शीर्षक,विवरण
असिना पानीले विपी राजमार्ग अवरुद्ध (फोटो फिचर),"सिन्धुली : शनिबार दिउँसो परेको असिना पानीले विपी राजमार्ग अवरुद्ध भएको छ। सिन्धुलीको सिन्धुलीगढी, खनियाखर्क, चपौली, मझुवा, मतनबास तथा सुनकोसीगढतिर क्षेत्रमा पानीसँगै परेको असिनाले वीपी राजमार्ग छोपेको हो। पानीसँगै आएको असिनाले वीपी राजमार्गलाई छोप्दा वीपी राजमार्गको सिन्धुलीनेपालथोक सडक खण्ड र मध्यपहाडी लोकमार्ग अन्तरगतको खुर्कोटफिक्कल खण्डसमेत अवरुद्ध भएको छ। असिनाको कारण सडक क्षेत्रमा यातायात सञ्चालन गर्न नसकिएको जिल्ला प्रहरी कार्यालय सिन्धुलीले जनाएको छ। त्यस क्षेत्रमा एक घण्टादेखि यातायातका साधन अवरुद्ध भएका छन्। असिनाले स्थानीयको जनजीवन प्रभावित भएको छ। असिनाको थुप्रोले गर्दा यातायातका साधन चिप्लिने डर भएपछि प्रहरी र ट्राफिक प्रहरीले यातायातलाई व्यवस्थित गरी रोकिराखेको जिल्ला ट्राफिक प्रहरी कार्यालय सिन्धुलीका असही रामेश्वर पाण्डेले जानकारी दिए। अचानक परेको असिना पानीका कारण दुबै राजमार्गमा सवार झण्डै दुई हजारबढी यातायातका साधान बाटोमै रोकिएका छन्। त्यस क्षेत्रमा चार इन्चदेखि एक फुटसम्म असिना जमेको स्थानीयले जनाएका छन्। झण्डै दुई दशक पछि पहिलो पटक यस्तो धेरैमात्रमा असिना पानी परेको स्थानीय तथा कांग्रेसका नेता घनस्याम पहाडीले जानकारी दिए। स्थानीय जानकारका अनुसार २०३४ सालमा मात्र यति धेरै असिना परेको थियो। असिना पानिले त्यस क्षेत्रका कृषकको तरकारी, आलु, फलफुल, तोरी, गहुँ लगायतको अन्नबालीमा क्षति पुगेको छ। असिना पानिले अवरुद्ध वीपी राजमार्ग र मध्यपहाडी लोकमार्ग खुलाउने प्रयत्न गरिरहेको जिल्ला प्रहरी कार्यालय सिन्धुलीका प्रहरी नायव उपरीक्षक लोकदर्शन थापाले जनाएका छन्।"
बलात्कारको आरोपमा सइ पक्राउ,मुगु : बलत्कारको आरोपमा नेपाल प्रहरीका सइलाई मुगु प्रहरीले पक्राउ गरेको छ। शुक्रबार साँझ सापटी लिएको दिन बोलाएर एक महिलामाथि बलात्कार गरेको आरोप चैना मुगुमा कार्यरत सइ सुर्यबहादुर शाहीलाई लागेको हो। छाँयानाथ रारा नगरपालिका५ स्थायी घर भई हाल सदरमुकाम गमगढीमा बस्दै आएकी एक महिलालाई बेलुकी साढे ६ बजेतिर शाहीले जर्बजस्ती करणी गरेको आरोप लागेको छ। पीडित महिलाका श्रीमानले प्रहरीले आरोपित शाहीलाई पक्राउ गर्न आनाकानी गरेको बतएका छन्। आफुले लगातार दबाब दिएपछि पक्राउ गरेको तर जिल्ला प्रहरी कार्यालय भित्रै आरोपित शाहीले आफुलाई धम्क्याएको समेत उनले बताए। आफ्नो किराना पसलबाट सामानहरु लिने गरेका शाहीले एक महिना अगाडी पनी राती मदिरा सेवन गरी घुम्ती समेत फुटाएको थिए। त्यो बेला चैना गाउँका स्थानीयको आग्रहमा आफुले छुट दिएको पीडितले बताएका छन्। शुक्रबार साँझ शाहीले फोन गरी आफु प्रहरी चौकी सोरुकोटमा सरुवा भइसकेको र विहानै जाने तयारी भएकाले पैसा लिन आउन भनेका थिए। पैसा लिन गएको बेला चैन खोलामा बलात्कार गरेको पीडीत महिलाले बताइन्। घटनाको साँझ पैसा लिन आउन भन्दै फोन गरेपछि आफुले साँझको बेला नआउने बताएपछी शाहीले आफु सरुवा भएर जान लागेकाले नआए पैसा समेत नपाउने भनेको पीडित महिलले बतइन्। घटना राति भएकाले पीडितका पक्षबाट जाहेरी दरखास्त नआएको जिल्ला प्रहरी कार्यालय मुगुका निमित्त प्रहरी नायब उपरिक्षक लालबहादुर ऐरले जानकारी दिए। शनिबार बिदा परेकाल आइतबार पीडित पक्षबाट जाहेरी दरखास्त आएमा दर्ता गरेर थप अनुसन्धान प्रक्रिया अगाडी बढाउने उनले बताए।
२८० केजी अवैध सुर्तीसहित दुई पक्राउ,"दाङ : अवैध रुपमा ल्याइएको दुई लाख रुपैयाँ बराबरको सुर्ती प्रहरीले बरामद गरेको छ। प्रदेश प्रहरी कार्यालय तुलसीपुरको विशेष अनुसन्धान टोलीले कपिलबस्तुबाट अवैध सुर्तीसहित बलेरो जिप र दुईजनालाई नियन्त्रणमा लिएको प्रदेश प्रहरी प्रवत्ता डिएसपी टिकाबहादुर कार्कीले जानकारी दिए। अवैध रुपमा राखिएको २८० केजी सुर्ती, सुर्ती बोकेको लु १ च ५२२६ नम्बर गाडीसहित दुई जनालाई मायादेवी गाउँपालिका १ बरोहिया चोकबाट नियन्त्रणमा लिइको कार्कीले बताए। रुपन्देही गैडहवा गाउँपालिका २ जोगडाका सफिकुल रहमान (२४) र मायादेवी गाउँपालिका ६ का विनोद हरिजन (२२) लाई नियन्त्रणमा लिएर इप्रका पकडी कपिलबस्तु बुझाइएको प्रवक्ता कार्कीले बताए।"
कीर्तिपुर केन्द्र भएर भूकम्प,काठमाडौं : शनिबार राति कीर्तिपुर आसपास केन्द्रबिन्दु भएर भूकम्प गएको छ । राष्ट्रिय भूकम्प मापन केन्द्रका प्रमुख लोकविजय अधिकारीका अनुसार कीर्तिपुर आसपास केन्द्र भएर भएर गोरखा भूकम्पको परकम्प गएको हो । अधिकारीका अनुसार राति ८ बजेर ३४ मिनेटमा चार म्याग्निच्यूडको परकम्प गएको हो । २०७२ साल वैशाख १२ गते गोरखा केन्द्रबिन्दु भएर शक्तिशाली भूकम्प गएपछि त्यसको परकम्प अझैसम्म गइरहेको छ । धक्का महसुस राजधानीमा गरिएको छ ।
बाराका सिडिओ र एसपी सवार दुर्घटना रहस्यमय : छानबिन गर्न परिवारको माग,"काठमाडौं : बाराका प्रमुख जिल्ला अधिकारी (सिडिओ) र सशस्त्र प्रहरी उपरीक्षक (एसपी) सवार सवारी दुर्घटना रहस्यमय भएको भन्दै परिवारका सदस्यले छानबिनको माग गरेका छन्। प्रमुख जिल्ला अधिकारीका सवारी चालक जगतनारायण राउत कुर्मीले नियोजित रुपमा दुर्घटना गराएको आरोप सिडिओ गणेशप्रसाद भट्टराईका परिवारले लगाएका हुन्। उनको परिवारले किटानी जाहेरी दिँदै छानविनको माग गरेका छन्। माघ १२ गते बाराको निजगढमा आयोजित कार्यक्रममा भाग लिएर कलैया जाँदै गर्दा पूर्वपश्चिम राजमार्गको पसाहा पूल नजिक दुर्घटना भएको थियो। सिडिओ भट्टराईका भाइ नरेश भट्टराईले पत्रकार सम्मेलन गरेर घटना नियोजित भएको भन्दै आशंका गरेका हुन्। घटनाको प्रकृति नियोजित देखिन्छ । त्यसमाथि एउटा सामान्य चालकलाई जोगाउन बहालवाला सचिवदेखि पुर्वसचिवसम्मका, नेपाल सरकारका उच्च पदस्थ पदाधिकारी लागेपछि हामी झन् आश्चर्य चकित हुन पुगेका छौं, भट्टराईले पत्रकार सम्मेलन भने, घटनाप्रति गम्भीरता र जिम्मेवारीपूर्ण अनुसन्धान गर्नुपर्छ। उनका अनुसार घटना घटेको तीन साता पुगिसक्दा पनि सामान्य केरकार बाहेक प्रहरीले अन्य अनुसन्धान गरेको छैन। दुर्घटनामा एसपी बलराम पोखरेलको घटनास्थलमै निधन भएको थियो भने सिडिओ भट्टराईको अझैसम्म चेत खुल्न सकेको छैन। उनलाई शिक्षण अस्पताल महारागञ्जमा राखिएको छ। मृतक पोखरेलका परिवारले बारामा र भट्टराईका परिवारले महानगरीय प्रहरी वृत, महाराजगञ्जमा किटानी जाहेरी दिएका छन्।"
राष्ट्रपति चढेको हेलिकोप्टर खराब मौसमले गर्दा फाप्लु फर्कियो,सोलुखुम्बु : राष्ट्रपतिलाई लिएर काठमाडौं उडेको नेपाली सेनाको हेलिकोप्टर खराब मौसमका कारण फाप्लु विमानस्थलमै फर्किएको छ। सोलुखुम्बु बहुमुखी क्याम्पसको रजत जयन्ती समारोह उद्घाटनमा सहभागी हुन राष्ट्रपति यहाँ आएकी हुन्। रजतजयन्ती समारोहलाई सम्बोधन गरी उनी सेनाको हेलिकोप्टरमार्फत् काठमाडौंका लागि उडेकी थिइन्। तर खराब मौसमका कारण १५ मिनेटमै उनी चढेको हेलिकोप्टर फाप्लु विमानस्थल फर्किएको राष्ट्रपति कार्यालयका सहायक प्रवक्ता केशवप्रसाद घिमिरेले जानकारी दिए। घिमिरेका अनुसार हेलिकोप्टर सेनाको गुल्ममा छ भने राष्ट्रपति विमानस्थलनजिकैको होटलमा रोकिएकी छन्। देशभर आज बिहानैदेखि पानी परेको छ ।
बाँकेमा ६ वटा स्मार्ट कृषि गाउँ,"नेपालगन्ज : प्रदेश ५ को भूमि व्यवस्था, कृषि तथा सहकारीमन्त्री आरती पौडेलले २८ माघमा कोहलपुर नगरपालिका१३ खड्गबारमा कागतीको बिरुवा रोपेर जिल्लाको पहिलो स्मार्ट गाउँ घोषणा गरिन् । गाउँमा स्थानीय रिमबहादुर खत्रीको संयोजकत्वमा स्मार्ट कृषि गाउँ सञ्चालन समिति गठन गरेर काम सुरु भइसकेको छ । ३ फागुनमा राप्ती सोनारी गाउँपालिका७ फत्तेपुर सर्रीमा प्रदेशसभा सदस्य कृष्णा केसी नमूना ले केराको बोट लगाएर जिल्लाको दोस्रो स्मार्ट कृषि गाउँको उद्घाटन गरिन् । किसानलाई आत्मनिर्भर बनाउन कृषिको आधुनिकीरण र व्यवसायिककरण आवश्यक छ, सांसद नमूनाको भनाइ थियो । यो गाउँमा पनि चक्रबहादुर थारु स्मार्ट कृषि गाउँ सन्चालक समितिको संयोजक छन् । प्रदेश सरकारले हरेक निर्वाचन क्षेत्रमा एकएक वटा गरी १२ जिल्लामा ५२ वटा स्मार्ट कृषि गाउँ घोषणा गर्दैछ । हरेक स्मार्ट कृषि गाउँलाई प्रदेश सरकारले ५०५० लाख रुपैयाँ बजेट विनियोजन गरेको छ । कोहलपुरको खड्गवार र राप्ती सोनारीको सर्रीसमेत गरी जिल्लामा ६ वटा गाउँ स्मार्ट घोषणा हुने कृषि ज्ञान केन्द्र बाँकेले जनाएको छ । कृषि ज्ञान केन्द्रका प्रमुख सागर ढकालका अनुसार खजुरा गाउँपालिका२ सीतापुर, नेपालगन्ज उपमहानगरपालिका १२ को बेलासपुर क्षेत्र, बैजनाथ गाउँपालिका४ को नौलापुरतिलकपुर, डुडुवा गाउँपालिका३ बनकट्टीहल्बलडोलीहल्कारापुर्वा गरी ६ वटा गाउँ छनोट गरिएको छ । वर्षे बाली धान र हिउँदे वाली त भइरहेको छ । तीन बालीका लागि यो कार्यक्रमले मद्दत गर्नेछ, प्रमुख ढकालले अन्नपूर्णसँग भन्छन्, तेस्रो बालीको रुपमा धेरै ठाउँमा तरकारी र मकैलाई चयन गरिएको छ । हरेक वर्ष ८ अर्बको मकै निर्यात गरिने भएकाले जति पनि खपत गर्न सकिन्छ । प्रदेश सरकारको स्मार्ट कृषि गाउँ कार्यक्रम सन्चालन कार्यविधि २०७५ अनुसार जलवायु समानुकूलित प्रविधि र अभ्यास अवलम्बन गरिने, सिँचाइमा २० देखि ३० प्रतिशत रकम, पोषक तत्वका लागि १० देखि २० प्रतिशत, ३० देखि ४० प्रतिशत स्मार्ट प्रविधिमा खर्च हुने उल्लेख छ ।"
"माछा मार्ने विषयमा झडप हुँदा दर्जनौं घाइते, प्रहरीद्वारा ५ राउण्ड हवाइ फायर","सिरहा : सिरहाको सुखीपुर नगरपालिका२ स्थित विद्यानगरमा रहेको सिकिया पोखरीमा माछा मार्ने विषयलाई लिएर दुई पक्षबीच भएको झडपमा दर्जनौँ व्यक्ति घाइते भएका छन् । पोखरीको माछा मार्ने विषय उत्पन्न भएको विवादले झगडाको रुप लिएपछि नियन्त्रणका लागि प्रहरीले ५ राउण्ड हवाई फायर तथा लाठीचार्ज समेत गर्यो । सिकिया मण्डलको आफन्त सुशील मण्डलको स्वामित्वमा रहेको पोखरी सुखीपुर नगरपालिकाले ठेक्का लगाएपछि मण्डल पक्षले आफ्नो पोखरी भन्दै नगरपलिकामा उजुरी र अदालतमा समेत मुद्दा हालेको थियो । माछा मार्न जाँदा ठेक्कादार पक्षले रोकेपछि दुई पक्षबीच विवाद भइ झगडा भएको थियो । भिडलाई तितरबितर पार्न हवाई फायर गरेको सिरहा प्रहरी प्रमुख एसपी जीवन श्रेष्ठले जानकारी दिए । प्रहरीले हवाई फायर गर्दा भगाभाग भएपछि पोखरी दाबी गर्ने पक्षका नौजना र ठेक्केदार पक्षको दुईजना घाइते भएको छ । घाइते हुनेहरुमा भरोषी मण्डल, सकल मण्डल, दिनेश मण्डल, सुनील मण्डल, मिन्टु मण्डल, विष्णु मण्डल, विनोद मण्डल, रामबाबु मण्डल र श्याम कुमार मण्डल छन् भने ठेकेदार पक्षका श्रीनरायण यादव र ठेकेदार रमेश कुमार यादव छन् । घाइतेहरुको उपचार सुखीपुर पोलिक्लिनिकमा भइरहेको प्रहरीले जनाएको छ । गाउँमा पुनः झगडा हुन नदिन रातमा पनि प्रहरी तैनाथ रहने एसपीले बताए । झगडाको विषयमा बुझ्न प्रयास भइरहेको सुखीपुर नपाका मेयर रामऔतार यादवले बताए ।"
कृषिमा अनुदान पाउन घुस खुवाउनु पर्छ,"बेसीसहर : पूर्व प्रधानमन्त्री डाबाबुराम भट्टराईलाई लमजुङका किसानले कृषिमा अनुदान पाउन कर्मचारीलाई घुस खुवाउनु पर्ने बाद्ययता रहेको दुःखेसो पोखेका छन्। नयाँ शक्ति पार्टीको मध्यपहाडी लोकमार्ग जनसंवाद अयिभानमा लमजुङ आइपुगेका डाभट्टराईलाई सुन्दरबजार नगरपालिकाको पाउँ दीढिकका किसान खुसीराम मिश्रले यस्तो गुनासो गरेका हुन्। आफ्ना नातेदार समेत रहेका मिश्रको तरकारी बारी अबलोकन गर्न पुगेका भट्टराईलाई मिश्रले अनुदान पाउन कर्मचारीलाई ५० प्रतिशतसम्म घुस दिनुपर्ने बाद्ययता सुनाएका हुन्। उनले कृषि उद्यममा सरकारी अनुदान प्रभावकारी ढंगले वितरण नुहुने गरेकोे गुनासो गरे। मिश्रको कुरा सुनेपछि पूर्व प्रधानमन्त्री भट्टराईले ट्वीट गर्दै भनेका छन्, लमजुङको सुन्दरबजार नपा, पाउँदीढीकमा उद्यमी किसान खुशीराम मिश्र (हाम्रा निकट नातेदार) को आलु तरकारी विउविजन बारीको अवलोकन गर्दा एकातिर समृद्ध नेपाल बन्छ भन्ने विश्वास जाग्यो भने अर्कोतिर सरकारी अनुदानमा कर्मचारीलाई पचास प्रतिशत घुस दिनुपर्छ भन्ने सुन्दा दिक्क लाग्यो!"
गाउँमै स्वास्थ्य केन्द्र खुलेपछि पानीलेखमा आएको खुसी,"बाजुरा : बाजुराको बडिमालिका नगरपालिका १ पीनालेखमा स्वास्थ्य केन्द्र स्थापना भएपछि स्थानीयवासी खुसी भएका छन्। वडामै स्वास्थ्यकेन्द्र स्थापना भएपछि तीन घण्टा हिँडेर उपचारका लागि जानुपर्ने बाध्यता हटेको स्थानीय प्रशान्तराज जोशीले बताए। नगरपालिका वडा नम्बर १ का सल्याना, पाटा, लगायतका बस्तीलाई उपचार गर्न सहज हुने भएपछि स्थानीय खुसी भएका छन्। स्वास्थ्य संस्थाको शुक्रबार उद्घाटन गरिएको हो। स्वास्थ्यमा सबैको पहुँच पुर्याउने उद्देश्यले सहरी स्वास्थ्यको भवन निर्माण गरिएको बडीमालिका नगरपालिकाका नगर प्रमुख पदम बडुवालले बताए। अन्य उपचारका साथमा वडाका महिलालाई सुत्केरी गराउन पनि अब सहज हुने उनले बताए।"
वृद्धवृद्धासँग प्रणय दिवस,"काठमाडौं : प्रणय दिवसको अवसरमा पशुपतिस्थित वृद्धाश्रममा वृद्धवृद्धाको हेरचाह गरेर माया साटासाट गरिएको छ। लियो क्लव अफ काठमाडौंको आयोजनामा वृद्धवृद्धाको आश्रममा सरसफाई गरिएको हो। यसैगरी वृद्धको दाह्रीकपाल काटेर नुहाईधुवाई पनि गरिएको छ। कार्यक्रमका संयोजक राजन खनालले प्रणय दिवसमा फूल साटासाट गर्ने, डेटिङ जाने, डिस्को र क्याफेमा रमाउनुको सट्टा वृद्धवृद्धाको सेवा गर्ने भावनाका साथ कार्यक्रम गरिएको बताए। यो कार्यक्रमले वृद्धवृद्धामा आत्मिय भावनाको विकास हुने र आत्मसन्तुष्टी पनि मिल्ने भएकाले थोरै भए पनि सहयोग पुगोस् भन्ने पवित्र भावना हो, खनालले भने। खनालले विगत ६ वर्षदेखि उक्त कार्यक्रम संचालन हुँदै आएको जानकारी दिए।"
चट्याङ लागेर घ्याम्पे डाँडामा पिकनिक गएका विद्यार्थीसहित ६ घाइते,"भक्तपुर : भक्तपुरको सूर्यविनायक नपा ७ गुण्डुस्थित घ्याम्पे डाँडामा पिकनिक मनाइरहेका ६ जना शनिबार दिउँसो चट्याङ लागेर घाइते भएका छन्। काठमाडौंको कीर्तिपुरस्थित त्रिभुवन विश्वविद्यालयको भौतिकशास्त्रबाट पिकनिक मनाउन आएकामाथि चट्याङ परेको हो। महानगरीय प्रहरी परिसर भक्तपुरका अनुसार चट्याङ लागेर मोरङको कोसी दरैचा नपा ४ घर भई हाल काठमाडौंको कीर्तिपुर बस्ने २५ वर्षीय रवि पाण्डे, कैलालीको गौरी नपा १ घर भई हाल कीर्तिपुर बस्ने २५ वर्षीय जीवन भण्डारी र स्याङजाको कालीगण्डकी गाउँपालिका ४ घर भई हाल कीर्तिपुर नै बस्ने २४ वर्षीय कमल पाण्डे घाइते भएका छन्। परिसरका प्र्रमुख प्रहरी उपरीक्षक हिमालयकुमार श्रेष्ठले नवलपरासीको सुस्ता गाउँपालिका ५ घर भई हाल कीर्तिपुर बस्ने २५ वर्षीय सत्यनन्द गुप्ता, ओखलढुङ्गाको रुम्जाटार घर ५७ वर्षीय ललित गुरुङ र सर्लाही घर भएकी २९ वर्षीया सीता खड्का घाइते भएको बताए। उनका अनुसार घाइते गुरुङ त्रिभुवन विश्वविद्यालयका सुरक्षा गार्ड हुन् भने खड्का विश्वविद्यालयको क्यान्टिनमा काम गर्ने महिला हुन्। घाइतेहरुको भक्तपुर नपा १ सल्लाघारीस्थित डा इवामुरा मेमोरियल अस्पतालमा उपचार भइरहेको प्र्रहरी उपरीक्षक श्रेष्ठले जानकारी दिए। उनका अनुसार घाइतेहरुको अवस्था सामान्य रहेको छ। शनिबार दिउँसो मुसलधारे पानीको बीचमा परेको चट्याङले उनीहरुलाई भेटेको प्रहरीले जनाएको छ।"
देशका पहाडी भूभागमा तीनदिन वर्षा हुने,काठमाडौं : देशका पहाडी क्षेत्रहरूमा शनिबार विहानबाट सुरु भएको वर्षा सोमबारसम्म चल्ने मौसम पूर्वानुमान महाशाखाले जनाएको छ। शनिबार देशभर आंशिकदेखि सामान्य बदली रहने तथा देशका उच्च पहाडी र हिमाली भेगहरूमा हल्कादेखि मध्यम हिमपातको सम्भावना रहेको महाशाखाले जनाएको हो। महाशाखाका अनुसार आइतबार देशको पूर्वी तथा मध्य पहाडी भूभागमा आंशिक वदली रहने तथा बाँकी भूभागमा मौसम सामान्यतया सफा रहने देखिन्छ त्यस्तै पूर्वी पहाडी भूभागका एक वा दुई स्थानहरुमा हल्का वर्षाको सम्भावना रहेको छ। सोमबार देशको पश्चिमि भूभाग लगायत पूर्वी तथा मध्य पहाडी भूभागमा आंशिकदेखि सामान्य वदली रहने तथा बाँकी भूभागमा मौसम सामान्यतया सफा रहने र देशको पश्चिमि भूभाग लगायत पूर्वी तथा मध्य पहाडी भूभागका केही स्थानहरुमा हल्का वर्षाको सम्भावनाका रहेको महाशाखाले जनाएको छ।
बालिकाको बीभत्स हत्या : कारबाहीको माग गर्दै प्रदर्शन,"ढल्केवर (धनुषा) : बलात्कारपिछ बीभत्स हत्या गरिएकी धनुषा मिथिला नगरपालिका३ हरिहरपुरकी ९ वर्षीया बालिका रेसमा (दितिया) रसाइलीको हत्यारालाई कारबाहीको माग गर्दै महिला अधिकारकर्मीले प्रदर्शन गरेका छन् । महिला सञ्जला ढल्केवर र ओरेक नेपाल धनुषाले पूर्वपश्चिम राजमार्ग अन्तर्गत ढल्केवर बजारमा नाराजुलुस गर्दै प्रदर्शन गरेका हुन् । र्यालीमा मिथिला नगरपालिकाकी उपमेयर तारा लामा बस्नेतसमेत सहभागी थिइन् । छिमेकमा विवाहको उत्सवमा बुधबार ढिलासम्म नाच्दैं गरेकी बालिका रेशमाको शव जलेको अवस्थामा बिहीबार बिहान गाउँलेले भेटेका हुन् । रेसमालाई कसैले अपहरणपछि उखुबारीमा लगेर बलात्कार गर्यो । बालिकाले कुरा खोलिदिने डरले कुटेर हत्या गरिदियो । प्रमाण नष्ट गर्न पापीहरुले उनको शव पनि जलाए, बालिकाका काका देवराज रसाइलीले भने। एपमेयर लामाले दोषीलाई तुरुन्त पक्राउ गर्न प्रहरीसँग माग गरिन् । उनले आजै पीडित परिवारसँग भेटघाट समेत गरेकी छन्।"
धर्मशालाबाट सीमा सुरक्षा,"काँकडभिट्टा : सीमा क्षेत्र संवेदनशील हुन्छ नै। त्यहाँ हुने गतिविधि, अपराध, अनेकखाले अवैध चलखेल तथा मानवीय चहलपहलका कारण पनि सीमाक्षेत्रलाई संवेदनशील मानिन्छ। त्यसमाथि नेपालभारत सीमा क्षेत्रमा भने दशगजा मिचेर भारतीय पक्षले नेपालीलाई रातदिन सताइरहने घटनाले तनाव थपिदिने गर्छ। सीमा क्षेत्रमा भारतीय पक्षले निरन्तर गरिरहने अतिक्रम, नेपालीमाथि हुने अत्याचार, सीमास्तम्भ गायब बनाउने घटना आदिले नेपालभारत सीमा क्षेत्र झन् बढी संवेदनशील मानिन्छ। त्यही भएर नेपाल सरकारले नेपालभारत सीमा क्षेत्रको सुरक्षाको विशेष एवं महत्वपूर्ण जिम्मेवारी दिएर छुट्टै फोर्स सशस्त्र प्रहरी खटाएको छ। सीमा सुरक्षासँगै सीमाक्षेत्रमा हुने चोरीतस्करीलगायत अवैध गतिविधि नियन्त्रणको अर्को जिम्मेवारी पनि सशस्त्र प्रहरीलाई छ। तर त्यही सीमा क्षेत्रको सुरक्षाका लागि अहोरात्र खटिने सुरक्षाकर्मीको वास भने धर्मशालामा छ भन्दा जोकोहीलाई आश्चर्य लाग्न सक्छ। आफ्नो जग्गा र भवन नहुँदा सशस्त्र प्रहरीले धर्मशालाबाटै सीमाक्षेत्रको सुरक्षा गरिरहनुपरेको छ। नेपालको पूर्वी नाका काँकडभिट्टामा रहेको मेची भन्सार कार्यालयको सहयोग र नेपालभारत सीमा सुरक्षाका लागि खटिएको सशस्त्र प्रहरी बल नेपाल गुल्म हेड क्वार्टर (राजस्व तथा भन्सार सुरक्षा गुल्म) ८ नम्बर झापाको कार्यालय धर्मशालाबाटै सञ्चालित छ। यहाँ रहेका सुरक्षाकर्मीले रातदिन धर्मशालामै बिताउनुपर्छ। गुल्ममा प्रहरी नायव उपरीक्षक र एक जना प्रहरी निरीक्षकसहित एक सय ६० जना सशस्त्र प्रहरीको दरबन्दी छ। हाल एक सय ३२ जना सशस्त्र प्रहरी कार्यरत छन्। लामो समयदेखि उनीहरू मेचीनगर नगरपालिका१० स्थित मेची भन्सारको पछाडि र पश्चिमपट्टि अलि अग्लो डाँडास्थित एउटा शिवालय मन्दिरको स्वामित्वमा रहेको धर्मशालामा बस्दै आएका छन्। यहाँबाट नै भन्सार र सिमानाकाको सुरक्षाका लागि सशस्त्र प्रहरी परिचालन गर्ने गरिएको छ। धर्मशालामा सुरक्षाकर्मीका लागि पर्याप्त कोठा छैनन्। त्यसैले प्रहरी विपन्न बस्तीझैं बाँसका छाप्रा बनाएर बस्न बाध्य छन्। अति संवेदनशील मानिने नेपालभारत सीमाक्षेत्रको सुरक्षा धर्मशाला र बाँसका टहरामा बसेर गर्नुपर्ने बाध्यता लामो समयदेखि रहिरहनु नेपालकै लागि दुर्भाग्यपूर्ण रहेको स्थानीय कृष्णप्रसाद उप्रेतीले बताए। बर्सौंदेखि सीमाक्षेत्रको सुरक्षामा खटाइएका सुरक्षाकर्मीलाई भौतिक रूपमा सुविधासम्पन्न बनाउन सकिएको छैन। यस्ता विषयमा सरकारले पनि चासो दिनुपर्ने हो, उनले भने, यो नेपालका लागि पनि लाजमर्दो विषय हो। सबै कुराको असुविधा तथा अभावबीच कहाँबाट भरपर्दो सुरक्षा दिन सकिन्छ ? तीन मात्र कोठा रहेको एउटा भवनका दुई कोठामा डीएसपी र इन्स्पेक्टर बस्छन्। हलमा सशस्त्रका जुनियर अधिकृतदेखि जवानसम्मले सुत्ने र बस्ने गर्नुपर्छ। हलमा नअट्ने प्रहरीचाहिँ बाँसको प्रयोग गरेर अस्थायी रूपमा आफैंले बनाएका टहरा र छाप्रामा सुत्नुपर्ने बाध्यता छ। ड्युटी गएका बेला त केही छैन, सशस्त्रका एक जवानले भने, ड्युटी सकेर आराम गर्न आउँदा सुत्ने ठाउँ नै हुँदैन। सुत्ने, बस्ने र आराम गर्ने ठाउँको अभाव हुँदा कति रात त नसुतीकनै बिताउनुपरेको उनको गुनासो छ। दिनभर ड्युटी गर्दा थाकेर आउँदा पनि सुत्न र आराम गर्न ठाउँको अभाव हुँदा धेरै पीडा खेप्नुपरेको ती जवानको भनाइ छ। सुत्ने र बस्ने स्थान मात्रै होइन, सशस्त्रका लागि त्यहाँ एउटा क्यान्टिनसमेत छैन। उनीहरूले बनाएका छाप्रालाई नै क्यान्टिनका रूपमा प्रयोग गरिँदै आएको छ। यहाँको गुल्मले बाहुनडाँगीदेखि चन्द्रगढी छेउको सिमाना ज्यामिरगढीसम्म करिब १८ किलोमिटर सीमाक्षेत्रको पहरेदारी गर्नुपर्छ। भन्सार आसपासमा हुने गतिविधि र विभिन्न खाले क्रियाकलापलाई निगरानी गर्नुपर्ने दायित्व पनि सशस्त्र प्रहरीकै हो। महत्वपूर्ण जिम्मेवारी पाए पनि सीमा सुरक्षाका लागि खटिने सशस्त्र प्रहरीकै सुरक्षाका लागि भने सरकारले बेवास्ता गरेको प्रस्ट देखिने मेची भन्सार कार्यालय काँकडभिट्टाका प्रमुख टेकबहादुर अर्यालले बताए। हाम्रो सुरक्षाका लागि सशस्त्र प्रहरी खटिन्छ। अन्य सरकारी निकायको भवन पनि पर्याप्त छ, उनले भने, तर सीमाक्षेत्रको यत्रो महत्वपूर्ण जिम्मेवारी सम्हालेर बस्ने सुरक्षाकर्मी नै असुरक्षित भएर बस्नुपरेको छ। हामीले दिने सक्ने कुनै स्थान पनि छैन। वारि (नेपालतिर) सुरक्षामा खटिने सशस्त्र प्रहरीको यस्तो अवस्था छ। सरकारले चासो कहिले दिन्छ, ? उद्योग वाणिज्य संघका केन्द्रीय सदस्य केशवराज पाण्डेले प्रश्न गरे, भारतको सुरक्षामा भारतीय भूमिमा खटिने सीमा सुरक्षा बल (एसएसबी) लगायत त्यहाँका सुरक्षाकर्मीका भने १४ अड्डा छन्। अनि भवन र बस्ने ठाउँकै अभाव झेलिरहेका हाम्रा सुरक्षाकर्मीले कहाँबाट उच्च मनोबलका साथ काम गर्न सक्छन् ? भौतिक सुविधालगायत समस्याका कारण सीमा क्षेत्रमा खटिने सुरक्षाकर्मीको शिर उचो हुन नसकेको उनले बताए। शिवालय मन्दिरको करिब छ कठ्ठा जग्गामध्ये दुई कठ्ठामा सशस्त्र प्रहरी बसेको छ। सो जग्गा र धर्मशाला काँकडभिट्टाको शिवालय मन्दिरले खर्च अभाव भएका व्यक्ति तथा असहायका लागि राख्ने उद्देश्यले निर्माण गरेको थियो। पहिले संकटकालको समयमा तत्कालीन शाही नेपाली सेना यही धर्मशालामा बसेको र पछि सशस्त्र प्रहरी यो स्थानमा आएको हो। सीमाक्षेत्रमा अहोरात्र खटिनुपर्ने सशस्त्र प्रहरीका लागि पूर्वाधार सन्तोषजनक नरहेको सशस्त्र प्रहरी बल मुख्यालय नम्बर १ बराह वाहिनी इटहरीका प्रमुख डीआईजी मन्दिप श्रेष्ठले बताए। सबै ठाउँमा जग्गा अभाव छ। यसले भौतिक संरचना निर्माण सक्ने कुरै भएन, उनले भने, सीमा क्षेत्रका अधिकांश युनिटले अरूसँगै आ श्रय लिएर काम गरिरहेका छन्। सरकारले बिस्तारै व्यवस्थित गर्ला भन्ने आसा भने छ।"
माझी समुदायलाई जग्गाधनी पूर्जा,"सिन्धुपाल्चोक : इन्द्रावती गाउँपालिका५, माझी गाउँकी शर्मिला माझीले आफ्नो नाममा जग्गाधनी प्रमाण पुर्जा हात परेकी छन्। २०७२ को भूकम्प र २०६५ सालको पहिरोले सुकुम्बासी भएकी शर्मिलाले आफ्नो नामको जमिनमा घर बनाएर बस्ने आस मारिसकेकी थिइन्। तर, गाउँपालिका अध्यक्ष बंशलाल तामाङसहितको टोली जग्गाधनी प्रमाण पूर्जा बोकेर दैलोमै पुगेपछि उनले भनिन्, आज त मलाई तीन पाथी चामलको भात खाएजस्तो भएको छ। झण्डै ६ महिनाको अथक प्रयासपछि शर्मिला जस्तै ३५ सुकुम्बासी माझी परिवारले प्रति परिवार १० आनाका दरले सुरक्षित स्थानमा जग्गा प्राप्त गरेका छन्। जग्गा प्राप्ती र अन्य व्यवस्थापनका लागि गठित समितिकी अध्यक्ष शर्मिला धनी पूर्जा प्राप्तिसँगै व्यवस्थित र पूर्वाधारयुक्त एकिकृत बस्ती बनाउने परिकल्पनाले सार्थक रुप पाउन लागेकोमा खुसी छन्। जग्गा प्राप्तीसँगै हामीमा उत्साह थपिएको छ, पूर्जा पाएपछि शर्मिलाले अन्नपूर्णसँग भनिन्, अब हामी सुविधा सम्पन्न नमुना एकिकृत बस्ती बनाउँछौं। भूकम्पपछि सामुदायिक बनको जमिनमा छाप्रो हालेर बसेका सुकुमान माझी अब आफ्नै स्वामित्वको जमिनमा सुरक्षित घर बनाएर बस्नेमा आशावादी छन्। वर्षौंदेखि बनको जग्गामा बस्दा व्यहोर्नु परेको झमेलाबाट मुक्ति पाउन लागेकोमा उनी उत्साहित भएका हुन्। बनको जग्गा कहिले छाडेर जानुपर्ने हो र कहाँ जाने हो भन्ने अन्यौल थियो, सुकुमानले भने, जग्गा पाइयो अब आफ्नै घर बनाएर बस्छौं । भूकम्पपछि सुरक्षित ठाउँमा जमिन नभएकाले घर बनाउन नपाएका माझी समुदायलाई पुर्ननिर्माण प्राधिकरणले उपलव्ध गराएको दुई लाख रुपैयाले जमिन खरिद गरिएको हो। जमिन खरिद प्रकृया पूरा भएपछि प्राधिरणको जिल्ला आयोजना कार्यान्वयन इकाई, अनुदान व्यवस्थापन तथा पूर्वाधार (जिमाली) का प्रमुख जयप्रकाश गुप्ता र गाउँपालिका अध्यक्ष बंशलाल तामाङलगायत टोली शुक्रबार गाउँमै पुगेर धनी पूर्जा वितरण गरेका थिए। श्रीमान श्रीमतीको संयुक्त नाममा बनेको पूर्जा लाभग्राहीलाई प्रदान गरिएको हो। जग्गा खरिदको काम सकिएकाले पूर्वाधारसहितको उत्कृष्ट नमुना बस्ती बनाउने योजना रहेको गाउँपालिका अध्यक्ष तामाङले बताए। आधुनिक बस्ती निर्माणका लागि विभिन्न सहयोगी संस्थासँग छलफल भइरहेको तामाङले जानकारी दिए। सामुदायिक खेती, खानेपानी, सडक, विधुतिकरण जस्ता पूर्वाधारलाई पनि बस्ती निर्माणसँगै अघि बढाउने उनको प्रतिवद्धता छ। भूकम्प प्रभावित सबै जिल्लामा सुरक्षित जमिन नभएर बिस्थापित हुनेका लागि जग्गा खरिद प्रकृयामा सिएसआरसीले सहजीकरण गरिरहेको छ। यसअघि इन्द्रावती गाउँपालिका१ का ५३ बिस्थापित परिवारले जग्गा खरिद गरेर घर पुर्ननिर्माण सुरु गरिसकेका छन्। जिल्लामा हालसम्म दुई सय २२ बिस्थापित परिवारलाई जग्गा उपलव्ध गराएको जिमालीका लेखापाल दिनविनोद घिमिरेले बताए । घिमिरेका अनुसार थप ७१ बिस्थापित परिवारको लागि जग्गा खोजी भइरहेको छ।"
"शिक्षक हुन्, तर पढाउनुपर्दैन","काठमाडौं : सीता घिमिरे काठमाडौं मख्खनस्थित तारिणी आधारभूत विद्यालयमा प्राथमिक तहकी शिक्षक हुन्। उनी दैनिक विद्यालय जान्छिन्। तर पढाउनुपर्दैन। उनको काम विद्यालय भवन कुर्नु जस्तै भएको छ। किनकि विद्यालयमा विद्यार्थी छैनन्। विद्यार्थी भर्नाको बेला ११ जना थिए। अहिले आउन छोडे, उनले भनिन्, विद्यार्थी नआएपछि हाम्रो दिनचर्या स्कुल आउनेजानेमै बितिरहेको छ। स्कुुलमा दुई शिक्षक र एक कार्यालय सहयोगी छन्। पढाउन नपरेपछि दुई जना पालैपालो विद्यालय आउँछन्। २०७२ सालको भूकम्पले स्कुल वरिपरिका भवन भत्कायो। बाटो पनि छेक्यो। त्यही भएर विद्यार्थी आउन छाडे, प्रधानाध्यापक रेवती शर्माले भनिन्। कुनै बेला विद्यार्थीको चाप बढी भएर कक्षा १० सम्मकै पढाइ हुने विद्यालयलाई पछिल्लो समय विद्यार्थी घटेपछि पाँच कक्षासम्म मात्र झारिएको छ। विद्यालय २०१६ सालमा खोलिएको हो। काठमाडौंको पुरानो बस्ती इटुुम्बहालस्थित २०१४ सालमा स्थापना भएको केशचन्द्र प्राथमिक विद्यालयमा पनि दुई शिक्षक छन् प्रधानाध्यापक राजेश महर्जन र विमल पौडेल। उनीहरूले पनि पढाउनुुपर्दैन। गुुठीको घरमा सञ्चालित विद्यालयमा डेस्क, बेन्च, केही थान सुकुल र कुुर्सी कुर्न मात्र बसे जस्तो लाग्छ। पाँच जना विद्यार्थी भर्ना भएका थिए। अहिले आउँदैनन्, महर्जन भन्छन्। विद्यार्थी नभएपछि शिक्षक पनि व्यक्तिगत काम नभएको दिन मात्र स्कुल आउँछन्। माघ अन्तिम साता उक्त स्कुल पुग्दा महर्जन एक्लै थिए। अर्को सर काम परेर बाहिर जानुभएको छ, उनले भने। सामुदायिक विद्यालयको स्तर सुधार्न र विद्यार्थी आकर्षण बढाउन राज्यले थुपै्र नीति तथा कार्यक्रम ल्यायो। तर कार्यान्वयन नहुँदा यस्ता विद्यालयप्रति विद्यार्थी विकर्षण बढिरहेको छ। तारिणी र केशचन्द्र त्यस्तै केही उदाहरण मात्र हुन्। राजधानीमा सरकारी लगानीमा सञ्चालित धेरै विद्यालय विद्यार्थी अभावमा बन्द हुने अवस्थामा छन्। तर स्पष्ट सरकारी नीति नबन्दा यस्ता विद्यालय शिक्षककर्मचारीलाई तलब खुवाउने थलो मात्र बनेका छन्, यसले वार्षिक रूपमा राज्यकोषमा करोडौं व्ययभार थपिएको छ। विद्यालयको नाममा रहेको करोडौं रुपैयाँ पर्ने भवन र तिनले ओगटेको जग्गासमेत बेकम्मा बनेका छन्। यस्ता विद्यालयप्रति विश्वास नभएका कारण अभिभावक महँगो शुल्क तिरेर निजी स्कुलमा नानीबाबु पढाउन बाध्य छन्। यट्खाको कन्या माध्यमिक विद्यालयमा पाँचतले भवन छ। कक्षा एकदेखि १० सम्म पढाइ हुन्छ यहाँ। शिक्षककर्मचारी पनि प्रशस्त छन्। तर विद्यार्थी ७६ जना मात्र रहेको सरकारी तथ्यांकमा छ। १९८० सालमा भाषा पाठशालाका नामबाट सहिद शुक्रराज शास्त्रीकी बहिनी चन्द्रकान्ता मल्लले यो स्कुल खोलेकी थिइन्। कुनै बेला हरेक कक्षामा दुई समूह राखेर विद्यार्थी पढाइन्थ्यो, यो स्कुलमा। २०७२ सालको भूकम्पका कारण विद्यालय भवन क्षतिग्रस्त भयो। जिल्ला शिक्षा कार्यालयबाट आएको प्राविधिक टोलीले विद्यालय भवन जोखिमपूर्ण रहेको भन्दै रातो स्टिकर टाँसेर यो स्कुलका विद्यार्थीलाई मरुहिटीमा रहेको शान्ति निकुञ्ज स्कुलमा अस्थायी टहरा बनाएर राखियो। दुई वर्ष त्यतै बसे पनि स्कुलको नयाँ भवन बन्ने छाँटकाँट नदेखेपछि स्कुल पुरानै भवनबाट सञ्चालन हुन थाल्यो। विद्यालय प्रशासन पुरानो भवनमा सरे पनि अधिकांश विद्यार्थी उतै बसे। जोखिमपूर्ण भवन भएको हाम्रो विद्यालयमा आउन मानेनन्, विद्यालयका प्रधानाध्यापक गोपीचन्द्र पौडेलले भने। साहुको घरमा कामदारका रूपमा रहेका र काठमाडौंमा पनि दैनिक मजदुरी गर्ने अभिभावकको छोराछोरीको बाहुल्य रहेको यो स्कुलमा अहिले कुनै दिन ५० जना पनि विद्यार्थी हुँदैनन्। विद्यार्थी नभए पनि राज्यले ती स्कुलमा खटाएका शिक्षकलाई नियमित तलब सुविधाका लागि मासिक लाखौं रुपैयाँ रकम खर्चिइरहेको छ। स्कुलमा अहिले १९ जना शिक्षक छन्। निरन्तर विद्यार्थी घटेर शिक्षक हात बाँधेर बस्नुपर्ने अवस्थामा पुग्दा पनि उनीहरूको व्यवस्थापनका लागि काठमाडौं महानगरपालिका, शिक्षा विकास तथा समन्वय इकाइ र शिक्षा मन्त्रालयले समेत प्रभावकारी पहल गर्न सकेको छैन। महानगरपालिकाले विद्यार्थी संख्या न्यून रहेको र शिक्षक तथा भौतिक संरचना प्रशस्त भएका विद्यालयको अध्ययन थालेको बताएको छ। अध्ययन सकिएपछि शिक्षक दरबन्दी मिलान गर्नेदेखि विद्यालय सुधारलगायत विषयमा कार्ययोजना बनाइनेछ, महानगरपालिका शिक्षा शाखा विभागका प्रमुख उपसचिव सीताराम कोइरालाले भने, यो धेरै वर्षदेखिको समस्या हो। राज्यको अर्बौं रुपैयाँ लगानी रहेको सार्वजनिक शिक्षालाई अब यो पाराले छाड्दैनौं। नगरभित्रका सार्वजनिक शिक्षा सुधारका लागि केही समयअघि सोचपत्र सार्वजनिक गरेको पनि उनले जानकारी दिए। झोंछेको बालसेवा माध्यमिक विद्यालय पनि विद्यार्थी कम र शिक्षक धेरै भएका विद्यालयमा पर्छ। काठमाडौं महानगरपालिका शिक्षा विभागका अनुसार यो विद्यालयमा ९१ जना विद्यार्थी भर्ना भएका छन्। तर शिक्षक भने १९ जना छन्। काठमाडौंकै निर्मल विद्यापीठ निम्न माध्यमिक विद्यालयमा ७६ जना विद्यार्थी छन्, शिक्षक नौ जना छन्। आदर्श निम्न माध्यमिक विद्यालयमा ८४ जना विद्यार्थी छन्, शिक्षक ११ जना। बुुुुद्धनगर निम्न माध्यमिक विद्यालयमा पनि ५२ जना विद्यार्थी छन् भने शिक्षक पाँच जना छन्। राजधानीकै बाल विद्यापीठ, अरुणोदय निमावि र भक्त विद्या श्रम मावि, राष्ट्रिय निमावि पनि एक सयभन्दा कम विद्यार्थी भएको विद्यालयमा पर्छन्। सरकारी मापदण्डअनुसार काठमाडौं उपत्यकामा एक जना शिक्षकले ४० जना विद्यार्थी पढाउनुपर्छ। तर विद्यार्थी घट्न थालेपछि महानगरभित्रका कुनै पनि विद्यालयमा यो मापदण्ड लागु हुँदैन। सरकारको प्राथमिकतामा नपर्दा सामुदायिक विद्यालयमा विद्यार्थी आकर्षण घटेको शिक्षाविद् प्राडा मनप्रसाद वाग्ले बताउँछन्। अहिलेको सरकार साम्यवादको नारा दिँदै पुँजीवादको मलजलमा लागेको छ। शिक्षामन्त्री नै निजी स्कुलको पक्षपोषणमा लागेका छन्। यस्तो अवस्थामा कसरी सुध्रनु सार्वजनिक शिक्षा ? वाग्ले भन्छन्, संविधानमै लेखिएको निःशुल्क शिक्षाको प्रावधानलाई मन्त्रीले लत्याए। यस्तो रवैयाले सार्वजनिक विद्यालयमा विद्यार्थी बढ्ने होइन, अझै घट्छन्। करोडौंको भवन, न्यून विद्यार्थी रानीपोखरीस्थित भानु माध्यमिक (दरबार स्कुल) विद्यालयको पुरानो भवन भूकम्पले भत्काए पनि नयाँ भवन बनिरहेको छ। चिनियाँ सरकारको लगानीमा बनिरहेको उक्त भवनमा निर्माण सम्पन्न हुँदा ८५ करोड रुपैयाँ लाग्ने सरकारी अनुमान छ। तर राजधानीको केन्द्र भागमा बनिरहेको यो सुविधासम्पन्न भवन निर्माण सम्पन्न हुने बेलासम्ममा स्कुलमा विद्यार्थी रहन्छन्रहन्नन् यसै भन्न सकिन्न। सरकारी तथ्यांकअनुसार यो विद्यालयमा चालू शैक्षिक सत्रमा १ सय ११ जना मात्र विद्यार्थी भर्ना भएका छन्। तीमध्ये पनि नियमित स्कुल आउने विद्यार्थी अत्यन्त न्यून छन्। यही अनुपातमा विद्यार्थी घट्दै गए नयाँ भवन बनेपछि अर्कै स्कुलका विद्यार्थी ल्याउनुपर्ने हुन सक्छ, शिक्षा मन्त्रालयका एक सहसचिव व्यङय गर्दै भन्छन्। विद्यालयमा विद्यार्थी घटेको अहिले मात्रै होइन। उच्च राजनीतिक पहुँचका आधारमा राजधानीमा सरुवा हुने र त्यसपछि शिक्षणका लागि यही स्कुल रोज्ने शिक्षकका कारण पढाइमा बाधा भएपछि विद्यार्थी घट्न थालेका हुन्।"
अर्घाखाँचीमा हजुरबुवाबाट ५ वर्षीया नातिनी बलात्कृत,सन्धिखर्क : अर्घाखाँची सन्धीखर्क नगरपालिकामा शुक्रबार आफ्नै हजुरबुवाले ५ वर्षीय नातिनीको बलात्कार गरेका छन्। सन्धिखर्क ११ डिभर्ना अमिले निवासी ६५ वर्षीयले पाँच वर्षीया नातिनीलाई जबरजस्ती करणी गरेको आरोपमा पक्राउ गरिएको प्रहरी नायव उपरीक्षक नवराज मल्लले जानकारी दिए। जबरजस्ती करणीको बारेमा बालिकाले आमालाई बताएपछि आमाले प्रहरीलाई जानकारी दिएकी थिइन्। आरोपीलाई नियन्त्रणमा लिई अनुसन्धान भैरहेको प्रहरीले बताएको छ। त्यस्तै बिहीबार अर्घाखाँचीको भूमिकास्थान१ साम्नेगाउँकी १० वर्षीया बालिकालाई बलात्कार गरेको आरोपमा प्युठानको मल्लरानी गाउँपालिका२ सिउतेका ६८ वर्षीय डण्डबहादुर विश्वकर्मालाई प्रहरीले पक्राउ गरेको हो। पीडित बालिका शारीरिक रूपमा कमजोर देखिन थालेपछि उनकी आमाले थाहा पाएको र घटना सार्वजनिक भएको हो। विश्वकर्मालाई जिल्ला प्रहरी कार्यालय अर्घाखाँचीले नियन्त्रणमा लिइ प्युठान प्रहरीलाई बुझाएको छ। चाउचाउ खाने पैसा दिएर ललाइफकाई बालिकालाई बलात्कार गरेको पीडितले बताएकी छन्। बालिका गत पुसदेखि नै वृद्धबाट बलात्कारको सिकार हुँदै आएको प्रहरीले जनाएको छ। अर्घाखाँचीमा बलत्कारका घटना बढिरहेका छन्। आर्थिक वर्ष २०७१७२ मा जवरजस्ती करणी र जवरजस्ती करणी उद्योगका मुद्धा ५ मात्र रहेका थिए। त्यो संख्या आर्थिक वर्ष २०७५७६ मा १८ पुगेको छ।
लगातार वर्षाले सडक अवरुद्ध,"बैतडी : लगातारको वर्षाले बैतडीको ग्रामीण क्षेत्रका कच्ची सडक अवरुद्ध भएका छन्। वर्षाले सडक हिलाम्य भएपछि गाउँका कच्ची सडक अवरुद्ध भएका हुन्। जिल्लाको तल्लोसोराड क्षेत्र जोड्ने पाटनपञ्चेश्वर, पुरचौडी क्षेत्र जोड्ने ढोल्यामोडहाट र श्रीभावरहाट, च्वाँगढ क्षेत्र जोड्ने दुदीलाखानगाँजरी सडक अवरुद्ध भएका हुन्। यस्तै सतबाँझश्रीभावर, अनारखोली कैलपाल, देहीमाडौंगिरेगडा, देहीमाडौंसलेना, अनारखोली कैलपाल सडक पनि अवरुद्ध भएका छन्। गाउँका सडक अवरुद्ध हुँदा स्थानीयबासीलाई सास्ती भएको छ। दैनिक उपभोग्य सामग्री ढुवानी गर्न समस्या भएको यातायात व्यवसायी नारायणदत्त भट्टले बताए। उनले भन, कच्ची सडक गाडी चलाउन नसकिने गरी हिलाम्य भएका छन्। गाडी चलाउन निकै सास्ती भएको छ। लगातार चार दिनदेखि वर्षा भईरहेको छ। पाटनपञ्चेश्वर सडकको मेलौलीसम्म मात्रै छिटफुट रुपमा जीप सञ्चालन भइरहेका छन्। सडक अवरुद्ध हुँदा गाउँगाउँमा जाने यात्रुहरुलाई असहज भएको छ। केही दिन पहिला हिमपातले अवरुद्ध भएका ग्रामीण कच्ची सडक केही दिनदेखि परिरहेको पानीले फेरि अवरुद्ध भएका सुर्नया५ का देव महराले बताए। उनले भने, लगातारको वर्षाले कच्ची सडकमा गाडी चल्न छोडेका छन्। सडकभरी हिलो भएको छ। लगातारको हिउँदे वर्षाले जिल्लाका विभिन्न ठाउँमा यातायातका साधन अवरुद्ध भएको जिल्ला प्रहरी कार्यालयका प्रहरी नायव उपरीक्षक नेत्रमणी गिरीले बताए।"
"हेडसर सिन्डिकेट, विद्यालयको गुणस्तर खस्केको खस्क्यै","दाङ : तुलसीपुर उपमहानगर१० रहेको पशुपति प्राथमिक विद्यालयमा १४ वर्षअघि ओमप्रकाश शर्मा प्रधानाध्यापक भएर आउँदा विद्यार्थी साढे तीन सय थिए। शैक्षिक उपलब्धि ५० प्रतिशतभन्दा माथि थियो। अहिले विद्यार्थी ४३ जना छन्, शैक्षिक उपलब्धि ३८ प्रतिशत। तर प्रधानाध्यापक शर्मा नै छन्। दंगीशरण गाउँपालिका ५ मिरौलीको सरस्वती प्राथमिक विद्यालयमा विजयकुमार भट्टराई प्रधानाध्यापक भएको पनि लामो समय भयो। यसमा कुनै समय चार सय विद्यार्थी थिए। अहिले ७ जना छन्। जिल्लामा यस्ता धेरै विद्यालय छन्, जसमा प्रधानाध्यापक अर्थात् हेडसर सदाबहार छन्। तर स्कुलको गुणस्तर झन्झन् खस्कँदै गएको छ। नजिकै बोर्डिङ स्कुल स्थापना हुने र अभिभावक बोर्डिङतर्फ आकर्षित हुँदा विद्यालयमा विद्यार्थी घटेको सरस्वती प्राविका प्रधानाध्यापक भट्टराईको तर्क छ। पशुपति प्राविका प्रधानाध्यापक शर्माले भने अभिभावकले विद्यालयप्रति चासो नदिँदा विद्यार्थी संख्या घट्दै गएको बताए। विद्यालय प्रशासनले प्रयास गरेकै हो, तर विद्यार्थी र गुणस्तर बढाउन सकेका छैनौं, उनले भने, विद्यार्थी बढाउन सबैले ध्यान दिनुपर्यो। दाङका कतिपय सामुदायिक विद्यालयका प्रधानाध्यापक निवृत्त नहोउन्जेल पदमा कार्यरत छन्। सामुदायिक विद्यालयको शैक्षिक अवस्था भने भद्रगोल बन्दै गएको छ। शिक्षा नियमावलीमा भने प्रधानाध्यापक आवधिक छान्ने प्रस्ट व्यवस्था छ। विद्यालयहरूमा गठन भएका विद्यालय व्यवस्थापन समिति र शिक्षक अभिभावक संघहरूसमेत परिवर्तन भइसक्छन्। तर तिनै विद्यालयका प्रधानाध्यापक भने लामो समयसम्म फेरिँदैनन्। बरु आएका विद्यालय व्यवस्थापन समितिलाई आफूअनुकूल बनाइसकेका हुन्छन्। योग्यता पुगेका ऊर्जाशील शिक्षकलाई प्रधानाध्यापक नियुक्त गर्नतिर कसैको ध्यान नपुग्ने स्थानीय शिक्षक सेवक शर्माले बताए। बर्सौंदेखि विद्यालयमा एउटै प्रधानाध्यापक रहँदा स्तर खस्किने, प्रधानाध्यापकचाहिँ मसलन्द खर्च वा भवन निर्माण बजेट आदिमा लिप्त हुने पनि शर्माले जनाए। कतिपय प्रधानाध्यापकले व्यवस्थापन समितिलाई समेत प्रभावमा पारी बजेट लुकाउने, कमिसनमा लाग्ने गरेको कपितय शिक्षक र कर्मचारी बताउँछन्। शिक्षा नियमावलीमा प्रत्येक पाँच वर्षमा प्रधानाध्यापक छान्ने व्यवस्था छ। यस विषयमा सरोकारवाला निकाय मौन छन्। दाङका जिल्ला शिक्षा अधिकारी सूर्यराज घिमिरे यो समस्या दाङको मात्र नभएर पूरै देशभरि रहेको बताउँछन्। यदाकदा यस्ता समस्या आउने गरेका छन्, उनले भने, तर अन्य शिक्षक जिम्मेवारी लिन तयार हुँदा र योग्यता पुग्दा पनि समस्या देखिनु निश्चय नै राम्रो कुरा होइन। गुरुजजुर माविका प्रधानाध्यापक विष्णुप्रसाद आर्चायले शिक्षा नियमावलीको प्रधानाध्यापक छान्ने व्यवस्था व्यावहारिक रूपमा प्रयोगमा आउन नसकेको बताए। प्रधानाध्यापकको पाँचबर्से आवधिक कार्यकाल हुने गरे पनि विभिन्न समस्याका कारण त्यो व्यवहारमा लागू हुन सकिरहेको छैन, उनले भने, दाङमा त राज्यले ०५६ सालदेखि शिक्षक दरबन्दी नै दिएको छैन। आचार्यले इच्छाशक्ति भएमा जति समय पदमा रहे पनि नमुनायोग्य काम गर्न सकिने पनि बताए।"
दुर्घटनामा मोटरसाइकल चालकको मृत्यु,विराटनगर : मोरङको कानेपोखरी गाउँपालिका६ रमाइलो बजारमा मोटरसाइकल दुर्घटना हुँदा एक जनाको मृत्यु भएको छ। उत्तरबाट दक्षिणतर्फ गइरहेको को २७ प ८६७४ नम्बरको मोटरसाइकल भित्री सडक खण्डमा अनियन्त्रित भइ दुर्घटनामा पर्दा कानेपोखरी४ का ३२ वर्षीय रविन गहतराजको मृत्यु भएको प्रहरीले जनाएको छ। गहतराज मोटरसाइकल चालक हुन्। प्रहरीका अनुसार शुक्रबार साँझ दुर्घटनामा परेर घाइते भएका गहतराजको उपचारका क्रममा बीपी कोइराला स्वास्थ्य विज्ञान प्रतिष्ठान धरानमा ७ बजे मृत्यु भएको हो।
भाग्यले बाँचेका जीतबहादुर बुबा सम्झिएर विक्षिप्त,"जाजरकोट : गाडीको एउटै सिटमा बसेका बालाई गुमाउनु पर्दाको पीडाले उनलाई पछ्याइरहेको छ। डोल्पा जगदुल्ला गाउँपालिका४ का १२ वर्षीय जीतबहादुर बोहराका आँसु अहिले पनि थामिएका छैनन्। बाबुको सम्झनामा मलिन अनुहार बनाउँदै अस्पतालमै टोलाइरहेका छन् उनी। बिहीबार जाजरकोटको रिम्नमा भएको बस दुर्घटनामा उनका बाबु मुनबहादुरको मृत्यु भएपछि छोरा जीतबहादुर गहिरो शोकमा छन्। काठमाडौंको राम्रो स्कुलमा पढाएर छोरालाई ठूलो मान्छे बनाउने सुन्दर सपना सजाएर निस्किएका मुनबहादुर कहिल्यै नफर्किने गरी सदाका लागि विदा भए। दुर्घटनामा सामान्य घाइते भएका जीतबहादुर बाबुको मृत्युले विक्षिप्त छन्। मुनामदन आधारभूत विद्यालय जगदुल्ला छाँचुमा तीन कक्षामा पढ्ने जीतबहादुरलाई बाबु मुनबहादुरले काठमाडौंमै पढाउने भनेर केही दिनअघि काठमाडौं पुर्याएका थिए। काठमाडौंमा यतिबेला भर्ना नहुने थाह पाएपछि फेरि आउने भन्दै बाबुछोरै फर्किएका थिए। डोल्पामा राम्रो पढाई नहुने भन्दै बुबाले आफूलाई काठमाडौंमा पढाउने योजना बनाएको उनले सुनाए। तँ पढेर ठूलो मान्छे बन्नुपर्छ। जागिर खानुपर्छ। असल मान्छे बन्नुपर्छ भन्नुहुन्थ्यो तर मलाई बीच बाटोमै छाडेर जानुभो,उनले भक्कानिदै भने म बुवाको सपना कसरी साकार पारुँ ? कमाई गर्ने घरमुली बुवाको मृत्यु भएपछि उनी निकै चिन्तित छन्। उनका घरमा आमाकासाथै ५ दाजु , एक दिदी र एक बहिनी छन्। दाजुहरु छुट्टै बस्छन्। शव बुझ्न र उनलाई लिन प्रहरीले शुक्रबार आफन्तलाई खबर पठाएको छ। डोल्पाबाट जाजरकोट आउन कम्तिमा दुई दिन लाग्छ। कोही आफन्त आइपुगेका छैनन्। उनी अहिले जाजरकोट अस्पतालमै छन्। नेपालगञ्जबाट रुकुमको राडीवजार तर्फ जाँदै गरहेको बस जाजरकोटको रिम्ना नजिक दुघर्टना हुँदा बोहरा सहित चार जनाको मृत्यु भएको थियो। ९ जना घाइते छन्। घाइतेको नेपालगञ्ज र जाजरकोट अस्पतालमा उपचार भइरहेको छ।"
जीवनभर शरणार्थी,"तिब्बतबाट खेदिए। घुमिफिरी नेपाल आएँ। तर यहाँ पनि जीवन सहज भएन । ललितपुर : धर्मगुरु दलाई लामाप्रति आस्था राख्ने तिब्बतीहरूलाई सन् १९५९ पछि स्वदेशमै बसिरहन गाह्रो भयो। उनीहरू विभिन्न मुलुकमा शरण लिन बाध्य भए। त्यति बेलै नेपाल छिरेकी थिइन् ७८ वर्षीया छिरिङ दोकर। उनी अहिले एकान्तकुनाको साम्दुप्लिङ तिब्बती शरणार्थी शिविरमा एकल जीवन बिताइरहेकी छन्। उनी वृद्धावस्थामा पुगिन्। तर गाह्रो परिरहेको छ। शरणार्थीकै रूपमा उनले ५५ वर्ष बिताइसकिन्। साँघुरो अँध्यारो कोठामा थोत्रो पलङ, दराज र अन्य सामान मात्र उनका साथी भएका छन्। त्यसैको कुनामा मुस्कुराइरहेको छ दलाई लामाको तस्बिर। तस्बिरअघि बत्ती बलिरहेको थियो। ओम् मणि पद्मे हुम्को मन्त्र जप्दै वृद्धाले भनिन्, २३ वर्षकी हुँदा नेपाल आएँ। उनीसँग आमा पनि नेपाल आउँदै थिइन्। तर दुर्भाग्य बाटोमै उनको मृत्यु भयो। थाकखोलामा पुगेपछि अकस्मात् बिरामी परेकी उनी त्यहीँ बितिन्। त्यसपछि साथीहरूसँग जसोतसो मुक्तिनाथ पुगिन् दोकर। र केही वर्ष त्यहीँ बिताइन्। त्यसपछि भने काठमाडौं आइन् र एकान्तकुनाको यही शिविरको अँध्यारो कोठामा जीवनको लामो समय बिताइन्। भन्छिन्, अब ८० पुग्न दुई वर्ष बाँकी छ। शिविरमा वर्षाैंसम्म गलैंचा बुनिन्। तर यतिबेला केवल बुद्धमन्त्र जपेर दिन कटाइरहनु परेको उनको भनाइ छ। बिहान आठ बजे मन्त्र जप्न थाल्छु १२ बजे खाना खाएर फेरि सोही क्रम दोहोरिन्छ, उनले भनिन्। आफू जस्ता थुपै्र वृद्धवृद्धा यहाँ रहेका र शिविरले दुई साताको १२ सय रुपैयाँ भत्ता दिँदै आएको उनले बताइन्। भत्ताले मीठोमसिनो खान कहाँ पुग्नु ? त्यसैले गहँुको सातुले जीवन धान्ने गरेकी छन्। कहिलेकाहीँ छिमेकीहरूले खाना ल्याइदिन्छन्। तर सित्तैमा अरूले दिएको खाँदा पाप लाग्छ भनेर त्यसलाई सकेसम्म स्विकार्दिनन्। शरणार्थी भत्ताबाटै आउने पैसाले गुजारा चलाउँछिन्। शिविरमा तिब्बती दसंै (नयाँ वर्ष) धुमधाम रूपमा मनाइन्छ। यति बेला घर, आँगन रंग्याइन्छ पनि। र मीठामीठा परिकार पनि बन्छन्। यही बिहीबार उनीहरूले चिनियाँ दसैं मनाए। दोकरलाई पनि कहाँ नलागेको थियो र, आफनो कोठा रंग्याउने, सफा गर्ने। तर कसको के लाग्छ, सकिनन्। त्यसैले उनी बस्ने कोठाको रूप खुइलिएको छ। हात दुख्छ, लुगा धुन सक्दिनँ, रोटी बेल्न पनि गाह्रो हुन्छ, उनले भनिन्। दोकर मात्र होइन, यहाँ अन्य वृद्धवृद्धाको अवस्था पनि दुःखलाग्दो नै छ। शिविरमा बस्दै आएका ७० वर्षीय कर्म तोब्देन गलैंचा प्याकिङ गरेर गुजारा गरिरहेका छन्। श्रीमती, तीन छोरी र एक छोरासहितको उनको परिवार यही शिविरमा बस्दै छन्। जुम्लामा २१ वर्ष बिताएर एकान्तकुना आएका उनले तिब्बतीहरूको सबै सम्पत्ति सरकारले लिन थालेपछि बाध्य भएर नेपाल आउनुपरेको उनले गुनासो गरे। हुन त उनीसँग थुपै्र जग्गाजमिन थिएन। चौंरी, घोडा र भेडा पाल्थे। त्यो पनि आफ्नो भन्न नपाएपछि नेपाल आएको बताए। उनले भने, हामीले धन, मालसामान भन्न पाएनौं। सम्पत्तिमा हक पनि भएन। त्यसैले भागेर आएँ, उनले भने। कहिलेकाहीँ छिमेकीहरूले खाना ल्याइदिन्छन्। तर सित्तैमा अरूले दिएको खाँदा पाप लाग्छ भनेर त्यसलाई सकेसम्म स्विकार्दिनन् छिरिङ दोकर। उनलाई यहाँ बस्दा विभिन्न समस्या छन्। त्यसैले त्यति खुसी भने लागेको छैन। गलैंचा प्याकिङ गरेबापत मासिक पाँच हजार रुपैयाँ कमाउँछन्। तर त्यसले जीवन धान्नै गाह्रो छ, चाडपर्वमा खुसीले मनाउने त टाढाको विषय। बुढेसकालले छोयो, तर जे भए पनि सम्मानका साथ बाँकी जीवन बिताउने धोको छ, उनले भने। पासाङ, तोब्देन जस्ता थुप्रै वृद्धवृद्धा शिविरमा छन्। उनीहरू सबैको एउटै धोको छ बाँकी जीवन सहज किसिमले जिउने। तर शरणार्थी बनेर बस्नुपर्दाको पीडा पनि उस्तै नमीठो लाग्दो रहेछ। फर्केर तिब्बत जान सम्भव छैन, उनले भने, यहाँ पनि खासै कहाँ रमाइलो छ र ? सन् १९५९ पछि तिब्बतबाट भागेर नेपाल, भारत पस्नेको संख्या निकै थियो। त्यति बेला स्विस सरकारको सहयोगमा रेडक्रसको नाममा रहेको शरणार्थी शिविरमा तिब्बतीहरूले बस्न पाएको ५३ वर्षीय छिरिङ लामाले बताए। जिल्ला प्रशासन कार्यालय ललितपुरको तथ्यांकअनुसार ०५५ सालसम्म १ हजार ३ सय ९३ जनाले एकान्तकुनास्थित शिविरबाट शरणार्थी कार्ड लिएका थिए। जिल्ला प्रशासन कार्यालयका प्रमुख प्रेमराज जोशीका अनुसार त्यसपछि कार्ड वितरणमा रोक लगाइएको हो। प्रत्येक वर्षको चैतमा शरणार्थी कार्ड नवीकरण गर्न भने सीडीओ कार्यालय आउनुपर्छ, उनले भने। अहिले सम्बन्धित १३ नम्बर र नगरपालिकाले शरणार्थीका तथ्यांक राख्न थालेको छ। शिविरमा कम्तीमा चार सय मानिस रहेको शरणार्थी क्याम्पका सल्लाहकार केपी मास्केले जानकारी दिए। गलैंचाको माग घट्दो छ। जति बढी माग भयो उति नै आम्दानी हुने र वृद्धवृद्धालाई उचित भत्ता उपलब्ध गराउन सकिन्छ, उनले भने। तैपनि यहाँका मानिसलाई औषधि, खाद्यान्न उपलब्ध गराउँदै आएको उनको भनाइ छ। शिविरका बालबालिकालाई प्राथमिक तहसम्मको शिक्षाको व्यवस्था पनि क्याम्पले गर्दै आएको उनले जानकारी दिए।"
भन्सार छलेर ल्याएका २८ मोबाइल बरामद,"बिर्तामोड : भन्सार छलेर ल्याएको २८ थान मोबाइल प्रहरीले झापाको काँकडभिट्टाबाट बरामद गरेको छ। सीमा सुरक्षामा खटिएका सशस्त्र प्रहरीले २८ थान मोबाइल सेट बरामद गरेका हुन्। मेची नगरपालिका६ को बसपार्क क्षेत्रबाट करिब ४ लाख ३२ हजार रुपैयाँ बराबरको चोरीपैठारीको २८ थान मोबाइल बरामद गरिएको हो। भारतबाट अवैध रुपले भन्सार छली नेपालतर्फ ल्याउँदै गरेको मोबाइल सशस्त्र प्रहरी बल, नेपाल गुल्म हेक्वा झापा नम्बर ८ गुल्मबाट खटिएको टोलीले बरामद गरेको सशस्त्र प्रहरी प्रवक्ता अजय छतकुलीले जानकारी दिए। बरामद मोबाइल आवश्यक कारवाहीको लागि भन्सार कार्यालयमा बुझाइएको उनको भनाइ छ।"
बल गर साथी हो बल गर,अत्याधिक वर्षातका कारण छिन्चु जाजरकोट सडकको फेदा खोला नजिक गाडी फसेपछि यात्रुले डोरीको सहायताले तान्दै । दुई वर्षअघि कालोपत्रे गरिएको भए पनि गुणस्तरहीन निर्माणका कारण सडक ठाँउ ठाँउमा जीर्ण बनेको छ। तस्बिर : राजेन्द्र कार्की ।
कञ्चनपुर सुनकाण्ड : बरामद सुन भारतीयको,"महेन्द्रनगर : कञ्चनपुरको पुनर्वास नगरपालिकाको दशरथबस्ती र शुक्लाफाँटा नगरपालिका११ को अमरपुरमा छुट्टाछुट्टै बरामद सुन भारतीय तस्करको भएको खुलेको छ। सीआईबीले उनको नाम भने बताएको छैन। २४ किलो सुन लुकाएर राखेको भन्ने सूचना एकडेढ महिनाअघि नै आइसकेको थियो, सीआईबीका एसपी सुदीप गिरीले भने, नियमित फलोअप गरिरहेका थियौं, तस्करी गरेर ल्याउने मुख्य व्यक्ति पक्राउ गर्न सफल भएपछि सुन बरामद भएको हो। काठमाडौं उपत्यकाभन्दा बाहिर ठूलो परिमाणमा सुन बरामद भएको यो पहिलोपटक हो। पक्राउ परेपछि लक्ष्मणले ससुरालीमा सुन लुकाएको बताएका थिए। एसपी गिरीले ती भारतीयले लामो समयदेखि लक्ष्मण तिरुवालाई चालक राखेर म्यान्मारबाट सुन तस्करी गर्दै आएको खुलेको बताए। लक्ष्मणले म्यान्मारबाट सुन ओसारपसार गर्ने क्रममा धेरैपटक दिल्लीम्यान्मार गरेको देखिएको उनले बताए। अरू नै व्यापारिक कामको आवरणमा ती भारतीयले म्यान्मारथाइल्यान्डदेखि सुन तस्करी गरिरहेको पत्ता लागेको सीआईबीले जनाएको छ। एसपी गिरीका अनुसार भारतीय तस्करका चालक लक्ष्मणले गाडीमा ३२ किलो सुन रहेको थाहा पाएपछि भारतको अयोध्याबाट गाडी नेपाल छिराएका थिए। उनले मंसिर ७ गते नै सुन नेपाल ल्याएको बताए। लक्ष्मण भारतीय सुन तस्करका गाडीचालक रहेछन्, उनलाई गाडीमा ३२ किलो सुन छ भन्ने जानकारी रहेनछ। म्यान्मारबाट अयोध्या पुगेपछि उनले गाडीमा सुन रहेको थाहा पाएछन्, लक्ष्मणको प्रारम्भिक बयान उद्धृत गर्दै एसपी गिरीले भने, उनले तस्करका मान्छे सुतेका बेला उनीहरूलाई अयोध्यामै छाडेर रातारात सुनसहितको गाडी सुनौली हुँदै कोहलपुर पुर्याएका रहेछन्। एसपी गिरीले कोहलपुरमा केही दिन राखेर जिल्ला प्रहरी कार्यालय कैलालीमा घुमुवा रहेका भाइ सुरजको सहयोगमा लक्ष्मणले सुन कञ्चनपुर पुर्याएको बताए। सुरजको सहयोगमा १८ किलो (१ सय ८ बिस्कुट) सुन उसको पुनर्वास नगरपालिका२ दशरथ बस्तीस्थित ससुरालीमा आलुको थुप्रोमुनि खाल्टोमा लुकाएको रहेछ, उनले भने, ६ किलो सुन लक्ष्मणको कञ्चनपुरको शुक्लाफाँटा नगरपालिका११ अमरपुरस्थित घरमा लुकाएको रहेछ। सुनसहितको गाडी लिएर नेपाल पसेका लक्ष्मणलाई भारतीय तस्करले फोनबाट बारम्बार धम्क्याएपछि उनले ८ किलो सुन र भारतीय नम्बरको गाडी फिर्ता गरेको सीआईबीले जनाएको छ। उसले पहिला गाडी फिर्ता लगेछ, त्यसमा सुन नभेटेपछि लक्ष्मणलाई धम्क्याएर ८ किलो सुन फिर्ता लगेछ, बाँकी हामीले बरामद गरेका छौं, एसपी गिरीले भने। लक्ष्मणको परिवारले ४ सय ग्राम सुन बेचेको स्विकारेको छ। प्रहरीलाई आएको सूचनाका आधारमा बिहीबार दशरथ बस्ती र अमरपुरबाट सीआईबीले २३ किलो ६ सय ग्राम सुन बरामद गरी कोहलपुरस्थित राजस्व अनुसन्धान विभागको कार्यालय पठाएको छ। प्रहरीले लक्ष्मण र उनका भाइ प्रहरी घुमुवा सुरजलाई पनि राजस्व अनुसन्धानकै जिम्मा लगाएको छ। ससुरालीमा सुन लुकाएदेखि लक्ष्मण फरार थिए। बिहीबार दिउँसो सुरजलाई केरकार गरेपछि उनले सुन लुकाएको ठाउँ देखाएका हुन्। भारतीय तस्करले आएर घरपरिवारलाई धम्क्याउन थालेपछि दाजु बेपत्ता भएको भन्दै प्रहरीमा निवेदन दिएपछि मात्र सुरज पक्राउ परेका हुन्। लक्ष्मणले कोहलपुरदेखि पुनर्वाससम्म २३ किलो ६ सय ग्राम सुन सहजै पुर्याएपछि बर्दिया राष्ट्रिय निकुञ्जका ४ ठाउँमा सेनाको सुरक्षा चेकजाँच र बाटोमा हुने अन्य सुरक्षा चेकजाँचको औचित्यमाथि पनि गम्भीर प्रश्न उठेको छ। कञ्चनपुरको पुनर्वासबाट १८ किलो सुन बरामद १८ किलो सुन तस्करीमा प्रहरीकै संलग्नता : दाजुभाइको सेटिङमा ससुरालीमा गाडेको खुलासा सिपाहीको ससुरालीमा आलुमुनि १८ किलो सुन कञ्चनपुरमा थप ५ किलो ६०० ग्राम सुन बरामद"
दोलखाका दुई हजार भूकम्पपीडितले अनुदान पाएनन्,"चरिकोट : समयमा बजेट निकासा नभएका कारण दोलखाका दुईहजारभन्दा बढी भूकम्पपीडितले एकमहिनादेखि अनुदान पाउन सकेका छैनन्। करिब एकमहिनादेखि बजेटको अख्तियारी नआएपछि विभिन्न किस्ता पाउने सिफारिस भएका दुईहजारभन्दा बढी भूकम्पपीडितको भुक्तानी रोकिएको हो। पहिलो, दोस्रो र तेस्रो सहित तीनै किस्तावापतको करिव २२ सय भूकम्पपीडितको अनुदानको भुक्तानी रोकिएको राष्ट्रिय पुर्ननिर्माण प्राधिकरण दोलखाले जनाएको छ। करिव डेढ महिनाअघिदेखि नै बजेट माग गरी पटकपटक ताकेता गरिए पनि अख्तियारी आउन ढिलाइ हुँदा समस्या भएको राष्ट्रिय पुर्ननिर्माण प्राधिकरण दोलखाका प्रमुख निर्मलदर्शन आचार्यले जानकारी दिए। तेस्रो किस्ताको लागि निवेदन दिएको एक महिना भो भीमेश्वर नगरपालिका१, का मंगले थामीले भने, कामदारले कराएर हैरान नै बनाइसके। दोस्रो किस्ताको पैसा लिन चरिकोट आएकी भीमेश्वर नगरपालिका८ की रुपमाया थापाले भनिन् खै बजेट नै छैन रे भन्छन् फेरि दुख पाउनु पर्ने भो। भूकम्पपीडितलाई भुक्तानी दिन रकम अभाव भएपछि कार्यालयले करिव एकअर्ब बजेट माग गरेको छ। कार्यालयले पहिलोपटक पुस १६ गते बजेट माग गरेको आचार्यले बताए। कुनै प्रतिक्रिया प्राप्त नभएर माघ २ र २१ गते तीनपटक पत्राचार गर्दा पनि अझै अख्तियारी नआएको कोष तथा लेखा नियन्त्रण कार्यालय दोलखाले जनाएको छ। बजेट अभावले दैनिक दुईसय भन्दा बढिको दरले किस्ता भुक्तानी रोकिँदै गएको कार्यालय प्रमुख आचार्यले जानकारी दिए। दैनिक करिब पहिलो किस्ताका लागि ६०, दोस्रो किस्ताका लागि दुईसय र तेस्रो किस्ताका लागि दुईसय ५० भुक्तानीका सिफारिस हुने गरेको छ। आचार्यका अनुसार बुधबारसम्मको अवधिमा दुईसय १० जनाको पहिलो, एकहजार ५९ जनाको दोस्रो र एकहजार २ सय जनाको तेस्रो किस्तावापतको भुक्तानी रोकिएको हो। माघ पहिलो सातादेखिको फाइल कोष तथा लेखा नियन्त्रण कार्यालयमा पठाइएको भए पनि बजेट भुक्तानी हुन सकेको छैन। उनीहरुलाई किस्ता वितरणका लागि २६ करोड बजेट आवश्यक रहेको छ। चालु आर्थिक वर्षमा जिल्लामा २ अर्ब १ करोड ९८ लाख बजेटको अख्तियारी आएकोमा सबै भुक्तानी भइसकेको छ। हालसम्म दोलखाका भूकम्पपीडितलाई अनुदानवापत १६ अर्ब २२ करोड ६६ लाख रकम भुक्तानी भइसकेको पाइएको छ।"
किन सीमा कटाइन्छन् यति धेरै गाई ?,"राजविराज : हरेक दिनजसो सयौं गाई सीमा कटाएर भारततिर लगिन्छ। कतिपयलाई प्रहरीले रोक्छ। धेरैजसो थाहै पाउँदैन। तस्करी गरेर लगिने गाई दूध खान पक्कै होइन। आखिर किन सीमा कटाइन्छ गाई ? कहाँ लगिन्छ तिनलाई ? प्रहरीको अनुसन्धान भन्छ, भारत हुँदै बंगलादेश पुर्याउने गरेको पाइएको छ। केहीयता प्रहरीले सीमा कटाउने अवैध कारोवारमाथि कडा निगरानी बढाएको छ। सप्तरी प्रहरीका अनुसार भारततर्फ तस्करी गरी लैजान लागिएको अवस्थामा जिल्लाको बलान बिहुल गाउँपालिका४ स्थित बलान खोला नजिकबाट ४९ गाई, १२ गोरु, एक बाछा र तीन बाछी नियन्त्रणमा लिइएको छ। यो पछिल्लो घटना हो। एसपी राजेन्द्र विष्टका अनुसार डोर्याउँदै, हपार्दै भारततर्फ लैजाँदै गर्दा विशेष सुराकीका आधारमा गाई बरामद गरिएको हो। यसैगरी, प्रहरीले तिलाठी कोइलाडी गाउँपालिका१ बाट शुक्रबार राति ५ गाई र ४ गोरुसहित तीन जनालाई पक्राउ गरेको छ। प्रतिबन्ध गरिएको गाईसहितका गोरुहरू अवैध रूपमा लैजाँदै गरेको अवस्थामा प्रहरीले छिन्नमस्ता गाउँपालिका४ का ४२ वर्षीय उमेश राम, ३० वर्षीय सुनील पण्डित र ४२ वर्षीय बिशु पण्डितलाई पक्राउ गरेको हो। प्रहरीले तिलाठी कोइलाडी३ बाट साताअघि दुई गोरु, राजगढ गाउँपालिका१ झुटकीबाट माघ ६ गते दुई गाई, पुस २५ गते चार गोरु, कात्तिक ४ गते पाँच गाई र एक गोरु, भदौ १ गते विष्णुपुर ५ बाट १७ गाईसहित अग्निसाइर कृष्णसवरण १ जण्डौलका सफरुद्धिन मियाँ र रसिद मियाँलाई नियन्त्रणमा लिएको थियो। गोरु निर्यात गर्न पाइए पनि गाई प्रतिबन्धित छ। नियन्त्रणमा लिइएका गाईगोरुलाई भन्सार कार्यालयसम्म पुर्याउन र त्यहाँ राख्न समस्या पर्ने भएकाले तस्करले नै सस्तोमा डाँक कबोल गरी किन्ने गरेका छन्। पछिल्लो पटक प्रहरीले भन्सार कार्यालयमा बुझाएकै दिन नौ गाईगोरु नौ हजार रुपैयाँमा र ६५ गाईगोरु ९७ हजार रुपैयाँमा सकारेर लगेको बेल्ही भन्सार कार्यालयका प्रमुख रामराजप्रसाद चौरसियाले बताए। सेटिङ मिलेकै कारण बुझाएकै दिन अति कम मूल्यमा तस्करलाई दिने गरिएको नागरिक सञ्जालका अध्यक्ष सुरखराम यादवको भनाइ छ। प्रहरीले गाईगोरु भन्सार कार्यालयमा बुझाएकै दिन तस्करले कुखुराको मूल्यमा लैजान्छन्, अरूले थाहै पाउँदैनन्, उनले भने। नेपालमा २५ हजारदेखि ३० हजार रुपैयाँमा खरिद गरिने गाईगोरु बंगलादेशमा एक लाख रुपैयाँभन्दा बढी मूल्यमा बिक्री हुने गरेको बताइन्छ। पशु चौपाया ढुवानीको मापदण्ड, २०६४ अनुसार पशु क्वारेन्टाइन चेकपोस्टले अनुमति दिए आवश्यक कागजपत्र पुर्याई गाईसहित चौपाया नेपाल ल्याउन र गाई बाहेकका चौपाया निकासी गर्न पाइने कानुनी प्रावधान छ। भन्सार कार्यालयका प्रमुख चौरसियाले भने, क्वारेन्टाइनको अनुमति मिलेपछि एउटा लगे पनि सयौं लगे पनि एक पटकमा एक सय १३ रुपैयाँ भन्सार दाखिला गरेपछि नेपालबाट गाईबाहेक चौपाया निकासी गर्न पाइने प्रावधान छ। तर, तस्करले गोरु भन्दै गाई लैजाने गरेका छन्। भारतीय एक व्यापारीले भने, सेटिङ मिल्यो भने कागजमा गाईलाई गोरु लेखेपछि जति पनि निकासी गर्न पाइन्छ। मुलुकभित्र गाईगोरु ओसारपसार गर्न पाइने भएकाले दिनको समयमा विभिन्न बजारबाट खरिद गरी सीमा क्षेत्रमा ल्याउने र राति सीमानाका कटाउने गरेको सशस्त्र प्रहरी बल ६ नम्बर गणका एसपी खेम थापाले बताए। सशस्त्र प्रहरीले असोज २० गते राजगढ गाउँपालिका१ झुटकीबाट ६२ गाई र आठ गोरु नियन्त्रणमा लिएको थियो। ०७५७६ को अवधिमा सशस्त्र प्रहरीले ९६ गाई र ९१ गोरु नियन्त्रणमा लिएको एसपी थापाले बताए। विभिन्न ठाउँबाट ल्याएका गाईगोरुलाई यहाँ जम्मा गरी लैजाने गरिएको छ, तिलाठी कोइलाडीका मुकेश यादवले भने, ट्रकमा हालेर र हिँडाएर गाईगोरु कसले, के उद्देश्यले भारत लैजान्छ हामीलाई थाहा छैन। भारतका कतिपय नाकाबाट सहजै भित्रिने गाईगोरु पनि राजमार्ग हुँदै झापा भएर बंगलादेश पुग्ने गरेको पाइएको छ। गाईगोरुको व्यापारमा आम्दानी राम्रो हुने भएकाले मासिक नजराना बुझाएर लामो समयदेखि केही व्यापारी यसै व्यवसायमा संलग्न रहेको पूर्वप्रहरी विनोद झाले बताए। सीमानाकामा प्रशासनले अनुगमन नगर्दा जिल्लामा गाईको अवैध व्यापार फस्टाएको गौ संरक्षण अभियान राजविराज६ का खुसीलाल यादवको गुनासो छ। जिल्लाका कतिपय सहायक नाकाबाट ट्रकमै लोड गरेर गाईगोरु निकासी गरिन्छ भने त्यत्तिकै संख्यामा गाईलाई हिँडाएर भारत लगिन्छ। सप्तरीको हनुमाननगर कंकालिनीको गोबरगाढा, पलार, रम्पुरा मल्हनिया, डलवा, भारदह, कोसी ब्यारेज, कञ्चनरुपको वैरवा, तिलाठी कोइलाडीको तिलाठी, छिन्नमस्ताको मोहनपुर, लालापट्टी, बलान बिहुलको रामनगर, बेल्ही, तीनकुने, राजगढको झुटकी, बोदे बर्साइनको काचन, बैरहाईलगायतबाट गाईको अवैध व्यापार हुने गरेको यादवले बताए।"
७०५ लिटर मदिरा नष्ट,सिरहा : प्रहरीले लहान नगरपालिकास्थित कालाबन्जरबाट तयारी र कच्चा पदार्थसहित ७०५ लिटर मदिरा नष्ट गरेका छ। सिरहा प्रहरी प्रमुख एसपी जिवन श्रेष्ठका अनुसार प्रहरीले स्थानीयवासीको रोहबरमा उक्त मदिरा नष्ट गरेको हो। प्रहरीले ४४ वटा प्लाष्टिक र २ वटा सिल्भरको भाडो समेत बरामद गरेको छ। खुल्ला मदिराको कारोबार गाउँघरमा फस्टाउन थालेपछि प्रहरीले केही समयदेखि नियन्त्रणको अभियान चलाउँदै आएको छ।
टाउकोजत्रै ट्युमर !,"नरैनापुर (बाँके) : बायाँ गालामा टाउकोजत्रै मासुको डल्लो झुन्डिएको छ। झट्ट हेर्दा दुई वटा टाउको जस्तै देखिन्छ। नरैनापुर गाउँपालिका६ दोन्द्राका मुलायमले ट्युमरकै कारण समाजबाट अपहेलित हुनुपरेको छ। बाटोमा हिँड्दा कनवा (आँखा नदेख्ने मानिस) आयो भनेर जिस्क्याउँछन्। सुन्दा मन दुख्छ, उनले दुखेसो पोखे, सबैले जिस्क्याउँदा बाटोमा हिँड्न पनि लाज लाग्छ। पाँच वर्षको उमेरमा बाआमा गुमाएका यादव १० वर्षको उमेरदेखि गालामा मासुको डल्लो पलाउन सुरु भएको बताउँछन्। सम्पत्तिको नाममा उनीसँग ६ कठ्ठा जग्गा (कच्चा) मात्र छ। त्यो बेचेर उपचार सम्भव छैन। पैसा अभावमा उनले उपचार गर्न सकेनन्। नेपालगन्ज र लखनउसम्म पुगेर तीन पटक चिकित्सकलाई देखाए। सबैले अप्रेसन गर्न भने। उनी पैसा अभावमा रोग पालेरै बसे। पहिले सानो रहेको ट्युमर बढेर ठूलो भइसकेको छ। सामान्य अवस्थामा त ट्युमर दुख्दैन। राति सुत्ने बेला भने बायाँ कोल्टे फेर्न नपाउँदा उनलाई सास्ती हुन्छ। कोल्टे फेर्दा दुख्ने गरेको उनले अनुभव सुनाए। गालामा मासुको डल्लो देखेर कसैले बिहे गर्न मानेन। जीवनभर एक्लै भएँ, जीवनको उत्तराद्र्ध (७२ वर्ष) का यादवले शुक्रबार गंगापुर स्वास्थ्य चौकीमा अन्नपूर्ण पोस्ट्सँग भने, मेरो शरीरमा केही गडबडी नगरेर कसैले उपचार गरिदिए हुन्थ्यो। मसँग उपचार गर्ने पैसा नै छैन। अहिले त उनी दृष्टिविहीन पनि भएका छन्। बायाँ आँखाको ज्योति यही ट्युमरकै कारण गुमेको उनको बुझाइ छ। दायाँ आँखाको मोतीविन्दुको उनले अप्रेसन त गरे तर धमिलो मात्र देख्छन्। कतै जाँदा अरूकै सहारा चाहिन्छ। उनका भतिजा शिवकुमारले जिज्ञासा राखे, कसैले सित्तैमा आँखा र ट्युमरको उपचार गरिदिन्छ र सर ? ठूलोबाले नयाँ जीवन पाउनुहुन्थ्यो। प्रदेश ५ सरकारको सामाजिक विकास मन्त्रालय प्रदेश स्थापना दिवसको अवसरमा शुक्रबार स्वास्थ्य चौकीमा आयोजना गरेको एकदिने स्वास्थ्य शिविरमा उपचारका लागि भतिजासँगै आएका थिए, उनी। प्रदेश सरकारले विकट गाउँमा स्वास्थ्य शिविर गर्ने योजनाअनुरूप बाँकेको कर्णाली को उपमा पाएको नरैनापुर गाउँपालिकामा स्वास्थ्य शिविर आयोजना गरेको बाँके क्षेत्र १ को प्रदेशसभा सदस्य कृष्णा केसी नमुना ले जानकारी दिइन्, विकास निर्माणमा पछाडि परेको नरैनापुरमा स्वास्थ्यको अवस्था दयनीय छ। गरिबी र पछौटेपनका कारण अस्पताल गएर उपचार गर्दा पैसा खर्च हुने भन्दै रोग लुकाएर बस्ने प्रवृत्ति बढी भएकाले घरदैलोमा निःशुल्क सेवा दिएका हौं। कार्यक्रममा नरैनापुर गाउँपालिकाका अध्यक्ष इस्तियाक अहमद शाहले धेरै पुरुषमा हाइड्रोसिलको समस्या भएकाले अर्को शिविर आयोजना गर्न आग्रह गरेका थिए। उनले भने, धेरै गरिबी छ। कोही आफैंले उपचार गर्नै सक्दैनन्। हरेक महिना निःशुल्क स्वास्थ्य शिविर आयोजना गर्दा राम्रो हुने थियो। स्वास्थ्य शिविरबाट चार सय ८८ जनाले स्वास्थ्य सेवा पाएको प्रदेश ५ को स्वास्थ्य निर्देशनालउले जनाएको छ। निर्देशनालयका ल्याब अधिकृत गोपालप्रसाद गौतमका अनुसार दुई सय ८५ महिला र दुई सय तीन पुरुषले उपचार पाएका थिए। धेरै जनामा छाला, शरीर दुख्ने, ग्यास्टिक र कानको समस्या पाइयो, गौतमले भने, दुई जना पाठेघर मुखको क्यान्सर भएका दुई जना महिला भेटिए। १० जना महिलाको पाठेघरको क्यान्सरको परीक्षण गरिएको थियो। उनीहरूलाई नेपालगन्जको भेरी प्रादेशिक अस्पतालमा रेफर गरेर निःशुल्क उपचार हुनेछ। स्वास्थ्य शिविरमा तीन जना विशेषज्ञ चिकित्सकसहित २७ जना स्वास्थ्यकर्मी उपचारमा संलग्न थिए।"

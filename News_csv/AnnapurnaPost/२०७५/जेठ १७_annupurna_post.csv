शीर्षक,विवरण
खर्च क्षमता बढाऊ,"अर्थमन्त्री युवराज खतिवडाले संघीय संसद्को संयुक्त बैठकमा मंगलबार आर्थिक वर्ष २०७५०७६ का लागि तेह्र खर्ब १५ अर्बको बजेट प्रस्तुत गरेका छन्। बजेटमा ५९ प्रतिशत आर्थिक वृद्धिदर हासिल गर्ने लक्ष्यका साथ विकास र समृद्धिलाई प्राथमिकता दिइएको छ, तर विकास भन्दा चालु खर्चतर्फ बढी बजेट विनियोजन भएकाले आर्थिक वृद्धि दरको लक्ष्य आफैंमा चुनौतीपूर्ण छ। सरकारको नीति तथा कार्यक्रममार्फत आगामी आर्थिक वर्षलाई समृद्धिको इतिहास रच्ने आधार वर्षका रूपमा रुपान्तरण गरिने भनिए पनि बजेट त्यसलाई बल पुर्याउने खालको देखिँदैन। बजेट सार्वजनिक गर्दा आफैंले जारी गरेको श्वेतपत्रको समेत वास्ता नगरिएको भान हुन्छ। नयाँ संविधानअनुसार स्थानीय, प्रदेश र संघीय संसद्को निर्वाचन सम्पन्न भई मुलुक राजनीतिक स्थिरतातर्फ उन्मुख भएको अवस्थामा जुन इच्छाशक्ति, दृष्टिकोण र कार्यक्रम साथ बजेट आउनु पर्दथ्यो त्यसअनुकूलको आएको पाइन्न। स्थानीय तह र प्रदेशको अभ्यास नयाँ भएको र कर्मचारीको पनि उचित व्यवस्थापन नभएकाले तल्लो तहमा छुट्याइएको बजेटलाई थोरै भन्न मिल्दैन। किनकि त्यसलाई विस्तारै बढाउँदै लैजानु उचित हुन्छ। तर घुमाउरो पाराले सांसदहरूलाई बजेट दिने परम्पराको निरन्तरता भने आलोचनामुक्त हुन सकेन। निर्माणका चरणदेखि गोप्य रहेका कारण पनि यसपटकको बजेटका विषयमा चासो बढी थियो। त्यसमाथि योजना आयोग गठनमा ढिलाइ भएकाले बजेट निर्माणको पूर्ण अधिकार अर्थमन्त्रीमाथि केन्द्रित थियो। यसपटक योजना आयोगले सामान्य सुझावभन्दा अरू विषयमा बजेटमा हस्तक्षेप गर्न सकेन। अर्थमन्त्रीको लामो समयको विकासे सोच खासगरी योजना आयोगमा नेतृत्व गरेको मात्र होइन, विकाससम्बन्धी अन्तर्राष्ट्रिय फोरममा बसेर काम गरिसकेका कारण पनि बजेटमा धेरैको चासो बढ्नु स्वाभाविक हो। बजेटले दुइटा विषयमा केन्द्रित हुने प्रयास गरेको देखिन्छ। पहिलो, देशभित्र रोजगारको सिर्जना गर्नु। रोजगारका लागि लगानी आवश्यक पर्छ। नयाँनयाँ उद्योगको स्थापनाबिना रोजगार सिर्जना सम्भव छैन। अर्थमन्त्रीले रोजगारको विषयमा बजेटमा धेरै कुरा उल्लेख गर्दै गर्दा पनि लगानी अभिवृद्धिको वातावरण बनाउने विषयमा भने चासो दिइएको पाइएन। आगामी वर्षमा चालू खर्चले सरकारको साधारण खर्चसमेत नचल्ने अवस्था छ। विगतका वर्षदेखि नै समस्यामा रहेको पुँजीगत खर्च समयमा गर्न सक्ने हो भने बजेटले अगाडि सारेको आर्थिक वृद्धिको लक्ष्य पूरा हुन सक्छ। यसका लागि मौसमको भूमिका पनि महŒवपूर्ण हुन्छ। बजेटमा व्यवस्था गरिएको २३९ प्रतिशत पुँजीगत खर्चका लागि ऋणमा भर पर्नुको विकल्प छैन। पुँजीगत खर्चका लागि आवश्यक रकमको जोहो गरेर आर्थिक वर्षको सुरुवातदेखि नै पुँजीगत खर्च गर्ने वातावरण बनाउनु सरकारका लागि अहिलेको सबैभन्दा चुनौती हो। चालु आवको साढे १० महिनामा ४३५२ प्रतिशत मात्रै पुँजीगत खर्च भएको छ। सरकारी निकायको खर्च क्षमता नभएका कारण नै पुँजीगत खर्च निराशाजनक हुँदै आएको छ। अर्कोतर्फ आर्थिक वर्षको अन्तिममा गरिने अलकत्रे रोपाइँले गुणस्तरीय विकास निर्माणको कल्पना गर्न सकिँदैन। संघको बजेट खर्च निराशाजनक भएको अवस्थामा स्थानीय निकाय पनि त्यही बाटोमा छन्। स्थानीय निकायको खर्च पनि सन्न्तोषजनक छैन। बजेटले राजस्व क्षेत्रमा ठूलो परिवर्तन गरेको छ। यसले लक्ष्यभन्दा बढी राजस्व संकलन हुन सक्ने सम्भावना देखाएको छ। सरकारी खातामा आएको यस्तो पैसा खर्च गर्न सके मात्र विकास निर्माणका कामले गति लिन्छन्। सरकारी खर्चले लगानीको वातावरण बनाउनसमेत सहयोग गर्छ। करले पेलिएका निजी क्षेत्रलाई पनि यसले सान्त्वना दिन सक्छ। त्यसैले सरकारको पहिलो काम खर्च क्षमता बढाउने हो। खर्च क्षमता नबढेसम्म बजेटले जति राम्रा कार्यक्रम घोषणा गरे पनि आम जनताको जीवनस्तर छुन सक्दैन।"
कम्युनिस्ट पार्टीको नाम परिवर्तन गर्न निर्वाचन आयोगमा निवेदन,काठमाडौं : केपी शर्मा ओली र पुष्पकमल दाहाल प्रचण्ड नेतृत्वको नेपाल कम्युनिस्ट पार्टी अन्डरलाइनको नाम परिवर्तन हुने भएको छ। तत्कालीन एमाले र माओवादी केन्द्र मिलेर जेठ ३ गते एकता घोषणा गर्दैै निर्वाचन आयोगमा दर्ता भएको नेपाल कम्युनिस्ट पार्टीले १४ दिनपछि बिहीबार नाम परिवर्तनका लागि निर्वाचन आयोगमा निवेदन दिएको हो। बिहीबार कम्युनिस्ट पार्टी संसदीय दलका उपनेता सुवासचन्द्र नेम्वाङ र प्रमुख सचेतक देव गुरुङले निर्वाचन आयोगमा नयाँ नाम दर्ताका लागि निवेदन दिएका हुन्। निवेदनमा यसअघि कम्युनिस्ट पार्टीको तल राखिएको अन्डरलाइन हटाइएको छ। निवेदन अनुसार पार्टी दर्ता भए अब पार्टीको नाम नेपाल कम्युनिस्ट पार्टी (नेकपा) हुनेछ। अन्डरलाइन राख्दा पार्टीको नाम लेख्न अप्ठेरो भएको भन्दै पार्टीभित्रै गुनासो बढेपछि बुधबार बसेको पार्टी बैठकले नाम पछाडि कोष्टकमा (नेकपा) राख्ने सहमति गरेको थियो। सोही सहमति अनुसार निर्वाचन आयोगमा निवेदन दिएको नेता सुवास नेम्वाङले जानकारी दिए।
काठमाडौंकी उपमेयर भन्छिन् ः एक वर्ष त अन्यौलमा नै बित्यो,काठमाडौं : काठमाडौं उपमहानगरपालिकाका उपमेयर हरिप्रभा खड्गी श्रेष्ठले एक वर्षको कार्यकाल अन्यौलपूर्ण अवस्थामा नै बितेको बताएकी छन् । निर्वाचित भई कार्यारम्भ सम्हालेको वर्षदिन पुग्न लागि सक्दा पनि राजधानी शहरको योजनावद्ध विकासका लागि प्रारम्भिक प्रयास समेत हुन नसकेको उनको आरोप छ । उपमेयर खड्गीले प्रेसविज्ञप्ति जारी गर्दै योजनावद्ध विकासका खाकासमेत नआउँदा अन्यौलपूर्ण अवस्था सिर्जना भएको बताइन । उनले कार्यपालिकाभित्र व्यापक छलफल र सहमतिमा निर्णय गर्ने परिपाटी विकास गरी अवलम्बन र अभ्यास गर्ने परिस्थिति निर्माण गर्न नसकिएको बताएकी छन् । नागरिकको गुनासो सुन्ने तथा गुनासो व्यवस्थापन गर्ने प्रभावकारी प्रणाली विकास नगर्दा जनताका समस्याले समयमै निकास पाउने वातावरण बन्न नसकेको उनको आरोप छ । उपमेयर खड्गीले अनुगमन र मुल्याङ्कनको सन्तुलित प्रणाली विकास गरी महानगरपालिका कार्यालयको काम कारवाहीमा जवाफदेहिता र जिम्मेवारी बढाउने पद्दति विकास गरी लागु गर्न नसकिएको बताइन । उपमेयर खड्गीले मेयर विद्यासुन्दुर शाक्यप्रति इंगित गर्दै सामुहिक जिम्मेवारीका साथ काम गर्ने वातावरण बनाउने कुरामा नेतृत्वले उदासिनता देखाउँदै आएको आरोप लगाइन । उनले रानीपोखरी पुनःनिर्माण सम्बन्धमा उपयुक्त दृष्टिकोण अवलम्बन गर्न महानगरपालिका कार्यालयलाई अभिप्रेरित गरी पुननिर्माण कार्यमा भएको अनिश्चितता हटाउन प्रभावकारी भूमिका निर्वाह गरेको दाबी गरेकी छन् । उपमेयर खड्गीले धरहराको उचित संरक्षण र विकासका लागि आवश्यक कार्य गर्न नेतृत्वदायी भूमिका निर्वाह गरेको बताइन । उनले नेपाली सेनाले महाङ्काल लगायतका स्थानमा भवन निर्माण गर्नु पूर्व भवन निर्माण इजाजत लिनुपर्नेमा त्यस्तो गरिएको नपाइएबाट सम्बन्धित अधिकारीहरुसँगको समन्वयमा समस्या समाधानको प्रयास गरिएको बताइन ।
यस्तो छ नेपाल कम्युनिस्ट पार्टीका दुर्इ अध्यक्षको पहिलो निर्देशन,"काठमाडौं : एकताको दुई सातापछि नेपाल कम्युनिष्ट पार्टी दुई अध्यक्षले पहिलो पटक लिखित रुपमा मातहतका कमिटी र जनसंगठनलाई अन्तरपार्टी निर्देशन जारी गरेका छन्। जनताका लागि समृद्ध जीवन र सामाजिक न्याय सुनिश्चित गर्ने र समाजवादका लागि भौतिक तथा सामाजिक आधार तयार गर्ने अनुकूल राजनीतिक परिस्थिति निर्माण भएकाले अब पार्टी एकताका बाँकी कार्यभार पूरा गर्न उनीहरुले अन्तरपार्टी निर्देशनमार्फत आह्वान गरेका हुन्। तत्कालीन नेकपा (एमाले) र नेकपा (माओवादी केन्द्र) बीच यही जेठ ३ गते एकता भई निर्वाचन आयोगमा दल दर्ता भएको थियो। पार्टीका केन्द्रीय सदस्य खिमलाल देवकाटाले नेकपाले निर्वाचन आयोगमा बुझाउनुपर्ने सबैजसो कागजात पेश गरिसकेकाले चाँडै आयोगबाट दल दर्ताको निर्णय आउने अपेक्षा गरिएको र अन्य सांगठनिक कार्य सुरु भएको बताए। दुई ठूला कम्युनिष्ट पार्टीको एकतापछिको ऐतिहासिक कार्यभार, मातहतका कमिटीको एकता, ४४१ केन्द्रीय सदस्य, ४५ सदस्यीय स्थायी कमिटी र नौ सदस्यीय सचिवालयको विवरणसहित भावी कार्यदिशाबारे अध्यक्ष एवं प्रधानमन्त्री केपी शर्मा ओली र पुष्पकमल दाहाल प्रचण्ड को हस्ताक्षरमा सो अन्तरपार्टी निर्देशन१ जारी भएको हो। कम्युनिष्ट पार्टीहरुमा अन्तरपार्टी निर्देशनलाई पार्टीको आधिकारिक निर्णयहरुबारे वैधानिकरुपमा जानकारी र निर्देशन दिने तथा कार्यान्वयनमा एकरुपता ल्याउने सांगठनिक दस्तावेज मानिन्छ। गुटबन्दी नगर्न निर्देशन पार्टीलाई अन्तरपार्टी जनवाद र अनुशासनका दृष्टिले सुदृढ एवं व्यवस्थित गर्न कुनै पनि प्रकारको गुटबन्दी र पक्षधरताका हानिकारक प्रवृत्तिहरू प्रकट हुन नपाउन् भनेर होसियार रहन पनि अध्यक्षद्वयले निर्देशन दिए। सबै समस्याको विधिसम्मत् समाधन खोज्ने प्रणालीलाई सबल बनाउँदै जानुपर्छ, सबै तहका सरकार तथा जनप्रतिनिधि संस्थालाई जनता र राष्ट्रको सेवामा परिणामदायी ढंगले परिचालित गर्नुपर्दछ, पार्टीका नेता, कार्यकर्ता र सदस्यका साथै सबै तहका सरकार र जनप्रतिनिधिको आचरणलाई पारदर्शी, सदाचारयुक्त र जनप्रिय बनाउनुपर्छ, यही जेठ १६ को मितिमा जारी निर्देशन १ मा भनिएको छ, हामीले सम्पन्न गरेको यो युगिन महत्वको एकताबाट आमनेपाली जनता र नेपाललाई माया गर्ने विश्व समुदायमा समेत असाधारण उत्साह पैदा भएको छ, यो एकताबाट प्राप्त भएको शक्तिलाई हामीले दम्भ, घमण्ड र अहंकारको विषय होइन, जनता र राष्ट्रप्रतिको गहन जिम्मेवारीका रुपमा लिनुपर्छ। स्थायी कमिटीमा को को ? तत्कालीन एमालेबाट २६ र केन्द्रबाट १९ गरी ४५ सदस्यीय स्थायी कमिटीको नामावलीलाई नेकपाले अन्तिम रुप दिएको छ। स्थायी कमिटीमा वर्णानुक्रमअनुसार अध्यक्ष केपी शर्मा ओली, अध्यक्ष पुष्पकमल दाहाल प्रचण्ड अग्नि सापकोटा, अष्टलक्ष्मी शाक्य, ईश्वर पोख्रेल ९सचिवालय सदस्य०, किरण गुरुङ, गणेश साह, गिरिराजमणि पोख्रेल, गोकर्ण विष्ट, घनश्याम भुसाल, चन्द्रदेव खनाल, छविलाल विश्वकर्मा, जनार्दन शर्मा, झलनाथ खनाल (वरिष्ठ नेता), टोपबहादुर रायमाझी, देवप्रसाद गुरुङ, देवेन्द्र पौडेल, नारायणकाजी श्रेष्ठ (सचिवालय सदस्य तथा प्रवक्ता), पम्फा भुसाल, प्रदीप ज्ञवाली, पृथ्वी सुब्बा गुरुङ, वर्षमान पुन, भीमप्रसाद आचार्य, भीमबहादुर रावल, मणि थापा, मातृका यादव, माधवकुमार नेपाल (वरिष्ठ नेता), मुकुन्द न्यौपाने, युवराज ज्ञवाली, योगेश भट्टराई, रघुजी पन्त, रघुवीर महासेठ, रामबहादुर थापा (सचिवालय सदस्य), लीलामणि पोख्रेल, लेखराज भट्ट, वामदेव गौतम (सचिवालय सदस्य), विष्णुप्रसाद पौडेल (महासचिव), विष्णु रिमाल, बेदुराम भुसाल, शंकर पोख्रेल, शक्ति बस्नेत, सत्यनारायण मण्डल, सुरेन्द्र पाण्डे, सुवास नेम्वाङ, हरिबोल गजुरेल रहनुभएको छ। जिल्लागत एकता कार्यदलको प्रतिवेदन बन्दै नेकपाको यही जेठ ७ बसेको केन्द्रीय सचिवालयको प्रथम बैठकले पार्टीको अन्तरिम विधानका आधारमा नियमावली मस्यौदा गर्न महासचिव पौडेलको संयोजकत्वमा गठित कार्यदलले प्राप्त गरेको १५ दिनको समयावधिभित्रै प्रतिवेदन दिने तयारी गरेको छ। कार्यदलका सदस्य बेदुराम भुसालले आफूहरुबीच नियमावलीबारे छलफल भइसकेको र अब चाँडै सचिवालयमा पेश हुने जानकारी दिनुभयो। सोही सचिवालय बैठकले मातहतका पार्टी कमिटी तथा जनवर्गीय संगठनको एकताएकीकरण प्रदेशगत, प्रभाव र जनसंगठनका तत्कालीन इञ्चार्ज तथा प्रमुख एवं सम्बन्धित जनसंगठनका अध्यक्षहरु रहेको कार्यदल गठन गरेको छ। एकताको तीन महिनाभित्र सबै कमिटीलाई एकीकृत गर्ने पार्टीको लक्ष्य छ। राससप्रकाश सिलवाल"
"सांसद महतको चेतावनीः लौरी र डोरीले बाँध्न नखोज, गन्हाएको बजेट चाहिन्न","काठमाडौँः सांसद विकास कोषका नाममा प्रत्येक निर्वाचन क्षेत्रका लागि छुट्याइएको चार करोड रुपैयाँ बजेटलाई लिएर केही सांसदहरुले आक्रोश पोखेका छन् । जुम्लाबाट विजयी नेपाल कम्युनिस्ट पार्टीका सांसद गजेन्द्र महतले संसद विकास कोषका नाममा दिने भनिएको चार करोडले आफूहरुको अपमान गरेको भन्दै आक्रोश पोखे । सांसद विकास कोषको नामा दिने भनिएको चार करोडले अपमानित गर्यो, त्यो गन्हाएको बजेट चाहिँदैन । हामीलाई चाहिँदैन चार करोड, नेताहरुको जिल्लामा दिइएको जति बजेट गए हामीलाई पुग्छ । सांसद महतले सांसद विकास कोषको बजेट बाँड्न वडाध्यक्षसँग बैठक बस्नु पर्ने सरकारको नियमलाई पनि कटाक्ष गरे । हामीलाई वडाध्यक्षको ठाउँमा ल्याए राख्न पाइन्छ ? सांसद तह लगाउने बजेट हो यो, उनले भने, कोही मन्त्री भयो भन्दैमा हामीलाई बाँधेर राख्न पाइन्छ ? हामीलाई तह लगाउन पाइन्छ ? अपमान गर्न पाइन्छ ? ठुला नेताहरुको जिल्लामा धेरै रकम पारिएको भन्दै महतले बजेटले आफूलाई र जुम्ला जिल्लालाई हल्लाइरहेको भन्दै ब्यंग्य गरे । बजेटले मलाई र मेरो जुम्लालाई हल्लाइरहेको छ । बजेट आकाशको फल आँखा तरी मर जस्तै भएको छ । जुम्लाका लागि न हर्ष न विष्मात छ, उनले अगाडि भने, मैले जिल्लामा हाइड्रो पावर बनाउने सोचेको छु, त्यसमा पैसा हालिदिनिुस, मलाई यो गन्हाएको संसद विकास कोषको बजेट चाहिँदैन । सांसदको नाममा सबैलाई मुछिनु पनि बेठीक भएको उनले बताए । मिडियाले पालेका मान्छे र मिडियाले उचालेका मान्छे संसदमा बस्दैनन् अनि हामीले पनि गाली खान्छौँ, उनले भने, सोझासाझा मान्छे बाहिर नगई बस्छौँ, बाहिर काम नभएका मान्छेहरु हुँदा पनि किन संसदमा नगएको भन्दै फोन आउँछ । सांसद महतले सभामुखलाई सम्बोधन गर्दै अब सांसदहरु कहाँ छन् नाम नै लिएर को सांसद कहाँ छ ? एनजीओको कार्यक्रममा छ या अन्त कतै ? त्यसको पनि उत्तर दिनुपर्ने जिकिर गरे । जुम्लाको लागि बजेट कम पारिदिएपछि नेताहरुप्रति आक्रोशित हुँदै महतले कसैका लौरा र डोरीले बाँध्न नखोज्न पनि चेतावनी दिए । म पनि २५ हजार जनताको मतले विजयी भएर आएको हुँ, महतले भने, मेरो जिल्लामा बजेट नै हालिएको छैन, अब रातो किताब आएपछि बजेट बनाउँदा कहाँ थिइस् भनेर सोधे भने मैले जनतालाई के जबाफ दिनू ?"
प्रधानमन्त्री ओली असार ५ गते चीन भ्रमणमा जाने,"काठमाडौँ: प्रधानमन्त्री केपी शर्मा ओली पाँच दिन लामो भ्रमणका लागि असार ५ गते उत्तरी छिमेकी चीन जाने भएका छन् । असार ५ गतेदेखि १० गतेसम्म हुने भ्रमणको तालिका मिलाएर चीनका लागि नेपालका राजदूत लीलामणि पौडेल बेइजिङ प्रस्थान गरिसकेका छन् । सरकारले ओलीको चीन भ्रमण कार्यक्रमलार्इ गोप्य राखेको छ । ओलीको चीन भ्रमणको कार्यक्रमको टुंगो दुवै देशले बुधबार फाइनल गरेका हुन् । प्रधानमन्त्रीको चीन भ्रमणका लागि मिति पनि चीनले नै प्रस्ताव गरेको बताइएको छ। नेपाली पक्षले बुधबार भ्रमण मितिमा सहमति जनाएपछि विस्तृत कार्यक्रम पनि चीनले बुधबारै पठाइसकेको छ। चीनका लागि नेपाली राजदूत पौडेलले प्रधानमन्त्रीको भ्रमणबारेमा बुधबारै बिहान नेकपाका अध्यक्ष पुष्पकमल दाहाल प्रचण्डलार्इ खुमलटारमा भेटेर जानकारी गराएका थिए । ओली चीन भ्रमणका क्रममा सिचुवान पनि पुग्ने भएका छन् । ओलीको भ्रमण पूर्वतयारीका लागि परामर्शमा आएका चीनका लागि नेपाली राजदूत पौडेल चार दिन नेपाल बसेपछि बेइजिङ फर्केर भ्रमणको तयारी थालेका छन् । यसअघि ओलीले सांघाई कोअपरेसन अर्घनाइजेसनको सम्मेलनको अवसरमा चीन जान चाहेका थिए । तर चीनले समय मिल्न नसक्ने भन्दै त्यसको दुर्इ साता पछिका लागि भ्रमण तालिका मिलाएको हो । सांघार्इ कोअपरेसनको सम्मेलनको समयमा जान पाएको अवस्थामा विश्व्का नेताहरूसँग भेटवार्ता हुन सक्थ्यो । सांघाई कोअपरेशनको सम्मेलन जुन ९१० मा चिङ्दाओमा हुँदैछ, प्रम ओली १९ जुनमा चीन भ्रमणमा जाने टुंगो लागेको हो । प्रधानमन्त्री ओलीले चैत अन्तिममा भारत भ्रमणमा गएका थिए । ओली भारत गएलगत्तै परराष्ट्रमन्त्री प्रदीप ज्ञवालीले बेइजिङ पुगेका थिए ।भारतबाट फर्केपछि ओलीले चाँडो भन्दा चाँडो चीन जान चाहेका थिए । तर पार्टी एकताको सन्देशसहित अब उनी चीन जान लागेका हुन् । यसअघि पहिलो कार्यकालमा ओली २०१६ मार्च २० देखि चीनको भ्रमणमा गएका थिए । त्यसबेला महत्वपूर्ण पारवाहनसहितका सहमतिमा हस्ताक्षर भएको थियो । ओलीको यो पटकको भ्रमणमा चीनसँग अन्तर देशीय कनेक्टिभिटी अन्तरगत रेल सञ्जाल निर्माणसहितका परियोजनामा हस्ताक्षर हुने अनुमान गरिएको छ ।"
प्रकृतिलाई विकाससँग जोडेर त्यसको सही सदुपयोग गर्न सक्नुपर्दछ,"रत्ननगर(चितवन) : गृहमन्त्री रामबहादुर थापाले प्रकृति र मानवबीचको द्वन्द्वलाई बाधकका रुपमा हेर्न नहुने बताएका छन् । जिल्ला विपद् व्यवस्थापन समिति चितवनले आज भरतपुरमा आयोजना गरेको कार्यक्रममा उनले भने, प्रकृतिलाई विकाससँग जोडेर त्यसको सही सदुपयोग गर्न सक्नुपर्दछ । गृहमन्त्री थापाले प्रकृतिलाई विनाशका रुपमा मात्रै नहेर्न आग्रह गर्दै मानव र प्रकृतिबीचको द्वन्द्व संसारभरि नै रहेकाले यसलाई न्यूनीकरण गर्न सकिने बताए । उनले भने, हावालाई सदुपयोग गर्न सके विन इनर्जी निकाल्न सकिन्छ, घामलाई सदुपयोग गर्न सके सौर्य ऊर्जा निकाल्न सकिन्छ र पानीलाई सदुपयोग गर्न सके विद्युत् निकाल्न एंव जलयात्रा गर्न सकिन्छ । सो अवसरमा गृहमन्त्रालय विपद् व्यवस्थापन महाशाखाका सहसचिव केदार न्यौपानेले विश्वका अन्य देशको तुलनामा हाम्रो देश उच्च जोखिममा रहेको उल्लेख गर्दै विपद् आउन नदिन र यसको न्यूनीकरणका लागि सतर्कता अपनाउन जरुरी रहेको बताए। अहिले पनि जोखिम देशको सूचीमा नेपाल १५ नम्बरमा रहेको बताउँदै उनले यसको व्यवस्थापनका लागि प्रदेश सरकार र स्थानीय सरकारको ठूलो जिम्मेवारी रहेको धारणा व्यक्त गरे। जिल्ला विपद् व्यवस्थापन समिति चितवनका अध्यक्षसमेत रहेका प्रमुख जिल्ला अधिकारी जितेन्द्र बस्नेतले विपद् व्यवस्थापनका लागि जिल्लामा २१ प्रकारका सामग्री खरिद गर्ने तयारी गरेको जानकारी दिए । समितिले गएको महिना हावाहुरीले पूर्णक्षति भएका घरपरिवारलाई तत्काल राहतका लागि कालिका नगरपालिकालाई दुई लाख ४० हजारको चेक र रत्ननगर नगरपालिकालाई एक लाख ३५ हजारको चेक हस्तान्तरण गरेर ।रासस"
भारी सुविधासहितको विधेयक पारित : आधा रकम जनप्रतिनिधिको तलबमै,"बुटवल : ठूलो व्यवभार थपिने गरी प्रदेश ५ का स्थानीय तहका जनप्रतिनिधिको सेवासुविधा विधेयक पारित भएको छ। सरकार र संसदीय विधायन समितिबीचको अन्तरद्वन्द्वबीच भारी तलबसुविधा कायम भएको विधेयक पारित भएको हो। विधेयक झन्डै दुई महिनाअघि संसद्मा दर्ता भएको थियो। पारित भएको सुुविधाका लागि आयस्रोत कम भएका स्थानीय तहको ६० प्रतिशतभन्दा बढी खर्च हुनेछ। विधायन समितिबाट पारित भएको विधेयकलाई सरकारले वैशाख ३१ गतेको बैठकबाट पुनः छलफलका लागि फिर्ता पठाएको थियो। सरकारले सुविधा घटाउन भन्दै विधेयक फिर्ता पठाए पनि समितिले सञ्चार सुविधा मात्रै कटौती गरी फेरि प्रतिवेदन संसद्मा प्रस्तुत गरेको थियो। समितिका ज्येष्ठ सदस्य बलदेव शर्माले बुधबार संसद्मा पेस गरेको प्रतिवेदन सर्वसहमतिमा कानुनको अंगका रूपमा पारित भएको हो। यो सुविधाका लागि करिब सवा दुई अर्ब रुपैयाँ खर्च हुनेछ। सुविधा विधेयकअनुसार जिल्ला समन्वय समितिका प्रमुखले ४१ हजार, उप्रमुखले ३६ हजार र सदस्यले १६ हजार मासिक तलब पाउनेछन्। बैठक भत्ताबापत एक हजार, दैनिक भ्रमणभत्ता २ हजार, विदेश भ्रमणको दैनिक भत्ता १७५ डलर र १० लाखको यात्रा बिमा पाउनेछन्। उपमहानगरपालिकाका प्रमुखले मासिक ४० हजार, उपप्रमुखले ३५ हजार, वडाध्यक्षले २६ हजार, कार्यपालिका सदस्यले १५ र सदस्यले ९ हजार तलब पाउनेछन्। सबै पदाधिकारीले प्रतिबैठकभत्ता एक हजार पाउनेछन्। नगरपालिकाका प्रमुखले ३५ हजार, उपप्रमुखले ३० हजार, वडाध्यक्षले २५ हजार, कार्यापालिका सदस्यले १३ हजार र वडासदस्यले ८ हजार सुविधा र एक हजार बैठक भत्ता पाउने व्यवस्था गरिएको छ। गाउँपालिकाका अध्यक्षले ३० हजार, उपाध्यक्षले २७ हजार, वडाध्यक्षले २० हजार, कार्यपालिका सदस्यले १२ हजार र वडा सदस्यले ७ हजार तलब मासिक पाउनेछन्। गाउँपालिका सदस्यको भत्ता भने सात सय ५० तोकिएको छ। यो सुविधामा स्थानीय तहको ४० देखि ६० प्रतिशतसम्म बजेट खर्च हुनेछ। सरकारले संसद्मा दर्ता गराएको विधेयकमा कार्यपालिका र वडासदस्यको तलब राखिएको थिएन। स्थानीय तहका जनप्रतिनिधिको दबाब पछि संसदीय समितिले तलब दिने व्यवस्था गरेको हो। टेलिफोनबापत ५ सयदेखि २ हजारसम्मको रकम भने कटौती गरिएको छ। विधेयकलाई मुख्यमन्त्री शंकर पोखरेलले बुधबारको बैठकमा प्रस्तुत गरेका थिए। सर्वसम्मतिबाट विधेयक पारित भएको हो। सरकारले विधेयक फिर्ता गरेको भन्दै सांसदहरू रुष्ट बनेका थिए। मुख्यमन्त्रीसमेत सहभागी भएको छलफलमा टेलिफोन खर्च मात्रै काट्ने सहमति भएपछि विधेयक निर्णयार्थ पेस भएको हो। ५ नम्बर प्रदेशमा४ उपमहानगर, २५ नगर गरी १ सय नौ स्थानीय तह छन्। एक वर्षअघि निर्वाचित जनप्रतिनिधिले एकमुष्ट सुविधा बुझ्ने भएका छन्। बुधबारको बैठकमा प्रदेशसभा नियमावलीको नियम १०७ बमोजिम प्रदेशसभा सचिवालयसम्बन्धी विधेयकमाथि सैद्धान्तिक छलफल सुरु भएको छ। त्यस्तै, सभामुख पूर्णबहादुर घर्तीले कार्यव्यवस्था समितिमा हेरफेर गरेका छन्। कांग्रेसका सांसद वीरबहादुर रानालाई फिर्ता बोलाएर प्रमुख सचेतक सुरेन्द्र हमाललाई कार्यव्यवस्था समितिमा राखिएको छ। प्रदेशसभा नियमावली संशोधनका लागि सांसद कृष्णध्वज खड्काले ५ सदस्यीय समितिको प्रस्ताव पेस गरेका थिए। प्रदेशसभा अर्काे बैठक जेठ २५ गते बस्नेछ। सो बैठकमा सरकारले नीति तथा कार्यक्रम ल्याउने सम्भावना छ। झाडापखालाको विषय संसद्मा दाङको शान्तिनगरमा फैलिएको झाडापखालाको विषयले संसद्मा प्रवेश पाएको छ। विशेष समय माग गरेका सांसद उत्तरकुमार वलीले विधेयकमाथिको छलफलकै क्रममा प्रदेश सरकार बेखबर बनेको भन्दै ध्यानाकर्षण गराएका थिए। मुख्यमन्त्री पोखरेलले जवाफ दिँदै प्रदेश सरकारले स्थलगत अध्ययनसमेत गरिसकेको जानकारी गराएका छन्। स्वास्थ्यकर्मी व्यवस्थापन, कर्मचारी खटनपटन, औषधि व्यवस्थापनमा प्रदेश सरकारले निर्देशन दिएको बताए। उनले माइलीमुहानको संरक्षण, खानेपानी व्यवस्थाका लागि भौतिक पूर्वाधार मन्त्रालयले काम सुरु गरिसकेको समेत जानकारी दिए। सांसदको ईहाजिरी प्रदेश ५ ले सांसदका लागि इलेक्ट्रोनिक हाजिरी गराउन सुरु गरेको छ। यसअघि रजिस्टरमा हाजिरी हुँदै आएको थियो। संसद् प्रवेश गर्नासाथ सांसदले आफ्नो आंैला मेसिनमा दबाउने वा अनुहार देखाउनु पर्नेछ। संसद्लाई थप व्यवस्थित र प्रविधिमैत्री बनाउन ईहाजिरी सुरु गरिएको संसद् सचिवालयले जनाएको छ। दलको नेतामा पोखरेल बुटवल। नेपाल कम्युनिष्ट पार्टी प्रदेश संसदीय दलको बैठकले दलको नेतामा मुख्यमन्त्री शंकर पोखरेललाइई चयन गरेको छ। एमाले र माओवादी केन्द्रको एकतापछि प्रदेशमा पहिलो बैठक बसेको हो। पोखरेललाई मुख्यमन्त्री बनाउन कृष्णध्वज खड्काले प्रस्ताव गरेका थिए। उनको प्रस्तावलाई कमल श्रेष्ठले समर्थन गर्दै सर्वसहमतिमा नेता चयन गरिएको हो। बैठकले उपनेता तथा सचेतकहरू भने तोकेको छैन। तत्कालका लागि सचेतकको भूमिकामा कृष्णध्वज खड्का र भूमिश्वर ढकाललाई राखिएको छ। बुधबार बिहान बुटवलमा दलको बैठक बसेको हो।"
गृहमन्त्री भन्छन् : भ्रष्टहरुविरुद्ध स्टिङ अपरेशन जरुरी छ,"रत्ननगर (चितवन) ः गृहमन्त्री रामबहादुर थापाले भ्रष्टाचारी विरुद्ध स्टिङ अपरेशन जरुरी रहेको बताए । नेपाल फोटो पत्रकार महासंघको पहिलो राष्ट्रिय भेलालाई बिहीबार चितवनको सौराहामा सम्बोधन गर्दै उनले देशको विकास र समृद्धिमा भ्रष्टाचारी र दलालहरुले अवरोध गरिरहेको भन्दै त्यस विरुद्ध लाग्न पत्रकारलाई आग्रह गरे । भ्रष्टहरु, जसले देशको अर्थतन्त्रलाई खोक्रो बनाइरहेका छन्, तिनीहरुको स्टिङ अपरेशन गर्नु जरुरी छ, चाहे अड्डाअदालतमा हुन् अथवा विभिन्न संघ संस्था या विभिन्न व्यावसायिक क्षेत्रका हुन् गृहमन्त्री थापाले भने । लागुऔषध कारोबारी, राजश्व छल्ने, भ्रष्टाचारी, दलाल, तस्कर, नोकरशाह, पुँजिपति, राष्ट्र विरोधीको फोटो सार्वजनिक गर्न जरुरी रहेको भन्दै उनले फोटो पत्रकारलाई ध्यानाकर्षण गराएका छन् । देशको विकासका लागि यो एउटा आन्दोलन भएको भन्दै उनले श्रम नै नगरी कालो अर्थतन्त्र भित्र्याउने पुँजीपति विरुद्ध क्रियाशील हुन पत्रकारलाई आग्रह गरे । विकास विरोधी ठेकेदारको फोटो सार्वजनिक गर्नुपर्नेमा जोड दिँदै उनले राम्रा काम गर्ने ठेकेदारलाई भने अगाडि बढाउनु जरुरी रहेको औंल्याए । नेपालको विकासमा मुख्य बाधक भनेको सामन्तवादी होइन, तस्कर, सिण्डिकेटवाला, दलाल भ्रष्टाचारी नै भएको गृहमन्त्री थापाले ठोकुवा गरे । उनले तिनीहरुको फोटो खलनायकको रुपमा र विकास विरोधीको रुपमा अगाडि ल्याउनु जरुरी रहेको जिकिर गरे । पत्रकारिता देश र जनताको विकास र समृद्धिका लागि हुनुपर्नेमा गृहमन्त्री थापाको जोड थियो । पत्रकारसँग सहकार्य गर्न सरकार तयार रहेको उनले बताए । नेकपाका नेता तथा पूर्व अर्थमन्त्री सुरेन्द्र पाण्डेले भ्रष्टाचार समृद्धिको बाधक हुने उल्लेख गरे । पत्रकारले आर्थिक विकासतर्फ ध्यान दिनुपर्ने भन्दै पाण्डेले लोकतन्त्र आइसकेकाले कसैले पनि पत्रकारको अधिकार खोस्न नसक्ने दाबी गरे । पत्रकार महासंघका कार्यबाहक अध्यक्ष विपुल पोखरेलले मुलुकको परिवर्तनका निमित्त फोटो पत्रकारको भूमिका महत्वपूर्ण रहेको विचार व्यक्त गरे। समृद्धिको योजना बनाइरहँदा सरकारले मिडियाको भूमिकाको विषयमा समेत नीतिगत निर्णय गर्न जरुरी रहेको पोखरेलको भनाइ थियो । महासंघका उपाध्यक्ष दिलीप थापा मगरले फोटो खिच्न जाँदा राज्यले रोक लगाउने गरेको प्रसंग कोट्याउँदै यसतर्फ सरकारको ध्यानाकर्षण गराए। भेलाले बिहीबार नै फोटो पत्रकारको विषयमा सौराहा घोषणापत्र सार्वजनिक गर्ने महासंघका कोषाध्यक्ष रत्न श्रेष्ठले जानकारी दिए । महासंघको ५२ जिल्ला शाखामध्ये भेलामा अधिकांश शाखाका फोटो पत्रकार र प्रतिनिधि सहभागी छन् । रासस"
दाहाल निवासअघि मात्रै कालोपत्रे,"ललितपुुर ः हिजोआज ललितपुुर महानगरपालिका१५ ढोलाहिटीस्थित नेपाल कम्युुनिस्ट पार्टीका अध्यक्ष पुुष्पकमल दाहाल निवासअघिको सडक चिल्लो, सफासुुग्घर र चिरिच्याट्ट छ। वरिपरिका अरू सडक भने पहिलेजस्तै हिलाम्मे, खाल्डाखुुल्डी परेका र ढल फुुटेका अव्यवस्थित छन्। महानगरको वडा नम्बर १५ को पहलमा ढल, पेटी र बिजुुलीका पोल व्यवस्थापन गरी सडक विभागले कालोपत्रे गर्दा दाहाल निवासअघिको ४ सय मिटर सडक यसरी सिँगारिएको हो। उनको निवासअघिको सडक निर्माणको काम केही महिनाअघि मात्रै सुुरु भएको हो। मूल सडकदेखि दाहाल निवाससम्म जोडिने सडकको कालोपत्रे सक्न सडक विभागले शान्ति निर्माण सेवा कम्पनीलाई जिम्मा दिएको थियो। पहिलाको कालोपत्रे भत्किएकाले फेरि पिच गरिएको महानगरपालिका१५ का वडाध्यक्ष सुुदर्शन मि श्रले बताए। भीआईपी बस्दै आएको ठाउँमा सडक राम्रो बनाउन वडाले पहल गरेको हो, उनले भने। दाहाल निवास वरपरको सडक कालोपत्रे गरिए पनि ढोलाहिटीकै अन्य बाटोको अवस्था भने दयनीय छ। आफूहरूको टोलको सडक भने बिरामीलाई गाडीमा राखेर हिँड्न नसकिने अवस्थाको रहेको ढोलाहिटी हाइटमा बस्दै आएका पवन राईले गुुनासो गरे। भीआईपी बस्ने ठाउँमा मात्रै सडक राम्रो बनाउने र जनताले दुुःख मात्रै पाउने त ? , उनले भने। दाहाल निवास छिर्ने मूल सडकखण्डसँग जोडिएको चापागाउँढोलाहिटी सडकखण्ड भत्काएको वर्षौं भइसक्यो। बर्खाको समयमा यो सडक हिँडिनसक्नुु हुुन्छ। खाल्डाखुुल्डी, हिलो, धूलोमैलो, प्रदूषणले यो सडकको विकल्पमा नखिपोट रुटबाट सवारी चलाउनुुपर्ने बाध्यता छ। पानी पर्दा स्थानीय यो सडकखण्डबाट सवारी आवतजावत गराउन सक्दैनन्। मूल सडकबाट हिँड्न मुुस्किल छ। घुुम्नै परे पनि नखिपोटबाटै हिँड्छुु, नखिपोट रुटबाट दिनहुँ कार्यालय आउजाउ गर्दै आएका ढोलाहिटीका रञ्जन बस्नेतले भने, यहाँका स्थानीयले दाहाल निवास वरिपरि मात्रै किन कालोपत्रे गरियो भनेर स्थानीय तहमा प्रश्न उठाएका छन्। दाहाल निवास वरपरको सडक कालोपत्रे गरिए पनि ढोलाहिटीकै अन्य बाटोको अवस्था भने दयनीय छ। सडक विभागका महानिर्देशक प्रकाशचन्द्र भण्डारीले भने विभिन्न कम्पनीले निर्माणको जिम्मा लिएकाले एकै चोटि काम सक्न गाह्रो भएको प्रतिक्रिया दिए। चापागाउँढोलाहिटीखण्डको ६ सय मिटर सडक पनि चाँडै कालोपत्रे गरिने उनको दाबी छ। यतिबेला ढोलाहिटी बसपार्कअघि मेलम्चीको ट्यांकी निर्माण भइरहेको छ। सडकमा तीनवटा पाइपलाइन राख्नुुपर्ने भएकाले सडक निर्माणमा विलम्ब भएको उनले बताए। खानेपानीले समयमै काम सक्यो भने हामी तुुरुन्तै ग्राभेल गर्छौं, नत्र भदौ या मंसिरमा मात्रै अरू सडकको काम सकिन्छ, उनले भने।"
फोरमले पठाउन सकेन मन्त्री,"काठमाडौं : संघीय समाजवादी फोरम नेपाल सरकारमा सहभागी हुने टुंगो लागे पनि उसले मन्त्रीको नाम पठाउन सकेको छैन। अहिले सरकारमा सहभागिताका लागि फोरम नेतृत्वबीच तीव्र प्रतिस्पर्धा छ। सरकारमा फोरमका तर्फबाट पार्टी अध्यक्ष उपेन्द्र यादवले नेतृत्व गर्ने विषय टुंगो लागे पनि बाँकी एउटा मन्त्रालयमा को सहभागी हुने भन्नेमा निष्कर्ष निस्किएको छैन। पार्टी संसदीय दलको बुधबार बसेको बैठकले पनि सरकारमा कसलाई लैजाने भन्ने विषयमा टुंगो लगाउन सकेन। अध्यक्ष यादवको नेतृत्वमा बसेको बैठकमा बाँकी एक मन्त्रालयको नेतृत्वका लागि पाँच जना आकांक्षी रहेको स्रोत बताउँछ। स्रोतका अनुसार सहअध्यक्ष राजेन्द्र श्रेष्ठ, महासचिव रामसहाय यादव, नेत्री रेणु यादव, नेता इस्तियाक रायन र हरिनारायण रौनियार आकांक्षी छन्। नेकपासँग दुईबुँदे सहमतिभित्र रहेर त्यसलाई कार्यान्वयनमा लैजान संविधान संशोधनका लागि दुई सदस्यीय कार्यदल गठन गरी एजेन्डागत रूपमा संशोधन प्रस्ताव तयार गरिने सहमति भएको छ, बैठकमा अध्यक्ष यादवले भने, फोरम सरकारमा सहभागी भएपछि सहमतिअनुसारको काम अघि बढ्छ। बिहीबार बिहान ८ बजे बस्ने पदाधिकारी र संसदीय दल बैठकले सरकारमा सहभागिताको विषय टुंग्याउने अध्यक्ष यादवले जानकारी दिएको दिएको एक सांसद्ले बताए। सम्भवतः फोरम शुक्रबार सरकारमा सहभागी हुन्छ, उनले भने। १६ जना सांसदमध्ये मन्त्रीका लागि दाबी गर्ने चार सांसदले अध्यक्ष यादवसँग आफूहरू मन्त्री हुनैपर्ने अन्यथा फोरमको राष्ट्रव्यापी संगठनमा आँच आउन सक्ने बताएका छन्। सांसद राजेन्द्र श्रेष्ठले फोरमलाई राष्ट्रिय राजनीतिको कडीमा जोड्न एउटा मन्त्रालयको नेतृत्व काठमाडौंले गर्न पाउनुपर्नेमा जोड दिएको स्रोतको दाबी छ। हिमाल, पहाड एवं मधेसको एकता र काठमाडौंको प्रतिनिधित्वका लागि मैले जिम्मेवारी पाउनैपर्छ, श्रेष्ठलाई उद्धृत गर्दै स्रोतले बतायो। बाँकेबाट प्रतिनिधित्व गर्ने अर्का सांसद इस्तियाक रायनले पूर्वबाट अध्यक्ष स्वयं पार्टीका तर्फबाट सरकारमा गएपछि अर्काे मन्त्रालय पश्चिमबाट आफूले पाउनुपर्ने दाबी गरेका थिए। नेत्री रेणु यादवले पनि मधेसी महिलाको नेतृत्वका लागि यसपटक मन्त्रीको अवसर आफूलाई दिनुपर्ने धारणा राखेकी थिइन्। सांसद हरिनारायण रौनियारले पनि आफूलाई मन्त्री दिन अध्यक्ष यादवलाई दबाब दिनुका साथै सांसदबीचको लबिङलाई तीव्र पारेका छन्। राजपाको तीव्र आलोचना राष्ट्रिय जनता पार्टी (राजपा) नेपालको अध्यक्षमण्डलको बुधबार बसेको बैठकमा सरकारले ल्याएको आर्थिक वर्ष २०७५७६ को बजेटको तीव्र आलोचना गरिएको छ। साथै मधेस आन्दोलन र प्रदेश २ मा सत्ता साझेदार फोरम नेपालले सत्ताका लागि गरेको दुईबुँदे सहमतिको समेत आलोचना गरिएको छ। राजपा अध्यक्षमण्डलका नेताहरूले फोरम नेपालबाट मधेस आन्दोलनमा पटकपटक धोका भएको धारणा राखेको स्रोतको भनाइ छ। राजपा अध्यक्षमण्डलका नेताले फोरमतर्फ संकेत गर्दै आफूहरू सत्ताका लागि सिंहदरबार नभई मधेस र मधेसीको अधिकारका लागि संविधान संशोधनको जनमत सिर्जना गर्न उनीहरूको गाउँगाउँ जानुको विकल्प नरहेको निष्कर्ष निकालेको एक नेताले जानकारी दिए। राजपा सत्ताका लागि सिंहदरबार होइन, जनताका लागि गाउँ फर्क अभियानमा अघि बढ्ने पार्टी हो, राजपा अध्यक्षमण्डलका अध्यक्ष अनिलकुमार झाले भने, पहिचानसहितको संघीयता र संघीयतासहितको संविधानका लागि संविधान संशोधन हाम्रो पहिलो माग हो।"
संघीय बजेट 'पञ्चायतकालीन' भएको प्रदेश ४ का मुख्यमन्त्रीको टिप्पणी,"पोखरा : प्रदेश ४ का मुख्यमन्त्री पृथ्वीसुब्बा गुरुङले प्रदेश ४ लाई केन्द्र सरकारले कम बजेट छुट्ट्याएको भन्दै असन्तुष्ट व्यक्त गरेका छन्। आगामी आर्थिक वर्षका लागि नेपाल सरकारले मंगलबार सार्वजनिक गरेको बजेटमा प्रदेश ४ का लागि उल्लेखनीय योजना नपरेपछि मुख्यमन्त्री गुरुङ असन्तुष्ट भएका हुन्। पोखरामा बुधबार सञ्चारकर्मीसँग मुख्यमन्त्री गुरुङले राज्यको संरचना, साझा प्रणाली, सामाजिक परिवेश बदलियो तर केन्द्रीय सरकारको मानसिकता नबदलिँदा पुरानै पञ्चायतकालीनजस्तो बजेट आएको बताए। देशमा तीन तहको सरकार भए पनि माथिल्लो र तलको भन्ने सोचबाट केन्द्र सरकारमुक्त नभएको उनले सुनाए। वित्तीय समानीकरणमा ६ अर्ब ७७ करोड र ससर्त अनुदानमा ६ अर्ब ५० करोड गरी १३ अर्ब २७ करोड रुपैयाँ प्रदेश ४ लाई छुट्टिएको छ। ७ प्रदेशमध्ये ४ नम्बर प्रदेशमा सबैभन्दा कम बजेट परेको हो। मुख्यमन्त्री गुरुङले ७ सय ५३ स्थानीय सरकारलाई ३० प्रतिशत बजेट छुट्ट्याउनुले केन्द्र सरकार केन्द्रीकृत शासन प्रणालीकै मानसिकतामा रहेको मुख्यमन्त्री गुरुङले बताए। प्रदेश सरकारसक्षम नभईकन, स्थानीय सरकार अधिकारसम्पन्न नभएसम्म मुलुकको आर्थिक समृद्धि, स्थिरता सम्भव नहुने उनले बताए। तीन सरकारका अधिकारका विषय, स्रोतसाधनका बाँडफाँटका विषय कसरी व्यवस्थापन गर्ने, कसरी समन्वय गर्ने भन्ने विषयमा केन्द्र सरकारले बेवास्ता गरेको उनले बताए। अनुभव नभएर यस्तो गरेको पनि हुन सक्ने भन्दै आनाकानी गर्ने स्थिति रहिरहे प्रदेश र स्थानीय सरकारले केन्द्र सरकारलाई सशक्त ढंगले दबाब दिनुपर्ने उनले बताए। मुलुकको समृद्धि स्थानीय सरकार अधिकारसम्पन्न नभएसम्म नहुने उनले बताए। नेपाल सरकारले एक्लै मुलुकको समृद्धि गर्न सक्ने भए प्रदेश सरकारको परिकल्पना नै नहुने उनले सुनाए। प्रदेश सरकार नेपाल सरकार र स्थानीय सरकार बीचको पुल रहेको र पुल नै कमजोर भए देश समृद्धि बन्न नसक्ने उनले सुनाए। बजेट आशालाग्दो नभएको बताउँदै मुख्यमन्त्री गुरुङले धेरै बजेट कार्यान्वयन हुन नसक्ने खालको भएको सुनाए। बहुउद्देश्यीय योजना बाँडफाँट नभएको बताउँदै मुख्यमन्त्री गुरुङले संघको बजेटले अधिकारको बाँडफाँटमा पनि अन्योल देखिएको बताए। सीमित बजेटका बाबजुद पनि भैगो भन्दै चित्त बुझाएर प्रदेश ४ लाई समृद्ध र अन्य प्रदेशभन्दा उत्कृष्ट प्रदेश बनाउने गरी प्रदेश सरकार अघि बढ्ने उनले सुनाए। बजेटमा अझै पनि स्थानीय तहको भावना बुझ्ने गरी आउँदैन भन्ने आफूलाई पहिल्यै लागेको उनले बताए। काठमाडांै बस्ने नेता र विज्ञको सोच बुझेरै आफूले यो कुरा गरेको उनले सुनाए।"
सरकारले समृद्धिको अवसर गुमायो : कांग्रेस,"काठमाडौं : सरकारले मंगलबार ल्याएको आर्थिक वर्ष २०७५७६ को बजेट आर्थिक समृद्धिभन्दा पनि पार्टीका नेता कार्यकर्तामुखी भएको कांग्रेसले निष्कर्ष निकालेको छ । कांग्रेसको संसदीय दलको बुधबार बसेको बैठकले बजेटमा आफ्नो धारणा सार्वजनिक गरेको हो । पार्टी कार्यालयमा पत्रकार सम्मेलन गरी प्रवक्ता विश्वप्रकाश शर्माले पार्टीको धारणा सार्वजनिक गरेका हुन् । संसदीय दलको बैठकपछि जारी पे्रस विज्ञप्तिमा बजेट कम्युनिस्ट पार्टीका कार्यकर्तालाई भरणपोषण गर्ने प्रकृतिको भएको आरोप लगाइएको छ । नेपाली जनतालाई कर र ऋणको बोझ बोकाउने यो बजेटले सत्तासीन कम्युनिस्ट पार्टीका कार्यकर्तालाई भरणपोषण गर्ने रणनीति लिएको स्पष्ट छ, विज्ञप्तिमा उल्लेख छ । यस वर्षको बजेट आम नागरिकको आशाअनुरूप आउन नसकेको कांग्रेसको निष्कर्ष छ । बजेटले स्पष्ट प्राथमिकतासहित योजनाबद्ध रूपमा आर्थिक विकास र समृद्धिको बाटोमा अघि बढ्ने अवसरसमेत गुमाएको विज्ञप्तिमा उल्लेख छ । कांग्रेसले बजेटमाथि १४ बुँदे असहमतिसमेत सार्वजनिक गरेको छ । असहमतिमा विशेषगरी बजेटले निजीक्षेत्रको लगानी निरुत्साहित गर्ने उद्देश्य लिएको आरोप लगाइएको छ । रोजगारी, कृषि र पर्यटन क्षेत्रमा बजेटमा उल्लिखित लक्ष्य प्राप्त गर्न आवश्यक ठोस योजना र कार्यक्रम नभएको कांग्रेसको आरोप छ । सहज राजनीतिक वातावरण रहेको अवस्थामा समेत प्रस्ट भिजन र दृढ इच्छाशक्तिका साथ सरकारले बजेट ल्याउन सकेको देखिएन, प्रवक्ता शर्माले भने । निर्वाचनताका तत्कालीन दुई वाम घटकले जनतालाई बाँडेको आश्वासनलाई बजेटले कुनै पनि रूपमा सम्बोधन नगरेको समेत कांग्रेसको आरोप छ । दुई कम्युनिस्ट पार्टीद्वारा चुनावी मैदानमा प्रस्तुत घोषणापत्र मतदाताको मतलाई बढी नै प्रभावित गर्ने मनसायका साथ आकाशको तारा झारेर नागरिकको हातमा राख्नेछौं भन्ने प्रकृतिको थियो, विज्ञप्तिमा उल्लेख छ, नीति तथा कार्यक्रममा आइपुग्दा त्यो पारो क्रमशः झयो र बजेटमा पुग्दा सपनाको इन्दे्रणी रङ खुइलिएको चित्र प्रस्ट छ । जनतालाई कर र ऋणको बोझ सहज राजनीतिक माहोलमा पनि दूरगामी भिजन देखिएनन् निर्वाचनमा बाँडिका पपुलिस्ट नारा बजेटसम्म आउँदा निष्प्रभावी देखिए लगानीको वातावरण खलबलिने खतरा कृषि उत्पादन दोब्बर बनाउने लक्ष्य प्रशंसनीय रहे पनि त्यसका लागि सिँचाइसम्बन्धी राष्ट्रिय गौरवका चार आयोजना तीव्र रूपमा सम्पन्न गर्ने कार्यक्रमतर्फ बजेट केन्द्रित नदेखिएको कांग्रेसको भनाइ छ । आफ्नो नेतृत्वको सरकारले ६५ वर्षपछि वृद्धभत्ता लागू गर्ने प्रावधानलाई सम्बोधन नगरेकोमा कांग्रेसले आपत्तिसमेत प्रकट गरेको छ । साथै कांग्रेस सभापति शेरबहादुर देउवाले नेतृत्वको सरकारले गरेको मिर्गाैला रोगी, क्यान्सर र स्पाइनल इन्जुरी भई प्यारालाइसिस भएका बिरामीलाई जीविकोपार्जन भत्ताबापत मासिक ५ हजार उपलब्ध गराउने व्यवस्थालाई बजेटमा सम्बोधन नगरिएको प्रति पनि कांग्रेसले असन्तुष्टि प्रकट गरेको छ । सरकारले मंगलबार ल्याएको बजेटमाथि बिहीबारदेखि संसद्मा छलफल हुने कार्यक्रम छ । संसदीय दल बैठकमा पूर्वअर्थमन्त्री तथा कांग्रेस नेता डा रामशरण महत, अर्थविद् डा गोविन्द पोखरेल, विश्व पौडेललगायतले काग्रेस सांसदलाई सरकारको बजेटबारे विश्लेषण गरेका थिए ।"
"प्रदेश ७ : मुख्यमन्त्री गरिब, अर्थमन्त्री धनी","धनगढी : शपथ लिएको ६० दिनभित्र सम्पत्ति विवरण सार्वजनिक गर्ने कानुनी प्रावधान रहे पनि सरकारको सय दिन पुगेपछि प्रेदश ७ का मुख्यमन्त्री र मन्त्रीको सम्पत्ति विवरण सार्वजनिक गरिएको छ। मुख्यमन्त्री तथा मन्त्रिपरिषद्को कार्यालयले मंगलबार सार्वजनिक गरेको विवरणअनुसार सबभन्दा बढी गरिव मुख्यमन्त्री त्रिलोचन भट्ट देखिएका छन्। उनको बैंक मौज्दात ७० हजारबाहेक आफ्नो नाममा कुनै अचल सम्पत्ति छैन। उनले डोटीको केआईसिंह गाउँपालिका६ मा दाजु शालिग्राम भट्टको नाममा एक घर र १८ रोपनी जग्गा, भाउजू दुर्गादेवीको नाममा अढाई रोपनी जग्गा सम्पत्ति विवरणमा पेस गरेका छन्। मुख्यमन्त्रीसँग एक तोला सुन र १५ तोला चाँदी छ भने घरमा एक गाई, एक थान मोबाइल र हाते घडी छ। उनले वित्तीय ऋण एक लाख ४० हजार र बाहिरको ऋण दुई लाख रहेको सम्पत्ति विवरणमा पेस गरेका छन्। यस्तै, प्रदेश ७ मा आर्थिक मामिला तथा योजनामन्त्री झपट बोहरा सबैभन्दा धनी देखिएका छन्। उनीसँग ७ लाख २९ हजार ४२९ कित्ता सेयरको ७ करोड ५१ लाखको सम्पत्ति छ। उनले श्रीमती दुर्गा बोहराको नाममा कैलालीको धनगढी नगरपालिकामा साढे चार कठ्ठा जग्गा, उनकै नाममा लम्कीचुहा नगरपालिकामा ४ कठ्ठा १५ धुर जग्गा र टीकापुरमा दुई बिघा १६ कठ्ठा जग्गा, काठमाडौं७ मा एक रोपनी तीन आना जग्गा, काठमाडौं४ मा १६०९ वर्गमिटर जग्गा रहेको उल्लेख गरेका छन्। मन्त्री बोहरा आफ्नै नाममा काठमाडौं४ मा १५९८ वर्गमिटर जग्गा, कैलालीको गोदावरी२ मा ४ रोपनी दुई आना जग्गा, टीकापुर९ मा २ कठ्ठा जग्गा रहेको सम्पत्ति विवरण पेस गरेका छन्। उनले छोरा कृष्ण बोहराको नाममा गोदावरी नगरपालिकामा एक रोपनी जग्गा रहेको उल्लेख गरका छन्। बोहराको बैंकमा साढे ६ लाख रकम, तीन वटा जिप र कार, ४० तोला सुन पनि सम्पत्तिका रूपमा रहेको छ। तर, बोहराले १९ करोड ७५ लाख रकम बैंकिङ ऋण रहेको पनि सम्पत्ति विवरणमा खुलाएका छन्। आन्तरिक मामिला तथा कानुनमन्त्री प्रकाशबहादुर शाहले पनि पत्नीको नाममा मात्रै सम्पत्ति रहेको विवरण पेस गरेका छन्। पत्नी लक्ष्मी भट्टको नाममा काठमाडौंको गोठेटारमा तीन आनामा बनेका घर, कैलालीको धनगढी उपमहानगरपालिका४ मा साढे ६ कठ्ठा जग्गा र कञ्चनपुरको दैजीमा १६९३ वर्गमिटर जग्गा रहेको सम्पत्ति विवरणमा उल्लेख गरेका छन्। उनको खातामा ७३ हजार नगद रहेको, एउटा स्कुटर, ५२ तोला सुन, ५०५ तोला चाँदी, भैंसी १, बाख्रा १ सम्पत्तिको रूपमा रहेको उल्लेख गरेका छन्। शाहले ७ लाख २० हजार वित्तीय ऋण रहेको पनि विवरणमा उल्लेख गरेका छन्। सामाजिक विकासमन्त्री दीर्घ सोडारीले पेस गरेको सम्पत्ति विवरणमा श्रीमती र आफन्तको नाममा मात्रै अचल सम्पत्ति देखाएका छन्। बुबा लोकबहादुर सोडारीको नाममा कैलालीको गौरीगंगा नगरपालिकामा १५ कठ्ठा जग्गा र घर, बुबाकै नाममा अछामको मंगलसेनमा ४ रोपनी जग्गा र घर, दाजु कल्यान सोडारीको नाममा कैलालीको गौरीगंगा नगरपालिकामा ५ कठ्ठा जग्गा, लम्की चुहा नगरपालिकामा ५ कठ्ठा जग्गा रहेको उल्लेख गरेका छन्। मन्त्री सोडारीले श्रीमती गीता सोडारीको नाममा धनगढी उपमहानगरपालिका १ मा १२ धुर जग्गा, उनकै नाममा एक कठ्ठा जग्गा र घर, बबिन मसाला उद्योगको नाममा एक कठ्ठा जग्गा र घर रहेको विवरण पेस गरेका छन्। मन्त्री सोडारीको बैंक खातामा ५ लाख ६० हजार, मोटरसाइकल २ थान, ६ तोला सुन, २० तोला चाँदी, २० कित्ता सेयर, १० बाख्र्रा र २ गोरु सम्पत्तिका रूपमा छन्। उनले एक लाख वित्तीय ऋण रहेको पनि विवरणमा पेस गरेका छन्। भौतिक पूर्वाधार विकासमन्त्री पठान सिंह बोहराको तराईमा कुनै अचल सम्पत्ति छैन। उनले बुबा भवानसिंह बोहराको नाममा डडेलधुराको परशुराम नगरपालिकामा २ घर, साढे १० रोपनी जगगा, आफ्नो नाममा एक घर र साढे १९ रोपी जग्गा, बाजे गोपी बोहराको नाममा डेढ रोपनी जग्गा र पत्नी मैनादेवी बोहराको नाममा आधा रापनी जग्गा रहेको विवरण पेस गरेका छन्। दुई लाख ६४ हजार बैंक मौज्दात, चार तोला सुन, आधा किलो चाँदी, एक कित्ता सेयर, मोबाइल २, गाई एक, भैंसी १ बाख्रा ३ र गोरु दुई सम्पत्तिको रूपमा रहेको उल्लेख गरेका छन्। उनले एक लाख व्यक्तिगत ऋण रहेको उल्लेख गरेका छन्। उद्योग, पर्यटन, वन तथा वातावरणमन्त्री माया भट्टले बैतडीको दशरथ चन्द नगरपालिका५ मा एक रोपनी जगगा, ५ लाख बैंक मौज्दात, मोटरसाइकल एक थान, १५ तोला सुन, १७५ कित्ता सेयर मौरीका घार ३५, अफसेट मेसिन १ र २५ लाख वित्तीय ऋण रहेको उल्लेख गरेकी छन्। भूमि व्यवस्था, कृषि तथा सहकारीमन्त्री विनीता चौधरीको नाममा पनि अचल सम्पत्ति छैन। उनले कैलालीको भजनी नगरपालिका४ मा श्रीमान् परशुराम चौधरीको नाममा रहेको एक बिघा ४ कठ्ठा जग्गाा र घर, ५० हजार बैंक मौज्दात, एक थान मोटरसाइकल, ७ तोला सुन र ३५ तोला चाँदी, १० कठ्ठामा केराखेती,, २ राँथा, एउटा पावर टिलर, एक ट्र्याक्टर र एक लाख बैकिङ ऋण रहेको विवरण पेस गरेकी छन्।"
रामकुमारी झाँक्रीको प्रश्नः सांसदहरुलाई जनताले किन घृणाले हेर्छन् ?,"काठमाडौँः नेपाल कम्युनिस्ट पार्टीकी सांसद रामकुमारी झाँक्रीले सांसद विकास कोषको नाममा रकम बाँड्ने सरकारको निर्णयको कडा आलोचना गरेकी छन् । सरकारले ल्याएको बजेटबारेमा प्रतिनिधि सभाको बिहीबारको बैठक भएको छलफलमा भाग लिँदै झाँक्रीले संसद विकास कोषको नाममा रकम बाँडिनु सांसद खरिद विक्री जस्तै भएको कटाक्ष गरिन् । बहुदलपछिको त्रिशंकु सरकारले भन्सार छुटमा गाडी किन्न दिएर सांसदहरुको खरिद विक्री थालेको थियो, उनले भनिन्, संसद विकास कोष सांसद खरिद विक्रीको निरन्तरता नहोस । अर्थमन्त्री डा युवराज खतिवडाप्रति कटाक्ष गदै झाँक्रीले बित्तीय अनुशासन कायम गर्ने प्रयासमा चुकेको पनि बताइन् । बित्तीय अनुशासन कायम गर्ने हो भने बजेट भन्दा बाहिरको योजना किन ल्याइयो ? अर्थमन्त्रीजीले नै बिलखबन्दमा परेँ भन्नु भएको छ, उनले भनिन्, सांसद विकास कोष दिने बेलामा उहाँ कसरी बिलखबन्दमा पर्नुभयो ? संसद विकास कोष सांसदहरुलाई बदनाम, खिसिट्युरी र हँसाउने मेलो भएको छ । संसद विकास कोषकै कारण जनताले सांसदहरुलाई घृणाले हेर्ने गरेको बताउँदै उनले सबै प्रकारका कार्टेलिङ अन्त्य गर्छु भन्ने अर्थमन्त्रीले राजनीतिको कार्टेलिङ पनि हटाउन हिम्मत गर्नुपर्ने बताइन् ।"
फास्टट्रयाक सेनाले बनाउनै सक्दैन : त्रिपाठी,"काठमाडौं : सांसद हृदयेश त्रिपाठीले नेपाली सेनाले फास्टट्रयाक निर्माण गर्न नसक्ने बताएका छन्।प्रतिनिधि सभा बैठकमा बोल्दै त्रिपाठीले सेनासँग फास्टट्रयाक बनाउने क्षमता नभएको बताए । सेनाको नेतृत्वमा फास्टट्याक बन्दैन, बम, बारुद पड्काएर मात्र फास्टट्रयाक बन्ने होइन उनले भने। सो अवसरमा त्रिपाठीले एनजिओ आइएनजिओका गतिविधिलाई नियन्त्रण गर्नुपर्ने बताए।उनीहरु आफै पारदर्शी छैनन्, सरकारले उनीहरुलाई प्राथमिकतामा राख्नु हुन्न उनले भने।एनजिओ, आइएनजिओमार्फत भित्रेको पैसा थाहा नहुने भएकाले सरकारले त्यस्ता कुराको निगरानी गर्नुपर्ने बताए।उनले बजेटमा समावेश गरिएको तेस्रो लिंगी कार्यक्रम फिर्ता लिन माग समेत गरे । बजेटमा ल्याइएका कार्यक्रम प्रधानमन्त्री रोजगार कार्यक्रम महत्वकांक्षा भएको भन्दै पाँच लाखसम्म रोजगारी दिने कुरा पत्याउन गाह्रो भएको बताए । काठमाडौं उपत्यकामा मेट्रो मनोरेल सम्भव नभएको भन्दै त्यसतर्फ सरकार नलाग्न उनले आग्रह गरे ।"
'पानीजहाज सञ्चालन यसै वर्ष',"काठमाडौं : प्रधानमन्त्री केपी ओलीले जलमार्ग र रेलमार्गको कुरा गर्दा केहीलाई सह्य नहुने भन्दै यसै वर्ष वे बंगालबाट पानीजहाज सञ्चालन भए अनौठो मान्नु नपर्ने बताएका छन् । सरकारले युगान्तकारी परिवर्तन गर्ने कुरा बजेटमा ल्याएको भन्दै ओलीले रेलमार्ग र जलमार्गलाई हल्का रूपमा नलिन पनि आग्रह गरे । नेकपाको बुधबार बसेको संसदीय दलको बैठकलाई सम्बोधन गर्दै ओलीले भने, वे बंगालबाट पानीजहाज यही वर्षभित्र सुरु भए अनौठो मान्नुपर्दैन । आलोचकलाई उद्घाटनमा सँगै लैजानेछु । जलमार्गबाट भारतको कोलकाताको ओसारपसार गर्ने काम निकट भविष्यमै सुरु हुने पनि उनले बताए । आफूले रेलमार्ग र जलमार्गको कुरा गर्दा केही मान्छेमा यो काम गर्न सकिन्छ भन्ने कुराको आत्मविश्वास नै नहुने भन्दै ओलीले असन्तुष्टि जनाए । असाधारण प्रतिबद्धतासाथ बजेट आएको भन्दै ओलीले यसको कार्यान्वयनमा जोड दिइने उनको भनाइ छ । यो बजेट हावादारी हो भन्ने पनि सुनियो, प्रधानमन्त्री ओलीले भने, यो बजेटलाई हावादारी भन्नु सबैभन्दा हावादारी हो । विकासमा पछि परेको समुदाय, क्षेत्रको युगान्तकारी परिवर्तन गर्ने विषय बजेटमा आएको उनको दाबी छ । पूर्वपश्चिम, उत्तरदक्षिण, वीरगन्जकाठमाडौं रेल बनाउने कुरालाई सामान्य अर्थमा लिन नहुने ओलीले बताए । रेल बनाउने कुरा एउटा मान्छे ट्रेकिङमा हिँडेको जस्तो होइन, उनले भने । एमाले र माओवादी केन्द्रबीच चुनावी तालमेलका क्रममा बनाइएको साझा घोषणापत्रअनुसार बजेट आएको उनको भनाइ छ । मैले त्यतिबेलै भनेको थिएँ, यो नेपाल बनाउने घोषणापत्र हो भनेर, उनले भने, समय गुजार्ने र अल्मलिएर बस्ने बेला होइन । तपाईं (जनता)ले छानेर पठाएको सरकार दिशाहीन वा अलमल हुँदैन । हामी महाराज होइनौं प्रधानमन्त्री ओलीले बालकृष्ण ढुंगेल कानुनसम्मत रूपमा रिहा भएको भन्दै प्रमुख विपक्षी कांग्रेसले गरेको आपत्ति आधारहीन भएको बताए । कांग्रेस नेता गगन थापाले राजाकै शैलीमा प्रधानमन्त्री ओलीले ढुंगेललाई आममाफीको सिफारिस गरेको भन्दै मंगलबार संसद्मा लगाएको आरोपप्रति ओलीले आक्रोश पोखे । हामी महाराज होइनांै, महाराजा फ्याँकेर आएका हौं, उनले भने, ढुंगेल कानुनबमोजिम जेलबाट छुटेका हुन् । अहिलेको प्रधानमन्त्रीले बनाएको कानुन होइन । आफूले ढुंगेललाई नचिनेको र कहिल्यै पनि नदेखेको भन्दै प्रधानमन्त्री ओलीले संसदीय दलका उपनेता सुवास नेम्वाङसँग केके ढुंगेल भनेर नाम सोधेका थिए । नेम्वाङले बालकृष्ण ढुंगेल भनेपछि अँ अँ गर्दै ओलीले थपे, मैले अहिलेसम्म भेटेको छैन, चिनेको छैन । जेलर, डाक्टर अरूअरूले सिफारिस गर्छन् र त्यही प्रक्रियाअनुसार अरू पनि छुटेका छन् । ढुंगेलले आफ्नो मुद्दा सत्य निरूपण आयोगअन्तर्गत हेरिदिन आग्रह गरे पनि फौजदारी अभियोग भएकाले त्यो बाटोमा नगएको प्रधानमन्त्रीले बताए । नेपालको शान्तिप्रक्रिया नेपालकै मौलिक मोडेल भएको पनि उनको भनाइ छ । कांग्रेसलाई खुद्रा, त्यान्द्रा समाएर राजनीति नगर्न पनि उनले सुझाए । अर्थमन्त्रीको शैली रुद्रीचण्डी पढे जस्तै अर्थमन्त्री डा युवराज खतिवडाले बजेट भाषण निकै छिटो पढेको भन्दै प्रधानमन्त्री ओलीले व्यंग्य गरे । मैले त एक घण्टा ४० मिनेट जति लाग्ला भनेको तर एक घण्टा १२ मिनेटमै चट, प्रधानमन्त्री ओलीले भने, रुद्रीचण्डी जत्तिकै भयो । अर्थमन्त्रीले छिटोछिटो पढ्दा कतिपय कुरा बुझ्नै गाह्रो भएको उल्लेख गर्दै प्रधानमन्त्री ओलीले भने, अर्थमन्त्रीको स्पिड फोर्थ गियरभन्दा माथि गयो । बजेटबारे विश्लेषण गर्न बसेको संसदीय दलको बैठकमा पूर्वअर्थमन्त्रीहरू अनुपस्थित रहेकोमा पनि ओलीले व्यंग्य गरे । हाम्रा पूर्वअर्थमन्त्रीहरूमध्ये कसैको घाँटी दुखेको, कोही निर्वाचन क्षेत्रतिर । नेकपाका नेताहरूलाई पूर्वगभर्नर दीपेन्द्रबहादुर क्षेत्री र राष्ट्रिय योजना आयोगका पूर्वउपाध्यक्ष मीनबहादुर श्रेष्ठले बजेटबारे विश्लेषण गरेका थिए । कांग्रेसलाई धन्यवाद संसदीय इतिहासमा विपक्षीको समर्थनमा पहिलोपटक नीति तथा कार्यक्रम सर्वसम्मत पारित भएको भन्दै प्रधानमन्त्री ओलीले कांग्रेसलाई धन्यवाद दिए । तर बजेट पेस गर्ने दिन मंगलबार संसद्मा कांग्रेसले ढुंगेल रिहाइको मुद्दा लिएर संसद्मा आपत्ति जनाएकोमा भने प्रधानमन्त्री ओलीले असन्तुष्टि जनाए । फोरम छिट्टै सरकारमा प्रधानमन्त्री ओलीले संघीय समाजवादी फोरम पनि सरकारमा आउन लागेको जानकारी बैठकमा गराए । सरकार टिकाउन वा संख्या बढाउन होइन, ओलीले भने, राष्ट्र निर्माणको महान् यात्रामा सहभागी गराउँदै छौं । फोरम पनि सरकारमा आउँदै छ । संसदीय दलको उपनेता नेम्वाङ नेकपा संसदीय दलको बैठकले दलको उपनेतामा सुवासचन्द्र नेम्वाङलाई सर्वसम्मत चयन गरेको छ । प्रधानमन्त्री एवं संसदीय दलका नेता ओलीले नेम्वाङलाई उपनेतामा तोकिएको घोषणा गरेका थिए । नेम्वाङ यसअघि एमाले संसदीय दलको उपनेता थिए । यसैगरी संसदीय दलको प्रमुख सचेतकमा देवप्रसाद गुरुङ र सचेतकमा शान्ता चौधरी चयन भएका छन् । राष्ट्रियसभामा दलको नेताको प्रतिनिधिका रूपमा दीनानाथ शर्मालाई तोकिएको ओलीले बैठकमा घोषणा गरे ।"

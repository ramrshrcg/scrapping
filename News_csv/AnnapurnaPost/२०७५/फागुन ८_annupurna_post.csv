शीर्षक,विवरण
जनताका लगानी आकर्षक अयोजनामा,"घरजग्गा, विलासिता र सुविधाजस्ता अनुत्पादक क्षेत्रमा लगानी हुनुभन्दा उत्पादनमूलक क्षेत्रमा पुँजी परिचालन हुनु सकारात्मक हो। उद्योगभन्दा व्यापार फस्टाउन रणनीतिमूलक लगानी हुनुपर्छ। आयकरभन्दा भन्सार कर बढी असुल्ने राजस्व नीतिले मुलुक उँभो लाग्दैन। बाह्य लगानी आइरहेको छैन। यो सरकार गठन हुनुअघि र भएको एक वर्षको तथ्यांक हेर्दा वैदेशिक लगानी घटेको देखिन्छ। बरु पुँजी पलायनको गति बढ्दो छ कहीं हुन्डीमार्पत, कतै अवैध तरिकाले। छिमेकीसित रोटीबेटी सम्बन्ध भएका कैयन् शासन सञ्चालन तहमा पुगेकाहरूले उतै पैसा थुपार्ने क्रमले पछिल्लो समय अमेरिकाअस्ट्रेलिया पुग्दैछ। नेपालमा नयाँ उद्योग खोल्नेभन्दा भएकै ठूला उद्योग पनि बन्द हुँदैछन्। नया खोल्ने आँट लिएकालाई पनि अनेकौं झमेला र समस्या। पहिलो समस्या त केमा लगानी गर्ने ? कच्चा पदार्थ नै छैन। आयातीत कच्चा पदार्थबाट हुने उत्पादन प्रतिस्पर्धी हुँदैन। स्वदेशका किसानले फलाए भने बजार पाउँदैनन्, बारीमा कुहाउनुपर्छ। यता आफ्नो उत्पादन फाल्ने अनि भारतबाट आयात गर्ने। कृषि मन्त्रालय खारेज नै गरिदिए हुने अवस्था भइसकेको छ। यो सन्दर्भमा नेपालले लगानी गर्ने भनेकै जलविद्युत्मा हो। जलविद्युत्मा स्वदेशका निजी क्षेत्रको उत्साहजनक सहभागिता भइसकेको छ। निजी क्षेत्रले उनीहरूको आर्थिक, प्राविधिक क्षमताले भ्याएसम्म लगानी गर्दैछन्। तर स्वदेशका निजी क्षेत्रले राष्ट्रिय माग सम्बोधन हुने गरी बिजुली उत्पादन गर्न सक्दैनन्। कुलेखानी पहिलो र दोस्रोजस्तो जलाशययुक्त आयोजना निर्माण राष्ट्रिय आवश्यकता हो। किनभने वर्षामा अत्यधिक उत्पादन हुने र हिउँदमा कम पानीका कारण कम उत्पादन नेपालको मूलभूत समस्या हो। त्यसकारण राज्यले यस्तो जलाशययुक्त आयोजनामा लगानी गर्नु आवश्यक छ। जलाशययुक्त बनाइरहनुभन्दा बरु भारतबाट आयात गरेरै गौरवका साथ लोडसेडिङ अन्त्य भएको घोषणा गरिन्छ। सरकारले नेपालको पानी, जनताको लगानी नाराका साथ केही आयोजनामा लगानी गर्न आह्वान गरेको छ। तर सरकारी आह्वानमा जलाशययुक्त आयोजना परेका छैनन्। उसले १९ वटा आयोजनामा गतिला आयोजना अघि सारेको छ। तर त्यो सूचीमा परेका कतिपय त पहिचानसम्म भएका छन्। प्रदेश ३ मा घोषित तामाकोसी पाँचौं र त्रिशूली थ्रीबी मात्र केही हदसम्म लगानीयोग्य छन्। तर माथिल्लो तामाकोसी पूरा नभएसम्म तामाकोसी पाँचौंको निर्माण कार्य सुरु हुँदैन। त्रिशूली थ्रीबीमा पहिल्यै सेयर र लगानी सम्झौता भइसकेको छ। सरकारले यो आयोजनामा भाँडभैलो सुरु गरिदियो। बाँकी आयोजनाका विस्तृत अध्ययन नै बाँकी छ। जनताको लगानीका आयोजना घोषित आयोजना घोषित गर्नुपूर्व त्यसका लाभजोखिम अध्ययन गर्नुपथ्र्याे। बढी प्रतिफल प्राप्त हुने सवालमा आश्वस्त नभएसम्म जनता लगानी गर्न उत्साहित हुँदैनन्। तिनले निर्माण भएको कति वर्षपछि लगानी फिर्ता र प्रतिफल दिन सुरु गर्छन् ? तिनको निर्माण अवधि कति हुनेछन् ? ती आयोजना निर्माणमा केकस्ता समस्या र चुनौती छन् ? तिनमा सरकार आफैंले लगानी गर्न सक्छ कि सक्दैन ? लगायत कैयन् अनुत्तरित प्रश्न छन्। यिनको फेहरिस्तसहित लगानी निम्ति आह्वान गरेको विश्वासको वातावरण बन्छ। सरकारले राम्रा र आकर्षक आयोजना विभिन्न दलालमार्पत बेचिसकेको छ। यो सरकार गठन हुनेबित्तिकै बूढीगण्डकी गेजुवा कम्पनीलाई दियो। बूढीगण्डकीजस्ता जलाशययुक्त आयोजनामा नागरिककै लगानी हुनुपथ्र्याे। अर्को थियो तमोर (७६२ मेगावाट)। यसमा जनताको लगानीका लागि आह्वान हुनुपथ्र्याे। सरकारले यो आयोजना पनि बेच्ने तरखर गरिरहेको छ। तसर्थ जोखिमयुक्त आयोजना नगारिकका थाप्लामा र आकर्षक आयोजना अरूका हातमा पार्ने खेल ठीक हुँदैन। राष्ट्रिय आवश्यकता सम्बोधन गर्ने जलाशययुक्तमा जनताको लगानी, त्यो पनि जोखिम सुनिश्चित गरेर मात्रै गरेको भए सरकारको यो घोषणा स्वागतयोग्य कदम मान्न सकिन्थ्यो।"
"सिरहामा एकै दिन दुई बालिका बलात्कृत, अभियुक्त पक्राउ",सिरहा : सिरहाका दुई ठाउँ धनगढीमाई र गोलबजार नगरपालिकामा दुई बालिका एकै दिन बलात्कृत भएका छन् । घटनापछि फरार रहेका दुबैजना अभियुक्तलाई प्रहरीले पक्राउ गरिसकेको छ । मंगलबार धनगढीमाई नगरपालिका१३ स्थित चन्डेरा जङ्गलमा दाउरा लिन गएकी १७ वर्षीया बालिकालाई सोही वडाका खजनपुर बस्ने २४ वर्षीय श्रीराम यादवले जर्वजस्ती करणी गरेको भन्दै उनीविरुद्ध मुद्दा परेको हो । सोही दिन गोलबजार नगरपालिका१० मा १२ वर्षीया बालिकालाई सोही ठाउँका २१ वर्षीय दिपक राईले जर्वजस्ती करणी गरेको उजुरी परेको हो । पीडित बालिकाले प्रहरीमा जर्वजस्ती करणी गरेको जाहेरी दर्ता गराएपछि प्रहरीले दुबै अभियुक्तलाई पक्राउ गरेको हो । जिल्ला प्रहरी सिरहाका पक्राउ परेकाहरुलाई जिल्ला अदालत सिरहाबाट १० दिनको म्याद थपी जर्वजस्ती करणी मुद्दामा अनुसन्धान भइरहेको छ । सिरहा प्रहरी प्रमुख एसपी जीवन श्रेष्ठका अनुसार घटना लगत्तै फरार भएका यादव र राईलाई विभिन्न व्यक्तिको सहयोगमा पक्राउ गरिएको हो । पीडित बालिकालाई स्वास्थ्य चेकजाँचको लागि अस्पताल पठाएको पनि प्रहरीले बताएको छ ।
सिकारु चालक ! बहिनीसहित चारको ज्यान गयो,"बागलुङ : जिल्लाको जैमिनी नगरपालिका ८ छिस्तीमा मंगलबार भएको दुर्घटनामा तीन छात्रा र एक लेखापालको मृत्यु भएको छ। दुर्घटनाग्रस्त गाडी विद्यालय व्यवस्थापन समिति अध्यक्ष नुरबहादुर पुनको थियो। दुर्घटनाका बेला जसका चालक उनकै स्थानीय जनकल्याण मावि कक्षा ९ मा अध्ययनरत प्रवीण पुन थिए। उमेरले १५ वर्ष पूरा गर्दै गरेका विद्यालयको वार्षिकोत्सव मनाएर फर्किने क्रममा विद्यार्थी र अभिभावक सवार ध १ ज ७९१ नम्बरको पिकअप जीप विद्यालयबाट हिँडेको तीन मिनेटमै छिस्तीको रापुङ टुनीबोटमा दुर्घटना भयो। विद्यालयको कार्यक्रम सकिदाँ साँझ पर्न थालेको थियो, बागलुङछिस्ती पनि गाडी चलाउँदै आएको र राम्रै गाडी चलाउने भएका कारण ड्राइभर नआएका कारण मेरै छोराले गाडी चलाएको थियो, गाडीधनी नुरबहादुरले भने, गाडीमा विद्यार्थी र अभिभावकको संख्या निकै धेरै थियो। हल्का पानी परेका कारण सडक केही हिलो पनि भएकाले धेरैलाई नचढ्न पनि आग्रह गरेको हो, तर त्यो बेला कसैले मानेनन्। प्रवीण मंगलबार पनि बिहान जीप चलाएर बागलुङ बजारमै पुगेर फेरि छिस्ती फर्किएको पुनले बताए। बिहान पनि बागलुङ मान्छे पुयाएर फर्केको हो, उनले भने, राम्रै चलाउने भएका कारण मैले पनि नचलाऊ भनेर भनिन, आखिरमा मैले अहिलेको दुर्घटनामा आफ्नै छोरी गुमाउन पुगेँ। दुर्घटनामा ज्यान गुमाउनेमा विव्यस अध्यक्ष रहेका पुनकी छोरी जनकल्याण माविमा कक्षा ७ मा अध्ययन ज्योति पुन पनि परिन्। मृत्यु हुनेमा उक्त विद्यालयमै कक्षा ९ मा अध्ययन गर्ने एलिना पुन, कक्षा १२ मा अध्ययन गर्ने प्रियङ्का पुन र विद्यालयकै सहायक लेखापाल तुलसी पुन टीका छन्। सवारी चालक प्रवीण आफ्नै विद्यालयमा कक्षा ९ मा अध्ययन गर्ने विद्यार्थी भएको जनकल्याण माविका प्रधानाध्यापक शंकर पौडेलले पुष्टि गरे। गाडी चलाएको कसले हो भन्ने थाहा भएन, प्रवीण पुन हाम्रै विद्यालयमा कक्षा ९ मा अध्ययन गर्ने विद्यार्थी हो, उनले भने, तीनजना विद्यार्थी र हाम्रो विद्यालयको सहायक लेखापाललाई समेत हामीले दुर्घटनामा गुमाएका छौं। सिंगो गाउँ र विद्यालय सबै शोकमग्न छ, अहिले म केही भन्न सक्ने अवस्थामा छैन। दुर्घटनापछि विद्यालयले दुई दिनका लागि शोकमा विद्यालय बन्द गर्ने निर्णय गरेको छ। दुर्घटनामा परी अरु १० जना घाइते भएका छन्। १० जनामध्ये अवस्था गम्भीर भएका ७ जनालाई पोखरा रिफर गरिएको छ। मंगलबार राति धना श्रीस, सम्झना पुन, संगम श्रीस र कृष्ण पुनलाई पोखरा रिफर गरिएकोमा धौलागिरि अञ्चल अस्पताल बागलुङमा उपचार गराइरहेका निर्मल पुन, कृष्णा पुन र पूजा पुनलाई पनि बुधबार पोखरा रेफर गरिएको छ। विशाल परियार, नन्दकला श्रीस, सविना थापा उपचारपछि घर फर्किएका छन्। सिकारु चालक र ओभर लोड भएका कारण दुर्घटना भएको देखिएका जिल्ला प्रहरी कार्यालय बागलुङ प्रहरी नायव उपरीक्षक चिरञ्जीवी कोइरालाले बताए। गाडी लाइसेन्सबिना १५१६ वर्ष उमेरका विद्यार्थीले चलाएको बुझिएको छ, यो सत्य हो भने गम्भीर लापरबाही र खेलवाड हो, डिएसपी कोइरालाले भने, यो दुर्घटनाले चालक परिपक्व र जिम्मेवार हुनुपर्छ सन्देश त दिएको छ नै, यात्रुहरुले पनि कतिसम्म गाडीमा चढ्ने भन्ने ख्याल गर्नुपर्छ। सवारीधनीले पनि सवारी चलाउने कुरामा केही भाडा बढी आउँछ कि भनेर सोच्नुभन्दा सम्भावित दुर्घटनाको जोखिमबाट पूर्व सजगता अपनाउन जरुरी देखाएको छ। गाउँघरमा चल्ने पिकअप जीपले ट्राफिक प्रहरीको आँखा छलेर जथाभावी बढी संख्यामा यात्रु बोक्दा पनि पिकअप जिप दुर्घटना बढेको उनको भनाइ छ।"
यौन दुर्व्यवहार आरोपित सहायक डीन साह निलम्बित,"काठमाडौं : यौन दुर्व्यवहार आरोपित त्रिभुवन विश्वविद्यालय शिक्षाशास्त्र संकायका सहायक डीन बबालाल साहलाई त्रिभुवन विश्वविद्यालय कार्यकारी परिषद्ले निलम्बन गरेको छ। बुधबार बसेको परिषद्को आकस्मिक बैठकले साहलाई निलम्बन गरेको हो। यौन दुव्र्यवहारको आरोपमा प्रहरी नियन्त्रणमा रहेका साहले विश्वविद्यालयको मान, प्रतिष्ठा र गरिमा घटाउने काम गरेको भन्दै उनलाई पदबाट निलम्बन गर्ने निर्णय परिषद्ले गरेको विश्वविद्यालयका उपकुलपति प्राध्यापक डा तीर्थराज खनियाँले पुष्टि गरे। उनका अनुसार निलम्बनमा परेका साह अर्को निर्णय नभएसम्म त्रिविमा कुनै पनि जिम्मेवारीमा रहने छैनन्। साहविरुद्ध परेको उजूरी, पीडितसँगको सोधपुछ लगायतका आधारमा उनलाई निलम्बन गरिएको खनियाँले जानकारी दिए। यस विषयमा थप अनुसन्धान हुन्छ, खनियाँले भने, प्रहरीले आफ्नै तरिकाले अनुसन्धान गर्ला। यौन दुर्व्यवहारको आरोपमा विद्यार्थीले त्रिवि सहायक डीनलाई दले मोसो"
रेश्मा बलात्कारहत्याको उच्चस्तरीय छानबिन माग,"धनुषा (ढल्केवर) : बलात्कार पश्चात हत्या गरेर जलाइएकी रेश्मा रसाइलीको घटना छानविन गर्न उच्चस्तरीय न्यायिक समिति गठनको माग गरिएको छ। रेश्मा हत्याको सत्यतथ्य बाहिर ल्याउन पीडित परिवार, अधिकारकर्मी, प्रदेश सांसदले न्यायिक समिति माग गरेका हुन्। गत बुधबार विवाहमा नाच्दै गरेकी धनुषाको मिथिला नगरपालिका३ हरिहरपुरकी ९ वर्षीया रेश्माको बलात्कारपछि हत्या गरी शव उखु खेतमा जलाइएको अवस्थामा बिहीबार भेटिएको थियो। हत्या आरोपमा प्रहरीले धनुषाको बटेश्वर गाउँपालिका४ बेंगारी टोलका २२ वर्षीय निरज जर्घा मगरलाई मंगलबार प्रहरीले सार्वजिक गरिसकेको छ। रेश्माको सामूहिक बलात्कारपछि हत्या गरिएको शंका परिवारजनले गरेका छन्। उखुबारीमा जलाइएको अवस्थामा बालिकाको शव फेला बालिकाको बीभत्स हत्या : कारबाहीको माग गर्दै प्रदर्शन बलात्कारपछि बालिकालाई जलाउने अभियुक्त पक्राउ फ्रुटीमा लोभिँदा ज्यान गयो दोषीलाई कारवाही गर्नुपर्ने, पीडित परिवारलाई राहत र क्षतिपूर्तिको व्यवस्था गरिनुपर्ने, स्थाई प्रहरी पोस्ट स्थापना हुनुपर्ने, घटना सम्वेदनशील र गम्भीर भएकोले न्यायिक रुपमा छानविन गर्न माग गरिएको छ। चाउचाउ र फ्रुटी दिई बालिकालाई लोभ्याइयो भन्ने कुरामा शंका छ, विश्वकर्मा समाज प्रदेश २ का अध्यक्ष मिन रहपालले भने, घटनास्थलमा चाउचाउ र फ्रुटी दुई दिनपछि मात्रै भेटिएको छ। बालिकालाई अपहरण गरेर सामूहिक बलात्कारपछि हत्या गरिएको शंका गर्दै उनले भने, घटनामा चारपाँच जना अपराधी अझै फरार छन्। आगोले खेतैभरीको उखुको पतलौया (सुकेकधो पात) जल्नु पर्ने हो, घटना स्थल पुगेका नेपाल राष्ट्रिय मुसहर संघका अध्यक्ष चन्देश्वर सादा मुसहरले भने, हत्या पश्चात प्रमाण नष्ट गर्न अपराधीले लाश जलाएका छन्। एक जनाको काम मात्रै होइन, घटना सामूहिक रुपमा भएको देखिन्छ। एक मात्रै छोरीको हत्याले हहिरपुरका देवनारायण रसाइलीको परिवार शोकमा डुबेको छ। नेपाल मधेस फाउन्डेसनका सदस्य धीरेन्द्र प्रेमसीले घटना नियोजित रहेको शंका गरे। त्यही व्यक्तिको अचानक घर जल्छ। एक महिनापछि एक मात्र सहरा छोरीको हत्या हुन्छ। यो संयोग मात्रै नभएर सोचेर विचारेर गरिएको भन्ने कुरा शंकास्पद छ। प्रदेश २ का सांसद सुन्दरबहादुर विश्वकर्माले प्रदेशको संसदीय महिला तथा बालबालिका समितिले रेश्मा हत्यालाई गम्भीर रुपमा लिएको बताए।"
हेलिकप्टरबाट सुत्केरीको उद्धार,"बाजुरा : बाजुराको गौमसल गाउँपालिका १ अन्द्राडीकी एक सुत्केरीको हेलिकप्टरबाट उद्दार गरिएको छ। फागुन २ गते घरमै सुडेनीको भरमा छोरा जन्माएकी २२ वर्षीया अन्जना बोहोराको साल अड्किएपछि हेलिकप्टरबाट उद्धार गरिएको हो। एक हप्तादेखि साल अड्किएर बोल्नै नसक्ने भएपछि बुधबार उनलाई हेलिकप्टरबाट उद्धार गरी काठमाडौंको थापाथलीस्थित प्रसुति गृह लगिएको हो। स्वास्थ्य चौकी जान दुई दिन लाग्ने हुँदा उनको उपचार परम्परागत शैलीमा मात्र भएको स्थानीयको भनाइ छ। बोहोरा पहिलो पटक आमा बनेकी हुन्। बोहोराको स्वास्थ्य अवस्थाबारे गौमुल गाउँपालिका अध्यक्ष हरिबहादुर बोहोरालाई खबर गरेपछि उनको उद्धार भएको हो। साल अड्किएपछि अत्याधिक रक्तश्राव हुँदा बोहोरा गम्भीर बनेकी थिइन्। सुत्केरीको रगत धेरै बगेको छ। दुई दिन भयो बोल्न समेत सकेकी छैनन्, आफन्त रामबहादुर बोहराले भने। सुत्केरी बिरामी भएपछि निराश बनेको परिवार हेलिकप्टरबाट उद्धार भएपछि आशावादी बनेको छ। हेलिकप्टरले उद्धार गरेपछि आशा बचेको छ, अर्का आफन्त अर्जुन बोहोराले भने।"
लोकसेवा रनिङ शिल्डको उपाधि सर्लाही क्याम्पसलाई,"मलंगवा : लोकसेवा रनिङ शिल्ड हाजिरी जवाफ प्रतियोगिता सिजन२ को उपाधि सर्लाही क्याम्पसले जितेको छ। ६९ औं प्रजातन्त्र दिवसको अवसरमा सफलता कोचिङ्ग सेन्टर एवं सीपमूलक तालिम केन्द्र मलंगवा र बाल विकास केन्द्र बहरथवाले संयुक्त रुपमा प्रतियोगिताको आयोजना गरेको हो। प्रतियोगितामा २२ प्रतिस्पर्धीलाईपछि पार्दै सर्लाही क्याम्पसले उपाधि उचालेको हो। विजेता सर्लाही क्याम्पसलाई नगद ५ हजार १ सय, रनिङ शिल्ड, क्याम्पसलाई प्रथम कप, प्रमाणपत्र र मेडल प्रदान गरिएको थियो। क्याम्पसको तर्फबाट प्रतियोगितामा संजीवकुमार पण्डित र प्रतिमा कुमारी दास सहभागी भएको बाल विकास केन्द्रका अध्यक्ष वीरेन्द्र यादवले जानकारी दिए। प्रतियोगितामा वेणी भोला नमुना उच्च माध्यमिक विद्यालय द्वितीय र मलंगवा ग्रीन लैण्ड उच्च माध्यमिक विद्यालय तृतीय भए। दोस्रो र तेस्रो हुनेलाई क्रमशः तीन हजार १ सय र दुई हजार १ सयसहित कप, प्रमाणपत्र प्रदान गरिएको छ।"
नेपाल भारत जोड्ने झुलाघाट पुल पाँच दिन बन्द हुने,दार्चुला : दार्चुला जिल्ला सदरमुकाममा रहेको नेपाल भारत जोड्ने झुलाघाट पुल पाँच दिनका लागि बन्द हुने भएको छ। भोलि फागुन ९ गतेदेखि १३ गतेसम्म नेपाल भारत जोड्ने पुल बन्द हुने भएको हो। हरेक दिन दिउँसो १ बजे देखि बेलुकी ४ बजे सम्म नेपाल भारत जोड्ने पुल बन्द हुने सशस्त्र प्रहरी ५० नम्बर गुल्म दार्चुला प्रमुख भीमबहादुर चन्दले जानकारी दिए। पुल जीर्ण भएपछि मर्मत गर्न ५ दिन सम्मका लागि आवातजावत बन्द गर्नुपरेको चन्दले बताए। कहिले बन्ला झुलाघाटमा पुल ? झुलाघाटमा पक्की पुल निर्माणका लागि दबाव समिति झुलाघाटमा पुल बनाउन प्रधानमन्त्रीलाई ज्ञापन पत्र
"युट्युब हेर्दै, नक्कली पैसा छाप्दै, पोखराबाट दुई पक्राउ","पोखरा : नक्कली पैसा छाप्ने दुईजना व्यक्तिलाई कास्की प्रहरीले समातेको छ। पोखरा महानगरपालिका ५ पर्स्याङस्थित डेरामा नक्कली नोट बनाइरहेको अवस्थामा कास्की प्रहरीले हटौंडा उपमहानगरपालिका ९ का ३३ वर्षीय नरेश लामा र हेटौडा १ बस्ने २५ वर्षीया सरस्वती बलामीलाई सोमबार पक्राउ गरेको हो। पोखराको वडा प्रहरी कार्यालय बगरबाट खटिएका प्रहरी निरीक्षक दीपक थापाको टोलीले नक्कली रुपैयाँ, नगद र रिचार्ज कार्डसहित नक्कली नोट छाप्ने दुबैजनालाई मुद्रा सम्बन्धी कसुर मुद्दामा म्याद थप गरी अनुसन्धान भइरहेको कास्की प्रहरी प्रमुख प्रहरी उपरीक्षक ओम रानाले जानकारी दिए। पोखरा महानगरपालिका वडा नम्बर १६ अर्मलास्थित गुरुङ किराना पसलमा एक सय रुपैयाँको रिचार्ज कार्ड किन्दा एक हजारको नोट दिई ८ सय फिर्ता लगी ग १४ प ३५४ नम्बरको मोटरसाइकलमा आएका एक युवा र एक युवती पोखरातिर लागेका थिए। रिचार्ज कार्ड किन्दा दिएको एक हजार रुपैयाँ नक्कली हो भन्ने थाहा भएर जिल्ला प्रहरी कार्यालयमा सूचना आएपछि अनुसन्धानका क्रममा पोखराको पर्स्याङमा नक्कली नोट बनाउँदै गर्दा २ जना पक्राउ परेको प्रहरीले बताएको छ। प्रहरीले पक्राउका क्रममा १ हजारका १९ थान नक्कली रुपैयाँ पनि बरामद गरेका छ। यस्तै प्रहरीले एउटा ल्यापटप, कलर प्रिन्ट एउटा, मोबाइल २ थान, १ लाख २८ हजार ४ सय ४० नेपाली रुपैयाँ, भारतीय १ हजार रुपैयाँ, एउटा मोटरसाइकल पनि बरामद गरेको बताएको छ। प्रहरी अनुसन्धानका क्रममा पुस २७ गते मकवानपुरबाट पोखरा आएका उनीहरुले युट्युबबाट नक्कली पैसा बनाउने भिडियो हेरी सोही अनुसार नक्कली नोट बनाएको बताएको प्रहरीले बताएको छ। पोखराका विभिन्न ठाउँमा करिब २ सय बढी ठाउँमा महिला र केटाकेटी भएका पसलमा गई नक्कली पैसा दिई सामान किनेको पनि बताइएको छ।"
"टिपर आतंक रोक्न चालकको अभिलेख, टिपरको कन्डिसन र चालकको स्वास्थ्य जाँचिने","विराटनगर : टिपर आतंक रोक्न मोरङमा बुधबारदेखि प्रदेश १ मै पहिलो पटक चालकको अभिलेख राख्न थालिएको छ। सडकमा टिपर हाँक्ने चालकको स्वास्थ्य परीक्षण र सडकमा गुड्ने टिपरको कन्डिसन को पनि चेकजाँच गर्न थालिएको छ। टिपरका कारण हुने दुर्घटना न्यूनीकरणका लागि जिल्ला ट्राफिक र जिल्ला प्रहरी कार्यालय मोरङले बुढीगंगा गाउँपालिकाको नेमुवामा संयुक्त रुपमा सडकमा बुधबारबाट टिपर चालक नियमन तथा अनुशिक्षण कार्यक्रम नै सञ्चालनमा ल्याएका छन्। यसलाई नियमित गर्नका लागि ट्राफिक प्रहरीसहितको छुट्टै युनिट खडा गरिएको छ। ट्राफिक प्रहरीले टिपर कुदाउन चालक योग्य छन् कि छैनन्, उनीहरुसँग लाइसेन्स (सवारी चालक अनुमति पत्र) छ कि छैन, चालकले लाइसेन्स कहिले पाएको हो, चालकको शैक्षिक योग्यता र उमेर कति छ भन्ने लगायतका सबै अभिलेख तयार गरेर माथिल्लो निकायमा जानकारी गराउने मोरङ प्रहरी प्रमुख एसपी मनोजकुमार केसीले बताए। ट्राफिक प्रहरीले चालकलाई टिपरका कारण भइरहेका दुर्घटना न्यूनीकरणका लागि अपनाउनु पर्ने सावधानी, टिपरको लापरवाही, तीव्र गतिका कारण हुने दुर्घटना र निम्त्याउने क्षति लगायतका बारेमा सचेत गराउने केसीले बताए। चालकको स्वास्थ्य अवस्था र टिपर सही कन्डिसनमा भए नभएको परीक्षण गर्नका लागि छुट्टै प्राविधिक टोली परिचालन गरिएको छ। सडकमा कुद्ने टिपर र कुदाउने चालक अयोग्य भएमा रोक लगाउने तयारी छ। टिपरको कन्डिसन र चालकको स्वास्थ्य अवस्था ठीक नहुँदा पनि दुर्घटना बढेको हुन सक्ने प्रहरीको बुझाई छ। टिपरका कारण दुर्घटना बढिरहेको जनगुनासो आउन थालेपछि टिपर चालकलाई नियमन गर्नका लागि नयाँ अभियानको सुरुवात गरिएको एसपी केसीले जानकारी दिए। टिपरका कारण दिनप्रतिदिन दुर्घटना बढिरहँदा जनमानसमा ठूलो चिन्ता छाएको छ, उनले भने, टिपरले जनतामा उतारेको डरमय वातावरणको अन्त्य गर्न चालक केन्द्रीत कार्यक्रम थालिएको हो। एसपी केसीले सडकमा गुड्ने टिपरका हकमा धेरै प्रश्नहरु उब्जन थालेपछि टिपरसँग सम्बन्धित सचेतनामुलक र प्रशिक्षणात्मक कार्यक्रम लागू गरिएको जानकारी दिए। प्रत्येक दिन टिपर चालकले १५ मिनेट कार्यक्रममा सहभागी भएर ट्राफिक प्रहरीबाट आवश्यक प्रशिक्षण लिएर आफ्ना बारेमा अभिलेख तयार गर्न सहयोग गर्नुपर्ने छ। प्रशिक्षणमा सिकेका कुरालाई चालकले व्यवहारमा उतार्नु पर्ने छ भने चालकले नियमको उल्लंघन गर्न पाउने छैनन्। सडकमा ट्राफिक नियमको पालना नगरेमा र तीव्र गतिमा टिपर कुदाएमा कारवाहीको दायरामा ल्याइने एसपी केसीले बताए। बुढीगंगा गाउँपालिका अध्यक्ष बालचन माझीले सडकमा गुडिरहेका टिपरको आतंक नियन्त्रण गर्न आवश्यक देखिएको अवस्थामा लागू गरिएको कार्यक्रम सान्दर्भिक रहेको बताए। पूर्वाञ्चल टिपर व्यवसायी संघका अध्यक्ष गोपाल कार्कीले टिपरबाट बढिरहेका दुर्घटना न्यूनीकरण गर्न आफूहरुले पनि सहयोग गर्ने बताए। उनले टिपर चालकहरुलाई आफू सुरक्षित रहेर अरुलाई पनि सुरक्षित राख्ने हिसावमा टिपर कुदाउन आग्रह गरे। तपाईंहरु नियम उल्लंघन गर्नेतर्फ अग्रसर नहुनुहोला, कार्कीले चालकलाई आग्रह गर्दै भने, बरु ढिलो पुग्दा कुनै फरक पर्दैन। उनले आफूहरु पनि टिपरलाई सही कन्डिसन मा राखेर चालकलाई सडकमा विस्तारै कुदाउन प्रेरित गर्नेतर्फ केन्द्रित रहेको जानकारी दिए। टिपरमा टाइम कार्ड लागू गर्ने अन्तिम तयारी टिपरको तीव्र गति नियन्त्रणका लागि मोरङमा टाइम कार्ड सिस्टम लागू गर्ने तयारी अन्तिम चरणमा पुर्याइएको छ। मोरङ ट्राफिक प्रमुख प्रहरी निरीक्षक शिवकुमार पोखरेलका अनुसार टाइम कार्ड लागू गरिएपछि ट्राफिक प्रहरीले तोकेको समयमा टिपर गन्तब्यमा पुग्नु पर्ने हुन्छ। तोकेको समय भन्दा अगाडि नै पुग्ने टिपर कारवाहीको भागिदार बन्नु पर्ने छ। टिपरलाई अबको एक साता भित्रमा दिइने टाइम कार्ड पासबुक आकारको रहने बताइएको छ। प्रहरीले सम्पूर्ण प्रक्रिया पूरा गरी अहिले छापाखानामा पठाएको छ। मोरङका राजमार्ग तथा भित्री सडक खण्डमा दैनिक चार सय बढी टिपर चल्ने गरेको ट्राफिक प्रहरीले जनाएको छ। ट्राफिक प्रहरीले किलोमिटरको आधारमा टाइम कार्ड लागू गर्ने भएको हो। लागू भएपछि तोकिएको समय भन्दा पहिले पुग्ने टिपरबाट पहिलो पटक एक हजार रुपैयाँ जरिवाना असुल गरिने छ। दोस्रो पटक पनि नियमको उल्लंघन गरेमा कारवाहीको दायरा बढाउने तयारी प्रहरीको छ। टाइम कार्ड लागू भएपछि प्रहरीले छुटेको स्थान, पुग्ने स्थान, पुगेको समय र दस्तखत र छापसमेत लगाउने ट्राफिक प्रमुख पोखरेलले बताए। टाइम कार्ड मा मोरङको सुन्दरहरैंचा नगरपालिकाको गछिया चौकदेखि बुढीगंगा गाउँपालिको नेमुवा चौकसम्म ५० मिनेट समय तोक्ने तयारी छ। अन्य स्थानका बारेमा समय टुँगो लाग्न बाँकी छ। टाइम कार्ड लागू भएपछि चालकले प्रत्येक प्रहरी कार्यालयमा टिपर रोकेर प्रहरीले दिएको पासबुकमा आफ्नो समय दर्ता गराउनुपर्ने हुन्छ। त्यसको जानकारी एक ठाउँको ट्राफिक प्रहरीले अर्को स्टेशनमा प्रविधिको माध्यबाट पनि पठाउने व्यवस्था गरिएको पोखरेलले बताए। टिपरबाट हुने दुर्घटना न्यूनीकरणका लागि ट्राफिक प्रहरीले प्रदेश १ मा विहान ९ देखि ११ र दिउँसो ३ देखि ५ बजेसम्म राजमार्ग र व्यस्त सडकमा टिपर चलाउन रोक लगाएको छ। चालु आर्थिक वर्षको सात महिनामा प्रदेश १ मा टिपर दुर्घटनाका २० वटा घटना भएका छन्। दुर्घटनामा १० जनाले ज्यान गुमाएका छन्। मृत्यु हुनेमा दुई जना मोरङको सुन्दरहरैंचा नगरपालिकाका छन् । यस्तै ४३ जना घाइते भएका छन्। बढी दुर्घटना मोरङ र उदयपुरमा भएका छन्।"
प्रेस स्वतन्त्रा विरोधी कानुन बने विरोधमा उत्रन्छौं : अध्यक्ष आचार्य,"पोखरा : नेपाल पत्रकार महासंघको केन्दीय साधारण सभा तथा विधान अधिवेशन विहीवारदेखि पोखरामा हुँदै छ। राष्ट्रिय समृद्धिका लागि सञ्चार, गुणात्मक, व्यवसायिक र सुरक्षित पत्रकार भन्ने नाराका साथ दुई दिनसम्म पत्रकारहरूको विधान अधिवेशन हुन लागेको हो। अधिवेशनमा महासंघलाई प्रत्यक्ष निर्वाचन प्रणालीमा लाने गरी विधान संशोधन गरिने नेपाल पत्रकार महासंघका केन्द्रीय अध्यक्ष गोविन्द आचार्यले बताए। सम्मेलनले देशभरका हरेक सदस्यले एकै पटक जिल्ला, प्रदेश र केन्द्रको नेतृत्व छान्ने गरी प्रत्यक्ष निर्वाचन प्रणालीमा जाने उनले बताए। श्रमजीवी ऐन कार्यान्वयन गराउनेतर्फ पनि सम्मेलन केन्द्रित रहने उनले बताए। प्रेस स्वतन्त्रता विरोधी कानुन बने संघर्षमा उत्रने महासंघका अध्यक्ष आचार्यले बताए। साधारणसभामा देशभरका ७७ जिल्लाबाट १ हजार ४ सय पत्रकार सहभागी रहने नेपाल पत्रकार महासंघ कास्कीका अध्यक्ष दीपेन्द्र श्रेष्ठले बताए। साधारणसभा अघि पोखरामा नौमती बाजा सहित विभिन्न जातजातिका झाँकी प्रदर्शन गरिने पनि अध्यक्ष श्रेष्ठले जानकारी दिए। अधिवेशनको उद्घाटन प्रतिनिधिसभाका सभामुख कृष्णबहादुर महराले गर्ने छन्। पत्रकार महासंघको साधारणसभामा गण्डकी प्रदेशका मुख्यमन्त्री पृथ्वीसुब्बा गुरुङले गण्डकी प्रदेशको आन्तरिक भ्रमण वर्ष २०१९ घोषण गर्ने कार्यक्रम पनि रहेको छ। अंग्रेजी नयाँ वर्ष सन् २०१९ को जनवरी महिनाको पहिलो दिनमै घोषण गर्नु पर्नेमा ढिला गरी पर्यटन वर्ष घोषणा हुन लागेको हो।"
सुधार गृहमा बिरामीको मृत्यु भएपछि पाँच सञ्चालक जेल चलान,"ललितपुर : महालक्ष्मी नगरपालिकाको ४ सेतीपाखामा संचालित बी केयर लागुऔषध पुनस्थापना तथा सुधार गृहका पाँच संचालक जेल चलान भएका छन्। महानगरीय प्रहरी वृत्त सातदोबाटोका अनुसार संस्थापक अध्यक्ष सोलुखुम्बुका छिरिगं गेल्जेन शेर्पा, काउन्सिलर झापाका सुनिल खड्का क्षेत्री, कीर्तिपुरका सुधीर कार्की, कोटेश्वरका मुकुन्द केसी, जोरपाटीका विकास सुवेदी जेल चलान भएका हुन्। मदिराको लतमा लागेका दोलखा बैतेश्वर ६ का ४३ वर्षीय सीताराम घिमिरे उनको सुधारगृहमा माघ तीन गते पुगेका थिए। तर ६ गते नै उनको मृत्यु भएको थियो। सुधारगृहमा दिइएको यातनाका कारण उनको मृत्यु भएको भन्दै आफन्तले सञ्चालकविरुद्ध किटानी जाहेरी दिएको वृत्तका प्रमुख गौतम मिश्रले जानकारी दिए। सुधारगृहबाट शेर्पा र क्षेत्रीलाई तत्काल पक्राउ गर्यौ। तर, अन्य तीनजना फरार थिए, मिश्रले भने, उनीहरुलाई विभिन्न स्थानबाट पक्राउ गरिएको हो। सबै सञ्चालकविरुद्ध कर्तव्य ज्यानमा मुद्दा चलाएर अनुसन्धान भएको र थुनछेक बहसपछि अदालतले पाँचै जनालाई जेल चलान गर्ने आदेश दिएको हो। मिश्रका अनुसार, काउन्सीलर क्षेत्री र मृतक सँगै सुत्थे। मृतकको शरीरमा नीलडाम देखिएको थियो।"
"पूर्व प्रधानपञ्चले कुटे कार्यालय सहयोगी, सालाकी श्रीमतीमाथि पनि कुटपिट",विराटनगर : मोरङको बेलबारी नगरपालिका४ स्थित वडा कार्यालयका कार्यालय सहयोगी होम कार्कीमाथि पूर्व प्रधानपञ्च असित राईले कार्यालयमै पुगेर कुटपिट गरेका छन् । उनले आफ्नै सालाकी श्रीमतीमाथि पनि हातपात गरेपछि उनीविरुद्ध प्रहरीमा उजुरी परेको छ । कार्यालय सहयोगी कार्की र साला गोवर्धन राईकी श्रीमती गोमाले छुट्टा छुट्टै उजुरी दिएका छन् । तत्कालिन बेलबारी गाविसका पूर्व प्रधानपञ्च तथा अहिले नेकपाका कार्यकर्ता असित राईले कार्कीमाथि कुटपिट गरेको इलाका प्रहरी कार्यालय बेलबारीका इन्सपेक्टर रामकुमार राईले जानकारी दिए । कर्मचारीलाई कुट्ने राईलाई मंगलबार साँझ प्रहरीले पक्राउ गरेको बताएको छ । बेलबारी ४ बुधबारेस्थित वडा कार्यालयमा आफ्ना साला गोवर्धनका लागि बसाइँ सराइको कागजात बनाइदिन पुगेका पूर्व प्रधानपञ्च राईले मंगलबार दिउसो कार्कीलाई कुटपिट गरेको उजुरी परेपछि पक्राउ गरेर घटनाका बारे अनुसन्धान थालिएको प्रहरीले जनाएको छ । इन्सपेक्टर राईका अनुसार बसाइँ सराइको कागजात लिन खोज्दा गोवर्धनकी जेठी श्रीमती गोमा राई आएर आफूले पाउनुपर्ने पेन्सन छल्नका लागि बनाउन खोजिएको भन्दै बसाइँ सराइको कागज च्यातिदिएपछि उत्पन्न विवादमा कार्यालय सहयोगी कार्की र गोमा कुटिएका हुन् । प्रहरीका अनुसार राईले विवादका क्रममा छेउमै रहेकी गोवर्धनकी श्रीमती गोमालाई समेत कुटपिट गरेका थिए । गोमाले नातामा श्रीमानको भिनाजु पर्ने असितले छातीमा लात्तीले हानेको बताइन् । राई विरुद्ध गोमा र बेलबारी४ वडा कार्यालयका सहयोगी होम कार्कीले अलग अलग उजुरी दिएका हुन् ।
मौलिकता बचाउन रुकुममा पैंसेरु नाच प्रतियोगिता,"रुकुम पश्चिम : स्थानीय सांस्कृतिक सम्पदाको संरक्षणमा बढवा दिने उद्देश्यले रुकुम पश्चिमको मुसीकोट नगरपालिकामा नगर स्तरीय पैंसेरु नाच प्रतियोगिता आयोजना गरिएको छ। 'मौलिक कला संस्कृतिको संरक्षण र विकास गरौं, सांस्कृतिक रुपान्तरण सहितको पर्यटन प्रवद्धनमा अघि बढौं।' भन्ने मुल नाराका साथ अन्तर वडा स्तरीय प्रतियोगिता आयोजना गरिएको हो। मुसीकोट नगरपालिकाको आर्थिक सहयोगमा राष्ट्रिय लोक तथा दोहोरी गित प्रतिष्ठान रुकुम पश्चिमले मंगलबारदेखी आयोजना गरेको पैंसेरु नाच प्रतियोगिता यहि फागुण ९ गते सम्पन्न हुने आयोजक संस्थाले बताएको छ।प्रतियोगितामा मुसीकोट नगरपालिका भित्रका १४ वटै वडाबाट कलाकारको उत्साहपूर्वक सहभागी देखिएको राष्ट्रिय लोक तथा दोहोरी गीत प्रतिष्ठानका जिल्ला अध्यक्ष अमित परियारले बताए। प्रतियोगितामा पहिलो हुने समुहलाई ३० हजार नगद, दोस्रो हुने समुहलाई २५ हजार नगद र तेस्रो हुने समुहलाई २० नगदका साथमा प्रमाण पत्र प्रदान गरिने पनि अध्यक्ष परियारको भनाई छ।साथै प्रतियोगितामा सहभागी समुहमध्ये उत्कृष्ट पोषक आकर्षण, दर्शक ध्यानकर्षण र बाद्यवाधनलाई पनि प्रहोत्सानस्वरुप तीनतीन हजार प्रदान गरिने छ। आयातित संस्कृतिले बजार ढाकेका बेला यहाँको मौलिक संस्कृति जोगाउनका लागि प्रतियोगिता आयोजना गरिएको बताउँदै मुसीकोट नगरपालिकाका प्रमुख देवीलाल गौतमले स्थानीय कलागलाको संरक्षण गरेर सांस्कृतिक पर्यटनको विकास गर्दै अगाडी बढ्नुपर्ने बताए। पैंसेरु नाच रुकुम पश्चिमको सांस्कृतिक नाचहरु मध्येको एक हो। समुहमा लहरै लागेर मादल, डम्मरु, झ्याली र नेवरको तालमा नाचिने यो नाच विभिन्न स्थानीय चाडपर्व, मेला, महोत्सव र अन्य जमघटमा साथै सर्वजनिक खुसियाली साट्न नाचिन्छ। यो नाचका साथै यहाँ सिंगारु, बनगारी, ख्याली र टप्पा नाच पनि नाचेर सर्वसाधारण रमाउने गर्दछन्।"
जुम्लामा अनुदानको नुनमा पनि कालोबजारी,"जुम्ला : नेपाल सरकारले वितरण गर्दै आएको आयोडिनयुक्त नुन जुम्लाका व्यापारीले खुलेयाम बिक्री गर्दै आएको पाइएको छ।जिल्ला सदरमुकाम खलंगादेखि ग्रामिण बजारमा हजारौं व्यापारिकका पसलमा अनुदानको नुन दोब्बर मुल्यमा बिक्री हुने गरेको छ। व्यापारीले घरमा खानका लागि भन्दै नेपाल साल्ट टेड्रिङ करर्पोरेसन शाखाबाट अनुदानको नुन लिएर स्थानीयलाई दोब्बर मूल्यमा बिक्री गर्ने गरेका छन्। प्रति केजी नौ रुपैयाँमा पाइने अनुदानको नुन पसलबाट २५ रुपैयाँमा बिक्री हुने गरेको छ। सरोकारावाला निकायको बजार अनुगमनका क्रममा खुद्रादेखि फेन्सी पसलेले नुन दोब्बर मुल्यमा बिक्री गरेको पाइएको हो। जिल्लाको जुम्लाकोट डिपो र धाँपा डिपोबाट समेत सरकारी अनुदानको नुन नागरिकले सजिलै उपलब्ध गर्छन्। डिपोमा नुन लिन आउने जोसुकै स्थानीयलाई प्रति व्यक्ति एक पटकमा ५० केजी नुन दिइन्छ। तर यसरी पटकपटक लिएको नुन स्थानीय व्यापारीहरुले पसलमा थन्काएर बेच्ने गरेका छन्। जसले गर्दा विचौलियाकै कारण स्थानीय चर्को मुल्यमा नुन किन्न बाध्य छन्। 'घरमा भेडाबाख्रा, गाईबस्तु गरी दुई सय बढी जनावर छन्, सधैं नुन किन्न सदरमुकाम जान पाइदैन्, तातोपानीका चारका कालिबहादुर खत्रीले भने, 'छिटो छरितो हुन्छ भनेर व्यापारीबाटै १० हजार बढीको नुन किनियो, तर थाहै नपाइ हामी ठगिएको पो रहेछौँ।' सिंजा शनिगाउँकी कौशीला बुढाले पनि पसलबाट चर्को मुल्यमा नुन किन्न बाध्य भएको बताइन्।'हामी अनपढ मान्छे, अक्षर चिन्दैनौं, व्यापारीले जति भन्यो त्यति दिन्छौं,' उनले भनिन्, 'व्यापारीले मिति समेत सकिएको नुनसमेत बेच्दा रहेछन्, मैले किनेको नुन अरुले हेरेपछि थाहा पाएँ।' यसबारे सहायक प्रमुख जिल्ला अधिकारी देवेन्द्रप्रसाद श्रेष्ठले अनुदानको नुन पसलबाटै बिक्री नगर्न व्यापारीलाई निर्देशन दिएका छन्। 'बजार अनुगमनका क्रममा व्यापारीलाई निर्देशन दिएका छौं, तर उनीहरुले टेरेनन् भने कानुनी उपचार गर्नैपर्ने हुन्छ', उनले भने, 'अनुदानको नुन बिक्री गर्न नभई खानका लागि राखिएको व्यापारीहरुले पसलमा राख्न मिल्दैन।' यता नेपाल साल्ट टेड्रिङ करर्पोरेसन शाखा कार्यालय जुम्लामा प्रमुख खगेन्द्र मल्लले अनुदानको नुन बजारमा बिक्री नभएको भन्दै बिक्री गरेको खण्डमा कानुनअनुसार कारवाही हुने बताए।"
इमानी ट्याक्सी चालक : जसले फर्काए साढे तीन लाखको सामान,"काठमाडौं : एकजनाले चालकले आफ्नो ट्याक्सीमा छुटेको साढे ३ लाख रुपैयाँ बराबरको सामान सम्बन्धित धनीलाई फिर्ता गरेका छन् । काठमाडौँ उपत्यकामा सञ्चालित बा२ ज २२७९ नम्बरको ट्याक्सीका चालक सुनसरीको धरान घर भइ हाल भीमसेनगोला बस्ने ३८ वर्षीय सिमल राईले उक्त मूल्य बराबरको सामान सम्बन्धित धनीलाई बुझाएका हुन् । काठमाडौंको थापागाउँ बस्ने गुल्मीको बाझकटेरी३ घर भएकी २८ वर्षीया वसन्ता भुषालले करिब ३ लाख ५० हजार रुपैयाँ बराबरको धनमाल राईले चलाउने ट्याक्सीमा बुधबार बिहान छुटाएकी थिइन् । बुधबार बिहान अनामनगरदेखि नैकापसम्म उक्त ट्याक्सीमा यात्रा गर्ने क्रममा सुनको मंगलसुत्र २ थान, चन्द्रमुखी १ थान, तिलहरी १ थान, हार १ थान, पिजाडा टप १ जोडी, बेरुवा रिङ १ जोडी, औंठी ३ थान, नगद ६ हजार १ सय २३ रुपैयाँ र लेडिज पर्स १ थानसहित त्यो मूल्य बराबरको सामान उनले छुटाएकी थिइन् । सामान आफ्नो ट्याक्सीमा छुटेको थाहा पाएपछि ट्याक्सी चालक राईले आफैँ महानगरीय ट्राफिक प्रहरी महाशाखा रामशाहपथमा ल्याई बुझाएपछि प्रहरीले सम्बन्धित सामान धनीकी बहिनी २४ वर्षीया सोनिया भुषाललाई हस्तान्तरण गरेको हो ।"
एकै वडाका १३ उजुरी,"नेपालगन्ज : बाँकेमा भ्रष्टाचार र अनियमितताका सबैभन्दा बढी उजुरी खजुरा गाउँपालिकाका छन्। १३ उजुरी खजुरा८ का मात्र हुन्। गाउँपालिकाबाट अख्तियारमा परेका उजुरीको संख्या १९ छ । अख्तियारमा परेका जिल्लाभरिका ६२ उजुरीलाई वडा नम्बर ८ सँग विश्लेषण गर्दा यो झन्डै एकचौथाइ हुन आउँछ। यो तथ्यांकले स्थानीय सरकारमा सुशासनको अवस्था आकलन गर्न सकिन्छ । अख्तियारको बुटवल सम्पर्क कार्यालय नेपालगन्जले एकै प्रकृतिका उजुरीलाई एकीकृत रूपमा अनुसन्धान गरिरहेकाले उजुरीको संख्या कम देखिएको हो। अधिकांश उजुरी सामाजिक सुरक्षा भत्तासँग सम्बन्धित छन्। गाउँपालिका हुनुभन्दा अघिको साबिक रनियापुर गाविस हुँदा ०७२७३ देखिकै भ्रष्टाचार र अनियमितताका उजुरीको तनाव झेलिरहनुपरेको खजुराले जनाएको छ । गाविस संरचनाका बेला मरेका व्यक्तिका नाममा पनि सामाजिक सुरक्षा भत्ता लिएको उजुरी परेका छन्, गाउँपालिकाका सूचना अधिकारी दिलबहादुर पौडेलले भने। साबिक गाविसका कुन वडामा कति जना मरेका व्यक्तिका नामको भत्ता निकालेर खाइयो भन्ने यकिन भइसकेको छैन। मृतकका नाममा कम्तीमा एकदुई महिनाको भत्ता पनि बुझेको देखिन्छ, सूचना अधिकारी पौडेलले भने, के कारणले यस्तो भएको हो भन्नेबारे अख्तियार अनुसन्धानबाट थाहा हुनेछ । गलत विवरण पेस गरी सुरक्षा भत्ता लिएको, उपभोक्ता समितिबाट सञ्चालित योजनामा रकम अनियमितता भएको, शिक्षालयमा दिएको रकम हिनामिना गरेको, सार्वजनिक सम्पत्ति दुरुपयोग गरेको, पदको दुरुपयोग गरी कर्मचारी नियुक्त गरेको, नक्कली शैक्षिक प्रमाणपत्रलगायत छन् । अख्तियारले ०७४७५ देखि अनुसन्धान जारी राखेको छ। चारवटा मात्र मुद्दा प्रक्रियामा पुगेका छन्। अख्तियारको बुटवल सम्पर्क कार्यालय नेपालगन्जका सूचना अधिकारी कृष्णप्रसाद पौडेलका अनुसार सिक्टा सिँचाइ आयोजना, भेरी यातायात व्यवस्था कार्यालय नेपालगन्ज, नौवस्ता डिप बोरिङ उपभोक्ता समिति र त्रिभुवन मावि कोहलपुरमा भएका भ्रष्टाचार र अनियमितताका मुद्दा विशेष अदालतमा विचाराधीन छन्। बाँकेमा १ सय ७६ उजुरी परेकामा ३४ मात्र फछ्र्योट भएका छन् ।"
बल्ल तोकियो विश्वविद्यालय सभा,"काठमाडौं : सभा बस्न ढिलाइ हुँदा नेपाल संस्कृत विश्वविद्यालय (नेसंवि) को आर्थिक, प्रशासनिक एवं शैक्षिक कार्य ठप्प भएको छ। नेसंविमा प्रधानमन्त्री तथा कुलपति केपी ओली र उपकुलपति प्राडा कुलप्रसाद कोइरालाबीच विवादले सभा बस्न ढिलाइ भएको हो। विश्वविद्यालयले ३ पल्ट अनुरोध गरेपछि मात्र बल्ल प्रधानमन्त्रीले सभाको मिति तोकेका हुन्। वार्षिक बजेट पारित गर्न गत भदौमै सभा बस्नुपर्ने हो। तीन पटक पत्र पठाएपछि बल्ल प्रधानमन्त्री कार्यालयले फागुुन १९ गते सभा बस्ने मिति तय गरेको छ। विश्वविद्यालयको वार्षिक बजेट पारित गर्न प्रधानमन्त्रीको अध्यक्षतामा सभा (सिनेट) बस्नुपर्छ। सभाले बजेट पास गरेपछि विश्वविद्यालय अनुदान आयोगले चौमासिक रूपमा बजेट रकम निकासा गरिदिन्छ। तर सभा नै नबसेपछि अनुदान आयोगले बजेट दिएको छैन। सभा बोलाउन उपकुलपति कार्यालयले प्रधानमन्त्री कार्यालयलाई पत्र पठाउनुपर्ने ऐनमा उल्लेख छ। उक्त पत्रका आधारमा सभाका लागि प्रधानमन्त्रीले ठाउँ र समय तोक्नुपर्छ। कुलपतिबाहेकले सभाका लागि समय र स्थान तोक्न नसक्ने कोइरालाले बताए। सभा बोलाउने विषयमा तीन पटक निवेदन पठाएपछि मात्र सभाको मिति तोकिएको हो। प्रधानमन्त्रीलाई पहिलो पटक साउन ९ मा पहिलो पत्र लेखेर भदौ २० गतेसम्म सभाको मिति तोक्न अनुरोध गरिएको थियो। उक्त पत्रको जवाफ नआएपछि दोस्रो पटक भदौ २२ मा असोज २२ गतेभित्र सभाको मिति तोक्न अर्को पत्र पठाइयो। दुवै पत्रमाथि केही प्रतिक्रिया नआएपछि तेस्रो पटक पुस १३ गते पत्र पठाएर माघ मसान्तभित्र सभाको मिति र स्थान तोक्न आग्रह गरिएको थियो। तर तेस्रो पत्र पठाएपछि मात्र मिति तोकिएको छ। मिति तय भएकोमा प्रधानमन्त्रीज्यूलाई धन्यवाद, कोइरालाले भने, भदौमै सभा बसेर वर्षभरिको नीति तथा कार्यक्रम तयार गर्नुपर्ने थियो। सभा नबस्दा प्राध्यापककर्मचारीको तलब मात्र रोकिएको छैन, विश्वविद्यालयका शैक्षिक, प्रशासनिक तथा आर्थिक कामसमेत प्रभावित बनेका छन्। प्रधानमन्त्रीले सभाका लागि समय छुट्याउन नसके पनि मिति र ठाउँ तोकेर प्रतिनिधिका रूपमा शिक्षामन्त्री तथा विश्वविद्यालयका सहकुलपतिलाई सभाको अध्यक्षता गर्न निर्देशन दिन सक्ने व्यवस्था छ। सहकुलपतिले पनि समय दिन नसकेको अवस्थामा उपकुलपतिलाई नै सभा सञ्चालनको अधिकार दिन सक्ने व्यवस्था छ। सभा बस्न नसकेकै कारण विश्वविद्यालय ठप्प छ, उपकुलपति कोइरालाले भने, म एक्लैले मात्र केही गर्न सक्ने अवस्था छैन। सरकारले चालू आर्थिक वर्षमा नेपाल संस्कृत विश्वविद्यालयका लागि ५८ करोड रुपैयाँ बजेट छुट्याएको छ। सभा बस्न नसक्दा कुल बजेटको एक तृतीयांश बजेट विश्वविद्यालयले खर्च गर्न सक्ने व्यवस्था छ। अनुदान आयोगले प्राध्यापककर्मचारीको भदौदेखि मंसिरसम्मको तलबका लागि यसअघि नै रकम निकासा गरिसकेको छ। अब त एकतृतीयांश भनेर खर्च गर्न पाउने व्यवस्था पनि नरहेको कोइरालाले बताए। अनुदान आयोगले प्राध्यापककर्मचारीको पहिलो चौमासिक तलबका लागि १८ करोड रुपैयाँ दिएको विश्वविद्यालयका कुलसचिव (रजिस्ट्रार) प्रा कार्तिकेय झाले जानकारी दिए। विश्वविद्यालयमा प्राध्यापककर्मचारीको एक हजार २ सय ९४ दरबन्दी छ। अहिले १ हजार १ सय ९१ जना कार्यरत छन्। गत वर्ष क्यानडामा भएको संस्कृतसम्बन्धी एक सम्मेलनमा भाग लिन जाने क्रममा जबर्जस्ती विमानस्थलबाटै फर्काइएपछि उपकुलपति प्रधानमन्त्रीसँग कोइरालाको मनमुटाव सुरु भएको थियो। विश्वविद्यालयका कुलपतिको स्वीकृतिबिनै सम्मेलनमा जान लागेको भन्दै कोइरालालाई विमानस्थलबाट फर्काएको बताइएको थियो। प्रधानमन्त्री कार्यालयलाई जानकारी गराएर सम्मेलनमा भाग लिन जान लागे पनि आफूलाई नियतवश फर्काएको कोइरालाको दाबी छ।"
अनुदान लिएर घर बनाउन मन्त्रीद्वारा अटेर,"बेनी : राजनीतिक र प्रशासनिक पहुँचका आधारमा भूकम्पपीडितको सूचीमा नाम दर्ता गराई अनुदान दुरूपयोग गर्न खोज्नेहरूका कारण म्याग्दीमा निजी आवास पुनर्निर्माण प्रभावित भएको छ। कर्मचारीलाई प्रभाव र दबाबमा पारेर भूकम्पपीडित बनेकाहरूले अहिले पुनर्निर्माणमा अवरोध, बेवास्ता र अटेरी गरेका हुन्। पहिलो किस्तावापत ५० हजार रुपैयाँ अनुदान लिएकामध्ये एक तिहाइले पनि आवास पुनर्निर्माण गरेका छैनन्। भूकम्पपीडितको नाममा अनुदान लिएर निजी आवास पुनर्निर्माणमा बेवास्ता र अटेरी गर्नेमा संघीय सरकारकी महिला, बालबालिका तथा ज्येष्ठ नागरिकमन्त्री थममाया थापा पनि एक हुन्। २०७२ वैशाख १२ को भूकम्पले भत्काएको बेनी नगरपालिका८ कालीपुलस्थित घर पुनर्निर्माण गर्न अनुदान लिएकी उनले पुनर्निर्माणका लागि सरकारले तोकेको समयसीमा उल्लंघन गरेकी छन्। प्राधिकरणको जिल्ला आयोजना कार्यान्वयन इकाइको अभिलेखमा मन्त्री थापाको खातामा पहिलो किस्ताबापतको अनुदान पठाए पनि पुनर्निर्माण सुरु गरेर दोस्रो किस्ता माग गर्न नआएको उल्लेख छ। भूकम्पबाट न्यून प्रभावित जिल्लामा पर्ने म्याग्दीमा ७ सय ८४ जनालाई ५० हजार रुपैयाँका दरले पहिलो किस्ता अनुदान उपलब्ध गराएकोमा हालसम्म पुनर्निर्माण सकेर तेस्रो किस्ता लिने पीडितको संख्या १ सय ६५ जना मात्र रहेको आयोजना प्रमुख शिवराम गेलालले बताए। २ सय ८७ जनाले दोस्रो किस्ता लिए पनि आधाभन्दा बढी पीडित पहिलो किस्ता लगेपछि सम्र्पकमै छैनन्। ०७३ पुसमा इन्जिनियर परिचालन गरेर १ हजार ३ सय ५० घर सर्वेक्षण गरिए पनि ८ सय ६८ जना लाभग्राही पहिचान भएका थिए। ०७३ चैतदेखि सम्झौता र ०७४ मंसिरदेखि पीडितको खातामा अनुदान पठाएर पुनर्निर्माण सुरु गरिएको थियो। संघीय सरकारकी महिला, बालबालिका तथा ज्येष्ठ नागरिकमन्त्री थममाया थापाले पनि अनुदान लिएर निजी आवास पुनर्निर्माण गरेकी छैनन्। आफू मन्त्रालयको काममा व्यस्त भएकाले भूकम्पले जीर्ण बनाएको घर पुनर्निर्माण गर्न नसकेको मन्त्री थापाले प्रतिक्रिया दिइन्। अहिले घर भएको ठाउँभन्दा पछाडि खाली ठाउँमा नयाँ घर बनाएर पुरानो भत्काउने सोचेको छु उनले टेलिफोनमा भनिन्, अबको २ महिना (चैतभित्र) मापदण्डअनुसारको घर बनाइसक्छु। राष्ट्रिय पुनर्निर्माण प्राधिकरणले ०७५ असार मसान्तसम्म पहिलो किस्ता लिएका लाभग्राहीले २०७५ पुस मसान्तसम्म दोस्रो किस्ताबापत डेढ लाख हजार रुपैयाँ र २०७६ वैशाखभित्र अन्तिम किस्ताको एक लाख रुपैयाँ बुझिसक्नुपर्ने समय तालिका बनाएको थियो। मन्त्रीले नै समयतालिका उल्लंघन भएको छ। स्थानीय तहका वडा कार्यालयमार्फत आवास पुनर्निर्माण सुरु नगरेकालाई ०७५ पुस १५ गतेभित्र पहिलो किस्ताबापतको अनुदान फिर्ता गर्न ताकेता पनि गरिएको थियो। कार्यालय स्थापना हुनुअघि नै बनेका घरको मापदण्ड पूरा नहुनु, प्रबलीकरण गरेर बस्न सकिनेलाई पनि पुनर्निर्माण गर्नुपर्ने भनेर सम्झौता हुनु र पीडितकै बेवास्ताले समस्या भएको छ, आयोजना प्रमुख गेलालले भने, घर नबनाउने पीडितलाई अनुदान फिर्ता गराउन ताकेता गरेका छांै। अहिलेसम्म कसैले पनि गरेका छैनन्। आंशिक क्षति भएर पनि पूर्ण क्षतिको फारम भरेका र अन्य ठाउँमा घर भएकाले पनि अनुदान लगेको भन्दै प्राधिकरण, जिल्ला प्रशासन कार्यालय र अख्तियार दुरूपयोग अनुसन्धान आयोगमा २१ उजुरी परेको थियो। बेनी नगरपालिकाको रत्नेचौर, अर्थुंगेलगायत केही ठाउँमा नक्कली भूकम्पपीडितले अनुदान दुरूपयोग गरेको उजुरी छानबिनमा पुष्टी भएपछि उनीहरूको दोस्रो र तेस्रो किस्ता अनुदान रोकिएको प्रजिअ लीलाधर अधिकारीले बताए। पहुँचवाला र नक्कली पीडितका कारण भएको ढिलाइले वास्तविक पीडितले समयमै अनुदान पाउन नसकेको गुनासो गरेका छन्। बेनी४ तातोपानीकी कोपिला आचार्यले ऋण खोजेर घर बनाए पनि पहिलो किस्ताबापत ५० हजार रुपैयाँबाहेक थप अनुदान नपाएको गुनासो गरिन्। १८ लाख खर्चेर घर पुनर्निर्माण गरेको एक वर्ष भइसके पनि अझै पहिलो किस्तापछि अनुदान नपाएको बेनी नगरपालिका५ पुलाचौरका खेमराज शर्माले बताए। बनाइसकेको घर प्राविधिकले भनेजसरी भत्काएर नयाँ बनाउने बुता छैन। मापदण्ड पुगेन भनेर अनुदान रोकिएपछि ऋणको ब्याज तिर्न नसकेर समस्या भएको छ, उनले भने। ७ जना प्रबलीकरणमा छन् भने ४ सय २५ जनाले सूचीमा नाम छुटेको भन्दै गुनासो दर्ता गराए पनि प्रक्रिया अघि बढेको छैन। बनिसकेका निजी आवासको हकमा मापदण्ड पूरा गर्नुपर्ने अथवा पुरानै घरमा रहेकाहरूले प्रबलीकरण गरेर थप ५० हजार रुपैयाँ मात्र पाउने विकल्प रहेको आयोजना प्रमुख गेलालले बताए।"
फरिया को डिजाइन नीता,"काठमाडौं : पछिल्लो समय थोरै चलचित्रमा देखिन थालेकी नायिका नीता ढुंगाना फेसन सो तथा म्युजिक भिडियोमा फर्किएकी छन्। उनी फरिया डिजाइनले आयोजना गरेको इलिजेन्ट ब्राइडल फेयर नामक फेसन सो तथा फेयरमा आकर्षक रूपमा प्रस्तुत भइन्। फरिया डिजाइनले काठमाडौं ठमेलस्थित छाया कम्प्लेक्समा आयोजना गरेको उक्त फेसन सोको सोस्टपर्सका रूपमा प्रस्तुत भएकी नीताले फरिया फेसनका सबै प्रकारका डिजाइन उत्कृष्ट रहेको बताइन्। उक्त फेसन सोमा ४० जना विभिन्न उमेरसमूहका मोडलले र्याम्प नापेका थिए। कार्यक्रममा पाँच वर्षदेखि ३५ वर्ष उमेरसमूहका मोडेल सहभागी थिए। वेस्टर्न वेडिङ गाउनका विभिन्न आकर्षक स्टलले कार्यक्रममा थप रौनक दिएको थियो। कार्यक्रममा फ्री मेकअप, फुड टेस्टिङका स्टल पनि राखिएको थियो। विवाह समारोह तथा दुलहीले प्रयोग गर्ने वेस्टर्न गाउनको नेपाली बजारमा पनि डिमान्ड रहेको र वेस्टर्न गाउन प्रेमीका लागि कार्यक्रमको आयोजना गरिएको फरिया फेसनकी निर्देशक नेहा गिरीले बताइन्। फरिया फेसन स्टोर जमलस्थित विश्वज्योति मलमा छ। सोको कोरियोग्राफी सपना राई तथा आरती प्रधानको थियो।"
स्वास्थ्य सचेतनाका लागि मालिकामा सडक नाटक,"गुल्मी : स्वास्थ्य सचेतना फैलाउनका लागि मालिका गाउँपालिकाका सबै बस्तीमा सडक नाटक प्रदर्शन गरिएको छ। नागरिकलाई समुदायस्तरमै पुगेर विभिन्न स्वास्थ्यसम्बन्धी सामाजिक जागरण फैलाउने उद्देश्यले कार्यक्रमको आयोजना गरिएको गाउँपालिका अध्यक्ष रितबहादुर थापाले जानकारी दिए।'अझैं पनि स्वास्थ्यमा नागरिक गम्भीर छैनन्,' थापाले भने, 'त्यसैका लागि सडक नाटक गरेका हौं।' उनले समुदायस्तरमा स्वास्थ्य चेतना नभए स्वास्थ्यका कार्यक्रम प्रभावकारी नहुने बताए। ग्रामिणस्तरमा अझैं पनि गर्भवती महिला घरमै सुत्केरी हुने अवस्थालाई कमी ल्याउन अभियानको थालनी गरिएको प्रमुख प्रशासकीय अधिकृत लेखनाथ पोखरेलले बताए। कार्यक्रम संचालनपछि गर्भवती महिलाले नियमित स्वास्थ्य चेक जाँच गर्ने,स्वास्थ्य संस्थामै पुगेर सुत्केरी हुनेलगायतका स्वास्थ्य क्षेत्रमा परिवर्तनको अपेक्षा गरिएको पोखरेलको भनाई छ। सोमबादेखि प्रदर्शन गरिएको सडक नाटकमा सुरक्षित प्रसूति, लागुपदार्थ दुव्र्यसनी, धुम्रपान, मद्यपानलगायत विषयमा जानकारी गराइएको स्वास्थ्य संयोजक बसन्त भुषालले जानकारी दिए। सिमलटारीको फूलबारीबाट सुरु भएको कार्यक्रम घमिर, बरारुख, भानपोखरा, अर्जे, रातीपोखरी, पोखराबारी, छाप, हिले, ठूलीचौर, अर्खावांग, जुकेना, म्याल, दर्लिंग, नेटा लगाएत ठाउँमा सडक नाटक प्रदर्शन भइरहेको छ। कार्यक्रम संचालन पछि गाउँबासीहरुको स्वास्थ्य स्थितीमा सुधार ल्याउन कार्यक्रमले महत्वपूर्ण टेवा पुग्ने गाउँपालिकाले जनाएको छ।"
वार्षिकोत्सवका लागि दुनाटपरी खुट्दै विद्यार्थी,गुल्मी : हराउँदै जान थालेका दुनाटपरीको प्रवद्र्धन गर्नका लागि सिद्धबाबा माध्यमिक विद्यालय तम्घासले योजना अघि सारेको छ। आउँदो वार्षिक उत्सवमा सालको पातबाट बनाइएका दुनाटपरीको प्रयोग गर्ने विद्यालयले जनाएको छ। विद्यार्थीले सालका पात संकलन गरी शिक्षक र अन्य कर्मचारीसँगै मिलेर विद्यालय परिसरमै दुनाटपरी खुट्दैछन्। वार्षिकोत्सवमा आउने पाहुनालाई दुनाटपरीमा राखेर प्रसाद दिइने विद्यालयका प्रधानाध्यापक डोरविक्रम श्रीसले जानकारी दिए । स्थानीय स्रोत साधनलाई प्रयोग गर्नतर्फ धेरैको चासो नदेखिएकाले यस्तो योजना ल्याइएको उनले बताए। यस अघिका वार्षिकोत्सवमा विद्यालयले बजारका रेडिमेट प्लाष्टिकजन्य सामग्री प्रयोग गर्ने गरेको थियो। विद्यार्थीबाट अभिभावकमा यससम्बन्धी सीप र ज्ञानको विषयमा जानकारी दिन सालका पातका दुनाटपरी खुट्ने पुरानो परम्परा विद्यालयले ब्युताएको हो। प्लाष्टिकका सामग्रीले वातावरणमा असर गर्ने भएपछि दुनाटपरीको प्रयोगले यसलाई रोक्ने विद्यालयको दावी छ। पछिल्लो समय गाउँगाउँमा सालका पात प्रशस्त पाइने भएपनि दुनाटपरी बनाउनेतर्फ कसैको ध्यान पुग्न सकेको छैन्। गाउँ तथा नगरपालिकाले सालका पातका दुनाटपरी उद्योगलाई प्राथमिकता दिनुपर्ने विद्यालयले सुझाव दिएको छ। स्थानीयको आय आर्जनसँग प्रत्यक्ष सरोकार राख्ने उक्त उद्योगले साना तथा घरेलु उद्यमीहरुको जीवनयापनलाई महत्वपूर्ण टेवा पुर्याउन सक्छ। थोरै लगानीमा पनि धेरै प्रतिफल लिन उक्त उद्योगको भूमिका हुनसक्छ। सिद्धबाबाजस्तै जिल्लाका सबै विद्यालयले दुनाटपरी उत्पादनलाई प्राथमिकता दिएमा लाखौँ रुपैयाँको प्लाष्टिकजन्य सामग्रीको आयात रोक्न सकिने संभावना रहेको सरोकारवाला निकाय बताउँछन्।
मोटरसाइकल दुर्घटनामा घाइते चालकको मृत्यु,"ताप्लेजुङ : मोटरसाइकल दुर्घटनामा परेर गम्भीर घाइते भएका चालक अमिर वर्देवाको मृत्यु भएको छ। पाँचथर सदरमुकाम फिदिमस्थित एक अस्पतालमा उपचारको क्रममा राति नै मृत्यु भएको हो। मृतकको शव जिल्ला अस्पताल ताप्लेजुङको शव गृहमा ल्याएर राखिएको प्रहरीले जनाएको छ। ताप्लेजुङ सदरमुकाम फुङलिङमा मंगलबार दिउँसो मालपोत कार्यलयबाट मेची राजमार्गतर्फ जाने क्रममा ना २१ प ५६२८ को मोटरसाइकल सडकबाट नालीमा खसेर दुर्घटना भएको थियो । जिल्लाको पाथीभरा याङ्वरक गाउँपालिका वडा नं १ नाङ्खोल्याङ निवासी २६ वर्षीय वर्देवा नृत्य प्रशिक्षक थिए। दुर्घटनामा इलामकी २२ वर्षिय सृजना गुरुङको घटनास्थलमै मृत्यु भएको थियो। गुरुङ सिँचाई डिभिजन कार्यालय ताप्लेजुङकी सामाजिक परिचालक थिइन्। दुर्घटनामा युवतीको मृत्यु, चालक गम्भीर घाइते"
अब्बल स्कुल अलपत्र,"भक्तपुर : भक्तपुर नगरपालिका३ स्थित मेधा माविमा अरू सरकारी स्कुलमा झैं विद्यार्थी कम छैनन् । पुरानो भवनमा भूकम्पले क्षति पुर्याए पनि अर्को साँघुरो भवनमा पठनपाठन भइरहेको छ । ५ सय ७७ विद्यार्थी छन् । यहाँ निजी स्कुलसरह प्लेग्रुप, नर्सरी, केजीको थप व्यवस्था छ । कक्षा ८, ९ र १० मा दुईदुई सेक्सन छन् । स्कुलमा अंग्रेजी माध्यमबाट पठनपाठन भइरहेको छ । एसएलसीमा १५ वर्षसम्म शतप्रतिशत नतिजा आयो । एसईईमा मेधा जिल्लाकै उत्कृष्ट बन्यो । यो वर्ष ५५ विद्यार्थीले एसईई दिँदै छन् । तर, यही स्कुलको भवन पुनर्निर्माण भएको छैन । एक विदेशी दाताले ७० लाख रुपैयाँ दिने वचन दिएका थिए । उनी रोटरी क्लब अफ भक्तपुरका पूर्वअध्यक्ष रवीन्द्र पुरीको माध्यमबाट स्कुलको सम्पर्कमा आएका थिए । दाता मनाउने काम भइरहेको पूर्वअध्यक्ष पुरीको भनाइ छ । सरकारले एक वर्षअघि पुनर्निर्माणका लागि १ करोड बजेट दिएको छ । तर, ३ करोड २५ लाख रुपैयाँ लागत लाग्ने अनुमान गरिएको प्रधानाध्यापक गंगाधर हाडाले बताए । उनका अनुसार सरकारी बजेट पेस्कीस्वरूप २६ लाख स्कुलको खातामा जम्मा भइसकेको छ । तर, काम अघि बढाउन हिम्मत नजुटिरहेको उनले बताए । स्कुल चारैतिर निजी घरसँग जोडिएको छ, उनले भने, भूकम्पको भग्नावशेष हटाउनासाथ धमाधम निर्माण अघि बढाउनुपर्छ । लागत इस्टिमेटअनुसार जगमै २६ लाखभन्दा बढी खर्च हुनेछ । त्यसमाथि सरकारको पैसा लिने प्रक्रिया झन्झटिलो भएकाले काम सुरु गर्ने पक्षमा आफू नरहेको उनको भनाइ छ । जग मात्र हालेर अरू काम रोक्नुपर्ने स्थिति आए छिमेकीका घरमा असर पर्छ, उनले भने, यस्तो अवस्थामा छिमेकीका घरको जिम्मा कसले लिने ? रोटरी क्लब अफ भक्तपुरले ३० लाख रुपैयाँ सहयोग गर्ने भनेको छ । तर, त्यसको पनि टुंगो लागेको छैन । सरकारी बजेटको काम आगामी असारभित्र गरिसक्नुपर्छ । असारभित्र काम नभए बजेट फ्रिज हुन्छ । भूकम्पले क्षति पुर्याएको भवनको भग्नावशेष हटाउन बाँकी छ । छिमेकीका घरलाई सुरक्षित पारी भग्नावशेष हटाउन सजिलो नभएको उनले सुनाए । उम्कियो २ करोडको परियोजना भक्तपुर नगरपालिकाले नक्सा पास गर्न ढिलाइ गर्दा थप समस्या भएको छ । स्कुलले नक्सा पेस गरेको एक वर्षपछि मात्रै नरपालिकाले पास गरेको थियो । माटो परीक्षण गर्न पनि ढिलाइ हुँदा रोटरी क्लबले दिने भनेको २ करोड रुपैयाँको परियोजना अन्तै गएको भक्तपुर रोटरीका पूर्वअध्यक्ष ओमकृष्ण श्रेष्ठले सुनाए । २ करोडको योजना पार्न नसकेकाले कम्तीमा ३० लाख रुपैयाँ भए पनि ल्याउने प्रक्रिया अघि बढाइरहेका छौं, उनले भने, पुनर्निर्माणको काम सुरु भएपछि उक्त रकम आउँछ । तर, काम सुरु गर्न समस्या देखियो । सरकारी स्कुल सम्बन्धित नगरपालिका मातहत आएका छन् । विद्यालय व्यवस्थापन समितिका अध्यक्ष राजकृष्ण गोरा वडाध्यक्ष भइसकेका छन् । तर, स्कुल पुनर्निर्माणमा नगरपालिका र वडा दुवै मौन छन् । व्यवस्थापन समितिकै बैठकमा स्कुल भवन पुनर्निर्माण गर्न आर्थिक समस्या भएको कुरा धेरै पटक उठाएका छौं, प्रधानाध्यापक हाडाले भने, तर, समितिका अध्यक्ष एवं वडाध्यक्षले कुरा सुनेर कारबाही गर्नुभएको छैन । नगरपालिकाले चाहे सहयोग गर्न सक्छ । ५० भन्दा बढी विद्यार्थीले एसईई दिएपछि शिक्षा मन्त्रालयले केन्द्रीयस्तरको मूल्यांकन गर्छ । सोही मूल्यांकनका आधारमा स्कुलले सरकारी अनुदान पाउँछ । यही वर्ष अनुदान पाउने विश्वास रहेको प्रधानाध्यापक हाडाले बताए । आवश्यकताले कुनै सहयोग पाइँदैन भने क्षमता देखाएरै प्राप्त गर्ने उद्देश्यसाथ हामी अघि बढिरहेका छौं, उनले भने । एसएलसीमा गरेको प्रगतिका आधारमा अघिल्लो वर्ष तत्कालीन जिल्ला शिक्षा कार्यालयले २ लाख रुपैयाँ प्रोत्साहन पुरस्कार प्रदान गरेको थियो । विद्यार्थी भर्ना गर्न दबाब जिल्लाकै अब्बल स्कुल भएकाले मेधा अभिभावकको रोजाइमा पर्दै आएको छ । उनीहरू छोराछोरीलाई निजीबाट झिकेर यहाँ ल्याउँछन् । जिल्ला शिक्षा अधिकारीसम्मले विद्यार्थी भर्ना गर्न दबाब दिए पनि ठाउँ अभावमा लिन नसकिएको हाडाको भनाइ छ । ठाउँ नभएर धेरै विद्यार्थीलाई फर्काएका छौं, उनले भने, जिल्ला शिक्षा अधिकारीसँग त माफी माग्नुपर्यो । उहाँले सिफारिस गर्नुभएको विद्यार्थीलाई भर्ना गर्न सकिएन । कक्षाकोठा पर्याप्त नहुँदा संगीतशाला, विज्ञान प्रयोगशाला र कम्प्युटर ल्याबलाई खुम्च्याउनुपरेको उनले सुनाए । नगरपालिकाले सहयोग गरे थप ३ सय विद्यार्थीलाई गुणस्तरीय शिक्षा दिन सकिने उनको भनाइ छ । सरकारीभन्दा निजी शिक्षक बढी विद्यार्थीको चापअनुसार सरकारले दरबन्दी दिएको छैन । स्कुलमा दरबन्दीका १९ शिक्षक छन् । तर, स्कुलले निजी लगानीमा २२ शिक्षकको व्यवस्था गरेको छ । नगरपालिकाले थप दुई शिक्षक काजमा पठाएको छ । यहाँ बिहान ७ देखि बेलुका ८ बजेसम्म कक्षा सञ्चालन हुन्छ । सरकारी शिक्षक बिहान १० देखि अपराह्न ४ बजेभन्दा बढी समय बस्न गाह्रो मान्छन् । दरबन्दीका शिक्षकलाई ओभरटाइमको पैसा दिन्छौं भन्दा पनि कार्यालय समयभन्दा बढी बसाउन सकिएन, उनले भने, सरकारी शिक्षकमा जागिरे मानसिकता बसिसक्यो । शिक्षकको मानसिकता परिवर्तन गर्न सके सरकारी स्कुलसँग निजीले प्रतिस्पर्धा गर्नै नसक्ने उनको दाबी छ ।"
यौन दुर्व्यवहारको आरोपमा विद्यार्थीले त्रिवि सहायक डीनलाई दले मोसो,काठमाडौं : एक छात्रालाई यौन दुर्व्यवहार गरेको आरोपमा त्रिभुवन विश्वविद्यालय (त्रिवि) शिक्षा शास्त्र संकायका सहायक डीन बबालाल साहलाई विद्यार्थीले मोसो दलेका छन्। अनेरास्ववियु र अखिल (क्रान्तिकारी) का कार्यकर्ताले बुधबार साहलाई उनकै कार्यकक्षमा मोसो दलेका हुन्। पूर्वएमाले निकट अनेराश्ववियुकी उपाध्यक्ष सुनिता बरालका अनुसार साहले दुर्व्यवहार गरेको घटना सार्वजनिक भएपछि आक्रोशित विद्यार्थीले मोसो दलेका हुन्। केही दिनअघि साहले छात्रालाई संवेदनशील अंगमा छोएर हातपात समेत गरेको विद्यार्थीको आरोप छ। साहले संवेदनशील अंगमा छुदै जबर्जस्ती गर्न खोजेको र नमान्दा हातपात गरेको विद्यार्थीले आरोप लगाएका छन्। जबर्जस्ती गरेको भन्दै छात्राले शिक्षा संकायको डीन कार्यालयमा निवेदन समेत दिएकी थिइन्। आरोपित साह कीर्तिपुर प्रहरीको नियन्त्रणमा छन् ।
चर्पी निर्माणको विषयमा विवाद हुँदा एक महिला घाइते,रुकुम पूर्व : जिल्लाको पूथा उत्तरगंगा गाउँपालिका वडा नं ११ मा निर्माणाधीन भवनको चर्पीको विषयमा विवाद हुँदा निर्माण उपभोक्ता समितिकी महिला सदस्य घाइते भएकी छिन् । गत आइतबार बिहान ११ बजेतिर वडाअध्यक्ष जयकुमार बुढा र निर्माण उपभोक्ता समिति सदस्य जयपुरी बुढाबीच विवाद हुँदा वडाअध्यक्षले आफूमाथि हातपात गरेको जयपुरीले आरोप लगाएकी छिन् । गाउँपालिकाको ५ लाख बजेटमा निर्माण भइरहेको महिला भवनको चर्पीको खाल्डो स्टमेट अनुसार नभएको वडाअध्यक्षको बताएका थिए । छलफलका क्रममा वडाअध्यक्षले एक्कासी हेल्मेटले टाउकोमा हानेर हानेको जयपूरीको आरोप छ। आक्रमणबाट टाउको र अनुहारमा चोट लागेपछि अहिले रुकुमकोटमा रहेको अस्पतालमा उपचार भइरहेको उनका दाइ लक्ष्मण बुढा मगरले जानकारी दिए। वडाअध्यक्ष जयकुमार बूढाले भने आफूले कसैलाई पनि आक्रमण नगरेको स्पष्टोक्ति दिएका छन् । प्राविधिक स्टमेटअनुसार महिला र पुरुषका लागि छुट्टाछुट्टै कोठाको चर्पी निर्माण गर्नुपर्ने र खाल्डो पनि गहिरो हुनुपर्ने भएपनि त्यसो हुन नसकेकोमा आपत्ति जनाउँदा विवाद भएको उनले बताए । विवादका क्रममा उपभोक्ता समितिका पदाधिकारीहरुले उल्टै आफूमाथि ढुंगामुढा गरेको र आफू जोगिन खोज्दा कसैलाई धकेलिएको हुनसक्ने तर कुटपिट नगरेको उनले दाबी गरे । यो विवाद इलाका प्रहरी कार्यालय तकसेरा हुँदै हाल जिल्ला प्रहरी कार्यालय रुकुम पूर्वसम्म पुगेको छ । पीडित महिलाले आफूमाथि योजनाबद्ध आक्रमण भएको भन्दै क्षतिपुर्तिको माग गरेकी छिन् । वडाअध्यक्षले उपभोक्ता समितिको मनपरीमाथि सरकारको तर्फबाट अनुगमन गर्दा उल्टै आक्रमण भएको भन्दै उक्त घटना अस्विकार गरेका छन् ।
ब्राउनसुगरसहित युवक पक्राउ,गुलरिया : प्रहरीले लागुऔषध ब्राउनसुगरसहित एकजना युवकलाई पक्राउ गरेको छ। इलाका प्रहरी कार्यालय बगनाहका प्रहरी निरीक्षक प्रदिपकुमार डिसीको टोलीले गोप्य सूचनाको आधारमा ठाकुरबाबा नगरपालिका१ निवासी २८ वर्षीय शिवराज पन्थलाई ब्राउनसुगरसहित पक्राउ गरेको हो। पन्थको साथबाट ९ ग्राम २ सय मिलिग्राम ब्राउनसुगर (खैरो हेरोइन) फेला परेको जिल्ला प्रहरी कार्यालय बर्दियाका प्रहरी उपरीक्षक सुरेन्द्रप्रसाद मैनालीले बताए। पन्थले लागुऔषध बोकेर शंकास्पद हिँडिरहेको अवस्थामा प्रहरीले पक्राउ गरेको मैनालीले जानकारी दिए। पक्राउ गरिएको करिब ६५ हजार रुपैयाँ बराबरको लागुऔषधले १ सय ८० जना मानिसलाई प्रभावित पार्नसक्ने उनको भनाई छ। अनुसन्धानका क्रममा पन्थले पुरिया बनाई बेचविखन गर्ने गरेको खुल्न आएकाले जिल्ला प्रहरी कार्यालयको हिरासतमा राखी अनुसन्धान भैरहेको बताए। पछिल्लो समय बर्दियामा लागुऔषधको दुर्व्यसनी बढ्न थालेपछि प्रहरीले सक्रियता बढाएको छ।
"बझाङमा मोटरसाइकल दुर्घटनामा २ को मृत्यु, १ घाइते",बझाङ : बझाङमा मंगलबार राति ११ बजेतिर तमैलको भीरमा मोटर साइकल दुर्घटना हुँदा दुईजनाको ज्यान गएको छ भने एक घाइते भएका छन्। मृत्यु हुनेमा जयपृथ्वी नगरपालिका ७ का २१ वर्षीय प्रेम हमाल र जयपृथ्वी नगरपालिका१० चैनपुरका २२ वर्षीय पवल छत्याल रहेको प्रहरीले जनाएको छ। मंगलबार राति तीनैजनाले तमैलमा मदिरा पिएर चैनपुरतर्फ आउँदा बाइक अनियन्त्रियत हुँदा उनीहरु तमैलभीरबाट १ सय मिटर तल सेती नदीमा खसेका प्रहरीले बताएको छ। सोहि मोटर साइकलमा सवार रहेका चैनपुरमै बस्दै आएका तर घर छविसपाथीभेरा केडल भएका २२ वर्षीय आकास सिंह गम्भीर घाइते भएको डीसएपी प्रविण धितालले जानकारी दिए।घाइतेको जिल्ला अस्पतालमा उपचार भइरहेको छ। घटनाको थप अनुसन्धान भइरहेको प्रहरीले जनाएको छ।
"आगलागीमा दुई घर जले, १० लाखको क्षति","विराटनगर : मोरङको सुन्दरहरैंचा नगरपालिका५ का नेगी गुरुङ र मोहन लिम्बूको ग्वाली घरमा बुधबार बिहान आगलागी भएको छ। आगलागीमा १० लाख मूल्य बराबरको क्षति भएको प्रहरीले जनाएको छ। इलाका प्रहरी कार्यालय बेलबारीका प्रहरी निरीक्षक रामकुमार राईका अनुसार नेगी गुरुङको घरमा बिहान ३ बजे गाईलाई खोले पकाउन बालेको आगोबाट घरमा अचानक आगलागी भएको थियो। आगोले छिमेकी मोहन लिम्बूको घरमा पनि क्षति पुगेको। दुई तले टिनको छानो भएको गुरुङको ग्वाली घर र लिम्बूको फुसको छानो भएको ग्वाली घर जलेर ध्वस्त भएको प्रनि राईले बताए। उनका अनुसार आगलागीमा परेर दुईवटा घरसहित पराल, काठ, भाँडावर्तन, अन्नपातलगायतका सामान जलेर पूर्ण रुपमा नष्ट हुँदा १० लाख बराबरको क्षति भएको हो। आगो दमकल, स्थानीय बासिन्दा र प्रहरीको सहयोगमा नियन्त्रणमा लिइएको थियो।"
कार्यालय स्थापना भएको तीन वर्षपछि काम सुरु,"डोटी : कार्यालय स्थापना भएको तीन वर्ष पछि एक सरकारी कार्यालयमा काम सूचारु भएको छ। आर्थिक वर्ष २०७२०७३ मा स्थापना भएको यातायात व्यवस्था सेवा कार्यालय डोटीले तीन वर्षपछि सेवा प्रदान गरेको छ। पहिला खरिदारको भरमा काम हुने गरेको भएपनि अहिले कार्यालय प्रमुख आएसँगै सेवाहरु सूचारु भएका हुन्।यातायात व्यवस्था सेवा कार्यालय डोटीले आफ्ना सेवाहरु सुरु गरेसँगै सेवाग्राहीमा कैलाली जानुपर्ने झण्झट टरेको छ। यातायात व्यवस्था सेवा कार्यालय डोटीले अहिले सेती अञ्चल यातायातबाट जारी भएका सवारी चालक अनुमती पत्रको नवीकरण, सवारी दर्ता नवीकरण, बाटो इजाजत पत्र सम्बन्धी कामहरु, सवारी जाँचपास, पञ्जीकरण सम्बन्धी कार्यहरु दिइरहेको कार्यालय प्रमुख ध्रुब दयालले जानकारी दिए। 'सेवाहरु अझै थप हुन्छन्,' प्रमुख दयालले भने, 'असारदेखि नयाँ सवारी चालक अनुमती पत्र समेत दिने व्यवस्था हुनेछ।' उनले भने, 'असारदेखि नयाँ लाइसेन्सका लागि परीक्षा, ट्रायलदेखि सबै काम यतैबाट हुन्छ।' सुरुमा डोटी, अछाम र बाजुरा गरी तीन जिल्लाको लागि सेवा प्रदान गर्न स्थापना भएको यातायात व्यवस्था सेवा कार्यालय डोटीबाट विस्तारै देशभरीकै सेवाग्राहीलाई सेवा दिइने बताइएको छ। सेवा थपिदै गएमा भएकाले कर्मचारी अभाव हुँदा सेवा प्रदान गर्नमा समस्या हुने कार्यालय प्रमुख दयालले बताए। यातायात व्यवस्था सेवा कार्यालयबाटै सेवाहरु सुचारु हुँदा अहिले सेवाग्राही खुसी भएका छन्। मोटरसाइकल दर्ता नवीकरण गर्न आएका सेवाग्राही दलबहादुर महराले भने, 'जिल्लामै सेवा सुचारु हुँदा हामीजस्ता सेवाग्राहीलाई सहज भएको छ।'उनले भने, 'पैंसा र समयको समेत बचत भएको छ।' अर्का सेवाग्राही लालबहादुर धामीले कैलाली यातायात कार्यालयबाट प्रदान गरिने सबै सेवाहरु यथाशिघ्र सुचारु भए सबैलाई सहज हुने बताए। उनले भने, 'नयाँ लाइसेन्स लिनेका लागि समेत यसै कार्यालयबाट काम हुनु पर्यो।' सुरुमा दिपायल एयरपोर्ट नजिकै निजी घरमा भाडामा बसेको यातायात व्यवस्था सेवा कार्यालय अहिले राजपुरस्थित तत्कालीन जल उत्पन्न प्रकोप नियन्त्रण डिभिजन कार्यालय रहेको सरकारी भवनमा सरेको छ।"
पाँचजना सचिवको जिम्मेवारी हेरफेर,काठमाडौँ : सरकारले पाँचजना सचिवको जिम्मेवारी हेरफेर गरेको छ । आइतवार बसेको मन्त्रिपरिषद्को बैठकले खानेपानी मन्त्री बीना मगरसँग मेलम्ची प्रकरणमा विवादमा मुछिएका गजेन्द्र ठाकुरसहित पाँच सचिवको जिम्मेवारी हेरफेर गरेको हो । मन्त्रिपरिषद्ले ठाकुरलाई खानेपानीबाट तानेर जगेडामा राखेको छ । उता जगेडामा रहेका दिपेन्द्रनाथ शर्मालाई खानेपानी मन्त्रालयको सचिवको जिम्मेवारी दिइएको छ । पर्यटन मन्त्रालयका सचिव कृष्णप्रसाद देवकोटालाई खेलकुद मन्त्रालयमा लगिएको छ भने खेलकुदका मोहनकृष्ण सापकोटालाई पर्यटनमा लगिएको छ । त्यसैगरी सरकारले रक्षा मन्त्रालयका सचिव विष्णुप्रसाद लम्सालको पनि सरुवा गरेको छ । खानेपानी सचिव ठाकुर हटाइए खानेपानी मन्त्रालयबाट सचिव ठाकुरको सरुवा : शर्मालाई जिम्मेवारी
रक्षा सचिव लम्साल प्रधानमन्त्री कार्यालयमा,काठमाडौँ : सरकारले केही सचिवहरुको सरुवा गरेको छ । आइतवार बसेको मन्त्रिपरिषद् बैठकले करिब ७ जना सचिवहरुको सरुवा गरेको हो । यो सरुवाका क्रममा रक्षा मन्त्रालयका सचिव विष्णुप्रसाद लम्साललाई सरकारले प्रधानमन्त्री तथा मन्त्रिपरिषद्को कार्यालयमा लगेको छ । उनको स्थानमा रक्षा मन्त्रालयमा प्रधानमन्त्रीको कार्यालयबाट रेश्मीराज पाण्डेलाई सरुवा गरिएको छ। सरकारले सूर्य गौतमलाई बढुवा गरेर महालेखा नियन्त्रकको कार्यालयमा पदस्थापना गरेको छ । सिएममी फर्काउन नमानेको भन्दै सचिव ठाकुरको सरुवा खानेपानी सचिव ठाकुर हटाइए खानेपानी मन्त्रालयबाट सचिव ठाकुरको सरुवा : शर्मालाई जिम्मेवारी पाँचजना सचिवको जिम्मेवारी हेरफेर
"ग्याङ फाइट मा खुकुरी हानाहान, एकजना गम्भीर","विराटनगर : बूढीगंगा गाउँपालिका१ मा युवाहरुबीचको ग्याङ फाइट का क्रममा मंगलबार राति खुकुरी हानाहामन हुँदा एकजना घाइते भएका छन् । खुकुरी प्रहारबाट स्थानीय २० वर्षीय जीवनकुमार यादव घाइते भएको मोरङ प्रहरी प्रमुख एसपी मनोजकुमार केसीले बताए । उनका अनुसार पुरानो रिसिईवीका कारण युवाहरुबीचमा ग्याङ फाइट हुँदा घटना भएको हो । बूढीगंगा३ का १८ वर्षीय मौसम राई, सविन राउत, सुजित हिङ्माङ, १७ वर्षीय सुवास नेपाली र पथरीशनिश्चरे नगरपालिकाका २० वर्षीय अभिषेक राई समेतको समूहले यादवमाथि खुकुरी प्रहार गरेको प्रहरीले जनाएको छ । प्रहरीका अनुसार मौसमसँग यादवको पुरानो रिसिईवी रहेको खुलेको छ । कस्तो खालको पुरानो रिसिईवी भन्ने बारेमा प्रहरीले खुलाएको छैन । त्यही रिसिईवीका विषयमा एक आपसमा विवाद बढ्दै जाँदा मौसम र यादव समूहबीच ग्याङ फाइट भएको एसपी केसीले बताए । ग्याङ फाइट हुने क्रममा अभिषेक राईले यादवमाथि खुकुरी प्रहार गरेको उनको भनाइ छ । यादवको समूहमा को को युवा थिए भन्नेमा बारेमा खोजी थालिएको प्रहरीले जनाएको छ । खुकुरी प्रहारबाट घाइते यादवको दुबै हात र देब्रे पेटमा चोट लागेको प्रहरीले जानकारी दिएको छ । आन्द्रामा चोट लागेका कारण यादवको शल्यक्रिया नै गर्नु परेको उपचारमा संलग्न चिकित्सकलाई उद्धृत गर्दै प्रहरीले जनाएको छ । नोबेल मेडिकल कलेजमा उपचाररत यादवको अवस्था गम्भीर रहेको अस्पतालले जनाएको छ । उनी बोल्न सक्दैनन् । झगडाका क्रममा मौसमको पनि आँखामा चोट लागेको छ । चोट हेर्दा धारिलो हतियारै प्रहार गरे जस्तो देखिने प्रहरीले जनाएको छ । युवाहरुबीचमा ग्याङ फाइट सुरु हुन थालेपछि स्थानीयबीच भागदौड मच्चिएको थियो । दुई युवा समूहबीचमा केही बेरदेखि बादविवाद भइरहेको थियो, एक स्थानीयले भने, खुकुरी नै हानाहान हुन थालेपछि छुट्याउन नसकेर ज्यान बचाउन भए पनि भाग्नु पर्यो । उनका अनुसार त्यहाँबाट भागेर गएर घटनाका बारेमा प्रहरीलाई खबर गरिएको हो । प्रहरीका अनुसार घटनामा संलग्न अभिषेक फरार रहेका कारण खोजी तीव्र पारिएको छ । मौसम, सविन, सुजित र सुवासलाई भने नियन्त्रणमा लिएर घटनाको अनुसन्धान सुरु गरिएको प्रहरीले जानकारी दिएको छ । प्रहरीले घटनामा प्रयोग गरिएको खुकुरी भने बरामद हुन नसकेको जनाएको छ । घटनापछि खुकुरी फ्यालेर भाग्दै गरेको अवस्थामा युवाहरुलाई पक्राउ गरिएको प्रहरीले जनाएको छ ।"
अब बाढीअघि नै सूचना,"काठमाडौं : वाग्मतीको बाढीबाट जोगिन पूर्वसूचना प्रणाली जडान गर्न थालिको छ। वाग्मती आसपासका क्षेत्रमा बाढीले हुने क्षतिबाट बचाउन सरकारले बाढी पूर्वानुमान गर्ने र समयमै सूचना प्रवाह गर्ने भएको हो। वाग्मती सुधार आयोजनाअन्तर्गतको जल तथा ऊर्जा आयोगले पूर्वसूचना प्रणाली जडान थालेको हो। आयोगले प्रणाली जडान गर्न जापान वाटर एजेन्सी इन एसोसिएसन विद टोटल म्यानेजमेन्ट सर्भिसलाई जिम्मा दिइसकेको आयोजना प्रमुख आशिष घिमिरेले बताए। वाग्मतीका सहायक नदी बल्खु, विष्णुमती, टुकुचा, धोबीखोला, मनहरा, हनुमन्ते, नख्खु, कोड्कुबाट आउने बाढीको समेत पूर्वसूचना पाउने गरी प्रणाली जडान गरिने आयोजनाले जनायो। पछिल्लो समय वाग्मती र उसका सहायक नदीमा अतिक्रमण भएको र त्यहाँ फालिने फोहोरले थुनिने गरेकाले बाढी बस्तीमा पसेको आयोजनाको ठहर छ। वाग्मती वरपरका क्षेत्रमा स्थानीयको अगुवाइमा सामाजिक परिचालनमार्फत सरोकारवालालाई नदी संरक्षणमा सहभागी गराउने, फोहरमैला व्यवस्थापनको नमुना कार्यक्रम अघि बढाएर व्यवस्थित बनाइँदै आएको छ। हिउँदमा टालिने र वर्षामा बाढी आउने क्रममा पानी बस्तीसम्म पुग्दा सर्वसाधारणले दुःख पाउने गरेका छन्। स्थानीयकै सहभागितामा नदी प्रणाली सफा मात्र नभएर सुख्खा याममा पनि निश्चित बहाव कायम गर्न सकिने लक्ष्य आयोजनाको छ। यसबाट बाढी आए पनि नदीबाटै बगेर जाने भएकाले सूचना प्रणाली प्रभावकारी हुने उनले बताए। सरकारले वाग्मती सुधारका लागि ३ करोड ६० लाख अमेरिकी डलर लगानी गरेको छ। आयोजनाले एकीकृत जलस्रोत व्यवस्थापन अघि बढाएको छ। वाग्मती र उसका सहायक नदीले काठमाडौं उपत्यकाको संस्कृति, सभ्यता, स्वास्थ्य, पर्यटन तथा जनजीवनसँग प्रत्यक्ष सरोकार राख्ने भएकाले संरक्षणमा सघाउन सरोकारवालाले आग्रह गरेका छन्। वाग्मती सुधारसँगै नदी प्रणाली सफा, व्यवस्थित र आकर्षक बनाउन सरकारले पहल थालेको र उपत्यकावासीको उपस्थिति महत्त्वपूर्ण रहेको छ। शिवपुरीको सुन्दरीजलदेखि चोभारसम्म वाग्मतीको लम्बाइ करिब ३५ किलोमिटर छ। मुहानदेखि चोभारसम्मको जलाधार क्षेत्र ५ सय ८५ वर्ग किलोमिटरमा फैलिएको छ। उपत्यकाको बढ्दो जनसंख्या र सहरीकरण, फोहरमैला र ढलका कारण वाग्मती प्रदूषणको सिकार बनेको छ।"
भारतबाट उद्धार गरिएका १९७ नेपाली काठमाडौं आइपुगे,"काठमाडौं : भारतमा उद्धार गरिएका १९७ जना नेपालीलाई काठमाडा ल्याइएको छ । बुधबार बिहान तीन बजे काठमाडौं आइपुगेका छन् । काकडभिट्टाको पानी ट्यांकी नाका हुँदै मंगलबार नेपाल फर्काइएका उनीहरुलाई बुधबार बिहान काठमाडौं ल्याइएको हो । भारतस्थित मणिपुरका विभिन्न ठाउँबाट उद्धार गरेर नेपाल फर्काइएकामो १४७ जना महिला र ३२ जना पुरुष रहेका छन् । नेपाल र भारत सरकारको संयुक्त पहलमा ती उनीहरुलाई फर्काइएको हो । दुई साताअगाडि माइती नेपाललाई प्राप्त गोप्य सूचनाको आधारमा उद्धार कार्यको थालनी भएको थियो । सूचना पाएपछि माइती नेपालले दिल्ली महिला आयोगलाई जानकारी दिएको थियो । सेहीसूचनाका आधारमा सबैभन्दा पहिले दिल्लीबाट ६ जना महिलाको उद्धार गरिएको थियो । त्यसपछि तिनै महिलाले ठूलो संख्यामा नेपाली महिलालाई दिल्ली लैजान लागिएको सूचना दिएका थिए । दिल्लीबाट उद्धार गरिएका महिला माघ २५ गते काठमाडौं आइसकेका छन् । यसपछि पनि आफ्नो रेस्क्यु अपरेसनलाई जारी राखेको भारतीय प्रहरीले मणिपुर शहरका छुट्टा छुट्टै ठाउँबाट ठूलो संख्यामा नेपालीको उद्धार गरेको हो । म्यानमारसँगको सिमावर्ति क्षेत्रमा पर्ने मणिपुरबाट इराक, दुबईलगायतका देशमा मानव तस्करी हुँदै आएको पाइएपछि भारतीय प्रहरीले सक्रियता देखाएको हो । मानव तस्करीमा संलग्न भएको आरोपमा एक महिलासहित ९ जनालाई पक्राउ गरिएको छ । भारतस्थित नेपाली दुतावास र महिला बालबालिका तथा जेष्ठ नागरिक मन्त्रालयसँग समन्वय गर्दै भारतको केन्द्र सरकार, मणिपुर सरकार, मणिपुरस्थित गोरखा दुख निवारण समिति लगायतका संस्थामार्फत पहल गरी मणिपुरबाट उद्धार गरिएकालाई नेपाल फर्काएको माइती नेपालले जनाएको छ । उद्धार गरिएका यी नेपालीलाई विभिन्न १२ वटा पुर्नस्थापना केन्द्रमा राखेर पारिवारिक पुर्नमिलनको कार्यक्रमलाई अगाडि बढाउने ब्यवस्था मिलाइसकिएको महिला, बालबालिका तथा जेष्ठ नागरिक मन्त्रालयका प्रवक्ता राजेन्द्र कुमार पौडेलले बताए । इराक लैजान लागिएका १७९ नेपालीको भारतबाट उद्धार, नेपाल ल्याइँदै"
"१२० महिलाको परिवारबाटै हत्या, यौन दुर्व्यवहारका घटना बढे","काठमाडौं : महिला तथा बालबालिकाविरुद्ध मानव अधिकार उल्लंघन र दुर्व्यवहारका घटना धेरै हुने गरेको पाइएको छ। गत वर्ष देशभरि १ सय २० महिलाको हत्या परिवारबाटै भएको तथ्य अनौपचारिक क्षेत्र सेवा केन्द्र (इन्सेक) ले सार्वजनिक गरेको मानव अधिकार वर्ष पुस्तकमा उल्लेख छ। गत वर्ष मानव अधिकार उल्लंघनसम्बन्धी घटनामा ५ हजार १ सय १० जना पीडित भएका छन्। ती घटनामा पीडित महिला र बालबालिकाको संख्या धेरै रहेको पनि पुस्तकले औंल्याएको छ। मंगलबार सार्वजनिक इन्सेकको वर्ष पुस्तकमा महिला अधिकार उल्लंघनसम्बन्धी २ हजार ८ सय २४ र बाल अधिकारसम्बन्धी १ हजार २ सय ४८ घटना भएको उल्लेख छ। पुस्तकका अनुसार गत वर्ष १ हजार ६ सय ३२ घरेलु हिंसाका घटना भएको र ३ सय २६ महिला बहुविवाहबाट पीडित भएका छन्। दाइजो नल्याएको आरोपमा धनुषामा २ र बारामा १ जना महिला मारिएको र २२ महिलामाथि दाइजोकै कारण घरेलु हिंसा भएको जनाइएको छ। ८२ जना महिला बेचबिखन तथा मानव तस्करीमा परेका छन्। सन् २०१८ को मानव अधिकार अनुगमन प्रतिवेदनका रूपमा प्रकाशित वर्ष पुस्तकमा सन् २०१९ मा अपहरणका २८ घटना, १ सय २ जना गिरफ्तार भएको र हिरासत वा थुनामा २ जनाको मृत्यु भएको उल्लेख छ। ३ सय २८ जनाको हत्या भएको, ४ जनाको जेलभित्रै मृत्यु भएको, १९ जनालाई यातना दिइएको र ३६ जनामाथि अमानवीय व्यवहार भएको पनि पुस्तकमा उल्लेख छ। सन् २०१७ भन्दा गत वर्ष मानव अधिकार उल्लघंनका ९ सय ४९ घटना थोरै भए पनि महिला तथा बालिका बलात्कार र यौन दुर्व्यवहार बढेको जनाइएको छ। पुस्तकका अनुसार ८ सय १८ बालिका बलात्कृत भएको र २ सय २६ बालिका यौन दुर्व्यवहारमा परेका थिए। स्कुलमा दिइने शारीरिक सजायका ४२ घटना, ७२ बालबालिका बेचबिखनमा परेको पुस्तकमा उल्लेख छ। पुस्तक सार्वजनिक गर्दै राष्ट्रिय मानव अधिकार आयोगका अध्यक्ष अनुपराज शर्माले कानुन राम्रा हुँदैमा मानव अधिकार संरक्षण हुन नसक्ने बताए। नेपालको मानव अधिकारको अवस्था सुधार हुन नसकेकोमा उनले चिन्ता प्रकट गरे। राज्य सञ्चालनमा कस्ता व्यक्ति छन् भन्ने यहाँको मानव अधिकारको स्थितिले नै प्रष्ट पारेको छ, उनले भने, राज्य सञ्चालनमा राम्रा व्यक्ति नहुन्जेल मानव अधिकार संरक्षण हुन सक्दैन।"
आर्थिक अभावले उपचारमा समस्या,जाजरकोट : बारेकोट गाउँपालिका९ काप्तीकी तारा विक छोराको उपचार गराउने रकम नपाउँदा समस्यामा परेकी छिन्। उनले १२ वर्षीय छोरा वीरेन्द्र विकको उपचारका लागि १ लाख ५० हजार रुपैयाँ जुटाउन नसक्दा सबैसामु गुहार मागेकी छन्। केही महिनादेखि बिरामी भएका वीरेन्द्रको फोक्सोमा पानी जमेको र रगतमा कीटाणु भेटिएको चिकित्सकले बताएका छन्। वीरेन्द्रको उपचार चौरजहारीमा गर्न नसकिने र उपचारका लागि नेपालगन्ज या काठमाडौं लैजान डेढ लाखसम्म खर्च लाग्ने चिकित्सकको भनाइ छ। गरिबीका कारण छोराको उपचारका लागि उनले सबैसँग सहयोगको याचना गरेकी छन् । ताराका पति दीपक नेपाली अर्की श्रीमती लिएर भागेपछि उनलाई छोराको उपचारमा समस्या परेको हो। बिरामीसहित चार छोराको लालनपालनको जिम्मा पनि उनकै काँधमा छ।पतिले छाडेदेखि मजदुरी गरेर दिदीको झुपडीमा शरण लिई बसेको उनले बताइन् । त्रिभुवन माध्यमिक विद्यालय कक्षा ६ मा अध्ययनरत वीरेन्द्र फोक्सोको समस्याका कारण हिँडडुल पनि गर्न नसक्ने अवस्थामा पुगेका छन्। बिरामीकै कारण उनी लामो समयदेखि विद्यालय जान सकेका छैनन् ।
फ्रुटीमा लोभिँदा ज्यान गयो,"जनकपुरधाम फ्रुटी र चाउचाउमा लोभिँदा धनुषाकी ११ वर्षीया बालिका रेश्माको ज्यान गएको खुलेको छ । छिमेकीको बिहे भोजमा रमाइरहेकी धनुषा मिथिला नगरपालिका३ हरिहरपुर मगरटोलकी दुतिया रसाइली (रेश्मा)लाई बिहेमै आएका एक युवाले फ्रुटी र चाउचाउमा लोभ्याएर बलात्कारपछि हत्या गरेका हुन् । फागुन १ गते राति ८ः३० बजेसम्म रेश्मा बाजाको धुनमा नाच्दै मख्ख थिइन् । तर, उनले त्यो रमाइलो भोलिपल्ट बिहान परिवारसँग साट्ने अवसर पाइनन् । नाचगानकै बीचमा लाइन गयो । अँध्यारो भएपछि केही केटाकेटीबाहेक अधिकांश घरतिर लागे । कोही नभएको मौका छोपेर बिहेमा सहभागी हुन आएका २२ वर्षीय नीरज जर्घामगरले रेश्मालाई सिकार बनाए । बोल्न नसक्ने रेश्मालाई नीरजले फ्रुटी र चाउचाउ दिएर फकाई खोलाको बाटो हुँदै उत्तरतर्फ करिब २ सय मिटर पर उखुखेतमा लगे । रक्सी, लागुऔषध (ट्याबलेट) र गाँजासमेत सेवन गरी मात्तिएका नीरजले रेश्मालाई फ्रुटी र चाउचाउ खान दिए । नीरजले रेश्मालाई जबर्जस्ती करणी गरे । बलात्कारपछि अचेत भएकी रेश्माले आफ्नो पोल खोल्ने डरले नीरजले उनको घाँटी थिचेर हत्या गरे । हत्यापछि बालिकाको शव लुकाउने र फिंगर प्रिन्टलगायत प्रमाण नष्ट गर्ने उद्देश्यले शवमाथि सुकेका उखुका पात, बालिकाले लगाएका कपडा र चप्पल राखेर आगो लगाइदिए । रेश्माको शवमा आगो लगाएपछि नीरज फेरि विवाहको घरमा गई नाचगान हेरी बसेका थिए । घटनाको भोलिपल्ट बिहान १०ः३० बजे स्थानीयले उखुबारीमा आधा जलेको शव देखे । शवमाथि कुनै लुगा नरहेको कारण पहिचान गर्न मुस्किल थियो । रेश्माले लगाएको स्वेटरको टुक्रा शवमाथि देखेपछि परिवारजनले उनको पहिचान गरेको थियो । उखुबारीमा आधा जलेको शव देखेपछि गाउँलेले तुरुन्तै प्रहरीलाई खबर गरेका थिए । यसरी समातिए अभियुक्त धनुषा बटेश्वर गाउँपालिका४ बैगाली टोल काकाको घरमा बस्दै आएका नीरजको मामाघर हरिहरपुर मगरटोलमा छ । बालिकाको बलात्कारपछि हत्या गरी उनी बिहे घरबाट राति करिब ११ः३० बजे मामाघरमा गई सुते । बिहान उठ्दा गाउँमा बालिका हत्याको हल्ला भइसकेको थियो । नीरज आफैं पनि शव जलाएको ठाउँ हेर्न गए । घटनास्थलबाट मामाघर फर्किएर बिहान १० बजे गाउँबाट भागे । संवेदनशील एवं गम्भीर प्रकृतिको घटना भएकाले जिल्ला प्रहरी कार्यालय धनुषा, संघीय प्रहरी इकाइ जनकपुर र प्रदेश प्रहरी कार्यालयको संयुक्त टोलीले अनुसन्धान थाल्यो । रेश्माको बलात्कार र हत्या गरेको अभियोगमा पक्राउ परेका नीरज जर्घामगर । तस्बिरः मनिका झा अनुसन्धानका लागि हेटौंडाबाट तालिम प्राप्त कुकुरलाई पनि परिचालन गरियो । जनकपुर अञ्चल अस्पतालबाट चिकित्सकहरूको फरेन्सिक टोलीले घटनास्थलमा गई अनुसन्धान गर्यो । घटनास्थल, परिवारजन, आफन्त, प्रत्यक्षदर्शी र घटना भएको अघिल्लो दिनसम्म गाउँमा भएकाको उपस्थितिलाई प्रहरीले सूक्ष्म रूपमा केलायो । प्रारम्भिक अनुसन्धानले नीरज घटना हुँदा र पछि पनि गाउँमा रहेको देखिए पनि प्रहरीको सक्रियता बढ्न थालेपछि भागेको देखायो । नीरज आपराधिक प्रवृत्तिका युवा भएको प्रहरीको रेकर्डले देखाएको छ । प्रहरीले उसको खोजतलास तीव्र पार्यो । लुकिछिपी भारततर्फ भाग्न लागेको अवस्थामा प्रहरीले नीरजलाई धनुषा विदेह नगरपालिका२ दुहबीटोलबाट सोमबार पक्राउ गरेको छ । चोरीका घटनामा संलग्न रहेको, केटी जिस्क्याएको आरोपमा इलाका प्रहरी कार्यालय ढल्केवरले नियन्त्रणमा लिई कारबाही गरेको, सार्वजनिक अपराधमा प्रहरी वृत्त कालिमाटीका साथै ३ महिना केन्द्रीय कारागारमा बसिसकेको प्रहरी रेकर्डले देखाएको एसपी शेखर खनालले जानकारी दिए । नीरजमाथि जबर्जस्ती करणी, कर्तव्य ज्यान मुद्दामा म्याद थप गरी अनुसन्धान अघि बढाइएको छ । आरोपीलाई कडा कारबाही गर्न माग परिवारमा भएको अकल्पनीय घटनाले रेश्माका आफन्त सम्हालिन सकेका छैनन् । रेश्माका बुबा एक सातापछि पनि राम्ररी बोल्न सकेका छैनन् । भतिजीको बलात्कार र हत्यामा संलग्नलाई कडा कारबाही गर्न काका देवराज रसाइलीले जाहेरी दिएका छन् । धनुषा प्रहरी कार्यालयमा अन्नपूर्णसँग देवराजले भने, हाम्री कलिली छोरीलाई निर्मम तरिकाले हत्या गर्नेलाई आजीवन कारावासको सजाय हुनुपर्छ । बढ्दो बलात्कार प्रदेश २ मा गत वर्षको तुलनामा यस वर्ष बलात्कारका घटना दोब्बर संख्यामा वृद्धि भएको छ । चालु वर्षको ६ महिनामै प्रदेशभर १ सय ६० वटा जबर्जस्ती करणीका घटना भए । बलात्कारका घटना धेरै चिनजानकै व्यक्तिबाट भएको प्रहरी तथ्यांक छ । चालु वर्षमा भएका बलात्कार घटनामा १ सय ८६ जना पीडक चिनजानका छन् । २ जना आफन्त र २९ जना अपरिचित व्यक्ति छन् । बलात्कार पीडित भने १० वर्षभन्दा मुनिका १७, १० देखि १६ वर्षसम्म ७० र १६ वर्षभन्दा माथिका ७३ जना छन् । यस वर्ष बलात्कार घटनामा संलग्न १ सय २८ जनालाई पक्राउ गरी मुद्दा चलाइएको छ भने ९८ जना फरार रहेको प्रहरीले जनाएको छ । जबर्जस्ती करणी उद्योगका ७८ घटना जाहेर भएकामा ५६ जना पक्राउ परेका छन् । ३४ जना फरार छन् । गत वर्ष १ सय ७० जना बलात्कृत भएका थिए । साना बालिका छिट्टै लोभमा पर्ने र उनीहरूलाई सजिलै नियन्त्रणमा लिन सकिने हुनाले पनि बलात्कारको सिकार हुने गरेको प्रदेश प्रहरी कार्यालय जनकपुरका प्रमुख डीआईजी हरिबहादुर पाल बताउँछन् ।"

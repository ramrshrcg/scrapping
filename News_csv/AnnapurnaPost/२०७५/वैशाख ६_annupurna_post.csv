शीर्षक,विवरण
फर्जी फैसलामाथि छानबिन,"न्यायको अन्तिम छिनोफानो गर्ने अदालतकै नक्कली फैसला बन्ने गरेको तथ्य सार्वजनिक हुनु देशकै लागि लज्जास्पद हो। हाम्रा संस्थागत संरचना किन यति धेरै कमजोर बन्न पुगे र समाजमा कसरी यति हदसम्मको ठगी मानसिकता निर्माण हुन पुग्यो भन्ने प्रश्न यो घटनाले उजागर गरेको छ। अदालतका फैसलालाई संसारभर निकै सम्मानका साथ लिइन्छ। एउटा स्वस्थ समाजको स्वस्थ नागरिकले कहिल्यै पनि न्यायालयका नक्कली आदेश बनाउनेसम्मको किर्ते कामको परिकल्पना गर्न सक्दैन। विडम्बना, स्वस्थ समाजको कल्पना परिधिभित्र नअट्ने अपराधको साक्षी हामी बनिरहेका छौं। यो तथ्य उद्घाटनले हाम्रा संस्थागत संरचनाको कार्यप्रणाली र त्यसको कार्यक्षमतामाथि पुनः परीक्षणको माग गरेको छ। नक्कली फैसला निर्माण हुने र त्यसको आधिकारिक तहसम्म प्रयोग गरिने घटनाले सबैभन्दा पहिला राष्ट्रिय अनुसन्धान विभागमाथि प्रश्न उठाएको छ। विभागको काम अपराधपछि अनुसन्धान गर्ने होइन। हरेक राज्यले सम्भावित आपराधिक घटनाको सूचना जम्मा गर्न, संकलित सूचनाको विश्लेषण गरी आवश्यक पूर्वतयारी गर्ने प्रयोजनले अनुसन्धान विभाग स्थापना गरेको हुन्छ। गुप्तचरी त्यसैले पनि राज्य प्रणालीसँग जोडिएको पुरानो कार्यशैली हो। राज्यमा हुनसक्ने सामान्य आपराधिक घटनाको समेत सूचना र अनुमान गर्नुपर्ने विभागका प्रमुखले घटना यति ठूलो किर्ते कार्य हुँदा पनि जानकारीमै नआएको भन्न सुहाउँदो होइन। पूर्वतयारी गर्नसक्ने गरी सूचना संकलन गर्दैन भने अनुसन्धान विभाग र त्यसअन्तर्गत रहेका गुप्तचरहरूको काम के हो भनेर प्रश्न किन नउठाउने ? अनुसन्धान विभागको कार्यक्षमतामाथि प्रश्नचिह्न उठेको यो पहिलो घटना भने होइन। बारम्बार नेपालको गुप्तचर कार्यक्षमता सन्देहमा पर्ने गरेको छ। खासगरी बहुदलपछि गुप्तचर विभागलाई दलीय भागबन्डाको अखडा बनेको आरोप लगाइएको छ। लामो समयसम्म राजनीतिक गुप्तचरीमा खटेको संस्थाले आवश्यक आपराधिक घटनाको गुप्तचरीमा आवश्यक तालिम र कार्यप्रणाली स्थापना गर्न नसकेको पनि हुन सक्छ। तर कुनै पनि राज्य तहको संस्थाले आफ्नो कार्यभारबाट कुनै पनि तर्कमा जोगिने अवसर पाउँदैन। आपूलाई अद्यावधिक गर्नु र बारम्बार आफ्नो कार्यप्रणालीको सिंहावलोकन गर्नु हरेक संस्थाको जिम्मेवारी हो। फर्जी फैसलाको घटनाबाट गुप्तचर विभागले आत्मालोचना गर्न जरुरी छ। राज्यले समेत गुप्तचर विभागको कार्यप्रणालीको पुनरावलोकन गर्न आवश्यक छ। यो घटनासँग जोडिएको अर्को संवेदनशील संस्था न्यायालय स्वयं हो। आफ्नो निशानी छापको दुरुपयोग गरेर फर्जी फैसला निर्माण भइरहेको घटनालाई न्यायालयले पनि गम्भीरतापूर्वक लिुनपर्छ। सर्वोच्च अदालतका पूर्वन्यायाधीश प्रकाश वस्तीले बिचौलियाका कारण यस्तो भएको र यसमा अदालतकै कमजोरी रहेको संकेत गरेका छन्। त्यो झनै डरलाग्दो अवस्था हो। वस्तीले नै पहिले पनि किर्ते आदेश फेला परेको बताएका छन्। त्यसरी किर्ते आदेश फेला परिसकेको अवस्थामा राज्यका अंग र संस्था किन बेलैमा गम्भीर बनेनन् ? नोटरी पब्लिकको भूमिका पनि यो प्रसंगमा सन्देहास्पद देखिएको छ। सबै सरकारी कागजपत्रको अंग्रेजी अनुवादको वैधानिक अख्तियारी नोटरी पब्लिकलाई दिइएको छ। नोटरी पब्लिकको काम केवल अनुवाद गरेर छाप लगाउनु मात्र होइन, आपूसँग आइपुगेका कागजपत्रको वैधानिकतामाथि आवश्यक पर्दा सन्देह जाहेर गर्नु पनि हो। नोटरी पब्लिकको संलग्नताबिना फर्जी फैसला तयार हुन नसक्ने अनुमानले ऊ स्वंय अपराधको मतियार बनेको देखिन्छ। न्यायालयको फैसलाजस्तो गम्भीर कागजात पनि फर्जी तयार हुनु राज्य अभ्यासमाथि नै ठूलो प्रश्न हो। यो घटनालाई राज्यले तुरुन्तै गम्भीरतापूर्वक लिई सिंगो सञ्जाल फेला पार्ने गरी अनुसन्धान गर्नु आवश्यक छ र दोषीमाथि कारबाही गरिनुपर्छ।"
मजदुर दिवसमा एकता,"काठमाडौं : कम्युनिस्ट पार्टी स्थापनाको दिन वैशाख ९ मा एमालेमाओवादीबीच एकता गर्न तय भएको पूर्वनिर्धारित मिति पर सर्नुमा वैकल्पिक नेतृत्वको खोजी वा पद हस्तान्तरण नै प्रमुख कारण रहेको तर्क बुद्धिजीवीहरूको छ । एकता संयोजन समितिको मंगलबारको बैठकमा पार्टी र सरकारको नेतृत्वको विषयले प्रवेश पाएपछि पूर्वघोषित मितिमा दुई पार्टीबीचको एकता सम्भावना टरेको दाबी उनीहरूको छ । दुई पार्टीबीच मजदुर दिवस मे १ अर्थात् वैशाख १८ गते मंगलबारका दिन हुन सक्ने तर्क उनीहरूको छ । विवादित विषयमा सहमति खोज्दै एकताको अर्को मिति घोषणा गर्ने जिम्मा एमाले अध्यक्ष केपी ओली र माओवादी केन्द्र अध्यक्ष पुष्पकमल दाहाललाई दिइएको छ । माओवादी नेता अग्निप्रसाद सापकोटाले एकता संयोजन समितिको बैठकले पार्टी एकीकरणसम्बन्धी सम्पूर्ण अधिकार अध्यक्षद्वयलाई दिएकाले एकता हुँदैन भन्ने अर्थमा नबुझ्न आग्रह गरे । उनले अन्नपूर्णसँग भने, कम्युनिस्ट स्थापना दिवसका दिन वैशाख ९ गते हुन नसकेको एकता मे १ मजदुर दिवसका दिन हुनेछ । त्यसका लागि सम्भव भएसम्म बिहीबार वा शुक्रबारदेखि अध्यक्षद्वय बसेर आवश्यक गृहकार्य अघि बढाउने सापकोटाले जानकारी दिए। उनले एक प्रश्नको उत्तरमा भने, हामीबीच नमिलेको विषय जनयुद्धको सम्मानजनक स्वीकार्य, चुनाव चिह्न, केन्द्रीय समितिमा रहने संख्याको सम्मान र समानता, अध्यक्षद्वयको भूमिका निर्धारण र अधिकारको बाँडफाँट नै हो । अध्यक्ष दाहालसँग सुकुटे गृहकार्यमा सँगै रहेका सापकोटाले यी एजेन्डालाई निष्कर्षमा लगेर चाँडोभन्दा चाँडो पार्टी एकीकरणको घोषणाका लागि एकता संयोजन समितिले अध्यक्षद्वयलाई सर्वाधिकार दिएको छ । कार्यदलले बुझाएको प्रतिवेदनमा विवादित भनिएका विषय जनयुद्ध, चुनाव चिह्न र फिप्टीफिप्टीले एकता प्रक्रियालाई लम्ब्याउँदै लगेको धारणा एमालेका महासचिव ईश्वर पोखरेल राख्छन् । उनले भने, सबैभन्दा पेचिलो शब्दका रूपमा आएको फाइनल टच दिन बाँकी विषय भनेको फिप्टीफिप्टी हो । अध्यक्ष दाहाललाई पार्टी केन्द्रदेखि स्थानीय हुँदै भ्रातृसंगठन लगायतबाट परेको एकता अभियानका लागि माओवादीका तर्फबाट परेको दबाब नै रहेको कार्यदलका एक सदस्यले जानकारी दिए । माओवादीका दोस्रो पुस्ताका नेताहरू एकतापछि आफ्नो स्थान कहाँ भन्ने विषयमा दाहालसँग प्रश्न गर्दै समानता र सम्मानजनक रूपमा एकता गर्न दबाब दिइरहेको उनले स्विकारे । नेतृत्व हस्तान्तरणको कुरा छैन कांग्रेसका प्रखर वक्ता एवं राजनीतिक विश्लेषक मनमोहन भट्टराईले स्पष्टै भाषामा भने, मैले संसारकै इतिहासदेखि वर्तमानसम्म कम्युनिस्ट पार्टीभित्र वैकल्पिक नेतृत्वको विकास र उसलाई सत्ता हस्तान्तरण गरेको पाइनँ । चीन, रुस, क्युवा, अफ्रिकाकै युथोपिया र लाइबेरियालगायतको इतिहासले पनि वैकल्पिक नेतृत्व र सत्ता हस्तान्तरणविरुद्ध भएका संघर्ष हेर्नुपर्ने भट्टराईले बताए । ओली र दाहाल एक ठाउँमा बस्न नसक्ने ठोकुवा गर्दै भट्टराईले भने, उनीहरूभित्र रहेका शक्ति पनि एकताका बाधक हुन् । एकै जंगलमा न दुई शेर रहन्छन् न तिनले सिकार नै गर्छन्, त्यसैले ककसको कोको शेर हुन्छन् आफूलाई थाहा नभएको भट्टराईले प्रतिक्रिया दिए ।"
प्रधानमन्त्री ओली र प्रचण्डबीच बालुवाटारमा दुई घण्टा वार्ता,"काठमाडौं : प्रधानमन्त्री केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डबीच बिहीबार बालुवाटारमा दुई घण्टा लामो गोप्य वार्ता भएको छ। दुई नेता मात्र सहभागी वार्तामा पार्टी एकता र पछिल्लो राजनीतिक घटनाक्रमका विषयमा कुराकानी भएको छ । पार्टी एकताका विषयमा नेताका विभिन्न भनाइ सार्वजनिक भइरहेका बेला एमाले अध्यक्ष समेत रहेका प्रधानमन्त्री र माओवादी अध्यक्ष प्रचण्डबीचको गोप्य भेटवार्तालाई महत्वका साथ हेरिएको छ। यसअघि वैशाख ९ गते पार्टी एकता घोषणा गर्ने तयारी थियो । यद्यपी नेताहरुको व्यवस्थापन कठिन बन्दै गएपछि त्यो मिति टरेको प्रचण्डले नै स्वीकार गरिसकेका छन् । ओली र प्रचण्डको बिहीबारको भेटमा पार्टी एकताका विषयमा गम्भीर छलफल भएको अनुमान गरिएको छ । पार्टी एकताका लागि अन्य विषयमा सहमति भए पनि नेता व्यवस्थापनले अप्ठेरो मोड लिएपछि एकता घोषणाको मिति पटकपटक सर्दै आएको छ। प्रदेश र प्रतिनिधिसभा निर्वाचनमा संयुक्त घोषणापत्र तयार पारेर चुनावी मैदानमा गएका दुई पार्टीबीच नयाँ सरकार गठन अघि नै एकता गर्ने तयारी थियो। पूर्व तयारीको अभाव भन्दै केपी ओली नेतृत्वको सरकार गठनपछि मात्र पार्टी एकता गर्ने सहमति गरेका नेताले सरकार गठनपछि दुई महिना बितिसक्दा समेत एकताको विषयमा ठोस निर्णय गर्न सकेका छैनन्। ओली प्रधानमन्त्री भएपछि उनको भारत भ्रमणअघि नै एकताको घोषणा हुने बताइएको थियो । यद्यपी केही विषयमा विवाद जारी हुँदा ओलीको भ्रमणअघि एकता सम्भव भएन । त्यसपछि शीर्ष नेतृत्वले नै भन्दै आएको वैशाख ९ गते हुने भनिएको एकता घोषणा समेत धकेलिएपछि आम नेता, कार्यकर्ता र नागरिकमा दुई पार्टी एकतामा आशंका बढिरहेका बेला ओली र प्रचण्डले गम्भीर वार्ता गरेका हुन्। पार्टी एकतामा विवाद बढ्दै जाँदा केही दिन अघि प्रचण्ड तनावकम गर्न आफू निकटका नेतालाई लिएर सुकुटे पुगेका थिए । त्यसपछि भएका वार्ता सकारात्मक हुँदै गएको नेताहरुको दाबी छ।"
ओलीलाई प्रदेश सांसदको शुभकामना: राजेश हमाल र भुवन केसी भन्दा ठूलो हिरो बन्नुहाेस् !,"पोखरा : प्रदेश ४ का सांसद कुमार खड्काले प्रधानमन्त्री केपी ओलीमाथि चर्को व्यङ्ग्य गरेका छन्। रारा तालबाट प्रधानमन्त्री ओलीले गरेको सम्बोधनको विषयलाई लिएर बिहीबार प्रदेशसभा बैठकमा बोल्दै सांसद खड्काले प्रधानमन्त्रीप्रति व्यङ्ग्य गरेका हुन्। मैले अत्यन्तै आदर गर्ने केपी ओलीज्यू राजनीतिमा जस्तै अभिनय जगतमा समेत शीर्षमा पुग्न सकुन, राजेश हमालभुवन केसी भन्दा ठूलो सफल हिरो हुनुहोस् भन्ने शुभकामना व्याक्त गर्दछु, सांसद खड्काले भने, उहाँको प्रशंसक भएको हुँदा उहाँको अभिनय यात्रा सफल र रातो सूर्य फिल्म सुपर डुपर हिट होस् भनेर माता विन्ध्यावासिनीसँग ४ किलो लड्डु चढाउने भाकल समेत गरेको छु। उनले रातो सूर्य चलचित्रका लागि आवश्यक दृश्य संकलनका लागि राराबाट सम्बोधनका नाममा सुटिङ भएको भन्ने खबर सार्वजनिक भएको भन्दै आपत्ति जनाए। अहिले सञ्चार क्षेत्रले नेकपा एमालको प्रभावशाली नेताको हवाला दिँदै प्रधानमन्त्रीज्यूले नववर्षमा राराबाट गर्नु भएको सम्बोधन र राष्ट्रहित, राष्ट्रिय कर्तव्य पूरा गर्न नभई रातो सूर्य चलचित्रका लागि आवश्यक दृश्य संकलनको लागिगरिएको सुटिङ थियो भनेर समाचार सम्प्रेषण भइरहेका छन्, उनले भनेका छन्, उच्च सुरक्षा घेरामा रहनु हुने प्रधानमन्त्रीले राराको डिलबाट सम्बोधन गरी रहदाँ अत्यन्तै अस्वभाविक रुपमा रारा र प्रधानमन्त्रीको कुर्सी बीचबाट मानिसहरु हिँडिरहेको दृश्य फिल्मी थियो। उनले रातो सूर्यकै सुटिङका लागि राराबाट सम्बोधन भएको हो वा होइन भन्ने विषयको जानकारी राष्ट्रलाई गराउन सभामुखसँग माग समेत गरेका छन्। जनताले रगत र पसिना बगाएर कमाएको कर वापत तिरेको पैसा व्यक्तिगत कार्यमा खर्च गरिएको हो भने जनतलाई ढाँटेर अर्कै प्रयोजनको लागि ढुकुटी रित्याइएको हो भने यो व्यक्तिगत महत्वकांक्षा चिन्ताजनक छ, उनले सम्बोधनको अन्तिममा भनेका छन्, सरकोकारवालालाई यसको सत्य तथ्य पत्ता लगाई राष्ट्रिय ढुकुटी दुरुपयोग भएको, नभएको बारे राष्ट्रलाई जानकारी गराउन सभामुखमार्फत् आग्रह गर्दछु। हस्तलिखित सम्बोधन जस्ताको तस्तै"
प्रदेश ४ मा नीति तथा कार्यक्रम मुस्किलले पारित,"पोखरा : प्रदेश ४ सरकारको नीति तथा कार्यक्रम बुधबार पारित गर्न सत्तासीन दललाई बडो मुस्किल पर्यो। बहुमत संख्याका सांसद अनुपस्थित भइदिँदा फोन गरी डाकेर बहुमत पुर्याउनु परेको थियो। ५९ सदस्यीय संसदमा सत्तारुढ एमाले र माओवादीका क्रमशः २७ र १२ सांसद छन्। बुधबार सत्तारुढ दलले मुस्किलले ३१ सांसद उपस्थित गराउन सके। नीति तथा कार्यक्रममाथि संसदमा छलफल चलिरहँदा बहुमत नपुग्ने देखेपछि आर्थिक मामिला तथा योजनामन्त्रीसमेत रहेका एमाले सांसद किरण गुरुङलाई प्रमुख सचेतक मायानाथ अधिकारीले फोन गरेका थिए। आफू कार्यक्रममा व्यस्त रहेकाले आउन नसक्ने किरणले बताएपछि फेरि उनलाई संसदमा बहुमत नपुग्ने खबर अर्का मन्त्री रामशरण बस्नेतले गराएका थिए। गुरुङ आएपछि सत्तासीन सांसदको संख्या प्रदेश सभाको बहुमत अर्थात ३१ टुप्लुक्क पुगेको थियो। प्रदेश सभामा सत्तासीन दल एमालेका सांसद राजीव पहारी, मीनप्रसाद गुरुङ, पुष्पा केसी भण्डारी, रामबहादुर गुरुङ र माओवादी केन्द्रका दीपक कोइराला, चन्द्रबहादुर बुढा र मधु अधिकारी गुरुङ अनुपस्थित रहे। नीति तथा कार्यक्रम पारित गर्नुपर्ने प्रदेश सभा बैठकमा अनिवार्य उपस्थित हुन सत्तासीन संसदीय दलले ह्विप जारी गर्ने संसदीय परम्परा छ। तर बुधबारको बैठकका लागि एमाले प्रमुख सचेतक मायानाथ अधिकारी र माओवादी केन्द्रकी प्रमुख सचेतक गायत्री गुरुङले ह्विप जारी गरेका थिएनन्। अधिकारीले अन्नपूर्णसँग भने, सबैलाई खबर गरेको थिएँ, केही सांसदहरू टाढा भएकाले आउन नसक्नुभएको हो। माओवादी केन्द्रकी गुरुङले ह्विप लगाउनुपर्ने संसदीय परम्पराबारे आफूलाई थाहै नभएको आफ्ना नेतालाई बताएको स्रोतले जानकारी दियो। एमाले संसदीय दलका नेता पृथ्वीसुब्बा गुरुङले मुख्यमन्त्रीका लागि विश्वासको मत लिँदा प्रदेश सभाको दुईतिहाइ मत प्राप्त गरेका थिए। विश्वासको मत दिएको राष्ट्रिय जनमोर्चा सरकारमा नगई विपक्षमा बसेको छ। दुई तिहाईको विश्वास प्राप्त गरेको सरकारले पेस गरेको नीति तथा कार्यक्रम पारित गर्न भने बुधबार निकै हम्मे पर्यो। आउँदो असारसम्मका लागि प्रदेश ४ सरकारले पेस गरेको नीति तथा कार्यक्रम प्रदेश सभाले २ दिनको छलफलपछि बुधबारको सभामा सामान्य बहुमतद्वारा पारित गरेको हो। प्रदेश प्रमुख बाबुराम कुँवरले सरकारको नीति तथा कार्यक्रम प्रदेश सभा बैठकमा ३ गते सोमबार प्रस्तुत गरेका थिए। २ दिनसम्म बहुमत सांसदहरूले छलफलमा भाग लिएका थिए। सत्तारुढ एमाले र माओवादी केन्द्रका सांसदहरूले पक्षमा बोल्दै केही सुझावसमेत राखे। विपक्षी कांग्रेस, राष्ट्रिय जनमोर्चा र नयाँ शक्तिका सांसदहरूले भने नीति तथा कार्यक्रमको आलोचना गरे। माओवादीको पनि प्रतिनिधित्व रहेको मन्त्रिपरिषदबाट पारित भई पेस भएको नीति तथा कार्यक्रममाथि विचार राख्दै सत्तासीन माओवादी केन्द्रका सांसदहरूले 'जनयुद्ध' शब्द समावेश नभएकोमा दुख मनाऊ गरे। कांग्रेस सांसदहरूले पुष्पलाल, मदन भण्डारी र बिपी कोइरालाको नाम समावेश गर्दा गर्दै गणेशमान सिंह, गिरिजाप्रसाद कोइराला र मनमोहन अधिकारीसहित मंगलादेवी सिंह, सहाना प्रधानहरुलाई सम्मान गर्न कन्जुस्याइँ भएको बताए। सांसदहरुले २ दिनसम्म राखेका विचारको जवाफ दिँदा बुधबार मुख्यमन्त्री पृथ्वीसुब्बा गुरुङले जनयुद्ध शब्द समावेश किन गरिएन भन्नेबारे मुख खोलेनन्। उनले दिगो विकासको अभियानलाई लक्ष्य गरी नीति तथा कार्यक्रम ल्याएको बताए। उनले पर्यटन, ऊर्जा, कृषि र पूर्वाधार मुख्य प्राथमिकता भएको सुनाए। पर्यटनको कुरा गरिरहँदा पोखरा प्रदेश पर्यटनको नाभी हुन्छ, उनले भने, प्रदेशभरि ३ सय होमस्टे बनाउँछौं र पोखरा आएका पर्यटक पठाउँछौं, त्यसले गाउँमा रोजगारी सिर्जना गर्छ। यो नयाँ वर्षमा लमजुङका सबै होमस्टे पर्यटकले भरिए, सबैतिर त्यस्तै हुनुपर्छ। सांसदहरूले उठाएका कतिपय विषय प्रदेश तहसँग सम्बन्धित नरहेको मुख्मन्त्रीको भनाइ थियो। आधारभूत स्वास्थ्य र माध्यमिक तहसम्मको शिक्षाको अधिकार स्थानीय तहलाई छ, उनले भने, त्यसैले हामीचाहिँ पोलिटेक्निकल विश्वविद्यालय खोल्छौं, प्राविधिक र जीवनोपयोगी शिक्षा दिन्छौं भनेका छौं। उनले मुग्लिन पोखरा राजमार्ग चक्ल्याउने योजना संघीय सरकारले नै गर्न लागिरहेको र कुनकुन सडक प्रदेश मातहत हुने भन्ने निर्क्योल नभइसकेको जानकारी पनि दिए। स्थानीय र संघीय सरकारसँग सहअस्तित्वको आधारमा साझेदारी गर्दै समृद्धि यात्रा तय गर्ने उनको भनाइ थियो। उनले सरकार गठनको दिन फागुन ४ लाई प्रदेश दिवस मनाउन प्रस्ताव गरेका छन्। उनले माघ २९ गते पद तथा गोपनीयताको सपथ लिएका थिए। उनले मानवीय स्रोतको अधिकतम परिचालन गरी प्रदेश समृद्ध बनाउने अठोट दोहोर्याए। आन्तरिक ऋण लिन्छौं, वाह्य ऋण लिन्छौं, उनले भने, निजी क्षेत्रसँग साझेदारी गरेर रोजगारी सिर्जना गर्छौँ र गरिबी निवारण गर्छौँ।' असारसम्मका लागि ल्याएको नीति तथा कार्यक्रम आउँदो वर्षका लागि आधार भएको उनको भनाइ थियो। सांसदहरूले दिएका सुझाव र संशोधनको सल्लाह आउँदो नीति तथा कार्यक्रममा समेट्ने आश्वासन उनले दिए। प्रदेश सभाको बुधबारको बैठकमा बोल्दै माओवादीका सांसद रामजी बराल, गायत्री गुरुङ, विनोद केसी, दीपक चर्तीमगर लगायतले जनयुद्ध शब्द नीति तथा कार्यक्रमा समावेश नगरिएको दुखेसो गरेको थिए। आज हामी जुन ठाउँमा छौं, यो उपलब्धिमा जनयुद्धको योगदान छ, उनीहरुले भनेका थिए। कांग्रेस सांसदहरू विष्णु लामिछाने, सरीता गुरुङ, ललितकला गुरुङ, विन्दुकुमार थापा र दोबाटे विश्वकर्माले नीति कार्यक्रमलाई सस्तो लोकप्रियताका लागि ल्याएको पार्टी घोषणापत्रको संज्ञा दिए। राष्ट्रिय जनमोर्चाका कृष्ण थापा र पियारी थापाले पनि नीति तथा कार्यक्रमको आलोचना गरे। एमाले सांसदहरू मायानाथ अधिकारी, प्रभा कोइराला, धनञ्जय दवाडी, मनबहादुर गुरुङ, जूनादेवी नेपाली, सावित्री राना, मोहन रेग्मी, चन्द्रमोहन गौचन लगायतले नीति तथा कार्यक्रमले प्रदेशको समृद्धिको यात्रा मार्ग निर्देश गरेको विचार राखे।"
कहिले पुग्छन् २९ हजार कर्मचारी स्थानीय तहमा ?,"काठमाडौं : कर्मचारीको सहमति लिन निवेदन मागिएको हो । निवेदन नदिनेहरूलाई पनि आवश्यकताअनुसार स्थानीय तहमा खटाइने छ, सामान्य प्रशासन मन्त्रालयका प्रवक्ता रुद्रसिंह तामाङले भने । देशभरका ७ सय ५३ स्थानीय तह र ७७ जिल्ला समन्वय समिति प्रभावकारी बनाउन तत्काल आवश्यक २९ हजार कर्मचारी खटाउन सरकारलाई हम्मेहम्मे परेको छ । कर्मचारी समायोजन प्रक्रिया लम्ब्याउँदै सरकारले निवेदनको आधारमा कर्मचारी खटाउने नरम नीति ल्याएपछि स्थानीय तहमा कर्मचारी पुग्न अझै महिनौं लाग्ने देखिएको छ । संघीय मामिला तथा सामान्य प्रशासन मन्त्रालयको पछिल्लो अध्ययनअनुसार स्थानीय तहमा गरी झण्डै २९ हजार कर्मचारी दरबन्दी खाली छ । निवेदनका आधारमा २९ हजार कर्मचारी खटाउँदा स्थानीय तहमा कर्मचारी पुग्न महिनौं लाग्ने देखिएको हो । निजामती सेवा ऐन र नियमावलीअनुसार सरकारले आवश्यकताका आधारमा जोसुकै कर्मचारी जहाँ पनि खटाउन सक्छ तर सरकारले १५ दिन समय दिएर स्थानीय तहमा जान इच्छुक कर्मचारीसग सोमबार निवेदन मागेको छ । निजामती सेवामा ८६ हजार कर्मचारी छन् । यिनै कर्मचारीबाटै संघ, प्रदेश र स्थानीय तहमा कर्मचारी समायोजन गर्नुपर्ने संवैधानिक व्यवस्था छ । सरकारले व्यवस्थाअनुसार समायोजन सुरु गर्न सकेको छैन । यसअघि खटाइएका सयौं कर्मचारी बीच बाटोबाटै फर्किएको र स्थानीय तहमा नपुगेको गुनासो आइरहँदा निवेदनका आधारमा खटाउने नीति सफल हुन कठिन हुने पूर्वप्रशासकहरूको दावी छ । पूर्वसचिव शारदाप्रसाद त्रितालका अनुसार सरकारले संघीयतामा कर्मचारी व्यवस्थापन र समायोजनको स्पष्ट नीति र प्रारूप नल्याउँदा कर्मचारी खटाउने विषय जटिल बन्दै गइरहेको बताए । नीति ल्याएर सोहीअनुसार सबै तहमा कर्मचारी खटाइ सक्नुपर्नेमा अहिलेसम्म त्यसो नहुनुले सेवाप्रवाह अवरुद्ध भइरहेको छ, उनले भने । सरकारले दुई साताअघि स्थानीय तह तत्काल प्रभावकारी बनाउन ५७ हजार ३ सय ५४ कर्मचारी आवश्यक पर्ने भन्दै सोहीअनुसार अन्तरिम संरचना र दरबन्दी स्वीकृत गरेको थियो । हाल स्थानीय तहमा मुश्किलले करिब २८ हजार कर्मचारी मात्र रहेको संघीय मामिला तथा सामान्य प्रशासन मन्त्रालयले जनाएको छ । ११ महिनायता स्थानीय तहले कर्मचारी अभावमा विकास निर्माणलगायत काम गर्न सकेका छैनन् नै पुँजीगत खर्चसमेत गर्न सकेका छैनन् । स्थानीय तह बनेको ११ महिनामा पनि स्पष्ट र कडा नीति ल्याउन नसक्दा स्थानीय तहले कर्मचारी पाउन महिनौं कुर्नुपर्ने सामान्यका एक अधिकारीले बताए । संघीय मामिला तथा सामान्य प्रशासन मन्त्रालयका प्रवक्ता सहसचिव रुद्रसिंह तामाङले कर्मचारी खटाउनु जटिल भए पनि अब छिट्टै टुंगोमा पुर्याउन गृहकार्य अघि बढेको बताए । कर्मचारीको सहमति लिन निवेदन मागिएको हो । निवेदन नदिनेलाई पनि आवश्यकताअनुसार स्थानीय तहमा खटाइने छ, उनले भने । सामान्यका सहसचिव शिवराम न्यौपानेले स्थानीय तहमा कर्मचारी व्यवस्थापन गर्न ढिलो भइसकेको बताए । स्थानीय तहमा आवश्यक कर्मचारी : ५७,३५४ हाल कार्यरत : २८ हजार अब पठाउनु पर्ने : २९ हजार जिल्लास्थित सरकारी कार्यालयबाट पठाउनु पर्ने : १९,५५८"
संसद् अधिवेशन बोलाउन गृहकार्य,"काठमाडौं : सरकारले वैशाख २३ गतेभित्र बजेट अधिवेशन बोलाउन गृहकार्य सुरु गरेको छ । जेठ १५ मा बजेट ल्याउनुपर्ने संवैधानिक व्यवस्थाका कारण प्रिबजेट छलफल, वार्षिक नीति तथा कार्यक्रम पनि संसद्मा प्रस्तुत गर्नुपर्ने भएका कारण वैशाख २३ भित्र अधिवेशन बोलाउने तयारी भइरहेको सरकारले जनाएको छ । मुख्यसचिव लोकदर्शन रेग्मीले संसद्का महासचिव मनोहरप्रसाद भट्टराईसँग बुधबार भेट गरी अधिवेशनको प्रक्रियाबारे जानकारी लिएका छन् । महासचिव भट्टराईले प्रिबजेट छलफल, नीति तथा कार्यक्रम प्रस्तुत गर्नुपर्ने भएका कारण वैशाख तेस्रो साताभित्र अधिवेशन बोलाउन मुख्यसचिव रेग्मीलाई सुझाव दिएका थिए । कानुनमन्त्री शेरबहादुर तामाङले वैशाख २३ भित्र अधिवेशन बोलाउने गरी गृहकार्य भइरहेको अन्नपूर्णलाई जानकारी दिए । संसद् अधिवेशन नभएका कारण आजभोलि अधिकांश माननीयज्यू जिल्ला भ्रमणमा जानुभएको छ, मन्त्री तामाङले भने, माननीयलाई काठमाडौं फर्कन र संसद्मा सबै प्रक्रिया पूरा गर्नुपर्ने समयलाई ध्यानमा राखेर अधिवेशन आह्वान हुन्छ । वैशाख २३ भन्दा अघि नै बजेट अधिवेशन आह्वान हुने मन्त्री तामाङले जानकारी दिए । वैशाख तेस्रो साता अधिवेशन आह्वान भयो भने अघिल्लो अधिवेशनले अनुमोदन गरेका तीन वटा अध्यादेश भने स्वतः निष्क्रिय हुनेछन् । संसद् अधिवेशन प्रारम्भ भएको ६० दिनभित्र संसद्ले अध्यादेशलाई नयाँ विधेयकमार्फत प्रतिस्थापन गर्नुपर्छ । राष्ट्रियसभा निर्वाचन, चिकित्सा शिक्षा र सत्य निरुपण तथा मेलमिलाप आयोगसम्बन्धी अध्यादेशलाई वैशाख २० भित्र प्रतिस्थापन गर्नुपर्नेमा अधिवेशन भने वैशाख २० पछि मात्र सुरु हुँदै छ । स्रोतका अनुसार सरकारले नयाँ अध्यादेशमार्फत तीनवटा अध्यादेशलाई निरन्तरता दिने तयारी गरिरहेको छ । त्यसो गर्दा सरकारलाई नयाँ विधेयक बनाउन थप ६० दिनको समय प्राप्त हुन्छ । यता, संसद् सचिवालयले बजेट अधिवेशनमा पर्याप्त बिजनेस पठाउन सरकारको ध्यानाकर्षण गरेको छ । सरकारले बिजनेस दिन नसक्दा पहिलो अधिवेशन एक महिना मात्र चलेको थियो । बजेट अधिवेशन भए पनि आगामी अधिवेशनले संविधानले नै व्यवस्था गरेका दर्जनांै ऐन निर्माण गर्नुु पर्नेछ । अधिवेशनअगाडि बिजनेस पठाइदिन सरकारको ध्यानाकर्षण गरिसकेको छुु, सभामुुख कृष्णबहादुुर महराले भने, सरकारबाट पनि बिजनेसको तयारी भइरहेको जानकारी आएको छ । प्रतिनिधिसभा र राष्ट्रियसभाका नियमावली बनाउन गठित समितिले पनि आगामी अधिवेशनअगावै नियमावलीलाई टुुंगो लगाउने तयारी गरेका छन् । कानुन निर्माणमा मात्र केन्द्रित हुुनुुपर्ने भएकाले अब संसदको आकर्षण घट्ने हो कि भन्ने चिन्ता छ, राष्ट्रियसभा अध्यक्ष गणेश तिमिल्सेनाले भने, अबका अधिवेशनलाई प्रभावकारी बनाउन दुुवै सदनले केही नयाँ व्यवस्था गर्दै छौं । प्रतिनिधिसभामा प्रधानमन्त्रीसँग सांसदको प्रत्यक्ष प्रश्नोत्तर, शून्य र विशेष समयमा सांसदले उठाएका प्रश्नको तीन दिनभित्र मन्त्रीले जवाफ दिनुुपर्ने तथा मन्त्रीसँग पनि सांसदको प्रत्यक्ष प्रश्नोत्तरको व्यवस्था गरिँदै छ । सरकारलाई संसद्प्रति उत्तरदायी बनाउन तथा संसद्लाई प्रभावकारी बनाउन प्रतिनिधिसभा तथा राष्ट्रिय सभा नियमावलीमा केही नयाँ व्यवस्था गर्न लागिएको छ ।"
एमालेमाओवादी एकताको कुरा नाटक मात्रै : रामचन्द्र पौडेल,"बागलुङ : नेपाली कांग्रेसका वरिष्ठ नेता रामचन्द्र पौडेलले एमालेमाओवादी एकता नाटक मात्र भएको बताएका छन्। नेपाल प्रेस युनियनले बिहीबार बागलुङमा गरेको पत्रकार सम्मेलनमा बोल्दै नेता पौडेलले यस्तो बताएका हुन्। एमाले माओवादी मिल्ने चरणमा छन्, पार्टी मिल्नु राम्रो कुरा हो, उनले भने, तर ,कम्युनिष्टको एकता स्वार्थ र अवसरमा आधारित नाटक जस्तो हुन्छ, यो पनि नाटक मञ्चन हो। कम्युनिष्ट पार्टीको भन्ने एउटा र गर्ने अर्को देखिएको भन्दै बरिष्ठ नेता पौडेलले कांग्रेस प्रतिपक्षमै बसेर राष्ट्रका लागि आवश्यक भूमिका खेल्ने बताए। राजनीतिक स्थायीत्व र समृद्धिका लागि रचनात्मक भुमिका खेल्छौ, सर्वसत्तावाद र गलत प्रवृत्ति रोक्न पार्टी लाग्छ, उनले भने, अस्थिरता हुँदा हाम्रो विकास अलमलिएको छ, अब गति लिनेछ भन्ने विश्वास छ। संघीयत नेपालका लागि नयाँ प्रयोग भएकाले सरकार र अन्य सबैले धेरै फराकिलो सोचका साथ काम गर्न आवश्यक भएको उनको भनाइ छ। अब कम्युनिज्मको प्रयोग हेर्न चाहेको उनको भनाइ छ। विपक्षमा बसेर कम्युनिष्ट सरकारको काम हेर्ने उने बताए। तीन तहको चुनावबाट बहुमत प्राप्त गरेका वामपन्थी पार्टीको सरकारको बिगतको बोली र व्यवहार अब प्रष्ट हुने उनको भनाइ छ। गाउँ गाउँमा सिंहदरबार भनिए पनि अधिकार केन्द्रिकृत गर्ने आशकां उत्पन्न भएको छ, उनले भने, अधिकार तल्लो तहसम्म पुगेमा मात्र लोकतन्त्र संघीयताको सपना साकार हुनेछ।"
प्रदेश १ मा नाम र राजधानीकाे बहस,"विराटनगर : प्रदेश १ का मुख्यमन्त्री शेरधन राईले प्रदेशको नाम जुराउने र स्थायी राजधानी तोक्ने विषयमा धारणा ल्याउन संसदमा प्रतिनिधत्व गर्ने दललाई आग्रह गरेका छन् । मुख्यमन्त्री निवासमा बिहीबार छलफल आयोजना गरी मुख्यमन्त्री राईले प्रदेशको नाम र स्थायी राजधानीको विषयमा धारणा ल्याउन आग्रह गरेका हुन् । छलफलमा प्रदेश सरकारले अब ल्याउने पूर्ण बजेट, नीति तथा कार्यक्रमको विषयमा साझा धारणा बनाउने विषयमा पनि छलफल भएको थियो । छलफलपछि राईले पत्रकारहरुसँग भने,दुवै विषयमा टुंगोमा पुग्न दलहरुको धारणा मागेको हुँ । नामकरण र स्थायी राजधानीको विषयले प्रदेश संसदमा समेत प्रवेश पाएको छ । शुन्य समयमा बोल्ने सांसदले प्रदेश राजधानी र नामको टुंगो लगाएर अघि बढ्नु पर्ने बताएका छन् । तीन दिन देखि लगातार बसेको प्रदेश सभामा पनि राजधानी र नामाकरणको विषयले प्रवेश पाएको छ । प्रदेश सभाको मंगलबार बसेको बैठकमा शू््न्य समय र सरकारका तर्फबाट प्रस्तुत भएको राजश्व र व्ययको अनुमान (बजेट) बारे भएको छलफलमा बोल्ने सांसदले राजधानी र प्रदेशको नामाकरणको विषय टुंगोमा पुयाउनु पर्ने माग गरे । अहिले प्रदेशको अस्थायी राजधानी विराटनगर रहेको छ । शू््न्य समयमा बोल्दै प्रदेश सभा सदस्य विनदेवी राईले प्रदेशको राजधानी धनकुटा बनाउँदा उपयुक्त हुने बताउँदै भनिन्,राजधानीको लागि प्रदेशका सबै जिल्लाहरुको केन्द्र भागमा पर्छ । यहाँ प्रशस्तै सरकारी कार्यालय छन । धनकुटा नगरपालिकाले नै ४८ रोपनी जग्गा दिने भनेको छ । अरु थप्न पहल गर्नेछौं । उनले प्रदेश सभाले राजधानीको विषयलाई धेरै थाँती नराख्न माग गरिन ।प्रदेश सभा सदस्य शेखरचन्द्र थापाले नवजात शिशुको रुपमा प्रदेश सरकार तथा यसको संरचना तयार भई सकेकोले अब नामाकरण गर्न ढिलाइ गर्न नहुने बताउँदै भने,अब नाम राख्ने कि नराख्ने,स्थायी राजधानी तोक्ने किन तोक्ने भन्ने महत्वपूर्ण विषय छ । उनले प्रदेश स्थायी राजधानी तोकेर स्थायी संरचना निर्माणको प्रक्रियामा जानुपर्ने भन्दै सदनको ध्यानाकर्षण गरे । प्रदेश सरकारले ल्याएको बजेट कनिका छरे जस्तो मात्र भएको र सम्भाव्य आय तथा स्रोतको विषयमा बजेट मौन रहेको उनको टिप्पणी थियो । प्रदेश सभा सदस्य रामचन्द्र लिम्बूले अब प्रदेशको स्थायी राजधानी तोक्ने विषयमा छलफल अघि बढ्नु पर्ने बताउँदै भने,राजधानीको विषय जनसरोकारको विषय हो । अब कहाँ तोक्ने भन्ने निर्णय हुनुपर्छ । धनकुटावासीले ठूलो आन्दोलन गरेका छन् उतै राजधानी तोक्नु पर्छ । लिम्बूले बजेटको विषयमा भन्दा राजधानीको विषयमा बढी समय लिए पछि सभामुख प्रदीपकुमार भण्डारीले विषयान्तर नगरी बजेटका विषयमा आफ्ना सुझाव राख्न ध्यानाकर्षण गराएका थिए । लिम्बूले सरकारले ल्याएको बजेटले पर्यटन प्रवद्र्धनमा अझ धेरै विषय समेट्नु पर्ने सुझाव दिए । प्रदेश सभा सदस्य सर्वध्वज साँवाले संसद भवन इटहरीमा सार्न सकिने बताउँदै त्यहाँ धेरै सरकारी जग्गा तथा संरचना रहेको बताए । भने,रेशम खेती कार्यालय, जुट विकास जस्ता सरकारी निकायका जग्गा अनि संरचना छन् । उद्योग वाणिज्य संघकै सभा हललाई पनि प्रयोग गर्न सकिन्छ । उनले इटहरी विकासका दृष्टिले आफै आफ्नो जगमा उभिएको ठाउँ भएको चर्चा गर्दै साँवाले पुरानो ठाउँमा टालटुले काम नगर्न र नयाँ ठाउँमा नयाँ संरचना बनाउन पहल निर्माण हुनु पर्ने माग गरे ।अर्का प्रदेश सभा सदस्य उत्तमकुमार बस्नेतले सोलुखुम्वुबाट प्रदेश राजधानी आउन दुई वटा प्रदेश पार गरेर आउनु पर्ने बाध्यता रहेको बताउँदै विराटनगरसम्म सिधा हवाई उडानको व्यवस्था हुनुपर्ने बताए ।"
कमजोर बन्दै देउवा,"काठमाडौं : पार्टीभित्र कमजोर देखिन थालेपछि शेरबहादुर देउवा पार्टीका प्रमुख तीन पदाधिकारी मनोनयन गर्नतर्फ लागेका छन् । कांग्रेसको विधानअनुसार सभापतिमा निर्वाचित भएको दुई महिनाभित्र सभापतिले एक उपसभापति, एक महामन्त्री र एक सहमहामन्त्री मनोनीत गर्नुपर्ने व्यवस्था छ तर १३ औं महाधिवेशनबाट बलियो मतका आधारमा सभापति चुनिएका देउवाले दुई वर्ष बित्दासमेत मनोनयन गरेका छैनन् । मनोनयनलाई लिएर महाधिवेशनताका उनकै गुटमा रहेका नेतासमेत उनीविरुद्ध लागेपछि देउवाले पदाधिकारी मनोनयन गरी पार्टीभित्र आफ्नो पक्कड कायम राख्न खोजेको देखिएको छ । मनोनीतमा पर्न देउवा खेमा बाहिरका नेताहरूको समेत दौडधुप बाक्लिएको छ । यद्यपि, देउवाले उपसभापतिमा विमलेन्द्र निधि, महामन्त्रीमा पूर्णबहादुर खड्का र सहमहामन्त्रीमा प्रकाशशरण महत वा मानबहादुर विश्वकर्मालाई मनोनीत गर्ने सम्भावना रहेको निकटस्त स्रोत बताउँछ । निर्वाचनपश्चात् सभापति देउवाविरुद्ध कांग्रेसका अन्य सबै गुट उत्रिएपछि उनी कमजोर देखिन थालेका हुन् । केही महिनायता भइरहेका भ्रातृ संगठनका प्रतिस्पर्धामा देउवा खेमाका उम्मेदवार पराजित गर्दै पौडेल र सिटौला समूहका नेताले बाजी मार्नुले त्यही संकेत गर्छ । १३औँ महाधिवेशनमा पार्टीभित्र प्रस्ट बहुमत ल्याएका देउवाले केही प्रमुख भ्रातृसंगठनमा आफ्नो पक्षकालाई नियुक्त गरेका थिए । नेविसंघ र तरुण दलको पदाधिकारीमा देउवाले सिटौलाकै सिफारिसमा संगठनका केही प्रभावशाली पदसमेत दिएका थिए । संघ, प्रदेश र स्थानीय चुनावमा हार व्यहोरेपछि देउवाविरुद्ध सिटौला, वरिष्ठ नेता रामचन्द्र पौडेललगायत सबै एक भएका हुन् । पार्टी बैठकमा सबैले एक स्वरमा देउवाको तीव्र आलोचना गर्ने गरेका छन् । नयाँ गठजोडकै कारण गत महिना निर्माण मजदुर संघ, नेपाल शिक्षक संघ, निजामती कर्मचारी संघ र यातायात मजदुर संघको नेतृत्वमा देउवा खेमा पराजित भएका छन् भने पौडेल र सिटौलाको तर्फबाट संयुक्त बनेका उम्मेदवारहरू नेतृत्वमा पुग्न सफल भएका छन् । २० र २१ फागुनमा भएको निर्माण मजदुर संघको अधिवेशनले जेबी गुरुङको नेतृत्वमा ४३ सदस्यीय समिति निर्वाचित गरेको थियो । गुरुङको नेतृत्वमा पौडेल र सिटौला खेमाको सेट नै विजयी भएको थियो । त्यसैगरी, २ र ३ चैतमा भएको शिक्षक संघको अधिवेशनमा पनि देउवा पक्ष बढारिएको थियो । पौडेल समूहका राजेन्द्रराज पौडेलको प्यानलले देउवा खेमाको प्यानललाई नै हराएको हो । शिक्षक संघको पदाधिकारीमा देउवा पक्षबाट एक मात्र उम्मेदवारले जित निकालेका थिए । शिक्षक संघको निर्वाचनमा पनि पौडेल समूहका उम्मेदवारलाई सिटौला समूहले सघाएको थियो । त्यसैगरी, ४ देखि ७ चैतसम्म चितवनमा भएको कर्मचारी संघको अधिवेशनले पनि सभापति देउवा खेमालाई साइड लगाउँदै पौडेल र सिटौला पक्षको नेतृत्व जिताएको थियो । देउवा पक्षका राजेन्द्र बुढाथोकीलाई हराउँदै पौडेल नजिकका गोपालप्रसाद पोखरेल नेतृत्वमा आए । १६ र १७ चैतमा भएको यातायात मजदुर संघको अध्यक्षमा धर्म भण्डारी, वरिष्ठ उपाध्यक्ष कुमार केसी र महासचिव नुरनाथ पन्त चयन भए । भण्डारी पनि पौडेल र सिटौला समूहकै उम्मेदवार थिए । १३ आँै महाधिवेशनबाट सभापति भएलगत्तै देउवाले नेविसंघ सभापतिमा आफूनिकटका नैनसिंह महरलाई सर्वमम्मत रूपमा अध्यक्ष बनाएका थिए । त्यतिबेला देउवाले सिटौला समूहको तर्फबाट कुन्दनराज काफ्लेलाई महासचिव बनाएका थिए । यसैगरी, तरुण दलमा सभापतिले आफूनिकटलाई सभापति बनाएर पछि पौडेल पक्षकालाई महासचिव बनाएका थिए । पछिल्लो समय हामी पौडेलसँग केही कुरामा एक भएकै हांै, १३ औँ महाधिवेशनमा पौडेलप्रति गहिरो असन्तुष्टि व्यक्त गर्दै आफ्नो छुट्टै समूह खडा गरी सभापतिको उम्मेदवारी दिएका सिटौला भन्छन्, यो सधँै रहिरहन्छ भन्ने अहिल्यै यकिनसाथ भन्न नसकिए पनि गत निर्वाचनपछि अहिलेका लागि हामी एउटै सहकार्यमा छौँ । ९ चैतमा सुरु भएको कांग्रेस केन्द्रीय कार्यसमिति बैठकमा अधिकांश केन्द्रीय सदस्यले पार्टीभित्र गुट मौलाएको भन्दै आलोचना गरे । शेखर कोइरालाले बैठकमा भनेका थिए, पार्टीभित्र कुनै गुटमा सामेल नभए जिम्मेवारी नै नपाउने अवस्था पार्टीमा सिर्जना भएको छ । अर्का नेता प्रकाशमान सिंहले सभापति देउवाले आफूनिकट नेताकार्यकर्ताभन्दा अन्यलाई समेट्न नसकेको आरोप लगाएका थिए । पछिल्लो महाधिवेशनमा मुख्य रूपमा तीन गुट कांग्रेसभित्र देखिएको थियो । गुट : पुरानै रोग जानकारहरू कांग्रेसभित्र धेरै अघिदेखि नै गुटउपगुट चलेको बताउँछन् । कांग्रेसभित्र ०१७ पछि नै मूलभूत रूपमा गुट सुरु भएको देखिन्छ । त्यस समय बीपी कोइराला र सुवर्णशम्शेरबीच त्यस अवस्थामा पार्टी कसरी अघि बढाउने भन्नेबारे मनमुटाव सुरु भएको देखिन्छ । पञ्चायतकालमा परशुनारायण चौधरीलगायत ३८ नेताको समूहले कांग्रेसभित्र छुट्टै विचारको वकालत गर्दै समूह बनाए, जसलाई ३८ से समूह भनियो । ०४६ को परिवर्तनपश्चात् बीपी खेमाको नेतृत्वमा गिरिजाप्रसाद कोइराला हाबी भएपछि त्यसविरुद्ध कृष्णप्रसाद भट्टराई र महेन्द्रनारायण निधिलगायत उभिएका थिए । ०५१ सालमा आएर कांग्रेसभित्रको यो गुटगत चलखेल झन् मौलाएर गएको देखिन्छ । ०५३ को महाधिवेशनमा कांग्रेसको सभापति उम्मेदवारमा गिरिजाप्रसाद कोइरालालाई सघाएका शेरबहादुर देउवा त्यसपछिको महाधिवेशनमा उनैविरुद्ध उभिए । ०५८ मा त्यही गुटउपगुटका कारण विभाजित भयो । दोस्रो जनआन्दोलन सफल भएपछि पुनः एक भएको कांग्रेसभित्रको गुटगत राजनीति सकिएन । बरु बेलाबेला झन् आक्रामक रूपमा आउने गरेको देखिन्छ।"
सडक आन्दोलन गर्न नदिनु सरकारको फाँसीवादी निर्णय : वैद्य,"काठमाडौं : मोहन वैद्य नेतृत्वको नेकपा क्रान्तिकारी माओवादीले सडकमा आन्दोलन गर्न नदिने सरकारको निर्णयलाई फाँसीवादीको संज्ञा दिएको छ । गृहमन्त्रालयको निर्णय अनुसार काठमाडौं जिल्ला प्रशासनले काठमाडौंका सात स्थानबाहेक अन्य क्षेत्रमा कार्यक्रम र प्रदर्शन गर्न नदिने निर्णयको आलोचना गर्दै यस्तो बताएको हो । वैद्य नेतृत्वको क्रान्तिकारी माओवादी काठमाडौं जिल्ला समितिले विज्ञप्ति सार्वजनिक गर्दै उक्त निर्णय सच्याउन माग गरेको हो । क्रान्तिकारी माओवादी, काठमाडौं जिल्ला समिति राज्यको यस प्रकारको फाँसीवादी निर्णयको भत्सना गर्दै सो निर्णय तुरुन्त सच्याउन माग गर्दछ, विज्ञप्तिमा भनिएको छ, जनताको विद्रोह गर्ने अधिकारको सम्मान गरी धर्ना, जुलुस र प्रदर्शनको नैसर्गिक अधिकारको विपरित कुनै सीमा नतोक्न अनुरोध गर्दछ । वैद्य माओवादीले सरकारको यो निर्णयले सरकार अधिनायवादतर्फ उद्यत भएको आरोप समेत लगाएका छन् । काठमाडौं जिल्लाका सातवटा स्थान बाहेक अन्य स्थान वा सडकमा कुनै धर्ना, जुलुसलगायत प्रदर्शन गर्न नपाउने गरी आएको सर्वाजनिक सूचना शान्तिपूर्ण भेला हुन पाउने संविधान प्रदत्त हकलाई कुण्ठित गर्ने, अभिव्यकित स्वतन्त्रता र विद्रोह गर्ने जनताको नैसर्गिक अधिकारको विरुद्ध र लोकतान्त्रिक मूल्य मान्यता विपरित कदमको रुपमा लिँदै यस परिघटनाले सरकार अधिनायवादी शासन लाद्ने प्रक्रियामा उद्यत रहेको संकेतको रुपमा लिएका छौं, विज्ञप्तिमा भनिएको छ ।"
पार्टी एकताका विषयमा दुई अध्यक्षबीच छलफल,काठमाडौँ : नेकपा(एमाले)का अध्यक्ष एवं प्रधानमन्त्री केपी शर्मा ओली र नेकपा माओवादी केन्द्र का अध्यक्ष पुष्पकमल दाहाल प्रचण्डबीच पाटी एकताको विषयलाई लिएर वार्ता भएको छ । पार्टी एकता संयोजन समितिले पार्टी एकतालाई अन्तिम रुप दिन जिम्मेवारी दिएअनुसार प्रधानमन्त्री निवास बालुवाटारमा बिहीबार छलफल गरेको प्रधानमन्त्री ओलीका प्रेस सल्लाहकार डा कुन्दन अर्यालले जानकारी दिए । पार्टी एकता संयोजन समितिको मंगलबारको बैठकले यही वैशाख ९ गते पार्टी एकतासम्बन्धी अन्तिम निष्कर्ष निकाल्न दुई पार्टीका अध्यक्षलाई जिम्मेवारी दिएको थियो ।

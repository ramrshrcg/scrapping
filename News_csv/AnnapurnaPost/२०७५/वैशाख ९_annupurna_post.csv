शीर्षक,विवरण
विमानस्थलमा प्रविधि प्रबन्ध,"मलेसियन निजी हवाई सेवाप्रदायक मालिन्दो एयरको जहाज उडानका क्रममा रनवेबाट चिप्लिएर घाँसे मैदानमा पुगेपछि बन्द भएको त्रिभुवन विमानस्थल झन्डै १४ घन्टापछि सञ्चालनमा आयो। टेक अफ का लागि स्पिड लिएका बेला ककपिटको स्क्रिनमा समस्या देखिएपछि पाइलटले रोक्न ब्रेक लगाउँदा जहाज अनियन्त्रित भई धावनमार्गबाट चालीस मिटर पर पुगेको थियो। केही साताअघि मात्रै यूएस बंग्लोको जहाज अवतरण गर्ने क्रममा दुर्घटना हुदा थुप्रै यात्रुले ज्यान गुमाएका थिए। मालिन्दो टेक अफ गर्ने क्रममा भएको सामान्य दुर्घटनामा मानवीय क्षति भएन तर धावनमार्ग नै बन्द गर्नुपर्ने अवस्था आयो। १४ घन्टा यात्रुहरू अलपत्र परे। मालिन्दो दुर्घटनाले फेरि एकपटक हामीलाई हाम्रो एक मात्र अन्तर्राष्ट्रिय विमानस्थलको सीमितता स्मरण गराएको छ। सेवाप्रदायक एयरलाइन्स कम्पनीहरू थपिँदै जाँदा र एयर ट्राफिक बढ्दै जाँदा धेरैवटा धावन मार्गसहितको अन्तर्राष्ट्रिय विमानस्थलको खाँचो टड्कारो देखिएको छ। १४ घन्टा विमानस्थल बन्द गर्नुपर्ने पछिल्लो अवस्थाले यसको आवश्यकता बोध थप गराएको छ। यसअघि एकपटक यसैगरी धावनमार्गमा टर्किस एयर चिप्लिँदा चार दिन विमानस्थल बन्द गर्नुपरेको थियो। ४ मार्च २०१५ मा धावनमार्गबाट उक्त जहाज हटाउन टर्किस एयरलाइन्सले नै चार दिन लगाएर प्रविधिको व्यवस्थापन गरेको थियो। विमानस्थल कार्यालयले यस प्रकृतिका दुर्घटना दोहोरिँदै जान थालेपछि छिटो धावनमार्ग खाली गर्न सकिने गरी तम्तयार बस्न सक्नुपर्छ। यसरी विमान धानवमार्गमै अड्किएको अवस्थामा त्यसलाई सार्न प्रविधिको व्यवस्थापन एयरलाइन्सले नै गर्ने गरेको छ। यसअघिको अभ्यास त्यही छ। टर्किस एयरलाइन्सले प्राविधिक र प्रविधि बाहिरबाट ल्याएर चार दिनपछि जहाज हटाएको थियो। मालिन्दो चिप्लिएर धावन मार्ग बन्द भएपछि यसलाई हटाउन ग्राउन्ड ह्यान्डलिङ गरिरहेको नेपाल एयरलाइन्सले सम्बन्धित एयरलाइन्सको प्राविधिक निगरानीमा जहाज तान्ने काम गरेको थियो। अहिलेको समस्या टरे पनि विमानस्थलले भविष्यमा हुन सक्ने यसखाले दुर्घटना र समस्याको व्यवस्थापन गर्नेतर्फ तयारी केन्द्रित गर्नुपर्छ। एयरलाइन्स कम्पनीले विज्ञसहितको अरू कम्पनीसँग आवश्यक पर्दा बोलाउने गरी सम्झौता गरेका हुन्छन्। त्यसकारण सरकारले एयरलाइन्सहरूसँग यसखाले आवश्यकताका लागि आवश्यक प्रविधिको प्रबन्ध गरेका छन्छैनन् ? नियमित निगरानी गर्न जरुरी छ। विकल्पमा यस्तो प्रविधिकै पनि व्यवस्था विमानस्थलले गर्न सके लामो समय धावनमार्ग बन्द गर्नुपर्ने अवस्था नआउन सक्छ। प्राविधिक त्रुटि, दुर्घटना आकस्मिक हुन्। यसलाई न्यून गर्न सकिन्छ र त्यस्तो हुन नदिन चनाखो बस्न सकिन्छ। दुर्घटनाका जोखिम न्यूनीकरण गर्ने, त्यसपछिका उद्धार र व्यवस्थापन केकसरी गर्ने विमानस्थलजस्तो संवेदनशील ठाउँमा त्यसको प्रबन्ध हुनुपर्छ। नेपाल नागरिक उड्डयन प्राधिकरणले यस्तो घटना फेरि पनि हुनसक्ने भन्दै जहाज तान्ने प्रविधि नेपाल आर्मीसँग एमओयू गरेर खरिद गर्ने विषयमा छलफल थालेको छ। यो सकारात्मक हो। एकातिर सरकार एयरलाइन्सहरूलाई थप जिम्मेवार बनाउनेतिर लाग्नुपर्छ भने अर्कोतर्फ आवश्यक पर्दा आफैंले पनि संकट टार्न सक्ने अवस्थामा रहनुपर्छ। सबैभन्दा महŒवपूर्ण पक्ष, हामीसँगै एउटै अन्तर्राष्ट्रिय विमानस्थल छ जुन सानो र साँघुरो छ। जुन दरमा अहिले विदेशी एयरलाइन्सहरू भित्रिएका छन्, त्यस हिसाबले एउटै मात्र धावनमार्ग भएको यो विमानस्थल कुनै पनि दृष्टिले पर्याप्त छैन। त्यसकारण थप अन्तर्राष्ट्रिय विमानस्थल बनाउनेतर्फ सरकारले बढाएको पाइला छिटो बढ्न जरुरी छ।"
कांग्रेस बैठक बस्दै,काठमाडौँ : नेपाली कांग्रेस केन्द्रीय कार्यसमितिको बैठक प्रतिनिधि र प्रदेश निर्वाचनको समीक्षा गर्न पुनः आज बस्दैछ। पार्टी केन्द्रीय कार्यालय सानेपामा बस्ने बैठकमा यसअघि बोल्न बाँकी केन्द्रीय सदस्यले आफ्ना धारणा राख्ने दलको कार्यालयले जनाएको छ। यसअघि शुक्रबारका लागि बोलाइएको बैठक अधिकांश केन्द्रीय सदस्य राजधानीबाहिर भएकाले बैठक नबसी स्थगन गरिएको थियो। गत चैत ९ गतेदेखि सुरु भएको केन्द्रीय समितिको बैठक चैत १६ गते दलका नेता खुमबहादुर खड्काको निधन भएपछि स्थगन गरिएको थियो। यसअघि छ दिनसम्म चलेको बैठकमा ४४ केन्द्रीय सदस्यले निर्वाचनमा दलको हारका सम्बन्धमा आफ्ना धारणा व्यक्त गरिसकेका छन्। बैठकमा केन्द्रीय सदस्यले दलको नेतृत्वको कार्यशैलीका कारण निर्वाचनमा हार व्यहोर्नु परेका सम्बन्धमा पक्षविपक्षमा तर्क राखेका थिए। केन्द्रीय समितिको बैठकले महासमिति बैठकको मिति र स्थान तोक्नाका साथै केन्द्रीय समितिमा रिक्त पदाधिकारी र सदस्यको नियुक्तिसमेतको निर्णय गर्ने बताइएको छ।रासस
अझै एकअर्कालाई आश्वस्त पार्दै ओलीदाहाल,"काठमाडौं : एमालेमाओवादी पार्टी एकता एकीकृत पार्टीको नयाँ केन्द्रीय समिति र एकतापछि नेताहरूको सम्भावित भविष्यको खोजीका कारण लम्बिएको घुमाउरो शैली मा नेताहरूले नै स्विकारेका छन् । नेपाल कम्युनिस्ट पार्टी स्थापना दिवसका अवसरमा आयोजित संयुक्त कार्यक्रममा एमाले अध्यक्ष तथा प्रधानमन्त्री केपी ओली र माओवादी केन्द्रका अध्यक्ष पुष्पकमल दाहालको अभिव्यक्तिले पार्टी एकताअगाडि दुवै नेता आपसी विश्वासको वातावरण बनाउने र एकीकृत पार्टीको संगठनको अनुपात मिलाउने छलफलमा अझै अल्झिएको प्रस्टै संकेत दिएको छ । आइतबारको सार्वजनिक कार्यक्रममा माओवादी अध्यक्ष पुष्पकमल दाहाल अलिक बढी एमाले अध्यक्ष तथा प्रधानमन्त्री ओलीबाट विश्वस्त हुन चाहिरहेका थिए भने ओली दाहाललाई विभेदरहित र सम्मानजनक एकतामा आशंका नगर्न आग्रह गर्दै थिए । पार्टी स्थापना दिवसमै पार्टी एकता गर्ने सम्भावित मिति टारेका एमालेमाओवादीले आइतबारको सभाबाट नयाँ मिति घोषणा गर्ने अपेक्षा दुवै पार्टीका नेताकार्यकर्ताले गरेका थिए । तर, अझै पनि ओलीदाहाल आपसमा विश्वस्त हुन नसकेका कारण नयाँ मिति अन्योलमा परेको छ । यसलाई नेताहरूले भने चलाखीपूर्ण तरिकाबाट सम्बोधनका क्रममा मिति घोषणा नगरी ढ्याम्मै पार्टी एकता गर्ने जवाफ दिएका छन् । एमालेले ९ वैशाखमा पार्टी एकता हुन नसके पनि पार्टी स्थापना दिवसको दिन पारेर पार्टी एकताको नयाँ मिति घोषणा गर्न माओवादी नेतृत्वसँग प्रस्ताव गरेको थियो । तर, माओवादीले एकताका समग्र विषय नमिलेसम्म नहतारिन गरेको आग्रहपछि आइतबार पार्टी एकताको नयाँ मिति घोषणा टरेको थियो । माओवादी अध्यक्ष दाहाल पार्टी एकतापछि पनि केन्द्रमा आफ्नो बलियो वर्चस्व कायम गरिराख्न चाहन्छन् । त्यसैले पनि उनले केन्द्रमा बराबरी आधारमा एकताको मोडेलमा एमाले अध्यक्ष ओलीसँगको वन टु वन वार्तामा अडान लिइरहेका छन् । दाहालले आइतबारको कार्यक्रममा पनि पार्टी एकता गर्दा निर्माण हुने संगठनात्मक मोडालिटीमा पनि आफ्नो समय खर्चे । उनले शनिबार मात्रै ओलीसँगको वन टु वन वार्तामा एकतापछिको पार्टी संगठनको मोडालिटीबारे तीन वटा सूत्रमा छलफल भएको खुलाए । उनले भने, हामी दुई अध्यक्षबीच संगठनात्मक मोडालिटीका विषयमा पनि सहमति भएको छ । पहिलो, सम्मानजनक ढंगले एकता गर्नुपर्छ । कसैले कसैलाई हिमुलेट गर्ने, अपमानित गर्ने, विभेद गर्ने गरी एकता हुन सक्दैन । दोस्रो, एकता गर्दा समानताको सिद्धान्तलाई अंगीकार गर्नुपर्ने र तेस्रो न्यायोचित ढंगले एकता गर्ने समझदारी छ । दाहाललाई पार्टीभित्र बाट केन्द्रमा आफ्नो उपस्थिति बलियो बनाउन पार्टीभित्रैबाट चर्काे दबाब छ । दाहालले खुलाएका मोडेलका विषय ओलीले पनि स्विकारे । प्रचण्डजीले तीन सूत्र भन्नुभयो, असमानता, विभेद र अपमानको बीचमा पार्टी एकता हँदैन । ओलीले भने पार्टीभित्र र बाहिरबाट आउने प्रेसर सामना गरेर अगाडि बढ्नुपर्नेतर्फ जोड दिएका थिए । पार्टी एकता कुनै बाटोमा टपक्क टिपेर आइलागेको होइन, त्यस्तै, कतिपयले सुपरमार्केटमा घुम्न गएका बेला त्यहाँबाट किनेर ल्याइएको पनि होइन, ओलीको भनाइ थियो, कहिले यो भएन, त्यो भएन भनेर साथीहरूको गुनासो पनि हामीले सुन्नुपरेको छ । यो यस्सै भएको होइन, बडो मिहिनेतसाथ यहाँसम्म आइपुगेको हो । ओलीले अब जतिसुकै अप्ठ्यारा आइलागे पनि एकता निकट दिनमै भइछाड्ने बताए । उनले पार्टी एकता संयोजन समिति बैठकमा आफूले सुनाएको प्रसंग नेताकार्यकर्तालाई पनि सुनाउँदै भने, अब मेरो जुत्ता मिलेन लाउँदिन भन्ने ठाउँ छैन, जुत्ता मिलेन भने पनि खुट्टालाई ताछतुछ पारेर भए पनि मिलाएर लगाउनुपर्छ । पार्टी एकता त्यस्तै हो, अब जुत्ताको कुरा होइन, खुट्टा ताछेर भए पनि लगाउनुपर्छ । हामी अब त्यो बिन्दुमा पुगिसक्यौं । ओलीले एमालेमाओवादी एकता बिहेअघि दुलाहादुलहीको अवस्थाजस्तै भएको भन्दै अब दुई पार्टी छिट्टै बिहेको तयारीमा लागेको पनि बताएका थिए । बिहे गर्नुभन्दा अगाडि एउटै घर हुँदैन । दुलहीको घर अन्तै हुन्छ, दुलाहाको घर अन्तै हुन्छ । यो घर त्यो घर भन्ने हुन्छ । बिहे गरिसकेपछि एउटै घर हुन्छ, घरको बाछो, बिरालोको पनि माया लाग्छ, ओलीले भने, यो पार्टी एकता पनि त्यस्तैत्यस्तै हो । एकता भइसकेपछि सबै कुरा थाहा हुन्छ। दाहालले पार्टी एकता गर्दा दुवै पार्टीका संवेदनशीलतालाई गहिरो गरी आत्मसात् गर्नुपर्ने कुरा उठाएपछि ओलीको त्यस्तो प्रतिक्रिया आएको हो । दाहालले पार्टी नेताहरू पनि मान्छे नै भएकाले मन भड्काउने प्रयास हुन सक्नेतर्फ नेताहरूलाई ध्यानाकृष्ट गर्दै दुवै पक्षको संवेदनशीलतालाई बुझ्न प्रयास हुनुपर्नेमा जोड दिएका थिए । नेतालाई गएर उल्टोपाल्टो कुरा लगाई बिगार्ने होइन, तपार्इंले मेरो कान यताबाट पनि भर्ने, उताबाट पनि भर्ने होइन, असरै पर्दैन म भन्दिनँ । मान्छे हो । तर, तपाईंहरूले सकारात्मक रूपमा जिम्मेवारी दिनुभयो भने त्यही आधारमा हुन्छ । मलाई मात्रै होइन, केपीजीलाई पनि त्यही हुन्छ होला, दाहालले भने । तर, ओलीले दुई शीर्ष नेताले नमाने पनि पार्टी एकता हुने भन्दै सेन्टिमेन्ट कुरा नगर्न दाहाललाई आग्रह गरे । हुन त प्रचण्डजीले भन्नुभयो, अलिक सेन्टलमेन्ट भावनाका कुरा । प्रचण्डले नमाने पनि, केपी ओलीले नमाने पनि पार्टी एकता हुन्छ । म त्यत्ति सेन्टिमेन्टल कुरा गर्न चाहन्नँ, प्रधानमन्त्री ओलीले भने । मिति घोषणा हुन सकेन एमालेमाओवादीले सम्भावित ९ वैशाखको मिति टारेपछि आइतबार दुवै अध्यक्षले सार्वजनिक कार्यक्रममार्फत पार्टी एकताको नयाँ मिति घोषणा गर्ने तयारी थियो । तर, आइतबार बिहान बसेको माओवादी केन्द्रीय कार्यालय बैठकले मिति घोषणामा हतार नगर्न र पहिले पार्टी एकताका सम्पूर्ण प्राविधिक कामको टुंगो लगाउन अध्यक्ष दाहालमाथि प्रेसर बढाएपछि माओवादी पक्ष मिति घोषणाबाट भने पछि हटेको हो । तर, दाहालले त्यसलाई सार्वजनिक कार्यक्रममा चतुर्याइँपूर्वक जवाफ फर्काए । हामीले १७ असोजमा धेरै होहल्ला गरेर हामीले संयोजन समिति गठन गरेका थिएनौं, तपाईंहरूलाई धेरै सरप्राइज लागेको थियो होला, एकैचोटि । तर, त्यसबेला अलिअलि सरप्राइज नदिएको भए हुने थिएन । दाहालले भने, मेरो र कमरेड केपी ओलीको छलफल हुँदा हल्ला गरिसकेपछि त्यो दिन हुँदैन भन्ने बुझे हुन्छ । यहाँ अनेक मान्छे छन्, एउटा मात्र खेल छ भन्ने होइन, यतिबिघ्न स्वार्थ, विचार र प्रवृत्ति टकराइरहेका हुन्छन्, हामी त्यो दिन गर्छौं भनेर हुँदैन । जुन दिन भनिएको छैन, त्यो दिन ढ्याम्मै हुन्छ र गर्नै पर्छ पनि । कार्यक्रम हलमा एकता संयोजन समितिले राखेको मूल ब्यानरमै माओवादी नेताकार्यकर्ताले असन्तुष्टि जनाउँदै हुटिङ गरेपछि कार्यक्रम तीन घण्टा ढिलो गरी सुरु भएको थियो । पछि माओवादीका तर्फबाट पनि नयाँ ब्यानर ल्याएर राखेपछि मात्र दुई वटा ब्यानरमा कार्यक्रम भएको थियो। यसले पनि दुई पार्टी एकतामा अझै मन मिल्न नसकेको देखाइरहेको थियो । तर, यसलाई पनि नेताहरूले ठूलो विषय नबनाउन आग्रह गरे । प्रधानमन्त्री तथा एमाले अध्यक्ष ओलीले दाँतमा लागेको सानो ढुंगाको रूपमा यसलाई लिन आग्रह गर्दै एकता हँदैन भन्ने भ्रम नपाल्न आग्रह गरे । उनले निकट भविष्यमै पार्टी एकता हुने भन्दै नेताकार्यकर्तालाई विश्वस्त पारेका थिए ।"
"कुलबहादुरले भनेः देउवालाई सभापति बनाउनु गम्भीर भूल थियो, मर्माहत र लज्जित छु","काठमाडौँः नेपाली कांग्रेस केन्द्रीय सदस्य तथा पुराना नेता कुलबहादुर गुरुङले शेरबहादुर देउवालाई पार्टी सभापति बनाउनु गम्भीर भूल भएको बताएका छन् । कांग्रेसको जारी केन्द्रीय समिति बैठकमा आफ्नो लिखित मन्तब्य राख्दै पार्टीमा शालिन नेताका रुपमा परिचित गुरुङले देउवाका कारण आफूले पनि लाज मानेर हिँड्नुपर्ने अवस्था आएको बताएका छन् । केन्द्रीय समितिमा ४ बुँदे लिखित विचार राख्दै गुरुङ देउवाका कारण कांग्रेसले आफ्नो साख मात्रै नगुमाई राष्ट्रिय तथा अन्तर्राष्ट्रिय जगतमै लोकप्रियता गुमाएको पनि बताएका छन् । स्थानीय निकायको निर्वाचनमा भएको कांग्रेसको पराजयलाई नेपाली कांग्रेसको केन्द्रीय नेतृत्वले समयमै गम्भिरतापुर्वक नलिई तिनै गल्ति र कमजोरीहरुलाई निरन्तरता दिंदा प्रतिनिधिसभा र प्रदेससभा निर्वाचनमा नेपाली काँगेसले नराम्रोसँग पराजय भोग्नु परेको छ, उनले भनेका छन्, निर्वाचनको यो पराजयले नेपाली कांग्रेसले आज आफ्नो साखमात्र गुमाएको छैन, राष्ट्रिय तथा अन्तराष्ट्रिय जगतमा यसले आफ्नो लोकप्रियता गुमाएको भन्ने मेरो ठहर रहेको छ । बीपीको विचार बोकेको कांग्रेस आज लाजमर्दो अवस्थामा पुगेको भन्दै गुरुङले देउवाकै कारण पार्टी कार्यकर्ताहरु माओवादी अध्यक्ष पुष्पकमल दाहाल प्रचण्डपुत्री रेणुलाई जिताउन हँसिया हथौडामा भोट हाल्न पनि विवश हुनुपरेको गुनासो गरेका छन् । पार्टी सभापति र सभापतिका हैसियतमा प्रधानमन्त्री बनेका देउवाजीको क्रियाकलापबाट स्वतन्त्र न्यायालयको गरिमाप्रति पुग्न गएको चोट, सभापति र सभापतिका हैसियतमा प्रधानमन्त्री बनेपछि साझा सवाल लगायत विभिन्न कार्यक्रम र मञ्चहरूमा पार्टी सभापति एवम् प्रधानमन्त्री हैसियत र गरिमा विपरित विवादास्पद अभिव्यक्तिले पार्टीको लोकप्रियतामा पुग्न गएको गंभीर क्षति लगायतको कार्यबाट १३ औं महाधिवेशनमा उहाँलाई सभापतिमा प्रस्तावक बसेको नाताले म अत्यन्त नै मर्माहत हुन पुगेको छु, उनले कटाक्ष गर्दै भनेका छन्, अतः मैले देउवाजीलाई १३ औं महाधिवेशनमा जुन विश्वास लिएर सभापतिमा प्रस्तावित गरेको थिएँ, सभापतिका हैसियतमा उहाँको करिब दुई वर्षको कार्यकाल र प्रधानमन्त्रीका हैसियतबाट उहाँले निर्वाह गरेको भूमिकाबाट आज मेरो मन अत्यन्त नै दुःखित हुन पुगेको परिस्थितिमा पार्टीको विधान र नैतिकताले के भन्छ भन्ने कुराको पर्वाह नराखी मैले १३ औं महाधिवेशनका क्रममा देउवाजीलाई सभापतिमा गरेको प्रस्तावलाई आजैका मितिबाट फिर्ता लिएको कुरा समेत यस गरिमामय कार्यसमितिको बैठकलाई दुःखपुर्वक सुनाउँदछु । देउवाका कारण पार्टी नियमावाली र विधानलाई लत्याइँदा पार्टी मर्माहत भएको पनि उनले दाबी गरेका छन् । पार्टी विधान अनुसार ११ जनाको बनाउनु पर्ने संसदीय समितिलाई २५ जनाको बनाउँदा पनि हामी सबै मौन रह्यौं, उनले भनेका छन्, जिल्लाबाट सिफारिस नगरिएका व्यक्तिहरुलाई टिकट दिँदा र एक ठाउँबाट सिफारिस व्यक्तिलाई अर्को ठाउँमा टिकट दिँदा हामी कोही बोलेनौँ । कार्यसमितिको कुरै छोडौँ, संसदीय समितिमा पनि छलफल नै नगरी भागवण्डाका आधारमा टिकट वितरण गर्दा कार्यसमितिको साथीहरूको भूमिका के रह्यो ? निर्वाचनमा टिकट वितरणमा पनि गम्भीर लापरवाही भएकाले पराजय भोग्नुपरेको जिकिर उनले गरेका छन् । विधान विपरित बनेको संसदीय बोर्डका सवै सदस्यहरूले आफैँले टिकट लियौं, तर दुर्भाग्य मुस्किलले चारजनाले मात्र जित्यौं, यो भन्दा लज्जाको विषयको अरू के हुन सक्छ ?, गुरुङले प्रश्न गरेका छन्, आफैँ टिकट बाँड्ने, आँफै टिकट लिने र आफु आफनो क्षेत्रमा जित्न पनि नसक्ने, अनि पराजयको दोष अर्काको टाउकोमा पन्छयाएर हामी उम्कन सक्दछौं ? गुरुङले निर्वाचनमा पराजयको जिम्मेवारी संसदीय बोर्डका सवै सदस्यहरू र केन्द्रीय कार्यसमितिले लिनु पर्ने अडान पनि गुरुङले लिएका छन् । गुरुङले पार्टीलाई पनि देउवाले ध्वस्त बनाएको आरोप लगाएका छन् । उनले १३ औं महाधिवेशनमा देशभरका महाधिवेशन प्रतिनिधि साथीहरूले विश्वासका साथ मत दिएर सभापतिमा विजयी बनाइएका देउवाले आफूहरुको विश्वास र पार्टीको सिद्धान्त विपरित पार्टीमा गुटलाई मात्रै मलजल गरेको अर्को आरेप पनि लगाएका छन् । देउवाजीले गुटलाई प्रोत्साहित गर्ने, पार्टी विधान बमोजिम दुई महिना भित्र पदाधिकारी प्रस्ताव गरी मनोनयन गर्ने, विभागहरू गठन गरी पार्टीलाई परिचालन गर्ने कार्यमा सभापतिले पूर्ण रूपमा व्यवास्ता गरी पार्टीलाई ध्वस्त बनाएका छन्, गुरुङले गम्भीर आरोप लगाउँदै भनेका छ्न, पार्टीका भातृसंस्थाहरूलाई सशक्त बनाइ परिचालन गर्न सकेको छैन, स्थानीय तहको निर्वाचनका क्रममा चितवनको भरतपुर नगपालिकामा पार्टीको सिद्धान्त, नीति विपरित पार्टीको कार्यसमितिलाई पनि छलेर देउवाजीको सत्ता केन्द्रित मोहबाट अभिप्रेरित भएर माओवादी केन्द्रका अध्यक्ष प्रचण्ड पुत्रीलाई जिताउन हँसिया हथौडामा भोट मागियो । प्रजातान्त्रिक मूल्य र मान्यता एवम् स्वतन्त्र न्याय पद्धतिप्रति पार्टीको अटुट आस्था र विश्वासको भावनामा चोट पुग्ने गरी काम भयो । नेता गुरुङले प्रस्तुत गरेको धारणाको पूर्ण पाठ:"
एमालेमाओवादी कार्यक्रममा भाँडभैलो : ब्यानर झिकेर फालियो,"काठमाडौं : नेकपा एमाले र माओवादी केन्द्रले लेनिन जयन्तीको अवसरमा गर्न लागेको संयुक्त कार्यक्रम सुरु नहुँदै भाँडभैलो मच्चिएको छ। कार्यक्रममा प्रमुख वक्ताका रुपमा प्रधानमन्त्री एवम् एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्ड उपस्थित हुँनै बाँकी थियो। कार्यकर्तालाई सम्यमित हुन एमाले कार्यालय सचिव कृष्णगोपाल श्रेष्ठ आग्रह गर्दै थिए। कार्यक्रमको सुरु नहुँदै प्रधानमन्त्री एवम् एमाले अध्यक्ष ओलीलाई सम्बोधन गर्दा धेरै आदरार्थी शब्द प्रयोग गरेको तर, प्रचण्डको सम्बोधनमा नाममात्र भनेको भन्दै माओवादी कार्यकर्ता आक्रोशित भए। एमाले कार्यालय सचिव श्रेष्ठको शैलीविरुद्ध एक माओवादी कार्यकर्ताले मञ्चमै चढेर चर्को विरोध गरे। उनले विशेषत सम्बोधनमै माओवादी अध्यक्षको अपमान भएको बताए। माओवादी कार्यकर्ताको आक्रोशलाई साम्य पार्न श्रेष्ठले सम्बोधनका क्रममा गल्ती भएकोप्रति माफी नै माग्नु पर्यो। सम्बोधनका क्रममा भएको मानवीय गल्तीप्रति क्षमाप्राथी छु, कार्यालय सचिव श्रेष्ठले मञ्चमा चढेर माफी माग्र्दै भने, अब साम्य भएर बसौं केही बेरमा कार्यक्रम सुरु हुन्छ। ब्यानर झिकेर फालियो यसरी सुरुभएको विवाद टुंगिन नपाउँदै ब्यानरको विषयले अर्को विवाद निस्कियो। लेनिन जयन्तीको अवसरमा आयोजित कार्यक्रको ब्यानरमा पुष्पलाल श्रेष्ठ, मदन भण्डारी, मनमोहन अधिकारीको तस्बिर माथि र तल एकातर्फ ओली र अर्कोतर्फ प्रचण्डको तस्बिर थियो। ब्यानरमा लेनिनको तस्बिर नभएको भन्दै माओवादी कार्यकर्ताले फेरि आक्रोश व्यक्त गरे। माओवादी कार्यकर्ताको आक्रोश त्यत्तिमा मात्र सिमित थिएन। उनीहरुले ब्यानरमा एमालेको नाम पूरा लेखिएको तर, माओवादी केन्द्रको भने 'माके' मात्र लेखिएको भन्दै असन्तुष्टि जनाए। भिडियो हेर्नुहोस् सम्मानजनक एकताको विषयमा बहस र छलफल भइरहेका बेला भइरहेको संयुक्त कार्यक्रममा माओवादीलाई अन्याय भएको असन्तुष्टी कार्यकर्ताले नाराबाजी गर्दै हलभित्रै पोख्न थाले। उनीहरुले ब्यानरमा किन माओवादी केन्द्र नलेखेर 'माके' मात्र लेखियो ? भन्दै प्रश्न गरे। यसको समाधानका लागि राखिएको ब्यानर झिकेर अर्को ब्यानर बनाउने तयारी भयो। विवाद समाधानका लागि मञ्चमा त्यही बेला माओवादीको युवा संगठन योङ कम्युनिस्ट लिग (वाईसीएल)का अध्यक्ष दीपशीखा पुगे। मञ्चमा त्यत्तिबेला एमाले कार्यालय सचिव श्रेष्ठ मात्र थिए। उनीहरुबीच केहीबेर चर्काचर्की नै पर्यो। त्यसपछि कार्यक्रमको मञ्चमा राखिएको ब्यानर कार्यकर्ताले हटाए। कार्यक्रममा ब्यानर र शब्दमा विवाद हुँदै गर्दा अखिलका महासचिव ऐन महर भने मञ्चमै गएर यो विषय कार्यकर्ताको विवाद नभएर संयोजन समितिले निर्णय गर्नुपर्ने विषय भएको भन्दै कार्यकर्तालाई साम्य भएर बस्न आग्रह गरे। तर, माओवादी कार्यकर्ता भने आफूहरु अपमानित भएको भन्दै आक्रोश व्यक्त गरिरकेका थिए। आयोजकले नयाँ ब्यानर बनाउने निर्णय गरेपछि कार्यक्रम स्थलमा पुगे पनि प्रधानमन्त्री ओली र प्रचण्ड मञ्चमा गएका छैनन्। नयाँ ब्यानर ल्याएपछि मात्र कार्यक्रम सुरु गर्ने तयारी एकता संयोजन समितिले गरेको छ।"
लेनिन जयन्तीमा एमालेमाओवादीको किचलो : चार घण्टापछि कार्यक्रम सुरु,"काठमाडौं : अप्रिल २२ लेनिन जयन्तीको अवसरमा नेकपा (एमाले) र नेकपा (माओवादी केन्द्र)ले संयुक्त कार्यक्रम आयोजना गरे। तर, कार्यक्रम सुरु नहुँदै ब्यानरको नाममा ठूलै किचलो भयो। ब्यानमा लेखिएका शब्द र राखिएका तस्बिरमा विषयमा माओवादी कार्यकर्ताले आपत्ति जनाएपछि एकता नजिक पुगेका भनिएका एमाले र माओवादीको संयुक्त कार्यक्रममा भाँडभैलो भएको हो। कार्यक्रमस्थलमा लफडाको शृ्ङखला नै चल्यो। अन्तत नेताहरुबीच कुर्सीमा लेनिन र माक्र्सको तस्बिर राख्ने मञ्च पछाडि दुई ब्यानर टाँगेर कार्यक्रम गर्ने सहमति भएको छ। बिहान १२ बजे हुने भनिएको कार्यक्रम औपचारिक रुपमा भने दिउँसो ४ बजे मात्र सुरु भएको छ। राष्ट्रिय सभामा पुगेका प्रधानमन्त्री एवम् एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्ड गोप्य कोठाको चार घण्टा लामो बसाईपछि मञ्चमा पुगेका छन्। केहीबेरअघि तस्बिर र शब्दको विवाद गर्दै फालिएको ब्यानर फेरि टाँगिएको छ। मञ्चको अगाडि एउटा कुर्सी राखेर त्यही कुर्सीमा लेनिन र माक्सको तस्बिर राखिएको छ। भएकाे के हाे ? कार्यक्रममा प्रमुख वक्ताका रुपमा प्रधानमन्त्री एवम् एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्ड उपस्थित हुँनै बाँकी थियो। कार्यकर्तालाई सम्यमित हुन एमाले कार्यालय सचिव कृष्णगोपाल श्रेष्ठ आग्रह गर्दै थिए। कार्यक्रमको सुरु नहुँदै प्रधानमन्त्री एवम् एमाले अध्यक्ष ओलीलाई सम्बोधन गर्दा धेरै आदरार्थी शब्द प्रयोग गरेको तर, प्रचण्डको सम्बोधनमा नाममात्र भनेको भन्दै माओवादी कार्यकर्ता आक्रोशित भए। एमाले कार्यालय सचिव श्रेष्ठको शैलीविरुद्ध एक माओवादी कार्यकर्ताले मञ्चमै चढेर चर्को विरोध गरे। उनले विशेषत सम्बोधनमै माओवादी अध्यक्षको अपमान भएको बताए। माओवादी कार्यकर्ताको आक्रोशलाई साम्य पार्न श्रेष्ठले सम्बोधनका क्रममा गल्ती भएकोप्रति माफी नै माग्नु पर्यो। सम्बोधनका क्रममा भएको मानवीय गल्तीप्रति क्षमाप्राथी छु, कार्यालय सचिव श्रेष्ठले मञ्चमा चढेर माफी माग्र्दै भने, अब साम्य भएर बसौं केही बेरमा कार्यक्रम सुरु हुन्छ। ब्यानर झिकेर फालियो यसरी सुरुभएको विवाद टुंगिन नपाउँदै ब्यानरको विषयले अर्को विवाद निस्कियो। लेनिन जयन्तीको अवसरमा आयोजित कार्यक्रको ब्यानरमा पुष्पलाल श्रेष्ठ, मदन भण्डारी, मनमोहन अधिकारीको तस्बिर माथि र तल एकातर्फ ओली र अर्कोतर्फ प्रचण्डको तस्बिर थियो। ब्यानरमा लेनिनको तस्बिर नभएको भन्दै माओवादी कार्यकर्ताले फेरि आक्रोश व्यक्त गरे। माओवादी कार्यकर्ताको आक्रोश त्यत्तिमा मात्र सिमित थिएन। उनीहरुले ब्यानरमा एमालेको नाम पूरा लेखिएको तर, माओवादी केन्द्रको भने 'माके' मात्र लेखिएको भन्दै असन्तुष्टि जनाए। सम्मानजनक एकताको विषयमा बहस र छलफल भइरहेका बेला भइरहेको संयुक्त कार्यक्रममा माओवादीलाई अन्याय भएको असन्तुष्टी कार्यकर्ताले नाराबाजी गर्दै हलभित्रै पोख्न थाले। उनीहरुले ब्यानरमा किन माओवादी केन्द्र नलेखेर 'माके' मात्र लेखियो ? भन्दै प्रश्न गरे। यसको समाधानका लागि राखिएको ब्यानर झिकेर अर्को ब्यानर बनाउने तयारी भयो। विवाद समाधानका लागि मञ्चमा त्यही बेला माओवादीको युवा संगठन योङ कम्युनिस्ट लिग (वाईसीएल)का अध्यक्ष दीपशीखा पुगे। मञ्चमा त्यत्तिबेला एमाले कार्यालय सचिव श्रेष्ठ मात्र थिए। उनीहरुबीच केहीबेर चर्काचर्की नै पर्यो। त्यसपछि कार्यक्रमको मञ्चमा राखिएको ब्यानर कार्यकर्ताले हटाए। कार्यक्रममा ब्यानर र शब्दमा विवाद हुँदै गर्दा अखिलका महासचिव ऐन महर भने मञ्चमै गएर यो विषय कार्यकर्ताको विवाद नभएर संयोजन समितिले निर्णय गर्नुपर्ने विषय भएको भन्दै कार्यकर्तालाई साम्य भएर बस्न आग्रह गरे। तर, माओवादी कार्यकर्ता भने आफूहरु अपमानित भएको भन्दै आक्रोश व्यक्त गरिरकेका थिए। आयोजकले नयाँ ब्यानर बनाउने निर्णय गरेपछि कार्यक्रम स्थलमा पुगे पनि प्रधानमन्त्री ओली र प्रचण्ड मञ्चमा गएका छैनन्। नयाँ ब्यानर ल्याएपछि मात्र कार्यक्रम सुरु गर्ने तयारी एकता संयोजन समितिले गरेको छ।"
"प्रचण्ड भन्छन्ः हिजो ह्रस्वदीर्घमा पनि लड्यौँ, अब ड्याम्मै सरप्राइज दिन्छौँ","काठमाडौँः नेकपा माओवादी केन्द्रका अध्यक्ष पुष्पकमल दाहाल प्रचण्डले जनतालाई सरप्राइज दिने गरी एमालेमाओवादी एकता हुने बताएका छन् । कम्युनिस्ट पार्टी स्थापना दिवसको अवसरमा राजधानीमा आयोजित कार्यक्रममा बोल्दै अध्यक्ष दाहालले वाम एकताले दिएको सरप्राइज जस्तै एकता पनि ड्याम्मै हुने दाबी गरे । वाम तालमेल, साझा घोषणा पत्रसहितका हाम्रा कामबाट कयौँले सरप्राइज भयो भने । वैशाख ९ गते एकता हुन्छ भन्यौँ, वैशाख ९ मा गर्दा राम्रो हुन्छ भन्ने थियो, एकता संयोजन समितिले स्वीकारेको थियो । तर निर्णय भइसकेको थिएन, उनले भने, तर निर्णय नै गरिसकेको भनेर हल्ला गरियो । ओलीजीसँग सकारात्मक छलफल हुँदा पनि अनेकन हल्ला गरियो । तर अब एकता हुन्छ हुन्छ । अध्यक्ष दाहालले एकता भाँड्न धेरै तागत, विचार प्रवृत्ति सक्रिय भइरहेको पनि उल्लेख गरे । वैशाख ९ मा भएन, ओलीजी र मैले त्यो दिन गर्छौँ भनेर मिति तोक्यो भने हुँदैन, एकता हुन्छ भनेको दिन हुँदैन, प्रचण्डले भने, हामीबीच ड्याम्मै एकता हुन्छ र गर्नु पनि पर्छ । तर घोषणा गरेको मितिमा हुँदैन । नेपालका कम्युनिस्टहरु हिजो ससाना कुरामा झगडा गरेको पनि दाहालले बताए । ह्रस्व र दीर्घमा, फुल स्टप र कमामा हामीले झगडा गरेका थियौँ, उनले भने, तर हामी फेरि इतिहासबाट शिक्षा लिएर अघि जानुपर्छ । हिजो झगडा गरेका हामी आज यो बिन्दुमा आएर एकता नजिक पुगिसकेका छौँ । पार्टी एकता ठुलो कुरा भएको बताउँदै दाहालले देश विदेशको पनि यसैमा ध्यान रहेको बताए । एकताबारे माओवादी र एमालेका नेताहरुले भन्दै नभनेका कुरा पनि भने भनेर आउँछ । आज पनि राम्रो भयो भनेर कार्यालय बैठकमा भनेँ तर अर्कै कुरा आयो, दाहालले गुनासो गरे, माओवादीलाई पनि उचालिएको छ । एमालेलाई पनि उचालिएको छ । मेरो र ओलीजी दुवैको कान भर्नेहरु सक्रिय भएका छन् । जनताले पछारिदिए अध्यक्ष दाहालले ठुलो पार्टी हुँदाको अनुभूति पनि आफूहरुसँग रहेको बताउँदै जनताले पछारेपछिको अनुभव पनि बटुलिसकेको भन्दै ठट्यौली गरे । साह्रै ठुलो हुनु पनि नहुने रहेछ, धर्ती छोडिँदो रहेछ अनि जनताले पछारिदिएपछि थाहा हुँदो रहेछ वास्तविकता, प्रचण्डले भने, पार्टी एकताका लागि हामीले एकअर्कालाई सम्मान गर्नैपर्छ । हामी अहिले सत्तामा छौँ, प्रतिपक्षमा पनि विकास र समृद्धिमा सहकार्य हुन्छ । दुई पार्टीबीच एकता गरेर देशको आवश्यकतालाई सम्बोधन गर्न सनुपर्ने उनले बताए । एमालेका देशभरीका कार्यकर्ताले पनि नेतालाई उल्टो पाल्टो लाउनु भएन । माओवादीका साथीहरुले पनिज मेरो कान भर्ने भयो भने असर पर्दैन म भन्दिनँ । सबैले सकारात्मक दिशाका लागि सुझाव दिनुपर्यो, उनले भने, मदन भण्डारी जीवित हुँदै पनि दुई पार्टीबीच एकताको कुरा अघि बढेको थियो । माधव नेपाल एमाले महासचिव हुँदा पनि एकता अघि बढेको थियो तर टुंगो लागेन । यो पटक एकता हुन्छ तर जुन दिन हुन्छ, ड्याम्मै हुन्छ ।"
एकीकरणको मिति तोक्न सकिन्न : माओवादी केन्द्र,"काठमाडौँ : नेकपा माओवादी केन्द० केन्द्रीय कार्यालयको आजको विस्तारित बैठकले नेकपा ९एमाले० र माओवादी केन्द्रबीचको बैठक सकारात्मक रुपमा अगाडि बढेको जनाएको छ । माओवादी केन्द्रका अध्यक्ष पुष्पकमल दाहाल प्रचण्ड निवास खुमलटारमा आज बसेको बैठकमा अध्यक्षले पार्टी एकताको पछिल्लो अवस्थाबारे जानकारी दिए। बैठकमा कार्यालय सदस्यले एकताका विषयमा अध्यक्ष दाहाललाई सुझाव दिएका थिए । बैठकपछि पत्रकारसँग कुरा गर्दैै पार्टी प्रवक्ता पम्फा भुसालले एकताका लागि समय लिइने बताए । दुई पार्टी मिलाएर एकता भई नयाँ पार्टी बन्ने विषयमा हतारिन नहुने उल्लेख गर्दै उनले भने यही मितिमा हुन्छ भनेर तिथि तोक्न सकिन्न । प्रवक्ता भुसालले पार्टी एकता संयोजन समितिले दिएको प्रतिवेदनबारे दुई अध्यक्षबीच भएका छलफलका विषयमा अध्यक्षले बैठकलाई जानकारी दिइन् । राजनीतिक र सांगठनिक विषयमा छलफल सकारात्मक रुपमा अगाडि बढेको बताउँदै उनले भने 'दुवै पार्टीका नेता, कार्यकर्ता र जनताको भावना र राष्ट्रिय आवश्यकताअनुसार पार्टी एकता सुनिश्चित गर्नेतर्फ प्रक्रिया अगाडि बढेको छ ।' रासस"
"ईश्वर छैनन्, यदि छन् भने मार्क्सलाई भने हुन्छ : ओली","काठमाडौं : एमाले अध्यक्ष एवम् प्रधानमन्त्री केपी शर्मा ओलीले ईश्वर नभएको तर, कसैले ईश्वर छ भन्छ भने काल मार्क्स भएको बताएका छन्। आइतबार अप्रिल २२ अर्थात् लेनिन जयन्तीको अवसरमा नेकपा (एमाले) र नेकपा (माओवादी केन्द्र)ले आयोजना गरेको संयुक्त कार्यक्रमलाई सम्बोधन गर्दै ओलीले माक्र्स ईश्वर भएको बताएका हुन्। महान वैज्ञानिक अल्बर्ट आइन्स्टाइनले समेत काल मार्क्सलाई ईश्वर भनेका थिए, प्रधानमन्त्री ओलीले भने, ईश्वर छैनन्, तर, कसैले यदि ईश्वर छ भन्छ भने काल मार्क्सलाई भने हुन्छ। उनले पुरानो ईश्वरले न्यायोचित काम नगरेकाले शोषित, पीडित जनताका लागि काम गर्ने मार्क्सलाई ईश्वर मान्न सकिने उनको भनाइ छ। कम्युनिस्ट पार्टीको ६८ औं स्थापना दिवसको अवसरमा आयोजित कार्यक्रममा ओलीले माक्र्सवादी दर्शन अनुसार नेपालमा कम्युनिस्ट पार्टीको स्थापना हुँदा नै आधारभूत मूल्य मान्यता अघि सारिएका दाबी गरे। उनले जनताले त्यसैले अहिले कम्युनिस्टलाई विश्वास गरेको भन्दै अब एकताको विकल्प नभएको बताए। उनले कम्युनिस्ट पार्टीको स्थापना दिवस नेपालमा न्यायोचित समाज स्थापनाको सपना देखिएको दिन भएको दाबी गरे। आजको दिन नेपालमा न्यायोचित समाज स्थापनाको सपना देखिएको दिन हो, प्रधानमन्त्री ओलीले भने। उनले अहिले राष्ट्रनिर्माण र समृद्धि एकमात्र प्राथमिकतामा रहेको र त्यो पूरा गर्न पार्टी एकता गरेर अघि बढ्ने प्रतिबद्धता समेत जनाए।"
कम्युनिस्ट एकताको खाका तयार भइसक्यो : प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले कम्युनिस्ट पार्टी एकताका लागि खाका तयार भइसकेको बताएका छन्। आइतबार आयोजित लेनिन जयन्तीलाई सम्बोधन गर्दै प्रचण्डले प्रधानमन्त्री एवम् एमाले अध्यक्ष केपी शर्मा ओलीसँगका शृङ्खलाबद्ध वार्ताबाट कम्युनिस्ट पार्टीको एकताको खाका तयार भइसकेको बताएका हुन्। कम्युनिस्ट एकता नभए राष्ट्रको समृद्धिलाई सफल बनाउन सकिँदैन। केपीजी र मेरो शृङ्खलाबद्ध बैठकले कम्युनिस्ट एकताको खाका तयार भएको छ, राष्ट्रिय सभा गृहमा आयोजित कार्यक्रमलाई सम्बोधन गर्दै प्रचण्डले भने, अब एमाले र माओवादीबीचको विवाद टुंगियो। प्रचण्डले प्रधानमन्त्री ओलीसँग लामो समय छलफलका लागि बस्दा एकतामा खटपट आएको हो कि भन्ने हल्ला फैलिएको तर, त्यो गलत भएको बताए। एकता प्रक्रिया बिग्रिन खोजेको छैन, एकता गरेको भोलिपल्ट कुरा नबिग्रियोस भनेर हामी छलफलमा जुटेका छौँ, प्रचण्डले भने, हामी नीतिगत विषयमा निष्कर्षमा पुगिसकेका छौँ, एकता सम्मानजनक हुनुपर्छ, कसैलाई अपमान गर्नु हुँदैन, सम्मानकै आधारमा एकता हुनुपर्छ भन्ने विषयमा पछिल्ला छलफल केन्द्रित छन्। प्रचण्डले अब एकता नगरे जनताको घेरामा पर्ने समेत बताए। अब दायाँबायाँ गरे जनताले छुट नदिने भन्दै उनले एकताको विकल्प नभएको बताए। हामीलाई कतैबाट छुट छैन, दायाँबाया गर्न चारैतिरबाट जनताको घेराछ, कार्यकर्ताको घेरा छ, प्रचण्डले भने, अब मैले र केपीजीले दयाँबायाँ गरे जनताले छुट दिने छैनन्।"
जुत्तो मिलेन भने खुट्टो काटेर पनि पार्टी एकता गर्छौँ',"काठमाडौँः नेकपा एमालेका अध्यक्ष तथा प्रधानमन्त्री केपी शर्मा ओलीले अब माओवादीसँगको एकता कसैले बिथोल्न नसक्ने बताएका छन् । नेपाल कम्युनिस्ट पार्टीको स्थापना दिवसका असवरमा राष्ट्रिय सभागृहमा आयोजित कार्यक्रमलाई सम्बोधन गर्दै ओलीले अब केही मिलेन भनेर पछि हट्नै नसकिने जिकिर गरे । जुत्ता मिलेन भनेर अब धर छैन, खुट्टो काटेर पनि पार्टी एकता गरेर छाडछौँ, अध्यक्ष ओलीले भने, हामी सानोतिनो कुरामा अल्झिनु हुँदैन, हाम्रा अगाडि महान उद्देश्य र सम्भावना छन् । म भावनात्मक बन्दिन तर एकता हाम्रै नेतृत्वमा हुन्छ र भएरै छाड्छ । एकता बिथोल्ने प्रयास भइरहेको बताउँदै अध्यक्ष ओलीले अब त्यस्तो कसैले नसोच्न पनि आग्रह गरे । एकता विथोल्छु भन्ने कसैले ठानेको छ भने आशा नगरे हुन्छ, उनले भने, पछाडि फर्किने होइन, अगाडि बढ्ने हो । हिजो प्रचण्डले मलाई भन्नु भने, मैले पनि उहाँलाई बाँकी राखिन । तर अब हिजोका कुरामा फर्केर बस्ने समय छैन, एकता निचोडमा पुग्छ पुग्छ । संसारभर कम्युनिस्टविरुद्ध हौवा फैल्याउँदा पनि नेपालका कम्युनिस्ट टिकिरहेको स्मरण गर्दै ओलीले चुनाव गराउन मात्रै दुई पार्टी नमिलेको जिकिर गरे । हाम्रो एकता जरुरी थियो, तर चुनावका लागि मात्रै होइन । संयुक्त दबाब पनि आवश्यक थियो, त्यसैले मिल्यौँ । हामी फुटेको लाभ दक्षिणपन्थीहरुलाई दिनुहुँदैन । अरुले लाभ लिने मौका दिँदैनौँ, जुटेर अगाडि बढ्ने प्रण गरेका छौँ । राष्ट्रिय सभागृहमा ब्यानरबारे भएको विवादलाई ओलीले ठुलो नठान्न पनि आग्रह गरे । आजको कार्यक्रमको सुरुमा दाँतमा ढुंगो लाग्यो, एकता हुनुभन्दा अगाडि यस्तो हुन्छ, उनले भने, हामीले अरु कसैलाई दोष लगाउने र कसैको टाउकोमा जिम्मेवारी हालेर उम्किन सकिँदैन । हामी त्यो बिन्दुमा पुगिसक्यौँ । अब यो भएन, त्यो भएन भन्न पाइँदैन । कम्युनिस्टको सरकारले अधिनायकवाद ल्याउँछ भन्ने कुराको कडा प्रतिवाद गर्दै ओलीले प्रतिस्पर्धात्मक बहुदलीय व्यवस्था मान्दै अघि बढ्ने बताए । हामी निषेधको राजनीति होइन, प्रतिस्पर्धा चहान्छौँ, उनले भने, सरकार शासक होइन, सेवक हो, हामी लोकतन्त्रका आधारभूत मान्यताबाट यताउता गर्दैनौँ । अध्यक्ष ओलीले कांग्रेसप्रति कटाक्ष गर्दै डोकोमा हालेर दिल्लीबाट ल्याएको राजतन्त्र बचाउमा लागेको पनि आरोप लगाए । डोकामा हालेर दिल्लीबाट फिर्ता ल्याइएको राजतन्त्र बचाउन अरु पार्टी लागे, उनले भने, २००७ सालमा प्रजातन्त्र आउँदा पनि, अरुलाई प्रजातन्त्र आउँदा पनि कम्युनिस्टमाथि प्रतिबन्ध लगाइएको थियो । प्रतिक्रियावादीहरुले लोकतन्त्र भनेपनि खासमा उनीहरु दमनकारी हुने ओलीको भनाइ थियो । अहिले पनि कम्युनिस्टविरुद्ध दृष्टिभ्रम गर्न खोजिँदैछ, उनले भने, दोस्रो महाधिवेशनपछि कम्युनिस्ट नेताहरु राजतन्त्रका पाले जस्ता भए, राजावादी भए । प्रतिबन्ध लगाउँदा पनि राजा जोगाउनुपर्छ भने केशरजंगहरुले ।"
के छ एकताको प्रगति ? संयुक्त सम्बोधनअघि हेडक्वार्टरमा रिपोर्टिङ गर्दै प्रचण्ड,काठमाडौं : नेकपा माओवादी केन्द्रको केन्द्रीय कार्यालयको विस्तारित बैठक बसिरहेको छ। अध्यक्ष पुष्पकमल दाहाल प्रचण्डको निजी निवास खुमलटारमा बिहान ७ बजेदेखि जारी बैठकमा पार्टी एकता र समसामयिक राजनीतिक विषयका बारेमा छलफल भइरहेको प्रचण्डको निजी सचिवालयले जनाएको छ। एमाले अध्यक्ष तथा प्रधानमन्त्री केपी शर्मा ओलीबीच 'केही दिनदेखि जारी बैठकमा भएका प्रगतिका बारेमा प्रचण्डले बैठकमा सहभागी सदस्यहरूलाई जानकारी गराउने' प्रचण्डको सचिवालयले जनाएको छ। ६९ औं नेपाल कम्युनिस्ट पार्टी स्थापना दिवसको सन्दर्भ पारेर आज दुवै पार्टीले पार्टी एकता संयोजन समितिको आयोजनामा संयुक्त कार्यक्रम गर्दै छन्। त्यसअघि माओवादी केन्द्रको बैठक बस्न लागेको हो। संयुक्त कार्यक्रममा दुवै पार्टीका अध्यक्ष ओली र प्रचण्डले सम्बोधन गर्दै आफ्ना कार्यकर्तालाई पार्टी एकताप्रति आशंका नगर्न सन्देश प्रवाह गर्ने तयारी छ। एमालेमाओवादीले पार्टी एकता गर्दा एकीकृत पार्टीको केन्द्रीय समितिको प्रस्तावित संख्या बढाएरै भए पनि एकता गर्ने गरी छलफल चलाएका छन्। दुई पार्टीका अध्यक्ष (ओलीदाहाल) बीच तीन दिनयताको लगातारको छलफलमा दुवै पार्टीका नसमेटी नहुने नेतालाई समेट्न अहिले प्रस्तावित केन्द्रीय समितिको आकार बढाएर भए पनि पार्टी एकता गर्नुपर्ने करिब समझदारी बनेको छ। पार्टी एकताका लागि अन्तरिम विधान बनाउन गठित कार्यदलले २ सय ९९ सदस्यीय केन्द्रीय समिति रहने गरी विधान प्रस्तावित गरेको थियो। त्यसो गर्दा एमालेको अहिलेको केन्द्रीय समिति यथावत् राख्दा माओवादीका मात्र ९९ सदस्यीय थपिने अवस्था थियो। त्यसपछि नै माओवादीले त्यसलाई अंगीकार गर्दै केन्द्रमा कम्तीमा बराबरी र अन्यमा प्रभाव क्षेत्रका आधारमा एकीकृत पार्टीको संगठनात्मक अनुपात मिलाउनुपर्ने अडान लिँदै आएको थियो। यही अडानका कारण पनि पार्टी एकता संयोजन समिति बैठकमा सहमति जुट्न सकेन र विवाद मिलाउने जिम्मा दुई अध्यक्षलाई दिएको थियो। एमालेका एक शीर्ष नेताका अनुसार अब अन्तरिम विधान कार्यदलले प्रस्तावित गरेको संगठनको आकारमा केन्द्रको केही थप गरेर भए पनि एकता गर्ने तयारीतिर दुई अध्यक्ष (ओलीदाहाल) को छलफल भएको छ। पढ्नुस् : एकतामा आशंका नगर्न संयुक्त अपिल एकीकृत पार्टीको विधानमा जनयुद्ध शब्द राख्न माओवादीको दबाबलाई एमालेले स्वीकार गरेको छैन। पार्टी संगठनमा ५०५० को हिस्सेदारी र विधानमा जनयुद्ध शब्द राख्नेनराख्ने विषयमा एमालेमाओवादीबीच तीव्र विवाद छ । पढ्नुहोस्ः एमालेमाओवादी एकता : जनयुद्ध'मा विदेशीको आपत्ति
एकतामा आशंका नगर्न संयुक्त अपिल,"काठमाडौं : पार्टी स्थापना दिवसकै दिन दुई ठूला कम्युनिस्ट पार्टी एमालेमाओवादी केन्द्रले पार्टी एकताको औपचारिक घोषणा गर्ने गरी गरेको उद्घोष सम्भव नभए पनि दुवै पार्टीले संयुक्त कार्यक्रममार्फत पार्टी एकताको साझा प्रतिबद्धता जनाउने भएका छन्। ६९औं नेपाल कम्युनिस्ट पार्टी स्थापना दिवसको सन्दर्भ पारेर आज दुवै पार्टीले पार्टी एकता संयोजन समितिको आयोजनामा संयुक्त कार्यक्रम गर्दै छन्। कार्यक्रममा दुवै पार्टीका अध्यक्ष (केपी ओली र पुष्पकमल दाहाल) ले सम्बोधन गर्दै आफ्ना कार्यकर्तालाई पार्टी एकताप्रति आशंका नगर्न सन्देश प्रवाह गर्ने तयारी भएको माओवादी केन्द्रका वरिष्ठ नेता तथा एकता संयोजन समितिका सदस्य नारायणकाजी श्रेष्ठले बताए। दुवै पार्टीका अध्यक्षले पार्टी एकतामा आशंका नगर्न, अन्योलमा नपर्न अपिल गर्दै छिट्टै पार्टी एकता हुने साझा घोषणा गर्नुहुन्छ, श्रेष्ठले अन्नपूर्णसँग भने। यस अगाडी यी दुई पार्टीवीच कम्युनिस्ट पार्टी स्थापना दिवस (अप्रिल २२ तारिख) का दिन पारेर काठमाडौंमा भव्य सभा आयोजना गरी पार्टी एकता घोषणा गर्ने समझदारी थियो। २००६ साल वैशाख १० गते (अप्रिल २२)मा नेपाल कम्युनिस्ट पार्टीको स्थापना भारतको कोलकातास्थित श्यामाबजारमा भएको थियो। २०१९ को तेस्रो महाधिवेशनपछि नेपालका कम्युनिस्ट पार्टीमा शृंखलाबद्ध टुटफुट र विभाजन आएको थियो। तर, असोजमा भने नेपालका अलग धारका दुई ठूला कम्युनिस्ट पार्टी एमालेमाओवादीले ५५ वर्षपछि एउटै कम्युनिस्ट पार्टी बनाउने साझा संकल्पसहित पार्टी एकताको प्रतिबद्धता जनाउँदै अहिले एकता प्रक्रियालाई करिब अन्तिम तयारीतिर पुयाएको दाबी गर्दै आइरहेका छन्। सोहीअनुसार उनीहरूले पार्टी स्थापना दिवसलाई नै पार्टी एकता दिवसका रूपमा मनाउन खोजेका थिए। तर, एकीकृत पार्टीको संगठन निर्माण गर्दा संगठन अनुपात महाधिवेशनसम्म रहने भनिएका दुई अध्यक्षको कार्यक्षेत्र र अधिकार बाँडफाँटलगायत विषयमा कुरा नमिल्दा ९ वैशाखमा घोषणा गर्ने तयारी गरिएको एकता धकेलियो। अब भने मजदुर दिवस (मे १ तारिख) वैशाख १८ र कार्ल माक्र्स जन्मजयन्ती (मे ५ तारिख) वैशाख २२ का दिनमध्ये एक दिन पारेर एकताको औपचारिक घोषणा गर्ने तयारीमा दुई पार्टी शीर्ष नेता छलफलमा जुटेका छन्। अहिले हाम्रा अगाडि दुई वटा मिति प्रस्तावित छन्, छलफल जारी नै छ, माओवादी नेता श्रेष्ठले भने,सम्भवतः ती दुई वटा मितिमध्ये एउटा मितिमा पार्टी एकताको औपचारिक घोषणा हुनेछ। आइतबार भने दुवै अध्यक्षले एकतामा साझा प्रतिबद्धता जनाउँदै आशंका नपाल्न अपिल गर्नुहुनेछ। प्रतिनिधिसभा तथा प्रदेशसभा निर्वाचनलगत्तै पार्टी एकता घोषणा गर्ने बताएका एमालेमाओवादी पार्टी एकता लम्बिँदै आइरहेको छ। चुनावलगत्तै हुने भनिएको एकता सरकार गठनपछि हुने भन्दै त्यसबाट पनि पछि सारेर पार्टी स्थापना दिवसमा गर्ने गरी समझदारी एकता संयोजन समिति बैठकले समेत गरिसकेको थियो। तर, स्थापना दिवसमा पनि नभएपछि अब अर्काे मिति छलफलका क्रममा प्रस्तावित छ। दुई पार्टीका शीर्ष नेतृत्वबीच आपसी मन माझिन नसक्दा एकता प्रक्रियामा विलम्ब भएको बुझाइ नेताहरूको छ। प्रधानमन्त्री तथा एमाले अध्यक्ष ओली र माओवादी अध्यक्ष दाहालबीच तीन दिनयता लगातार भइरहेका वन टु वन छलफल आपसी मन माझामाझ गर्नकै लागि भएको र ती छलफल सकारात्मक दिशातिर केन्द्रित रहेको माओवादी नेता श्रेष्ठले बताए। एमाले महासचिव तथा रक्षामन्त्रीसमेत रहेका नेता ईश्वर पोखरेलले पनि एकता प्रक्रियामा विलम्ब नहुने संकेत गरे। अब धेरै ढिला हँुदैन, नेताहरूको छलफल सकारात्मक रूपमै अगाडि बढेकाले छिट्टै एकता हुन्छ, पोखरेलले भने, एकीकृत पार्टीमा व्यक्तिको योग्यता, क्षमता, पृष्ठभूमि र आवश्यकतालाई आधार बनाएर नेताकार्यकर्ताको जिम्मेवारी तय गर्दै पार्टी एकता हुन्छ। केन्द्रीय समितिको आकार बढाउन छलफल एमालेमाओवादीले पार्टी एकता गर्दा एकीकृत पार्टीको केन्द्रीय समितिको प्रस्तावित संख्या बढाएरै भए पनि एकता गर्ने गरी छलफल चलाएका छन्। दुई पार्टीका अध्यक्ष (ओलीदाहाल) बीच तीन दिनयताको लगातारको वन टु वन छलफलमा दुवै पार्टीका नसमेटी नहुने नेतालाई समेट्न अहिले प्रस्तावित केन्द्रीय समितिको आकार बढाएर भए पनि पार्टी एकता गर्नुपर्ने करिब समझदारी बनेको छ। पार्टी एकताका लागि अन्तरिम विधान बनाउन गठित कार्यदलले २ सय ९९ सदस्यीय केन्द्रीय समिति रहने गरी विधान प्रस्तावित गरेको थियो। त्यसो गर्दा एमालेको अहिलेको केन्द्रीय समिति यथावत् राख्दा माओवादीका मात्र ९९ सदस्यीय थपिने अवस्था थियो। त्यसपछि नै माओवादीले त्यसलाई अंगीकार गर्दै केन्द्रमा कम्तीमा बराबरी र अन्यमा प्रभाव क्षेत्रका आधारमा एकीकृत पार्टीको संगठनात्मक अनुपात मिलाउनुपर्ने अडान लिँदै आएको थियो। यही अडानका कारण पनि पार्टी एकता संयोजन समिति बैठकमा सहमति जुट्न सकेन र विवाद मिलाउने जिम्मा दुई अध्यक्षलाई दिएको थियो। एमालेका एक शीर्ष नेताका अनुसार अब अन्तरिम विधान कार्यदलले प्रस्तावित गरेको संगठनको आकारमा केन्द्रको केही थप गरेर भए पनि एकता गर्ने तयारीतिर दुई अध्यक्ष (ओलीदाहाल)को छलफल भएको छ। माओवादी नेता श्रेष्ठले पनि एकीकृत पार्टीको केन्द्रीय समितिको प्रस्तावित संख्यामा दुई अध्यक्षबीच छलफल चलेकोतर्फ संकेत गरे। कार्यदलले प्रस्तावित गरेको विषयमा दुई अध्यक्षबीच छलफल चलेको देखिन्छ तर यति नै संख्या भन्ने टुंगिसकेको छैन, श्रेष्ठले भने। एमाले स्रोतका अनुसार शनिबार दुई अध्यक्षबीच भएको दुई घण्टा लामो छलफलमा केन्द्रीय समितिको आकार कति संख्याको बनाउने विषयमा पनि केन्द्रित थियो। तर, शनिबार नै टुंगो लागिनसकेका कारण पुनः १० गते फेरि छलफलमा बस्ने समझदारी दुई अध्यक्षबीच भएको छ। प्रधानमन्त्री तथा एमाले अध्यक्ष ओलीका प्रेस सल्लाहकार डा कुन्दन अर्यालले तीन दिनयता लगातार दुई अध्यक्षबीच एकता सन्दर्भमा भएका छलफल सकारात्मक रहेको बताए। छलफल निरन्तर भइरहेका छन्, सकारात्मक छन्, शनिबारको छलफल भने ९ गतेको कार्यक्रमलाई केन्द्रित गरेर भएको छ, अर्यालले अन्नपूर्णसँग भने, अब पार्टी एकताका सन्दर्भमा दुवै पार्टी अध्यक्षले पार्टी स्थापना दिवसका दिन गर्ने सम्बोधनबाट धेरै कुरा प्रस्टिन्छ। माओवादीले पार्टी एकताका विषयमा भएका प्रगति समीक्षा गर्न आइतबार पार्टी केन्द्रीय कार्यालयको बैठक बोलाएको छ।"
ओलीको चीन भ्रमणअघि मोदी काठमाडौं पुग्ने,"नयाँदिल्ली : नेपालका परराष्ट्रमन्त्री प्रदीप ज्ञवाली चीन भ्रमणबाट फर्किएलगत्तै भारतीय प्रधानमन्त्री नरेन्द्र मोदीले छिट्टै नेपाल भ्रमण गर्ने समाचार सार्वजनिक भएको छ। नेपाली प्रधानमन्त्री केपी ओलीले भारत भ्रमण गरेपछि मात्र मोदीले नेपाल भ्रमण गर्ने निर्धारित योजनाअनुरूप मोदीको नेपाल भ्रमणबारे सार्वजनिक हुनु स्वाभाविक थियो। पूर्वप्रधानमन्त्री शेरबहादुर देउवाको कार्यकालमा स्थगित मोदीको भ्रमण दुई देशबीच विकसित पछिल्लो राजनीतिक घटनाक्रमका कारण लम्बिएको हो। भारतको कर्नाटक राज्यको विधानसभा चुनावअघि वा पछि मोदीको नेपाल भ्रमण हुने चर्चा चलिरहेको थियो। कर्नाटक चुनाव मे १२ (वैशाख २९) मा हुँदै छ भने मतपरिणाम मे १५ (जेठ १) मा घोषणा हुनेछ। वैशाख अन्तिम साता वा जेठ पहिलो साताको सम्भावित मितिमा भ्रमणको तयारी भइरहेको छ। मोदीको आसन्न भ्रमणको तयारी गर्न सबै सरकारी संयन्त्रलाई अलर्ट गराइएको छ, स्रोतले जानकारी दियो। उता, काठमाडौंस्थित परराष्ट्र मन्त्रालयका सचिव शंकरदास बैरागीले पनि मोदी भ्रमणको तयारी भइरहेको स्विकारेका छन्। उनले भनेका छन्, भ्रमणको मिति तय नभए पनि तयारी भने चलिरहेको छ। परराष्ट्रमन्त्री ज्ञवालीको भ्रमणमा प्रधानमन्त्री ओलीको स्वागत गर्न चीन आतुर रहेको जनाएको थियो। मोदीलाई नेपालमा स्वागत गर्ने कि आफू चीन जाने द्विविधामा रहेका ओलीले मोदीको स्वागत गर्नु उपयुक्त ठानेकाले उनको चीन भ्रमणअघि नेपालमा मोदीको स्वागतको तयारी भइरहेको बुझिएको छ। भारतीय संस्थापन पक्ष र ओलीबीच रहेका शंकाउपशंका मेटाउन पनि दुई देशबीच प्रधानमन्त्रीस्तरीय भ्रमण विगतकै योजनाको कार्यान्वयन रहेको बुझाइ केही विश्लेषकको छ। मुख्यतः नाकाबन्दीको विरोध गरेका ओलीलाई भारतसँग सम्बन्ध सुधार गर्नु थियो भने भारतका लागि पनि त्यो उत्तिकै आवश्यक छ। ओलीको विगत प्रधानमन्त्रीकालमा नेपालसँग बिग्रिएको सम्बन्ध, नेपालमा चीनको बढ्दो प्रभावलगायत तथ्य स्मरण गरेरै फेरि ओली सत्तारूढ भएको समयमा सम्बन्ध राम्रो रहेको सिग्नल भारतले दिन खोजेको हुनुपर्छ, प्रेस ट्रस्ट अफ इन्डियाकी वरिष्ठ पत्रकार प्रियंका टिक्कुले भनिन्। नयाँ शक्ति पार्टीका संयोजक तथा पूर्वप्रधानमन्त्री डाबाबुराम भट्टराईले दिल्लीमा शुक्रबार भएको भेटमा दीर्घकालीन रूपमा समस्याग्रस्त नेपालभारत सम्बन्ध पुनरवलोकन गरी नयाँ आधारमा सम्बन्ध स्थापना गर्न आवश्यक रहेको दोहोयाएका थिए। एउटा व्यक्ति विशेषको भ्रमण क्रममा भएका वार्ताले मात्र नेपालभारत सम्बन्धमा रहेका संरचनात्मक समस्या समाधान हुँदैनन्, उनले भने। यद्यपि, ओलीको भारत भ्रमणपछि परराष्ट्रमन्त्री ज्ञवालीको चीन भ्रमण नजिकबाट नियालिरहेको दिल्लीको मुड त्यसपछि बाहिरिने विश्लेषकले बताउँदै आएका थिए। ओली सरकारले चीनसँग कस्तो प्रतिबद्धता गर्छ र त्यसपछि चीनको कस्तो आधिकारिक प्रतिक्रिया आउँछ भनी दिल्लीले पर्खेको उनीहरूले बताउँदै आएका थिए। भारत भ्रमणमा एक किसिमका प्रतिबद्धता गर्ने र चीनसँग ठीकविपरीत जोडदार प्रतिबद्धता गर्ने भन्दै ओलीको विगतको छविप्रति दिल्ली अझै विश्वस्त हुन सकेको छैन। आन्तरिक राजनीतिमा मोदीलाई छिमेकी देशसँग सम्बन्ध सुधार गर्नुपर्ने बाध्यता छ भने ओलीले पनि घरेलु राजनीतिमा माओवादी केन्द्रसँग पार्टी एकतामा बढ्दै गएका चुनौती झेल्नु छ। फलस्वरूप ओलीको भारत भ्रमण सत्ता सुरक्षित गर्ने आधार र मोदीको आसन्न नेपाल भ्रमण आन्तरिक राजनीतिक सन्तुलनको प्रयास रहेको बुझाइ विश्लेषकको छ। कर्नाटक राज्यको चुनावअघि नै नेपाल भ्रमण गराउने भारतको कूटनीतिक प्रयास भइरहे पनि प्रधानमन्त्री मोदीको चाहना कर्नाटकको चुनावपछि भ्रमण गर्ने बुझिएको छ। नेपालका लागि भारतीय राजदूत मञ्जीवसिंह पुरीको आक्रामक कूटनीति र भारतीय सत्तापक्षबीचको समन्वयले नेपालभारत सम्बन्धमा पछिल्ला घटनाक्रम विकसित भइरहेको बुझाइ दिल्लीको छ। दुई देशबीचको सम्बन्ध एकअर्काका लागि उत्तिकै महत्वपूर्ण भए पनि दिल्लीको अनुकूलताबमोजिम नै प्रधानमन्त्री ओलीको भारत भ्रमण तय भएको थियो भने अहिले पनि मोदीको अनुकूलताअनुसार भ्रमण योजना बन्दै छ। कार्यकालको अन्तिम वर्षमा रहेका मोदीले भर्खरै स्विडेन, बेलायत र जर्मनी भ्रमण गरेका थिए। नेपालसँग सम्बन्ध सुधार अहिले मोदीको बाध्यात्मक प्राथमिकता बनेको छ।"
कांग्रेस नेताबीच घोचपेच,"काठमाडौं : कांग्रेस सभापति शेरबहादुर देउवाले पार्टीको आन्तरिक कलह मिलाएर अघि बढे आगामी चुनावमा कांग्रेस फेरि सबैभन्दा ठूलो दल बन्ने दाबी गरेका छन्। कांग्रेसको काठमाडौं जिल्ला समिति भेलालाई शनिबार सम्बोधन गर्दै देउवाले गत चुनावमा कांग्रेसमा व्यापक अन्तर्घात भएको दाबी गरे। उनले भने, हाम्रा २० जना नेता अन्तर्घातले चुनावमा पराजित भए, यो सुधारेर अघि बढ्नुको विकल्प छैन। उनले आपसी मतभेद बिर्सेर पार्टीको हितमा एक हुन पनि सबैसँग आग्रह गरे। उनले पार्टी पदाधिकारीको मनोनयन छिट्टै हुने र विभागहरूले पनि पूर्णता पाउने बताए। महामन्त्री शशांक कोइरालाले पार्टीमा व्याप्त गुटउपगुटको अन्त्य गर्न सभापतिसँग आग्रह गरे। उनले पार्टीमा अराजकता फैलिएको र अराजकता अन्त्य गरी अघि बढ्न समेत सबैसँग आग्रह गरे। कांग्रेससँग राजनीतिक इतिहास, विचार र कार्यकर्ता सबै छ, उनले भने, हामीले यसलाई सही ढंगले जनमानसमा लैजान सकेनौं कि ! पार्टीभित्रका गुटउपगुटलाई अन्त्य गर्न सभापतिले प्रयास गरे आफूले सघाउने उनको भनाइ थियो। राष्ट्रिय सभागृहमा आयोजित जिल्ला भेलामा पूर्वमहामन्त्री प्रकाशमान सिंहले सभापति देउवाको कार्यशैलीको आलोचना गरे। उनले आरोप लगाए, उहाँले समग्र पार्टी गतिशील बनाउन सक्नु भएन, आफ्नो गुटसमूहका नेतासँग मात्र रमाउनु भयो। उनले सभापति देउवाबाट पार्टी अघि बढ्न नसक्ने भन्दै तत्काल महाधिवेशनको माग गरे। केन्द्रीय सदस्य डाप्रकाशशरण महतले शीर्ष नेतृत्वसँग फराकिलो मन बनाएर पार्टी एक ढिक्का गर्न सुझाए। उनले भने, हामी मिलेर अघि बढ्यौं भने सबै समस्या सल्टिन्छ। अर्का केन्द्रीय सदस्य तथा युवा नेता गगन थापाले अन्तर्घातीमाथि पार्टीले कारवाही गर्न माग गरे। उनले भने, कांग्रेसको सदस्यता बोकेर रूखबाहेक अरु चुनाव चिह्नमा मतदान गर्नेलाई कारवाही नगरे पार्टीभित्र बेथिति अझै बढ्छ, कारवाही गर्न कन्जुस्याइँ नगरौं। उनले चुनावमा पार्टीको पराजयको जिम्मा लिन पनि सभापतिसहित शीर्ष नेताहरूसँग आग्रह गर्दै भने, मेरो क्षेत्रको सबै नतिजाको जिम्मा म लिन्छु, तपार्इंहरू पनि आआफ्नो भूमिकाअनुसार जिम्मा लिन पछि नपर्नुस्। कांग्रेसको काठमाडौं जिल्ला सभापति कृष्णसबुज बानियाँका अनुसार भेलाको प्रतिवेदन जिल्ला कार्यसमितिले केन्द्रीय कार्यसमितिमा पठाउनेछ। पार्टीको समग्र अवस्थासहित चुनावमा पार्टीले ल्याएको मतको समेत विश्लेषण गरी भेलाको रिपोर्ट तयार पार्ने छौं, उनले भने, र केन्द्रमा पठाउने छौं। कांग्रेसको जारी केन्द्रीय कार्यसमिति बैठकले महासमिति भेलाको मिति तोक्ने निश्चितप्रायः देखिएका बेला जिल्ला सभापतिको भेलासमेत गर्ने तयारी गरिरहेको छ। चैत पहिलो साता जिल्ला कोषाध्यक्षको भेला भएको थियो। कांग्रेस नेताहरूका अनुसार महासमिति अघि नै जिल्ला सभापतिको भेला गर्ने तयारी भइरहेको छ। कांग्रेसको भ्रातृ संगठन तरुण दलले सातै प्रदेशमा कार्यकर्ता प्रशिक्षण सञ्चालन गरिरहेको छ भने केन्द्रीय पदाधिकारी बैठकले यसअघि जिल्ला कार्यसमितिहरूलाई निर्वाचनको समीक्षा केन्द्रमा पठाउन निर्देशन दिएको थियो। गत निर्वाचनमा व्यापक अन्तर्घात भएको गुनासा आएपछि पार्टीको अनुशासन समितिले छानबिन गरिरहेको छ। रमेश रिजालको नेतृत्वको समितिले पहिलो चरणमा विभिन्न जिल्लाका ३ सय जनासँग स्पष्टीकरण सोधिसकेको छ।"

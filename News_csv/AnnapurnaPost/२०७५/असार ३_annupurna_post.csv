शीर्षक,विवरण
विपद्पूर्व सतर्क रहौं,"वर्षायामको सुरुआतसँगै बाढी र पहिरोले जनसाधारणको दैनिकी प्रभावित हुन थालिसकेको छ। प्रिमनसुनकै अवधिमा गत वैशाख र जेठमा १७५ सर्वसाधारण मारिएको सरकारी आँकडाले देखाउँछ। पछिल्ला केही वर्षयताको आँकडा हेर्दा हरेक वर्ष बाढीपहिरोजस्ता विपद्का कारण औसतमा ६ सय सर्वसाधारण मारिने र हजारौं घरवारविहीन हुने गरेको पाइन्छ। पहिरोको प्रकोपमा पहाडी, हिमाली जिल्ला पर्ने गरेका छन् भने बाढी र डुबानको प्रभाव तराईका जिल्लामा पर्ने गर्छ। मानवीय र भौतिक दुवै क्षति यसक्रममा हुने गर्छ, जसको जोखिम यस वर्ष पनि छ। त्यसकारण जोखिम न्यूनीकरण गर्नका लागि सरकार, जनसाधारण सबै चनाखो हुन जरुरी छ। रोग लाग्नुअगावै रोकथामको उपायको खोजी गर्नु र त्यसको अवलम्बन गर्नु विवेकी काम हो। प्राकृतिक विपद् सन्दर्भमा पनि यसको जोखिम न्यून गर्ने उपाय अपनाउनतिर केन्द्रित हुन आवश्यक छ। आफ्ना नागरिकको जीउधनको रक्षा गर्ने दायित्व सरकारको हो। सय दिनभन्दा लामो सक्रिय हुने गरी मनसुन सुरु भइसकेको छ। यो अवधिमा मुलुकका विभिन्न भागमा जनसाधारणले पहिरो र बाढीसँग पौंठेजोरी खेल्नुपर्ने हुन्छ। सरकारी रिपोर्टहरूले नै झन्डै २८६ गाउँ पहिरोको उच्च जोखिममा रहेको अध्ययन निष्कर्ष निकालेको छ। राष्ट्रिय पुनर्निर्माण प्राधिकरणले गरेको अध्ययनअनुसार १८ जिल्लाका नौ सय ९३ गाउँको भौगर्भिक अवस्थाको अध्ययनले त्यस्तो निष्कर्ष निकालेको हो। यसबाट दुई हजार चार सय १८ परिवार जोखिमपूर्ण अवस्थामा रहेको देखिएको छ। सरकारले यस्ता जोखिमपूर्ण बस्तीहरूको स्थानान्तरण गरिहाल्न सक्नुपर्छ। प्राकृतिक विपद् वा प्रकोपलाई निमिट्यान्न पार्न सकिँदैन। प्राकृतिक, दैवीप्रकोपहरू व्यहोर्न मानव जाति बाध्य छ, तर विपद्हरूको जोखिम न्यून गर्नचाहिँ सकिन्छ। कमभन्दा कम क्षति कसरी हुन सक्छ ? मानवीय, भौतिक क्षति कम गर्न प्रारम्भमै तयारी गर्न सक्ने हो भने प्राकृतिक विपद्ले निम्त्याउने असर कम गर्न सकिन्छ। विपद्लाई व्यहोर्नैपर्छ, तर यसलाई व्यवस्थापन गर्ने उचित उपाय अवलम्बन समयमै गर्न सकिए, यसको जोखिम न्यूनीकरण हुन सकिन्छ। तर यस्तो जोखिमको व्यवस्थापन गर्ने र त्यसको न्यूनीकरण गर्ने दायित्व बोकेको सरकारको तयारी फितलो छ। भौतिक, आर्थिक र मानवीय क्षति बढ्दै विपद् व्यवस्थापन एउटा ठूलो चुनौतीका रूपमा देखिइसकेको छ। सर्वसाधारण जनताको जीवनसँग जोडिएको यस मुद्दामा सरकार संवेदनशील हुनुपर्छ। सरकारले जोखिमपूर्ण बस्तीहरूलाई सबैभन्दा पहिले सुरक्षित ठाउँमा स्थानान्तरण गर्नुपर्छ। रिपोर्टहरूले देखाएका जोखिमपूर्ण गाउँहरू पहिरो वा बाढीको चपेटामा नपर्दै सुरक्षित ठाउँमा लैजान सके त्यसले जनधनको क्षति घटाउँछ। विपदघिको व्यवस्थापन र विपदपछिको व्यवस्थापन दुवै चरणमा सरकारी सक्रियता आवश्यक छ। धेरै ध्यान विपदघिको व्यवस्थापनमा दिन आवश्यक छ। विकास निर्माण गर्दै गर्दा विपद् जोखिम न्यूनीकरणको मुद्दा बिर्सनु भएन। बाढी, डुबान हुने खोला, नदीमा तटबन्ध निर्माण समयमै हुन सक्नुपर्छ। नीतिगत रूपमा पनि सरकारी सक्रियता आवश्यक छ। विपद् जोखिम न्यूनीकरण तथा व्यवस्थापन ऐन २०७४ को प्रभावकारी कार्यान्वयन हुन सकेको छैन। ऐनमा व्यवस्था भएअनुसार प्रधानमन्त्रीकै अध्यक्षतामा विभिन्न मन्त्री र उच्च पदाधिकारी सदस्य रहेको विपद् जोखिम न्यूनीकरण तथा व्यवस्थापन राष्ट्रिय परिषद् गठन गरे पनि झन्डै एक वर्ष बैठक बस्न सकेको छैन। ऐनमा व्यवस्था भएअनुसार प्रदेश तथा स्थानीय तहमा विपद् व्यवस्थापन संरचना बन्न सकेको छैन। सरकारले विपद् व्यवस्थापनका लागि विपद्पूर्व र विपद्पछि दुवैखाले तयारी चुस्त ढंगले गर्न सक्नुपर्छ। विपद्पछि पनि तत्काल उद्धार गर्न सक्ने संयन्त्र निर्माण, उद्धारपछि तत्कालको र स्थायी पुनस्र्थापनाको उपायको खोजी हुन आवश्यक छ। सरकारी स्तरबाट बाढीपहिरोजस्ता प्राकृतिक विपद् व्यवस्थापन गर्ने मुद्दालाई उच्च प्राथमिकतामा राख्न आवश्यक छ भने सर्वसाधारण जनताले पनि बढ्दो जोखिमसँग जुध्न उच्च सतर्कता अपनाउनुपर्छ। पहाडी इलाकामा पहिरो र तराईमा बाढीप्रभावित क्षेत्रमा उच्च सतर्कता जरुरी छ।"
यातायातमा जेष्ठ नागरिक छुटलाई कडाइ गर्न माग,"काठमाडौं : प्रतिनिधिसभाको आजको बैठकमा विनियोजन विधेयक २०७५ का विभिन्न शीर्षकमाथिको छलफल जारी रहेको छ। विनियोजन विधेयक, २०७५ अन्तर्गत महिला, बालबालिका तथा ज्येष्ठ नागरिक, संघीय मामिला तथा सामान्य प्रशासन, सहरी विकास र वन तथा वातावरण मन्त्रालयअन्तर्गत खर्च रकमलाई कटौती गरियोस् भन्ने प्रस्तावमाथिको छलफल चलेको छ। उक्त शीर्षकमाथिको छलफलमा भाग लिँदै नेपाली कांग्रेसका मानबहादुर विश्वकर्माले स्थानीय तहलाई सक्षम बनाउन बजेट अपुग भएको र दलितमाथि बजेटले भेदभाव गरेको बताए। कांग्रेसकै रामबहादुर विष्टले यातायातमा वृद्धवृद्धालाई छुट दिने व्यवस्थालाई कडाइ गर्नुपर्ने बताउँदै वातावरण विनाश भई सहर प्रदूषित हुँदै गएकामा चिन्ता व्यक्त गरे। कांग्रेसकी लक्ष्मी परियारले जंगल विनाश भइरहेकामा चिन्ता व्यक्त गर्दै नीतिगत भ्रष्टाचार मौलाउँदै गएको आरोप लगाइन्। कांग्रेसकै सञ्जयकुमार गौतमले विनियोजित बजेटले महँगी बढाएको विचार राखे। नेमकिपाका प्रेम सुवालले सरकारले महिला बेचबिखन नरोकेको, बालश्रम उन्मूलनमा ध्यान नदिएको तथा छाउपडी, झुमा र देउकी प्रथाका बारेमा नबोलेको आरोप लगाए। राजमोकी दुर्गा पौडेलले कर्मचारी प्रशासनबाट सुशासनको अनुभूति नभएको अनुभूति पोखिन्।"
"राजकिशोर यादव भन्छन् सरकार न यता, न उताको भयो","काठमाडौं : सांसद राजकिशोर यादवले सरकार न यता, न उताको भएको बताएका छन्।सरकार अलमलमा परेर बजेट निर्माण गरेको उनले बताए। संघीयता कार्यान्वयनको विकल्प नभएको भन्दै यादवले बजेट तथा मन्त्रालयले कर्मचारीतन्त्रको व्यवस्थापन गर्न नसकेको बताए।कर्मचारी व्यवस्थापनबारे बजेट तथा मन्त्रालयले केही बोलेका छैनन् उनले भने । संविधानको मर्मअनुरुप जाने हो भने संघीयताको विकल्प नभएको भन्दै उनले संघीयता सफल बनाउन सबै तह लाग्नुपर्ने उनले बताए।कर्मचारीलाई सेवासुविधा थपेर भएपनि प्रदेश तथा स्थानीय तहमा आकर्षित तुल्याउनुपर्ने उनको भनाई थियो । महिला तथा बालबालिका क्षेत्रमा प्रयाप्त विनियोजन नभएको उनले बताए।त्यस्तै शहरी विकास मन्त्रालयमा पनि आवश्यक बजेट छुट्याउन नसकेको उनले आरोप लगाए। उनले सिराहा जिल्लामा कत्ति पनि बजेट विनियोजन गर्न नसकेको भन्दै दुःख व्यक्त गरे।सिराहामा मेगासिटी तथा व्यवस्थित शहर आवश्यक भएको उनको भनाई थियो । संमृद्व नेपाल, सुखी नेपाली भाषणमा मात्र सीमित हुन सक्नेमा उनले चिन्ता व्यक्त गरे।सरकार अधिनायकवादतर्फ उन्मुख भएको उनको भनाई थियो । अाज चारवटा मन्त्रालयकाे बजेटबारे छलफल भइरहेके छ ।"
यी हुन् संसदप्रति अनुत्तरदायी मन्त्री,"काठमाडौं : आइतबारको प्रतिनिधिसभा बैठकमा विनियोजन विधेयक, २०७५ का विभिन्न शीर्षकमाथि छलफल चलिरहेको थियो। चार मन्त्रालयको शीर्षमा छलफल चलिरहँदा विभागीय मन्त्री नै बैठकमा उपस्थित थिएनन्। विषयगत मन्त्रालयकै मन्त्री अनुपस्थित भएको भन्दै प्रमुख प्रतिपक्षी दल कांग्रेस सांसद अमरेशकुमार सिंहले मन्त्रीबिना मन्त्रालयका शीर्षकमा छलफल गर्नु औचित्य नभएको भन्दै समामुखलाई ध्यानाकर्षण गराए। त्यस लगत्तै सभामुख कृष्णबहादुर महराले १५ मिनेटका लागि बैठक स्थगीत गरे। सभामुख महराले विषयगत मन्त्रालयका सम्बन्धित मन्त्रीको संसद् बैठकमा उपस्थिति नदेखिएपछि मन्त्रीलाई ध्यानाकर्षण समेत गराएका गराएका छन्। अनुपस्थित मन्त्री विनियोजन विधेयक, २०७५ अन्तर्गत आइतबारको बैठकमा महिला, बालबालिका तथा ज्येष्ठ नागरिकमन्त्री थममाया थापा, संघीय मामिला तथा सामान्य प्रशासनमन्त्री लालबाबु पण्डित, शहरी विकासमन्त्री मोहमद इस्तियाक राइ र वन तथा वातावरणमन्त्री शक्तिबहादुर बस्नेत उपस्थ्ति नभएका हुन्। सत्तापक्षकै सांसदको पनि आपत्ति विषयगत छलफलमा विभागीय मन्त्री अनुपस्थित भएकोप्रति नेपाल कम्युनिस्ट पार्टीका सांसद योगेश भट्टराईले आपत्ति जनाएका छन्। संसदमा मन्त्रीको उपस्थिति बाध्यता नभएर उत्तरदायित्व र कर्तव्य भएकाले उपस्थित हुनुपर्ने भट्टराईको भनाइ छ। उनले प्रतिपक्षले नियमापत्ती गरेपछि मात्र उपस्थित हुने संस्कारको अन्त्य गर्नसमेत मन्त्रीलाई ध्यानाकर्षण गराएका छन्। सामाजिक सञ्जालमा सक्रिय सांसद भट्टराईले ट्विटरमार्फत् मन्त्रीको उपस्थितिलाई कर्तव्यको रुपमा बुझ्न मन्त्रीलाई आग्रह गरेका हुन्। संसदलाई संसदीय व्यवस्थाको मुटु मुटु मानिन्छ जहाँ मन्त्रीको उपस्थिति बाध्यता होइन, उत्तरदायीत्व र कर्तब्यका रुपमा बुझ्नु पर्दछ, भट्टराईले ट्विटरमा लेखेका छन्, àयसलाई प्रतिपक्षको नियमापत्ती पर्खेर बस्नु उपयुक्त होइन। ध्यानजावोस।"
कोइराला नेताहरू रणनीतिक भेटघाटमा,"काठमाडौं : कांग्रेसको नेतृत्व फेरि परिवारमा फर्काउन प्रयासरत कोइराला नेताहरूमध्ये महामन्त्री डाशशांक कोइराला र डाशेखर कोइरालाले शनिबार रणनीतिक भेटघाट गरेका छन्। आफ्ना पक्षका केही केन्द्रीय सदस्यसहित महामन्त्री डा शशांक र डाशेखरले शनिबार सामूहिक छलफल गरेको तस्बिर सार्वजनिक गरेका छन्। यसअघि कोइराला परिवारका तीन नेताले लन्च मिटिंग गरेको तस्बिर सार्वजनिक गरेका थिए। शनिबारको भेटघाटमा सुजाता कोइराला अनुपस्थित रहे पनि कोइराला द्वयले केही केन्द्रीय सदस्यसहित महामन्त्री डाशशांकको टोखास्थित निवासमा लन्च छलफल गरेको थियो। छलफलमा कांग्रेसका केन्द्रीय सदस्य दिलेन्द्रबहादुर वडु, दीपक गिरी, गुरुराज घिमिरे र सरीता प्रसाईंलगायत नेता सहभागी थिए। लन्चमा सहभागी केन्द्रीय सदस्य गिरीका अनुसार शनिबारको जमघटमा पार्टीमा देखिएको असन्तुष्टि, आउँदो जिल्ला सभापति भेला, महासमिति बैठकदेखि पार्टीको भावी दिशासम्बन्धमा छलफल भएको थियो। महामन्त्री डाशशांकका स्वकीय सचिव भरत तिवारीका अनुसार कोइराला परिवारको एकतादेखि समग्र पार्टीबारे सन्देश दिन शनिबारको छलफल आयोजना गरिएको थियो। कोइराला परिवारकी अर्की सदस्य सुजाता कोइराला शनिबार अन्य काममा व्यस्त भएकाले छलफलमा सहभागी हुन नसकेको उनले जानकारी दिए। डाशेखरका स्वकीय सचिव दिनेश थपलियाका अनुसार छलफलको सूचना पाउनुअघि नै सुजाता कामको सिलसिलामा घरबाट प्रस्थान गरिसकेकाले उनी छलफलमा सहभागी हुन सकिनन्। भेटघाटमा उहाँहरूबीच कांग्रेसको राजनीतिक अवस्था, संसद्मा कांग्रेसको भूमिका, पछिल्लो समय सरकारका लोकतन्त्रविरोधी क्रियाकलापलगायत विषयमा छलफल भयो, उनले भने, चाँडै फेरि सुजाता कोइरालासहित अर्को मिटिङ गर्ने तय भएको छ। पछिल्लो समय महामन्त्रीले वरिष्ठ नेता पौडेललाई खासै सहयोग नगरेको गुनासो पार्टीभित्र चुलिएको बेला डाशेखर देश दौडाहा गरी पार्टी सभापति शेरबहादुर देउवाको आलोचना गर्दै शीघ्र महाधिवेशन माग गर्दै आएका छन्। उनले गएको केन्द्रीय कार्यसमिति बैठकमा समेत पार्टीमा तीव्र गुटबन्दी मौलाएको भन्दै शीघ्र महाधिवेशन गर्न माग गरेका थिए। महामन्त्री डाशशांकले भने पार्टीका कुनै पनि गुटलाई नसघाउने भन्दै आफूले एकताका लागि प्रयास गर्ने बताएका थिए। १३ औं महाधिवेशनमा वरिष्ठ नेता पौडेलकै प्यानलबाट जितेर महामन्त्री भएकाले देउवाइतर समूहका नेताले देउवाविरुद्ध उभिन डाशशांकमाथि दबाब दिँदै आएका छन्। देउवाइतर समूहको बेवास्ता गर्न थालेपछि महामन्त्री डाशशांकले सभापति देउवासँग साँठगाँठ गरेको पौडेलसहित अन्य नेताले आशंका गरेका थिए। गत फागुनमा भएको कांग्रेस संसदीय दल नेताको चुनावमा समेत देउवाइतर पक्षको आग्रहमा दलको नेतामा उम्मेदवार प्रकाशमान सिंहको समर्थक नबसेपछि महामन्त्री डाशशांकमाथि पार्टीभित्र र बाहिर प्रश्न उठेका थिए। पछिल्लो समय कोइराला पारिवारिक समूहलाई बलियो बनाउन लागिपरेका तीन कोइराला नेता पार्टीको अर्को महाधिवेशन लक्षित रणनीतिक काम गरिरहेको कतिपय जानकार बताउँछन्।"
प्रधानमन्त्री ओलीको चीन भ्रमणअघि बाबुरामले दिए १० बुँदे सुझाव,"काठमाडौं : असार ५ गते चीन भ्रमणमा जान लागेका नेपाल कम्युनिस्ट पार्टी (नेकपा)का अध्यक्ष एवम् प्रधानमन्त्री केपी शर्मा ओलीलाई पूर्वप्रधानमन्त्री एवम् नयाँ शक्तिका संयोजक बाबुराम भट्टराईले केही महत्वपूर्ण सुझाव दिएका छन्। चीनका प्रधानमन्त्री ली खछियाङको निमन्त्रणमा चीन जान लागेका प्रधानमन्त्री ओलीलाई बाबुरामले बुँदागत रुपमा सुझाव दिएका हुन्। यो भ्रमणले धेरै अवसर सिर्जना उल्लेख गर्दै उनले त्यो प्राप्त गर्न नसके चुनौतीपूर्ण हुने उल्लेख गरेका छन्। बाबुरामले दुई मुलुक (भारत र चीन) बीचको विद्यमान मैत्रीपूर्ण सम्बन्धलाई थप सुदृढ गर्दै नेपालको राष्ट्रिय हितको पक्षमा भ्रमण अझ परिणाममुखी बनाउन प्रधानमन्त्री ओलीलाई १० बुँदामा सुझाव दिएका हुन्। उनले सुझावसँगै भ्रमण पूर्ण सफल र फलदायी रहोस् भन्दै शुभकामना दिएका छन्। १० बुँदामा बाबुरामले प्रधानमन्त्री ओलीलाई दिएको सुझाव जस्ताको तस्तै :  पुरानो औपनिवेशिक युगमा नेपाललाई दुई ठूला छिमेकी चीन र भारतबीच दुई ढुंगाबीचको तरुलको रुपमा परिकल्पना गरिए पनि आजको भुमण्डलीकरणको युगमा हामीले हाम्रो देश नेपाललाई दुई ठूला अर्थतन्त्रबीच गतिशील पुलको रुपमा ग्रहण गर्नु पर्दछ। सोहीअनुसार हामीले दुवै छिमेकीसँग आधुनिक भौतिक पूर्वाधारले जोड्ने र दुवै ठूला अर्थतन्त्रको मुल्य श्रृंखलासँग जोडिने गरी आफ्नो अर्थतन्त्रको विकास गर्ने कुरालाई प्राथमिकता दिनुपर्दछ। दक्षिणी छिमेकी मुलुकले झैं उत्तरी छिमेकी चीनले पनि सुरक्षाप्रति गहन चासो राख्दछ। तसर्थ, नेपालको एक चीन नीति र नेपालको भूभागबाट चीनविरोधी गतिविधि हुन नदिने प्रतिबद्धता त अवश्य दिनु हुनेनै छ। यद्यपि नेपालमा हुने फ्री तिब्बत गतिबिधिबारे चीन सँधै सशंकित हुने गर्दछ। भारतले पनि चीनसँगको सम्बन्ध सुदृढ पार्न भारतमा भएका शरणार्थीहरुलाई प्रश्रय नदिने नीति अपनाई आएको हालैको परिप्रेक्ष्यमा चीनियाँ पक्षबाट यसबारे कुरा उठाए नेपालले पनि तिब्बती शरणर्थीहरुलाई नयाँ ढंगले व्यवस्थापन गर्नेबारे सोच्नु उपयुक्त हुनेछ। चीनसँगको १४३९ किमी सीमामा जम्मा ४३ नाकाहरु दुवैको जनतालाई आवागमनव्यापार गर्न दिने सहमति भए पनि केवल ७ नाका सञ्चालन संभाव्यता अध्ययन भए पनि हाल तातोपानी नाकाबाहेक एक मात्र रसुवागढी नाका व्यापारको लागि सञ्चालित छ। माउन्ट कैलाश जाने गोरखाको झालाङ्गराइलालगायत ओलाङ्गचुङ्ग गोला, किमथांका, लामाबगर, लार्के, मनाङ्ग, मुगु, हिल्सालगायतका नाकाहरु पूर्वसहमतिअनुसार २० किमीसम्म स्थानीयहरु एकअर्काको क्षेत्रसम्म जान पाउने गरी खोल्न चीनियाँ पक्षसँग आवश्यक पहल गर्नु उपयुक्त देख्दछु।  यसपटको तपाईको भ्रमणमा ट्राञ्जिट सम्झौताले महत्वपूर्ण विषय ओगट्ने नै छ। तेस्रो मुलुक व्यापारको लागि वैकल्पिक विकास एक भूपरिबेष्ठित मुलुकको नाताले निकै महत्व राख्दछ, जसको प्रोटोकलमा हस्ताक्षर हुनु आफैंमा उपलब्धिमुलक हो। व्यापार र पारवहन छुट्टाछुट्टै सम्झौता गरिनु उपयुक्त हुनेछ। नेपालबाट सामान चीन निकासी गर्न चीनको पाराटेरीफ, क्वारेन्टाइन निकै जटील भएकोले त्यति सहज छैन। यस्ता अवरोध हटाई नेपालबाट निकासी हुने वस्तु सहुलियतमा चीनको बजार पुग्न विशेष व्यापार नीति हुनु अवश्यक छ। नेपालचीनबीच केही बोर्डर समस्या समाधान गर्न बाँकी नै छ। म प्रधानमन्त्री हुँदा सन् २०१२ मा चीननेपाल संयुक्त सीमा बैठक हाम्रो पक्षको पर्याप्त गृहकार्य नभएको कारण केही समयको लागि स्थगन गरिएको थियो। बोर्डरको समस्या समाधान गर्न उक्त बैठक निरन्तर गर्न तपाईंको गत सन् २०१६ मा भएको चीन भ्रमणमा कुरा उठी १५ बुँदे संयुक्त वक्तव्यमा उल्लेख भएको रहेछ। अन्य समस्या खास जटिल नभए पनि दोलखाको उत्तर लामाबगर ल्याप्चीनजिक मार्कर ५७ मा विवाद पर्छ, सोलाई नेपाल र चीनबीच सन् १९६१६२ मा सम्पन्न सीमा निर्धारण सन्धीको भावना र नजिरको आधारमा रही (सट्टापट्टाको आधारमा) समाधान गर्न सकिने छ। (सगरमाथाको उचाई सम्बन्धमा चाहिँ चिनीयाँपक्षको ३५३ मिटर कम भएको भन्ने विवाद पर्याप्त गृहकार्य नगरी विषय प्रवेश नगर्नु बेस हुनेछ)  चीनको     () मा नेपाल सहभागी हुने प्रोटोकलमा हस्ताक्षर भैसकेपछि कुनै योजनाको प्रस्ताव नआउनु चीनपक्षको गुनासो छ। यातायात सञ्जाल  नै उच्च प्राथमिकतामा रहेको यस महत्वकांक्षी चीनको प्रस्तावमा नेपालको विभिन्न पूर्वधार विकाससडक र रेल यातयातविद्युत सञ्जालप्रशारण लाइनएयरपोर्टका छुट्टाछुट्टै प्रस्ताव गर्नु वेश हुनेछ। यसको लागि बिना वा न्यून ब्याजदरमा चीन, नेपाल, भारत सबै संस्थापक रहेको एसियाली पूर्वाधार विकास बैंक () को सहुिलयत ऋणको लागि पनि पहल गर्न सकिने छ। जहाँसम्म चीनबाट तिब्बत पठारको केरुङ्गकाठमाण्डौं र लुिम्बनीसम्म रेल्वे ल्याउने विषय छ, अवश्य नै यो निकै तरंगित हुने विषय भएपनि केरुङ्गदेखि काठमाण्डौं रेल ल्याउन भौगोलिक विषमताको कारण उच्च प्राविधिक आवश्यकता पर्ने त छँदैछ, यसको लागत रु ४ खर्बको हुन सक्छ। अनुदानवाहेक  अन्तर्गत ऋणमा रेल्वे लाइन बनाउन त्यति सजिलो छैन। यसको लागि लगानीको मोडालिटी, भावी प्रतिफल, दिगोपन तथा ऋण भुक्तानी क्षमताको गहन अध्ययन र छिमेकी राष्ट्रहरुको अनुभव पनि उपयोगी हुनेछन्। नेपाल र चीनबीच सन् १९६० मा सम्पन्न शान्ति तथा मैत्री सन्धी पुनरावलोकन गर्न चीनको प्रस्ताव प्राप्त भएको भनिएको छ। भारतसँग पनि त्यस्तै सन्धी पुनरावलोकनको  बाट अध्ययन भइरहेको अवस्थामा चीनसँग अझ दूरगामी आपसी हितलक्षित दुई देशबीच शान्ति तथा मैत्री सन्धी अविलम्ब संशोधन गरी उदाहरण प्रस्तुत गर्नु उपयुक्त हुनेछ। नेपालको समेत दावी रहेको लिपुलेक त्रिदेशीय विन्दूमा हाम्रो हक र चासोको विषय तपाईको भारत भ्रमणको अवसरमा पनि मैले उठाउन आग्रह गरेको थिएँ। अहिले चीन भ्रमणको अवसरमा पनि यसलाई उठाउनु अत्यावश्यक भएको पुनः स्मरणार्थ ध्यानाकर्षण गरेको छु। उक्त विन्दू भारत र चीन दुवै मिली २०१५ मा संयुक्त सहमति गरी व्यापार र धर्माबलम्बी जान आउन नेपाललाई जानकारी नदिई खोलिएको थियो। जबकी त्रिदेशीय विन्दूमा तिनै देशबीचको सहमतिमा मात्र कार्य गर्ने भारत र चिनबीच २०१४ ताका सहमत भएको भनी भारतीय विदेश मन्त्रीले त्यहाँको लोकसभामा जानकारी (दोक्लम प्रकरणको बेला) दिनुभएको थियो जुन लिपुलेक सन्दर्भमा त्यत्तिकै सान्दर्भिक छ। तपाईको सन् २०१६ को मार्चमा भएको चीन भ्रमणको अवसरमा सम्पन्न १० बुँदे सम्झौता सहमति तथा १५ बुँदे संयुक्त वक्तव्यमा करीब २ दुई दर्जन सानाठूला आयोजनाहरु चीनको सहयोगमा सम्पन्न गर्ने उल्लेख छ। यसपटक सहमतिअनुसारको आयोजनाहरु समयावधि निर्धारण गरी कार्यान्वयन गर्न जोड दिनु उपयुक्त हुने देखेको अनुरोध गर्दछु। धन्यवाद !"
गोला प्रथाबाट आफ्नो भाग्य आफैँ निर्धारण गर्दै राष्ट्रियसभा सदस्य,"काठमाडौं : राष्ट्रियसभाका सदस्यले आफ्नो कार्यकाल कति वर्ष रहने भन्ने यकिन स्वयंले गर्ने भएका छन्। नेपालको संविधानको धारा ८६ अनुसार सभाका ५९ सदस्यले गोलाविधिद्वारा आफ्नो कार्यावधि दुई, चार र छ कति वर्ष हुने भन्ने टुङ्गो सोमबार पहिलो पटक लगाउनेछन्। अर्थमन्त्री डा युवराज खतिवडा र गृहमन्त्री रामबहादुर थापा राष्ट्रियसभाको सदस्य छन्। निर्वाचनको अङ्गकै रुपमा गोलाविधिद्वारा समयावधि निर्धारण कार्यक्रमलाई लिइन्छ। यसका लागि संघीय संसद् सचिवालयले महासचिवको संयोजकत्वमा आन्तरिक समिति र कार्यविधिसमेत बनाएको छ। आइतबार आयोजित पत्रकार सम्मेलनमा सचिवालयका उपसचिव दशरथ धमलाले सोमबार बिहान ११ः३० बजेदेखि नयाँ बानेश्वरस्थित संघीय संसद् भवनमा गोलाविधिबाट समय निर्धारण हुने जानकारी दिए। चयन प्रक्रिया धमलाका अनुसार संविधानानुसार पाँच समूहमा राष्ट्रियसभाका सदस्य विभाजन गरिनेछ। पहिलो समूहमा सातै प्रदेशका तीन तीन गरी गरी २१ महिला सदस्यले गोलाप्रथा कार्यक्रममा भाग लिई समय निर्धारण गर्नेछन्। त्यसपछि सातै प्रदेशका एक एक गरी सात दलित सदस्य, सात अपाङ्गता भएका वा अल्पसंख्यक समूहका सदस्यले गोलाप्रथामा भाग लिने कार्यक्रम तय गरिएको छ। त्यसलगत्तै अन्य समूहमा सातै प्रदेशका तीन तीन गरी कूल २१ र राष्ट्रपतिद्वारा मनोनीत तीन सदस्यले गोला छनोट गरी आफ्नो भाग्य आफैँ निर्धारण गर्नेछन्। गोलाप्रथामा सचिवालयले वर्णानुक्रमानुसार भाग लिने व्यवस्था मिलाएको छ। गोलाप्रथा विधिद्वारा राष्ट्रियसभाका ५९ सदस्यमध्ये २० जनाको छ वर्ष, २० जनाको चार वर्ष र १९ जनाको पदावधि दुई वर्ष हुनेछ। गोलाप्रथा छनोट गर्न सचिवालयले सेतो कागजमा रातो अक्षरमा दुई, चार र छ वर्ष लेखेर तयार पारेको छ। सो कागजलाई बट्टाभित्र राखी बन्द गराउने र यसपछि सांसदलाई झिक्न लगाई वर्ष तय गर्ने विधि तयार गरिएको छ।रासस"

शीर्षक,विवरण
कृषिमा परनिर्भरता,"कुनै बेला धानचामल निकासी गर्ने नेपाल रायोको सागदेखि पीठोसम्म आयात गर्नुपर्ने अवस्थामा पुगेको छ। छाक टार्न नभई नहुने कृषिजन्य वस्तु आयात गर्नुपर्ने बाध्यता त्यसै उब्जेको होइन। कृषिमा व्यवसायीकरण र विविधीकरणको अभाव, कृषि सामग्रीको उचित बन्दोबस्ती, वास्तविक किसानसँग जमिन अभाव र कृषि कर्म गर्ने जनशक्तिको अभावका कारण परनिर्भरता बढेको देखिन्छ। गत वर्षमात्र मुलुकले सवा खर्ब रुपैयाँबराबरको कृषिजन्य वस्तु आयात गरेको थियो। धान, चामल, मकै, गहुँ, फापर, जिउँदो जनावर, बीउ (तरकारी तथा फलफूल), तरकारी, चिया, कफी, दुग्धजन्य पदार्थ, माछाजन्य पदार्थ, खानेतेल र फलफूलको आयात हुन्छ। कृषि प्रधान मुलुक भनिए पनि (दलहन, तेलहन, प्रशोधित कृषि तथा पशुपंक्षीजन्य वस्तु, चिनी, मसलाजन्य, रासायनिक मल, मैदा, पीठो, घिउलगायतलाई समेत ) जोड्ने हो भने करिब दुई खर्ब मूल्यबराबरको बर्सेनि आयात हुन्छ। यो तथ्यांकले मुलुकको वास्तविक अवस्था उजागर मात्र गर्दैन कृषि क्षेत्रमा राज्यले अपनाएको नीति पूर्णतः असफल भइसकेको प्रस्ट पारेको छ। मुलुकको कुल गार्हस्थ्य उत्पादन (जीडीपी) मा कृषि क्षेत्रको योगदान ४१ प्रतिशत छ। अभै पनि ७१ प्रतिशत किसानको मुख्य पेसा नै कृषि हो। तर ६० प्रतिशत जनशक्ति कृषि पेसामा लागे पनि तिनलाई खानसमेत पुग्दैन। अभै २३ प्रतिशत किसानको आफ्नो जमिन छैन। राज्यले कुल वार्षिक बजेटको तीनदेखि चार प्रतिशतसम्म कृषिमा लगानी गर्दै आएको छ। जनसंख्या बढ्दो छ, तर उत्पादकत्व बढेको छैन। कृषिको मुख्य उत्पादन धानलाई मुलुकको मूल अर्थतन्त्रको मेरुदण्डसँग जोडिएको छ। जुन वर्ष धानको उत्पादन घट्छ, त्यो वर्ष कुल गार्हस्थ उत्पादन (जीडीपी) को अवस्था पनि खुम्चिन्छ। धान उत्पादनले जीडीपीको अवस्थालाई दिशा दिने काम गर्छ। राज्यले एकातर्फ कृषिजन्य वस्तुमा आधारित उद्योग सञ्चालनमा प्रोत्साहनको नीति लिएको छ भने अर्कोतर्फ कृषिजन्य उद्योगलाई आवश्यक पर्ने कृषिजन्य कच्चापदार्थ पनि भारतलगायत तेस्रो मुलुकबाट आयात गर्नुपर्छ। दाना उद्योग, तेल उद्योग, चकलेट उद्योग, बिस्कुट उद्योगलगायतले बाहिरी मुलुकबाट कच्चा पदार्थ आयात गर्नुपर्ने बाध्यता छ। यसरी बाहिरबाट कच्चा पदार्थ ल्याउँदा लागत मूल्य अत्यधिक भएर स्वदेशी उत्पादनले बाहिरबाट आएको उत्पादनसँग प्रतिस्पर्धा गर्न नसकी धराशायी हुने अवस्था छ। किसानले लागत मूल्य नपाएका कारण पनि खेती किसानी पेसाबाट किसान बिमुख हुँदै गएका छन्। श्रमशक्तिको अभावमा सयौं हेक्टर खेतीयोग्य जग्गा बाँझै छन्। सिँचाइको अवस्था त्यस्तै छ। नेपालको कुल धानखेती हुने क्षेत्रफल १५ लाख हेक्टरमध्ये करिब २५ प्रतिशतमा मात्रै १२ महिना सिँचाइ सुविधा उपलब्ध छ। यसमा पनि जहाँ खेतीयोग्य जमिन छ, त्यहाँ सिँचाइ सुविधा उपलब्ध छैन। नेपाल राष्ट्र बैंकले मौद्रिक नीतिमार्फत वाणिज्य बैंकले कुल लगानीको २० प्रतिशतसम्म कृषि क्षेत्रमा अनिवार्य लगानीको बन्दोबस्ती गरे पनि प्रभावकारी हुन सकेन। सामान्य किसानले आज पनि बैंकबाट सहुलियत ऋण पाउन सकेका छैनन्। कृषिजन्य वस्तुको बिमाको अवस्था त्यस्तै नाजुक छ। कृषिलाई निर्वाहमुखीबाट व्यावसायिकमा रूपान्तरण गर्नु अहिलेको आवश्यकता हो। यसका लागि जमिन बाँझो नराख्ने नीतिलाई कडाइका साथ कार्यान्वयन पहिलो सर्त हो। त्यसपछि बीउबिजनको सहज आपूर्ति, उत्पादित कृषिउपजको बजार पहुँच, रासायनिक मलमा अनुदान, सिँचाइयोग्य भूमिमा बाह्रैमहिना पानी पुग्ने व्यवस्था, पढेलेखेका युवालाई कृषिमा आकर्षित गर्न विशेष नीतिको अख्तियारीलगायतका सुधार आवश्यक छ। आयात दर प्रतिस्थापन गर्न राज्यले बजार, प्रतिफलमा अनुदान, मल, बीउ, ढुवानी, कोल्ड स्टोर, मेसिनरी औजारमा अनुदानको व्यवस्था गरिदिनुपर्छ। त्यसपछि जुन वस्तु अत्यधिक परिमाणमा आयात हुन्छ, त्यही वस्तुको उत्पादनमा बढी जोड दिनुपर्छ।"
"बिमस्टेक मन्त्रीस्तरीय बैठक : कार्यसूची, समझदारीपत्र र घोषणापत्रको मस्यौदा टुंग्याइने","काठमाडौं : बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (बिमस्टेक) को १६औँ मन्त्रीस्तरीय बैठक सुरु भएको छ। बैठकको अध्यक्षता बिमस्टेक शिखर सम्मेलन आयोजक नेपालका परराष्ट्रमन्त्री प्रदीपकुमार ज्ञवालीले गरेका छन्। ज्ञवालीले सदस्य देशका आफ्ना समकक्षीको स्वागतमा उद्घाटन मन्तव्य व्यक्त गर्दै बिमस्टेक क्षेत्रको सामाजिकआर्थिक रुपान्तरण सङ्गठनको अबको कार्यसूची हुनुपर्ने बताए। व्यापार र लगानीबाटै आर्थिकसामाजिक रुपान्तरण हुने यथार्थ औँल्याउँदै त्यसनिम्ति रेल, सडक, हवाईमार्ग र अप्टिकल फाइबरका माध्यमबाट सम्पर्क विस्तार, ऊर्जाको र प्रविधिको अधिक उपयोगबाट मात्र सम्भव हुने बताए। क्षेत्रीय समृद्धि र विकासका लागि सदस्य देशबीच सघन सहयोग, सहकार्य र साझेदारी हुनुपर्छ भन्दै उनले सहयोगका प्राथमिकताका क्षेत्र पनि निर्धारण गर्नुपर्नेमा जोड दिए। सम्पर्क विस्तार, व्यापार, पर्यटन, ऊर्जा र कृषिजस्ता आर्थिक उन्नयनका मुख्य क्षेत्रमा सङ्गठनका सहायताका क्षेत्र केन्द्रित हुनुपर्ने अभिमत मन्त्री ज्ञवालीले प्रकट गरे। विकासका अथाह सम्भावना भएको बिमस्टेक क्षेत्रलाई शान्त, समृद्ध र दिगो विकासतर्फ उन्मुख गराउन सामूहिक प्रयास हुनुपर्ने उनले बताए। बैठकमा बिमस्टेकका महासचिवको प्रतिवेदन, बिहीबारदेखि सुरु हुने शिखर सम्मेलनको तयारी, मङ्गलबार सम्पन्न बिमस्टेकका वरिष्ठ पदाधिकारीको १९ औँ बैठक तथा विशेष बैठकका प्रतिवेदन पेश हुनेछन्। बिमस्टेक सम्मेलन तथा समझदारीपत्रको तयारी, चौथो शिखर सम्मेलन र काठमाडौँ घोषणापत्रको मस्यौदालाई अन्तिम रूप दिने, बैठकका कार्यसूची पारित गर्ने र मन्त्रीस्तरीय बैठकको अध्यक्षता हस्तान्तरण आजैको बैठकमा हुनेछ। बैठकमा बङ्गलादेशको नेतृत्व त्यहाँका विदेशमन्त्री अबुल हसन महमुद अलि, भारतको प्रतिनिधित्व त्यहाँका बाह्य मामिला राज्यमन्त्री भिके सिंहले गरेका छन्। यसैगरी म्यान्मारका अन्तर्राष्ट्रिय सहयोगसम्बन्धी सङ्घीय मन्त्री क्याव तिन, श्रीलङ्काका विदेश राज्यमन्त्री बसन्ता सेनानायके, थाइल्याण्डका विदेशमन्त्री दोन प्रमुदविनय नेतृत्वको प्रतिनिधिमण्डलले बैठकमा भाग लिएको छ। बैठकमा भुटानका विदेश सचिव सोनाम छोङले आफ्नो मुलुकको प्रतिनिधित्व गरेका छन्। सबै फोटो : प्रदीपराज वन्तरासस"
"भुटानको अन्तरिम सरकारका प्रमुख काठमाडौंमा, श्रीलंकाका राष्ट्रपति आउँदै","काठमाडौं : बिहीबारदेखि हुन लागेको चौँथो बिमस्टेक शिखर सम्मेलनमा सहभागी हुन भुटानको अन्तरिम सरकारका प्रमुख दाशो छिरिङ वाङ्चुक काठमाडौं आइपुगेका छन्। वाङचुकलाई सरकारका उपप्रधान एवं रक्षामन्त्री ईश्वर पोखरेलले त्रिभुवन अन्तर्राष्ट्रिय विमानस्थलमा स्वागत गरे। पूरक बन्नुपर्छ बिमस्टेक सार्कको विकल्प नबनोस् बिमस्टेक बिमस्टेक भीआइपीका लागि दुई घन्टासम्म आकाश बन्द बिमस्टेकमा सवारी साधन : कुन दिन जोर, कुन दिन बिजोर ? बिम्स्टेक बडापत्र बनाउने सहमति, पर्यवेक्षकमा चीनको चर्चा वाङचुक २०१४ देखि भुटानका प्रधानन्यायाधीश पनि छन्। आम निर्वाचन गर्न यही अगस्ट १ मा राष्ट्रियसभा विघटन गरिएपछि बाङचुक अन्तरिम सरकारका प्रमुख नियुक्त भएका हुन्। उनले कामचलाउ सरकारको प्रमुख सल्लाहकारको हैसितमा काम गरिरहेका छन्। बिमस्टेकमा सहभागी हुन सात सदस्य राष्ट्रका उच्च सरकारी अधिकारी र विदेशमन्त्रीहरू काठमाडौं आइसकेका छन्। बिमस्टेकका अन्य सदस्य राष्ट्रका राष्ट्राध्यक्षहरू पनि काठमाडौं आउँदैछन्। आजै श्रीलंकाका राष्ट्रपति मैत्रीपाला सिरीसेना पनि काठमाडौं आउँदैछन्। आज बिमस्टेक विदेशमन्त्री स्तरीय बैठक हुँदैछ। बैठकले सम्मेलनका एजेन्डा तय गर्ने तयारी छ। बहुपक्षीय आर्थिक तथा प्राविधिक सहयोगका लागि बंगाल खाडीका राष्ट्रहरूको प्रयास (बिम्स्टेक) मा दक्षिण पूर्वी एसियाका नेपालसहित भारत, बंगलादेश, भुटान, श्रीलंका, थाइल्यान्ड, र म्यानमार सदस्य छन्। नेपालले अध्यक्षका हैसियतमा यसपटक बिमस्टेक शिखर सम्मेलन आयोजना गरेको हो।"
श्रीलंकाका राष्ट्रपतिलाई त्रिभुवन अन्तराष्ट्रिय विमानस्थलमा स्वागत,काठमाडौं : बहुपक्षीय आर्थिक तथा प्राविधिक सहयोगका लागि बंगाल खाडीका राष्ट्रहरुको प्रयास (बिम्स्टेक)को चौथो शिखर सम्मेलनमा सहभागी हुन् श्रीलंकाका राष्ट्रपति मैत्रीपाल सिरिसेना नेपाल आइपुगेका छन्। काठमाडौंमा हुन लागेको दुई दिने सम्मेलनमा सहभागी हुन् सिरिसेना नेपाल आएका हुन्। उनलाई उपप्रधान तथा रक्षामन्त्री ईश्वर पोखरेलले त्रिभुवन अन्तराष्ट्रिय विमानस्थलमा स्वागत गरे। म्यानमारका राष्ट्रपति विन माइन्ट मंगलबार नै नेपाल आइसकेका छन् भने अन्य बिम्स्टेक राष्ट्रप्रमुख बुधबार नै आउने कार्यक्रम रहेको छ। राष्ट्रपति सिरिसेना लुम्बिनी भ्रमणमा जाने कार्यक्रमसमेत रहेको छ।
"बिम्स्टेक बडापत्र बनाउने सहमति, पर्यवेक्षकमा चीनको चर्चा","काठमाडौं : बहुपक्षीय आर्थिक तथा प्राविधिक सहयोगका लागि बंगाल खाडीका राष्ट्रहरूको प्रयास (बिम्स्टेक)को चौथो शिखर सम्मेलनका लागि काठमाडौंमा बसेको प्रारम्भिक बैठकले बडापत्र निर्माणको सहमति गरेको छ। विदेश सचिव स्तरीय १९ औं बैठकले सोमबार बिम्स्टेक बडापत्रका लागि प्रबुद्ध समूह बनाएर काम गर्ने सहमति जुटाएको हो। बिम्स्टेक स्थापनादेखि सहमति र घोषणापत्रको आधारमा चल्दै आएको छ। सम्मेलने वडापत्र निर्माणको आधार तयार गर्दै समूह बनाएर त्यसको खाका तयार गर्नेछ। बडापत्रसगै सचिवालय विस्तारमा पनि सहमति भएको छ। सचिवालयमा सदस्य मुलुकका निर्देशक रहने र कर्मचारीको कोटा तय गर्ने विषय पनि सम्मेलनले टुंगो लगाउनेछ। बडापत्र निर्माणका लागि अध्यक्ष मुलुक नेपालले प्रस्ताव गरेको थियो। बैठकले बिम्स्टेकका प्राथमिकताका कलस्टरमा परेका १४ बुँदालाई पाचमा झार्दै सहकार्य थप बलियो बनाउने निर्णय पनि लिएको छ। होटल सोल्टीमा मंगलबार साझ सम्पन्न बैठकमा दुई फरक भूगोलका सात सदस्य मुलुकलाई एक अर्काको परिपूरको रूपमा अघि बढाउने निर्णय भएको छ। त्यसका लागि साझा चुनौती रहेको गरिबी निवारण अन्त्य गर्न विभिन्न आधारहरू समेत तयार गरेको बताइएको छ। गरिबी निवारण, सहज भन्सार, प्रविधि, सञ्जाल, आतंकवाद र अन्तरदेशीय अपराधविरुद्ध ऐक्यबद्धता, कृषिमा आधुनिकीकरण, जनस्वास्थ्य र सचिवालयको विस्तार लगायत विषयमा छलफल भएको परराष्ट्र मन्त्रालयले जनाएको छ। त्यस्तै सचिवालयको विस्तार गर्दै बैठकले त्यसको बजेट समेत तय गरेको छ। सबै समस्या र चुनौतीलाई सहकार्यमार्फत अघि बढाउन सिफारिस गरेको छ। यस क्षेत्रको दीगो विकासका लागि बिम्स्टेक सदस्यबीचको सहकार्य र प्रतिबद्धतालाई कार्यावन्यनमा लैजान उनीहरूको जोड छ। दक्षिण एसियाली क्षेत्रीय सहयोग संगठन (सार्क)को पुरक संगठन मानिएको बिम्स्टेकको दुई दशक कार्यान्वयन अभावमै अलमलिएकाले कार्यावन्यन यसको पहिलो खुड्किलो हो। प्रतिबद्धता कार्यावन्यनसगै बिम्स्टेकमा अन्य सदस्य मुलुक थप्ने या नथप्ने विषयमा पनि छलफल चलेको छ। बंगलादेश, भुटान, भारत, म्यानमार, नेपाल, श्रीलंका र थाइल्यान्ड सदस्य रहेको उक्त संगठनमा यस क्षेत्र र आसपासका अन्य मुलुकलाई ल्याउने वा पर्यवेक्षक राख्ने विषयमा समेत छलफल भएको एक अधिकारीले बताए। व्यापारिक सहकार्य र विश्व शक्तिमा चीनको बढ्दो भूमिकालाई लिएर केही सदस्य राष्ट्रले चासो राखेको बताइएको छ। सदस्य राष्ट्रहरूले चाहेमा बिम्स्टेकमा चीनलाई पर्यवेक्षकमा ल्याउन सक्छन्। यस विषयमा बहस भएपनि बाहिर उक्त धारणा सार्वजनिक गर्न नसकिएको र निकै प्रारम्भिक सुझावका रूपमा आएको ती अधिकारीले बताए। बिम्स्टेकको सदस्यता लिन चाहने मुलुकले व्यापार तथा यातायात उद्देश्यबारे बंगालका खाडीको प्रारम्भिक सर्तसहित समेटिएका क्षेत्रका प्रावधान पूरा गर्नुपर्ने हुन्छ। प्रावधान पूरा गरेको दाबीसहित सदस्य बन्ने मुलुकले बिम्स्टेकका अध्यक्षसमक्ष निवेदन पेस गरिनुपर्ने हुन्छ। त्यस विषयमा छलफल भने पहिल्यै चल्न सक्छ। सदस्यता प्रवेशका लागि सबै बिमस्टेक सदस्यहरूको सहमति आवश्यक छ। सबै सदस्यले अनुमोदन नगरी बिम्स्टेक सदस्य बन्न सक्दैन। बिम्स्टेकको बडापत्र नभए पनि यसको सम्मेलन घोषणाले संस्थागत संयन्त्रको व्यवस्था गरेको छ। सार्कमा जसरी चीनले पर्यवेक्षक हुदै प्लस वानको भूमिका खोजेको थियो, त्यस्तै अवस्था बिम्स्टेकमा आउन सक्ने भन्दै सदस्य मुलुकले यसमा पुनः विचार गर्ने बताएका हुन्। अन्य सदस्य थप गर्नेभन्दा अहिले भएका सदस्यलाई निकट ल्याएर काम गर्न आवश्यक छ, बैठकमा सहभागी एक अधिकारीले भने, हामी अहिले सात सदस्य राष्ट्र नै कसरी सहकार्य गर्ने भन्नेमा छौं। त्यो सफल भएपछि अन्य सदस्य वा पर्यवेक्षकबारे धारणा राख्नेछौं। बैठकको अध्यक्षता गरेका परराष्ट्र सचिव शंकरदास बैरागीले अध्यक्ष राष्ट्रको पहलमा तयार गरेका पाच प्राथमिकता र यसअघि भएका बैठकहरूको समीक्षाबारे छलफल भएको बताए। मन्त्रालयले बैठकपछि पत्रकार सम्मेलन गर्दै सहकार्यको आरम्भ भएको बतायो। विभिन्न मुख्य पाच प्राथमिकता भनिए पनि १० फरकफरक विषय प्रस्तुत गर्दै त्यसलाई कार्यावन्यनमा ल्याउन आआफ्नो स्थानबाट काम गर्ने सहमति जुटेको पत्रकार सम्मेलनमा जानकारी दिइयो। उक्त विषय बुधबार हुने विदेशमन्त्रीस्तरीय छलफलमा प्रस्तुत हुनेछ। सडक, रेल र हवाई सञ्जालको विस्तारसगै जलमार्गको पहुच, गरिबी निवारण, अन्तरक्षेत्रीय व्यापार तथा लगानी, जलवायु परिवर्तन, कृषिको आधुनिकीकरण र आतंकवाद तथा उग्रवादविरुद्ध लड्न सहकार्य गर्ने लगायत छन्। सन् २००४ मा थाइल्यान्डमा हस्ताक्षर गरिएको बिम्स्टेक स्वतन्त्र व्यापार क्षेत्र सम्झौताले सन् २०१७ सम्ममा सबै सदस्य मुलुकले व्यापार खुला गर्न, भन्सार तथा गैरभन्सार अवरोध हटाउनु पर्ने थियो। त्यो समझदारी कार्यावन्यनमा नभएको विषयमा पछिल्लो प्रगतिबारे छलफल भएको छ। यससगै मोटर भेहिकल समझदारीको विषयमा पनि छलफल भएको थियो। सदस्य राष्ट्रमा एक अर्का मुलुकका मोटरको सहज पहुँच र सवल सडक संरचनाबारे पनि छलफल भएको थियो। यसबारेमा दिल्लीमा दुई महिना अघि भएको बैठकको प्रतिवेदन प्रस्तुत भएको थियो। सबै विषयमा यसअघि भएको बैठकका प्रतिवेदन पेस गर्दै त्यसको कार्यावन्यनमा जोड दिइएको सहभागीले जानकारी दिए। बिम्स्टेक उर्जा ग्रिड समझदारीमा हस्ताक्षरमा सहमति सदस्य मुलुकबीच उर्जा आदानप्रदानको लागि बिम्स्टेक पावर ग्रिडमा समझदारी भएको छ। सचिवस्तरीय बैठकले उक्त समझदारी गर्दै सहमतिको लागि मन्त्रीस्तरीय बैठकमा सिफारिस गरेको हो। उर्जामा थप सहकार्यको लागि यो प्रस्ताव सदस्य राष्ट्रहरूमाझ नेपालले प्रस्तुत गर्दै आएको थियो। यसले उर्जा खरिद बिक्रि मात्र होइन, लगानीको लागि समेत थप सहकार्य हुन सक्छ। नेपालबाट उर्जा खरिद गरेर सदस्य मुलुकसम्म लैजान सक्ने गरी यसको साझा ग्रिडमा जोड दिइएको हो। आइपुगे म्यानरका राष्ट्रप्रमुख बिम्स्टेक सम्मेलनमा सहभागी हुन आफ्नो मुलुकको प्रतिनिधिमण्डलको नेतृत्व गर्दै म्यानमारका राष्ट्रपति विन मिन्ट मंगलबार दिउँसो विशेष विमानमा काठमाडौँ ओर्लेका छन्। उनी सम्मेलनमा सहभागी हुन काठमाडौं आउने पहिलो उच्चस्तरीय पाहुना हुन्। उनी बुधबार लुम्बिनी जाने गरी मंगलबार काठमाडौं ओर्लेका हुन्। श्रीलंकाका राष्ट्रपति मैत्रीपाला सिरिसेना बुधबार अपरान्ह ओर्लनेछन्। उनी नियमित उडानमा नेपाल आउन लागेका हुन्। सिरिसेना बुधबार नेपाल आए पनि उनी सबैभन्दा बढी समय नेपालमा रहने बिम्स्टेक पाहुना हुने छन्। सिरिसेना सम्मेलन सकेपछि लुम्बिनी जाने छन्। उनी यसअघि नै नेपाल आउन चाहेका थिए। सिरसेनाको १७ भदौमा स्वदेश फर्कने कार्यक्रम छ। नेपालको निर्वाचनलगायत कार्यक्रमले उनको भ्रमण सर्दै आएको थियो। भुटानका प्रधानन्यायाधीश तथा अन्तरिम मन्त्रिपरिषद्का प्रमुख सल्लाहकार छिरिङ वाङचुक पनि बुधबार नै आउनेछन्। उनी पनि नियमित उडानमा नेपाल आउन लागेका हुन्। मन्त्रालयको भ्रमण तालिकाअनुसार सम्मेलन हुने दिन अर्थात् बिहीबार बिहान तीन मुलुक बंगलादेश, भारत र थाइल्यान्डका प्रधानमन्त्री क्रमशः शेख हसिना वाजेद, नरेन्द्र मोदी र प्रयुत चनओचा आइपुग्ने छन्। उनीहरू तीनैले नेपालमा एक रात मात्र बिताउने छन्। तिनै प्रधानमन्त्री आफ्नो मुलुकको विशेष विमानमा आउने छन्। रिट्रिटलगत्तै गरिने समझदारीपछि हसिना स्वदेश फर्कने छिन भने मोदी र चनओचा भने कार्यक्रम सम्पन्नपछि भेटघाट गरेर साँझ स्वदेश फर्कने परराष्ट्रको तालिकामा उल्लेख छ। सदस्य मुलुकका प्रमुखले राष्ट्रपति विद्यादेवी भण्डारी, प्रधानमन्त्री केपी शर्मा ओलीसग सामूहिक र दुईपक्षीय भेटवार्ता समेत गर्नेछन्। साइडलाइनमा हुने उक्त वार्ताले नेपाल र सदस्य मुलुकसगको दुईपक्षीय विषयमा पनि छलफल हुनेछ। यो बैठकमा नेपालले आफ्नो शान्तिको अभियानलाई र द्वन्द्वबाट शान्तिमा आएको नेपालको अवस्था स्पष्ट पार्नेछ। नेपालले सम्मेलनको क्रममा बौद्ध सम्मेलनको प्रस्तावका साथै बुद्ध सर्किटको विषयलाई पनि जोड दिने तयारी गरेको छ। बिम्स्टेकको मन्त्रीस्तरीय बैठक बुधबार बस्नेछ भने बिहीबार र शुक्रबार सम्मेलन हुनेछ। काठमाडौं घोषणापत्रकै क्रममा बिम्स्टेक अध्यक्षता हस्तान्तरण हुनेछ।"
प्रधानमन्त्री ओलीले दिए प्याराग्लाइडिङ खेलाडीलाई बधाइ,काठमाडौं : प्रधानमन्त्री केपी शर्मा ओलीले एशियाली खेलकूद (एशियाड) मा रजत पदक जित्न सफल नेपाली प्याराग्लाइडिङ खेलाडीलाई बधाइ दिएका छन्। प्रधानमन्त्री ओलीले बुधबार साँझ ट्वीटमार्फत पदक विजेता टोलीलाई बधाइ दिएका हुन्। इण्डोनेसियामा जारी १८ औं संस्करणको एशियाडअन्तर्गत प्याराग्लाइडिङको पुरुष क्रस कन्ट्री स्पर्धाको अन्तिम चरणको खेलमा नेपालका युकेश गुरुङले रजत पदक हात पारेका छन्। एशियाडको ६७ वर्षे इतिहासमा नेपालले दोस्रो पटक रजत जितेको हो। एसियाडमा चम्किए १६ वर्षीय युकेश गुरुङ एसियाडमा प्याराग्लाइडिङले दिएको खुसी (फोटो फिचर)
२४ सहसचिवको सरुवा : को कहाँ पुगे ?,"काठमाडौं : सरकारले विभिन्न मन्त्रालय, आयोग, प्रदेश र स्थानीय तहमा कार्यरत २४ सहसचिवको सरुवा गरेको छ। संघीय मामिला तथा सामान्य प्रशासन मन्त्रालयको प्रस्तावमा सहसचिवको सरुवा भएको हो। कर्मचारी समायोजन प्रक्रिया टुंगिन नसक्दा केन्द्रीय सरकारले तीनै तहका कर्मचारीको सरुवा गर्ने गरेको हो। कर्मचारी समायोजन प्रक्रिया सम्पन्न भएपछि भने सहसचिवसम्मका कर्मचारीको सरुवा गर्ने अधिकार प्रदेश सरकार सँगै रहने छ। केन्द्रीय सरकारले आफूलाईसँग समन्वय नगरी सचिव, सहसचिवको सरुवा गरेको भन्दै प्रदेश सरकार असन्तुष्ट छ। सरुवा हुनेमा नेपाल प्रशासन सेवाका १२ जना, कृषि सेवाका ८ , इञ्जिनियरिङ सेवाका ती र शिक्षा सेवाका एका छन्। सामान्य प्रशासन मन्त्रालयका अनुसार परराष्ट्र मन्त्रालयका मधु कुमार मरासिनीलाई उद्योग मन्त्रालय, उद्योगका शिवराम न्यौपाने र संघीय मामिलाका ज्ञानराज सुवेदीलाई अख्तियार दुरुपयोग अनुसन्धान आयोग, अर्थ मन्त्रालयका डा नारायणप्रसाद रेग्मीलाई श्रम रोजगार तथा सामाजिक सुरक्षा मन्त्रालय, घोराही उपमहानगरपालिकाका चक्रपाणि पाण्डेलाई धनगढी उपमहानगरपालिका, कलैया उपमहानगरपालिकाका डा टोकराज पाण्डेलाई काठमाडौं महानगरपालिकामा सरुवा गरिएको छ। यस्तै धनगढी उपमहानगरपालिकाका शन्तबहादुर सुनारलाई घोराही उपमहानगरपालिका, प्रदेश ७ का मुख्यमन्त्री कार्यालयका पिताम्बर घिमिरेलाई राष्ट्रिय पुर्ननिर्माण प्राधिकरणमा, संघीय मामिलाका प्रेमप्रसाद भट्टराईलाई ललितपुर महानगरपालिकामा, ललितपुर महानगरपालिकाका हरिप्रसाद दाहाललाई प्रदेश १ को सामाजिक विकास मन्त्रालयमा, प्रदेश सभा सचिवालय सुर्खेतका राजेश पौडेललाई गृहमन्त्रालयमा सरुवा गरिएको छ। संघीय मामिला तथा सामान्य प्रशासन मन्त्रालयका अनुसार राष्ट्रिय सुन्तला वाली विकास कार्यक्रमका डा शान्ता कार्कीलाई प्रदेश ५ को कृषि विकास निर्देशनालय, वाली विकास निर्देशनालयका डा विमल थापालाई गण्डकी प्रदेशको कृषि विकास निर्देशनालयमा, कृषि वस्तु निर्यातका कञ्चनराज पाण्डेलाई कर्णाली प्रदेशको कृषि विकास निर्देशनालयमा, क्षेत्रीय कृषि तालिम केन्द्रका वासुदेव काफ्लेलाई प्रदेश ३ को कृषि तालिम केन्द्रमा सरुवा गरिएको छ। यस्तै भूमी व्यवस्था मन्त्रालयकी सावित्री बराललाई गण्डकी प्रदेशको कृषि व्यवसाय प्रवद्र्धन तालिम केन्द्रमा, क्षेत्रीय कृषि तालिम केन्द्र पोखराका रबिन्द्रबहादुर प्रधानलाई कृषि विकास निर्देशनालय कैलाली, बजार अनुसन्धान तथा व्यवस्थापन कार्यक्रम हरिहरभवनकी जानुका पण्डितलाई, कृषि विकास निर्देशनालय हेटौडा, भूमी व्यवस्थाका वेनुप प्रसाईलाई प्रदेश १ को कृषि विकास निर्देशनालयमा सरुवा गरिएको मन्त्रालयले जनाएको छ। यस्तै इञ्जिनियरिङ सेवातर्फ काठमाडौं महानगरपालिकाका ईश्वरचन्द्र महरहटठालाई प्रदेश ४ को भौतिक पूर्वाधार मन्त्रालयमा, प्रदेश ४ को भौतिक पूर्वाधार सचिव भरतप्रसाद अर्याललाई काठमाडौं महानगरपालिकामा र ७ नम्बर प्रदेशका भौतिक पुर्वाधार सचिव राजनराज पाण्डेलाई खानेपानी मन्त्रालयमा सरुवा गरिएको छ। यस्तै शिक्षा सेवाका अम्विका प्रसाद रेग्मीलाई शिक्षा मन्त्रालयबाट भाषा आयोगमा सरुवा गरिएको छ।"
लागु पदार्थ निषेध गर्ने तयारीमा गृहमन्त्रालय,"काठमाडौं : गृहमन्त्रालयले लागु पदार्थ प्रयोगलाई निषेध गर्ने तयारी गरेको छ। बुधबार गृहमन्त्री रामबहादुर थापा बादलले मदिरा बिक्रीलाई व्यवस्थित गर्दै सरकारले लागु पदार्थको प्रयोग निषेध गर्ने तयारी भइरहेको बताएका हुन्। बुधबार महिला हिंसाका घटनामा सरकारको ध्यानाकर्षण गर्न पुगेको अन्तरपार्टी महिला सञ्जालको टोलीसँग कुराकानी गर्दै गृहमन्त्री बादलले यस्तो बताएका हुन्। भेटमा गृहमन्त्री बादलले केही दिनमै मदिराको बिक्री वितरणलाई व्यवस्थित गर्ने र लागु पदार्थको प्रयोगलाई निषेध गर्ने गरी गृहमन्त्रालयले कार्यक्रमको घोषणा गर्न लागेको जानकारी गराए। उनले पछिल्ला दिनमा बलत्कारका घटना बढेकोजस्तो देखिए पनि तथ्यांकगत रुपमा घटेको बताएका छन्। पहिले यस्ता घटना गोप्य राखिन्थ्यो, मिडियामा पनि बढी आउँदैन्थ्यो, उनले भने, अहिले मिडियामा बढी आउन थालेकोले घटना बढेको जस्तो देखिएको छ। बादलले कञ्चनपुरमा बालिकाको हत्याको विषयमा गृहमन्त्रालय छानबिन समितिमार्फत् अघि बढेको भन्दै समितिलाई विश्वास गर्न आग्रह गरे। महिला हिंसाविरुद्ध आवश्यकता अनुसार थप कठोर कानुन बनाउन सकिने भन्दै संसदमा महिला सांसदबाट आएको संकल्प प्रस्तावले पनि त्यसलाई सहयोग गर्ने धारणा बादलको छ।"
राष्ट्रपति भण्डारी र म्यान्माका राष्ट्रपतिबीच भेटवार्ता,काठमाडौं : राष्ट्रपति विद्यादेवी भण्डारी र म्यान्मारका राष्ट्रपति विन मिन्ताबीच शिष्टाचार भेट भएको छ। बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (बिम्स्टेक)को चौथो शिखर सम्मेलनमा भाग लिन नेपाल आएका म्यान्माका राष्ट्रपति मिन्तले बुधबार साँझ शीतल निवासमा भण्डारीसँग शिष्टाचार भेट गरेका हुन्। भेटमा नेपाल म्यान्मा सम्बन्धका साथै पारस्परिक हित र चासोका विविध विषयमा छलफल भएको परराष्ट्र मन्त्रालयले जनाएको छ। राष्ट्रपति मिन्तले बुधबार नै बुद्धजन्मस्थल लुम्बिनीको भ्रमण गरेका छन्।
वामदेवलाई भोट मागेर डोल्पाबाट फर्किए राज्यमन्त्री बुढा,"दुनै,डोल्पा : संस्कृति पर्यटन तथा नागरिक उड्यन राज्य मन्त्री धनबहादुर बुढा गृहजिल्ला डोल्पामा नेकपा नेता वामदेव गौतमलाई भोट मागेर फर्किएका छन् । राजीनामा दिने या नदिने दोधारमा परेपछि गृहजिल्ला पुगेका उनी मतदाताको राय लिएर काठमाडौं फर्किएका हुन्। बर्दियाबाट आफ्नै कमजोरीले नेपाली कांग्रेसका सञ्जय गौतमसँग पराजित बनेका नेता गौतमलाई नेकपाले डोल्पामा उठाउने चर्चा केही महिनादेखि चलिरहेको अवस्थामा राज्यमन्त्री बुढा राजीनामा दिने मनस्थिति बनाएर काठमाडौँ फर्किएका हुन् । बुढालाई राजीनामा गराएर वामदेवलाई डोल्पाबाट चुनाव लडाउने तयारी नेकपाका दुई अध्यक्ष केपी शर्मा ओली र पुष्पकमल दाहाल प्रचण्डले गरिसकेका छन् । मतदातासँगको परामर्शपछि उपनिर्वाचनका लागि राज्यमन्त्री बुढाले बामदेवका लागि भोट मागेर काठमाडौं फर्किएका हुन्। गृह जिल्लामा मतदाताको सुझाव लिन आएका बुढाले वामदेवका लागि भोट मागिदिँदै काठमाडौं फर्किएका छन्। स्थानीय तहमा विशेष कार्यक्रम गर्ने योजना छाडेर बुढा बिमस्टेक बैठकमा सहभागी हुन बिहीबार काठमाडौं फर्किएको उनका स्वकीय सचिव भीमबहादुर बुढाले जानकारी दिए। जिल्ला बसाइका क्रममा उनलाई मतदाताले राम्रो सुझाव र सल्लाह दिएकको भन्दै आफु राजीनामा दिने मनस्थितिमा पुगेको राज्यमन्त्री धनबहादुर बुढाले बताएका छन् । 'मैले गृह जिल्लामा मतदाताको राय लिएको छु, केन्द्रको निर्णय र मतदाताको राय अनुसार राजीनामा दिनेछु', उनले भनेका छन् । राज्यमन्त्री बुडाले हाइप्रोफाइल शीर्ष नेता पाउनु डोल्पालीका लागि शौभाग्य भएको पनि दाबी गरे । बुढाले उपनिर्वाचनमा वामदेवलाई भोट हाल्न पनि मतदातालाई अनुरोध गरेका छन् । 'हामीले वामदेव गौतमलाई जितायौं भने जिल्लाको मुहार फेरिनेछ, ढुक्क हुनुहोस्, पार्टीले घात गर्ने छैन', उनले मतदातालाई फकाउँदै भने । 'वामदेव एक उच्च पदस्थ नेता हुन्, हामीले सम्मान गर्नुपर्छ, मैले राजीनामा दिएँ भने मन्त्री र राष्ट्रियसभाको सर्त राखेको छु, तपाईँहरुको मतको कदर गर्छौं', उनले भने । मतदाताको चासो, केन्द्रको निर्णय के हो ? डोल्पाबाट भारी मतले विजयी राज्य मन्त्री बुढालाई राजीनामा दिन लगाएर उपनिर्वाचन गराई वामदेवलाई जिताउने निर्णय केन्द्रले कुन सर्तमा गरेको भन्ने कुरा डोल्पालीले जान्न चाहेका छन् । मतदाताले वास्तविक कुरा जान्न चाहे पनि राज्य मन्त्री बुढाले भने कुनै कुरा खोल्न मानेनन् । त्रिपूरासुन्दरी नगरपालिका र ठुलीभेरी नगरपालिकास्थित जुफालमा भएको छलफलमा अधिकांशको प्रश्न नै केन्द्रको निर्णय के हो ? कुन सर्तमा राजीनामा गरी उपनिर्वाचन गराउने ? भन्ने थियो। मतदाताहरुको प्रश्नको जवाफमा राज्यमन्त्री बुढाले केन्द्रले आधिकारिक निर्णय गरिनसकेको र मतदाताको राय सुझाव अनुसार राजीनामा दिने उत्तर दिएका छन्।"
"विमान खरिद प्रकरण : छानबिन होइन, ढाकछोप समिति","काठमाडौं : सर्वसाधारणलाई मूर्ख बनाउने अनेक तरिका हुन्छन्। पर्यटन मन्त्रालयले नेपाल एयरलाइन्सका दुई वाइड बडी विमान खरिद छानबिनका नाममा त्यसै गरेको छ। भन्नलाई छानबिन भनिए पनि खासमा यो ढाकछोप समिति हो। आउनुहोस्, यहाँ प्रस्ट हुनेछ। प्रचलित एउटा उखान छ दूधको साक्षी बिरालो। छानबिन समिति निर्माणमा यही चरितार्थ भएको छ। अर्थात्, निगम सञ्चालक समितिबाट भएको निर्णय छानबिन गर्न बहुमत संख्या त्यही समितिका व्यक्ति राखिएको छ। समितिका संयोजक सुरेश आचार्य २०७४ कात्तिक २९ देखि यही भदौ ४ गतेसम्म निगम सञ्चालक समितिका सदस्य थिए। सञ्चालक समितिले खरिद प्रक्रियालाई तीव्रता दिएको र ठूलो मात्रामा पैसा तिरेको अवधि यही हो। त्यसका लागि निगम सञ्चालक समितिले निर्णय गरेको छ। मन्त्रालयबाट अनुमति लिएको छ। पर्यटन मन्त्री रबीन्द्र अधिकारीले आफू आएपछि वाइड बडी खरिदमा कुनै भुक्तानी नपठाएको संसद्मा बताएका थिए। तर, उनी मन्त्री भएपछि मन्त्रालयकै स्वीकृतिमा २०७५ असार १० र १८ गते करिब ८८ अर्ब रुपैयाँका दरले दुईपटक रकम पठाइएको निगमले जनाएको छ। सञ्चालक समिति सदस्यका हैसियतमा आचार्य पनि यसमा जोडिएका छन्। समितिमा राखिएका मुक्तिराम पाण्डे निगम बोर्डमा लामो समयदेखि कार्यरत छन्। विमान खरिदका पछिल्ला (फलोअप) निर्णय सदर गर्न उनको पनि हात छ। समितिका सदस्य अशोक सिग्देल निगम बोर्डका सदस्य सचिव नै हुन्। विमान खरिदका हरेक निर्णयमा उनी सामेल छन्। पाँचमा तीन जना जेको छानबिन हुनुपर्ने हो, त्यसमै संलग्न व्यक्ति छन्। यस्तो समितिको नाम बाहिरिएकामा मन्त्रालय र निगमका अधिकारीहरू आश्चर्य मानिरहेका छन्। आफैंले गरेका बदमासी आफैं छानबिन गर्दा कस्तो प्रतिवेदन आउला ? निगमका एक अधिकारीले प्रश्न गरे, यसलाई ढाकछोप गर्नै बनाइएको समिति किन नभन्ने ? मिडियामा समाचार आई देखावटी रूपमा भए पनि वाइड बडी छानबिन गर्नुपर्ने बाध्यता आएपछि आचार्यको संयोजकत्वमा समिति बनाउने निचोडमा मन्त्रालय पुग्यो। त्यही भएर गत ४ गते उनलाई सञ्चालकबाट हटाएको नाटक गरियो। र, समिति तय गरियो पनि। तर, फेर्ने अर्को चलखेल समिति तयार मात्र भएको छ, जिम्मेवारी दिइसकिएको छैन। यसमा सामेल व्यक्तिबारे मन्त्रालय र निगममा मंगलबार दिनभर टिकाटिप्पणी भयो। विवादास्पद हुने भएपछि संयोजक फेर्ने कसरतमा मन्त्रालय लागेको त्यहींको उच्च स्रोतले बतायो। तर, फेरिने सम्भावित व्यक्ति (अर्का सहसचिव बुद्धिसागर लामिछाने) यस प्रकरणमा झन् विवादास्पद छन्। लामिछाने वाइड बढी खरिद सम्झौता हुँदा मन्त्रालयबाट सदस्य थिए। करिब १ वर्षअघि उनलाई विस्थापन गरी आचार्य ल्याइए। हालै फेरि आचार्यको ठाउँ उनैले लिए। नयाँ सदस्यका रूपमा यही महिनाको सुरुमा निगम सञ्चालनमा छिरेका उनलाई छानबिनमा खटाउने गृहकार्य बढेको हो। मन्त्रालय उच्च स्रोतले भन्यो, सम्भवतः लामिछाने संयोजक बनाइनेछन्। सदस्य संख्या पनि घट्ने स्थिति छ। फेरिने तयारी भएको समिति खरिद प्रक्रियामा झन् निकट रहेको पाइएको छ। फेरिए पनि पाण्डे भने नछुट्ने स्रोतले बतायो। पाण्डेले भने आफूलाई थाहा नभएको बताए। लामिछानेले पनि आफूलाई कुनै जानकारी नभएको प्रतिक्रिया दिए। एयरबस खरिदमा जे जति कुरा बाहिर आएका छन्, नबुझी आएका हुन्, निर्णयमा सामेल उनले दाबी गरे, मन्त्रालयले बनाउने छानबिन समितिमा जो आए पनि तर्कसम्मत र स्तरीय हुनेछ। आफैं निर्णय गर्ने, आफैं छानबिन गर्ने ? भन्ने प्रश्नमा उनको उत्तर थियो, यो माथिल्लो तहको विषय हो। स्रोतका भनाइ र घटना विश्लेषण गर्दा पुष्टि हुन्छ, समितिमा यथार्थ पत्ता लगाउने होइन, चोख्याउन सक्ने व्यक्तिको प्रतिस्पर्धा भइरहेको छ। जो त्यसमा अब्बल लेखिन्छ, मौका उसैले पाउनेछ। कंसाकारबाट छानबिन प्रभावित हुन सक्छ सुरेश आचार्य, छानबिन समिति संयोजक वाइड बडी जहाज खरिद छानबिन समितिमा निगमको बोर्ड सदस्य हुनै पर्छ वा हुनै हुँदैन भन्ने छैन। मन्त्रीज्यूको आशय वाइड बडी खरिद प्रक्रियको जसरी पनि छानविन गर्नुपर्छ भन्ने हो। त्यसका लागि मन्त्रालयबाट मलाई जिम्मा दिइएको हो। मैले यसअघि बोर्डमा प्रतिनिधित्व गरे पनि वाइड बडी खरिदको कुनै निर्णयमा सहभागी भएको छैन। वाइड बडी किन्ने निर्णय शंकर अधिकारी पर्यटन सचिव र बोर्ड अध्यक्ष हुँदा भएको हो। सन् २०१७ मार्चमा सबै काम भएको थियो। एउटा जहाज त २०१७ डिसेम्बरमै आउनुपर्ने थियो। जहाज ल्याउने समय हेरफेर गरेर र आरएफपी बदलिएर यो विषयमा खेलिएको हुनसक्ने आशंका बढेको छ। सरकारले जहाज खरिदको प्रस्ताव एएआर कम्पनीको मात्रै स्वीकृत गरेको हो। बीचमा अर्को कम्पनी खडा गरेर जहाज ल्याइएको छ। म आरएफपी बनाउने, स्वीकृत गर्ने, सम्झौता गर्ने, सम्झौताका सर्त राख्ने विषयमा सहभागी छैन। त्यति बेला मन्त्रालयका प्रतिनिधिका रूपमा सहसचिव बुद्धिसागर लामिछाने सहभागी हुनुहुन्थ्यो। जहाज खरिद गर्ने विषय सबैमा विगमका प्रबन्ध निर्देशक सुगतरत्न कंसाकारले सहमति र हस्ताक्षर गराउनुभएको हो। त्यसैले छानबिन प्रभावित हुन्छ भने कंसाकारले मात्रै प्रभावित पार्न सक्नुहन्छ। पछिल्लो समयमा निगममा कि कंसाकार हट्ने, कि बलियो भएर आउन सक्ने अवस्था सिर्जना भएको छ। बोर्डले गरेका सबै निर्णय, आरएफपी, जहाज खरिदमा हुनुपर्ने र तोकिएका सर्त अनुसारका पाटपूर्जा भए नभएको, एमटीओडब्लु घटाइएकोजस्ता सबै विषय समितिले हेर्नेछ। निमगले आवश्यक कागजात उपलब्ध नगराएमा नियामक निकायका पदाधिकारीबाट कब्जामा लिएर पनि अनुसन्धान गर्न सक्ने अधिकार छ। गरिनेछ। (टेलिफोन कुराकानीमा आधारित)"

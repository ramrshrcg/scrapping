शीर्षक,विवरण
नेतृत्वमा अड्कियो राप्रपा एकता,"काठमाडौं : राप्रपा धारका दलबीच पार्टी एकता लागि सुरु भएको वार्ता नेतृत्वमा आएर अड्किएको छ । पार्टीको वैचारिक र सैद्धान्तिक विषयमा एक ठाउँमै रहे पनि शीर्ष नेताहरूबीचको व्यक्तिगत टकराव, नेतृत्व गर्ने होडबाजीका कारण पटक पटक विभाजित हुँदै आएका राप्रपाधारका दलबीच अहिले पनि नेतृत्वकै विषयमा कुरा नमिलेको वार्ता समितिमा सहभागी राप्रपा प्रजातान्त्रिकका एक नेताले बताए । उनले भने, हामीबीच पार्टी एकता हुनुपर्छ भन्नेमा कुनै विवाद छैन तर नेतृत्व चयनको आधार कस्तो हुने भन्नेमा कुरा मिल्न सकेको छैन । अघिल्लो हप्ताको मंगलबार दुई राप्रपाद्वारा गठित वार्ता समितिको पहिलो बैठक बसेपछि दोस्रो बैठक बस्न सकेको छैन । राप्रपा प्रजातान्त्रिकका वरिष्ठ उपाध्यक्ष एवं वार्ता समितिका संयोजक दीपक बोहराको पहलमा पहिलो चरणको वार्ता भएको थियो । एक साताभित्रै दोस्रो चरणको वार्ता गर्ने भनिए पनि वार्ता अनिश्चित बनेको छ । राप्रपा प्रजातान्त्रिकका महामन्त्री एवं वार्ता समिति सदस्य सुनीलबहादुर थापाले छिट्टै पार्टी एकताको आधार तय गरिने दाबी गरे । उनले भने, हतारमा निर्णय गरेर हुँदैन । हामीबीच सकारात्मक छलफल भइरहेको छ । यस बीचमा विश्वकप, विभिन्न धार्मिक कार्यक्रमले गर्दा वार्ता समितिको बैठक बस्न नसकेको हो । उनले पहिलो चरणको वार्ता आफ्नो पार्टीको सक्रियतामा बसेको उल्लेख गर्दै दोस्रो चरणको वार्ताका लागि भने राप्रपाका नेताले समय तोक्ने जनाए । राप्रपाका प्रवक्ता सुशील श्रेष्ठले नेताबीच व्यक्तिगत रूपमा अनौपचारिक छलफल भइरहेको बताए । उनले भने, नेताबीच अनौपचारिक छलफल त जारी छ तर औपचारिक रूपमा वार्तामा बस्न समय लाग्न सक्छ । एकताका लागि हामीले पर्याप्त छलफल गर्न आवश्यक छ । राप्रपा, राप्रपा प्रजातान्त्रिक र एकीकृत राप्रपा राष्ट्रवादी गरी तीन धारमा राप्रपा विभाजन भए पनि अहिले भने राप्रपा र राप्रपा प्रजातान्त्रिकले राप्रपा धारसहित विचार मिल्ने अन्य दल र व्यक्तिलाई पनि एकतामा समेट्न भन्दै वार्ता समिति गठन गरेका हुन् । वैचारिक र सैद्धान्तिक रूपमा दुई दलबीच मतभिन्नता नरहे पनि एकीकृत पार्टीको नेतृत्व कसले गर्ने भन्नेमै वार्ता समितिमा कुरा मिल्न नसकेको हो । एकता महाधिवेशनबाट पारित पार्टीको सिद्धान्तलाई नै स्वीकार गरेर जान राप्रपा प्रजातान्त्रिक तयार रहे पनि कमल थापाको नेतृत्वमा पार्टी एकता गर्न नसकिने उसको अडान छ । हिजो थापाकै व्यवहार र कार्यशैलीका कारण पार्टी विभाजन भएको हो, अब फेरि उनकै नेतृत्वलाई त कसरी स्वीकार गर्न सकिन्छ र ? राप्रपा प्रजातान्त्रिकका एक नेताले अन्नपूर्ण पोस्ट्सँग भने, कि उहाँ नेतृत्व छाड्न तयार हुनुपर्यो र पशुपति शम्शेर राणालाई अध्यक्ष बनाएर एकतामा जानुपर्यो । उसो त राप्रपा अध्यक्ष कमल थापाले पार्टी एकताका लागि आफू अध्यक्ष छाड्न तयार रहेको यसअघि नै सार्वजनिक अभिव्यक्ति दिइसकेका छन् । राप्रपाका प्रवक्ता राजेन्द्र गुरुङले एकीकृत पार्टीको नेतृत्व कस्तो हुने भन्नेमा पनि छलफल भइरहेको जनाए । उनले भने, एकल, सामूहिक वा सक्रिय कस्तो नेतृत्व बनाउने भन्नेमा छलफल जारी छ, पार्टी एकताका लागि सबैलाई मान्य हुने विधि अपनाउँछौं । २७ वर्षअघि स्थापना भएको राप्रपा अहिलेसम्म ६ भन्दा बढी पटक विभाजित भइसकेको छ । निर्वाचनको मुखमा विभाजन हुँदै आएको राप्रपा निर्वाचनमा पराजय भएपछि भने फेरि एकताका लागि जुट्ने गरेका छन् । अहिले पनि प्रदेश र संघीय निर्वाचनको संघारमा विभाजित भएका उनीहरू निर्वाचनमा नराम्ररी पराजित भएपछि एकतामा जुटेका हुन् । दुवै दलले पराजयको कारण पार्टी विभाजन भएको निष्कर्ष निकालेका थिए ।"
बाबुरामको प्रश्न : पूर्वकमरेड किन आफ्नो खाल्डो आफैँ खन्दैछन् ?,"काठमाडौं : पूर्वप्रधानमन्त्री एवम् नयाँ शक्तिका संयोजक बाबुराम भट्टराईले सरकारले विरोध गर्ने जनताको अधिकारविरुद्ध सरकार लागेकोप्रति कटाक्ष गरेका छन्। पूर्वमाओवादी नेतासमेत रहेका बाबुरामले विरोध गर्ने र सत्ताविरुद्ध विद्रोह गर्ने अधिकार नै माक्र्सवाको गुदी कुरा भएको बताउँदै विरोध गर्ने ठाउँ र तरिका तोकेर सरकारले आफ्नो खाल्डो आफैं खन्न लागेको भन्दै आलोचना गरेका हुन्। माइतीघर मण्डला, रत्नपार्कलगायत क्षेत्रमा सभा र विरोध गर्न नदिएको भन्दै बाबुरामले सरकारको आलोचना गरेका हुन्। सामाजिक सञ्जालमा सक्रिय बाबुरामले सत्तामा पुग्ने बित्तिकै पूर्वकमरेडले यस्तो दुस्साहस गरेको टिप्पणी गरेका छन्। समाजवाद भनेको अझ उन्नत लोकतन्त्र हो। लोकतन्त्रको थप विस्तारिकरण र सवलीकरण हो। विरोध गर्ने र सत्ताविरूद्ध विद्रोह गर्ने अधिकार नै मार्क्सवादको गुदी कुरा हो, बाबुरामले ट्विटमा लेखेका छन्, हाम्रा पूर्वकमरेडले सत्तामा पुग्ने वित्तिकै विरोध गर्ने ठाउँ र तरिका तोक्ने दुस्साहस गरेर किन आफ्नो खाल्डो आफै खन्दैछन् ?"
असार १५ मै विनियोजन विधेयक पारित,"काठमाडौं : प्रतिनिधिसभाले विनियोजन विधेयक शुक्रबार बहुमतले पारित गरेको छ। अर्थमन्त्री डायुवराज खतिवडाले जेठ १५ गते १३ खर्ब १५ अर्ब १६ करोड १७ लाखको बजेट संसद्मा प्रस्तुत गरेका थिए। आर्थिक वर्ष नसकिँदै मध्य असारमै विनियोजन विधेयक पारित भएका कारण सरकारलाई आर्थिक वर्षको सुरुवातबाटै बजेट कार्यान्वयनमा सहज हुनेछ। बजेट आ िश्रत आर्थिक विधेयक, राष्ट्र ऋण उठाउने र ऋण तथा जमानत विधेयक भने पारित हुन बाँकी छन्। यी तीन विधेयकमाथि विचार गरियोस भन्ने प्रस्ताव पारित भइसकेकाले सोमबारभित्र प्रतिनिधिसभाबाट पारित गरिने संसद् सचिवालयले जनाएको छ। विगतमा समयमा बजेट नआउने भएका कारण संविधानमै जेठ १५ गते बजेट प्रस्तुत गर्नुपर्ने संवैधानिक सीमा तोकिएको थियो। जेठ १५ मा बजेट प्रस्तुत भए असार भित्र पारित गर्ने र आर्थिक वर्षको सुरुवात साउन १ देखि नै बजेट कार्यान्वयन गर्ने उद्देश्यले संविधानमै बजेट पेस गर्ने दिन तोकिएको हो। मन्त्रीहरूले आआफ्नो मन्त्रालयअन्र्तगत उठेका प्रश्नको जवाफ दिने क्रम बिहीबार समाप्त भएको थियो भने प्रधानमन्त्री केपी ओलीले शुक्रबार जवाफ दिएका थिए। जवाफ दिने क्रम समाप्त भएपछि अर्थमन्त्री डाखतिवडाले विनियोजन विधेयक पारितका लागि प्रतिनिधिसभामा प्रस्ताव गरेका थिए। सभामुख कृष्णबहादुर महराले निर्णयार्थ पेश गरेको उक्त प्रस्तावको विपक्षमा कांग्रेस र केही साना दलले मतदान गरेका थिए। सत्तापक्षसँग दुई तिहाई मत रहेका कारण सभामुख महराले बहुमतबाट विनियोजन विधेयक पारित भएको घोषणा गरेका थिए। अर्थमन्त्री डाखतिवडाले प्रस्तुत गरेको विनियोजन विधेयकमाथिको छलफलमा विपक्षी भन्दा पनि सत्तापक्षीय सांसदले नै चर्को विरोध जनाएका थिए। मन्त्रीहरूले आफ्नो निर्वाचन क्षेत्रमा केन्द्रित रहेर बजेट छुटयाएको भन्दै सत्तापक्षका अधिकांश सांसदले बजेटको चर्को विरोध गरेका थिए। सत्तापक्षीय सांसदकै प्रस्तावमा बिहीबार पुराना आयोजना निर्माण गर्नुपर्ने भन्दै प्रतिनिधिसभामा जरुरी सार्वजनिक महत्वको प्रस्तावमाथि नै छलफल गरिएको थियो। रेल सवाल जवाफ विनियोजन विधेयकमाथि जवाफ दिन उभिएका प्रधानमन्त्री केपी ओलीलाई कांग्रेसका नेता डामीनेन्द्र रिजालले रेलबारे व्यंग्यात्मक प्रश्न गरेका थिए। प्रधानमन्त्री ओलीलाई प्रश्न गर्ने अन्तिम वक्ता डारिजाल थिए। तर ओलीले डारिजालकै प्रश्नको सुरुमै व्यंग्यात्मक जवाफ फर्काउँदा बैठकमा हाँसो गुञ्जिएको थियो। कांग्रेसका डारिजालले प्रधानमन्त्री ओलीलाई सोभियत युनियनका नेता र रेलबारेको कथा सुनाएका थिए। लेनिनले एकपटक पार्टी पोलिटब्युरो सदस्यलाई पिकनिक लैजाने योजना बनाए। पिकनिक स्थल तोकियो तर त्यहाँसम्म रेल जान नसक्ने रहेछ। रेल्वेको ट्रयाकभन्दा अगाडि पिकनिक लैजाने तय भए पनि पिकनिक रोकियो। स्टालिनका बेला किन ट्रयाक चाहियो। बिनाट्रयाक पनि चलाइ दिए हुन्छ भन्ने आयो। कुर्सेभको पालामा न्युट्रल गियरमा राखे पुग्छ किन रेल चलाइराख्नु पयो भनियो। ब्रोजनेभको पालामा किन अगाडि जानुपयो पछाडि फर्किए हुन्छ भनिएछ, रिजालले भने, हाम्रो कम्यनिस्ट पार्टीको सरकारमा आफ्नो रेल नबने अर्काको देशको रेल चलाउने त होला नि ? रिजालले प्रश्न गरेका थिए। रिजालको प्रश्न लगत्तै रोष्ट्रमबाट जवाफ दिन पुगेका प्रधानमन्त्री ओलीले भने,विद्धान भनेको विद्धान नै हुन्छ। तिथिमिति पनि याद छ। कहाँ रेल ट्रयाक, कहाँ लिक बिना, ड्राईभर को थियो, सबै याद छ। ओलीले अगाडी भने, विद्वतालाई सलाम छ। ५ वर्षमा आफ्नै रेल आउँछ, कुँद्छ। केही मान्छेहरू राम्रो कुरासँग झस्किने गरेको भन्दै ओलीले भने, अन्तर्राष्ट्रिय विमानस्थल बनाउँदा को उड्छ ? गरिब देशमा किन चाहियो ? भन्नेहरू थिए। तर आज त्यही विमानस्थल साँघुरो भएको छ। अन्यत्र पनि अन्तर्राष्ट्रिय विमानस्थल बन्दैछन्। ओलीले तत्कालीन राजा महेन्द्रले पनि कोदारी राजमार्ग बनाउने निर्णय गर्दा अहिले आफूलाई अहिले जस्तै प्रश्न गर्ने गरिएको स्मरण सुनाए। कोदारी बनाउँदा उधुम थियो। मोटर चढेर कम्युनिस्ट आउँदैन भनेर महेन्द्रले जवाफ दिनुपरेको थियो, ओलीले भने। एकथरि मान्छेले महत्व नबुझेर विरोध गरेपनि एकथरिले बुझेर पनि विरोध गर्ने गरेको ओलीले बताए। केही मान्छे अनौठो मान्छन्। केही मान्छे राम्रो कुरासँग पनि झस्कन्छन्। मैले रेलसँग झस्कनेको बुझिन, ओलीले भने। मलेसियाका प्रधानमन्त्री मोहम्मद महाथिरको पनि ट्वीन टावर र गान्टिङ आइल्याण्ड बनाउँदै निकै आलोचना भएको थियो ओलीले उदाहरण दिँदै भने। प्रधानमन्त्री ओलीले चन्द्रशमशरेले त्रिचन्द्र कलेज बनाएपछि आफ्नो खुट्टामा आफैंले बञ्चरो हान्दैछु भनेको उदाहरण पनि पेश गरे। अहिले त बुझेरै हो विरोध गरेको। विद्वानले गान्टिङ आइल्याण्ड नबुझे जस्तो कि, त्रिचन्द्र कलेज जस्तो हो ? ओलीले जवाफ फर्काउँदा प्रश्नकर्ता कांग्रेस नेता रिजाल हाँस्दै बसेका थिए। अन्य सांसदहरूको जवाफ दिइसकेपछि पनि प्रधानमन्त्रीले अन्तिममा रिजाललाई व्यंग्य कसे। जसले जे भने पनि लिकमै रेल चलाउँछौं। डाक्टर नडाक्टरसँगै चढांैला। प्रधानमन्त्री ओलीले पुरातत्व विभाग खारेज गर्नुपर्ने भनी नेमकिपाका सांसद प्रेम सुवालले प्रश्नको जवाफ पनि व्यंग्यात्मक शैलीमा फर्काए। पुरातत्व विभाग खारेज जस्ता कुरा आवेगमा नबोलौं, ओलीले भने, गाउँपालिका अध्यक्ष पुरातात्तिवक विज्ञ हुन्छ र ? कर्मचारी खटाउन सरकार असफल भन्ने कांग्रेस सांसद दिलेन्द्रप्रसाद बडूको प्रश्नको जवाफमा ओलीले भने, अहिलेको सरकार कुनै पनि क्षेत्रमा असफल हुन जान्दैन र मान्दैन। हस्पिटलभित्र नारावाजी गर्न पाइन्न प्रधानमन्त्री ओलीले विरोध गर्ने अधिकारको प्रयोग पनि कानुन र विधिसम्मत हुनुपर्ने बताए। कांग्रेसका प्रमुख सचेतक बालकृष्ण खाँणले राजधानीका विभिन्न भागमा विरोध नगर्न सरकारले निषेधित क्षेत्र तोकेको बारे प्रधानमन्त्रीसँग प्रश्न गरेका थिए। भारतमा जानुभयो भने राष्ट्रपति प्रधानमन्त्री कार्यालय अघि चौर भेटियो भन्दैमा विरोध गर्न पाइन्छ ? ओलीले प्रतिप्रश्न गर्दै भने, हस्पिटलभित्र नाराबाजी भए बिरामीले उपचार पाउँदैनन्। पढाउने ठाउँमा हडताल, विद्यार्थी पढ्न नपाउने ? जे भएपनि यो सरकार लाचार छाया बनेर बस्दैन।"
कर्णालीका मन्त्रीले भत्ता नलिने,"सुर्खेतः कर्णालीका मन्त्रीहरुले गैरसरकारी संस्था (एनजीओ) ले दिने भत्ता नलिने भएका छन् । प्रदेश सरकारका मन्त्रीहरुले अबदेखि कुनै पनि एनजीओको कार्यक्रममा सहभागी भएवापत पाउने भत्ता नलिने शनिबार सम्पन्न मन्त्रीपरिषद्को बैठकले निर्णय गरेको छ । यसअघि राष्ट्रिय तथा अन्तर्राष्ट्रिय एनजीओको कार्यक्रममा सहभागी हुँदा उपलब्ध हुने भत्ता मन्त्रीहरुले लिदँै आएका थिए । तर अबदेखि एनजीओको कार्यक्रममा सहभागी हुँदा उपलब्ध गराइने भत्ता मन्त्रीहरुले नलिने निर्णय गरेको भूमि व्यवस्था, कृषि तथा सहकारी मन्त्री विमला केसीले जानकारी दिइन् । यस्तै प्रदेश सरकारले अबदेखि आयोजना गर्ने कुनै पनि सरकारी कार्यक्रममा भत्ताको व्यवस्था नगर्ने निर्णय गरेको छ । सरकारका प्रवत्तासमेत रहेकी मन्त्री केसीले भनिन्,सरकार आफ्नो खर्चलाई मितव्ययी बनाउने अभियानमा छ, हामी सरकारको खर्चलाई व्यवस्थित गर्दैछौं । अब प्रदेश सरकारले आयोजना गर्ने कुनै पनि कार्यक्रममा भत्ताको व्यवस्था हुनेछैन । कार्यक्रममा वितरण हुने भत्ताकै कारण अनावश्यक खर्च बढ्ने भएकाले सरकारले कुनै पनि कार्यक्रममा भत्ता नदिने निर्णय गरेको मन्त्री केसीको भनाइ छ । त्यस्तै मन्त्रीपरिषद् बैठकले अबदेखि प्रदेशभर हुने सरकारी कार्यक्रमहरु सरकारी हलमा आयोजना गर्ने, कर्णाली प्रदेशका हरेक मन्त्रालयले आफनो मन्त्रालयमा भएको खर्चको विवरण महिना समाप्त भएको तीन दिनभित्र वेवसाइटमा राख्ने, मुख्यमन्त्रीको स्वीकृतिमा मात्र मन्त्रीहरुले जिल्ला भ्रमण गर्ने र सरकारी खर्चलाई पारदर्शी तथा मितव्ययी बनाउन खर्च मापदण्ड निर्देशशिकालाई कडाइका साथ लागू गर्ने निर्णय गरेको मन्त्री केसीले जानकारी दिइन् । यस्तै बैठकले अन्तर्राष्ट्रियधावक जुम्लाका हरि रोकायको उपचारमा एक लाख रुपैयाँ सहयोग गर्ने निर्णय गरेको छ ।"
संसदीय समिति निस्क्रिय हुँदा दर्जन विधेयक अड्किए,"सुर्खेत : कर्णालीमा प्रदेशसभाका संसदीय समितिहरू लामो समयदेखि नेतृत्वविहीन हुँदा निस्क्रिय बनेका छन्। मिनी संसद्का रूपमा लिइने संसदीय समितिहरू नै नेतृत्वविहीन हुँदा संसद्को कामसमेत प्रभावकारी हुन सकेको छैन। जसका कारण सरकारले संसद्मा पेस गरेका एक दर्जन विधेयक अहिले समितिमै अड्किएका हुन्। प्रदेश संसद्को कामलाई थप प्रभावकारी बनाउन गत चैतमा विभिन्न चार समिति गठन गरिएका थिए। संसद्मा रहेका आन्तरिक मामिला तथा विधायन, सार्वजनिक लेखा, अर्थ तथा प्राकृतिक स्रोतसाधन र सामाजिक विकास समितिमा हालसम्म पनि नेतृत्व चयन हुन नसकेको हो। गठन भएको चार महिना पुग्नै लाग्दासमेत समितिका अध्यक्षहरू चयन नहुँदा समितिहरू निस्क्रिय बनेका हुन्। नेतृत्वविहीन भएपछि समितिका बैठकहरू एक पटकभन्दा बढी बस्न सकेका छैनन्। समितिमा बैठक नै बस्न नसकेपछि संसद्बाट थप छलफलका लागि पठाइएका विधेयक हाल समितिमै थन्किएका छन्। सरकारले आवश्यक कानुन तथा ऐन निर्माणका लागि विभिन्न विधेयक संसद्मा पेस गरिरहेको छ। तर सोही गतिमा संसद्बाट विधेयकहरू पारित नहुँदा सरकारलाई समेत काम गर्न बाधा पुगेको हो। सरकारले संसद्मा पेस गरेको स्थानीय तह र जिल्ला समन्वय समितिका पदाधिकारीहरू, प्रदेशसभाका सभामुख, उपसभामुख, सांसद र सरकारका मुख्यमन्त्री तथा मन्त्रीहरूको पारि श्रमिक तथा सेवासुविधासम्बन्धी विधेयक पनि हाल समितिमै थन्किएका छन्। जसका कारण लामो समयदेखि उनीहरूको सेवा सुविधाबारे टुंगो लाग्न सकेको छैन। यस्तै अन्य विधेयकमाथि पनि संशोधन दर्ता भएपछि संसद्बाट थप छलफलका लागि समितिमा पठाइएका छन्। तर, समितिहरू नेतृत्वको अभावमा निस्क्रिय बनेपछि विधेयक पनि अघि बढ्न नसकेका हुन्। विधेयकअघि नबढेपछि संसद् र सरकारको काम प्रभावकारी बन्न नसकेको हो। समितिको अध्यक्ष नहुँदा काम प्रभावकारी हुन सकेको छैन, अहिलेसम्म एकपटक मात्र बैठक बसेका छौं, सांसद गुलाबजंग शाहले भने, म सार्वजनिक लेखा समितिको सदस्य छु, आजसम्म हामी एउटा मात्रै बैठकमा बसेका छौं। समितिको नेतृत्व चयन नहुँदा काम प्रभावकारी हुन नसकेको र संसद्ले कानुन निर्माणमा समेत गति लिन नसकेको उनले बताए। यस्तै संसद्को विधायन समितिका सदस्य धर्मराज रेग्मीले ज्येष्ठ सदस्यको भरमा समितिहरूले काम गर्न नसक्ने बताए। उनले भने, ज्येष्ठ सदस्यले अध्यक्ष चयन नहुँदासम्म तदर्थका रूपमा चलाउने हो, नागरिकतामा उमेर बढी भएकै आधारमा लामो समयसम्म नेतृत्व गर्न सम्भव हुँदैन। नेतृत्वको अभावमा समितिहरू कामविहीन बने, यसले संसद्को काममा समेत असर गरेको छ। कर्णालीमा सत्तारुढ दल नेकपाले संसदीय दलको नेता छनोट नगर्दा त्यसको असर संसदीय समिति, संसद् र सरकार सञ्चालनमा पर्न थालेको छ। तत्कालीन एमाले र माओवादी केन्द्रबीच एकता भएपछि कर्णालीमा सत्तारुढ नेकपाले दलको नेता छान्न सकेको छैन। नेकपाका सांसद गोपाल शर्मा भन्छन्, पार्टी एकतापछि हामी संसद्मा अभिभावकविहीन बनेका छौं, दलको नेता नहुँदा त्यसको असर संसद् र समितिहरूमा परेको हो। हाल संसदीय दलको नेता चयन भइनसकेका कारण पनि समितिको नेतृत्व चयनमा ढिलाइ भएको शर्माको भनाइ छ। ज्येष्ठ सदस्यको अध्यक्षतमा समितिका बैठक बस्ने कार्यविधि रहेको छ। तर, यो नेतृत्व तदर्थ भएका कारण समितिहरू निस्क्रिय अवस्थामा छन्। नेकपालाई दलको नेता छान्न सकस पार्टी एकतापछि पनि कर्णालीमा नेकपाले संसदीय दलको नेता चयन गर्न सकेको छैन। तत्कालीन एमालेमा यमलाल कँडेल र माओवादीमा महेन्द्रबहादुर शाही दलका नेता थिए। तर, पार्टी एकतापछि नेकपाका सांसदहरू संसद्मा दलको नेताविहीन अवस्थामा छन्। मुख्यमन्त्री चयनमा रस्साकस्सी भएको यो प्रदेशमा नेकपालाई दलको नेता चयन गर्न सहज छैन। मुख्यमन्त्री चयनको बेला अन्तिम समयमा तत्कालीन एमाले आफ्नो अडानबाट पछि हटेको थियो। त्यसपछि महेन्द्रबहादुर शाही मुख्यमन्त्री बनेका थिए। हाल पार्टी एकतापछि पनि दलको नेताका लागि तत्कालीन एमाले र माओवादीले आआफ्नो दाबी छाडेका छैनन्। जसकाकारण नेकपाका स्थायी समिति सदस्य जनार्दन शर्माले यसअघि सुर्खेतमै आएर दलको नेता चयनका लागि गरेको प्रयास सफल हुन सकेन। नेकपाका सांसद गोपाल शर्माले भने, दलको नेता नहुँदा धेरै समस्या आएका छन्, हामीले संसद्मा प्रभावकारी भूमिका निर्वाह गर्न सकेका छैनौं। अब निकासका लागि मुख्यमन्त्री र दलका नेता फरकफरक व्यक्ति हुन सक्छ, त्यसमा पनि सहमति नभए केन्द्रको निर्णय नै कुर्नुपर्ने हुन्छ। दलको नेताका लागि केन्द्रको निर्णय पर्खिरहेको नेकपाले संसद्मा समितिको नेतृत्व चयनमा समेत पहल थाल्न सकेको छैन। सुर्खेत ः वीरेन्द्रनगरमा रहेको कर्णाली प्रदेशको संसद् भवन। अन्नपूर्ण"

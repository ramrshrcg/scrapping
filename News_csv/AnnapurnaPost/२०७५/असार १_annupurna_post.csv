शीर्षक,विवरण
दुर्घटना होइन हत्या,"बुधबार राजधानीको व्यस्त र चापयुक्त चोकमा एक महिलाको निधन भएसँगै सडक दुर्घटना फेरि एकपटक बहसमा आएको छ । बहसमा टिपर र ट्रक पनि जोडिन पुगेका छन् । खासगरी टिपरको भूमिका बहसको केन्द्रमा छ । जेठ महिनामा मात्र टिपरकै कारण काठमाडौं उपत्यकाभित्र मात्र चारजनाको मृत्यु भएको छ । त्यसैले प्रश्न उठेको छ जसलाई दुर्घटना भनिएको छ, के त्यो वास्तवमै दुर्घटना हो ? दुर्घटनाको साधारण अर्थ हो, भवितव्यवश हुने दुःखदायी घटना जसमा नियत जोडिएको हुँदैन । उक्त ऐनको दफा १६१(२) मा कसैको ज्यान मर्न सक्ने ठूलो सम्भावना छ भन्ने जानीजानी वा लापरबाही गरी सवारी चलाएको कारणबाट सवारी दुर्घटना हुन गई मानिसको मृत्यु भएमा दुई वर्षदेखि दस वर्षसम्म कैद हुने व्यवस्था गरेको छ । लापरबाही मापनका लागि तीन अवस्थाको अध्ययन गरिन्छ ः सम्भावित परिणामको पूर्वानुमान, स्वेच्छिक कार्य, चालकको अनुचित खतरा मोल्ने वा जोखिम लिने प्रयास । ट्राफिक प्रहरीका अधिकृतहरूले जनाएअनुसार टिपर चालकले ट्राफिक नियम पालना नगर्ने, लेन अनुशासन नमान्ने र धेरै ट्रिपका लागि होडबाजी गर्ने गरेका छन् । के यी प्रवृत्ति उल्लिखित तीन अवस्थाभित्र पर्दैनन् ? ट्राफिक प्रहरीले उपलब्ध गराएका तथ्यांकहरूकै आधारमा पनि अधिकांश दुर्घटना लापरबाहीका कारण हुने गरेका छन् । तीमध्ये सबैभन्दा बढी लापरबाह टिपर र ट्रकचालक हुने गरेका छन् । तर अधिकांश घटनामा चालकहरू भवितव्यबराबरको सजाय भुक्तान गरेर छुट्ने गरेका छन् । के राज्यले अपराधलाई पनि भवितव्य बनाएर छुट दिन मिल्छ ? विडम्बना टिपरकै कारण पटकपटक मानिसको ज्यान जाँदा पनि राज्यतहमा सामान्य अनुसन्धान गर्ने सचेतना पनि पलाएको छैन । जनमानसमा भने टिपर कालको प्रतिबिम्ब बनिसकेको छ । सडकमा टिपर गुडेको देख्नासाथ साधारण सवारी चालकले डर मान्नपुर्ने अवस्था उत्पन्न भएको छ । यसको कारणको खोजी नगर्नु पनि टिपरचालकको जत्तिकै लापरबाही हो । टिपरचालककै कारण किन बढी दुर्घटना वा हत्या भइरहेको छ भन्नेबारे केही तर्क गर्न सकिन्छ । ट्राफिक प्रहरीका अधिकारीकै अनुसार पनि यसको मुख्य कारण हो, लापरबाहीपूर्वक टिपर हाँक्नु । आखिर किन टिपर चालकहरू लापरबाही गर्छन् ? यसको मुख्य कारण हो, अधिकांश टिपरचालक परिपक्व छैनन् । यसबारे महान्यायाधिवक्ताको कार्यालयअन्तर्गत गठित रमादेवी पराजुली नेतृत्वको सवारी ज्यानसम्बन्धी मुद्दाको फैसला कार्यान्वयनको अवस्थासम्बन्धी अध्ययन कार्यदल ले बुझाएको प्रतिवेदनमा प्रशस्त अध्ययनविश्लेषण गरिएको छ । २०७२ सालमा बुझाइएको प्रतिवेदनको सुझाव खण्डमा प्रस्ट लेखिएको छ, १८२५ वर्षको उमेर समूहका सार्वजनिक सवारी चलाउने चालकबाट बढी दुर्घटना गराएको देखिएकाले व्यावसायिक वा ठूला सवारी चलाउन निश्चित उमेर समूह, शैक्षिक योग्यता, निश्चित अनुभव तालिम हासिल गरेकालाई मात्र सवारीचालक अनुमतिपत्र प्रदान गर्ने कानुनी व्यवस्था गर्नु उपयुक्त देखिन्छ । सरकारले आपूले सुझाव पाएको दुई वर्षसम्म पनि त्यसको कार्यान्वयन गर्न कुनै प्रयास गरेको पाइँदैन । फलस्वरूप सडकमा दुर्घटना नाममा हत्या निरन्तर छ ।"
प्रधानमन्त्री ओलीको चीन भ्रमण : यस्ता छन् एजेन्डा,"काठमाडौं : प्रधानमन्त्री केपी ओलीको असार ५ गते सुरु हुने चीन भ्रमणमा पुरानै एजेन्डाले प्राथमिकतामा पाउने भएका छन् । भ्रमणबारे जानकारी दिन बिहीबार आयोजित पत्रकार सम्मेलनमा परराष्ट्रमन्त्री प्रदीप ज्ञवालीले प्रधानमन्त्रीको चीन भ्रमणमा पुरानै सहमतिका एजेन्डालाई प्राथमिकता दिइने जानकारी दिए । भ्रमणमा चीनसँग पुराना सहमति कार्यान्वयनसँगै सहकार्यका नयाँ क्षेत्र पनि पहिल्याउने मन्त्री ज्ञवालीले बताए । ट्रान्स हिमालय नेटवर्कअन्तर्गत रेलवे, सडक मार्ग, क्रस बोर्डर ट्रान्समिसन लाइन र यातायात तथा पारवाहनसँग सम्बन्धित विषयमा पनि प्रधानमन्त्रीको भ्रमणमा सहमति हुने उनले जानकारी दिए । हिमालय एयरलाइन्सको विमानबाट चीन भ्रमणमा जान लागेका प्रधानमन्त्री ओलीले चीनका राष्ट्रपति सी चिनफिङका साथै त्यहाँका शीर्ष नेताहरूसँग उच्चस्तरीय भेटवार्ता भने ७ असारमा हुने भएको छ । प्रधानमन्त्रीले चिनियाँ राष्ट्रपति सि, प्रधानमन्त्री ली खछ्यिाङलगायत नेतासँग उच्चस्तरीय भेटवार्ता गर्ने छन् । सरकारले अघि सारेको नेपाल भ्रमण वर्ष २०२० को प्रवर्द्धन गर्न प्रधानमन्त्री ओलीको उपस्थितिमा नेपाली दूतावासले बेइजिङमै मैत्रीपूर्ण दौड आयोजना गर्ने भएको छ । कार्यक्रममा सहभागी हुने व्यक्तिसम्बन्धमा भने परराष्ट्र मन्त्रालयले कुनै जानकारी दिएन । प्रधानमन्त्रीको भ्रमणमा निजी क्षेत्रबीच कृषि र ऊर्जा विकाससम्बन्धी सम्झौता हुने भएको छ । बुटवल पावर कम्पनी र चीनको सिचुवान प्रान्तको एससीआईजी कम्पनीबीच मर्स्याङ्दी नदीमा निर्माण हुने क्यास्केट आयोजनाअन्तर्गत दुई आयोजनाबाट कुल १ हजार मेगावाट बिजुली उत्पादन गर्ने सम्झौतामा हस्ताक्षर हुने जनाइएको छ । पुराना सहमति कार्यान्वयनसँगै सहकार्यका नयाँ क्षेत्र ट्रान्स हिमालय नेटवर्कअन्तर्गत रेलवे, सडक मार्ग, क्रस बोर्डर ट्रान्समिसन लाइन र यातायात तथा पारवाहनसँग सम्बन्धित विषयमा पनि प्रधानमन्त्रीको भ्रमणमा चीनसँग सहमति हुने । चीनले अघि सारेको बीआरआई परियोजनामा नेपालको आवश्यकता र प्राथमिकताअनुरूपका योजना समेटिने मन्त्री ज्ञवालीले जानकारी दिए । बीआरआई परियोजनामा लगानी र परियोजना पहिचानसम्बन्धमा दुवै पक्षबीच सघन छलफल भइरहेको छ, हामी चाँडै टुंगोमा पुग्छौ, उनले भने, रेलमार्ग निर्माणसम्बन्धमा अध्ययन टोलीको प्रतिवेदन आएपछि काम अघि बढ्छ । हिमाली भेगमा खाद्यान्न ढुवानी र तिब्बततर्फ मालसामान निर्यातका लागि विभिन्न नाका खोल्ने सम्झौता पनि हुने भएको छ । हिल्सा, रसुवागढी, तिप्तला भञ्ज्याङ, उरै भञ्ज्याङलगायत ८ वटा नाका खोल्न सहमति हुने मन्त्री ज्ञवालीले जनाएका छन् । दुवै देशका परराष्ट्र मन्त्रालयबीच समन्वय गर्न एउटा संयन्त्र तयार पार्न पनि सहमति हुने भएको छ । नेपालको उत्पादन क्षमता वृद्धिका लागि नेपालीचिनियाँ अर्थ मन्त्रालयबीच सहकार्य र समन्वय गर्ने, ऊर्जा सहायता तथा सीमापार प्रसारण लाइन निर्माण, कृषिमा साझेदारी र सात वटै प्रदेशमा विपद् व्यवस्थापन तथा उद्धार केन्द्र निर्माण गर्न सहमति हुने जानकारी दिइएको छ । तातोपानी नाका खुल्ने परराष्ट्रमन्त्री ज्ञवालीले सिन्धुपाल्चोकस्थित तातोपानी नाका आगामी वर्षको मेभित्र फेरि सञ्चालनमा आउने जानकारी दिएका छन् । तातोपानी नाका ढुवानीका लागि मात्र खोल्ने तयारी भइरहेको उनको भनाइ थियो । २०७२ सालको भूकम्पपछि तातोपानी बन्द भएको थियो । नाका खुलाउन नेपालले चीनसँग पटकपटक आग्रह गर्दै आएको थियो । चीन पनि आगामी मेबाट खोल्न सकारात्मक भएको उनको भनाइ छ । ज्ञवालीले प्रधानमन्त्री ओलीको चीन भ्रमणका एजेन्डासँगै विदेश मामिलाका प्राथमिकताबारे पनि कार्यक्रममा जानकारी दिए । उनले जमिनबाट जोडिने छिमेकीसँगै हवाईमार्गबाट जोडिने छिमेकीलाई पनि महत्व दिने नेपालको विदेश नीति रहेको जानकारी दिए । अहिले सरकारका चार प्राथमिकता रहेको उल्लेख गर्दै उनले आन्तरिक स्रोत परिचालन, निजी क्षेत्रको आर्थिक स्रोतको सही परिचालन, प्रत्यक्ष विदेशी लगानी, अनुदान र ऋणलाई विकासको मुख्य आधारका रूपमा लिएको बताए । मन्त्री ज्ञवालीले आगामी भदौ १४ र १५ गते बहुपक्षीय बिमस्टेक सम्मेलन नेपालमा आयोजना हुने जानकारी दिए । विराटनगरस्थित भारतको फिल्ड अफिस हट्नु र संयुक्त राष्ट्र संघको राजनीतिक मामिला विभाग (डीपीए) बन्द गर्ने निर्णय सरकार र परराष्ट्र मन्त्रालयले हासिल गरेको उपलब्धि भएको उनले उल्लेख गरे । परराष्ट्रले कूटनीतिक आचारसंहितालाई अन्तिम रूप दिएको बताउँदै उनले भने, अब सर्वोच्च अदालतले दिएको आदेशअनुसार नै राजदूत नियुक्त हुनेछन् । दूतावासहरूले निर्वाह गरेको प्रभावकारी भूमिकाअनुसार मूल्यांकन हुने र प्रभावकारी नरहेका दूतावास बन्द गर्ने निर्णय सरकारले लिने दाबी पनि उनले गरे । मंगोलियामा गत सोमबार र मंगलबार आयोजित भूपरिवेष्ठित तथा साना विकासशील राष्ट्रको सम्मेलनमा सहभागी भएर आएका मन्त्री ज्ञवालीले भूपरिवेष्ठित राष्ट्रहरूको व्यापार तथा पारवहन सेवामा समुद्रसँग जोडिएका राष्ट्रभन्दा २० प्रतिशत धेरै खर्च हुने गरेको बताउँदै त्यस्तो कसरी न्यून गर्र्नेविषयमा सम्मेलनमा छलफल भएको जानकारी दिए । राष्ट्रसंघको सहयोगमा भूपरिवेष्ठित राष्ट्रहरूलाई भूजडित राष्ट्र बनाउन १० बुँदे सहमति भएको जानकारीसमेत दिए ।"
प्रचण्ड भन्छन् : अब हामीले पार्टीको बहुकेन्द्र नभई बलियो हेडक्वार्टर बनाउनुपर्छ,"काठमाडौं : नेपाल कम्युनिस्ट पार्टीका अध्यक्ष पुष्पकमल दाहाल प्रचण्डले पार्टी एकतासँगै सामाजिक न्यायसहितको समृद्धि हुँदै समाजवादको आधार तय गर्न आफूहरु अग्रसर भएको बताएका छन् । प्रेस चौतारी र प्रेस सेन्टर नेपालको संयुक्त विस्तारित बैठकलाई शुक्रबार सम्बोधन गर्दै अध्यक्ष दाहालले एकताले अन्तर्राष्ट्रिय आयाम दिएको र यसलाई ठीक ढंगले आत्मसात् गरेर समाजवादको नयाँ आधार तयार गर्न सक्नुपर्ने बताए। एक्काइसौँ शताब्दी सूचनाको शताब्दी हो । सूचना प्रविधिमा भएको क्रान्तिलाई ठीक ढंगले बुझ्न र जनतालाई ठीक ढंगले सञ्चार क्षेत्रले सम्प्रेषणको भूमिका खेल्नुपर्छ, उनले भने, एकता, बहस, संघर्ष, रुपान्तरणसहित नयाँ आधारको एकताबाट हाम्रो राजनीतिक कार्यदिशा र विचारलाई परिष्कार गरी समाजवादको लक्ष्यमा पुग्न एकमत भएका हौँ । अब हामीले पार्टीको बहुकेन्द्र नभई बलियो हेडक्वार्टर बनाउनुपर्छ । उनले शक्ति सन्तुलनको आजको अवस्थालाई हेर्दा समृद्धि हुँदै समाजवादको आधार गर्ने अहिलेको प्राथमिकता रहेकाले यही विचारका आधारमा संगठनको एकता गर्न आग्रह गरे। सत्तामा गएपछि जनताको सेवक नभई मालिक जस्तो ठान्ने प्रवृत्तिका कारण पूर्वी युरोप र सोभियत सङ्घको कम्युनिस्ट सत्ता ढलेको उदाहरणबाट सिकेर आलोचनात्मक चेतका साथ जनतासँग जीवन्तरुपमा जोडिन आवश्यक रहेको अध्यक्ष दाहालको भनाइ छ । पार्टीका महासचिव विष्णुप्रसाद पौडेलले पार्टी एकतासँगै मातहतका कमिटी र जनसंगठनको एकता छिट्टै भई देशव्यापी उत्साहको सञ्चार दिने तयारी भइरहेको बताए। नेकपा स्थायी कमिटी सदस्य पम्फा भुसालले चौतारी र सेन्टरबीच एकता प्रक्रियाले प्रगति हासिल गरेकामा सन्तोष व्यक्त गरेकी छन् । चौतारीका अध्यक्ष गणेश बस्नेतले दुवै संगठनका केन्द्रीय सदस्यको सुझावअनुसार एकताको तयारी भएको जानकारी दिए । सेन्टरका अध्यक्ष महेश्वर दाहालले दुई संगठनको एकताका लागि बिहीबार र शुक्रबार अलगअलग केन्द्रीय कमिटीको बैठक सन्पन्न गरी विधानबारे सुझाव संकलन भएकाले चाँडै एकता हुने बताए । रासस"
प्रदेश ३ का सबै जिल्ला छुनेगरी चक्रपथ बन्ने,"हेटौंडा : प्रदेश नम्बर ३ को सरकारले प्रदेश गौरवको आयोजना अन्तर्गत प्रदेशका सबै जिल्ला छुनेगरी चक्रपथ निर्माण गर्ने भएको छ। रामेछाप, दोलखा, सिन्धुपाल्चोक, नुवाकोट, धादिङ, चितवन, मकवानपुर, सिन्धुली र काभ्रेपलान्चोक जोड्ने पुष्पलाल प्रदेश चक्रपथको सम्भाव्यता अध्ययनको लागि आवश्यक रकम विनियोजन गरेको आर्थिक मामिला तथा योजना मन्त्री कैलाश ढुङ्गेलले बताए। साथै मकवानपुरको भिमफेदीदेखि कुलेखानीसम्म सुरुङमार्ग निर्माण गरिने भएको छ। प्रदेश गौरवको आयोजना अन्र्तत हेटौंडादेखि काठमाडौं सडकको दुरी कम गर्न पोष्ट बहादुर बोगटी (भिमफेदीकुलेखानी) सुरुङमार्ग निर्माण गरिने भएको हो। साथै नुवाकोटको गणेस्थानवेत्रावती सुरुङ मार्गको सम्भाव्यता अध्ययन तथा डिपिआरका लागि आवश्यक रकम विनियोजन गरिएको बजेटमा उल्लेख छ। प्रदेशका महत्वपूर्ण योजना निर्माणको लागि परियोजना बैंक स्थापना गरिने भएको छ। प्रदेशका महत्वपूर्ण एक सय बढी पूर्वाधारजन्य योजनाको विस्तृत परियोजना प्रतिवेदन (डिपिआर) तयार गरी परियोजना बैंकमा राखिने बजेटमा उल्लेख छ।"
बजेटमा मन्त्रीको सिन्डिकेटविरुद्ध सत्तापक्षकै सांसद,"काठमाडौं : आगामी वर्षको बजेटमा कर्णालीको विकाससम्बन्धी ५७ योजना समेटिएका छन् । तीमध्ये ४४ वटा पर्यटन राज्यमन्त्री धनबहादुर बुढाको जिल्ला डोल्पामा मात्र पारिएको छ । खेलकुदमन्त्री जगत विश्वकर्मा आफ्नो निर्वाचन क्षेत्र कास्की ३ मा खेलकुदसम्बन्धी २४ कार्यक्रम राख्न सफल भएका छन् । यी केही उदाहरण मात्र हुन् । नयाँ र साना योजनाको बजेट संघीय सरकारले विनियोजन गर्ने भन्दै योजना माग्न आउने सांसदलाई जवाफ फर्काएका अधिकांश मन्त्रीले एकलौटी आफ्नो क्षेत्रमा मात्र बजेट विनियोजन गरेको भन्दै सत्तारुढ नेकपाका सांसदहरूले सरकारविरुद्ध प्रतिनिधिसभामा चर्को आक्रोश पोखेका छन् । मन्त्रालयगत बजेट विनियोजनप्रति सत्तापक्षकै सांसद आक्रोशित भएपछि प्रतिनिधिसभा बैठक एक दिन स्थगित गरी सत्तारुढ नेकपाको संसदीय दलको बैठक शुक्रबार बस्ने तयारी भइरहेको नेताहरूले बताएका छन् । सांसदहरूको आक्रोश साम्य पार्न र उनीहरूलाई सम्झाउनकै लागि दलको बैठक बोलाइएको नेताहरूले बताएका छन् । प्रतिनिधिसभाको बिहीबारको बैठकमा नेकपाका सांसद मोहन बानियाँले बजेटका कारण जिल्लामा गएर अनुहार देखाउनसमेत समस्या हुने अवस्था आएको दुखेसो गरे । त्यो बजेट लिएर कसरी हामी जिल्ला फर्कने ? अनुहार कसरी देखाउने ? कविता वाचनबाट बोल्न सुरु गरेका उनले आक्रोशित हुँदै भने, भनौं भने घरकै बुहारी, नभनौं भने भ्रष्टै पारी । मुगुका सांसद उनले नयाँ वर्षका दिन प्रधानमन्त्री केपी ओलीले रारा सम्बोधनका क्रममा घोषणा गरेको कार्यक्रमसमेत बजेटमा नराखिएको भन्दै दुःख व्यक्त गरे । २०७५ साल वैशाख १ गते प्रधानमन्त्रीले रारामा सम्बोधन गरेको कुरा पनि बजेटमा समावेश भएन, उनले भने, खोइ प्रधानमन्त्रीको रारा सम्बोधनको कुरा बजेटमा ? नेकपाका अर्का सांसद झपट रावलले बजेट विनियोजन गर्दा मन्त्रीहरूले आफ्नो जिल्ला निर्वाचन क्षेत्रभन्दा माथि उठ्न नसकेको आरोप लगाए । तपाईंहरूले नेपालकै मन्त्री हुँ भन्ने हेक्कासमेत राख्न सक्नु भएन, उनले भने, नाकको टुप्पोभन्दा पर पनि नेपाली बस्छन् भन्ने हेक्का राख्न सक्नु भएन । खेलकुदमन्त्री विश्वकर्माले आफ्नो निर्वाचन क्षेत्रमा ६५ करोड बजेट विनियोजन गर्दा सिंगो प्रदेश ७ मा २ करोड मात्र बजेट विनियोजन गरेको भन्दै आक्रोशित उनले भने, ७ नम्बर प्रदेशका जनताले तपाईंहरूलाई धिक्कार्लान् । त्यहाँका जनताको पाप लाग्ला । २०७५ साल वैशाख १ गते प्रधानमन्त्रीले रारामा गएर सम्बोधन गरेको कुरा पनि बजेटमा समावेश भएन । मोहन बानियाँ, मुगुबाट नेकपाका सांसद अर्का सांसद खगराज अधिकारीले चलाखीपूर्ण ढंगले खेलकुदमन्त्रीले बजेट विनियोजन गरेको आरोप लगाए । आफ्नो निर्वाचन क्षेत्र कास्की १ मा कुनै बजेट नछुट्याई मन्त्री विश्वकर्माले आफ्नो निर्वाचन क्षेत्रसँग जोडिएको कास्की ३ मा मात्र बजेट खन्याएको भन्दै घुमाउरो पारामा असन्तुष्टि जनाए । नेकपाकै अर्का सांसद प्रेम आलेले कर्णाली विकासका नाममा पर्यटन राज्यमन्त्री बुढाले आफ्नो निर्वाचन क्षेत्रमा मात्र बजेट छुट्याएको भन्दै आक्रोश पोखे । कर्णालीको नाममा जमिनदारी सुरु भएको छ, उनले भने, पदयात्राका नाममा छुट्याएको रकम पनि कसिमनका लागि मात्र हो । सत्ता पक्षकै अर्का सांसद गोपाल बमले बजेटमा मुगुमाथि विभेद गरिएको आरोप लगाए । हामी तलबभत्ता खान मात्र आएका होइनौं, हामीलाई दिनुहोस् पनि भनेका होइनांै, जिल्ला विकास गर्न मागेका हौं, उनले भने, मुगुमाथि बजेटमा विभेद भएको छ, मन्त्री भएको जिल्लामा २४२४ योजना पर्ने, अनि हामी खाली हात ? उनले कर्णालीप्रति सरकार अनुदार भएको आरोपसमेत लगाए । जुम्लाका सांसद गजेन्द्रबहादुर बस्नेतले एकलौटी बजेट छुट्याउन पाएकाले मन्त्री बन्न सांसदहरू तँछाडमछाड गर्नुको रहस्य बल्ल अहिले आफूले थाहा पाएको बताए । मान्छे किन मन्त्री बन्न तँछाडमछाड गर्छन् भनेर बल्ल थाहा भयो, उनले भने, यसरी एकलौटी बजेट हाल्न पाइने रहेछ । सांसदहरूले बजेटविरुद्ध चर्को आक्रोश पोखेपछि प्रधानमन्त्रीका सहयोगीहरूले नेकपा संसदीय दलको बैठक बोलाउन प्रमुख सचेतक देव गुरुङ र सचेतक शान्ता चौधरीलाई टेलिफोनमार्फत आग्रह गरेका छन् । बैठक बस्न सक्छ, प्रमुख सचेतक गुरुङले भने । बजेटमा योजना  कर्णाली विकाससम्बन्धी ५७ योजना  पर्यटन राज्यमन्त्री धनबहादुर बुढाको डोल्पामा ४४ कार्यक्रम  खेलकुदमन्त्री जगत विश्वकर्मा आफ्नो क्षेत्रमा ६५ करोड बजेट विनियोजन गराउन सफल  खेलकुदमन्त्रीको क्षेत्र कास्की ३ मा २४ कार्यक्रम  प्रदेश ७ मा २ करोड मात्र बजेट विनियोजन"
"नयाँ शक्तिका प्रवक्ता भन्छन् : सरकार जेट विमान होइन, थोत्रो साइकलजस्तो","काठमाडौं : नयाँ शक्ति नेपालका प्रवक्ता डम्बर खतिवडाले वर्तमान सरकार थोत्रो साइकलजस्तो भएको बताएका छन्। शुक्रबार राजधानीमा युवा शक्ति नेपालको नयाँ कार्यसमिति र कार्यक्रमबारे जानकारी दिन आयोजित पत्रकार सम्मेलनमा बोल्दै खतिवडाले भने ,अहिलेको सरकारले आफूलाई जेट विमान ठान्छ तर हामीले हेर्दा थोत्रो साइकल जस्तो लाग्छ । उनले थोत्रो साइकलको समृद्धि र सुशासनको दुवै पाङ्ग्रा पञ्चर भएजस्तो रहेको बताए । उनले वर्तमान सरकारले ल्याएको बजेटले विकास र समृद्धिको कुरा गरे पनि यसले व्यवहारिक रुपान्तरण गर्न नसक्ने बताए । प्रवक्ता खतिवडाले सरकारको बजेटप्रति आलोचना गर्दै भने, सरकारको बजेट विकास र समृद्धि लक्षित छैन । सामाजिक न्यायलाई सम्बोधन गर्न सक्ने छैन । परम्परागत शैलीमा छ । प्रशिक्षण विभाग प्रमुख समेत रहेका खतिवडाले कांग्रेस र कम्युनिस्ट लोकतन्त्रका लागि लडेपनि विकास, समृद्धि र सुशासनमा चुकेको टिप्पणी गरे । उनले कांग्रेस र कम्युनिस्टले पछिल्लो ३० वर्षमा देशलाई कंगाल बनाएको बताए । उनले,पछिल्लो ३० वर्षमा गरिब भनिएका देश धनीको सूचीमा सामेल भए तर कांंग्रेस र कम्युनिस्टको शासनकालमा यो देश गरिब र कंगाल भएको छ । ६४ प्रतिशत चालु खर्च र २४ प्रतिशतको विकास खर्च समावेश गरिएको बजेटले मुलुक समृद्ध नहुने प्रवक्ता खतिवडाको भनाइ छ । उनले सरकारले सुशासनको कुरा गरेपनि देशमा भ्रष्टाचार बढिरहेको उल्लेख गर्दै अहिलेको सरकारको अवस्था हेर्दा यसको नेतृत्व नयाँ शक्तिले लिनुपर्ने अवस्था आएको बताए । उनले नयाँ शक्ति नेपालको युवा संगठनले नयाँ शक्तिको रुपमा रचनात्मक भूमिका निर्वाह गर्ने उल्लेख गरे ।"
प्रदेश ५ को बजेट : २८ अर्ब ९ करोड (पूर्णपाठ),"बुटवल : प्रदेश ५ को सरकारले शुक्रबार बजेट सार्वजनिक गरेको छ। सरकारले २८ अर्ब ९ करोड ३ लाखको बजेट ल्याएको हो। बजेटमध्ये चालु खर्चतर्फ ४० दशमलव ८० प्रतिशत अर्थात् ११ अर्ब ४६ करोड ५९ लाख रहेको छ। पुँजीगततर्फ १६ अर्ब ६२ करोड ४३ लाख अर्थात् ५९ दशमलव २० प्रतिशत बजेट विनियोजन भएको छ। आर्थिक मामिला तथा योजना मन्त्रालयसमेत सम्हालेका मुख्यमन्त्री शंकर पोखरेलले शुक्रबार बजेट सार्वजनिक गरेका हुन्। बजेटले पूर्वाधार निर्माणलाई विशेष प्राथमिकतामा राखेको छ। यो बजेटमा संघीय सरकारबाट प्राप्त ससर्त अनुदान वापतको ९ अर्ब ६७ करोड तीन लाख समेत समावेश छ। कुल बजेटको स्रोतमध्ये संघबाट प्राप्त अनुदान ६ अर्ब ८६ करोड ९७ लाख, राजश्व बाँडफाड ८ अर्ब ५५ करोड ३ लाख, प्रदेशको आन्तरिक राजश्व २ अर्ब ४० करोड र चालु आबको बचत रकम ६० करोडबाट व्यवस्थापन हुने सरकारले अनुमान गरेको छ। बजेटले भौतिक पूर्वाधारलाई समृद्धिको आधारका रुपमा लिएको छ। आर्थिक वृद्धिका लागि कृषि उद्योग र पर्यटनमा जोड दिइएको दाबी मुख्यमन्त्री पोखरेलको छ। दक्ष जनशक्तिको विकासका लागि सामाजिक क्षेत्रमा लगानी, गरिबी निवारण लक्षित कार्यक्रम, शासकीय प्रबन्धको तयारी र कार्यान्वयन तथा अध्ययन अनुसन्धानलाई बजेटको प्राथमिकतामा राखिएको छ। यी प्राथमिकताले समृद्ध प्रदेश खुसी जनता कार्यक्रमको सपनालाई पूरा गर्ने अपेक्षा लिइएको छ। सरकारले स्थानीय तहका लागि दुई अर्ब रकम विभिन्न अनुदानका रुपमा विनियोजन गरिएको छ। प्रदेशमा रहेका १ सय ९ तहका लागि समानीकरण अनुदानमा ५० करोड, शसर्त अनुदानमा १ अर्ब र समपुरक अनुदानका लागि ५० करोड विनियोजन गरेको छ। प्रदेश स्तरीय पाल्पारोल्पा जीवराज आश्रितकृष्णसेन मार्गका लागि पाँच करोड विनियोजन गरेको मुख्यमन्त्री पोखरेलले बताए। प्रदेश क्षेत्र स्तरीय १ सय ३६ सडकका लागि १ अर्ब ८८ करोड ५५ लाख विनियोजन गरिएको छ। सांसदले छानेका दुई योजनाका लागि ७० करोड ५० लाख रुपैयाँ बिनियोजन भएको छ। पाल्पाको सिद्धवावा पहिरोग्रस्त सडकको विकल्पमा धागो कारखानाझुम्सा जोड्ने सडक निर्माणका लागि १० करोड विनियोजन गरिएको छ। प्रदेश भित्रका जिल्ला सदरमुकाममा समेत खानेपानी सुविधाको पहुँच नपुगेका बुटवल, तानसेन, तुल्सीपुर घोराही जस्तै शहरमा खानेपानी प्राणालीमा सुधार गर्न बजेट राखिएको छ। सरकारले सडक निर्माणपछि सिचाई र खानेपानीलाई प्राथमिकतामा राखेको छ।"
बजेट आज : प्राथमिकतामा सडक र खानेपानी,"बुटवल : प्रदेश ५ सरकारले आगामी आर्थिक वर्षका लागि शुक्रबार बजेट ल्याउदैछ । सरकार गठन भएको पाँच महिनाभित्र दोस्रोे बजेट ल्याउन लागेको हो । प्रदेश ५ मा करिव ३० अर्बको बजेट आउने सरकारले जनाएको छ । बुधबारमात्रै संसदबाट पारित नीति कार्यक्रममै रहेर बजेट आउने सरकारका प्रवक्ता बैजनाथ चौधरीले बताए । संघीय सरकारको समानीकरण तथा ससर्त अनुदान, चालु आवको सञ्चित रकम तथा आन्तरिक राजश्व संकलनको लक्ष्यसहितको बजेट मुख्यमन्त्री तथा आर्थिक मामिला तथा योजनामन्त्री शंकर पोखरेलले प्रस्तुत गर्नेछन् । बजेट प्रस्तुतका लागि शुक्रबार दिउसो एक बजे बैठक बोलाइएको छ । त्यसअघि बस्ने मन्त्रीपरिषद बैठकले बजेट पारित गर्नेछ । बजेटमा सबभन्दा धेरै रकम सडक निर्माणमा छुट्याइएको भौतिक पूर्वाधार विकास मन्त्री समेत रहेका प्रवक्ता चौधरीले बताए । सरकारले हरेक स्थानीय तहका मुकामसम्म दुई लेनको सडक निर्माण गर्ने नीति लिएको छ । जस अनुरुप बजेटमा १ सय ८३ सडक निर्माणका लागि बजेट बिनियोजन भएको छ । नीति कार्यक्रममा नारासहित ल्याइएको एक घर एक धारा कार्यक्रम पनि बजेटको प्राथमिकतामा परेको छ । प्रदेश ५ का १२ जिल्लाका सदरमुकाममा खानेपानी संकट छ । शहर र ग्रामिण क्षेत्रमा खानेपानीको पहुच पुर्याउन बजेटको दोस्रो प्राथमिकतामा खानेपानी परेको प्रवक्ता चौधरीले बताए । कृषि, पर्यटन त्यसपछिका प्राथमिकतामा परेका छन् । पर्यटनका लागि प्रदेश सरकारले सामान्य बजेट बिनियोजन गरेको छ । संघीय सरकारको सहयोग बिना पर्यटनको विकास सम्भब नभएको भन्दै बजेटमा कम प्राथमिकता दिइएको बताइएको छ । बजेटमा करिव १ हजार ६ सय योजना समावेश हुने योजना आयोगका उपाध्यक्ष प्रकाश कुमार श्रेष्ठले जानकारी दिए । मुख्यमन्त्री ग्रामिण विकास कार्यक्रम, ग्रामिण विद्युतीकरण, जलविद्युत क्षेत्रको विकासलाई पनि बजेटले सम्बोधन गर्ने श्रेष्ठले बताए । बजेटमा सांसदले रोजेका दुई योजनामा समेत बजेट बिनियोजन गरिएको बताइएको छ । संसदले निर्वाचन क्षेत्र विकास कोषको माग गरेका थिए । तर सरकारले दुई योजना दिने नीति अवलम्बन गरेको छ । समृद्ध प्रदेश, खुसी जनता कार्यक्रमको आधार बनाउने गरी बजेट आउने सरकारले जनाएको छ । बजेटले सबै क्षेत्रलाई समेटे पनि सडक, खानेपानीको पूर्वाधार विकासमा केन्द्रीत भएको हो । आठनौ घण्टा पानी बोक्ने बाध्यता हटाउनु सरकारको प्रमुख दायित्व हो, प्रवक्ता चौधरीले भनेत्यसैले प्राथमिकतामा राखिएको छ । प्रदेश सरकार आफैले सवा दुई अर्व राजश्व संकलन लक्ष्य राखेको छ । सवारी, मनो।रञ्जन लगायतका करको दर समेत शुक्रबार आउने बजेटले निर्धारण गर्नेछ । त्यससम्बन्धी बिधेयक संसदले पारित गरिसकेको छ । राजश्व संकलन तथा वित्त व्यवस्थापन सम्बन्धी दुई बिधेयकहरु प्रदेश प्रमुख उमाकान्त झाबाट प्रमाणिकरण भएका छन् ।"
"रेडियो, टेलिभिजन प्रसारण विधेयक सदनमा : दर्ता खारेजी र कार्यक्रम रोक्न सक्ने","विराटनगर : प्रदेश सरकारले एफएम रेडियोटेलिभिजनको दर्ता खारेजी अनि कार्यक्रम प्रसारणमा रोक लगाउने कानुनी व्यवस्थासहितको विधेयक संसद्मा पेस गरेको छ। प्रदेश १ का आन्तरिक मामिला तथा कानुनमन्त्री हिक्मत कार्कीले प्रदेश रेडियो, एफएम र टेलिभिजन प्रसारण सम्बन्धमा व्यवस्था गर्न बनेको विधेयक बिहीबार संसद् बैठकमा पेस गरेका हुन्। बिहीबार नै विधेयकमाथिको सामान्य छलफल पूरा भई संशोधनको सूचना जारी भएको छ। विधेयकको दफा ११ मा एफएमटेलिभिजनका कार्यक्रम प्रसारणमा रोक लगाउन सक्ने उल्लेख छ। राष्ट्र र राष्ट्रिय हितलाई ध्यानमा राखी प्रदेश सरकारले प्रदेश राजपत्रमा सूचना प्रकाशन गरी एक पटकमा ६ महिनामा नबढाई कुनै खास विषय, घटना वा क्षेत्रसँग सम्बन्धित कुनै कार्यक्रम प्रसारण संस्थाबाट गर्न नपाउने गरी रोक लगाउन सक्ने व्यवस्था गरिएको छ। विधेयकमा राष्ट्र र राष्ट्रिय हितलाई व्याख्या गरिएको छैन भने खास विषय, घटना वा क्षेत्र भनेको के हो भन्ने पनि प्रस्ट छैन। प्रदेश सरकारले १ सयदेखि १ हजार वाटका एफएम रेडियो र केबलबाट प्रसारण हुने टेलिभिजन सञ्चालन र नवीकरण गर्ने अधिकार प्राप्त गरेको छ। दफा १२ मा प्रसारण संस्थाको इजाजतपत्र रद्द गर्न सक्ने व्यवस्था गरिएको छ। नियमविपरीत कुनै कार्यक्रम प्रसारण गरे प्रदेश सरकारले त्यस्तो प्रसारण संस्थाले प्राप्त गरेको इजाजतपत्र रद्द गर्ने विधेयकमा उल्लेख छ। त्यसअघि प्रदेश सरकारले संस्थालाई सचेत गराउने र सफाइ पेस गर्न मुनासिब माफिकको मौका दिने व्यवस्था गरेको छ। छलफलमा कांग्रेस सांसद नवोदिता चौधरीले विधेयकमा राष्ट्र र राष्ट्रिय हितको व्याख्या नगरी स्वतन्त्र सञ्चारमाध्यमलाई अंकुश लगाउने प्रावधान राखिएको टिप्पणी गरिन्। भनिन्, कुन हित र हितमा छैन भन्ने व्याख्या नगरी ल्याइँदा लोकतन्त्रको मूल्य तथा मान्यताविपरीत हुन जान्छ। नेकपाका विमल कार्कीले खारेजी र बचाउको व्यवस्था हुनुपर्ने उल्लेख गर्दै उद्योगको मान्यता पाएको सञ्चार क्षेत्रमध्ये पनि एफएम रेडियोटेलिभिजनलाई सामुदायिक तथा निजी अलगअलग रूपमा व्याख्या गरी दस्तुर लिइनुपर्ने बताए। सांसद सरिता थापाले प्रेस स्वतन्त्रता संघीय गणतन्त्रको अनुपम उपहार भएको चर्चा गर्दै यसलाई नियमित र विश्वासिलो बनाइनुपर्नेमा जोड दिइन्। भनिन्, प्रदेश सरकारले १ सयदेखि १ हजार वाटसम्म सञ्चालन अनुमति दिन पाउने भए पनि फ्रिक्वेन्सी दिने अधिकार नभएकाले त्यसलाई पनि समेटिनुपर्छ। नेकपाका रामबहादुर मगरले युटुब टीभीले सामाजिक घरबार उजाडिएको सुनाउँदै त्यसलाई रोक्न किन कानुन नबनाउने भन्दै प्रश्न गरेका थिए। सैद्धान्तिक छलफलमा उठेका जिज्ञासाको जवाफ दिँदै मन्त्री कार्कीले नियमावली बनाएर अझ काम गर्न सकिने बताए। विधेयकमा कतिपय विषयमा रोक लगाउन सक्ने व्यवस्था गरिएको छ, उनले भने, दफा २२ ले नियम बनाउने अधिकार दिएकाले त्यसअनुसार नै बनाउन सकिन्छ।"
प्रदेश २ को बजेट टेबुल भएन : विपक्षीले विरोध गरेपछि बैठक एक घण्टा स्थगित,जनकपुर : प्रदेश २ को बजेट प्रस्तुत भएपछि विपक्षी सांसदले प्रदेशसभा बैठकमा अवरोध गरेका छन्। विपक्षी सांसादले अवरोध गरेपछि प्रदेश २ को बजेट टेबुल हुन सकेन। नेपाल कम्युनिस्ट पार्टी (नेकपा) र नेपाली कांग्रेसका सांसदले बजेट मन्त्रीमुखी भएको भन्दै बैठक अवरुद्ध गरेका हुन्। बजेट प्रस्तुत भइसकेपछिको प्रदेशसभा बैठकमा विपक्षी सांसदले अवरोध गरेका हुन्। सांसद शत्रुधन महतोले बजेट मन्त्रीमुखी भएको भन्दै विरोध जनाए लगत्तै अन्य सांसद उठेर अवरोध गरेका थिए। विपक्षी सांसदले बैठकमा अवरोध गरेपछि सभामुख सरोज यादवले एक घण्टाका लागि बैठक स्थगित भएको जानकारी गराएका हुन्।

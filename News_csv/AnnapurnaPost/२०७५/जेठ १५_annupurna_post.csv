शीर्षक,विवरण
व्यवस्था फेरियो सोच फेरिएन,"नेपाली जनताले सार्वभौमसत्ताको पूर्ण उपयोग गर्ने अभिलाषाका साथ गणतन्त्र स्थापना गरेको दशक पूरा भएको छ। एक दशक कुनै पनि शासन व्यवस्थाको समीक्षाका लागि शीघ्र समय हुन सक्छ। तथापि, कुनै व्यवस्था कता गइरहेछ भनी आकलन गर्न यो समय अपर्याप्त होइन। यस अर्थमा गणतान्त्रिक व्यवस्थाको स्थापना र अभ्यासबारे गम्भीर समीक्षा जरुरी छ। एक दशकको नेपाली राजनीतिक अभ्यासको सही, सन्तुलित र निर्मम समीक्षाले आगामी मार्गचित्र कोर्न सघाउ पुर्याउनेछ। संक्रमणकाल अन्त्य गर्दै नयाँ संविधानले स्थापना गरेको नयाँ राजनीतिक प्रणालीको अभ्यास अघि बढिरहँदा यस्तो समीक्षा झनै आवश्यक भएको छ। राजतन्त्रले पटकपटक आफ्नो अधिकार क्षेत्र नाघेर निरंकुश अभ्यास दोहोर्याउँदा नेपालमा गणतन्त्र स्थापनाको मुख्य आधार खडा भएको हो। पछिल्लो समय ०६२०६३ कै आन्दोलन पूर्ण लोकतन्त्र प्राप्तिमा केन्द्रित थियो। संसदीय दल र तत्कालीन विद्रोही शक्ति माओवादीबीच भएको बाह्रबुदे समझदारीको जगमा भएको आन्दोलन, त्यसको सफलतापछि बनेको अन्तरिम सरकार, अन्तरिम संसद् हुँदै पहिलो संविधानसभा निर्वाचन र त्यसको पहिलो बैठकसम्म विकसित राजनीतिक घटनाक्रमले नेपाल गणतान्त्रिक मुलुकमा रुपान्तरण भएको थियो। संसारको राजनीतिक रुपान्तरणका क्रममा बिरलै गरिने अभ्यास त्यसक्रममा भए। करिब अढाइ सय वर्षको आफ्नो वंशीय शासनको रक्तपातविहीन अन्त्यसँगै मुलुक गणतान्त्रिक व्यवस्थामा परिणत भएको थियो। तत्कालीन राजाले शान्तिपूर्णरूपमा सत्ता हस्तान्तरण मात्रै गरेनन्, देशभित्रै बस्ने निर्णयसमेत गरे। दुःखद पक्ष के छ भने, निरंकुश राजतन्त्र अन्त्य भई एक दशकदेखि गणतान्त्रिक व्यवस्थाको अभ्यासमा मुलुक बढे पनि व्यवहार र प्रवृत्तिमा हामी रुपान्तरण हुन सकिरहेका छैनौं। गणतन्त्र अर्थात्, जनताको शासन। ०१७ साल र ०५९ हुँदै ०६१ सालमा पटकपटक लोकतन्त्र खोसियो। त्यसविरुद्ध पटकपटक अन्दोलन भए। ०६३ को आन्दोलन र त्यसपछिको परिवर्तनले शासनसत्तामा जनताको अधिकार स्थापित गरेको थियो। एक दशकको अभ्यासमा के नेपाली जनता आफैंले देश चलाए त ? यो अभ्यास खोटरहित छैन। असन्तुष्टि घटेको छैन। जनताले गणतन्त्रको अनुभूूति गर्न पाएका छैनन्। जनताले आफैंले संविधान लेख्नेगरी निर्वाचित गरेको संविधानसभाको पहिलो बैठकले गणतन्त्र घोषणा गरेको थियो। गणतन्त्र घोषणा गर्ने त्यो संविधानसभा नै सार्वभौम हुन नसकेको जनताले त्यतिबेला अनुभूत गरे जब सभाले गर्ने निर्णय चार दलका चार शीर्ष नेताको बन्द बैठकको विषय बनाइयो। जनताले कुनै पनि खोपीबाट निर्णय हुने परम्परा अन्त्यका लागि गणतन्त्र चाहेका थिए। तर, पुरानै सत्ता शैलीको अभ्यास गणतन्त्रमा जारी राखियो। गणतन्त्रको पहिलो विडम्बना यही थियो। परिणाम, संविधानसभा ककसहरूको स्वार्थ संघर्ष, सभासद्हरूको निम्छरो प्रस्तुति र शीर्ष शक्तिहरूको सहमतिको रटानमा गुमेको लोकतान्त्रिक अभ्यास मञ्चनको रंगमञ्चमात्र भइदियो। मध्यरातमा संविधानसभाको अवसान र त्यसपछिको मौनता दुःखद थियो। गणतन्त्रको नारा लाग्नुका पछाडि अर्को कारण अर्थराजनीति थियो। संरक्षित अर्थतन्त्रको पञ्चायतकालीन अभ्यासले अर्थतन्त्रलाई उँभो लगाउन नसकेको निष्कर्षस्वरूप नेपाल उदारवादी अर्थतन्त्रमा गएको थियो। उदारवादी अर्थतन्त्रमा पनि राज्यकोषमाथि दरबारको हालीमुहाली रहने गरेको गुनासो आन्दोलनको दोस्रो विषय थियो। त्यसको अन्तर्यमा अर्थतन्त्रलाई कुनै पनि शक्तिविशेषको एकहत्तिभित्र नराखियोस् भन्ने थियो। तर, एक दशकको अभ्यासमा राज्यको मूल अर्थतन्त्र शक्तिनिकट रहेका समूहहरूको हातमा पर्यो। राजनीति अर्थशास्त्रका ज्ञाताहरूले क्रोनिक्यापिटलिज्म (आसेपासे पुँजीवाद) ले अर्थतन्त्र कब्जा गरेको विश्लेषण गरे। पुरानो अर्थतन्त्रबाट नयाँ अर्थतन्त्रतर्प जाँदै गर्दा आसेपासे पुँजीवाद हावी हुने खतरा रुसी अनुभवले देखाइसकेको थियो। त्यसबाट शिक्षा लिन नेपाली सत्ताका सञ्चालक चुके वा इच्छा देखाएनन्, अध्ययनको विषय हो। संवैधानिक आयोगहरूमा स्वार्थसमूहको चलखेल, तिनको प्रभुत्व र सिंगो राजनीतिक प्रणालीमा तिनको हालीमुहाली गणतन्त्रका अन्य दुःखद अभ्यास थिए। गणतन्त्रको अन्तर्यमा रहेको सार्वभौमसत्ताको पूर्ण उपयोग नेपाली जनताले अझै गर्न पाएका छैनन्। आवधिक निर्वाचन, जनप्रतिनिधिको उपस्थिति र जनप्रतिनिधिमार्फत सत्ता सञ्चालन लोकतान्त्रिक अभ्यासको आवश्यक पक्ष हो। तर, पारदर्शिता, जिम्मेवारीबोध, संस्कार र अभ्यासले मात्र गणतन्त्रलाई बलियो बनाउँछ। जनप्रतिनिधिमाथिको पूर्ण विश्वास, आसेपासे संस्कारको अन्त्य र लोकतान्त्रिक संस्थाहरूको स्वस्थ सञ्चालनले मात्र गणतन्त्र दिगो बनाउने छ।"
"ढुंगेल रिहाइविरुद्ध गर्जिएगगन, सम्माननीय प्रधानमन्त्री राजा होइबक्सन्न !","काठमाडौं : कांग्रेस सांसद गगन थापाले जन्मकैदको सजाय भोगिरहेका तत्कालीन माओवादी नेता बालकृष्ण ढुंगेललाई रिहा गर्ने सरकारको निर्णय गलत भएको भन्दै सरकारको चर्को आलोचना गरेका छन्। बजेट घोषणा अघि संघीय संसदको संयुक्त बैठकमा समय मागेर बोलेका थापाले गणतन्त्रमा राजाले जस्तो प्रधानमन्त्रीले कैदीको चालचलन ठिक र गलत भनेर निर्णय गर्न नमिल्ने तर्क गरे। द्वन्द्वकालका मुद्दालाई सत्य निरुपण तथा मेलमिलाप आयोगले टुंगो लगाउने अझ ढुंगेलको मुद्दामा सम्मानित अदालतले पटकपटक जन्मकैदको फैसला गरेकाले उनलाई रिहा गर्नु कानुनी राज्यको उपहास भएको थापाको भनाइ छ। चालचलन ठिक भएको भन्दै जन्मकैदको सजाय पाएका व्यक्तिलाई रिहा गरिएको छ। यसले कानुनी राज्यको खिल्ली उडाएको छ, संसदमा बोल्दै थापाले भने, यो गणतन्त्र हो। हिजो राजा होइबक्सन्थ्यो। आज गणतन्त्रमा सम्माननीय प्रधानमन्त्री राजा होइबक्सन्न। राजाले चालचलन ठिक भयो भनेर कसैलाई माफी दिन सक्ने। तर, प्रधानमन्त्रीलाई चालचलन ठिक लाग्यो भन्दैमा कसैलाई छुट दिने अधिकार छैन। यो कानुनी राज्य हो। घटना के हो ? सशस्त्र द्वन्द्वका बेला २०५५ सालमा ओखलढुंगाका उज्जनकुमार श्रेष्ठको हत्या गरेको अभियोगमा ढुंगेललाई जिल्ला अदालत ओखलढुंगाले २०६१ सालमै सर्वस्वसहित जन्मकैदको सजाय सुनाएको थियो। त्यसपछि पक्राउ परेर कैद सजाय भुक्तान गरिरहेका बेला पुनरावेदन अदालतले फैसला उल्ट्याइदिएपछि उनी रिहा भएका थिए। त्यसपछि तत्कालीन माओवादीकातर्फबाट २०६४ सालको पहिलो संविधानसभा सदस्यमा उनी ओखलढुंगाबाट निर्वाचितसमेत भएका थिए। २०६६ सालमा सर्वोच्च अदालतले जिल्ला अदालतकै फैसलालाई सदर गरेपछि भने उनी फरार अभियुक्त बने। तर राजनीतिक रूपमा भने उनी निरन्तर सक्रिय थिए। सर्वोच्चले बारम्बार ताकेता गर्दा पनि प्रहरीले पक्राउ गर्न आनाकानी गरिरहेकामा अदालतको आदेश कार्यान्वयन नगरेको भन्दै २०७४ कात्तिक ७ मा प्रहरी प्रमुखविरुद्ध अवहेलना मुद्दा दायर भएपछि ढुंगेल पक्राउ परेका थिए। तत्कालीन माओवादीले जनयुद्धकालमा भएको घटनामा शान्ति सम्झौताविपरीत ढुंगेललाई सजायँ दिइएको भन्दै विरोध जनाउँदै आएको थियो।"
'उज्यालो व्यवस्थामा जनताको अनुहार मलिन हुन दिँदैनौं'  गणतन्त्र दिवसमा प्रधानमन्त्रीको सम्बोधन,"काठमाडौं : प्रधानमन्त्री केपी शर्मा ओलीले गणतन्त्त दिवसका अवसरमा मन्तव्य दिँदै, उज्यालो व्यवस्थामा जनताका मलिन अनुहार देखिन नहुने बताएका छन्। मंगलबार टुँडिखेलमा आयोजित गणतन्त्र दिसवमा आयोजित समारोहमा मन्तव्य राख्दै प्रधानमन्त्री ओलीले यस्तो धारणा वयक्त गरेका हुन । ओलले मन्तव्यमा भनेका छन् गणतन्त्र नेपाल र नेपालीका लागि सर्वजन हितायः सर्वजन सुखायः व्यवस्था हो । यस्तो उज्यालो व्यवस्थामा जनताका मलिन अनुहारहरू प्रतिबिम्बित हुने विवशताको अन्त्य हामीले गर्नै पर्दछ । उनले गणतन्त्र स्थापना भएको दिनलाई कुनै वंश विषेशले नभइ जनताले चुनेका प्रतिनिधिले शासन गरुन भन्ने जनताको चहान पूरा भएको ऐतिहासिक दिन भनेका छन् । गणतन्त्र दिवसका अवसरमा सबै नेपालीलाई शुभकामना दिँदै, गणतन्त्रले सार्वभौम सत्ता पूणरुपमा जनताको हातमा आएको दाबी गरेका छन् । प्रधानमन्त्री ओलीले भने,जनतालाई जनता हैन रैती ठानिन्थ्यो । देशको मूल कानूनलाई समेत कुनै वंश विशेषका उत्तराधिकारीको खल्तीको पर्चा जस्तो माानिएको थियो । र, कानून संविधान र सबैभन्दा माथि त्यस्ता शासकलाई राखिन्थ्यो । अहिले त्यस्तो व्यवस्थाको अन्त्य भएको र जनतालाई नै पूर्ण सार्वभौम सत्ता सम्पन्न बनाएको दाबी गरे । तिनै तहका निर्वाचन गणतान्त्रिक संविधानको कार्यान्वय भइसकको भन्दै ओलीले गणतन्त्रको अवको बाटो विकास र समृद्धिको रहेको बताए । प्रगतीशील र जनपक्षीय सरकार भएकाले देश समृद्धिको मार्गमा अघि बढ्ने जिकिर प्रधानमन्त्री ओलीले गरेका छन् । प्रधानमन्त्रीको सम्बोधनको पूर्णपाठ सम्माननीय राष्ट्रपतिज्यू, सम्माननीय उपराष्ट्रपतिज्यू, संवैधानिकनिकायकाप्रमुखज्यूहरु, माननीयमन्त्रीतथा संघीय संसदकामाननीय सांसदहरु कूटनीतिक नियोगकाप्रमुखहरू, विशिष्ट अतिथिहरू, सञ्चारकर्मी मित्रहरू, आजकै दिन एक दशकअघि हामीले गणतन्त्र घोषणा गरेका थियौं । जनताका प्रतिनिधिले जनताका लागि शासन गरुन, कुनै वंश विशेषको उत्तराधिकारीबाट हैन भन्ने तपाईहरुको चाहना यस घोषणबाट संबोधन गरिएको थियो । यस अवसरमा स्वदेश तथा विदेशमा रहनुभएका संपूर्ण नेपाली दिदीबहिनी तथा दाजुभाइहरुलाई हार्दिक शुभकामना व्यक्त गर्दछु । पूर्ण लोकतन्त्र, समृद्ध नेपाल र सुखी नेपालीको लागि आप्नो जीवन उत्सर्ग गर्नुहुने महान सहिदहरुप्रति आदरका साथ श्रद्धाञ्जली व्यक्तगर्दछु । कुनै समय थियो, जनतामा निहित सार्वभौमसत्ता अन्तै कसैमा निहीत छ भनिन्थ्यो । जनतालाई जनता हैन रैती ठानिन्थ्यो । देशको मूल कानूनलाई समेत कुनै वंश विशेषका उत्तराधिकारीको खल्तीको पर्चा जस्तो माानिएको थियो । र, कानून संविधान र सबैभन्दा माथि त्यस्ता शासकलाई राखिन्थ्यो र आजहामीले हामी सार्वभौमसत्ता सम्पन्न नेपाली जनताभन्ने शब्दबाट हाम्रो संविधानको प्रस्तावना शुरु गरेका छौं । यसरी जनता सर्वाभौम हुन् र सार्वभौमसत्ता केवल जनतामा मात्रै निहीत छ भन्ने संवैधानिक रुपमा लिपिवद्ध गरेका छौं । तसर्थ, यो गणतन्त्र दिवस जनताको दिवस हो । आम नेपालीको दिवस हो । गणतन्त्र दिवस, जनताको विजय र कुलीनतन्त्रको पराजयको दिन हो । एउटा प्रगतिशील परम्पराको थालनी र परम्पराको नाममा, जन्मसिद्ध श्रेष्ठताको आधारमा शासन गर्ने पाखण्डी व्यवस्था अन्त्य भएको दिनहो । लोकतान्त्रिक गणतन्त्र एक उन्नत विचार, दर्शन, मूल्यमान्यतामा आधारित शासन पद्धति हो । त्यसैले आजको दिन, जनताको अभिमतका आधारमा शासनसत्ता सञ्चालन हुने राजनीतिक प्रणाली स्थापना गर्ने नेपाली जनताको दशकौं देखिको आकाङ्क्षा पूरा भएको दिनहो । यो सामाजिक न्याय, प्रतिस्पर्धाका बीच श्रेष्ठता र योग्यता खोजिने प्रणाली पनि हो । समाजको विकास सँगसँगै गतिशील हुने यसको विशेषता हो । जसरी लोकतन्त्र हामी नेपालीका लागि कसैले सापटीमा दिएको विधि नभएर हामीले लडेर स्थापना गरेको जीवन पद्धति हो, त्यसैगरी गणतन्त्र पनि नेपाली सभ्यता र परम्पराको हिस्सा र वर्तमानमा यथार्थ हो । दुनियाँमा लोकतन्त्रका मूल्यमान्यता स्थापित नहुँदै हाम्रा पुर्खाले अङ्गीकार गरेको आफ्ना प्रतिनिधि छान्ने र उनीहरूमार्फत शासनसत्ता सञ्चालन गर्ने अद्वितीय विधिको म स्मरण गर्न चाहन्छु । आज हामीले हासिल गरेको गणतन्त्र र राजनीतिक उपलब्धीहरू, विगतका राजनीतिक अभ्यास र गन्तव्यको परिणाम, प्राप्ति, समाप्ति, पुनप्र्राप्तिजस्ता परिघटनाबाट गुज्रिदै आर्जेको नेपाली मौलिकतामा आधारित उत्कृष्ट व्यवस्था हो। विकास, समृद्धि, सुशासन एवं स्थिरता हाम्रो गन्तव्य हो । गरीबी, विपन्नता, पछौटेपन, सामाजिक उत्पीडन तथा शोषण, विभेद र भ्रष्टाचार विरुद्धको कार्य हाम्रो मुख्य अभियान हो । गरीबी र लोकतान्त्रिक गणतन्त्र सँगै राख्न मिल्ने विषय होइनन् । सुशासन र विकास आजको हाम्रो प्राथमिकता हो । यसका लागि आज असान्र्दभिक भएका हिजोका कतिपय उपयोगी नीति, विधि र संरचनाहरु परिवर्तन, परिमार्जन र संशोधन गरिने छन् । यसैमा आधारित भएर हाम्रा समग्र व्यवहारहरु रुपान्तरण गरिंदै छन् । गणतन्त्रलाई संस्थागत गर्ने, संविधानलाई कार्यान्वन गर्ने र लोकतन्त्रलाई सुदृढ गर्ने क्रममा हामीले तीनवटै तहको निर्वाचन सम्पन्न गरिसकेका छौं । केन्द्रमा प्रगतिशील, देशभक्त र जनपक्षीय सरकार छ । सातै प्रदेश तथा ७५३ स्थानीयतहमा जननिर्वाचित सरकार क्रियाशील छ । सुशासन र विकासको प्रतिबद्धतासहित संसदबाट सर्वसम्मतीले सरकारको नीति तथा कार्यक्रम पारित भएको छ। यसबाट राष्ट्रिय आकांक्षाको परिपूर्तिको दिशामा अघि बढ्न, राष्ट्रिय एकता व्यापक एवं सुदृढ बन्दै गएको सुखद अनुभूति हामीलाई भएको छ । छिमेकी र अन्यमित्र राष्ट्रहरुसँगको सम्बन्ध थप सुदृढ भएको छ । हाम्रा राष्ट्रिय आकांक्षा र आवश्यकताहरु पूरा गर्न, श्रोतसाधन, सामथ्र्यको प्रयोग गर्न र सहकार्य अघि बढाउन थप अनुकुलता मिलेको छ । यस्तो बेलामा यस मूल राष्ट्रिय भाव धारामा आपूलाई समाहित नगरी पुराना, अनुचित र असान्दर्भिक सोचहरुका साथ अशान्ति र अस्थिरताको पक्षपोषण वात्यस्ता कृयाकलाप कदापी उचित हुन सक्दैन । अहिले हामीले रोजगारीको अवसर सिर्जना गर्ने उत्पादन बृद्धिमा जोड दिएका छौं । उपभोगका बस्तुमा आत्मनिर्भरता बढाउने प्रकृतिको विकासलाई प्राथमिकतामा राखेका छौं । आमजनताको कष्ट हटाउनेतिर परिलक्षित विकासका आयोजनाहरु हाम्रा छनौट हुन् र अतिविपन्न, बृद्ध, बालबालिका, अपाङ्ग, असक्त र गर्भवती महिलाहरु जनसंख्याभित्रका हाम्रा प्राथमिकता हुन् । सबैलाई खाद्य व्यवस्था, सबैलाई आबास र कपडा, सबैलाई शिक्षा र सबैलाई स्वास्थ्य सुरक्षा, हाम्रो विकासको प्रस्थानविन्दू हो । गणतन्त्र नै वास्तवमा लोकतान्त्रिक व्यवस्था हो । यसै कारण मैले भन्दै आएको छु, गणतन्त्र केवल राजनीतिक विषय मात्र होइन, समग्र सामाजिक रूपान्तरणको विषय पनि हो । त्यसैले हाम्रो गणतन्त्र नेपाल र नेपालीका लागि सर्वजन हितायः सर्वजन सुखायः व्यवस्था हो । यस्तो उज्यालो व्यवस्थामा जनताका मलिन अनुहारहरू प्रतिबिम्बित हुने विवशताको अन्त्य हामीले गर्नै पर्दछ । त्यसकालागि दृढताका साथ आफ्नो कर्तव्य पूरा गर्न म सम्पूर्ण नेपाली दिदीबहिनी तथा दाजुभाइहरूलाई यस दिवसका अवसरमा पुनःआह्वान गर्दछु । फेरी एकपटक दोहयाउने अनुमति चाहन्छु, यो गणतन्त्र नेपाली जनताको विजयको प्रतीक हो । त्यसैले आज हामीले मनाइरहेको विजयोत्सव हामी सम्पूर्ण नेपालीको उत्सव हो । गणतन्त्र दिवस २०७५ को शुभकामना । धन्यवाद । २०७५ वैशाख १५"
सरकारले पश्चिम सेती आफैँ बनाउने,काठमाडौं : सरकारले ७ सय ५० मेगावाटको जलविद्युत आयोजना स्वदेशी लगानीमा निर्माण गर्ने घोषणा गरेको छ। अर्थमन्त्री युवराज खतिवडाले बजेट प्रस्तुत गर्ने क्रममा मंगलबार चिनियाँ कम्पनी थ्री गर्जेजले लामो समयदेखि ओगटेको उक्त आयोजना सरकारले अब आफै बनाउने बताएका हुन्। मन्त्री खतिवडाले आगामी आर्थिक वर्ष २०७५७६ को बजेट मार्फत यो आयोजना स्वदेशी लगानीमा निर्माण गर्ने घोषणा गरेका हुन्।
केन्द्र र नाम परिवर्तन गर्न खोज्दै ४५ स्थानीय तह,"काठमाडौं : गाउँपालिका, नगरपालिका तथा विशेष, संरक्षित र स्वायत्त क्षेत्रको संख्या तथा सिमाना निर्धारण आयोगले तय गरेका ४५ स्थानीय तहले केन्द्र, नाम र सिमाना हेरफेर गर्ने भएका छन् । जनप्रतिनिधिले जिम्मेवारी सम्हालेको वर्ष दिन पुग्दा ८५ ले परिवर्तन गरिसकेका छन् भने ४५ ले परिवर्तनका लागि गाउँसभा र नगरसभाबाट पारित गरी प्रक्रिया अघि बढाएका छन् । गाउँसभा र नगरसभाबाट निर्णय गरेर उनीहरूले संघीय मामिला तथा सामान्य प्रशासन मन्त्रालय पठाएका हुन् । नेपालको संविधानको धारा २९५ (३) अनुसार स्थानीय सरकार सञ्चालन ऐनको परिच्छेद २, ३, ४, ५ र ६ मा गाउँपालिका तथा नगरपालिकाको संख्या, सिमाना तथा केन्द्र हेरफेर गर्न सक्ने व्यवस्था छ । स्थानीय सरकार गठन भएको ६ महिनाभित्र भए गाउँसभा वा नगरसभाको बहुमतले परिवर्तन गर्न सक्ने ऐनमा प्रावधान छ भने ६ महिनापछि दुइतिहाइ चाहिने प्रावधान छ । मुलुकभरका ४५ गाउँपालिका र नगरपालिकाले नाम, केन्द्र र सिमाना हेरफेरका लागि निर्णय पठाएको मन्त्रालयका संघीय मामिला शाखाका प्रमुख प्रह्लाद कार्कीले जानकारी दिए । केन्द्र परिवर्तनका लागि ताप्लेजुङको मिक्वाखोला, उदयपुरको ताप्ली, कालिकोटको नरहरिनाथ, मुस्ताङको थासाङ, दैलेखको भैरवी, पाँचथरको फाल्गुनन्द, इलामको रोङ, दाङको शान्तिनगर, डडेल्धुराको भागपेश्वर र गोरखाको धार्चे गाउँपालिका छन् । दोलखाको गौरीशंकर, रुकुम पूर्वको पुथा उत्तरपगंगा, तेह्रथुमको मन्छयायेम, डोल्पाको जगदुल्ला, अर्घाखाँचीको भूमिकास्थान, सुर्खेतको सिम्ता, गुल्मीको रुरु, रौतहटको यमुनामाई, पर्साको ठोरी, भोजपुरको हतुवागढी, दार्चुलाको दुहुँ, बाँकेको जानकी, जाजरकोटको छेडागाड र पर्साको कालिकामाई गाउँपालिकाले पनि केन्द्र परिवर्तन गर्न लागेका हुन् । पर्साकै छिपहरमाई, दार्चुलाको लेकम, पर्साको विन्ध्यवासिनी, अछामको मामारोशन, इलामको माङसेबुङ, धादिङको थाक्रे, पर्वतको मोदी, रौतहटको दुर्गाभगवती र सिन्धुपाल्चोकको सुनकोसी गाउँपालिकाले पनि केन्द्र परिवर्तन गर्न संघीय सरकारलाई परिपत्र गरेका छन् । नाम परिवर्तन गर्न चाहने गाउँपालिकामा सिराहाको लक्ष्मीपुर पतारी, पर्साको पटेर्वा सुगौली, सर्लाहीको चन्द्रनगर, मोरङको बूढीगंगा छन् । धनुषाको जनकपुर उपमहानगरपालिकाले पनि नाम परिवर्तन गर्न खोजेको छ । केन्द्र परिवर्तन गर्न चाहनेमा एक मात्र नगरपालिका धनुषाको कमला छ । सिमाना हेरफेर गर्नेमा एउटा मात्र गाउँपालिका ओखलढुंगाको मोलुङ छ । नाम र केन्द्र दुवै परिवर्तन गर्न चाहेका स्थानीय तहमा दाङको राजपुर, दार्चुलाको अपी हिमाल, सप्तरीको तिलाठी कोइलाडी र पर्साको सखुवा प्रर्सौनी गाउँपालिका छन् । मन्त्रिपरिषद् बैठकले गत पुस २४ गते ४६ र फागुन १४ गते ३९ गाउँपालिका र नगरपालिकाको केन्द्र, नाम र सिमाना हेरफेर गरी राजपत्रमै सूचना प्रकाशित गरिसकेको छ । ४५ मध्ये १६ स्थानीय तहको मात्रै सबै प्रक्रिया पूरा भएकाले तिनलाई ऐनको दफा ४ को उपदफा ५ बमोजिम मन्त्रिपरिषद्मा प्रस्ताव लैजाने तयारीमा रहेको मन्त्रालयका सचिव दिनेश थपलियाले जानकारी दिए । यसअघिको पहिलो र दोस्रो चरणमा परिवर्तन गर्न खोज्दा झन्डै १० स्थानीय तहविरुद्ध सर्वोच्च अदालतमा परेको मुद्दा अझै विचाराधीन छन् । प्रक्रिया पूरा नभएका तहलाई पुनरवलोकन गर्न पत्राचार गरिने उनले बताए ।"
'बालकृष्ण ढुंगेल जस्तो कसैलाई अपराधी नबनाइयोस्',"काठमाडौं : जेलबाट छुटेलगत्तै पूर्व सभासद् एवं पूर्व माओवादी नेता बालकृष्ण ढुंगेललाई कार्यकर्ताहरूले पेरिसडाँडा पुर्याए। माओवादी केन्द्रको मुख्यालय रहेको पेरिसडाँडा पार्टी एकीकरणपछि नेकपाको कार्यालय बनेको छ। त्यहाँ रहेको सहित तथा बेपत्ता स्तम्भ अगाडि उभिएर ढुंगेलले आफ्नो मन्तव्य कविताबाट सुरु गरेर कविताबाटै अन्त्य गरे। ""टाउकोमाथि बम खसी गोली छाती भरी दाम्लोसँगै भैसी मरी मान्छे जंगल भरी । तर आकाशमा उडे राता चरी।"" समर्थक र कार्यकर्तालाई सम्बोधन गर्नुअघि भावुक देखिएका ढुंगेलले आफू जेलबाट रिहा भएको यो पहिलोपटक नभएकोले अन्तिमपटक पनि नहुन सक्ने बताए। आफू फेरि पनि समातिन सक्ने उनको संकेत थियो। 'बालकृष्ण ढुंगेल तेस्रो पटक रिहा भएको हो, पहिलो पटक पनि होइन', उनले भने, 'सायद त्यो अन्तिम पटक पनि नहुन सक्छ।' बालकृष्ण ढुंगेल रिहा सत्ताले शासक जन्माएमा पुनः विद्रोह हुने र त्यसक्रममा फेरि जेल जानुपर्ने हुन सक्ने उनको भनाई छ। 'जनताका आन्दोलनहरूबाट शासन गर्न पुगेपछि सत्ताले शासक जन्मायो भने फेरि जन्ताले विद्रोह गनु पर्ने हुन्छ र त्यस्तो भयो भने फेरि पनि जेल जानु पर्ने हुन्छ।' आफूले गणतन्त्र स्थापनाका लागि लड्दा आफूमाथि सजायँ मिलेको उनले बताए। 'मलाई लागेको थिएन, तेस्रो पटक जेल जान्छु', उनले भने, 'मैले गणतन्त्र जिन्दावाद भन्दै गर्दा हिटरमा पिसाब फेराएर मिर्गौला ड्यामेज गर्ने शेरबहादुर देउवाजीहरू गणतन्त्र आएपछि प्रधानमन्त्री हुनुहुन्छ होला भनेर कहिलै कल्पना गरेको थिइनँ।' उनले आफूलाई जस्तो अपराधी कसैलाई पनि नबनाउन न्यायधीशहरूलाई आग्रह गरे। पत्रकार, वकिल, मानवअधिकारवादीहरूले आफ्नो कुरा कहिल्यै नसुनेको र आफ्नो स्वार्थअनुकूलमात्र काम गरेको उनले आरोप लगाए। 'म बालकृष्ण ढुंगेल न्यायालयको बेन्चबाट न्याय बलात्कार भएको बलात्कृत पात्र हुँ। म मेरो भागमा परेको गणतन्त्र अपहरणमा परेको व्यक्ति हुँ', उनले भने, 'अरु बालकृष्ण ढुंगेल बन्न नपरोस्, कसैको पनि गणतन्त्र अपहरित नपरोस्।' रिहा भएपछि बालकृष्णले भने 'त्यति खुसी पनि छैन र निराश पनि छैन' उनले आफूलाई जस्तो अपराधी कसैलाई पनि नबनाउन आग्रह गरे। 'कसैको न्याय बलात्कृत नहोस्', उनले भने, 'बालकृष्ण ढुंगेललाई जस्तो न्याय बलात्कार गरेर अपराधी नबनाइयोस्।' आफूविरुद्ध अदालतमा मानहानी अझै कायम रहेको उल्लेख गर्दै ढुंगेलले आफू राजनीतिक योद्धा भएको र युद्धकालमा भएका सबै घटनाको जिम्मा पार्टीले लिने बताए। '१० वर्षको जनयुद्धमा जति पनि घटना घटे ती पार्टीको निर्देशन अनुसार घटेका हुन्', उनले भने, 'ती मेरा व्यक्तिगत होइनन्।' आफूलाई फसाउन मुख्य भूमिका रहनेहरूले पनि अन्तिममा आफ्नो मुद्दा राजनीतिक विषय रहेको स्वीकारेको उनको भनाई छ। 'दिनेश त्रिपाठी र सुवोध प्याकुरेलहरूले पनि अन्तिममा टिआरसी र जेनेभा कन्भेन्सन अन्तर्गत हल गर्नुपर्छ भनेका छन्। उनीहरूले पनि बालकृष्णलाई योद्धा घोषणा गरेका छन्', उनले भने, 'पैसा कमाउन बेइमानी गर्नेहरूले आफूलाई मानवअधिकारवादी भन्न मिल्छ कि मिल्दैन?' भाषणको सुरुवातमा जस्तै ढुंगेलले अन्तिममा पनि कविता सुनाएः झुपडी र आँगन छैन मर्दा पोल्ने चिहान छैन अझै हामी श्रमिकको झुल्के घामको विहान छैन। घटना के हो ? सशस्त्र द्वन्द्वका बेला २०५५ सालमा ओखलढुंगाका उज्जनकुमार श्रेष्ठको हत्या गरेको अभियोगमा ढुंगेललाई जिल्ला अदालत ओखलढुंगाले २०६१ सालमै सर्वस्वसहित जन्मकैदको सजाय सुनाएको थियो। त्यसपछि पक्राउ परेर कैद सजाय भुक्तान गरिरहेका बेला पुनरावेदन अदालतले फैसला उल्ट्याइदिएपछि उनी रिहा भएका थिए। त्यसपछि तत्कालीन माओवादीकातर्फबाट २०६४ सालको पहिलो संविधानसभा सदस्यमा उनी ओखलढुंगाबाट निर्वाचितसमेत भएका थिए। २०६६ सालमा सर्वोच्च अदालतले जिल्ला अदालतकै फैसलालाई सदर गरेपछि भने उनी फरार अभियुक्त बने। तर राजनीतिक रूपमा भने उनी निरन्तर सक्रिय थिए। सर्वोच्चले बारम्बार ताकेता गर्दा पनि प्रहरीले पक्राउ गर्न आनाकानी गरिरहेकामा अदालतको आदेश कार्यान्वयन नगरेको भन्दै २०७४ कात्तिक ७ मा प्रहरी प्रमुखविरुद्ध अवहेलना मुद्दा दायर भएपछि ढुंगेल पक्राउ परेका थिए। तत्कालीन माओवादीले जनयुद्धकालमा भएको घटनामा शान्ति सम्झौताविपरीत ढुंगेललाई सजायँ दिइएको भन्दै विरोध जनाउँदै आएको थियो।"
७० वर्ष माथिका नागरिकको एक लाखसम्मको स्वास्थ्य बिमा,काठमाडौं : सरकारले आर्थिक बजेटमा सामाजिक सुरक्षा भत्तामा वृद्धि नगर्ने भएको छ।अर्थमन्त्री युवराज खतिवडाले बजेट भाषण गर्नेक्रममा मंगलबार बजेटमा समाजिक सुरक्षा भत्ता नबढाइएको जानकारी गराएका हुन्। मन्त्री खतिवडाले सामाजिक सुरक्षालाई एकीकृत गर्ने घोषणा गरेका छन्। बजेटमा ७० वर्ष माथिका नागरिकको एक लाखसम्मको स्वास्थ्य बिमाको व्यवस्था गरिएको जानकारी गराए । ७० वर्ष पुगेका जेष्ठ नागरिकले मासिक वृद्धभत्ता २ हजार पाउँदै आएका छन्।
कर्मचारीको तलब बढेन,काठमाडौं : सरकारले निजामति कर्मचारीको तलब बढाएन । अर्थमन्त्री डा युवराज खतिवडाले मंगलबार प्रस्तुत बजेटमा कर्मचारीको भत्ता १ हजारबाट बढाएर २ हजार बनाइएको छ भने शिक्षकको पोशाक भत्ता पनि बढाइएको छ । अर्थमन्त्री खतिवडाले प्रस्तुत गरेको बजेटमा कर्मचारी तलबको पुनरावलोकन गर्न तलब आयोग गठन गर्ने जनाइएको छ । ७ हजार रहेको शिक्षकको पोशाक भत्ता १० हजार बनाइएको छ । दुई वर्ष पहिले ओली नेतृत्वको सरकारले कर्मचारीको तलब २५ प्रतिशत बढाएको थियो ।
प्रदेश ७ का मन्त्रीको सम्पत्ति विवरण सार्वजनिक : मुख्यमन्त्री सबैभन्दा गरिब,"धनगढी : सपथ लिएको ६० दिनभित्र सम्पत्ति विवरण सार्वजनिक गर्ने कानुनी प्रावधान रहेपनि सरकार गठनको सय दिन पुगेपछि प्रदेश ७ का मुख्यमन्त्री र मन्त्रीको सम्पत्ती विवरण सार्वजनिक गरिएको छ। मुख्यमन्त्री तथा मन्त्रिपरिषदको कार्यालयले मंगलबार सार्वजनिक गरेको विवरणअनुसार सबभन्दा बढी गरिब मुख्यमन्त्री त्रीलोचन भट्ट देखिएका छन्। उनको बैंक खातामा ७० हजारबाहेक उनको नाममा कुनै अचल सम्पत्ती छैन।उनले डोटीको केआईसिंह गाउँपालिका ६ मा दाजु सालीग्राम भट्टको नाममा एक घर र १८ रोपनी जग्गा, भाउजु दुर्गादेवीको नाममा ढाईरोपनी जग्गा सम्पत्ती विवरणमा पेश गरेका छन्। मुख्यमन्त्रीसँग एक तोला सुन र १५ तोला चाँदी छ भने घरमा एक गाई, एक थान मोबाइल र हाते घडी रहेको छ। उनले वित्तिय ऋण एक लाख ४० हजार र बाहिरको ऋण दुईलाख रहेको सम्पत्ती विवरणमा पेश गरेका छन्। यस्तै प्रदेश ७ मा आर्थिक मामिला तथा योजना मन्त्री झपट बोहरा सबैभन्दा धनी देखिएका छन्। उनीसँग ७ लाख २९ हजार ४२९ कित्ता सेयरको ७ करोड ५१ लाखको सम्पत्ती रहेको छ। उनले श्रीमती दुर्गा बोहराको नाममा कैलालीको धनगढी नगरपालिकामा साढे चार कट्ठा जग्गा, उनकै नाममा लम्कीचुहा नगरपालिकामा ४ कट्ठा १५ धुर जग्गा र टीकापुरमा दुई विगाहा १६ कट्ठा जग्गा, काठमाडौं ७ मा एक रोपनी तीन आना जग्गा र काठमाडौं ४ मा १६०९ वर्गमीटर जग्गा रहेको उल्लेख गरेका छन्। मन्त्री बोहरा आफ्नै नाममा काठमाडौं ४ मा १५९८ वर्गमीटर जग्गा, कैलालीको गोदावरी २ मा ४ रोपनी दुई आना जग्गा, टीकापुर ९ मा २ कट्ठा जग्गा रहेको सम्पत्ती विवरण पेश गरेका छन्। उनले छोरा कृष्ण बोहराको नाममा गोदावरी नगरपालिकामा एक रोपनी जग्गा रहेको उल्लेख गरका छन्। बोहराको बैंकमा साढे ६ लाख रकम, तीनवटा जीप र कार, ४० तोला सुन पनि सम्पत्तीको रुपमा रहेको छ।बोहराले १९ करोड ७५ लाख रकम बैकिङ ऋण रहेको पनि सम्पत्ती विवरणमा खुलाएका छन्। आन्तरिक मामिला तथा कानुन मन्त्री प्रकाशबहादुर शाहले पनि पत्नीको नाममा मात्रै सम्पत्ती रहेको विवरण पेश गरेका छन्। पत्नी लक्ष्मी भट्टको नाममा काठमाडौंको गोठेटारमा तीन आनामा बनेको घर, कैलालीको धनगढी उपमहानगरपालिका ४ मा साढे ६ कट्ठा जग्गा र कञ्चनपुरको दैजीमा १६९३ वर्गमीटर जग्गा रहेको सम्पत्ती विवरणमा उल्लेख गरेका छन्। उनको खातामा ७३ हजार नगद रहेको, एउटा स्कुटर, ५२ तोला सुन, ५०५ तोला चाँदी, भैंसी १, बाख्रा १ सम्पत्तीको रुपमा रहेको उल्लेख गरेका छन। शाहले ७ लाख २० हजार वित्तिय ऋण रहेको पनि विवरणमा उल्लेख गरेका छन। सामाजिक विकास मन्त्री दीर्घ सोडारीले पेश गरेको सम्पत्ती विवरणमा श्रीमती र आफन्तको नाममा मात्रै अचल सम्पत्ती देखाएका छन्। बुवा लोकबहादुर सोडारीको नाममा कैलालीको गौरीगंगा नगरपालिकामा १५ कट्ठा जग्गा र घर, बुवाकै नाममा अछामको मंगलसेनमा ४ रोपनी जग्गा र घर, दाजु कल्यान सोडारीको नाममा कैलालीको गौरीगंगा नगरपालिकामा ५ कट्ठा जग्गा, लम्की चुहा नगरपालिकामा ५ कट्ठा जग्गा रहेको उल्लेख गरेका छन्। मन्त्री सोडारीले श्रीमती गीता सोडारीको नाममा धनगढी उपमहानगरपालिका १ मा १२ धुर जग्गा, उनकै नाममा एक कट्ठा जग्गा र घर, बबीन मसाला उद्योगको नाममा एक कट्ठा जग्गा र घर रहेको विवरण पेश गरेका छन्। मन्त्री सोडारीको बैंक खातामा ५ लाख ६० हजार, मोटरसाइकल २ थान, ६ तोला सुन, २० तोला चाँदी, २० कित्ता सेयर, १० बाख्रा र २ गोरु सम्पत्तीका रुपमा रहेका छन्। उनले एक लाख वित्तिय ऋण रहेको पनि विवरणमा पेश गरेका छन्। भौतीक पूर्वाधार विकास मन्त्री पठान सिंह बोहराको तराईमा कुनै अचल सम्पत्ती छैन। उनले बुवा भवानसिह बोहराको नाममा डडेल्धुराको परसुराम नगरपालिकामा २ घर, साढे १० रोपनी जगगा, आफ्नो नाममा एक घर र साढे १९ रोपी जग्गा, बाजे गोपी बोहराको नाममा डेढ रोपनी जग्गा र पत्नी मैनादेबी बोहराको नाममा आधा रापनी जग्गा रहेको विवरण पेश गरेका छन्। दुईलाख ६४ हजार बैंक मौज्दात, चार तोला सुन, आधा किलो चाँदी, एक कित्ता सेयर,मोबाईल २, गाई एक, भैंसी १ बाख्रा ३ र गोरु दुई सम्पत्तीको रुपमा रहेको उल्लेख गरेका छन। उनले एक लाख ब्यक्तिगत ऋण रहेको उल्लेख गरेका छन्। उद्योग,पर्यटन, वन तथा वातावरण मन्त्री माया भट्टले बैतडीको दसरथ चन्द नगरपालिका ५ मा एक रोपनी जगगा, ५लाख बैंक मौज्दात, मोटरसाईकल एक थान, १५ तोला सुन, १७५ कित्ता सेयर मौरीका घार ३५, अफसेट मेसिन १ र २५ लाख वित्तय ऋण रहेको उल्लेख गरेकी छिन। भूमि व्यवस्था, कृषि तथा सहकारी मन्त्री विनीता चौधरीको नाममा पनि अचल सम्पत्ती छैन। उनले कैलालीको भजनी नगरपालिका ४ मा श्रीमान परसुराम चौधरीको नाममा रहेको एक विगाहा ४ कट्ठा जग्गा र घर, ५० हजार बैंक मौज्दात, एक थान मोटरसाइकल, ७ तोला सुन र ३५ तोला चाँदी, १० कट्ठामा केराखेती, २ राँथा, एउटा पावर टिलर, एक ट्याक्टर र एक लाख बैकिङऋण रहेको विवरण पेश गरेकी छिन।"
गणतन्त्र दिवसमा तीन कैदी रिहा,"कालिकोट : गणतन्त्र दिवसका अवसरमा जिल्ला कारागार कार्यालय कालिकोटबाट तीनजना कैदी रिहा भएका छन् । प्रमुख जिल्ला अधिकारी चन्द्रनाथ गौतमका अनुसार ज्यान मुद्दामा कैद भुक्तान गरिरहेका दुईजना कालिकोटका र एकजना जुम्लाका गरी तीनजना कैदी रिहा भएका हुन् । जसमा ५० प्रतिशत कैद भुक्तान गरिसकेका तथा चालचलन राम्रो भएका कालिकोट जिल्लाको साबिकको मेहेलमुडी २ निवासी कम्मबहादुर शाही, नानिकोट ४ निवासी जयसिंह सार्की र जुम्ला माहावै पातारखोला ६ निवासी निर्मलकुमार शाही रहेका छन् । रिहा भएका कैदीका आफन्तहरु जिल्ला कारागार कार्यालयमा आएर कैदी बुझी लिएको भरपाईसहित आफन्तको जिम्मा लगाइएको जिल्ला कारागार कार्यालयले जनाएको छ । यस्तै कालिकोटमा ११ औ गणतन्त्र दिवस बिभिन्न कार्यक्रम गरी व्यापकताका साथ मनाइएको छ । जिल्ला समन्वय समितिका प्रमुख अनीपाल शाहीको अध्यक्षतामा भएको कोणसभा कार्यक्रममा प्रमुख जिल्ला अधिकारी चन्द्रनाथ गौतम, पूर्वसांसद नमराज कोइराला, सम्पूर्ण राजनीतिक दलको तर्फबाट नेमकिपाका केन्द्रीय सदस्य नन्दबहादुर शाहीलगायतका वक्ताले गणतन्त्र दिवसको शुभकामना दिएका छन् ।"
अब सरकारलाई दुई तिहाइ,"काठमाडौं : संघीय समाजवादी फोरम नेपाल यसै साता सरकारमा सहभागी हुने भएको छ । नेकपा र फोरमबीच सोमबार भएको दुई बुँदे सहमतिसँगै प्रधानमन्त्री केपी ओली नेतृत्वको सरकारमा जान फोरम तयार भएको हो । मधेस आन्दोलनको मागका रूपमा आपसी सहमतिका आधारमा संविधान संशोधन गर्ने सहमतिमा उल्लेख छ । यसअघि संविधान संशोधनका लागि सरकाले लिखित सहमति गर्नुपर्ने फोरमले अडान राख्दै आएको थियो । दुई बुँदे सहमतिका साथ सरकारले फोरमलाई महत्वपूर्ण दुई मन्त्रालयको नेतृत्व र एक राज्यमन्त्री दिन तयार भएको बताइएको छ । आफ्नो पार्टीलाई तीन मन्त्रालयको नेतृत्व दिन फोरम अध्यक्ष उपेन्द्र यादवले आग्रह गरेको स्रोतले बतायो । प्रधानमन्त्री ओलीले सहरी विकास र स्वास्थ्य तथा जनसंख्या मन्त्रालय लिएर सरकारमा सहभागी हुन आग्रह गरेका थिए । फोरमले पाउने दुई मन्त्रालयमध्ये अध्यक्ष यादवले सहरी विकास मन्त्रालय र स्वास्थ्य मन्त्रालयको नेतृत्व महासचिव राजेन्द्र श्रेष्ठ, महासचिव रामसायह यादव, नेतृ रेणु यादवमध्ये एकले पाउने फोरमका एक नेताले बताए । सम्भवत बुधबारसम्म फोरम सरकारमा सहभागी हुनेछ, ती नेताले भने । प्रधानमन्त्री निवास बालुवाटारमा भएको सहमतिमा नेकपा अध्यक्ष एवं प्रधानमन्त्री केपी ओली, नेकपा अध्यक्ष पुष्पकमल दाहाल र संघीय समाजवादी फोरम नेपालका अध्यक्ष उपेन्द्र यादवले हस्ताक्षर गरेका छन् । हस्ताक्षर समारोहमा नेकपा महासचिव विष्णु पौडेल, फोरम सहअध्यक्ष राजेन्द्र श्रेष्ठ र महासचिव रामसहाय यादवलगायतको सहभागिता थियो । फोरम महासचिव यादवले सरकारले मधेसको मुद्दालाई सम्बोधन गर्ने प्रतिबद्धता देखाएकाले त्यसको कार्यान्वयनका लागि पार्टी चाँडै नै सरकारमा पुग्ने बताए । उनले भने, मन्त्रालयको संख्या र नेतृत्वबारे अझै स्पष्ट भएको छैन । पार्टी राजनीतिक समितिका अर्का एक सदस्यले फोरमभित्र बढ्दो धु्रवीकरणलाई समेत ख्याल गर्दै मन्त्री चयन हुने बताए । फोरम सरकारमा सहभागी हुने भएसँगै संविधान संशोधनका लागि सरकारलाई दुई तिहाइ मत पुग्ने भएको छ । संसद्मा सरकारसँग नेकपाको १ सय ७४ र फोरमको १६ गरी १ सय ९० मत पुगेको छ । यो कुल मतमा ६९ प्रतिशत हुन्छ । संसदमा दुई तिहाइका लागि ६६ प्रतिशत मत आवश्यक हुन्छ । २०१५ सालमा बिपी नेतृत्वको कांग्रेस सरकारपछि ५९ वर्षमा पहिलोपटक ओली सरकारले दुई तिहाई मत पाएको हो । नेकपा र फोरमबीचको दुई बुँदे सहमति १ संघीय समाजवादी फोरम नेपालले आन्दोलनका क्रममा उठाएका माग र मुद्दाहरूका सम्बन्धमा संविधानसँग सम्बन्धीत विषयहरू देश र जनताको पक्षमा आपसी सहमतिका आधारमा संविधान संशोधन गरी सम्बोधन गरिने छ । सरकारद्धारा गर्न सकिने कामहरू सरकारको नीति र कार्यक्रममा समावेश गरिने छ । उपरोक्त कार्यहरू आन्तरिक गृहकार्य गरी सहिमतिमा समाधान गरिने छ । २ उपरोक्त सहमतिका आधारमा संघीय समाजवादी फोरम, नेपाल सरकारमा सामेल हुने छ ।"
गणतन्त्रका १० वर्ष : बदलिएन सोच र संस्कार,"आज गणतन्त्र घोषणा भएको दिन । १० वर्ष भएछ, पहिलो संविधानसभाले नेपाललाई विधिवत् संघीय लोकतान्त्रिक गणतन्त्रमा रूपान्तरण गरेको । नेपालको गणतन्त्रमा प्रवेश पनि आफ्नै किसिमको छ, सायद दुनियाँमा यस्तो अन्त छैन । यसको संक्षिप्त पुनःस्मरण गर्नु सामयिक हुनेछ । नागरिक आन्दोलनको जगमा २०६२६३ को जनआन्दोलनले गणतन्त्रको ढोका खोल्यो । तर आन्दोलन गर्ने दलहरूको घोषित एजेन्डामा गणतन्त्र उल्लेख थिएन । शाही निरकुंशताको अन्त्य, पूर्ण लोकतन्त्र स्थापना, प्रतिनिधिसभा पुनःस्थापना र सातदल माओवादीले गरेको बाह्रबुँदे समझदारीका आधारमा शान्तिप्रक्रिया र संविधानसभा चुनाव नै मुख्य थिए । आन्दोलन भने पूर्णरूपेण गणतन्त्र अभिमुख थियो, नारा पनि गणतन्त्रकै पक्षमा लागेका थिए । ११ वैशाख २०६३ को शाही घोषणाका आधारमा प्रतिनिधिसभा पुनस्र्थापना भएको थियो । तर मानिसमा आशंका थियो, कतै नेताहरू फेरि पनि राजाकै पछि लाग्ने त होइनन् ? सेरिमोनियल र बेबी किङको हल्ला छँदै थियो । पुनस्र्थापित प्रतिनिधिसभाको सम्मतिमा राजाबाटै गिरिजाप्रसाद कोइराला प्रधानमन्त्रीमा नियुक्त भए । तर त्यसपछि भने राजा नचाहिने गरी मुलुकको राजनीति अघि बढ्यो । ४ जेठमा प्रतिनिधिसभाले एउटा नौबुँदे घोषणा जारी गर्यो जसले राजाका सबै अधिकार कटौती गरी संसद् र मन्त्रिपरिषद्मा स्थानान्तरण गर्यो । राज्यप्रमुखका रूपमा राजाले प्रयोग गर्दै आएको काम र भूमिका प्रकृति हेरी प्रधानमन्त्री र सभामुखलाई दिइयो । राजाको उपस्थिति जनाउने श्री ५ को सरकारको ठाउँमा नेपाल सरकार भनियो । नेपाली सेनाको अगाडि प्रयुक्त शाही शब्दावली हटाइयो । राष्ट्रिय गान परिवर्तन हुने भयो । यसैगरी शाही शब्दावलीलाई पनि प्रज्ञा प्रतिष्ठान, राजदूतावासलगायत सरकारी र अर्धसरकारी निकायबाट हटाइयो । नेपाल हिन्दु अधिराज्यबाट धर्मनिरपेक्ष राज्य भयो । यो घोषणा नेपालको इतिहासमा अभूतपूर्व राजनीतिक महत्वको थियो । कतिले यसलाई झन्डै आठ सय वर्षअघि सन् १२१५मा बेलायतमा भएको म्याग्नाकार्टासँग तुलना गरे । यो कति तुलनीय कुरा हो प्रश्न गर्न सकिन्छ । तर यो दुवैमा मौलिक भिन्नता प्रष्ट छ । म्याग्नाकार्टाले बेलायतलाई संवैधानिक राजतन्त्रको बाटोमा लग्यो, तर नेपालमा भने प्रतिनिधिसभाको घोषणा गणतन्त्रको पूर्वाभ्यास थियो । वास्तवमा यसै घोषणाबाट हामी डिफ्याक्टो रिपब्लिक भयौं । यो घोषणाले काठमाडौंको खुला राजनीतिमा प्रवेश गर्न आतुर माओवादी नेतृत्व केही हतास पनि देखियो । स्वाभाविक थियो, यदि सबै कुरा सात दलको तजविज र पुनस्र्थापित प्रतिनिधिसभाबाटै हुने भए उनीहरूको आवश्यकता र औचित्य के नै भयो भन्ने उनीहरूलाई लाग्यो । वास्तवमा यो घोषणा राजाविरुद्ध क्रान्ति सफल भएको र अगाडिको गन्तव्यका लागि प्रारम्भिक उद्घोष मात्र थियो, अन्त्य थिएन । त्यसपछिको राजनीतिक कोर्स सात दल र तत्कालीन माओवादीको निर्णयका आधारमा अघि बढ्यो । माओवादीसँग शान्ति वार्ता हुँदै विस्तृत शान्ति सम्झौता भएपछि प्रतिनिधिसभा पुनस्र्थापनाको औचित्य सकियो र त्यो अध्यायले पनि बिट मार्यो । मुलुक गणतन्त्र भएको एक दशक भयो तर गणतान्त्रिक सोचको न्यूनता र संस्कारको शुन्यता भने झन्झन् खड्किँदो छ । सवारीको शाही लिगेसीबाट गणतन्त्र अझै अभिशप्त छ । सुरक्षा र औपचारिक मर्यादाका केही सीमांकन होला, तर सँगसँगै नागरिकका भावनालाई पनि सम्मान गर्न सक्नुपर्छ । सात दल र माओवादीको सहभागितामा अन्तरिम संविधान बन्यो, १ माघमा यसको घोषणा भयो । तर गणतन्त्र अझै आएको थिएन । तर त्यसतर्फ उन्मुख भएको संकेत भने प्रष्ट देख्न सकिन्थ्यो । अन्तरिम संविधानमा राजसंस्था भन्ने खण्ड नै राखिएन । राजासम्बन्धी कुरालाई संक्रमणकालीन व्यवस्थाअन्तर्गत राखियो । र भनियो, मुलुकको शासन व्यवस्थासम्बन्धी कुनै पनि अधिकार राजामा रहने छैन राजसंस्था कायम राख्ने या नराख्ने सम्बन्धमा संविधानसभाको पहिलो बैठकमा साधारण बहुमतबाट निर्णय गरिनेछ । माओवादी पनि सरकारमा सामेल भयो । यसैबीच माओवादी गणतन्त्र सुनिश्चित गर्नुपर्नेलगायतका माग राखी सरकारबाट बाहिरियो । उसलाई बाहिर राखेर न संविधानसभा चुनाव सम्भव थियो, न त शान्ति प्रक्रिया र संक्रमणको पूर्णता नै । २०६४ पुसमा संविधानको तेस्रो संशोधन भयो जसले संक्रमणकालीन खण्डमा रहेको राजासम्बन्धी व्यवस्था शीर्षक नै बदलेर राष्ट्रप्रमुखसम्बन्धी व्यवस्था राखियोे र सोहीअन्तर्गत नेपाल एक संघीय लोकतान्त्रिक गणतन्त्रात्मक राज्य हुनेछ भनेर लेखियो । अब राजा राख्ने नराख्ने कुरा होइन, संविधानसभाको पहिलो बैठकले गणतन्त्र कार्यान्वयन गर्नुपर्ने भनेर लेखियो । तर राजसंस्था खारेज गरिएको थिएन । संवैधानिक भाषामा यो एउटा विचित्रको व्यवस्था थियो । राजा नहटाई नेपाल संविधानतः गणतन्त्रमा प्रवेश गर्यो । एकातिर नेपाल संघीय गणतन्त्रात्मक राज्य हुनेछ भनिएको थियो भने अर्कातर्फ राजाले संविधानसभाको निर्वाचन हुन नदिन व्यवधान खडा गरेमा अन्तरिम संसद्बाटै गणतन्त्र कार्यान्वयन गरिनेछ भनेर संविधानमा लेखिएको थियो । यसरी राजा छैनन् भन्न नसकिने तर मुलुक गणतन्त्र भइसकेको अवस्था थियो । संविधानसभाको पहिलो बैठकबाट पारित गणतन्त्र कार्यान्वयनसम्बन्धी प्रस्तावमा पनि कहींकतै राजसंस्था खारेज गरिएको कुरा उल्लेख छैन । संविधानसभाले नारायणहिटी दरबारमा रहेका राजा र उनको निजी सचिवालय संरचनासमेत १५ दिनभित्र खाली गर्नु भन्ने आदेश दियो । संविधानसभाको यो निर्णय पालन गर्दै पूर्वराजा ज्ञानेन्द्र चूपचाप बाहिरिए । बिनारक्तपात शान्तिपूर्ण तवरले नेपाल विधिवत् गणतन्त्रमा प्रवेश गर्यो । गणतन्त्र प्रवेशको यो शैली नेपालको विशेषताका रूपमा रहेको छ । यस्तो तौरतरिका अन्यत्र पाइन्न । यी कुरा अब इतिहास भइसके । तर के स्पष्ट छ भने, गणतन्त्रको पक्षमा जनआन्दोलनको अभिमत मात्र होइन संविधानसभाको चुनावबाट प्राप्त लोकप्रिय मत पनि व्यापक रूपमा प्रकट भएको थियो । संविधानसभा निर्वाचनको चुनावी अभियानमा गणतन्त्रमा जाने प्रायः सबै पार्टीको वाचा थियो । तसर्थ संविधानसभाले गणतन्त्रका लागि स्पष्ट म्यान्डेट पाएको थियो । अपवादमा कमल थापा नेतृत्वको राप्रपा नेपाल थियो, जसले समानुपातिकतर्फ एक प्रतिशत मत ल्याएर संविधानसभामा ४ सिट पाएको थियो । संविधानसभाको पहिलो बैठकमा गणतन्त्रको कार्यान्वयनसम्बन्धी प्रस्तावविरुद्ध यिनै ४ मत परेको थियो । राजासँग पनि कुनै विकल्प बाँकी थिएन, राजसंस्था खारेजीको प्रतीक स्वरूप नारायणहिटीबाट बाहिरिनुबाहेक । गणतन्त्र कार्यान्वयनसम्बन्धी सो प्रस्तावमा प्रत्येक वर्ष १५ जेठलाई गणतन्त्र दिवसका रूपमा मनाउने उल्लेख छ । १० वर्षपछि सरकारले यो दिनको बिदा कटौती गरेको छ । बिदाको लामो सूचीको पक्षमा म पनि छैन, यो कामचोर प्रवृत्ति हो । तर गणतन्त्र, सहिद दिवसजस्ता दिनहरूको महत्व फरक छ । संविधान घोषणाको दिन त हामीले पटकपटक बदल्दै आएका छौं । अब फेरि बदल्न नपरोस् भन्ने कामना मात्र हो । तर फेरि गणतन्त्र घोषणा गर्न पर्ने दिन सायद अब नेपालले देख्नु पर्दैन । वास्तवमा यो दिन धेरै महत्वपूर्ण छ, संविधान घोषणा भएको दिनभन्दा पनि बढी । संविधान दिवसले यसलाई विस्थापन गर्न सक्दैन । यो बिदा कटौती भनेको राजनीति हाँक्नेहरूमा गणतन्त्रको सोच शून्य छ भन्ने संकेत हो । यस्तै १९९७ माघमा गंगालाल, दशरथ चन्द, धर्मभक्त र शुक्रराजले जसरी सहिदत्व रोजे, त्यो अतुलनीय छ । सहिदसम्बन्धीे विश्वकोशकै पूँजी हो त्यसप्रकारको सहिदत्ववरण । १६ माघ त्यसको प्रतीक हो । अहिले त सडकमा कुखुराको चल्ला किच्दा पनि सहिद भनेर नगद लेनदेन गर्ने, पार्टीको कोष बढाउने र नेताकार्यकर्ताको खल्ती भर्नेसम्मका दुष्प्रवृत्तिले भरिएको छ सहिद राजनीति । निर्भीक नागरिकले ज्यानको उत्सर्ग नगरी लोकतन्त्र, गणतन्त्र कतै आएको इतिहास भेटिन्न । सहिद दिवस भनेको लोकतन्त्र वा गणतन्त्र जे भनौं स्वतन्त्रता र मुक्तिको नागरिक सम्पदा हो । यसप्रति सम्मान र गौरवको न्यूनता भनेको कृतघ्न संस्कारको द्योतक हो । यो बिदा काट्नु पनि सोचको दरिद्रता प्रदर्शन हो । मुलुक गणतन्त्र भएको दशक नाघिसक्दा पनि गणतान्त्रिक चेतना अभावका थुप्रै उदाहरण अरु पनि छन् । अहिले पनि रेडियो नेपाल, नेपाल टेलिभिजनलगायत सरकारी तथा गैरसरकारी सञ्चारमाध्यम हुने विज्ञापनहरूमा नेपाल अधिराज्य भनेर प्रचारित भइरहेको पाइन्छ । क्रान्तिकारी नेता भनिनेहरूको सार्वजनिक भाषणमा पनि यो शब्द अझै हट्न सकेको छैन । गणराज्य र अधिराज्यबीच संवैधानिक एवं राजनीतिक भेद नछुट्याउनु भनेको गणतान्त्रिक चेतको अभाव हो । हालै प्रधानमन्त्री केपी ओलीले अर्को वर्ष गणतन्त्र दिवस मनाउने सरकारी समितिमा पूर्वराजा ज्ञानेन्द्र शाहलाई पनि राख्छु भनेका छन् । यो कस्तो सोच हो, बुझ्नै कठिन छ । के गणतन्त्रको वैधताका लागि पूर्वराजाको अनुमोदन चाहियो या उनलाई व्यंग्य गरेर बहादुरी देखाउन खोजेको ? गणतन्त्रका लागि सडकमा उर्लिएको जनलहरलाई बयलगाडामा चन्द्रलोकको यात्रा भनेर व्यंग्य गर्ने केपी ओलीका लागि त ज्ञानेन्द्र शाहले शालीनताका साथ नारायणहिटी दरबार छाड्नु नै ठूलो धमाकादार व्यंग्य थियो, बुझ्न सक्ने चेतना भए । हाम्रो संविधान र राजनीतिक प्रणालीमा राष्ट्रपति र उपराष्ट्रपतिको खासै ठूलो निर्णायक भूमिका छैन । आफूखुसी वा तजविजमा निर्णय गर्ने अधिकार उनलाई छैन । उनको नामबाट हुने कामका लागि उनी जिम्मेवार पनि छैनन् । सिफारिसकर्ता पदाधिकारी नै जिम्मेवार मानिन्छ । त्यसो भन्दैमा यो पद केवल मानप्रतिष्ठा र सुविधाका लागि मात्र बनाइएको पनि होइन । सम्बन्धित पदाधिकारी वा निकायबाट सिफारिस भई आएको कुरालाई सदर गर्ने कुरा आफ्नो ठाउँमा छ । तर त्यसो गर्दा वा विलम्ब गर्दा अपनाउनु पर्ने सुझबुझ संवैधानिक प्रणाली विकासका लागि महत्वपूर्ण मानिन्छ । त्यसैले त हो, संविधानको संरक्षण गर्नु राष्ट्रपतिको कर्तव्य हुनेछ भनिएको । यसपटक राष्ट्रिय सभाको निर्वाचनसम्बन्धी अध्यादेशलाई लिएर राष्ट्रपतिको भूमिका विवादित पनि भयो । यो पद विवादमुक्त होस् भन्ने कामना हो, विवादमुक्त भने त्यति सहज पनि छैन । तर त्यो विवाद जीवन्त हुनुपर्छ । संविधानवादको उचाइमा रहनुपर्छ, न कि दलीय प्राथमिकताको दलदलमा । मुख्य कुरा, उनले गर्ने काम र व्यवहारबाट गणतन्त्रको मर्यादा बढोस्, लोकतन्त्र सुरक्षित रहोस् भन्ने हो । उपराष्ट्रपतिको भूमिकालाई लिएर पनि बेलाबखत विवाद हुने गरेको छ । पहिलेका उपराष्ट्रपतिको त सपथदेखि नै विवाद भयो । पहिलेका हुन् वा अहिलेका, बिना भूमिकाको पद भनेर गनगन जारी छ । पछिल्लो पटक राष्ट्रपतिले संसद्लाई सम्बोधन गर्दा उपराष्ट्रपति कहाँ बस्ने भनेर पनि विवाद भयो । संविधानले उपराष्ट्रपतिलाई कुनै जिम्मेवारी र भूमिका दिएकै छैन, राष्ट्रपतिको अनुपस्थितिमा निमित्त भएर काम चलाउनेबाहेक । त्यस्तो अनुपस्थिति बिरलै हुने कुरा हो । तसर्थ त्यो पदका लागि उम्मेदवारी दर्ता गर्दा नै सम्बन्धित व्यक्तिले बुझ्नुपर्ने कुरा हो । संविधान बनाउँदा चर्चा थियो, केही प्रस्ताव पनि थिए उपराष्ट्रपतिलाई माथिल्लो सदन अर्थात राष्ट्रियसभाको पदेन अध्यक्ष बनाउनुपर्छ भनेर । यस्तो संवैधानिक अभ्यास बसेको पनि छ । भारतका उपराष्ट्रपति राज्यसभाको पदेन अध्यक्ष हुन्, अमेरिकामा सिनेट अध्यक्ष । तर यो विकल्पलाई हामीले संविधानमा ठाउँ दिएनौं । यो गर्न नहुने कुरा थिएन । अझै पनि केही बिग्रेको छैन । संशोधनको चर्चा जारी छ, त्यसैमा यो विषय पनि राख्न सकिन्छ । संविधानको भाषामा मुलुक गणतन्त्र भएको एक दशक भयो, अभ्यास गर्न थालेको डेढ दशक भइसक्यो । तर गणतान्त्रिक सोचको न्यूनता र संस्कारको शुन्यता भने झन्झन् खड्किँदो छ । राष्ट्रपति, उपराष्ट्रपतिको पद भनेको गणतन्त्रको प्रतीक हो । यसका पदाधिकारीले गर्ने व्यवहारले नागरिकमा गणतन्त्रको अनुभूति दिन सक्नुपर्छ । तर नागरिक भने शाही परम्परा र तामझाममा यी पदाधिकारीलाई बेहोर्नुपर्ने अवस्था भोग्न बाध्य छन् । सवारीको शाही लिगेसीबाट गणतन्त्र अझै अभिशप्त छ । सुरक्षा र औपचारिक मर्यादाका केही सीमांकन होला, तर सँगसँगै नागरिकका भावनालाई पनि सम्मान गर्न सक्नुपर्छ । संसद्मा सम्बोधन गर्दा सम्माननीय सभामुखअध्यक्ष महोदय र माननीय सदस्य भन्दा राष्ट्रपतिको मर्यादा घट्दैन । नागरिकजस्तै कहिलेकाहीं सडकमा निस्कँदा असुरक्षित मनोविज्ञानबाट ग्रसित हुनुपर्दैन, स्टाटस घट्यो कि भनेर चिन्तित हुनु पर्दैन । गणतन्त्रमा राष्ट्रपतिउपराष्ट्रपतिको पद नागरिक भएकै कारण पाउने हो, पदावधि सकिएपछि पुनः सामान्य नागरिकमै फर्किने हो ।"
रिहा भएपछि बालकृष्णले भने 'त्यति खुसी पनि छैन र निराश पनि छैन',"काठमाडौं : सशस्त्र द्वन्द्वकालको एक घटनामा सर्वोच्चबाट दोषी ठहर भइ कैद भुक्तान गरिरहेका पूर्व सभासद् एवं माओवादी नेता बालकृष्ण ढुंगेल गणतन्त्र दिवसको अवसरमा रिहा भएका छन्। ढुंगेललाई केद मिनाहा दिन सरकारले गरेको प्रस्ताव राष्ट्रपति विद्यादेवी भण्डारीले सोमबार सदर गरेपछि उनी छुटेका हुन्। ढुंगेलसँगै अन्य ८१६ कैदीले समेत माफी पाएका छन्। प्रक्रिया पूरा गरेका कैदीलाई गणतन्त्र दिवसका अवसरमा छाड्ने प्रचलन छ । डिल्ली बजार सदरखोरमा कैद भुक्तान गरिरहेका ढुंगेललाई मंगलबार बिहान ९ बजे कारागार प्रशासनले रिहा गरेको थियो। रिहा भएलगत्तै ढुंगेललाई सयौँ समर्थकहरूले स्वागत गरेका छन्। उनीहरूले शान्ति सम्झौताका पक्षमा नाराबाजी समेत गरेका छन्। ढुंगेललाई उनका समर्थकहरूले नेपाल कम्युनिस्ट पार्टीको कार्यालय (पूर्व माओवादी मुख्यालय) पेरिसडाँडामा लगेका छन्। त्यहाँ ढुंगेललाई सम्मान गर्ने कार्यक्रम रहेको अखिल क्रान्तिकारीका अधयक्ष रञ्जित तामाङले जानकारी दिए। 'खुसी पनि छैन र निराश पनि' रिहा भएलगत्तै ढुंगेलले आफ्नो रिहाइ रोक्ने चलखेललाई परास्त गर्ने आँट गरेको भन्दै सरकारलाई धन्यवाद दिए। 'मलाई मैदानमा आउन नदिन डलरवादीहरूले जुन बन्देज लगाउन खोजे, त्यसकाविरुद्ध सरकारले आँट गरेको छ। सरकारलाई धन्यवाद छ', ढुंगेलले भने, 'म रिहा हुनु हुँदैन भनेर जसरी रिट पर्यो, यो युद्धमा शान्ति र शान्तिमा युद्धको खेती गर्ने र जहिले पनि भिख मागेर खाने डलरवादीहरूको अभियान हो। त्यो अभियानप्रति म घृणा व्यक्त गर्दछु।' गणतन्त्रका लागि आफूले गरेको संघर्षको अवमूल्यन गर्दै यातना दिएर जेल हालिएको भन्दै उनले गणतन्त्र अपहरण हुन नदिन अन्तिमसम्म संघर्ष गर्ने उनले बताए। 'गणतन्त्रको माग गर्दा संकटकाल लगाइयो र मलाई हिरासतमा हिटरमा पिसाब फेराएर मिर्गौला ड्यामेज गराइयो', उनले भने, 'गणतन्त्रलाई अपहरण गर्ने दुश्साहस गरिएइको छ। म बाचुन्जेल गणतन्त्रलाई अपहरित हुन नदिन आफ्नो कर्तव्य पूरा गर्छु।' उनले रिहा हुँदै गर्दा आफू 'त्यति खुसी पनि नभएको र त्यति निराश पनि नरहेको' प्रतिकरिया दिए। 'म त्यति धेरै खुसी पनि छैन र त्यति धेरै निरास पनि छैन। यो संघर्षको जीवन हो', उनले भने, 'कारागार भन्दा बाहिरको यात्रा आरम्भ भएको छ। म मेरो क्षमता र विवेकले भ्याएसम्म द्वन्द्व व्यवस्थापन र समाजको समृद्धिका लागि काम गर्छु।' उनले आफूविरुद्ध दायर रिट धेरै पहिला नै खारेज हुनुपर्नेमा अहिलेसम्म पनि त्यसलाई बहसको विषय बनाइएको भन्दै आपत्ति जनाए। उनले 'एक थाल भातमा बिक्ने' भन्दै कतिपय पत्रकार, न्यायाधीश र कानुन व्यवसायी 'डिजाइनमा फसेको' आरोप लगाए। 'उनीहरूलाई राज्यले बुझ्नुपर्छ', उनको भनाई छ, 'सजायँ भुक्तान गरिसक्दा पनि म छुट्नु हुन्न भनेर रिट हालिएको छ। म सर्वोच्चलाई सम्मान गर्छु तर त्यो रिट खारेज हुनुपर्छ। यति लामो बहस गरिराख्नु पर्ने विषय होइन।' के हो घटना ? सशस्त्र द्वन्द्वका बेला २०५५ सालमा ओखलढुंगाका उज्जनकुमार श्रेष्ठको हत्या गरेको अभियोगमा ढुंगेललाई जिल्ला अदालत ओखलढुंगाले २०६१ सालमै सर्वस्वसहित जन्मकैदको सजाय सुनाएको थियो। त्यसपछि पक्राउ परेर कैद सजाय भुक्तान गरिरहेका बेला पुनरावेदन अदालतले फैसला उल्ट्याइदिएपछि उनी रिहा भएका थिए। त्यसपछि तत्कालीन माओवादीकातर्फबाट २०६४ सालको पहिलो संविधानसभा सदस्यमा उनी ओखलढुंगाबाट निर्वाचितसमेत भएका थिए। २०६६ सालमा सर्वोच्च अदालतले जिल्ला अदालतकै फैसलालाई सदर गरेपछि भने उनी फरार अभियुक्त बने। तर राजनीतिक रूपमा भने उनी निरन्तर सक्रिय थिए। सर्वोच्चले बारम्बार ताकेता गर्दा पनि प्रहरीले पक्राउ गर्न आनाकानी गरिरहेकामा अदालतको आदेश कार्यान्वयन नगरेको भन्दै २०७४ कात्तिक ७ मा प्रहरी प्रमुखविरुद्ध अवहेलना मुद्दा दायर भएपछि ढुंगेल पक्राउ परेका थिए। तत्कालीन माओवादीले जनयुद्धकालमा भएको घटनामा शान्ति सम्झौताविपरीत ढुंगेललाई सजायँ दिइएको भन्दै विरोध जनाउँदै आएको थियो।"
जब बाबुराम ३० वर्षका भए,"काठमाडौं : प्रायः राजनीतिक दलले आयोजना गर्ने कार्यक्रमको शैली खासै फरक हुँदैन । नेताले भाषणमा विपक्षी दलको आलोचना गर्ने अनि कार्यकर्ताले ताली बजाउने पुरानै संस्कार हो । तर सोमबार काठमाडौंमा एक राजनीतिक दलले भने फरक शैलीको कार्यक्रम आयोजना गर्यो । नयाँ शक्ति पार्टी नेपालले आफ्नो स्थापनाको तेस्रो वर्ष प्रवेशको पूर्वसन्ध्यामा फरक शैलीको कार्यक्रम आयोजना गरेको हो । राष्ट्रिय युवा अभियानले आयोजना गरेको कार्यक्रममा पार्टीका संयोजक एवं पूर्वप्रधानमन्त्री डा बाबुराम भट्टराईले म अहिले ३० वर्षको भए के गर्ने थिएँ ? भन्ने शीर्षकमा प्रवचन दिए । करिब आधा घण्टा प्रवचन दिएका पूर्वप्रधानमन्त्री भट्टराईले आफू ३० वर्ष हुँदाको समय र अहिले धेरै परिवर्तन आएको र सूचना प्रविधिले निकै फड्को मारेको जनाए । तपार्इंहरूले मलाई ३० वर्षको भएको भए के गर्थिस् भनेर सोध्नुभयो । तर म त भन्छु उहिलेको ३० वर्ष भनेको अहिलेको १५२० वर्षमै सिकिसकिएको हुन्छ । म अहिले ३० वर्षको भएको भए यीयी काम गर्थें भनेर उनले विभिन्न विषयमा आफ्नो धारणा राखे । अहिलेको नेपाली राजनीतिक अवस्था, विश्व पुँजीवाद, माक्र्सिस समाजवाददेखि प्रेम र यौनका कुरासम्म गरे उनले । सुरुमा पुँजीवादबारे आफ्नो धारणा राख्दै पूर्वप्रधानमन्त्री भट्टराईले नेपालमा काँठे पुँजीवाद (क्रोनी क्यापिटालिजम) हाबी भएको बताए । नेपाली राजनीतिमा खासै चर्चामा नआएको काँठे पुँजीवादबारे भट्टराईले भने, कमिसन खोरबाट कमिसन लिने, आफ्ना मान्छेलाई राज्यका विभिन्न ठाउँमा राख्ने, राज्यसत्ताको दोहन गर्ने प्रवृत्ति देखिएको छ, यो काँठे पुँजीवादको अभिव्यक्ति हो । कमिसन खोरबाट कमिसन लिने, आफ्ना मान्छेलाई राज्यका विभिन्न ठाउँमा राख्ने, राज्यसत्ताको दोहन गर्ने प्रवृत्ति देखिएको छ, यो काँठे पुँजीवादको अभिव्यक्ति हो । नेपालमा आसेपासे पुँजीवाद हाबी भएको आरोप लगाउँदै उनले देशसुहाउँदो विचारको खोजीमा आफू लाग्ने बताए । मेरो पालाको जस्तो १२ घण्टा पुस्तकालयमा बसेर सामग्री अध्ययन गर्नुपर्ने, महिनौंसम्म खोज्नुपर्ने स्थिति अहिले छैन, उनले भने, अब त गुगलमा घरमा बसीबसी, हातहातमै अनुसन्धान, खोजी गर्न सकिन्छ । म अहिले ३० वर्षको भए त्यसको खोजीमा लाग्थें, नेपाल र युगसुहाउँदो नयाँ विचार दिन्थें । समावेशी, समानुपातिक र सहभागितामूलक लोकतन्त्रमा आधारित उन्नत प्रकारको समाजवाद आजको आवश्यकता रहेको भन्दै पूर्वप्रधानमन्त्री भट्टराईले लोकतन्त्रमा आधारित समाजवादको आवश्यकता औल्याएँ । आर्थिक विकास र समृद्धिका योजनालाई तीव्र रूपमा अघि बढाउन निश्चित कार्ययोजना र दृष्टिकोण आवश्यक रहेको भन्दै भट्टराईले गफकै भरमा देश नबन्ने टिप्पणी गरे । प्रधानमन्त्री केपी ओलीप्रति व्यंग्य गर्दै उनले भने, म यो गर्छ,ु त्यो गर्छु भन्ने अहिले थेगो नै बनिसकेको छ, प्रधानमन्त्रीले अहिले पानीजहाज पनि ल्याइदिने, रेल नि ल्याइदिने भन्नुहुन्छ, तर कसरी ल्याउने भन्ने कुरा भन्नुभएको छैन । बेरोजगारी समस्या विकराल रहेको भन्दै उनले प्राविधिक शिक्षाको खाँचो औंल्याए । देशको ठूलो जनशक्ति आफ्नै देश निर्माणका लागि पसिना बगाउन चाहँदा पनि हामीले काम दिन सकेका छैनौं, उनले भने, कौडीको मूल्यमा अरूको देशमा काम गर्न बाध्य छन् । अब हामीले निःशुल्क शिक्षाका साथै उद्यमशीलतालाई प्राथमिकता दिनुपर्छ । प्रवचनका क्रममा भट्टराईले बिहेबारे एउटा किस्सा पनि सुनाए । घरमा बिहेका कुरा आउन ेबेला मैले दलितसँग मात्र बिहे गर्छु भन्थें, उनले विगत सम्झिए, त्यसो भनेपछि घरमा दलितसँग बिहे गर्नुभन्दा बरु नगरेकै ठीक भनेर त्यस्ता कुरा गर्नुहुन्नथ्यो । प्रवचनको अन्त्यमा पूर्वप्रधानमन्त्री भट्टराईले प्रेम र यौनका विषयमा समेत बोले । उनले प्रेम र यौनलाई रहस्यमयी नबनाउन आग्रह गर्दै भने, युवावस्थामा यी दुवै कुरा उत्तिकै महत्र्वपूर्ण हुन्छन् । हामीले लुकाएर राख्नुहुन्न । मानव जातिको निरन्तरताका लागि यौनको महत्र्व छ ।"
टुँडिखेलमा यसरी मनाइयो गणतन्त्र दिवस (फेटो फिचर),"तस्बिरहरूः दीपेन श्रेष्ठ काठमाडौं : नेपाल सरकारले सैनिक मञ्च टुँडिखेलमा सरकारले ११ औं गणतन्त्र दिवस मनाएको छ । मंगलाबार बिहान राष्ट्रपति विद्यादेवी भण्डारीको प्रमुख आतिथ्यमा सरकारले गणतन्त्र दिवस मनाएको हो । कार्यक्रममा उपराष्ट्रपति नन्दबहादुर पुन, प्रधानमन्त्री केपी शर्मा ओली, प्रतिनिधिसमाभा सभामुख कृष्णबहादु महरा, राष्ट्रिय सभा अध्यक्ष गणेश तिमिल्सिना, संवैधानिक निकायका प्रमुखहरू, मन्त्रीहरू लगायत उच्चपदस्त व्यक्तिहरूको उपस्थिति थियो । १० वर्ष अगाडि २०६५ जेठ १५ गते संविधानसभाको पहिलो बैठकले नेपालमा राजतन्त्रात्कम व्यवस्थाको अत्य गरी संघीय लोकतान्त्रिक गाणतन्त्रको घोषणा गरेको थियो ।"
बालकृष्ण ढुंगेल रिहा,काठमाडौं : सशस्त्र युद्धकालमा ओखलढुंगाका उज्जनकुमार श्रेष्ठ हत्या अभियोगमा सर्वोच्च अदालतबाट दोषी ठहर भई जेल सजायँ भोगिरहेका तत्कालीन माओवादीका नेता बालकृष्ण ढुंगेल गणतन्त्र दिवसका अवसरमा रिहा भएका छन्। ढुंगेललाई आममाफी दिन सरकारले गरेको सिफारिस राष्ट्रपतिको कार्यालयले स्वीकृत गरी गृह मन्त्रालयलार्इ पत्र पठाएपछि ढुंगेल मंगलबार रिहा भएका हुन्। ढुंगेल डिल्लीबजार सदरखोरबाट बिहान ९ बजे रिहा भएका हुन्। सर्वोच्च अदालतले द्वन्द्वकालीन घटनाको उक्त मुद्दामा जेलमा रहेका पूर्वसभासद बालकृष्ण ढुंगेलको सजाय माफी दिने विषयको सक्कल फाइल पेश गर्न सरकारलाई आदेश दिएकै दिन राष्ट्रपतिले ढुंगेलको रिहार्इका लागि स्वीकृति दिएकी हुन्। सशस्त्र द्वन्द्वका बेला २०५५ सालमा ओखलढुंगाका उज्जनकुमार श्रेष्ठको हत्या गरेको अभियोगमा ढुंगेललाई जिल्ला अदालत ओखलढुंगाले २०६१ सालमै सर्वस्वसहित जन्मकैदको सजाय सुनाएको थियो। त्यसपछि पक्राउ परेर कैद सजाय भुक्तान गरिरहेका बेला पुनरावेदन अदालतले फैसला उल्ट्याइदिएपछि उनी रिहा भएका थिए। त्यसपछि तत्कालीन माओवादीकातर्फबाट २०६४ सालको पहिलो संविधानसभा सदस्यमा उनी ओखलढुंगाबाट निर्वाचितसमेत भएका थिए। २०६६ सालमा सर्वोच्च अदालतले जिल्ला अदालतकै फैसलालाई सदर गरेपछि भने उनी फरार अभियुक्त बने। तर राजनीतिक रूपमा भने उनी निरन्तर सक्रिय थिए। सर्वोच्चले बारम्बार ताकेता गर्दा पनि प्रहरीले पक्राउ गर्न आनाकानी गरिरहेकामा अदालतको आदेश कार्यान्वयन नगरेको भन्दै २०७४ कात्तिक ७ मा प्रहरी प्रमुखविरुद्ध अवहेलना मुद्दा दायर भएपछि ढुंगेल पक्राउ परेका थिए। माफीविरुद्ध मुद्दा सर्वोच्चका न्यायाधीश मीरा खड्का र टंकबहादुर मोक्तानको संयुक्त इजलासले सोमबार बालकृष्णको रिहा गर्ने निर्णय गरेको सरकारी फाइल उपलब्ध गराउन आदेश दिएको थियो। सोमबारको बहसपछि सर्वोच्चको आदेशमा सरकारको माफी दिनेसम्बन्धी सिफारिसको फाइल महान्यायाधीवक्ता कार्यालयमार्फत इजलासलाई देखाएर फिर्ता लैजान भनिएको थियो। ढुङगेललाई माफी हुने वा नहुने विषयमा सक्कल फाइल आएपछि मात्र निर्णय सर्वोच्ले गर्ने भएको छ। सरकार र ढुङ्गेलविरुद्ध वरिष्ठ अधिवक्ता दिनेश त्रिपाठीले दायर गरेको रिटमा मंगलबार पनि बहस हुनेछ। तत्कालीन माओवादीले जनयुद्धकालमा भएको घटनामा शान्ति सम्झौताविपरीत ढुंगेललाई सजायँ दिइएको भन्दै विरोध जनाउँदै आएको थियो।
राजपाफोरम गठबन्धन टुट्ने आशंका,"जनकपुर : प्रदेश२ मा मुख्यमन्त्री लालबाबु राउत नेतृत्वको सरकारले सय दिन नकाट्दै सत्तारुढ संघीय समाजवादी फोरम र राष्ट्रिय जनता पार्टीबीचको गठबन्धन धर्मराउन थालेको छ । संघीय सरकारमा उपेन्द्र यादव नेतृत्वको फोरम सहभागी हुने गरी प्रधानमन्त्री केपी ओलीसँग सोमबार लिखित सहमति गरेसँगै प्रदेश २ को गठबन्धन संकटमा परेको हो । काठमाडौंमा भएको सहमति सार्वजनिक भएलगत्तै प्रदेश २ को राजधानी जनकपुरमा फोरमराजपा गठबन्धन रहनेनरहनेबारे नेताबीच चर्चा हुन थालेको छ । प्रदेश २ मा पनि नेकपाफोरम गठबन्धन सरकार बन्ने सम्भावना बढेको छ । राजपा अध्यक्ष मण्डलका सदस्य राजेन्द्र महतोले फोरम अध्यक्ष उपेन्द्र यादवले राजपासँगको सत्तागठबन्धन तोडेको आरोप लगाउँदै भने, मधेस आन्दोलन फोरमराजपाले सँगै गरेको थियो । अहिले पनि मिलेरै सहमति गर्नुपथ्र्यो तर फोरम अध्यक्ष यादवले त्यसलाई उल्लंघन गरे । महतोले गठबन्धनमा तलमाथि गर्दा मुद्दा कमजोर हुने र एजेन्डा सम्बोधन नहुने खतरा बढी रहने बताए । उनले भने, अहिल्यै गठबन्धन टुटेको त छैन तर हामी फोरमको गतिविधि हेरेर निर्णय गर्छौं । राजपा अध्यक्ष मण्डलका अर्का सदस्य अनिल झाले तत्कालै फोरमले केही निर्णय गर्ने अवस्थामा नरहेको बताए । फोरम र नेकपासँग भएको सम्झौता आफ्नो नकारात्मक टिप्पणी नरहेको उनको भनाइ छ । फोरम अध्यक्ष उपेन्द्र यादव सरकारमा सहभागी भए संघीय सरकारलाई दिएको समर्थन पनि फिर्ता लिने सम्भावनातर्फ राजपाले संकेत गरेको छ । प्रदेश २ को गठबन्धन टुट्न सक्नेतर्फ संकेत गर्दै राजपा महामन्त्री मनिष सुमनले भने, फोरम अध्यक्ष यादव सरकारमा जाने सम्झौता गरेपछि राजपालाई पनि आफूखुशी निर्णय गर्न बाटो खुलेको छ । सुमनका अनुसार जेठ २५ गते बस्ने राजपा बैठकले गम्भीर निर्णय गर्ने सम्भावना छ । त्यसमा प्रदेश गठबन्धनदेखि लिएर अन्य मधेसका मुद्दाबारे पनि छलफल गर्ने राजपाको तयारी रहेको उनले बताए । प्रदेश २ का मुख्यमन्त्री लालबाबु राउतले भने फोरमराजपा गठबन्धन सम्बन्धमा त्यस्तो कुनै असर नपरेको बताए । हामी अहिले पनि एक नै छौं, केन्द्रीय सरकारमा पार्टी सहभागी भएको छ, उनले भने, तर हामी प्रदेशमा एक नै छ । केन्द्रीय सरकारको सहभागतिाको विषय लिएर प्रदेशमा कुनै असर नपरेको उनले बताए । फोरमराजपा गठबन्धनको प्रदेश २ मा ५४ सिट छ । बहुमत पुग्ने भएको हुनाले दुवै दल मिलेर सरकार गठन गरेका छन् । एक सय सातजना प्रदेशसभा सदस्यमध्ये फोरमसँग मात्रै २९ सिट छ । नेकपा र फोरम मिल्दा ६१ सिट अर्थात् सहज बहुमत पुग्ने देखिन्छ । फोरमराजपाको गठबन्धनमा ३ फागुनमा मुख्यमन्त्री लालबाबु राउतको नेतृत्वमा सरकार गठन भएको थियो ।"

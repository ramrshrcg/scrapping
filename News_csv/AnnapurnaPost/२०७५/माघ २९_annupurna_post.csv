शीर्षक,विवरण
सचिवको दुरुपयोग,"मन्त्रालयभित्रै चरम द्वन्द्वको अवस्थामा कसरी काम गर्ने ? यस्तो पीडा सामान्य कर्मचारीको नभई मन्त्रालयका उपल्लो पदमा आसीन सचिवको हो। अर्थात् एकै मन्त्रालयमा दुई सचिव रहेपछि कसले बागडोर सम्हाल्ने भन्नेदेखि जसअपजसको भागीदार को बन्नेसम्म द्वन्द्व निरन्तर छ। यस्तो भद्रगोल दृश्य संयोजन गर्न सरकारी ध्यान पुगेको देखिन्न। कार्य विभाजन नियमावली २०७४ सँगै मन्त्रालयको संख्या २१ मा कायम गरियो। तर सचिवको संख्या त्यही अनुपातमा घटाउन सरकार असफल रह्यो, जसको मारमा स्वास्थ्य तथा जनसंख्या मन्त्रालय, वाणिज्य तथा आपूर्ति मन्त्रालय, कृषि तथा पशुपक्षी विकास मन्त्रालय, ऊर्जा, जलस्रोत तथा सिँचाइ मन्त्रालय, शिक्षा, विज्ञान तथा प्रविधि मन्त्रालय र अर्थ मन्त्रालयका परेका छन्। यतिखेर ६ वटा मन्त्रालयमा दुईदुई सचिव छन्। तिनीहरूबीच एक किसिमको मनोवैज्ञानिक द्वन्द्व चलिरहेको छ। पाँच मन्त्रालयमा कामको जिम्मेवारी पृथक् बनाउने प्रयत्न गरिएको देखिन्छ। तर स्वास्थ्य मन्त्रालयमा जिम्मेवारीसमेत बाडफाट नहुदा अन्योल मात्र होइन कि कुनै बेला विवादले चर्कै रूप लिने सम्भावना छ। एकातिर सरकारले सार्वजनिक खर्चमा मितव्ययीपन अपनाउने घोषित लक्ष्य लिएको छ। सरकारी नीति तथा कार्यक्रम, बजेट र भाषणमा मितव्ययी शब्द आकर्षक तवरमा प्रस्तुत भएको देखिन्छ। तर शब्द र व्यवहारमा तालमेल नहुनुमा केन्द्रीय तहका मन्त्रालय पर्नु अनौठो हो। सचिवका निम्ति सरकारले उपलब्ध गराउने पारि श्रमिक, सुविधा, सचिव र सहयोगी कार्यकक्ष, सवारी साधनदेखि यावत् पक्षमा खर्च गर्नुपर्ने हुन्छ। यसले साधारण खर्चको मात्रा बढाएको छ। अर्कोतिर दुई सचिव भएपछि कामभन्दा बढी षड्यन्त्रको खेतीले मन्त्रालय रंगिन्छ। नेतृत्वले आफ्नो पक्षमा कर्मचारी पार्न खोजेपछि गुटबन्दीको खेती मौलाउन पुग्छ। अझ महाशाखा तथा विभाग प्रमुखले कसको आदेश मान्ने र कसप्रति जवाफदेही बन्नुपर्ने भन्ने सवालमा अन्योल उत्पन्न हुनु स्वाभाविक हो। त्यसका अतिरिक्त कतिपय मन्त्रालयमा मन्त्री र सचिवबीच समन्वय र सहकार्य हुन नसकी समस्या हुँदैछ। उता दुई सचिव भएपछि कतिपय मन्त्रीलाई सचिव खेलाउन र आफूलाई अनुकूल निर्णय गराउन मैदान प्राप्त हुन्छ। मन्त्रीप्रति बढी बफादार देखिने क्रममा सचिवले कानुनविपरीतका निर्णय गर्ने स्थिति पनि रहन्छ। हामीसँग दुई सचिवका कारण सरकारी कामकाजमा नराम्रो असर परेको विगतको तीतो पृष्ठभूमि छ। राज्यस्रोत र मितव्ययी नीतिको ख्याल नगरी कसैलाई खुसी पार्न प्रधानमन्त्री र मन्त्रीहरू दुई सचिवका पक्षमा उभिएका अनगिन्ती उदाहरण छन्। हामीकहाँ विनाअध्ययन, खर्च हिसाब र दरबन्दी विस्तारबाट हुने सम्भावित जोखिमको सामान्य ख्यालसमेत नगरीकन सचिवजस्तो उपल्लो पद सजिलै सिर्जना गरिन्छ। सरकारी काम सहज पार्नभन्दा आफ्ना मान्छे लाई खुसी पार्न सजिलै सचिव पद सिर्जना गरी बढुवा दिइने दुर्भाग्यपूर्ण नियति मुलुकले निरन्तर भोगिरहनुपरेको छ। मन्त्रालयको संख्या घटाउन सफल सरकार सचिव घटाउन नसक्नुको कारण बुभ्न सकिँदैन। भुक्तभोगी कर्मचारीहरू दुई सचिव भएका मन्त्रालयमा काम गर्ने वातावरण नभएको अनुभव सुनाउँछन्। दुई सचिव भएपछि एकअर्काबीच मनोवैज्ञानिक तनाव मा रहन्छन्। तिनीहरू मन्त्रालय चुस्त पार्नेभन्दा पनि अर्काे सचिवलाई कसरी चुनौती दिने भन्नेमा समय खर्चिन पुग्छन्। दुई सचिव भएपछि कसले बेरुजुको पारो घटाउने र कसरी बेरुजु हुनै नदिने रणनीतिसमेत बन्न सक्दैन। अर्काे त कसको भिजन मा मन्त्रालय सञ्चालित हुने ? दुई सचिव भएका मन्त्रालयमा यस्ता अन्योलपूर्ण प्रश्नहरू उब्जिरहन्छन्। सुशासन र समृद्धि मन्त्र बनाएको सरकारका निम्ति यस्ता दृश्य अपाच्य हुनुपर्ने हो। दुईतिहाईसहितको बहुमतको सरकार एकाध दिनमै एक वर्ष पार गर्दै गर्दा कर्मचारीतन्त्रसमेत सम्हाल्न असफल हुनुले कसरी सुशासन र समृद्धि दिन्छ भन्ने साधारण प्रश्नको उचित जवाफ दिन नसक्ने अवस्था सिर्जना भएको छ। चुस्त शासन दिने हो भने कर्मचारीहरू भद्रगोलमा राखिनु हुन्न। माथिदेखि तलसम्म कर्मचारी चुस्त ढंगले परिचालन गर्न असफल भएको सन्देश प्रवाह हुनु सरकारको निम्ति शुभसंकेत होइन। त्यसो हुँदा कर्मचारीतन्त्रका सवालमा वर्ष दिनको अनुभव विश्लेषण र मूल्यांकन गरी भावी दिनमा खराबी दोहोरिन नदिन सरकार सचेत हुनुपर्छ।"
सप्तरीमा एकै दिन तीनजनाको शव भेटियो,"राजविराज : सप्तरीमा मंगलबार एकै दिन तीनजनाको शव भेटिएको छ । तीमध्ये दुई पुरुष र एक महिला रहेको पुष्टि भएको छ । सप्तरीको कञ्चनरुप नगरपालिका५ बस्ने बेचन सरदारका छोरा ३४ वर्षीय छुतरु सरदारको पासोमा झुण्डिएको अवस्थामा शव भेटिएको थियो । घर नजिकै कोशी टप्पुस्थित खयरको रुखमा डोरीको पासो लगाइ झुण्डिएको अवस्थामा शव फेला परेको र आवश्यक अनुसन्धान कार्य भइरहेको इलाका प्रहरी कार्यालय कञ्चनरुपका इन्स्पेक्टर प्रतिक विष्टले बताए । यस्तै सप्तरीको बोदे बर्साईन नगरपािलका८ काचनमा ३६ वर्षीय महेश्वर दासको पनि झुण्डिएको अवस्थामा शव फेला परेको प्रहरीले जानकारी दिएको छ । आफ्नै घरको छानाको बलोमा डोरीको पासो लगाई झुण्डी मृत्यु भएको अवस्थामा शव फेला परेपछि प्रहरीले आवश्यक अनुसन्धान सुरु गरेको जिल्ला प्रहरी कार्यालयका डिएसपी भावेश रिमालले बताए । सप्तरीकै छिन्नमस्ता गाउँपालिकामा नाम, ठेगाना नखुलेको एक ७० वर्षीया बृद्धाको शव भेटियो । छिन्नमस्ता गाउँपालिका३ स्थित छिन्नमस्ता शक्तिपिठ परिसरमा पाँच वर्षयता एक्लो जीवन बिताउँदै आएका बृद्धा मृत अवस्थामा फेला परेका हुन् ।"
दार्चुलामा ढुंगाले लागेर एकजनाको मृत्यु,दार्चुला : दार्चुलामा भिरबाट खसेको ढुंगाले लागेर एक महिलाको मृत्यु भएको छ। दुहुँ गाउँपालिका २ स्थायी घर भइ महाकाली नगरपालिका ४ बङ्गाबगड बस्ने ३० वर्षीया कलावती टमटाको मृत्यु भएको हो। दिउँसो ५ बजे ढुङ्गाले टमटालाई लागेको हो। मृतकको शव पोष्टमाटम गरी आफ्न्तलाई जिम्मा लगाएको जिल्ला प्रहरी कार्यालय दार्चुलाले जनाएको छ।
त्रिशूलीमा महिलाको शव,नुवाकोट : त्रिशूली नदीको किनारमा एक महिलाको शव भेटिएको छ। नुवाकोटको तारुकाघाटस्थित त्रिशूली नदीको किनारमा महिलाको शव भेटिएको हो। तारकेश्वर गाउँपालिका २ टापुस्थित त्रिशूली नदीको किनारामा काठमाडौं टेकुमा बस्ने ६० वर्षीया शान्ति सुनारको शव भेटिएको नुवाकोट प्रहरीले जानकारी दिएको छ। मृत शरीर पोष्टमार्टमका लागि नुवाकोट जिल्ला अस्पताल त्रिशूलीमा राखिएको छ। घटनाको सम्बन्धमा नुवाकोट प्रहरीले आवश्यक अनुसन्धान गरिरहेको जनाएको छ।
न्यूनतम पारिश्रमिकसम्बन्धी परिपत्र साना मिडियालाई आघात : महासंघ,"काठमाडौं : नेपाल पत्रकार महासङ्घले न्यूनतम पारिश्रमिक कार्यान्वयनसम्बन्धी परिपत्र को व्यवस्था तीन जना पूर्णकालीन नरहेका र श्रमजीवी पत्रकार ऐन आकर्षित नहुने स्वरोजगारमूलक सञ्चारमाध्यमलाई लागू गराउन खोजिएकोप्रति ध्यानाकर्षण भएको जनाएको छ। महासङ्घले एक विज्ञप्तिमार्फत सो परिपत्र स्वरोजगारमूलक मिडियाका हकमा लागू हुन नसक्ने जनाउँदै यसले स्वरोजगारमूलक मिडिया सञ्चालनमा गम्भीर आघात पुग्ने निस्कर्ष निकालेको छ। तीन जना श्रमजीवी पूर्णकालीन नभएको सञ्चार प्रतिष्ठानमा श्रमजीवी पत्रकार ऐन आकर्षित नहुने तथा लगानी र वितरण संस्थालगायतका आधारमा साना र स्वरोजगारमूलक सञ्चारमाध्यममा ऐनको प्रावधानसमेत लागू नहुने गरी तोक्न सकिने प्रावधान श्रमजीवी पत्रकार ऐन २०५१ मा व्यवस्था छ। महासङ्घले ठूला लगानीका सम्पूर्ण सञ्चार प्रतिष्ठानमा श्रमजीवी पत्रकार ऐन कार्यान्वयनका लागि ध्यानाकर्षण बुझाउनुका साथै हाल अनुगमन प्रक्रिया जारी राखेको महासचिव रमेश विष्टद्वारा जारी विज्ञप्तिमा उल्लेख छ। महासङ्घले समानुपातिक विज्ञापन नीति लागू गराउन, लोककल्याणकारी विज्ञापनमा दोब्बर वृद्धि गर्न तथा गत असोजदेखि रोकिएको लोककल्याणकारी विज्ञापनबापतको भुक्तानी तत्काल उपलब्ध गराउन माग गर्दै आएको छ। महासङ्घले पत्रकारले नै सञ्चालन गरिरहेको स्वरोजगारमूलक मिडियालाई परेको मर्काले साना लगानीबाट सञ्चालित स्वरोजगारमुखी मिडिया निर्वाधरुपमा सञ्चालन हुन पाउनुपर्ने धारणा राखेको छ।"
बाजुरामा नियम विपरित ठेक्कापट्टा,"बाजुरा : बाजुराका केही नगरपालिकामा स्थानीय जनप्रतिनिधिले ठेक्का योजनामा लापरवाही गरेको देखिएको छ । नियम मिचेरै ठेक्कापट्टा दिने गरेको खुलेको हो । गत पुस २२ गते बुढीनन्दा नगरपालिकाले नन्देश्वरी हुँदै साउनेगाउँसम्मको ५५ लाख रुपैयाँको सडक निमार्णका लागि ठेक्का आह्वान गर्याे । ५९ जनाले ठेक्का फारम लिएर टेन्डर हाले । अन्त्यमा सबै ठेकेदार मिलेर १५ प्रतिशत रकम बाँड्ने गरी एकजनालाई कामको जिम्मा लगाइयो । पुस महिनाकै २७ गते बेलडाँडा काफकोटकुरु सडक आयोजनाका लागि ६५ लाख ६० हजार रुपैयाँको बोलपत्र आह्वान भयो । उक्त योजनाको लागि बुढीन्नदा नगरपालिकाले ५६ वटा फारम बिक्री गरेको थियो । जब ठेक्का खोल्ने समयमा नगरपालिकाले चारवटा मात्र सार्वजनिक गरेको देखायो । नगरपालिकाले चारवटै फारमलाई मूल्याङकनका लागि पनि पठायो तर, बाहिर बजारमा भने ठेकेदारहरुको हिसाव किताव पैसामा भयो । बोलपत्र आह्वान गरेको उक्त योजनाका लागि नगरपालिकाले बुढीन्नदा नगरपालिकाको कोल्टी बजारमै ठेकेदारद्वारा पैसा बाँडफाड गरेर योजना बाँडफाड हुने गरेको हो । नगरपालिकाले चार फर्मको ठेकेदारहरु मिलेर एकजनालाई ठेक्का दिने र ठेक्का पाउने ठेकेदारबाट केही प्रतिशत रकम बाँडेर खाने परिपाटी देखिएको छ ।"
महासंघ झापाको कार्यालयमा तालाबन्दी,बिर्तामोड : नेपाल पत्रकार महासंघ झापा शाखाले विधान विपरित ५३ सदस्यलाई सदस्यता नविकरण गर्न रोक लगाएपछि दुई संगठनले कार्यालयमा तालाबन्दी गरेका छन्। केही दिनअघि महासंघका झापा अध्यक्ष तारामणि सापकोटाले आफू संयोजक रहेको समिति गठन गरी संघका ५३ सदस्यलाई निस्क्रिय रहेको आरोप लगाउँदै सदस्यता नविकरण गर्न रोक लगाउने निर्णय गरेका थिए। महासंघ विधानले ०७५ चैत्र समान्त भित्रमा सदस्यता नविकरण गर्ने व्यवस्था गरेको भएपनि सक्रिय पत्रकारलाई पनि बिना छानविन र सहमति नगरी एकलौटीरुपमा यस्तो रोक लगाएको थियो। यस विषयमा आपत्ति जनाउँदै प्रेस चौतारी र फोनिज झापाले प्रेस विज्ञप्ति प्रकाशित गरी कार्यालयमा तालाबन्दी गरेको हो। विज्ञप्तिमा प्रेस चौतारी झापाका अध्यक्ष मुक्ति पौडेल र फोनिजका अध्यक्ष विशाल नेम्वाङले हस्ताक्षर गरेका छन्। उनीहरुले सो गलत निर्णय फागुन १ गते बिहान ९ बजेसम्ममा सच्याउन माग गरेका छन्। महासंघको यो गलत निर्णय सच्याउन माग गर्दे प्रेस युनियन झापाले पनि ज्ञापनपत्र दिएको छ। युनियनले पनि सो निर्णय सच्याएर फागुन ३ गते हुने भनिएको साधारणसभामा सबैलाई भाग लिने अवस्था सिर्जना गर्न माग गरेको युनियनकी झापा अध्यक्ष इन्दु पूर्वेलीले जानकारी दिइन्।
अछाममा भरुवा बन्दुक सहित एकजना पक्राउ,अछाम : अछामको तुर्माखाँद गाउँपालिका३ स्थित भरुवा बन्दुक सहित एकजनालाई प्रहरीले पक्राउ गरेको छ । पदमबहादुर बुढालाई विना लाइसेन्सको भरुवा बन्दुक घरमा लुकाएर राखेको भन्दै बन्दुकसहित सोमबार उनलाई जिल्ला प्रहरीले पक्राउ गरेको हो । बन्दुक सहित भरुवा बन्दुक बनाउन मिल्ने खाली पाँच थान नाल समेत प्रहरीले बरामद गरेको छ । ईलाका प्रहरी कार्यालय बिनायकको हिरासत कक्षमा राखिएका बुढालाई थप अनुसन्धानका लागि मंगलबार जिल्ला प्रहरी कार्यालय मंगलसेनमा ल्याइएको प्रहरी प्रमुख डिएसपी जनक शाहीले जानकारी दिए ।
एक महिनादेखि डोल्पामा फ्याक्स सेवा बन्द,"दुनै,डोल्पा : हिमाली जिल्ला डोल्पाको सदरमुकाम दुनैमा महिना दिनदेखि फ्याक्स सेवा बन्द भएको छ। फ्याक्स सेवा बन्द हुँदा सरकारी कार्यालयको काम प्रभावित भएको छ। संघीय तथा तालुक कार्यालयबाट जरुरी कागजात र सूचना फ्याक्सबाटै आउने हुँदा महिना दिनदेखि फ्याक्सबाट हुने काम रोकिएको जिल्ला प्रशासन कार्यालय डोल्पाले जानकारी दिएको छ। सरकारी कामकाजका अधिकांश पत्रहरु फ्याक्सबाटै आउने हुँदा फ्याक्सको अभावमा कार्यालयको काम प्रभावित भएको निमित्त प्रमुख जिल्ला अधिकारी लक्ष्मी शर्माले बताइन्। उनले बारम्बार जिल्लाको दूरसञ्चार कार्यालयमा मर्मतका लागि ताकेता गरेपनि काम हुन नसकेको बताइन्। जिल्लाका एक दर्जन सरकारी कार्यालयमा हाल फ्याक्सबाटै पत्र आदानप्रदान हुने गर्छन्। दूरसञ्चार कार्यालय डोल्पाका प्राविधिक नवराज भट्टराइले जिल्लाबाट केही गर्न नसकिने र क्षेत्रीय कार्यालयका प्राविधिकले मर्मत गर्ने भएकाले काममा ढिलाइ भएको जानकारी दिए। रेडियो लिंकमा आएको समस्या र सिस्टममा फेरबदल भएका कारण फ्याक्स सेवा प्रभावित भएको दूरसञ्चार क्षेत्रीय कार्यालय नेपालगञ्जका प्राविधिक प्रमुख शिव खनालले जानकारी दिए। केही दिनमा फ्याक्स सेवा संचालनमा आउने उनले बताए।उनले डोल्पालाई नयाँ रुट प्रयोग गरेर नेपाल टेलिकमको सेवा प्रदान गर्ने तयारीमा रहेको समेत जानकारी दिए। दसैं पछि नेपाल टेलिकमका सबै सेवा प्रभावकारी नहुँदा ग्राहकले सास्ती भोग्नु परिरहेको छ। पछिल्लो दुई सातामा दुई दर्जनभन्दा धेरै पटक डोल्पा सञ्चार विच्छेद भएको छ।इन्टरनेट र फोन सेवा प्रभावकारी बनाउन स्थानीयको माग छ।"
फोहर प्लाष्टिक किन्दै इलाम नगरपालिका,"फिक्कल : इलाम नगरपालिकाले प्रयोग भइसकेका फोहर प्लाष्टिक खरिद गर्न थालेको छ। वातावरण स्वच्छता कायम गर्नका लागि प्लाष्टिकजन्य फोहर खरिद गर्न थालेको नगरपालिकाले जनाएको छ। गत माघ १ गतेबाट प्रतिकिलो १५ का दरले प्लाष्टिकजन्य फोहर खरिद गर्ने व्यवस्था गरिएको इलाम नगरपालिकाका प्रमुख महेश बस्नेतले बताए। प्लाष्टिक खरिद गर्न माघ एक गतेबाट सुरु गरिएको भएपनि अहिलेसम्म प्लाष्टिकजन्य फोहर बेच्नका लागि कोही पनि नआएको नगरपालिकाले जनाएको छ। फोहर प्लाष्टिक किन्नका लागि नगरपालिकाले तुरुन्तै ठाउँ तोक्ने र प्रसारप्रचारलाई अगाडि बढाउने बताइएको छ। इलाम नगरपालिकाले २०६७ देखि पोलिथिनको झोलामा भने प्रतिबन्ध लगाएको छ। पोलिथिन झोला भने नगरपालिकाले किन्दैन। खानेपानीको बोतल, खाद्य बस्तुको प्याकेजीङमा भएको प्लाष्टिकलगायतका प्याष्टिकजन्य फोहर खरिद गर्ने भएको हो। इलाम नगरपालिकामा दैनिक सात टन फोहर उत्पादन हुने गरेको एक अध्ययनले देखाएको छ। तीमध्ये करीब १० प्रतिशत प्लाष्टिजन्य फोहर हुने गरेको नगर प्रमुख बस्नेतको भनाइ छ। नगरपालिकाले खरिद गरेको फोहर स्टोर गरिने र यसलाई प्रशोधन गरेर पेट्रोलियम पदार्थ वा सडक पक्की गर्नमा प्रयोग गरिने अलकत्र बनाउने योजना नगरपालिकाको छ। सिसाजन्य फोहरमा भने प्रतिबन्ध लगाउने नगरपालिकाको तयारी छ। हाल नगरपालिकाले महिनाको दुई दिनमात्रै सिसाजन्य फोहर सङ्कलन गर्ने गरेको छ।रासस"
घाँटी रेटेर हत्या,पोखरा : पाल्पा रम्बापानी गाउँपालिका घर भएका १४ वर्षीय सचिन सिञ्जालीको सोमबार राति हत्या भएको छ । लेकसाइडस्थित निर्माणाधीन घरको भुइँ तलामा घाँटी रेटेर उनको हत्या भएको कास्कीका प्रमुख एसपी ओमबहादुर रानाले बताए । प्रहरीले घटनामा संलग्नता रहेको आरोपमा पर्वतको जलजला मल्जाजका २१ वर्षीय बेनी काले भनिने कुमार गर्बुजालाई पक्राउ गरेको छ । उनीहरूबीच केटीका विषयमा विवाद हुँदा चक्कु हानाहान भएको खुलेको छ । सचिन पोेखरा शान्तिनगरमा बस्दै आएका थिए ।
बाल 'कारागार' भैरहवाबाट एकैसाथ ६ जना फरार,"भैरहवा : भैरहवास्थित बाल सुधार गृह (बाल कारागार) बाट ६ जना थुनवा र कैदी फरार भएका छन् । सोमबार राति करिब १२ बजेको समयमा आँगनमा रहेको गेट र भित्तामा लगाइएको काँडेतारको प्वालबाट उनीहरु फरार भएका हुन् । फरार हुनेमा चारजना चोरी मुद्दाका र दुई जबरजस्ती करणीका कैदी र अभियुक्त रहेको बालसुधार गृह रुपन्देहीले जनाएको छ । १८ वर्ष मुनिका पुरुष कैदी र थुनुवालाई भैरहवामा बालसुधार गृहमा राख्ने गरिएको छ । गृहका अनुसार फरार हुनेमा जबरजस्ती करणी मुद्दामा पूर्पक्षका लागि थुनामा रहेका देवदह नगरपालिका७ रुपन्देहीका १६ वर्षीय जीवन खत्री, जबरजस्ती करणी मुद्दामा ११ वर्ष कैद सजाय भुक्तान गरिरहेका नौबाहिनी गाउँपालिका४ प्युठानका १६ वर्षीय सुरेश घर्ती रहेका छन् । भाग्नेमा चोरी मुद्दामा एक महिना १५ दिन सजाय र ८८ हजार एक सय रुपैयाँ जरिवाना तोकिएर सजाय भुक्तान गरिरहेका तानसेन नपा३ पाल्पाका १७ वर्षीय सन्दीप रणपाल छन् । त्यस्तै चोरी मुद्दामा एक महिना कैद र २ लाख ५२ हजार जरिवाना तोकिएर सजाय भुक्तान गरिरहेका विरुवा गापा४ स्याङ्जाका १७ वर्षीय अनिश थापा, नकवजनी चोरी मुद्दामा पुर्पक्षका लागि थुनामा रहेका गाईघाट नेपालटार३ उदयपुरका १७ वर्षीय सिद्धार्थजंग लामा (सविन पौडेल) र चोरी मुद्दामा पुर्पक्षका लागि थुनामा रहेका बुटवल उपमनपा८ का १५ वर्षीय राजेश सुनार रहेको बाल सुधार गृह रुपन्देहीले जनाएको छ । सुधार गृहका कैदी र थुनुवालाई बालमैत्री वातावरण अन्तर्गत घाम ताप्न कोठाबाट बाहिर निकाल्ने गरिएको थियो । त्यहीक्रममा उनीहरुले योजना बनाएर फरार भएको बालसुधार गृह रुपन्देहीकी प्रमुख सुभद्रा गौतमले बताइन् ।फरार अभियुक्त र कैदीहरुको रातिदेखि नै खोजी भइरहेको जिल्ला प्रहरी कार्यालय रुपन्देहीले जनाएको छ । कैदी र थुनुवाहरु गेट र काँडेतारबाट फरार भएको स्थल । तस्बिर : सलमान खान"
दाङमा स्कुले छात्रमाथि खुकुरी प्रहार,दाङ : दाङको तुलसीपुरमा एक विद्यार्थीमाथि खुकुरी प्रहार भएको छ । यहाँको लिटिल हेवन विद्यालयमा कक्षा १० मा अध्ययनरत विद्यार्थी दिनेश ओलीलाई विद्यालय समय सकेर बाहिर निस्कँदै गर्दा विद्यालयको गेटै नजिक युवाहरुको एक समुहले खुकुरी प्रहार गरेको लिटिल हेवन विद्यालयका शिक्षक यमकान्त खरेलले जानकारी दिए । खुकुरी प्रहारबाट घाइते भएका दिनेशको राप्ती प्रादेशिक अस्पताल तुलसीपुरमा उपचार भइरहेको छ । खुकुरी प्रहार गर्नेमध्येबाट एकजनालाई पक्राउ गरेको प्रहरी जनाएको छ । पछिल्लो समय दाङमा आपराधिक घटना बढिरहेका छन् । अघिल्लो दिन सोमबार मात्रै दाङमा ३ वर्षीया एक बालिकाको अपहरण भएको थियो ।
"बुवा, आमा गुमाएका तीन बालकलाई परिवार दलको सहयोग","विराटनगर : बुवा, आमा गुमाएर अभिभावकविहीन बनेका मोरङको सुनवर्षी नगरपालिका७ कुँडेलीका तीन असहाय बालकलाई नेपाल परिवार दलले आर्थिक सहयोग गरेको छ। परिवार दलले उनीहरुका लागि ५० हजार रुपैयाँ नगद सहयोग उपलब्ध गराएको हो। सेतो लामखुट्टेको टोकाईबाट बुवा, आमा नै गुमाएका तीन बालकको बिचल्ली भन्ने शीर्षकमा माघ १६ गते अन्नपूर्ण अनलाइनमा समाचार प्रकाशन भएको थियो । सेतो लामखुट्टेको टोकाईबाट २०७० साल चैत ३० गते बुवा फगुलाल राजवंशी र गत साउन २५ गते आमा सन्तोषी राजवंशीको मृत्यु भएको थियो। सेतो लामखुट्टेकै टोकाईबाट बिरामी परेको थाहा पाए पनि आर्थिक अवस्था कमजोर भएर समयमा उपचार पाउन नसक्दा दुवै जनाको मृत्यु भएपछि छोराहरु १५ वर्षीय दिपक, ९ वर्षीय राजीव र ५ वर्षीय रोशन राजवंशीको बिचल्ली भएको थियो। बुवा, आमाको मृत्युपछि उनीहरुलाई फूपु सरसादेवी राजवंशी र मावलकी हजुरआमा ७० वर्षीया कृष्णवति राजंवशीले संरक्षण गर्दै आएका थिए। बुवा, आमाको मृत्युपछि अभिभावक बनेकी फूपु सरसादेवीको पनि गत पुस अन्तिममा मृत्यु भएपछि दुईजना भाइ हुर्काउने र परिवार चलाउने दायित्व दिपककै काँधमा आइपरेको थियो। अभिभावक गुमाउनु पर्दाको पीडासँगै आर्थिक अभावका कारण दिपकले पढाइ समेत छाड्नु परेको थियो। भाइलाई पढाउने मन हुँदाहुँदै पनि स्कुल पठाउन सकेका थिएनन्। अन्नपूर्णमा समाचार आएपछि नेपाल परिवार दलका केन्द्रीय अध्यक्ष एकनाथ ढकालले तीन बालकलाई सहयोग स्वरुप ५० हजार रुपैयाँ नगद पार्टीका केन्द्रीय सदस्य अशोक कुमार चौधरी र तीर्थराज घिमिरेमार्फत पठाएका हुन्। अध्यक्ष ढकालले उपलब्ध गराएको नगद केन्द्रीय सदस्य चौधरी र घिमिरेले तीन बालकलाई गाउँमै पुगेर हस्तान्तरण गरेका हुन्। फूपुको पनि मृत्यु भएपछि वृद्ध अवस्थाकी हजुरआमाले मात्रै संरक्षण गर्न नसक्दा तीनैजना अहिले रतुवामाई नगरपालिका५ गोविन्दपुरस्थित ठूलीआमा उर्मिलादेवी राजवंशीको घरमा बस्दै आएका छन्। वृद्ध अवस्थाकी हजुरआमा कृष्णवति पनि नातिहरुसँगै छोरी उर्मिलादेवीकै घरमा बस्दै आएकी छन्।"
रातु खोला दाेहन : क्रसर र ठेकेदारको पक्षमा बर्दिबास नगरपालिका,"बर्दिबास : महोत्तरीको बर्दिबास नगरपालिकाले रातु खोला उत्खननको विषयलाई खण्डन गरेको छ। सोमबार विज्ञप्ति सार्वजनिक गर्दै नगरपालिकाले सञ्चार माध्यममले भ्रम फैलाएको आरोप लगाएको हो। नगरपालिकाले निकालेको विज्ञप्तिमा मिडियाले भ्रम फैलाउने काम गरेको आरोप लगाइएको हो। नगरपालिकाले विज्ञप्ति सार्वजनिक गरेको भोलिपल्ट रातु खोलामा पुग्दा भने दोहन नरोकिएको प्रष्ट देखिन्छ। रातु खोलाको अबैध उत्खनन् रोक्न जनमानसबाट उठेको अवाजलाई सम्बोधन गर्नुको साटो बर्दिबास नगरपालिकाले चेतावनी दिँदै मिडियामाथि आक्षेप लगाएको हो। नगरपालिकाका प्रवक्ता शम्शेर सिंह लामाले सार्वजनिक गरेको विज्ञप्तिमा भनिएको छ,रातु खोलाको उत्खननको विषयमा आम जनमानसमा भ्रमपूर्ण सन्देश प्रसार भइरहेको छ। पूर्वग्राही मानसिकताले ग्रसित त्यस्ता तथ्यहिन र बनावटी समाचारप्रति नगरपालिकाको गम्भीर ध्यानाकर्षण भएको छ। नगरपालिकाले खोलाबाट अवैध उत्खनन् नभएको दाबी गरेको छ। असोज २८ गते १८ क्रसर उद्योगलाई गैरकानुनी उत्खनन् बन्द गर्न पत्र पठाइएको जानकारी गराएको नगरपालिकाले जिल्ला समन्वय समितिबाट प्रारम्भिक वातावरणीय प्रभाव मूल्यांकन ९आइई० बाट स्वीकृत भएपछि मात्र ठेक्का सम्झौता भएको दाबी गरेको छ। उता प्रदेश(२ सरकारले बनाएको बालुवा र गिट्टी उत्खनन् तथा क्रसर संचाल कार्यविधि विपरित रातु खोलाको उत्खनन् र त्यहाँ क्रसर संचालन भइरहेको छ। सम्झौता अनुसार उत्खनन् नगरेको सन्दर्भमा ठेकेदारलाई लिखित तथा मौखिक निर्देशन समेत दिइएको छ। अवैध उत्खनन् रोक्न नगरपालिका सधै प्रतिबद्ध रहने विज्ञप्तिमा उल्लेख गरेको छ। कसैले वा ठेकेदारले सम्झौता विपरित उत्खनन् गरेमा कारबाही गर्न नगरपालिका तयार छ, प्रवक्ता लामाले सार्वजनिक गरेको विज्ञप्तिमा भनिएको छ,सिंगो बर्दिबास नगरपालिकाललाई बदनाम गराउन र तथ्यलाई तोडमोड गर्दै जनतामा भ्रम छर्ने दुश्प्रयास नगर्न समेत सम्बन्धित सबैलाई सचेत गराइन्छ।"
ट्याक्टर दुर्घटना हुँदा सहचालकको मृत्यु,विराटनगर : मोरङको ऊर्लाबारी नगरपालिका८ को भित्री सडकमा मंगलबार ट्याक्टर दुर्घटना हुँदा सहचालकको मृत्यु भएको छ । मे १ त ३८३१ नम्बरको ट्याक्टर अनियन्त्रित भएर पल्टिएको थियो । दुर्घटनामा सहचालक झापा शिवसताक्षी नगरपालिकाका १४ वर्षीय रसिकलाल हस्दाको घटनास्थलमै मृत्यु भएको इलाका प्रहरी कार्यालय उर्लाबारीका प्रहरी निरीक्षक रामप्रसाद तिमल्सिनाले जानकारी दिए । दुर्घटनामा ट्याक्टरमा सवार ऊर्लाबारी८ का मोहन मुर्मु घाइते भएका छन् । उनको अरनिको अस्पताल ऊर्लाबारीमा उपचार भइरहेको छ । चालक भने फरार छन् ।
भारतको कोठीबाट उद्दार गरिएका चेलीको डिएनए परीक्षण,काठमाडौँ : भारतको उत्तर प्रदेश राज्यस्थित आग्रा सहरको कोठीमा बेचिएका पाँच नेपाली चेलीलाई उद्दार गरी डिएनए परीक्षण गरिएको छ। आग्राको कोठीमा बेचिएका ती चेलीलाई समाजसेवी बालकृष्ण पाण्डे र माइती इन्डियाको पहलमा उद्दार गरी नेपाल प्रहरीको विधि विज्ञान प्रयोगशालामा डिएनए परीक्षणपछि परिवारमा बुझाइएको हो । नक्कली बाबुआमा बनेर समेत उद्दार गरिएका चेलीहरुलाई पुनः बेच्ने गरेको पाइएपछि समाजसेवी पाण्डेको पहलमा भारतको विशेष अदालत र जिल्ला अदालतको निर्देशनपछि उद्दार गरिएको थियो । कोठीबाट नेपाल ल्याइएका ५ चेलीमध्ये ३ जनालाई एआईजी पुष्कर कार्कीसहितको समन्वयमा केन्द्रीय प्रहरी विधि विज्ञान प्रयोगशालामा डिएनए परीक्षण गरिएको थियो । ती चेलीहरु र उनीहरुका परिवारका सदस्यको डिएनए रिपोर्ट सात दिनमै तयार गरिएको हो । अदालतले दिएको म्यादभन्दा ७ दिन पूर्व नै रिपोर्ट आएपछि उनीहरुलाई परिवारको जिम्मा लगाइएको हो । बेचिएका चेलीहरुको पहिचानका लागि पहिलो पटक डिएनए परीक्षण गरिएको हो । डिएनए परीक्षण गरी पहिलो पटक चेलीहरुलाई अभिभावकको जिम्मा लगाइएको अभियन्ता सीता अधिकारीले बताएकी छन् । उनीहरुलाई कोठीमा १७ महिनाको नारकीय जीवनपछि परिवारजनलाई हस्तान्तरण गरिएको हो । कोठीबाट उद्दार गरेपछि भारत सरकारले सञ्चालन गरेको आश्रममा १२ महिनासम्म राखिएका उनीहरु आफ्नो परिवारसँग घर फर्किएका छन् ।
छुरा प्रहार गरी महिलाको हत्या,इनरुवा : सुनसरीको इटहरी उपमहानगरपालिका४ माखिम टोलमा छुरा प्रहार गरी एक महिलाको हत्या गरिएको छ । डेरा गरी बस्दै आएकी ३० वर्षीया सोनिया राईको स्थानीय लालबहादुर राईले सोमबार छुरा प्रहार गरी हत्या गरेका हुन् । हत्या गर्ने राई इलाका प्रहरी कार्यालय इटहरीको नियन्त्रणमा रहेको प्रहरी उपरीक्षक राजन अधिकारीले बताए । राई विवाहित हुन् । उनका श्रीमान् विदेशमा छन् । हत्याबारे अनुसन्धान भइरहेको इलाका प्रहरी कार्यालयका प्रहरी निरीक्षक बुद्धि चौलागार्इंले जानकारी दिएका छन् ।
पशु ढुवानी मापदण्ड लागु गर्न परमादेश जारी,"काठमाडौं : पशु ढुवानी मापदण्ड २०६४ मा भएका व्यवस्था लागु गर्न सरकारको नामम परमादेश जारी भएको छ। न्यायाधीश मीरा खड्का र तेजबहादुर केसीको संयुक्त इजलासले सोमबार पशु ढुवानी मापदण्ड २०६४ लागु गर्न कृषि तथा पशुपन्छी मन्त्रालय लगायतको नाममा परमादेश जारी गरेको हो। मापदण्डमा पशु ढुवानी गर्दा सजिलो र सहज हुने गरी गर्नुपर्ने, निर्दयी तरिकाले सवारीमा कोचेर ल्याउन नपाइने, नाक, पुच्छर, खुट्टामा डोरीले बाध्न नपाउने, ढुवानी गर्दा चरुवा बस्नु पर्ने, दानापानीको व्यवस्था गर्नु पर्ने लगायतका कुरा समेटीएका छन्। कानुन व्यवसायी पदमबहादुर श्रेष्ठ र षट्कोण श्रेष्ठले पशु ढुवानी मापदण्ड २०६४ को प्रभावकारी कार्वन्वयन गरी पशुकल्याण सुनिश्चित गर्नुपर्ने भन्दै रीट हालेका थिए। यसै रीटको आधारमा सर्वोच्च अदालतले पशु मन्त्रालय, पशु सेवा विभाग, केन्द्रीय पशु क्वारेन्टाइन कार्यलय लगायत ११ जना विपक्षीको नाममा उक्त ऎन लागु गर्न आदेश दिएको हो।"
नेपालका कर्मचारीहरूलाई भारतमा तालिम दिइँदै,"काठमाडौँ : भारत सरकारले नेपालका कर्मचारीहरुलाई दिने तालिमलाई निरन्तरता दिएको छ । अर्थ मन्त्रालयका २० जना कर्मचारीको दोश्रो टोलीले इन्स्टिच्यूट अफ गभर्मेन्ट अकाउन्ट्स एण्ड फाइनान्स मा सञ्चालन हुने ग्लोबल पर्सपेक्टिभ फाइनानसियल म्यानेजमेन्ट विषयक तालिम भारतमा लिइरहेका छन् । दोस्रो चरणमा सोमबारदेखि यो तालिम भारत सरकार विदेश मन्त्रालयको भारतीय प्राविधिक तथा आर्थिक सहकार्य कार्यक्रम अन्तर्गत भइरहेको छ । जम्मा ६२ कर्मचारीहरुलाई प्रदान गरिने उक्त विशेष तालिम नेपालको अर्थ मन्त्रालयको अनुरोधमा गरिएको हो । यस तालिमले विद्युतीय भुक्तानी प्रणाली, लेखाविधि तथा रकम व्यवस्थापन, सार्वजनिक ऋण प्रणाली, वैदेशिक ऋणअनुदान तथा प्रतिदानको लेखाविधि, पेन्सन भुक्तानी प्रणाली, आन्तरिक लेखापरिक्षण, आर्थिक जिम्मेवारी तथा बजेट व्यवस्थापन आदि विषय कर्मचारीलाई दक्ष बनाउने विश्वास लिइएको छ । तालिममा आर्थिक प्रणाली सञ्चालनबारे विश्वव्यापी अभ्यासको ज्ञान पनि सहभागीहरुलाई दिइने छ । प्रथम ब्याचका २० नेपाली कर्मचारीहरुले यही माघ १० गते १० दिन लामो तालिम लिइसकेका छन् । आइएनजीएफ भारत सरकारको सार्वजनिक अर्थ व्यवस्थापन क्षेत्रको आधुनिक सिकाई सुविधायुक्त एक प्रमुख तालिम केन्द्र हो । अर्थ क्षेत्रमा छुट्टै पहिचान बनाउन सफल यस संस्थाले नेपालसहित छिमेकी देशका कर्मचारीलाई पनि तालिम दिँदै आएको छ । आइएजीएफ संसारभरका विकासशील मित्र राष्ट्रका कर्मचारीललाई आईटेक कार्यक्रम अन्तर्गत व्यवसायिक तालिम प्रदान गर्ने एक साझेदार संस्थाका रुपमा स्थापित छ ।"
७५३ रोजगार संयोजकका लागि २२६२ जना सर्ट लिस्टमा (सूचीसहित),"काठमाडौं : सरकारले प्रधानमन्त्री रोजगार कार्यक्रम अन्तर्गत ७५३ वटै स्थानीय तहमा खटाउने रोजगार संयोजक पदमा आवेदन दिएका मध्येबाट परीक्षार्थीहरूको प्रारम्भीक योग्यताक्रमको सूची सार्वजनिक गरेको छ। अधिकृत तथा नासुसरह गरी कूल २३ हजार ९१७ आवेदन परेकामा दुई हजार २६२ जनालाई सर्ट लिस्टमा राखिएको हो। सातै प्रदेशका स्थानीय तहहरूमा खटाउने रोजगार संयोजक पदमा आवेदन दिएकामध्ये माग संख्या ७५३ को तीन गुणा बढीलाई प्रारम्भीक योग्यताक्रमको सूची (सर्ट लिस्ट) मा समावेश गरिएको हो। बराबर नम्बर ल्याउने दुबै उम्मेदवारलाई सूचीमा समावेश गरिएको छ। श्रम रोजगार तथा सामाजिक सुरक्षा मन्त्रालयको सोमबारको बैठकबाट सर्ट लिस्ट छानिएको मन्त्रायले जनाएको छ। हरेक स्थानीय तहमा एक रोजगार संयोजक राख्ने गरी सरकारले आवेदन आह्वान गरेको थियो। १० हजार भन्दा कम जनसंख्या भएका स्थानीय तहमा नायब सुब्बा सरह र अन्यमा अधिकृत सरह रोजगार अधिकृत राख्नेगरी सरकारले आवेदन मागेको थियो। अब सर्ट लिस्टमा परेकाहरूलाई कम्प्युटर सीप परीक्षा लिइनेछ। र, अन्तिम सूची सार्वजनिक गरिनेछ। सरकारले फागुन १ गतेदेखि प्रधानमन्त्री रोजगार कार्यक्रम लागू गर्दैछ। सर्ट लिस्टमा परेकाहरूको नामावली हेर्नुहोस् प्रदेश १ बाट रोजगार संयोजक (शाखा अधिकृत सरह) मा २१६४ जनाको आवेदन परेकोमा ३९० जनालाई सर्ट लिस्ट गरिएको छ। यहाँ यो पदमा १३० जना माग भएको छ। हेर्नुस् सूची यस्तै प्रदेश १ बाटै ७ रोजगार संयोजक (नासु सरह) माग भएकोमा २१ जना सर्ट लिस्टमा परेका छन्। यो पदका लागि १५०१ जनाले आवेदन दिएका थिए। हेर्नुस् सर्ट लिस्टमा परेका आवेदकको सूची यस्तै प्रदेश २ मा रोजगार संयोजक (शाखा अधिकृत सरह) मा १३६ जनाको आवेदन माग भएकोमा ४०८ जना सर्ट लिस्टमा परेका छन्। यो पदका लागि ३६४७ जनाले आवेदन दिएका थिए। हेर्नुस् सर्ट लिस्टमा परेका आवेदकको सूची प्रदेश ३ बाट रोजगार संयोजक (शाखा अधिकृत सरह) मा ३१४९ जनाको आवेदन परेकोमा ३३७ जनालाई सर्ट लिस्ट गरिएको छ। यहाँ यो पदमा ११२ जना माग भएको छ। हेर्नुस् सूची यस्तै प्रदेश ३ बाटै ७ रोजगार संयोजक (नासु सरह) माग भएकोमा २२ जना सर्ट लिस्टमा परेका छन्। यो पदका लागि १८४५ जनाले आवेदन दिएका थिए। हेर्नुस् सर्ट लिस्टमा परेका आवेदकको सूची गण्डकी प्रदेशबाट रोजगार संयोजक (शाखा अधिकृत सरह) मा १०१० जनाको आवेदन परेकोमा २२२ जनालाई सर्ट लिस्ट गरिएको छ। यहाँ यो पदमा ७४ जना माग भएको छ। हेर्नुस् सूची यस्तै गण्डकी प्रदेशमै ११ रोजगार संयोजक (नासु सरह) माग भएकोमा ३३ जना सर्ट लिस्टमा परेका छन्। यो पदका लागि ९४५ जनाले आवेदन दिएका थिए। हेर्नुस् सर्ट लिस्टमा परेका आवेदकको सूची यस्तै प्रदेश ५ मा रोजगार संयोजक (शाखा अधिकृत सरह) मा १०९ जनाको आवेदन माग भएकोमा ३२७ जना सर्ट लिस्टमा परेका छन्। यो पदका लागि २२७३ जनाले आवेदन दिएका थिए। हेर्नुस् सर्ट लिस्टमा परेका आवेदकको सूची कर्णाली प्रदेशबाट रोजगार संयोजक (शाखा अधिकृत सरह) मा १३८८ जनाको आवेदन परेकोमा १८६ जनालाई सर्ट लिस्ट गरिएको छ। यहाँ यो पदमा ६२ जना माग भएको छ। हेर्नुस् सूची यस्तै कर्णाली प्रदेशमै १७ रोजगार संयोजक (नासु सरह) माग भएकोमा ५२ जना सर्ट लिस्टमा परेका थिए। यो पदका लागि १९९० जनाले आवेदन दिएका थिए। हेर्नुस् सर्ट लिस्टमा परेका आवेदकको सूची सुदूरपश्चिम प्रदेशबाट रोजगार संयोजक (शाखा अधिकृत सरह) मा २४०३ जनाको आवेदन परेकोमा २४६ जनालाई सर्ट लिस्ट गरिएको छ। यहाँ यो पदमा ८२ जना माग भएको छ। हेर्नुस् सूची यस्तै सुदूरपश्चिम प्रदेशमै ६ रोजगार संयोजक (नासु सरह) माग भएकोमा १८ जना सर्ट लिस्टमा परेका थिए। यो पदका लागि १६०२ जनाले आवेदन दिएका थिए। हेर्नुस् सर्ट लिस्टमा परेका आवेदकको सूची छानिएका उम्मेदवारहरूको कम्प्युटर सीप परीक्षाको समयतालिका पनि मन्त्रालयले सार्वजनिक गरेको छ। फागुनको ११ र १२ मा उनीहरूको कम्प्युटर सीप परीक्षा हुनेछ।"
पशु ढुवानी मापदण्ड लागु गर्न परमादेश जारी,"काठमाडौं : पशु ढुवानी मापदण्ड २०६४ मा भएका व्यवस्था लागु गर्न सरकारको नामम परमादेश जारी भएको छ। न्यायाधीश मीरा खड्का र तेजबहादुर केसीको संयुक्त इजलासले सोमबार पशु ढुवानी मापदण्ड २०६४ लागु गर्न कृषि तथा पशुपन्छी मन्त्रालय लगायतको नाममा परमादेश जारी गरेको हो। मापदण्डमा पशु ढुवानी गर्दा सजिलो र सहज हुने गरी गर्नुपर्ने, निर्दयी तरिकाले सवारीमा कोचेर ल्याउन नपाइने, नाक, पुच्छर, खुट्टामा डोरीले बाध्न नपाउने, ढुवानी गर्दा चरुवा बस्नु पर्ने, दानापानीको व्यवस्था गर्नु पर्ने लगायतका कुरा समेटीएका छन्। कानुन व्यवसायी पदमबहादुर श्रेष्ठ र षट्कोण श्रेष्ठले पशु ढुवानी मापदण्ड २०६४ को प्रभावकारी कार्वन्वयन गरी पशुकल्याण सुनिश्चित गर्नुपर्ने भन्दै रीट हालेका थिए। यसै रीटको आधारमा सर्वोच्च अदालतले पशु मन्त्रालय, पशु सेवा विभाग, केन्द्रीय पशु क्वारेन्टाइन कार्यलय लगायत ११ जना विपक्षीको नाममा उक्त ऎन लागु गर्न आदेश दिएको हो।"
मिलेमतोमा ठेक्का बाँडफाँट,बाजुरा : जिल्लामा नियम विपरित योजनाका ठेक्का आह्वान गरी मिलेमतोमा ठेक्का बाँडफाँट हुने गरेको खुलासा भएको छ। गएको पौष महिनाको २२ गते बुढीनन्दा नगरपालिकाले ५५ लाख रुपैयाँको नन्देश्वरी हुँदै साउनेगाउँसम्मको सडक निमार्णको ठेक्का आह्वान गर्यो। ५९ जनाले ठेक्का फारम लिएर टेन्डर हाले।अन्त्यमा सबै ठेकेदार मिलेर १५ प्रतिशत रकम बाँड्ने गरी एकजनालाई मात्र कामको जिम्मा लगाए। फेरि पौष २७ गते बेलडाँडा काफकोट कुरु सडक आयोजनाका लागि ६५ लाख ६० हजार रुपैयाँको बोलपत्र आह्वान गरियो। उक्त योजनाका लागि बुढिनन्दा नगरपालिकाले ५६ वटा फारमहरु बिक्री गरेको थियो। ठेक्का खोल्ने समयमा नगरपालिकाले ४ वटा मात्र सार्वजनिक गरेको देखायो। नगरपालिकाले ४ वटै फारमलाई मूल्याङकनका लागि पनि पठायो तर बाहिर बजारमा भने ठेकेदारको हिसाब किताब पैसामा भइरहेको छ। बोलपत्र आह्वान गरेको उक्त योजनाका लागि ठेकेदारबीच पैसा बाँडफाँड गरी योजना बाडँफाँट हुने गरेको पाइएको हो। नगरपालिकाले चार फर्मका ठेकेदारमध्ये एकजनालाई ठेक्का दिने र ठेक्का पाउने ठेकेदारबाट अरु ठेकेदारले पनि केही प्रतिशत रकम बाँडेर खाने गरेको खुलासा भएको छ। नियम तह बोलपत्र आह्वान गरिएकामध्ये घटी घटाउका आधारमा सबैभन्दा कम रुपैयाँमा निमार्ण गर्नेले ठेक्का पाउनुपर्ने हो । तर नगरपालिकामा भने त्यसो नभएको स्वामीकार्तिक खापर गाउँपालिकाका स्थानीय नहकुल जोशीले बताए। यस्तो प्रक्रियाले नगरपालिकालाई घाटा लाग्ने मात्र नभएर यो प्रचलन राम्रो नहुने तर्क नगरपालिकका उपप्रमुख सृष्टि रेग्मीको छ। नगरपालिकाको योजना अनुगमन समितिका संयोजक समेत रहेकी उपप्रमुख रेग्मीले अब नगरपालिकाले ठेक्का प्रणालीलाई इ विडिङ नगर्दासम्म यस्तो प्रचलनमा सुधार नहुने बताइन्। नगरपालिकाका सूचना अधिकारी रामदत्त न्यौपानेले पहिलो पटक भएकाले यो सिकाइ भएको र आगामी दिनमा नगरपालिका इठेक्का प्रणालीमा जाने बताए। कानुन तह मिलोमतो गरेर ठेक्का भाग लगाउनु गलत भए पनि बाहिर ठेकेदारले के गरे भन्ने कुरा आफूलाई थाहा नहुने सूचना अधिकारीको भनाई छ।
७५३ रोजगार संयोजकका लागि २२६२ जना सर्ट लिस्टमा (सूचीसहित),"काठमाडौं : सरकारले प्रधानमन्त्री रोजगार कार्यक्रम अन्तर्गत ७५३ वटै स्थानीय तहमा खटाउने रोजगार संयोजक पदमा आवेदन दिएका मध्येबाट परीक्षार्थीहरूको प्रारम्भीक योग्यताक्रमको सूची सार्वजनिक गरेको छ। अधिकृत तथा नासुसरह गरी कूल २३ हजार ९१७ आवेदन परेकामा दुई हजार २६२ जनालाई सर्ट लिस्टमा राखिएको हो। सातै प्रदेशका स्थानीय तहहरूमा खटाउने रोजगार संयोजक पदमा आवेदन दिएकामध्ये माग संख्या ७५३ को तीन गुणा बढीलाई प्रारम्भीक योग्यताक्रमको सूची (सर्ट लिस्ट) मा समावेश गरिएको हो। बराबर नम्बर ल्याउने दुबै उम्मेदवारलाई सूचीमा समावेश गरिएको छ। श्रम रोजगार तथा सामाजिक सुरक्षा मन्त्रालयको सोमबारको बैठकबाट सर्ट लिस्ट छानिएको मन्त्रायले जनाएको छ। हरेक स्थानीय तहमा एक रोजगार संयोजक राख्ने गरी सरकारले आवेदन आह्वान गरेको थियो। १० हजार भन्दा कम जनसंख्या भएका स्थानीय तहमा नायब सुब्बा सरह र अन्यमा अधिकृत सरह रोजगार अधिकृत राख्नेगरी सरकारले आवेदन मागेको थियो। अब सर्ट लिस्टमा परेकाहरूलाई कम्प्युटर सीप परीक्षा लिइनेछ। र, अन्तिम सूची सार्वजनिक गरिनेछ। सरकारले फागुन १ गतेदेखि प्रधानमन्त्री रोजगार कार्यक्रम लागू गर्दैछ। सर्ट लिस्टमा परेकाहरूको नामावली हेर्नुहोस् प्रदेश १ बाट रोजगार संयोजक (शाखा अधिकृत सरह) मा २१६४ जनाको आवेदन परेकोमा ३९० जनालाई सर्ट लिस्ट गरिएको छ। यहाँ यो पदमा १३० जना माग भएको छ। हेर्नुस् सूची यस्तै प्रदेश १ बाटै ७ रोजगार संयोजक (नासु सरह) माग भएकोमा २१ जना सर्ट लिस्टमा परेका छन्। यो पदका लागि १५०१ जनाले आवेदन दिएका थिए। हेर्नुस् सर्ट लिस्टमा परेका आवेदकको सूची यस्तै प्रदेश २ मा रोजगार संयोजक (शाखा अधिकृत सरह) मा १३६ जनाको आवेदन माग भएकोमा ४०८ जना सर्ट लिस्टमा परेका छन्। यो पदका लागि ३६४७ जनाले आवेदन दिएका थिए। हेर्नुस् सर्ट लिस्टमा परेका आवेदकको सूची प्रदेश ३ बाट रोजगार संयोजक (शाखा अधिकृत सरह) मा ३१४९ जनाको आवेदन परेकोमा ३३७ जनालाई सर्ट लिस्ट गरिएको छ। यहाँ यो पदमा ११२ जना माग भएको छ। हेर्नुस् सूची यस्तै प्रदेश ३ बाटै ७ रोजगार संयोजक (नासु सरह) माग भएकोमा २२ जना सर्ट लिस्टमा परेका छन्। यो पदका लागि १८४५ जनाले आवेदन दिएका थिए। हेर्नुस् सर्ट लिस्टमा परेका आवेदकको सूची गण्डकी प्रदेशबाट रोजगार संयोजक (शाखा अधिकृत सरह) मा १०१० जनाको आवेदन परेकोमा २२२ जनालाई सर्ट लिस्ट गरिएको छ। यहाँ यो पदमा ७४ जना माग भएको छ। हेर्नुस् सूची यस्तै गण्डकी प्रदेशमै ११ रोजगार संयोजक (नासु सरह) माग भएकोमा ३३ जना सर्ट लिस्टमा परेका छन्। यो पदका लागि ९४५ जनाले आवेदन दिएका थिए। हेर्नुस् सर्ट लिस्टमा परेका आवेदकको सूची यस्तै प्रदेश ५ मा रोजगार संयोजक (शाखा अधिकृत सरह) मा १०९ जनाको आवेदन माग भएकोमा ३२७ जना सर्ट लिस्टमा परेका छन्। यो पदका लागि २२७३ जनाले आवेदन दिएका थिए। हेर्नुस् सर्ट लिस्टमा परेका आवेदकको सूची कर्णाली प्रदेशबाट रोजगार संयोजक (शाखा अधिकृत सरह) मा १३८८ जनाको आवेदन परेकोमा १८६ जनालाई सर्ट लिस्ट गरिएको छ। यहाँ यो पदमा ६२ जना माग भएको छ। हेर्नुस् सूची यस्तै कर्णाली प्रदेशमै १७ रोजगार संयोजक (नासु सरह) माग भएकोमा ५२ जना सर्ट लिस्टमा परेका थिए। यो पदका लागि १९९० जनाले आवेदन दिएका थिए। हेर्नुस् सर्ट लिस्टमा परेका आवेदकको सूची सुदूरपश्चिम प्रदेशबाट रोजगार संयोजक (शाखा अधिकृत सरह) मा २४०३ जनाको आवेदन परेकोमा २४६ जनालाई सर्ट लिस्ट गरिएको छ। यहाँ यो पदमा ८२ जना माग भएको छ। हेर्नुस् सूची यस्तै सुदूरपश्चिम प्रदेशमै ६ रोजगार संयोजक (नासु सरह) माग भएकोमा १८ जना सर्ट लिस्टमा परेका थिए। यो पदका लागि १६०२ जनाले आवेदन दिएका थिए। हेर्नुस् सर्ट लिस्टमा परेका आवेदकको सूची छानिएका उम्मेदवारहरूको कम्प्युटर सीप परीक्षाको समयतालिका पनि मन्त्रालयले सार्वजनिक गरेको छ। फागुनको ११ र १२ मा उनीहरूको कम्प्युटर सीप परीक्षा हुनेछ।"
छुरा प्रहार गरी महिलाको हत्या,इनरुवा : सुनसरीको इटहरी उपमहानगरपालिका४ माखिम टोलमा छुरा प्रहार गरी एक महिलाको हत्या गरिएको छ । डेरा गरी बस्दै आएकी ३० वर्षीया सोनिया राईको स्थानीय लालबहादुर राईले सोमबार छुरा प्रहार गरी हत्या गरेका हुन् । हत्या गर्ने राई इलाका प्रहरी कार्यालय इटहरीको नियन्त्रणमा रहेको प्रहरी उपरीक्षक राजन अधिकारीले बताए । राई विवाहित हुन् । उनका श्रीमान् विदेशमा छन् । हत्याबारे अनुसन्धान भइरहेको इलाका प्रहरी कार्यालयका प्रहरी निरीक्षक बुद्धि चौलागार्इंले जानकारी दिएका छन् ।
आत्महत्यामा उक्साउनेलाई ज्यानमुद्दा,"काठमाडौं : तपाईंका काम वा आनिबानीले अरूलाई आत्महत्या गर्ने मनस्थितिमा धकेलेको त छैन ? अथवा तपाईंका गतिविधिले यस्तो काममा कसैलाई दुरुत्साहन (कानुनी वा नैतिक दृष्टिले अवैध कार्य गर्न प्रोत्साहित गर्नु वा उक्साउनु) पो गरेको छ कि ? त्यसो हो भने, सचेत हुनुहोस् है। किनकि, भदौदेखि लागू भएको फौजदारी अपराध संहितालाई टेकेर प्रहरीले राजधानीमा आत्महत्या गर्न दुरुत्साहन गरेको आरोपमा तीन जनालाई कर्तव्य ज्यान मुद्दा चलाएको छ। यसअघि आत्महत्याका घटनामा प्रहरीले शव पोस्टमार्टम गरी सम्बन्धित व्यक्तिका परिवारलाई बुझाउँदै आएको थियो। कमै मात्र घटना शंकास्पद रूपमा हेरेर अनुसन्धान गर्ने प्रहरीले अहिले भने आत्महत्या गर्ने व्यक्तिको परिवारबाट उजुरी आए विस्तृत छानबिन गर्न थालेको छ। आन्तरिक कलह र त्यसबाट उत्पन्न आवेश आत्महत्याको कारण भएको पछिल्ला प्रहरी अनुसन्धानहरूले देखाएका छन्। पुसमा सम्झना भनिने रोशनी तामाङ काठमाडौं महानगरपालिका२६ मित्रनगरस्थित एक गेस्ट हाउसमा सलले पासो लगाएर झुन्डिएको अवस्थामा मृत भेटिइन्। रोशनीका परिवारले प्रहरीमा उजुरी दिए। प्रहरीले अनन्त मगर भनिने धनबहादुर स्माइली मगरलाई पक्राउ गर्यो। फौजदारी अपराध संहिताको दफा १८५ अनुसार प्रहरीले अनुसन्धान थाल्यो। रोशनीले आत्महत्या गर्नुको पछाडि उनलाई घर जान नदिनु कारण रहेको अनुसन्धानमा खुल्यो। अपराध संहिताको दफा १८५ (आत्महत्या गर्न दुरुत्साहन दिन नहुने) को उपदफा १ मा कसैले कसैलाई आत्महत्या गर्न दुरुत्साहन दिन वा त्यस्तो काम गर्नेसम्मको परिस्थिति खडा गर्न वा गराउन नहुने प्रावधान छ। उपदफा २ मा उपदफा १ बमोजिमको कसुर गर्ने व्यक्तिलाई पाँच वर्षसम्म कैद र ५० हजार रुपैयाँसम्म जरिवाना हुने प्रावधान छ। धनबहादुर र रोसनी रिलेसनसिपमा थिए। घर जान नदिएको निहुँमा रोशनीले आत्महत्या गरेको अनुसन्धानबाट खुल्यो। प्रहरीले पछि कर्तव्य ज्यान मुद्दा चलायो। मगर अहिले जिल्ला अदालत काठमाडौंको आदेशमा पुर्पक्षमा छन्। असोज १३ गते कपनमा २६ वर्षीया प्रकृति राईले आत्महत्या गरिन्। विवाह भएको पाँच वर्षमै राईले आत्महत्या गरेपछि उनको परिवारले ज्वाइँ प्रकाश खत्रीविरुद्ध फौजदारी अपराध संहितालाई नै टेकेर प्रहरीमा उजुरी दिए। प्रहरीको छानविनबाट विवाह भएको पाँच वर्ष बितिसक्दा पनि बच्चा नभएपछि खत्रीले राईलाई कुटपिट मात्रै गरेनन्, बरु कान्छी श्रीमती ल्याएको रहस्य खुल्यो। प्रहरीले अनुसन्धान गर्दै जाँदा पुरानो रितपूर्वकको जाहेरीलाई कर्तव्य ज्यान मुद्दामा छानबिन अघि बढायो। जिल्ला अदालत काठमाडौंमा मुद्दा बुझाउँदा अदालतले खत्रीविरुद्ध ५० हजार धरौटी तोक्यो। खत्री धरौटीमा छुटे पनि मुद्दा अदालतमा विचाराधीन छ। महानगरीय प्रहरी परिसर टेकुका प्रवक्ता डीएसपी होवीन्द्र बोगटीले नयाँ फौजदारी अपराध संहिता लागू भएपछि आत्महत्याका घटनामा प्रहरीले सूक्ष्म अनुसन्धान थालेको बताए। आत्महत्याको घटना पनि पीडित परिवारले कर्तव्य ज्यान मुद्दामै जाहेरी ल्याउँछन्। तर अनुसन्धान त्यति सजिलो छैन, उनले भने, अहिले फौजदारी संहिता आएपछि अलि सजिलो भएको छ। बोगटीका अनुसार काठमाडौंमा आत्महत्याको घटनालाई लिएर अनुसन्धान गर्दा पीडक पक्ष खुलेर कारबाहीमा परेको यो पहिलो घटना हो।"
पुलिस रिपोर्ट : अब छैन सास्ती,"काठमाडौं : अघिल्लो पटक आउँदा घन्टौं लाइनमा बस्नु पर्थ्यो। प्यास लाग्दा पानी समेत पाइँदैन थियो। घामले पोल्थ्यो। तर अहिले एकदम राम्रो छ। रानीपोखरीस्थित महानगरीय प्रहरी परिसरमा चारित्रिक प्रमाणपत्र लिन पुगेकी दिलमाया थापाले खुसी व्यक्त गरिन्। उनले भनिन्, पहिला एकदमै सास्ती थियो। अहिले ठिक छ। विदेश जान पुलिस रिर्पोट चाहिन्छ। नेपालमै पनि कतिपय निजी कम्पनीले कामदारको चरित्रसम्बन्धी प्रमाणपत्र माग्न थालेका छन्। यसअघि राजधानीको रानीपोखरी र महाराजगञ्जमा मात्र पुलिस रिपोर्ट बनाउने सेवा पाइन्थ्यो। अहिले कालिमाटी, गौशाला, जावलाखेल र भक्तपुरबाट पनि बनाउन मिल्छ। त्यसैले पहिलेजस्तो भीड देखिँदैन। उपत्यकाबाहिर पोखरा, हेटौंडा, विराटनगर, नेपालगञ्ज र धनगढीबाट पनि प्रहरी रिपोर्टका लागि आवेदन दिन सकिने व्यवस्था गरिएको छ। विदेशमा बस्ने नेपाली नागरिकले समेत इमेलमार्फत सेवा लिने व्यवस्था भएपछि सास्ती घटेको छ। बिहान ९ :३० बजे। महानगरीय प्रहरी वृत्त, गौशाला। कार्यालय खुल्नुअघि नै १०१२ जना सेवाग्राही आइसकेका थिए। ती प्राय : तन्नेरी पुस्ताका र मधेसी मूलका देखिन्थे। धनुषाका रामविश्वास रजक प्रहरी वृत्तअघि उभिरहेका थिए। उनले दुई दिनअघि फारम भरेर बुझाएका थिए। कतार जान लागेका उनी पुलिस रिपोर्ट चाँडै बनेकोमा खुसी देखिन्थे। भन्दै थिए, दुई दिनमै बन्ने भयो। खुसी लागिरहेको छ। धनुषाकै जासुद्दिन राय पनि कार्यालय नखुल्दै पुगे। उनी साउदी अरब जान लागेका थिए। ८ महिनाअघि पनि उनी पुलिस रिपोर्ट बनाउन रानीपोखरी पुगेका थिए। त्यहाँ घन्टौं लाइन बसेर बल्लबल्ल बनाएका थिए। वर्षदिन नबित्दै प्रशासनिक काममा सुधार होला भनेर उनले सोचेकै थिएनन्। भने, पहिलेभन्दा धेरै फरक भएछ। धेरै कुर्नै परेन। नुवाकोटका धर्मराज बोगटी पनि पहिलाको तुलनामा धेरै सुधार भएको ठहर्याउँछन्। जिल्लाबाटै प्रहरी रिपोर्ट लिन पाउने व्यवस्था भए झनै राम्रो हुने उनको भनाइ छ। सिरहाका रञ्जितकुमार साहले भने, हिजोआज एकैछिनमा सबै काम हुन्छ। उनले एक हप्ताअघि फारम बुझाएर घर गएका थिए। उनलाई दुई दिनपछि आउनु भनिएको थियो। तर, उनी आउन भ्याएनन्। आइतबार कार्यालय पुग्दा रिपोर्ट तयार भइसकेको थियो। अरु सरकारी कार्यालय भएको भए पैसा खुवाउनु पथ्र्याे होला, उनले खुसी हुँदै भने, तर यहाँ केही गर्नु परेन। कार्यालय खुलेको १० मिनेटमै प्रमाणपत्र लिएर उनी बाहिरिए। सर्लाहीका देवीकुमार यादव दुई दिनमै चारित्रिक प्रमाणपत्र हात लागेपछि दंग देखिन्थे। विगतजस्तै लामो लाइन होला भन्ने ठानेर उनी एक हप्ताको समय राखेर काठमाडौं आएका थिए। यहाँ झन्झट नै भएन, उनले भने। ९ :५४ बजे कार्यालय खुल्यो। सेवाग्राहीको भीड थिएन। दैनिक दुई सय सेवाग्राहीले पुलिस रिपोर्ट लिने गरेको एक प्रहरी जवानले बताए। बिहान ११ :१५ बजे। महाराजगञ्जस्थित पुलिस रिपोर्ट दिने कार्यालय पुग्दा करिब ५० जना सेवाग्राही अस्थायी टहराअघि लाइन लागेका थिए। गौशालाको तुलनामा महाराजगञ्जमा अलि बढी भीड थियो। कार्यालय व्यवस्थित थिएन। थोत्रा मोटरसाइकलको डंगुर कार्यालयअघि थियो। नागरिक बडापत्रनजिकै भित्तामा लेखिएको थियोदलाल होसियार ! कार्यालयअगाडि फारम भर्ने स्थान बनाइएको छ। प्राय : सेवाग्राही गेटबाहिर निस्केपनि केही भने त्यहीं फारम भरिरहेका थिए। श्यामप्रसाद खरेल पनि फारम भरिरहेका थिए। उनी भन्दै थिए, किन अरुलाई भर्न दिनु ? आफ्नो काम आफैँले गर्ने हो नि। कार्यालयभित्र ३ जना प्रहरी खटिएका थिए। एक प्रहरी जवानले भने, करिब ४ सय जनाले दैनिक सेवा लिइरहेका छन्। दिउँसो १ बजे। रानीपोखरीस्थित महानगरीय प्रहरी कार्यालयमा करिब एक सय जना सेवाग्राही थिए। कोही प्रतीक्षालयमा बसेर फारम भरिरहेका थिए। कोही पालो कुरिरहेका थिए। अगाडि मेसिनले टोकन नम्बर बोलाउँथ्यो। तीन जना पालैपालो अगाडि जान्थे। ५ मिनेटमै फाइल बुझाएर बाहिरिन्थे। भक्तपुर सानोठिमीका प्रकाश कटवालको पालो १२९ नम्बरमा थियो। उनी टोकन नम्बरअनुसार पालो कुरिरहेका थिए। उनी भन्दै थिए, पहिला घन्टौं लाइन बस्नुपर्थ्यो। अहिले एकदम राम्रो छ। हातमा चारित्रिक प्रमाणपत्र बोकेर बाहिरिँदै गरेका गंगाराज पौड्याल खुसी देखिन्थे। उनले भने, फारम बुझाएर दुई दिनपछि आएँ। ५ मिनेटमै पाइयो। कार्यालयभित्रै फारम भरिरहेका सागर भट्टराईले भने, हामी पढेलेखेको मान्छेले बिचौलियालाई डाक्नु हुँदैन। आफैं काम गर्नुपर्छ। एउटा फारम भरेको ७० रुपैयाँ किन दिने ? एक प्रहरी जवान प्रतीक्षालयनजिकै सेवाग्राहीलाई फारम बाँडिरहेका थिए। सेवाग्राहीलाई विनम्र हुँदै उनी भन्थे, क्यापिटल लेटरमा कालो डटपेनले लेख्नुहोला है। एक महिला सेवाग्राहीले २ वटा फारम लगिन्। तर, भर्ने क्रममा दुवै बिगारिन्। प्रहरी जवानले तेस्रो पटक नयाँ फारम दिँदै भर्ने तरिका पनि सिकाए। उनी आफैंले पनि भरिदिए। तेस्रो फारम पक्कै सदर हुनेछ भन्दै सेवाग्राहीलाई हौस्याए। दुवैजना हाँसे। महिला सेवाग्राहीले भनिन्, २ वटा फारम बिगारेँ। पैसा कति लाग्छ दाइ ? प्रहरी जवानले भने, सरकारले सित्तैमा उपलब्ध गराएको छ। पैसा लाग्दैन। झण्डै एक घण्टामा जवानले झण्डै ३० जनालाई फारम दिए। तर उनले कसैसँग पनि नमिठो वचन बोलेनन्। बरु सक्दो सहयोग गरे। कार्यालयबाहिर बिचौलियालाई फारम नभराउन सुझाए। उनीनजिकै अर्का प्रहरी जवान आए। अर्का प्रहरीले भने, एउटा भाइको काम अलि छिटो गरिदिनुपर्याे। फारम बाँडिरहेका ती प्रहरी जवानले भने, यति धेरै मान्छे बसिरहेका छन्। कसरी पालो मिच्नु ? हुँदैन यार। त्यहाँबाट दैनिक करिब साढे तीनसय सेवाग्राहीले सेवा लिने गरेको एक प्रहरी जवानले बताइन्। महानगरीय प्रहरी वृत्त, कालीमाटी। समय दिउँसो २ :३० बजे। सेवाग्राहीको पातलो उपस्थिति थियो। गेटभित्र छिर्नेबित्तिकै दाहिनेतिर रहेको प्रतीक्षालयमा एक प्रहरी बसिरहेकी थिइन्। उनी एक्लै थिइन्। सेवाग्राही थिएनन्। उनको अघिल्तिर रहेको टेबलमा एउटा खाता र प्रहरी रिपोर्टको फारम थियो। उनले भनिन्, आज एक जनाले मात्रै रिपोर्टको फारम बुझाए। अरु दिन पनि रिपोर्ट लिन आउनेको संख्या करिब ३० जना हुने उनले सुनाइन्। यहाँबाट पनि पुलिस रिपोर्टको काम हुन्छ भन्ने धेरैलाई थाहा छैन, उनले भनिन्। दिउँसो ३ :१५ बजे। जावलाखेलस्थित महानगरीय प्रहरी परिसरको पश्चिमी कुनाबाट पुलिस रिपोर्टको काम भइरहेको थियो। सेवाग्राहीको भीड थिएन। दुईचार जना फारम बुझाइरहेका थिए। एकजना महिला झ्यालनजिकै फारम भर्दै थिइन्। कार्यालयबाट पश्चिमतर्फको फोटोकपी सेन्टरमा तीन चार जना सेवाग्राही झुमिएका थिए। प्रहरी जवानले दैनिक करिब एकसय जनाले सेवा लिने गरेको बताए। हटेन बिचौलिया बिचौलियाको बिगबिगी अन्य सरकारी कार्यालयमा जस्तै पुलिस रिपोर्ट लिने कार्यालयमा पनि देखियो। कार्यालयवरपर बिचौलियाका कार्यालय छन्। सेवाग्राहीलाई फारम भरेवापत लिने शुल्क पनि आफूखुसी छ। फारम भरेवापत गौशालामा एकसय रुपैयाँ लिन्छन्। महाराजगञ्जमा ६०, रानीपोखरीमा ७० र जावलाखेलमा ५० रुपैयाँ लिन्छन्। गौशालाको सडकपारि बिचौलियाले सटर नै खोलेर बसेका छन्। फारम बुझाउन लाइन बसिरहेकालाई तान्न आइपुग्छन्। कपाल पालेका एक बिचौलियाले एक जनालाई तानेर फारम भरिदिने बताए। उमेश नाम बताउने ती बिचौलियाले भने, पुलिसले मलाई तीनपटक उठाएर लगिसक्यो। तर के गर्नु काम गर्नै पर्यो। महाराजगञ्जको पुलिस रिपोर्ट लिने कार्यालयनजिकै करिब दुई दर्जन फोटोकपी तथा कम्युनिकेसन सेन्टर छन्। तिनले बिचौलियाको काम गर्छन्। प्रहरीको कार्यकक्षबाहिर लेखिएको छ अनुमतिबिना प्रवेश निषेध। तर योन्जन कम्युनिकेसनकी एक महिला सरासर कार्यकक्षभित्र पसिन्। प्रहरीसँग गफिइन्। आफ्नो काम सकेर बाहिरिइन्। दुई जना सेवाग्राही उनको पछि लागे। उनले आफ्नो सटरमा लगिन् अनि फारम भरिदिइन्। कार्यालयको गेटनजिकै पाँचछ जना युवती उभिरहेका हुन्छन्। फाइल बोकेर आएका सेवाग्राही देख्ने बित्तिकै उनीहरू सल्बलाउँछन्। कतै टेबलकुर्सी नै लिएर बसेका छन्। सेवाग्राहीलाई हातमै समाएर आफ्नो सटरतर्फ लैजान्छन्। बाटोमा हिँडेका जो कोहीलाई फारम भर्ने हो ? भन्दै सोध्नु, अनकनाउने सेवाग्राहीलाई जोडबल गर्नु उनीहरुको काम हो। कतिपय सेवाग्राही आफैँ बिचौलिया खोज्दै पुग्छन्। फारम सरासर भरे १० मिनेट पनि लाग्दैन। आफैँले गर्न सकिने काम पनि नगरी बिचौलिया प्रयोग गर्ने सेवाग्राही पनि भेटिए। पत्रकारितामा डिग्री गरेको बताउने एक सेवाग्राहीले बिचौलियालाई फारम भराए। उनले भने, आफँै भरे पनि हुने थियो। तर फोटोकपी पनि गर्नु परेकाले भराएँ। कार्यालयभित्र बिचौलियाको प्रवेश कडाइपूर्वक रोक्ने प्रहरी प्रवक्ता उत्तमराज सुवेदीले बताए। उनी भन्छन्, कार्यालयभित्रै जथाभावी गर्नेलाई कारबाहीको दायरामा ल्याइन्छ। सेवाग्राहीको सुविधाका लागि अनलाइन प्रणालीलाई अझै चुस्त बनाउने उनले बताए।"
नेपालका कर्मचारीहरूलाई भारतमा तालिम दिइँदै,"काठमाडौँ : भारत सरकारले नेपालका कर्मचारीहरुलाई दिने तालिमलाई निरन्तरता दिएको छ । अर्थ मन्त्रालयका २० जना कर्मचारीको दोश्रो टोलीले इन्स्टिच्यूट अफ गभर्मेन्ट अकाउन्ट्स एण्ड फाइनान्स मा सञ्चालन हुने ग्लोबल पर्सपेक्टिभ फाइनानसियल म्यानेजमेन्ट विषयक तालिम भारतमा लिइरहेका छन् । दोस्रो चरणमा सोमबारदेखि यो तालिम भारत सरकार विदेश मन्त्रालयको भारतीय प्राविधिक तथा आर्थिक सहकार्य कार्यक्रम अन्तर्गत भइरहेको छ । जम्मा ६२ कर्मचारीहरुलाई प्रदान गरिने उक्त विशेष तालिम नेपालको अर्थ मन्त्रालयको अनुरोधमा गरिएको हो । यस तालिमले विद्युतीय भुक्तानी प्रणाली, लेखाविधि तथा रकम व्यवस्थापन, सार्वजनिक ऋण प्रणाली, वैदेशिक ऋणअनुदान तथा प्रतिदानको लेखाविधि, पेन्सन भुक्तानी प्रणाली, आन्तरिक लेखापरिक्षण, आर्थिक जिम्मेवारी तथा बजेट व्यवस्थापन आदि विषय कर्मचारीलाई दक्ष बनाउने विश्वास लिइएको छ । तालिममा आर्थिक प्रणाली सञ्चालनबारे विश्वव्यापी अभ्यासको ज्ञान पनि सहभागीहरुलाई दिइने छ । प्रथम ब्याचका २० नेपाली कर्मचारीहरुले यही माघ १० गते १० दिन लामो तालिम लिइसकेका छन् । आइएनजीएफ भारत सरकारको सार्वजनिक अर्थ व्यवस्थापन क्षेत्रको आधुनिक सिकाई सुविधायुक्त एक प्रमुख तालिम केन्द्र हो । अर्थ क्षेत्रमा छुट्टै पहिचान बनाउन सफल यस संस्थाले नेपालसहित छिमेकी देशका कर्मचारीलाई पनि तालिम दिँदै आएको छ । आइएजीएफ संसारभरका विकासशील मित्र राष्ट्रका कर्मचारीललाई आईटेक कार्यक्रम अन्तर्गत व्यवसायिक तालिम प्रदान गर्ने एक साझेदार संस्थाका रुपमा स्थापित छ ।"
नेपाललाई ट्रान्जिट बनाइ इरानीको मानव तस्करी,"काठमाडौं : मानव तस्करीमा संलग्न अफगान गिरोहले नेपाललाई युरोपसम्म मानव तस्करीको ट्रान्जिट बनाएको तथ्य फेला परेको छ। इरान, टर्की, दुबई, मलेसियामा बसेर तस्करहरूले इरानीलाई नेपाल ल्याई राहदानी फेरेर युरोपेली देशमा पठाउने गरेको अनुसन्धानबाट देखिएको छ। अनुसन्धानले टर्कीको इस्तान्बुलबाट उनीहरूले विश्वभर मानव तस्करीको सञ्जाल फैलाइरहेको देखाएको छ। ट्रान्जिटमा पर्ने सबै ठाउँका अध्यागमनमा उनीहरूले सेटिङ गर्ने गरेको पनि अनुसन्धानबाट खुलेको छ। उनीहरूले टर्कीबाट केही इरानीलाई दुबई हुँदै त केहीलाई मलेसिया हुँदै काठमाडौं ल्याउने गरेका छन्। उनीहरूकै सेटिङमा इरानीहरू जाली राहदानीमा काठमाडौं आउने पत्ता लागेको हो। गृहले सन् २०१८ भरि जाली राहदानीमा नेपाल भित्रिएका १५ इरानी निष्काशन गरेको थियो। ती सबै तेस्रो मुलुकको नक्कली राहदानीमा युरोप छिर्ने प्रयासमा थिए। जाली भिसा र राहदानीमा नेपाल भित्रने इरानीको संख्या बढिरहेको छ। सिरियालीहरू जाली राहदानी र नक्कली भिसामा आउन थालेपछि सरकारले उनीहरूलाई दिँदै आएको अनअराइभल भिसा सुविधा रद्द गरेको थियो। त्रिभुवन अन्तर्राष्ट्रिय विमानस्थल र त्यहाँको अध्यागमन कार्यालयबारे सम्पूर्ण जानकारी लिएका मानव तस्करले इरानीलाई नेपालको बाटो हुँदै युरोप छिराउँदै आएका छन्। तेहरानलगायत ठाउँमा विभिन्न पेसा व्यवसाय गरेर बसेका अफगानले इरानीलाई जाली राहदानी र नक्कली भिसामा नेपाल ल्याउने र युरोप पठाउने गरेका छन्। उनीहरूले नै युरोप छिर्ने रुट तय गर्छन्। बेलाबेला इरानीहरू भारतबाट समेत आउने गरेका छन्। नेपालमा इरानीको मानव तस्करीका अन्य आयामको अनुसन्धान गर्नुपर्ने देखिएको छ। अफगानले तय गरेको रुटका तस्करले इरानीलाई सम्बन्धित मुलुकमा आगमनका बेला रिसिभ गर्छन्। त्यही विन्दुबाट उनीहरूले इरानीको नयाँ गन्तव्य तय गर्छन्। पछिल्लो पटक क्रोएसियाको नक्कली राहदानीमा पक्राउ परेका २ इरानीले आफू तेहरानका अफगानको जालमा परेको स्वीकारेका छन्। अध्यागमन विभागको हिरासतमा रहेका २ इरानी (आमाछोरा)ले क्रोएसियाको नक्कली राहदानी दिलाउने, गन्तव्य निर्धारण गर्नेलगायत काम अफगानले गरेको बयान दिएका छन्। नक्कली राहदानी दिलाउने दलाललाई प्रतिव्यक्ति २ हजार अमेरिकी डलर बुझाएको उनीहरूले बयान दिएका छन्। श्ररुट १ : इरानटर्कीदुबईनेपालयुरोप रुट २ : इरानटर्कीमलेसियानेपालयुरोप तेहरानबाटै अफगानीले सेटिङ गरेका व्यक्तिले मलेसियामा उनीहरूलाई क्रोएसियाको राहदानी दिएका थिए। विभिन्न देशमा सक्रिय तस्करले चीन र भारतको अध्यागमन कडा भएकाले मानव तस्करीका लागि नेपाललाई सहज ठानेका छन्। क्रोएसियाको नक्कली राहदानीमा पक्राउ परेकी जाहरा र उनकी छोरा अमिरमातिन नेपाललाई ट्रान्जिट बनाइ फ्रान्स जाने प्रयासमा थिए। इरानी राहदानीमा तेहरानबाट टर्की हुँदै मलेसिया आएका उनीहरूले माघ १५ मा काठमाडौं ओर्लिएका थिए। त्रिवि अध्यागमन कर्मचारीले क्रोएसियाको राहदानी नक्कलीसक्कली छुट्याउन नसक्दा उनीहरूलाई अनअराइभल भिसा दिए। माघ १७ गते फ्रान्स जाने क्रममा त्रिवि अध्यागमन कर्मचारीले क्रोएसियाली राहदानी शंकास्पद भएको भन्दै दुवै जनालाई पक्राउ गरे। काठमाडौंबाट अन्य मुलुक छिर्ने क्रममा अध्यागमनलाई शंका लागे पक्राउ पर्छन् नत्र सहजै जाने गरेका छन्। अध्यागमन नाकामा बायोमेट्रिक्ससहितको सफ्टवेयर सिस्टम नहुँदा आपराधिक गतिविधिमा संलग्न विदेशीलाई सहज हुने गरेको छ। अन अराइभल भिसामा नेपाल आउने र यहाँबाट अर्को राहदानीमा युरोपका विभिन्न देश पुग्ने गरेका छन्। तस्करहरूले बायोमेट्रिक्स सफ्टवेयर भएका कैयौं देशका अध्यागमनबाटै सेटिङ गरी इरानीहरू पठाउने गरेका छन्। गृह मन्त्रालयले नेपाललाई ट्रान्जिट बनाई शंकास्पद यात्रा गर्ने इरानीलगायत विदेशीसँग सोधपुछ र अनुसन्धान गर्ने तयारी थालेको छ। अध्यागमन विभागका महानिर्देशक ईश्वरराज पौडेलले अध्यागमन नाकामा बायोमेट्रिक्ससहितको सफ्टवेयर राखेपछि सबै समस्या समाधान हुने बताए। कमजोर प्रविधिले पनि विगतमा जाली राहदानीमा विदेशी भित्रिए, उनले भने, सबै अध्यागमन नाकालाई प्राविधिक दृष्टिकोणबाट अब्बल बनाउने काम भइरहेको छ।"

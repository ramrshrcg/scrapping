शीर्षक,विवरण
कृषिमा विदेशी लगानी होइन प्रविधि,"सरकारले संसद्मा दर्ता गराएको वैदेशिक लगानी तथा प्रविधि हस्तान्तरण विधेयकले कृषिका केही प्राथमिक क्षेत्रमा समेत वैदेशिक लगानी खुला गर्ने व्यवस्था समावेश गरेको छ। कृषि क्षेत्रको दीर्घकालीन रणनीति कृषि विकास रणनीतिले कृषितर्फ प्राथमिक क्षेत्रमा वैदेशिक लगानीलाई प्रतिबन्धित गरेको छ। विषयगत रणनीतिलाई उपेक्षा गर्दै वैदेशिक लगानी तथा प्रविधि हस्तान्तरण विधेयकले प्राथमिक क्षेत्रमै लगानी खुला गर्ने प्रावधान राखेपछि यसले ससाना स्वदेशी लगानीलाई समेत प्रभावित पार्नेछ। हरेक देशले विदेशी लगानीका प्राथमिकता निर्धारण गर्ने गर्छन्। उत्पादनको लाभ किसानले नै पाउनुपर्छ। प्राथमिक कृषि क्षेत्रमा पनि हामीले वैदेशिक लगानी खुला गयौं भने किसान तथा कृषि उत्पादनमा संलग्नलाई मजदुर बनाउने र त्यसको लाभ विदेशी लगानीकर्तालाई दिने काम मात्र हुन्छ। यसले कृषि क्षेत्रमा उद्यमशीलताको विकास र कृषिबाट स्वदेशी लगानीकर्ताले लाभ लिने अधिकारमाथि नै कुठाराघात गर्नेछ। वैदेशिक लगानी तथा प्रविधि हस्तान्तरण ऐन सन् १९९० को दशकमा पहिलोपटक जारी गरिएको थियो। यसले देशलाई आवश्यक परेको क्षेत्रमा पुँजी र प्रविधि भित्त्याउने परिकल्पना गरेको छ। कतिपय अवस्थामा पुँजी र प्रविधि परिपूरक पनि हुन सक्छन् भने पुँजीको अलावामा प्रविधि भित्र्याउन पनि यस ऐनले खुला गरेको छ।उक्त ऐनलाई संशोधनसहित समयसान्दर्भिक र थप लगानी मैत्री बनाउने नाममा तय भएको विधेयक मस्यौदा तयार पार्ने क्रममा सरोकारवालासँग समेत पर्याप्त छलफल नभएको पाइएको छ। लगानी सम्मेलनअघि नै जारी गर्नुपर्ने महत्त्वपूर्ण ऐन भएकाले हतारो प्रस्ट झल्किन्छ। विभिन्न क्षेत्रसँग छलफल गरिएको मस्यौदामा कृषिका प्राथमिक उत्पादनका क्षेत्र कुखुरापालन, मत्स्यपालन र माहुरीपालन क्षेत्रमा वैदेशिक लगानी भित्त्याउन नपाउने व्यवस्थासहित उल्लेख गरिएको थियो। तर संघीय संसद्मा प्रस्ताव भएको सोही ऐनको मस्यौदामा विदेशी लगानी भित्त्याउन नपाउने महलमा कुखुरापालन लाई मात्रै राखिएको छ। यसरी कुखुरापालनबाहेक कृषिका सम्पूर्ण प्राथमिक तहमा वैदेशिक लगानी भित्त्याउन पाउने आशयसहितको व्यवस्था गरिएको छ। मन्त्रालयबाट प्रस्तावित ऐनको मस्यौदामा आफूखुसी तोडमरोड गरी संसद्मा पेस गरिनु आफैंमा गम्भीर हो। कृषि क्षेत्रको प्राथमिक तहमा विभिन्न माध्यमबाट वैदेशिक लगानी भित्त्याउने सबालमा विभिन्न कालखण्डमा भिन्नभिन्न रूपमा व्यक्ति, समूह र पहुँचवाला राजनीतिक र घराना समूहको इशारामा अभ्यास भइसकेका छन्। प्रस्तावित ऐनको मस्यौदा पारित भयो भने स्वदेशमै फुल्दै गरेको मत्स्यपालन, डेरी क्षेत्र, माहुरीपालन र दाना उद्योगलगायतका क्षेत्र धराशयी हुने अवस्था आउन सक्छ। निजी र सरकारी क्षेत्रले लगाएको अर्बौं रकम जोखिममा पर्ने सम्भावना हुन्छ। कृषिको प्राथमिक तहमा वैदेशिक लगानी भित्त्याइयो भने नकारात्मक असर रोजगारमा पर्नुका साथै ग्रामीण क्षेत्रका वासिन्दाको हातमुख जोर्ने मुख्य आयआर्जनको बाटो अवरुद्ध भई मुलुकलाई चरम गरिबीतर्फ धकेल्न मद्दत गर्छ। मुलुकभित्रको माछापालनमा करिब ११ अर्ब, डेरीमा ३० अर्ब, माहुरीपालनमा चार अर्ब र दाना उद्योगमा ४० अर्ब गरी कुल ८५ अर्बको लगानी सरकारी तथा निजी तहबाट भएको छ। यो चार प्रकारको क्षेत्रमा १३ लाखभन्दा बढी किसान र कामदार आबद्ध छन्। यिनीहरूको आयआर्जनको मुख्य स्रोत पनि यही क्षेत्र हो। कृषिको प्राथमिक तहमा वैदेशिक लगानी भित्रिए यस्ता क्षेत्रमा निर्भर रहेका ठूलो जनसंख्याको आयस्रोत गुम्ने र बेरोजगार बढ्नेछ। समृद्ध नेपाल, सुखी नेपाली नारा दिएको सरकारले कृषिका केही वस्तु (खाद्यान्न, दूध, मासु, अन्डा, माछा, तरकारी फलफूल) मा आत्मनिर्भर बन्ने योजना पनि अघि सारेको छ। तर यस्ता प्राथमिक कृषि क्षेत्रमा लाभसमेत विदेशी लगानीकर्तालाई दिने गरी विवादास्पद प्रावधान राख्नुले सरकारको भनाइ र गराइमा ठूलो विरोधाभास देखा परेको छ। आधा जनसंख्या कृषिमा निर्भर रहेको हाम्रो देशमा प्राथमिक कृषि उत्पादनका लाभ किसानमै सुरक्षित हुने व्यवस्था सुनिश्चित गर्नुपर्छ।"
तुलसीपुरमा अब थ्रमा प्लाष्टिक जेब्राक्रस,"दाङ : सडक दुर्घटना न्यूनीकरणका लागि तुलसीपुरको बजार क्षेत्रमा थ्रमा प्लाष्टीक जेब्राक्रस बनाउन थालिएको छ । पटक पटक निर्माण गरिएको जेब्राक्रसिङ गुणस्तरहीन देखिए पछि यसपटक उच्च प्रविधियुक्त किसिमको जेब्राक्रेसिङ बनाउन लागिएको हो । तुलसीपुर उपमहानगरपालिका५ का मुख्य चोकका सडकहरु रातको समयमा टल्कने जेब्राक्रस अर्थात् सीसा मिसाइएको थ्रमा प्लाष्टीक जेब्राक्रस बनाइएको हो । सडक डिभिजन कार्यालय दाङका ईन्जिनियर दीपक गौतमले यो जेब्राक्रस गुणस्तरीय हुनु र टिकाउ हुने बताए । राप्ती लोकमार्गका सडकहरुमा यसप्रकारको प्रविधियुक्त जेब्राक्रस बनाउने योजना अनुरुप तुलसीपुरको बजार क्षेत्रमा बनाउन लागिएको गौतमले बताए । अब सडक यात्रु र सवारी साधन चलाउने दुबैलाई सहयोग पुग्ने उनले बताए । यस प्रविधिको कुल ८७ स्कवार मिटर क्षेत्रफलमा थ्रम प्लाष्टीक जेब्राक्रस बनाइने छ । जुन प्रति जेब्राक्रस १५ सेन्टीमिटर चौडाई र ३ मिटर लम्बाईका छन् । ईनामेलको भन्दा बढी खर्चिलो थ्रम प्लाष्टीक हुने सडक डिभिजन कार्यालयले जनाएको छ । ईनामेल पेन्टका लागि प्रति बाल्टिन ४५ सय रुपैयाँ लाग्ने हुन्छ भने यस प्रकारको पेन्ट प्रति केजी ८९ सय रुपैयाँसम्म पर्ने उनले जानकारी दिए । जुन प्रति लेनमा ३४ केजीसम्म लाग्ने गौतमले बताए । तुलसीपुर उपमहानगरपालिका५ का सदस्य सुरेशकुमार श्रेष्ठले वीरेन्द्रचोकको ४ वटा सडक, बिपीचोकका ४ वटा सडक, जेसीज चौकका ४ वटा सडक र बाहिनीचोकका ४ वटा सडकमा उक्त प्रविधिको जेब्राक्रस निर्माण सुरु गरिएको जानकारी दिए ।"
"शिक्षा मन्त्रालयले भन्यो : शिक्षकले पढाउने हो, आन्दोलन गर्ने होइन","काठमाडौँ : शिक्षा, विज्ञान तथा प्रविधि मन्त्रालयले राहत तथा बालविकास शिक्षकको आन्दोलनका कारण विद्यालयका पठनपाठनमा अवरोध पुगेकोमा गम्भीर ध्यानाकर्षण भएको जनाएको छ । शिक्षकले पठनपाठनमा अवरोध गर्न नहुने भन्दै मन्त्रालयले आफ्नो जिम्मेवारी बहन गर्न आग्रह गरेको हो । वार्षिक परीक्षा र एसइइ परीक्षा नजिकिएको समयमा पठनपाठन तीब्र बनाउनु पर्नेमा बालबालिकाको पढ्न पाउने अधिकार कुण्ठित हुने गरी आन्दोलनका कार्यक्रम नगर्न मन्त्रालयले आग्रह गरेको हो । निर्वाध पठनपाठन र विद्यालय सञ्चालनको वातावरणका लागि पहल अघि बढाउन पनि स्थानीय तहलाई मन्त्रालयले स्मरण गराएको छ । संविधानतः मावि शिक्षासम्मको अधिकार विद्यालयको हो । शिक्षकले विभिन्न सेवा सुविधा र स्थायी गर्नुपर्ने माग राखी सडक र विद्यालय केन्द्रित आन्दोलन गर्दै आएका छन् । शिक्षकको आन्दोलनमा लाठीचार्ज : शिक्षक भन्छन्, केही साथीको त खुट्टै भाँचियो ! राहत शिक्षकलाई पानीको फोहोरा, बानेश्वर तनावग्रस्त शिक्षकप्रहरी भिडन्तले रणमैदान जस्तै नयाँबानेश्वर (फोटो फिचर) मन्त्रालयका प्रवक्ता वैकुण्ठप्रसाद अर्यालले सोमबार जारी गरेको विज्ञप्तिमा सबै पक्षको सहभागितामा सरकारले शिक्षाको नयाँ विधेयक तर्जुमा गरिरहेको जनाइएको छ । विज्ञप्तिमा विधेयक बन्ने प्रक्रिया लामो हुने भएकाले प्रारम्भिक चरणमा तरङ्गित भएर आन्दोलित नहुन सम्बन्धित पक्षलाई आह्वान पनि गरेका छन् । रासस"
एपीवान टेलिभिजनका पत्रकार सम्मानित,काठमाडौं : गत बुधबार ताप्लेजुङको पाथिभरा मन्दिरनजिक भएको हेलिकप्टर दुर्घटनाको स्थलगत समाचार संकलन गरेका पत्रकारलाइ नेपाली सेनाले सोमवार सम्मान गरेको छ । सेना दिवसका अवसरमा ताप्लेजुङ दुर्घटनाको साहसिक तवरले समाचार संकलन गरी आम नागरिकलाइ सुसुचित गराउन सहयोग गरेको भन्दै विभिन्न संचार माध्यममा कार्यरत ६ जना पत्रकारलाइ नेपाली सेनाले पदक प्रदान गरेको हो । प्रधानसेनति पूर्णचन्द्र थापाले अन्नपुर्ण मिडिया अन्तर्गत एपी वान टेलिभिजनमा कार्यरत संचारकर्मी मनोज जोशी र क्यामरा पर्सन संजय न्यौपाने लगायत ६ जना संचारकर्मीलाई सम्मान गरेका हुन् र पदक प्रदान गर्दै प्रधान सेनापति थापाले पत्रकारले पुयाएको योगदानको प्रसंशा गरेका थिए । ताप्लेजुङ हेलिकप्टर दुर्घटनामा पर्यटनमन्त्री रविन्द्र अधिकारी हित सातजनाको निधन भएको थियो ।
"मन्थलीमा माइक्रोबस दुर्घटना, एकजनाको मृत्यु, एक गम्भीर घाइते",रामेछाप : रामेछापको सदरमुकाम मन्थली नगरपालिका२ करमबोटमा सोमबार साँझ माइक्रोबस दुर्घटना हुँदा एकजनाको मृत्यु भएको छ । एकजना गम्भीर घाइते छन् । मुस्ताङ जिल्ला थसाङ गाउँपालिका४ घर भइ हाल झापा बस्दै आएका करिब ४६ बर्षका रामप्रसाद तुलाचनको मृत्यु भएको हो । दुर्घटनामा मन्थली नगरपालिका२ की अञ्जना खड्का घाइते भएकी हुन् । जिल्ला प्रहरी कार्यालय रामेछापका प्रहरी निरीक्षक मोहन थापाका अनुसार मन्थलीबाट मालुखोलातर्फ जाँदैगरेको कुशेश्वर यातायातको बा १ ज ९९०१ नम्बरको माइक्रो बस साँझ ६ः३० बजे दुर्घटनामा परेको हो । दुर्घटनामा घाइते भएका तुलाचनलाई स्थानीयहरुले उपचारको लागि मन्थलीस्थित रामेछाप सामुदायीक अस्पताल ल्याउँदै गर्दा बाटैमा ज्यान गएको बताइएको छ । अर्का घाइते खड्कालाई भने थप उपचारको लागि काठमाडौँ रिफर गरिएको प्रहरीको भनाइ छ । गाडी सडकबाट करिव एक सय मिटर तल तामाकोसी नदी किनारमा खसेको थियो । गाडीमा चालक सहित तीनजना सवार थिए । दुर्घटनापछि चालक प्रहरीको नियन्त्रणमा छन् ।
प्रधानमन्त्री भन्छन् : राष्ट्रिय सुरक्षाको सबैभन्दा बलियो किल्ला जनता,"काठमाडौं : प्रधानमन्त्री केपी शर्मा ओलीले नेपालको द्वन्द्व व्यवस्थापन र शान्ति स्थापनामा नेपाली सेनाले महत्वपूर्ण भूमिका खेलेको बताएका छन् । सोमबार अपरान्ह सरकारी निवास बालुवाटारमा राष्ट्रिय सुरक्षा नीति२०७३ उच्चस्तरीय परिमार्जन समितिको प्रतिवदेन बुझ्दै उनले उक्त कुरा बताएका हुन् । त्यस अवसरमा उनले राष्ट्रिय सुरक्षाको सबैभन्दा बलियो किल्ला जनता नै रहेको पनि स्पष्ट पारे । प्रम ओलीले राष्ट्र एकीकरणका क्रममा निर्माण भएको नेपाली सेनाले अन्तर्राष्ट्रिय शान्ति स्थापनार्थ योगदान पुर् याउँदै आएको कुरा प्रसंसनीय रहेको उल्लेख गरे । उक्त अवसरमा समितिका अध्यक्ष एवम् उपप्रधानमन्त्री तथा रक्षामन्त्री ईश्वर पोखरेलले प्रधानमन्त्री एवं राष्ट्रिय सुरक्षा परिषदका अध्यक्ष केपी शर्मा ओलीलाई राष्ट्रिय सुरक्षा नीति२०७५ को प्रतिवेदन बुझाए । अध्यक्ष एवम् उपप्रधानमन्त्री तथा रक्षामन्त्रीले प्रतिवेदन बुझाउँदै नेपालको संविधानको मर्म र भावना तथा संविधानका निर्देशक नीतिहरुलाई मुख्य आधार मानेर परिवर्तित सन्दर्भ अनुसार मस्यौदा तर्जुमा गरिएको बताए । राष्ट्रिय सुरक्षा परिषदले सुरक्षा नीति परिमार्जनको आवश्यकता महसुस गर्दै असोज ५ गते उपप्रधानमन्त्री तथा रक्षामन्त्री ईश्वर पोखरेलको अध्यक्षतामा ७ सदस्यीय राष्ट्रिय सुरक्षा नीति, २०७३ उच्चस्तरीय परिमार्जन समिति गठन गरेको थियो ।"
महायज्ञमा १७ सय यजमानले एकैसाथ पूजापाठ गरेपछि देवपूजन र हवन,"वीरगन्ज : वीरगन्जमा भएको अश्वमेध गायत्री महायज्ञमा देवपूजन र हवन सुरु भएको छ । आइतबारदेखि जारी महायज्ञमा सोमबार हवन सुरु भएको हो । आदर्शनगर रंगशालामा आयोजित अश्वमेध महायज्ञको विधिवत उद्घाटन आइतबार गरिए पनि देवपूजन र हवन सोमबार सुरु भएको हो । सोमबार बिहान एक हजार सात सय ५७ जना मुख्य यजमानहरुले एकै साथ पूजापाठ, गायत्री मन्त्र उच्चारण र हवन गरेर महायज्ञमा देवपूजन र हवन कार्यको शुभारम्भ गरेका हुन् । महायज्ञस्थलमा निर्माण गरिएका दुई सय ५१ वटा हवनकुण्डमा सातसात जनाका दरले मुख्य यजमानहरु सहभागी थिए । मुख्य पूजन र हवनमा पुर्व वनमन्त्री एंव राप्रपाका महामन्त्री विक्रम पाण्डे, एनआरएनका संस्थापक अध्यक्ष डा उपेन्द्र महत्तो, वीरगन्ज महानगरपालिकाका मेयर विजय सरावगी, पुर्वसांसद राजेन्द्र बहादुर अमात्य, प्रदेशसभा सदस्य ओम प्रकाश शर्मा, वीरगन्ज भन्सार कार्यालयका प्रमुख भन्सार प्रशासक श्याम प्रसाद भण्डारी, भन्सार कार्यलय प्रमुख गोपाल खत्री, राजनीतिज्ञ, उद्योगपति, व्यपारी लगायत मुख्य यजमानका रुपमा सहभागी थिए । बिहान ९ बजेदेखि सुरु मुख्य पूजन र हवन दिउसो साढे १२ बजे सम्म चलेको थियो । त्यसपछि दिउसो १ बजेदेखि मात्रै सर्वसारधण भक्तजनका लागि महायज्ञमा पूजन र हवन खुल्ला गरियो । सर्वसाधारण भक्तजनका लागि देवपूजन र हवन, महायज्ञको अन्तिम दिन बुधबारसम्म जारी रहनेछ । दुई सय ५१ वटा हवनकुण्डमा एक पटकमा तीन हजार भक्तजनहरु सहभागी हुने प्रबन्ध मिलाइएको महायज्ञ आयोजक अखिल विश्व गायत्री परिवार वेदमाता गायत्री शक्तिपिठ वीरगन्जका संयोजक वीजय सरावगीले जानकारी दिए । सोमबार देखि सुरु भएको देवपूजन र हवन २४ सै घण्टा चलिरहने र महायज्ञको अन्तिम दिन बुधबारसम्म ६० हजार भक्तजनले पूजन र हवन गर्ने उनले बताए । महायज्ञमा हवन र पूजन बाहेक दर्शन र सामान्य पूजापाठ गर्न आउनेहरुको संख्या बढ्दैगरेको सरावगीले बताए । उनका अनुसार विश्वमा गायत्री परिवारका १३ करोड सदस्य छन् । नेपालमा भने गायत्री परिवारका तीन लाख सदस्य रहेको सरावगीले बताए ।"
छोरी शिक्षा बिमालाई संघको ५० करोड,"जनकपुरधाम : संघीय सरकारले प्रदेश २ को मुख्यमन्त्री बेटी पढाऊ, बेटी बचाऊ अभियानका लागि ५० करोड विशेष अनुदान दिएको छ। अभियानअन्तर्गत छोरी शिक्षा बिमा कार्यक्रमलाई प्रभावकारी बनाउन अनुदान आएको प्रदेश सरकारले जनाएको छ। यसबारे जानकारी दिन आइतबार मुख्यमन्त्री तथा मन्त्रिपरिषद् कार्यालयले पत्रकार सम्मेलन गरेको थियो। राष्ट्रपति विद्यादेवी भण्डारीले फागुन ९ गते वीरगन्जमा छोरी शिक्षा बिमा कार्यक्रम शुभारम्भ गरेकी थिइन्। त्यस बेला मुख्यमन्त्री लालबाबु राउतले पहिलो चरणमा प्रदेशका आठ जिल्लाका आठ स्थानीय तहमा मात्र कार्यक्रम लागू हुने बताएका थिए। अब प्रदेशका सबै तहमा लागू हुने मुख्यमन्त्री राउतको भनाइ छ। प्रदेशले यसका लागि ५ करोड ६० लाख बजेट छुट्ट्याएको थियो। विशेष अनुदानपछि यसको बजेट ५५ करोड ६० लाख पुगेको छ। प्रदेश २ का सबै छोरी अब बिमा कार्यक्रममा समावेश हुनेछन्, उनले भने, अब कुनै गाउँ, टोलका छोरी अशिक्षित रहनेछैनन्। पहिलो चरणमा १६ जनाको बिमा भइसकेको छ। बिमासम्बन्धी जनचेतना र अभिमुखीकरणका लागि आठ महिला स्वयंसेविका आइतबार मुख्यमन्त्री कार्यालयले नियुक्त गरेको छ। सप्तरीमा दिलकुमारी चौधरी, सिरहामा त्रिपुरा झा, धनुषामा ममता मण्डल, महोत्तरीमा निर्मला यादव, सर्लाहीमा सुनयनादेवी चौधरी कलवार, रौतहटमा शोभादेवी साह कानु, बारामा निभा सिंह र पर्सामा पुष्पा पाण्डे स्वयंसेविका नियुक्त भएका छन्। ५० भन्दा बढी स्वयंसेवक नियुक्त गरिने मुख्यमन्त्री राउतले बताए। बिमाअन्तर्गत प्रदेश सरकारले १३ हजार ६ सय ४६ रुपैयाँ छोरीका नाममा जम्मा गर्छ। प्रभु बैंकले १ हजार थप गरिदिने सम्झौता छ। मुद्दतीका लागि बचत खाता खोल्नै पर्ने प्रावधानअनुसार उक्त रकम बैंकले थप्ने हो। माघ १ यता जन्मिएका छोरीले शिक्षा बिमा तथा मुद्दती बचतस्वरूप बिमा गरिएको २० वर्षमा १ लाख रुपैयाँ प्राप्त गर्नेछन्। यसका अतिरिक्त बैंकका तर्फबाट २० हजार थप पाउनेछन्। मुख्यसचिव हरि फुयाँलका अनुसार छोरीको शिक्षा बिमा गराउन आउने अभिभावकका लागि दुई सर्त छन्। छोरीलाई अनिवार्य विद्यालय पठाउनुपर्ने र २० वर्षपछि मात्र बिहे गनुपर्ने सर्त मान्नुपर्ने उनले सुनाए। बिमा गरिएका छोरीको पढाइ छुटे वा छाड्नुपर्ने भए मुख्यमन्त्रीको अध्यक्षतामा रहेको विशेष समितिको निर्देशनमा रकम उपलब्ध गराउन सकिनेछ। अभियानका लागि प्रदेशले २० करोड बजेट विनियोजन गरेको छ।"
शिक्षकप्रहरी भिडन्तले रणमैदान जस्तै नयाँबानेश्वर (फोटो फिचर),"काठमाडौं : विभिन्न पेशागत माग राखेर आन्दोलनमा उत्रेका सामूदायिक विद्यालयका राहत शिक्षक र प्रहरीबीच दोस्रो दिन पनि झडप भएको छ । माइतीघरमा जम्मा भएर निषेधित क्षेत्र तोकिएको बानेश्वर चोकतर्फ अघि बढेका शिक्षकलाई प्रहरीले एभरेष्ट होटल अगाडि रोक्न खोजेपछि झडप भएको हो । शिक्षकको भिडलाई नियन्त्रण गर्न प्रहरीले पानीको फोहोरा र अश्रुग्यास हानेको थियो । त्यसपछि शिक्षकहरुले पनि नाराबाजी गर्दै ढुंगामुढा गरेका थिए । प्रहरीसँगको झडपमा केही शिक्षक घाइते भएका छन् । अहिले नयाँ वानेश्वर क्षेत्र तनावग्रस्त छ । शिक्षक आन्दोलनका कारण नयाँ वानेश्वर, माइतीघर, थापाथली, कोटेश्वर तीनकुने लगायतका क्षेत्रका सवारी आवागमनमा समस्या भएको छ । आइतवार पनि शिक्षकहरुले प्रदर्शन गर्दा प्रहरीले अश्रुग्यास, लाठी र पानीको फोहोरा हानेको थियो । मुलुकभर प्राथमिक, निम्न माध्यमिक र माध्यमिक तहमासमेत ४० हजारको हाराहारीमा राहत दरबन्दीका शिक्षक कार्यरत छन् । सरकारले विद्यालय तहमा शिक्षक अभाव भएपछि अस्थायी दरबन्दीको सिर्जना गरेर विद्यार्थी भएका विद्यालयमा राहत कोटामा शिक्षक नियुक्त गरेको थियो । अहिले तीनै शिक्षकले आफूहरुलाई स्वतः दरबन्दीमा रुपान्तरण र आन्तरिक प्रतिस्पर्धा गराएर स्थायी गर्नुपर्ने माग गरेका छन् । आफूहरुको माग विपरित शिक्षा मन्त्रालयले संघीय शिक्षा ऐन ल्याउन लागेको भन्दै उनीहरु लामो समयदेखि आन्दोलनमा छन् । आइतबार मुलुकभरका राहत शिक्षकहरु काठमाडौं आएर आन्दोलनमा सहभागी थिए ।"
डोलेश्वर मन्दिरमा दर्शनार्थीको घुइँचो (फोटोफिचर),"भादगाउँ : महाशिवरात्री पर्वको अवसरमा सोमबार भक्तपुरको सिपाडोलस्थित केदारनाथको शिर डोलेश्वर महादेव मन्दिरमा दर्शनार्थीको घुइँचो लागेको छ। प्रत्येक वर्ष महाशिवरात्रीको अवसरमा यहाँ भक्तजनको आउने गरेका छन्। महाशिवरात्रीको अवसर पारेर आज भक्तजनका लागि दर्शन गराउन मन्दिरको चारै ढोका बिहान ४ बजेदेखि खुला गरिएको डोलेश्वर महादेव संरक्षण तथा विकास समितिले जनाएको छ। आजको दिन बिहानै नुहाइधुवाई गरी चोखो लुगा लगाएर महादेवलाई तामाको लोटाबाट गङ्गाजल, गाईको दूध र सख्खरले स्नान गराइ फलफूल, मिठाइ, धतुरो र बेलपत्र चढाउने परम्परा छ । महाशिवरात्रिको दिन महादेवलाई पूजा गर्नाले घरमा सुख, शान्ति र पारिवारिक समृद्धि बढ्छ भन्ने धार्मिक विश्वास छ। त्यसैगरी अविवाहित महिलाले महादेवको पूजा गर्नाले राम्रो वर पाउने धार्मिक विश्वास छ । महाशिवरात्रिको अवसरमा आज बिहानैदेखि डोलेश्वर मन्दिरलगायत भक्तपुरको आशापुरी महादेव, यातु महादेव, अन्नतलिङ्गश्वर, मङ्गलेश्वर र दत्तात्रय मन्दिरमा समेत दर्शनार्थीको ठूलो घुइँचो लागेको छ।"
पानीमा डुबेर बालकको मृत्यु,भक्तपुर : भक्तपुरको चाँगुनारायण नगरपालिका ८ सुडालस्थित जय माहेश्वरी इँटाभट्टामा इँटा पार्न बनाइएको पानी पोखरीमा डुबेर सोमबार एक बालकको मृत्यु भएको छ। महानगरीय प्रहरी परिसर भक्तपुरका अनुसार सोही इँटाभट्टामा काम गर्ने काभ्रेको बेथानचोक गाउँपालिका ३ बस्ने मानसिंह तामाङका साढे २ वर्षीय छोरो अनिश तामाङको मृत्यु भएको हो। परिसरका निमित्त प्रवक्ता प्रहरी निरीक्षक सुशीलकुमार पाण्डेका अनुसार इँटा बनाउन खनिएको पानी पोखरीमा अचानक डुब्न गइ घाइते भएका अनिशको उपचारको क्रममा मृत्यु भएको हो। घाइते अनिशलाई उपचारका लागि भक्तपुर नगरपालिका ७ भेलुखेलस्थित सिद्धि स्मृति अस्पताल पुर्याइएको उनले जानकारी दिए। उपचारकै क्रममा सम्बन्धित चिकित्सकले अनिशको मृत्यु भएको घोषणा गरेको प्रहरी निरीक्षक पाण्डेले बताए। महानगरीय प्रहरी वृत्त जगाती भक्तपुरबाट प्रहरी टोली गई घटनास्थलमा आवश्यमक अनुसन्धान कार्य गरिएको भक्तपुर प्रहरीले जनाएको छ। घटनाबारे थप अनुसन्धान कार्य भइरहेको बताइएको छ।
महाशिवरात्रीमा कैलाशेश्वर मन्दिरमा भजनकीर्तन,"पोखरा : महाशिवरात्री पर्वको अवसरमा पोखराको तीनवटा वडाको संगम बासेको नुवारथोक वासेकोपधेरोस्थित कैलाशेश्वर मन्दिरमा बिहानैदेखि पूजापाठ र भजनकीर्तन गरिएको छ । पोखराका वडा नम्बर ५,६ र ७ वडाको संगम भएकोले मन्दिरमा बिहानै देखि मन्दिरमा दर्शनार्थीको घुइँचो लागेको छ । शिवरात्री सोमवार परेकोले पनि यस वर्षको शिवरात्री विशेष महत्वको रहेको बताइएको छ । आजको दिन बिहानै नुहाइधुवाई गरी चोखो लुगा लगाएर महादेववलाई गाईको दूध, बेलपत्र, सख्खरले स्नान गरार्ए फफूल चढाउने परम्परा रहेको छ । स्थानीय जरेव उज्वल दिदी बहिनी समुहले आइतवार नै मन्दिर वरपर सरसफा गरेका थिए । मन्दिरमा आउने भक्तजनकालागि प्रसाद समेत समूहले बनाएको थियो ।"
निजगढमा बन्ने विमानस्थल रोकिन्न : नेपाल,"सिमरा : पूर्वप्रधानमन्त्री एवम् नेकपाका वरिष्ठ नेता माधवकुमार नेपालले दोस्रो अन्तर्राष्ट्रिय विमानस्थलको काम कुनै बहानाले ढिलाई गर्न नहुने बताएका छन्। अन्तर्राष्ट्रिय विमानस्थल निर्माण सरोकार समन्वय समिति बाराले आइतबार निजगढमा आयोजना गरेको अन्तर्राष्ट्रिय विमानस्थल निर्माण प्रतिवद्धता कार्यक्रममा बोल्दै नेपालले विमानस्थल निर्माणको कामलाई बाधा पुर्याउने गरी अब कसैले पनि बहाना बनाउन नहुने बताएका हुन्। विमास्थलको निर्माणको कामलाई विना अवरोध अघि बढाउनुपर्ने नेता नेपालको भनाइ थियो। 'अब विमानस्थलको कामलाई रोक्ने किसिमका गतिविधि कसैले नगरौँ, यो आयोजना देशको समृद्धिसँग जोडिएको छ,' नेकपाका नेता नेपालले भने, 'तीनै तहका सरकार र नागरिकले गम्भीरताका साथ यो आयोजना सम्पन्न गर्न लाग्नुपर्छ।' पछिल्लो समय विमानस्थलको विषयलाई लिएर बाहिर आएका प्रचारबाट सचेत हुनुपर्ने भन्दै नेता नेपालले अहिलेसम्म भएका कामका प्रगतिले प्रस्ताव गरेकै स्थानमा विमानस्थल बन्नेमा अब दुईमत नरहेको बताए। विमानस्थल कस्तो प्रणालीबाट निर्माण गर्ने भन्ने विषयमा अन्तिम गृहकार्य भईरहेको भन्दै नेता नेपालले राज्यलाई प्रत्यक्ष फाइदा पुग्ने प्रणालीमा अघि बढ्न सुझाव दिए। विमानस्थलको कामलाई चासोका साथ अघि बढाएका संस्कृति, पर्यटन तथा नागरिक उड्यान मन्त्री रविन्द्र अधिकारी र विमानस्थलको कामलाई २०५२ सालमा प्रारम्भिक सर्वेक्षणका लागि बजेट विनियोजन गरेका तत्कालीन अर्थमन्त्री भरतमोहन अधिकारीको निधनबाट राज्यलाई ठूलो क्षति पुगेको भन्दै नेता नेपालले टांगियाबस्तीका बासिन्दालाई ब्यवस्थापन गरेर छिटो भन्दा छिटो विमानस्थलको कामलाई अघि बढाईहाल्नु पर्ने बताए। प्रदेश २ का भौतिक पूर्वाधार मन्त्री जीतेन्द्र सोनलले विमानस्थल निर्माणका लागि प्रदेश सरकार पनि प्रतिवद्ध रहेको बताए। प्रदेशको गौरवको रुपमा रहेको विमास्थल निर्माणमा कसैले अवरोध गर्न नहुने भन्दै मन्त्री सोनलले मुलुकलाई सन्तुलित विकासतर्फ अघि बढाउन जरुरी रहेको बताए। 'आयोजना बनाउने मात्र नभइ सबै क्षेत्रको विकास हुने गरी कामलाई अघि बढाउनुपर्छ,' मन्त्री सोनलले भने, 'राज्यले त्यसैअनुसार यस आयोजनालाई अघि बढाओस्, प्रदेश सकार आयोजना पूरा गराउन प्रतिबद्ध छ।' मन्त्री सोननले प्रदेशको भूमिमा बन्न लागेको विमानस्थलको विषयमा केन्द्र सरकारले आधिकारिक रुपमा प्रदेश सरकारसँग समन्वय नगरेको बताए। भूमि र वन क्षेत्र प्रदेश सरकारको मातहतमा रहेकाले प्रदेश सरकारसँग समन्वय गरेर अघि बढ्न मन्त्री सोनलले आग्रह गरे। प्रदेश सरकारकी अर्थराज्य मन्त्री उषा यादवले विमानस्थल निर्माणका लागि टांगियाबस्ती क्षेत्र उपयुक्त रहेको भन्दै निर्माणको कामलाई अघि बढाउन आग्रह गरिन्। टांगियाबस्तीमा विमानस्थल बनाएर वरवरका स्थानलाई शहरको रुपमा विकास गर्नुपर्ने यादवको भनाइ थियो। पूर्व युवा तथा खेलकुद मन्त्री पुरुषोत्तम पौडेलले विमानस्थलको कामलाई अघि बढाउन सरकारसँग आग्रह गरेका छन्। द्रुतमार्गका कारण पनि विमानस्थलको कामलाई तीव्र गतिमा अघि बढाउन जरुरी रहेको पौडेलले बताए। प्रविद्धता कार्यक्रममा प्रदेश सदस्य सुन्दर विश्वकर्मा र ज्वाला साहले विमानस्थलको कामलाई चासोका साथ अघि बढाउन प्रदेश सरकारलाई आग्रह गरेका छन्। जीतपुरसिमरा उपमहानगरपालिकाका नगर प्रमुख डा कृष्ण पौडेलले दक्षिण एशियाकै ट्रान्जिट हबको रुपमा विकास हुन सक्ने विमानस्थलले बाराको मात्र नभई प्रदेश र राज्यको समृद्धिमा महत्वपूर्ण भूमिका खेल्ने बताए।"
फूलले ढकमक्क हेटौंडा,"हेटौंडा : हेटौंडाको कान्ति राजपथको सडकबीचका डिभाइडरमा विभिन्न जातका फूल झुलिरहेको देख्न सकिन्छ । व्यस्त बजार होस् वा भित्री सडक जताततै हरियाली देखिने सडक अब रंगिन पनि देखिन थालेका छन् । हेटौंडा उपमहानगरपालिकाले फूलै फूलको सहर बनाउने अवधारणा ल्याएको थियो । सडकछेउ र बीचमा रोपिएका फूलका बिरुवा फुल्न थालेछि हरित हेटौंडा थप आकर्षक देखिन थालेको छ । विगतमा खाल्डाखुल्डी र फोहोर छलेर हिँड्ने स्थानीयले केही बेर रोकिएर फूलसँग फोटो खिच्न थालेका छन् । जनप्रतिनिधि निर्वाचित भएर आएपछि फूल रोपेर सडकलाई आकर्षक बनाउने काम थालिएको हो । दुई वर्षमा साबिक हेटौंडाका ११ वडाका सडकमा ४ हजार २ सय ५६ फलफूलका बिरुवा रोपिएको उपमहानगरपालिकाको तथ्यांक छ । मौसमी फूलका बिरुवा १ हजार ६ सय ५६ बोट, जुनसुकै समस्यमा फुल्ने २ हजार २५ बोट, अन्य विभिन्न प्रजातिका ५ सय ७५ बिरुवा रोपिएको उपमहानगरपालिकाले जनाएको छ । सहरलाई व्यवस्थित र आकर्षक बनाउन सडक दायाँबायाँ फलफूलका बिरुवा रोप्ने अभियान चलाइएको मेयर हरिबहादुर महतले बताए । विभिन्न देशमा फराकिलो सडकसँगै दायाँबायाँ फूलै फूलको सुन्दरता देखें, उनले भने, हामी निर्वाचित भएर आएलगत्तै हेटौंडालाई थप सुन्दर बनाउन फूल र फलफूलको बिरुवा रोप्न सुरु गरेका हौं । मुलुकमै पहिलो पटक सडक दायाँबायाँ अशोकका बिरुवा रोपिएको थियो । । त्यसपछि रंगुन १ सय ५०, असारे १६, मुसुन्डा १ सय २९, करबिर ९९, कल्ली १ सय १८, बेगमबेली १ सय २५, अशोक २०, समी २१, अलमन्ड ५०, भुइँफूल १ हजार ५० बोट रोपिएको छ । रोजमेरी २ सय, घण्टेफूल ५०, गुलमोहर १ सय ५, क्युफिया सय, रातोपाते ५०, नीलकाँडा ३ सय, आँप ५ सय, अमला २५, म्यांगो स्टिक ५० बोट रोपिएको मेयर महतले बताए । डालिया २ सय ३०, अशर्फी ५०, सयपत्री ३ सय ७६, गमला सेट फूलसहित १० सेट, नीलजाई २ सय २५ बोट, कामिनी सय बोट रोपिएको छ । बुद्ध चोकबाट पूर्वी कान्ति राजपथ, नगरपालिका रोडको दक्षिणतर्फको कार्यालय अगाडिबाट मकवानपुर क्याम्पससम्मको सडक फूलले ढकमक्क छ । पारिजात पथको तायलब्रदर चोकबाट कभर्डहलसम्म दुवैतर्फ पेटी, पीपलबोटबाट संगम चोकसम्मका दुवैतर्फ, भैरव रोडकान्ति राजपथ चोकबाट जोशी नर्सरी जाने चोकसम्म, देवीहल रोडको पेटी, माछा प्लानको क्षेत्रमा मानव सेवा आ श्रम क्षेत्रमा मानस चोकबाट मकवानपुर क्याम्पससम्म, सानो पोखरा कल्भर्डबाट पिप्ले चोकसम्म, स्कुल रोड चोकबाट भैरव चोकसम्म २७ प्रजातिका बिरुवा रोपिएको उपमहानगरपालिकाले जनाएको छ । कार्यालयले मात्र गरेर हुँदैन, स्थानीयले पनि घरपसल अगाडि रोपिएका बिरुवा संरक्षण गरेका छन्, मेयर महतले भने, सडक दायाँबायाँ १९ वटै वडामा फलफूल बिरुवा लगाउने योजना छ ।"
तेह्रथुम कारागारमा कैदीको मृत्यु,तेह्रथुम : जिल्ला कारागार तेह्रथुममा कैद भुत्तान गरिरहेका एक कैदीको मृत्यु भएको छ। छथर गाउपालिकाका ९२ बर्षीय खड्ग सिंह ठकुरीको आइतबार राती मृत्यु भएको हो। ठकुरीको श्वास्थ्यमा समस्या आएपछि उनलाई जिल्ला अस्पतालमा भर्ना गराई उपचार गर्ने क्रममा मृत्यु भएको जिल्ला प्रहरी कार्यलयका डिएसपी टेकबहादुर कार्कीले जानकारी दिए। ठकुरीलाई ०७१ साल भदौमा बालिका जवर्जस्ती करणी गरेको आरोपमा प्रहरीले पक्राउ गरेको थियो। करणीका आरोप लागेका खड्ग सिंहलाई तेह्रथुम अदालतले ८ बर्षको कैद सजाय ताकेपनि पनि पुनरावेदन अदालत धनकुटाले ४ बर्षको कैद मात्र फैसला गरेको थियो। मृतक ठकुरीको शव जिल्ला अस्पतालमा पोष्टमार्टमगरि आफन्तलाई बुझाइएको प्रहरीले जनाएको छ।
रानीपोखरी पुनर्निर्माणले गति लियो,"काठमाडौं : भूकम्प गएको चार वर्ष पूरा हुन लाग्दा बल्ल ऐतिहासिक रानीपोखरीको पुनर्निर्माण सुरु भएको छ। राष्ट्रिय पुनर्निर्माण प्राधिकरणले उपभोक्ता समितिमार्फत रानीपोखरीको पुनर्निर्माण सुरु गरेको हो। पटकपटक निर्माणका सम्बन्धमा विवाद पर्दै आएको छ। चार करोडको लगानी खेर गइसकेको छ। रानीपोखरीको निर्माणको विषयमा काठमाडौंका मेयर विद्यासुन्दर शाक्य र उपमेयर हरिप्रभा खड्गीबीच ठूलो विवाद नै सृजना भयो। काठमाडौं महानगर र पुरातत्व विभागबीच पनि निर्माण विषयमा समस्या उत्पन्न भयो। रानीपोखरीको बीचमा रहेको बालगोपालेश्वर मन्दिर प्रताप मल्लकालीन ग्रन्थकुट (शिखर) शैलीमा पुनर्निर्माण गर्ने टुंगो लागेपछि पुनर्निर्माणले गति लिएको हो। गत माघ १४ गतेको मन्त्रिपरिषद् बैठकले रानीपोखरी र बालगोपालेश्वर मन्दिरलगायत सो क्षेत्रमा रहेका पुरातात्विक संरचनाहरुको पुनर्निर्माणको जिम्मा पुनर्निर्माण प्राधिकरणलाई दिने निर्णय गरेको थियो। राष्ट्रिय पुनर्निर्माण प्राधिकरणका प्रमुख कार्यकारी अधिकृत सुशील ज्ञवालीले परम्परागत शैली, प्रविधि र निर्माण सामग्री प्रयोग गरेर प्रताप मल्लकालीन शैलीमा रानीपोखरीको पुनर्निर्माण हुने बताए । उनले रानीपोखरीको पुनर्निर्माणमा सबैको सहयोग र साथ रहने विश्वास व्यक्त गरे। रानीपोखरी पुनर्निर्माण उपभोक्ता समितिका अध्यक्ष अजय स्थापितले प्राधिकरणले निर्धारण गरेको मापदण्ड अनुसार विशेष ध्यान दिएर रानोपोखरीको पुनर्निर्माण गर्ने बताए। रानीपोखरी पुनर्निर्माणमा ४० जना कामदार खटिएका छन्। समितिका अध्यक्ष स्थापितले आवश्यकताअनुसार कालिगढहरुको संख्या बढाउने बताए। काठमाडौं महानगरपाललिका वडा नं १ का अध्यक्ष भरतलाल श्रेष्ठले रानीपोखरीको पुनर्निर्माणका लागि वडाले आवश्यक सबै सहयोग गर्ने प्रतिवद्धता व्यक्त गरे। पुनर्निर्माण प्राधिकरणले रानीपोखरीलगायत सो क्षेत्रमा रहेका पुरातात्विक संरचनाहरुको व्यवस्थित तथा समन्वयात्मक ढंगले पुनर्निर्माण गर्न प्राधिकरणका कार्यकारी सदस्य डाचन्द्रबहादुर श्रेष्ठको संयोजकत्वमा रानीपोखरी पुनर्निर्माण अनुगमन तथा समन्वय समिति गठन गरेको छ। रानीपोखरीको पिंध एवं पर्खाल निर्माण उपभोक्ता समितिमार्फत र रानीपोखरीमा रहेको बालगोपालेश्वर मन्दिरको पुनर्निर्माण तथा सौन्दर्यकरण कार्य निर्माण व्यवसायीमार्फत् गर्ने प्राधिकरणले जनाएको छ। कस्तो बन्छ रानीपोखरी ? पुनर्निर्माण प्राधिकरणकाअनुसार अब रानीपोखरी पुनर्निर्माण गर्दा सबैभन्दा पहिले करिब एक फिट तलसम्म खनी घाँस हटाइने छ । सबै वालुवा निकाली एक ठाउँमा माटो नमिसिने गरी जम्मा गरिनेछ। पोखरीको कालीमाटी रहेको तहमा थप एक फिटको कालीमाटी राख्ने र माटोको तह तयार भएपछि करिव दुई फिटको बालुवा राखिनेछ। त्यस्तै, पोखरीको डिलको सम्बन्धमा पनि निर्णय भएको छ। विगतमा रिटेनिङ पर्खाल लगाउँदा बिग्रेको पोखरीको सतहलाई पुरानै तहअनुसार बनाइनेछ। त्यसपछि, पोखरीको डिलको माथिल्लो भागमा ठूलो माअप्पा ९ल्होः फ अप्पा० को पेटी लगाइनेछ। पोखरीको डिल र फुटपाथको छेउसम्म इँटा सोलिङ एवं लाइम कंक्रिट गरेपश्चात् ठाडो इँटा बिछ्याउने कार्य गरिनेछ भने हालै बनाइएको ढुंगाको रिटेनिङ पर्खालमा माअप्पाको आवरण लगाई फुटपाथ लेवलमा लाइम कंक्रिटपछि माअप्पाको नै रेलिङ वाल बनाइनेछ। त्यसक्रममा फुटपाथमा इँटा सोलिङ र लाइम कंक्रिट गरी २ ईन्च बाक्लो कालो ढुंगा बिछ्याइनेछ। पोखरीको सिँढीमा बस्न ढुंगाको पेटी राखी बाहिरबाट इँटा ९मा अप्पा० ले मोड्ने, साथै पोखरीको संरक्षण एवं निर्माण गर्दा पूर्व र उत्तरतर्फ समेत ढुंगाको पेटी राखी बाहिरबाट इँटा ९मा अप्पा० ले मोडी मौलिकता र एकरुपता झल्किने किसिमले सिँढीहरुको निर्माण हुनेछ। पोखरीको पानीका लागि पूर्वतर्फ एउटा बोरिङको व्यवस्था गर्ने र ठाउँ ठाउँमा आकाशे पानी संकलन गर्ने संयन्त्र निर्माण गर्ने पनि निर्णय भएको छ। पोखरीमा पानीको मात्रा अटुट राख्न मेलम्ची पाइप लाइनसँग जोड्ने प्रावधान पनि खुला राखिनेछ। पोखरीको माथिल्लो सतहमा केही मात्रामा माटो राखी हरियाली पनि कायम गरिनेछ। त्यसैगरी, रानीपोखरीको बीचमा अवस्थित बालगोपालेश्वर मन्दिरसँग जोडिएको पुलको निर्माण गर्दा पुलको जगदेखि पानीको सतहसम्म ड्राई ड्रेस स्टोन वाल लगाउने र त्यसको बाहिरी भागमा संभव भएसम्म पुरानै इँटाहरु प्रयोग गरिनेछ। पुलको वृतखण्ड र त्यसमाथिको भाग निर्माण गर्दा लाइमरसुर्खी मोर्टार प्रयोग गरिनेछ। पानीको सतहदेखि माथि पुलसम्म निर्माण गर्दा संभव भएसम्म पुरानै इँटाको प्रयोग हुनेछ। पुलको फुटपाथमा कालो ढुंगाले पेभिङ गर्ने र पुलको दायाँ र बायाँतर्फ दचिअप्पा प्रयोग गरी १४ इन्चको पर्खाल निर्माण गरिनेछ।"
काठमाडौंभित्रका सबै स्कुलको नाम नेपालीमा हुनुपर्ने,"काठमाडौं : काठमाडौं महानगरपालिका भित्रका सबै सार्वजनिक तथा निजी विद्यालयले अनिवार्य रूपमा नेपाली भाषामा आफ्नो नाम लेख्नुपर्ने भएको छ। स्कुलको साइनबोर्डमा सर्वसाधारणले बुझ्ने गरी नेपालीमा नाम लेख्नुपर्नेछ। महानगरपालिका शिक्षा समितिको आइतबारको बैठकले नेपाली नाम राख्नुपर्ने निर्णय गरेको हो। निर्णय नमान्ने विद्यालयलाई कानुनअनुसार कारवाही गर्ने चेतावनी महानगरपालिकाले दिएको छ। संविधानको धारा ७ को उपदफा (१) मा भएको देवनागरी लिपिमा लेखिने नेपाली भाषा नेपालको सरकारी कामकाजको भाषा हुने उल्लेख छ। संवैधानिक प्रावधान कार्यान्वयन गर्न यस्तो निर्णय गरिएको महानगरपालिका शिक्षा समितिका प्रमुख उपसचिव सिताराम कोइरालाले बताए। महानगरपालिका भित्र ६ सय ४० निजी र ९१ सरकारी विद्यालय सञ्चालनमा छन्। अधिकांश सरकारी स्कुलले नेपालीमै नाम लेखे पनि निजीले भने अंग्र्रेजीमा लेख्ने गरेका छन्। साइनबोर्डसँगै विद्यार्थीको परिचयपत्रमा पनि नेपालीमै नाम लेख्नुपर्नेछ। बैठकले हरेक स्कुलमा विद्यालय सुरु हुनु पहिले राष्ट्रिय गान अनिवार्य गाउनुपर्ने निर्णय पनि गरेको छ। उनीहरूले कक्षा सुरु हुनुअघि कक्षागत गीत पनि गाउनुपर्नेछ। बैठकले शैक्षिक सत्र २०७६ देखि लागू हुनेगरी नयाँ विद्यालय सञ्चालन तथा कक्षा थप गर्न निवेदन दिएका सामुदायिक तथा संस्थागत विद्यालयले पूर्वाधार पूरा गरे एउटा कक्षा थप्न अनुमति दिने निर्णय पनि गरेको छ। कक्षा ११ मा विषय थपका लागि पेस भएका निवेदनका हकमा भने विद्यार्थी संख्या, अध्यापन भइरहेका विषय, भौतिक पूर्वाधार र सम्भाव्यताका आधारमा अनुगमन गरी कामपा शिक्षा विभागले विषय थप्न अनुमति दिने पनि कोइरालाले बताए। विभागका अनुसार कक्षा ११ र १२ सञ्चालनमा रहेका विद्यालय वा कलेजले कक्षा १ सञ्चालन गर्न माग गरे र मापदण्ड पूरा भए सहकारी वा शैक्षिक गुठीमा सरकारको नीतिअनुरूप प्रति शैक्षिक सत्र एउटा कक्षाको मात्र अनुमति दिने गरी कक्षा १ देखि १२ सम्म सञ्चालन गर्न दिइनेछ। शैक्षिक सत्र सुरु हुनुभन्दा ३ महिना अघिदेखि नै अनुमति, स्वीकृति, अपग्रेडजस्ता विषयमा काठमाडौं महानगरपालिकाको स्वीकृति नै नलिई विद्यार्थी भर्ना गर्न विज्ञापन गर्ने र विद्यार्थी भर्ना गर्न प्रचारप्रसार गर्ने स्कुललाई शिक्षा विभागले सो नगर्न, नगराउन सचेत गराउने र सचेत गराउँदासमेत विद्यार्थी भर्ना गरेको पाइए कानुनी कारवाहीको प्रक्रिया अघि बढाउने निर्णय पनि बैठकले गरेको छ।"
"आज महाशिवरात्री : १० लाखले दर्शन गर्ने अनुमान, सुरक्षा व्यवस्था कडा","काठमाडौं : यसपटकको महाशिवरात्रीमा १० लाख दर्शनार्थीले पशुपतिनाथको दर्शन गर्ने अपेक्षा पशुपति क्षेत्र विकास कोषले गरेको छ। महाशिवरात्री सोमबार परेको छ। कोषका सदस्यसचिव डा प्रदीप ढकालले महाशिवरात्रीमा १० लाख बढी दर्शनार्थीले पशुपतिनाथको दर्शन गर्ने अनुमान गरिएको बताए। उनले भने, हामीले सहजै दर्शन गराउने व्यवस्था मिलाएका छौं। विशेष पासको व्यवस्था छैन। ज्येष्ठ नागरिकलाई स्वयंसेवकको सहयोगमा पशुपतिनाथको दर्शन गराइनेछ। बिहान तीन बजे मूल मन्दिरको तीनवटा ढोका खुल्नेछ। यस्तै भक्तजनलाई पशुपतिनाथ दर्शनका लागि चार बजे खुला गरिने कोषको तयारी छ। पशुपतिनाथको दर्शन गर्न उमाकुण्ड, जयवागेश्वरी र पिंगलास्थानबाट लाइनको व्यवस्था मिलाइएको छ। पार्किङ स्थल सिफल, तिलगंगा र कोषको कार्यालय परिसरमा तोकिएको छ। पशुपतिनाथ मन्दिरको उत्तर ढोकाबाट दर्शन गर्न प्रवेश गरेका दर्शनार्र्थीलाई पश्चिम ढोकाबाट, पश्चिम ढोकाबाट दर्शन गर्न जानेलाई दक्षिण, दक्षिण ढोकाबाट दर्शन गर्नेलाई दक्षिण र उत्तर ढोकाबाट दर्शन गर्ने दर्शनार्थीलाई पश्चिम ढोकाबाट फर्काउने व्यवस्था मिलाइएको ढकालले बताए। महाशिवरात्री पर्व मनाउन नेपाल र भारतका थुप्रै साधुसन्त र नागाबाबा पशुपति क्षेत्रमा आएका छन्। चाबहिलगौशाला, तिलगंगागौशाला, पुरानो बानेश्वरगौशाला रुटमा चल्ने सबै सवारी निषेध गरिएको कोषले जनाएको छ। कोषले पाशुपत क्षेत्रमा गाँजा बिक्रीवितरणमा पूर्ण प्रतिबन्ध लगाइएको दाबी गरेको छ। सदस्यसचिव ढकालले भने, गाँजा बिक्रीवितरणमा पूर्ण प्रतिबन्ध लगाउँछौं। साधुसन्तले सेवन गर्न पाउनेछन्। तर बिक्री गरेमा उनीहरूमाथि पनि कारबाही गर्छौं। आठ हजार सुरक्षाकर्मी परिचालन पाशुपत क्षेत्रमा कुनै पनि खालका अपराध हुन नदिन आठ हजार सुरक्षाकर्मी परिचालन गरिएको छ। नेपाली सेना, प्रहरी, सशस्त्र प्रहरी र राष्ट्रिय अनुसन्धान विभाग गरी चारवटै सुरक्षा निकाय पाशुपत क्षेत्रमा खटिएका छन्। नेपाल प्रहरीका पाँच हजार, सशस्त्रका दुई हजार र बाँकी सेना र विभागका सुरक्षाकर्मी खटिएका छन्। प्रहरी उपरीक्षकको कमान्डमा सुरक्षाकर्मी खटिने जानकारी महानगरीय प्रहरी परिसर टेकुका प्रमुख एसएसपी वसन्त लामाले दिए। उनले भने, कोष र सुरक्षा निकायको एउटै कमान्ड पोस्ट रहनेछ। सादा पोसाकमा छ्यापछ्याप्ती सुरक्षाकर्मी परिचालन गरिनेछ। उनले गाँजा सेवन भन्दा पनि बिक्रीवितरणमा प्रतिबन्ध लगाउन सुरक्षा निकाय केन्द्रित हुने बताए। साधुसन्तबाहेक अन्यले गाँजा सेवन गरेको देखिएमा प्रहरीले शरीर खानतलासी गर्नेछ। परिसर र महानगरीय अपराध पाशुपत क्षेत्रमा कोष र महानगरीय प्रहरी कार्यालय रानीपाखेरीको संयुक्त २६ वटा सीसीटीभी राखिएको छ। सीसीटीभी दर्शनार्थीको घुँइचो लाग्ने स्थानमा केन्द्रित छन्। रुद्रगाढेश्वर, वनकाली, सत्यरूपा मन्दिर परिसर, राममन्दिर क्षेत्रमा गाँजा सेवन गर्नेको घुइँचो लाग्ने भएकाले ती स्थानमा बढी सुरक्षाकर्मी परिचालन गरिएको छ। यी स्थानमा गाडी निषेध चाबहिलबाट गौशाला पुरानो बानेश्वरबाट गौशाला रातोपुल हुँदै गौशाला द्वारिका होटलको उत्तरतर्फको शाखा मार्ग सिफल चौरदेखि जयवागेश्वरी लामपोखरी कुटुबहालबाट मित्रपार्र्क गौरीघाटबाट उमाकुण्ड तथा मित्रपार्क तिलगंगाबाट गौशाला"
"भक्तपुरको एक फर्निचर उद्योगमा भीषण आगलागी, ५ करोड बराबरको क्षति","भक्तपुर : भक्तपुरको मध्यपुर थिमी नगरपालिका३ कौशलटारस्थित डाँफे टोलमा रहेको श्रेष्ठ फर्निचर उद्योगमा गएराती भीषण आगलागी भएको छ । आगोले स्थानीय राजु श्रेष्ठको फर्निचर उद्योग पूर्णरुपमा नष्ट भएको महानगरीय प्रहरी परिसर भक्तपुरले जनाएको छ । उद्योग सञ्चालक श्रेष्ठले आगलागीबाट करिब पाँच करोड रुपैयाँबराबरको धनमाल जलेर नष्ट भएको जानकारी दिएका छन् ।भक्तपुर प्रहरीकाअनुसार फर्निचर उद्योगबाट सुरु भएको आगोले उद्योगी श्रेष्ठको घरसहित तीनवटा घरमा क्षति पुयाएको छ । परिसरले उद्योगी श्रेष्ठ र छिमेकी प्रदीप सिलवाल दुवैको चारतले पक्की घरको पछाडीको भागमा आंशिक क्षति पुगेको जनाएको छ । त्यस्तै अर्का छिमेकी दुर्गा श्रेष्ठको घर कम्पाउण्डमा रहेको टहरामा मंगल श्रेष्ठले सञ्चालन गरेको कुल्फी उद्योगमा समेत आगो सल्कन गई क्षति पुगेको परिसरका प्रमुख प्रहरी उपरीक्षक हिमालयकुमार श्रेष्ठले जानकारी दिए । उनकाअनुसार करिब १५०सुरक्षाकर्मी, सातवटा वारुण यन्त्र र स्थानीयको निरन्तर प्रयासपछि ५ घण्टा लगाएर आगलागी नियन्त्रणमा लिइएको छ । आगलागीबाट मानवीय क्षति नभएको प्रहरी उपरीक्षक श्रेष्ठले बताए । आगो नियन्त्रणका लागि परिसरबाट प्रहरी उपरीक्षक श्रेष्ठको नेतृत्वमा ६५ जना प्रहरी खटिएका थिए । त्यस्तै सूर्यविनायकस्थित नेपाली सेनाको वीरदल गणबाट ६५ जना सैनिक र दुवाकोटस्थित सशस्त्र प्रहरी गणबाट ३५ जना सशस्त्र प्रहरी परिचालन भएको परिसरले जनाएको छ । भक्तपुर, काठमाण्डौ, ललितपुर, नेपाली सेना र नेपाल प्रहरीको गरी सात वटा दमकल आगो नियन्त्रणकामा खटिएका थिए । स्थानीय खानेपानीका ट्यांकरको प्रयोग गरी सहयोग गरेका थिए । आगलागी भएको कुरा राती सवा एघार बजे थाहा भएको थियो । आगलागी सोमबार बिहान ४ बजेमात्रै नियन्त्रणमा लिन सकिएको प्रहरी उपरीक्षक श्रेष्ठले जानकारी दिए । आगो नियन्त्रणमा आए पनि केमिकल र काठको भुसबाट धुँवा आइरहेकाले २ वटा दमकललाई घटनास्थलमै तयारी अवस्थामा राखेका छौं, उनले भने, । उनकाअनुसार क्षतिको पूर्ण विवरण आउन बाँकी छ । क्षति संकलन भइरहेको र आगलागीबारे थप अनुसन्धान जारी रहेको उनले बताए। यता फर्निचर व्यवसायी राजु श्रेष्ठले भने आगलागीबाट आफ्नो करिब पाँच करोड रुपैयाँ बराबरको क्षति भएको जानकारी दिएका छन् । आगलागीले तयारी फर्निचर, बनाउँदै गरेको फर्निचरका सामग्री, काठलगायत सबै जलेर नष्ट भएको उनले बताए । प्रहरीले आगलागीको कारणसमेत थाहा पाउन नसकिएको बताएको छ । के कारणले आगलागी भएको हो थाहा हुन सकेको छैन, परिसरका प्रमुख प्रहरी उपरीक्षक श्रेष्ठले भने, शिवरात्रीको पूर्वसन्ध्या भएकाले धुनी जगाएको आगो फैलिएको हो कि विद्युत सटबाट आगलागी भएको हो अनुसन्धान गर्दैछौं । उनले उद्योगमा राती कोही बस्ने नबस्नेसमेत थाहा पाउन बाँकी भएको जानकारी दिए ।"
"धुवाँधुवाँ जिन्दगी, पशुपतिनाथमा बाबाजीका यी रुप (फोटो फिचर)",काठमाडौँ : महाशिवरात्रीका अवसरमा हिन्दुहरुका आराध्यदेव पशुपतिनाथमा देशविदेशका साधुसन्तको भिड लागेको छ । नेपालका विभिन्न भाग र भारतबाट समेत ठुलो संख्यामा पशुपतिनाथ क्षेत्रमा बाबाजीहरुको भिड लागेको हो । शिवरात्रीका अवसरमा भारतका विभिन्न स्थानबाट नागाबाबा पनि पशुपतिनाथमा आइपुगेका छन् । नेपाल र भारतबाट आएका साधु सन्तमध्ये धेरैजसो चुरोटगाँजाको धुवाँमा मस्त देखिन्छन् । गाँजालाई सरकारले लागू औषध भन्दै प्रतिबन्धित सूचीमा राखेपनि महाशिवरात्रीको अघिल्लो रातदेखि नै पशुपति परिसरमा यसको धुवाँ उडिरहेको हुन्छ । गाँजाको एक सर्को धुवाँ तान्नकै लागि युवायुवतीहरु पनि बाबाजीहरुसम्म पुग्ने गरेका छन् । प्रहरीले गाँजा विक्रीमा रोक लगाए पनि बाबाजीहरुमार्फत् युवा युवतीले यसको स्वाद आजका दिन चाखिरहेको देख्न सकिन्छ ।
सिम्रिकको हेलिकप्टरबाट शिवपुरीदेखि गोसाइँकुण्ड यात्रा,"काठमाडौं : बालाजुकी ललिता दाहाल पहिलोपटक हेलिकोप्टर चढेर गोसाइँकुण्ड गएकी छन् । शिवरात्री पर्वको अवसर पारेर सिम्रिक एयरलाइन्सले तयार पारेको गोसाइँकुण्ड प्याकेजका कारण दाहालको कम्तिमा तीनको यात्रा १५ मिनेटमै पूरा भएको छ । सवारी साधनको प्रयोग गरी स्थलमार्गबाट गएको भए तीन देखि ४ दिन लाग्ने गोसाइँकुण्ड हेलिकोप्टरबाट तुरुन्तै पुगेर फर्किन पाएकोमा निकै खुशी लाग्यो, दाहालले भनिन् । पहिलोपटक हेलिकोप्टर चढेको र गोसाइँकुण्ड पनि पहिलो नै भएकोले उत्साह बढेको हो । पहिलो हेलि यात्राबाटै सुरुभएको उत्साहलाई दाहालले सिम्रिकबाटै प्याकेज लिएर अब अर्को तीर्थ यात्रा मुक्तिनाथ पनि जाने मनसाय बनाइकेकी योजना सुनाइन् । ३२ वर्ष अगाडि गोसाइँकुण्ड पुगेर आउनै चार दिन लागेको थियो । अहिले त हेलिकोप्टरबाट त आधा घण्टामै यात्रा पूरा भएकोले निकै उत्साहित छु, ६६ वर्षिय कमला न्यौपानेले अन्नपूर्णसँग भनिन् । श्रीमानसँगै गोसाइँकुण्ड पुगेर फर्किएकी न्यौपानेका अनुसार हेलिकोप्टरबाट यात्रा निकै रमाइँलो र आनन्ददायी हुँदो रहेछ । त्यसमा पुजाआजा गरि एकछिन घुमेर आन्दपूर्वक आउन पाइयो निकै राम्रो लाग्यो । धेरैवटा तीर्थ पुगेर आइयो मौसम सफा भएको र झर्लङ्ग खुलोकोले होला उसै उत्साहित भएको छु, उनले भनिन् । हिउँको दृश्यले ढाकिएको गोसाइँकुण्ड हेलिकोप्टरबाटै नियाल्दै सोही ठाउँमा पुग्दाको आनन्दा भने बर्णन गरेरै साध्य छैन । हेर्नुस्, सुनिता डंगोलले कैद गरेका तस्बिरहरू : पटक पटक हेलिकोप्टरबाट यात्रा गरिसकेका चावहिल निवासी मोहन पोखरेलले पाथीभरा, हलेसि, मुक्तिनाथसहितको तीर्थयात्रा गरिसकेका छन् । यसपटकको गोसाइँकुण्डभने अहिलेसम्मकै आनन्ददायी भएको महसुस गरे । शिव भगवान बस्ने ठाउँ त्यसमा पनि एकैछिनमा पुगेर आउँदा स्वर्गीय आनन्द लाग्यो, ओखलढुङ्गी ८० वर्षीय पुन्यवती पोखरेलले हेलिकोप्टरबाट उत्रदै भनिन् । यसअघि तीन पटक स्थलमार्गको प्रयोग गरेर गोसाइँकुण्ड पुगिसेकेका कान्छा महर्जन पनि हेलिकोप्टरबाट गरिने यात्राको अनुभूति बटुल्न बिहानै शिवपुरी पुगेका थिए । सस्तो, सहज र घरबाट निस्केदेखि तीर्थस्थल पुगेर आउँदा जम्मा दुईघण्टाले पुग्ने रहेछ । शिवरात्रीकै अवसर परेकोले सो उडानमा आफूँपनि सहभागि भएको महर्जन बताउँछन् । यी प्रतिनिमूलक पात्रसहित सिम्रिक एयरले सोमबार १३८ जनालाई गोसाइँकुण्डको तीर्थ यात्रा गराएको छ । सिम्रिकले प्रतिव्यक्ति २० हजार रुपैयाँमै उपलब्ध गराएको यो सुविधाका कारण एकै दिन २४ वटा उडान गरेको सिम्रिक एयरका महाप्रवन्धक प्रेम थापाले बताए । सिम्रिकले तीन वर्षदेखि लगातार शिवरात्री पर्वकै अवसार पारेर गोसाइँकुण्ड यात्राको प्याकेज तय गर्ने गरेको छ । सिम्रिकले नाफाभन्दापनि सेवामूलक उडान गरेको र सस्तोमै हेलिको यात्राको सुविधा दिएकोले यसप्रतिको आकर्षण बढ्दै गएको बुझाई थापाको छ । हिँडेर जाँदा लाग्ने समयको वर्वादी, थाकान, शरिरलाई हुने सास्ती र विरामी पर्ने चिन्ता लिनुपन्दा हेलि उडानको यात्राले धेरै सहज बनाएको छ । सिम्रिकले प्याकेजै बनाएर सुरु गरेको यो यात्रामा अन्य वायुसेवाको पनि रुची देखिन थालेको छ । सिम्रिकले बूढानीलकण्ठ मन्दिरबाट यात्रुलाई चिया नास्ता खुवाउने र फकिएर आउँदा खानाको पनि सुविधा दिएको छ । सिम्रकले गत वर्ष शिवपुरीमै खाना र खाजाको व्यवस्था गरेको थियो । यसका कारण यात्रुलाई एक प्रकारले पीकनिकजस्तै अनुभूति गराएको थियो । योपटक भने स्थान अभावले खाना र खाजाको व्यवस्था बुढानिलकण्डमा गरेको जानकारी पनि सिम्रिकले दिएको छ । त्रिभुवन विमानस्थलबाट उडान तथा अवतरणको व्यवस्थापन मिलाउ गाह्रो हुने भएकोले सिम्रिकले नेपाल नागरिक उड्डयन प्राधिकरणसँगको अनुमतिमा शिवपुरीको डाँडागाँउबाट गोसाइँकुन्ड उडान गरेको उल्लेख छ । एकैदिन धेरैवटा उडान हुँदा विमानस्थलको टावरसँगको सम्वादले हुने व्यतालाई कम गर्ने र यात्रुको सहजता र छिटो उडान गराउन सकिने भएकोले सिम्रकले तीन वर्षदेखि डाँडागाउँबाट उडान गरेको थापा बताउँछन । सोमबार बिहान साढे ७ बजेदेखि नै उडान व्यवस्थापन मिलाएको भएपनि त्रिभुवन अन्तर्राष्ट्रिय विमानस्थ सोमबार बिहान २ घण्टा ढिलो खुल्यो । सिम्रिकको हेलिकोप्टर विमानस्थबाटै उडेर शिवपुरी पुगेको हो । शिवपुरीबाट उड्न प्राधिकरणले अनुमति दिँदा एक घण्टा ढिलो गरेकोले निर्धारित समयभन्दा तीन घण्टा ढिलो उडान गर्नुपरेकोे थापाले बताए । सिम्रिकले मंगलबारको निम्ति पनि १० वटा उडान गर्ने तय गरिसकेको छ । यात्रुको डिमाण्ड अनुसार उडान संख्या र दिन बढाउन सकिने सिम्रिक एयरलाइन्सकै मार्केटिङ एक्जुकेभिट विकेश आचार्यले बताए । उनले भने गत वर्ष तीन सय जनाजतिले यस्तो प्याकेजमार्फत गोसाइँकुण्ड पुगेका थिए । यो वर्ष भने गत साताको ताप्लेजुङ हेलिकोप्टर दुर्घटनाको प्रभावले होला यात्रुको चाप कम नै देखियो । पछिल्लो सयम प्रवद्र्धन बढेको, यात्रुले सहजता खोज्ने र छिटो र आरामदायी यात्रा उचित शुल्कमै हुने भएकोले पनि उत्साह बढ्दै गएको छ ।"
पूर्वको पशुपतिनाथ अर्जुनधारामा शिवरात्रीको चहलपहल,"बिर्तामोड : पूर्वको पशुपतिनाथका भनेर परिचित झापाको अर्जुनधारा जलेश्वरधाममा सोमबार बिहानैदेखि भक्तजनको भीड लागेको छ। महाशिवरात्रीका अवसरमा दर्शन र पुजाआजा गर्नका लागि दर्शनार्थीको भीड लागेको हो। अर्जुनधारा जलेश्वरधाममा प्रदेश १ का जिल्लाहरुकासाथै भारतको सिक्किम, दार्जिलिङ,आसामबाटसमेत दर्शनार्थीहरु आउने गर्छन्। शिवरात्री र सोमबार पनि परेकाले दर्शनार्थीको बाक्लो उपस्थिति रहने अनुमान गरी समितिले आइतबार देखिनै दर्शन तथा पुजाआजाका लागि व्यवस्थापन मिलाइएको थियो। शिव पुराणलगायतका ग्रन्थहरुकाअनुसार शिवजी उत्पत्ति भएको रात कालरात्री, मोहरात्री, सुखरात्री र शिवरात्री नामक चार प्रमुख रात्रीमध्ये एक पवित्र पर्व शिवरात्री हो। शिवरात्रीमा अर्जुनधाराधाममा दशैन गरी पूजा गरे मनोकांक्षा पूरा हुने धार्मिक विश्वास रहेको छ। फागुन कृष्ण चतुर्दशीका दिन मनाइने यस पर्वलाई दीनदुःखी र कष्टपूर्ण अवस्थामा रहेका प्राणीको हृदयमा धर्मको उदय गराउने आशुतोष भगवान् शिवको अति प्यारो दिनका रूपमा पनि लिइन्छ। माघमा महादेवको रुद्रत्व अर्थात् जगत्वलाई रुवाउने वा संहार गर्ने तत्वले गर्दा पत्रविहीन भई जीर्ण भइरहेका रूख, बिरुवा तथा झार उनै महादेवको शिवत्व (जगतको कल्याण गर्ने तत्व) ले गर्दा पलाउन थाल्ने हुनाले फागुनमा शिवरात्री मनाउने गरिएकोे भनाइ छ।"
घर ठेक्कापट्टामा रोहिंग्या शरणार्थी,"गोरखा : रोहिंग्या शरणार्थी तीन वर्षदेखि अवैध रूपले गोरखामा बस्दै आएका छन्। गोरखा नगरपालिका२ कोखे आहालेमा उनीहरूको बसोबास छ। मुस्लिम बस्तीमा भूकम्पले भत्किएका घर ठेक्का लिएर उनीहरू पुनर्निर्माणको काम गर्छन्। हामी अहिले त चार जना मात्र छौं, नाइके अब्बुल उस्मानले भने, काम धेरै पाएका बेला १२१५ जना पनि हुन्छौं। २७ वर्षका उस्मानसहित २५ वर्षका मोहम्मद सिकन्दर, २८ वर्षका मोहम्मद सलिम र १९ वर्षका मोहम्मद थारुन कोखे आहालेमा छन्। थारुनबाहेक विवाहित हुन्। उस्मानले मात्र नेपाली भाषा बुझ्छन्। उनी घरको ठेक्का लिन्छन्। आफू पनि काम गर्छन्, अरूलाई काममा लगाउँछन्। उनीहरूले २० घर पुनर्निर्माण गरेका छन्। अहिले डेरागाउँका हासर्दिन मियाँको घर बनाउँदै छन्। आहाले, गाईखुर, डेरागाउँ र झिँगटेमा काम गर्यौं, उस्मानले भने, ठेक्का लिएर काठमाडौं कपन क्याम्पबाट मान्छे बोलाउँछौं। त्यसपछि हामी काम गर्छौं। एक महिनामा एउटा घर तयार पार्ने उनले सुनाए। चार रोहिंग्याले गोरखामा बसेर घर बनाउने काम गर्दै आएका छन्। धेरै ठेक्का पाए कपन शिविरबाट थप जनशक्ति बोलाउँछन्। भूकम्पपीडितका लागि आउने ३ लाख रुपैयाँ अनुदानको घर उनीहरूले बनाएका स्थानीय बताउँछन्। अरूभन्दा धेरै सस्तोमा काम गर्ने भएकाले खोजीखोजी काम दिने गरेको स्थानीयको भनाइ छ। घाटा पर्छ कि के हो कुन्नि ? , एकदम सस्तोमा ठेक्का लिन्छन्, स्थानीय ग्यासुद्दिन मियाँले भने, सामान हामीले जुटाइदिए उनीहरूले १ लाख २५ हजारमा दुईकोठे घर बनाइदिन्छन्। आरसीसी घर पनि बनाउँछन्। आफ्नो देशभन्दा नेपाल धेरै शान्त र सुरक्षित पाएको उनीहरूको भनाइ छ। नेपालको जुनै ठाउँ गए पनि हामीले आफूलाई असुरक्षित ठान्दैनौं, उस्मानले भने, नेपालीले हामीलाई एकदम माया गर्दा रहेछन्। उनीहरू नेपाल टेलिकमको सिम प्रयोग गर्छन्। काठमाडौंमा काम लगाउने व्यक्तिले मोबाइल दिएका रहेछन्। काठमाडौंको जामे मस्जिदमा नमाज पढ्न जाने क्रममा साथीले गोरखामा कामका लागि सम्पर्क गराइदिएको उनले सुनाए। उनीहरूका परिवार कपन शिविरमा बस्छन्। शिविरमा ३ सय ८० जना छौं, उनले भने, कोही काठमाडौंमै, कोही बनेपा, कोही सुनसरी र कोही गोरखामा काम गर्छौं। राष्ट्रसंघले भत्ता दिन छाडेकाले हातमुख जोर्न काम खोज्दै शिविरबाहिर निस्किएको उनीहरूको भनाइ छ। पहिले त यूएनले ५ हजार ७ सय ५० रुपैयाँ भत्ता दिन्थ्यो। तीन वर्षयता दिनै छोड्यो, उनले भने, पेट पाल्नु त पर्यो। त्यसैले शिविरबाहिर निस्किएका हौं। हामीसँग यूएनको परिचयपत्र हुन्छ। महिला र बालबालिका शिविरमै बस्छन्। कामको सिलसिलामा जुन ठाउँ पुगे पनि महिनामा एकपटक राष्ट्रसंघको नेपाल कार्यालय पुग्नुपर्छ। धार्मिक द्वन्द्व बढेपछि सन् २०१२ मा मोहम्मद सुदुल आलिम, मोहम्मद हसन र आफू तीन जना मात्र पहिलो पटक नेपाल आइपुगेको उनले सुनाए। हाम्रा आफन्त, साथीभाइ, छिमेकी कतिलाई मारे अनि हामी भागेर ज्यान जोगाउन बंगलादेश हँुदै नेपाल आइपुग्यौं, उनले भने, काठमाडौं आइपुगेपछि प्रहरी कार्यालय अगाडि गएर हामी यसरी भागेर आएका हौं भन्यौं। पक्राउ गरेर भित्र राख्ला अनि प्रहरीले खानबस्न देला भनेको त वास्तै गरेन। पछि धेरै जना आइपुगे अनि यूएनले क्याम्पमा राख्यो। बर्माको रखायन प्रान्त (स्थानीय भाषामा आर्कानी)का ३ सय ८० रोहिंग्या सन २०१२ मा शरणार्थीका रूपमा बंगलादेश हुँदै नेपाल प्रवेश गरेका हुन्। शिविरबाट बाहिर निस्किएर काम गर्नुलाई अवैध मानिन्छ। शरणार्थीले गोरखामा काम गरिरहेका विषयमा आफू जानकार नभएको प्रमुख जिल्ला अधिकारी गजेन्द्र श्रेष्ठले बताए। गोरखामा पनि शरणार्थी छन् र ? , उनले प्रतिप्रश्न गरे, यसबारे बुझ्छु।"
"राहत शिक्षकलाई पानीको फोहोरा, बानेश्वर तनावग्रस्त","काठमाडौँ : विभिन्न पेशागत माग राखेर आन्दोलनमा उत्रेका सामूदायिक विद्यालयका राहत शिक्षक र प्रहरीबीच दोस्रो दिन पनि झडप भएको छ । माइतीघरमा जम्मा भएर वानेश्वरतर्फ अघि बढेका शिक्षकलाई प्रहरीले एभरेष्ट होटल अगाडी रोक्न खोजेपछि झडप भएको हो । शिक्षकको भिडलाई नियन्त्रण गर्न प्रहरीले पानीको फोहोरा र अश्रुग्यास हानेको थियो । त्यसपछि शिक्षकहरुले पनि नाराबाजी गर्दै ढुंगामुढा गरेका थिए । प्रहरीसँगको झडपमा केही शिक्षक घाइते भएका छन् । अहिले नयाँ वानेश्वर क्षेत्र तनावग्रस्त छ । शिक्षक आन्दोलनका कारण नयाँ वानेश्वर, माइतीघर, थापाथली, कोटेश्वर तीनकुने लगायतका क्षेत्रका सवारी आवागमनमा समस्या भएको छ । मुलुकभर प्राथमिक, निम्न माध्यमिक र माध्यमिक तहमासमेत ४० हजारको हाराहारीमा राहत दरबन्दीका शिक्षक कार्यरत छन् । सरकारले विद्यालय तहमा शिक्षक अभाव भएपछि अस्थायी दरबन्दीको सिर्जना गरेर विद्यार्थी भएका विद्यालयमा राहत कोटामा शिक्षक नियुक्त गरेको थियो । अहिले तीनै शिक्षकले आफूहरुलाई स्वतः दरबन्दीमा रुपान्तरण र आन्तरिक प्रतिस्पर्धा गराएर स्थायी गर्नुपर्ने माग गरेका छन् । आफूहरुको माग विपरित शिक्षा मन्त्रालयले संघीय शिक्षा ऐन ल्याउन लागेको भन्दै उनीहरु लामो समयदेखि आन्दोलनमा छन् । आइतबार मुलुकभरका राहत शिक्षकहरु काठमाडौं आएर आन्दोलनमा सहभागी थिए ।"
सगरमाथाको उचाइ नाप्न तालिम,"काठमाडौं : सगरमाथाको उचाइ मापनका लागि नापी विभागका कर्मचारीलाई हिमाल आरोहण तालिम दिइएको छ। सगरमाथाको चुचुरोसम्म प्राविधिक पठाउने लक्ष्य राखेर विभागले प्रमुख नापी अधिकृत खिमलाल गौतमसहित पाँचजना कर्मचारीलाई रसुवाको लाङटाङ क्षेत्रमा आरोहण तालिम दिन थालेको हो। नापी विभागले नेपाल पर्वतीय प्रशिक्षण प्रतिष्ठानको सहकार्यमा फागुन १९ देखि चैत ३ गतेसम्म तालिम आयोजना गरेको हो। अन्तर्राष्ट्रिय पर्वतारोहण पथ प्रदर्शक एवं प्रशिक्षक छिरिङ जाङबु शेर्पा र पर्वतारोहण पथ प्रर्दशक नरबहादुर अस्तानी तालिम प्रशिक्षक छन्। तालिममा नापी अधिकृत रविन कार्की, सर्भेक्षक सुरजसिंह भण्डारी, सुरेन्द्र थापा र अमिन युवराज धिताल सहभागी छन्। वसन्त ऋतुमा सगरमाथाको उचाइ मापनका लागि तालिम प्राप्त कर्मचारी आधारशिविर र चुचुरोसम्म पुग्ने छन्। तालिमकै क्रममा ५,७३२ मिटरको याला पिक आरोहण गराइने र ग्लेसियरसम्बन्धी तालिम युव्रा ग्लेसियरमा गराइने प्रमुख प्रशिक्षक छिरिङ जाङबु शेर्पाले बताए। तालिममा हिऊँसम्बन्धी जानकारी, हाइअल्टीच्यूडलाई पचाउने गरिने अभ्यास, डोरी, ज्यूमर, क्राम्पोन, भयाङको प्रयोग जस्ता प्राविधिक जानकारीसहित हिमाललाई प्रत्यक्ष रूपमा चिन्न सक्ने बनाइने शेर्पाले बताए। तालिम लिएकामध्ये दुईजना कर्मचारी आधारशिविर भन्दामाथि चुचुरोसम्म पठाइने र तीनजनालाई आधारशिविरमै राखेर काम लगाइने लक्ष्यसहित पाँच जनालाई तालिम दिएको नापी विभागले जनाएको छ। अमेरिका, चीन, भारत, जापान, इटालीका विज्ञको सुझाव लिएर विभागले आफ्नै प्राविधिक परिचालन गरी पहिलो पटक सगरमाथाको उचाइ मापन सुरु गर्न लागेको हो। विश्वकै अग्लो शिखर सगरमाथा नेपालमै रहे पनि पहिचान भएको एक सय ७१ वर्षपछि नेपालले मापन थालेको हो। यसअघि भारतले मापन गरेको ८,८४८ मिटर (२९ हजार २८ फिट) लाई सरकारले आधिकारिक उचाइ मान्दै आएको छ। प्राविधिकले मात्र मापन असम्भव ऐतिहासिक काम गर्न सरकारले नापी विभागलाई जिम्मा दिए पनि विभागले दक्ष जनशक्तिलाई प्रयोगमा कञ्जुस्याइ गरेकाले उचाइ मापनको लक्ष्य पुरा हुनेमा शंका देखिएको पर्वतारोहण प्रशिक्षक संघका अध्यक्ष लाक्पा शेर्पाको भनाइ छ। विभागले उचाइ मापनमा प्राविधिक कर्मचारीको मात्र भर गरी दुई साताको हिमाल आरोहण तालिम दिएर चुचुरोसम्म पुगेर काम गर्न सकिनेमा प्रश्न उठ्छ, शेर्पाले भने। आधारशिविरसम्मको काम सहज भए पनि त्यस भन्दामाथिको काम आरोहण मात्र नभइ लामो समयसम्म बसेर गर्नुपर्ने भएकाले दक्ष जनशक्तिको जरुरत पर्ने देखिन्छ। विभागले सरकारसँग २५ करोड भन्दा बढी बजेट माग गरेको छ। यो वर्ष १७ करोड रुपैयाँ निकाशा गरेको छ। बजेट सदुपयोग नभएको सरोकारवालाको आरोप छ। नापी विभागले यसअघि सिराहस्थित नेपालभारत सीमा नजिकै मदारबाट सोलुखुम्बुको सिमानासम्म एक सय ७० किलोमिटर पहिले गरिएको लेबलिङ सर्भेको काम पुनः दोहोयाएको छ। विभागले १२ वटा विन्दुको लेवलिङको काम सम्पन्न गरी तथ्यांक संकलनमा जुटेको छ। नापी विभागले प्राविधिक प्रतिनिधिलाई चुचुरोसम्म पठाउनु पर्ने अनिवार्य नै हुन्छ, तर स्नो राडर इक्युप्मेन्ट प्रविधि प्रयोग गरी त्रिकोणात्मक विधिबाट उचाइको मापन गर्ने लक्ष्य राखे पनि दुई प्राविधिकलाई उचाइमा पठाउने लक्ष्य राख्दा यो विधि पुरा हुने देखिदैन। चुचुरोसम्मको उचाइ र चुचुरो भन्दा जमिनको ग्राभिटी समेत मापन गर्ने लक्ष्य विभागको छ। २०७६ मंसिरसम्ममा सरकारलाई रिपोर्ट बुझाउने लक्ष्य राखेको विभागका महानिर्देशक गणेश भट्टले बताए।"
ग्यास अभाव हल्ला मात्र : निगम,काठमाडौँ : मागअनुसार खाना पकाउने ग्यासको आयात भइरहेकाले अनावश्यक भण्डारण नगर्न तथा गलत हल्लाको पछाडि नलाग्न नेपाल आयल निगमले उपभोक्तालाई आग्रह गरेको छ। पछिल्ला दिनमा ग्यासको कमिसन बढाउनुपर्ने माग राख्दै नेपाल ग्यास बिक्रेता सङ्घलगायतले विरोधका कार्यक्रम सार्वजनिक गरेको तथा निगम र व्यवसायीबीचको वार्तासमेत तार्किक निष्कर्षमा पुग्न नसकेको बेला निगमका तर्फबाट उक्त धारणा सार्वजनिक भएको हो। इण्डियन आयल रिफाइनरीमा खाना पकाउने ग्यास लोडिङ भइरहेको र आयात पनि निरन्तररूपमा भइरहेको उल्लेख गर्दै निगमले बजारमा कुनै पनि अभाव नरहेको जनाएको हो। निगमका प्रवक्ता वीरेन्द्र गोइतका अनुसार हालसम्म उद्योगीसँग आठ हजार मेट्रिक टन भारतबाट ग्यास ल्याउने कागजात (पिडिओ) रहेको छ। उक्त कागजातबाट ग्यास ल्याउने कार्य नियमित रहेको छ। सन् २०१९ को फेब्रुअरीमा मात्रै ३५ हजार ७५४ मेट्रिक टन खाना पकाउने ग्यास आयात भएको छ। निगमले उपभोक्तालाई सहजरूपमा पेट्रोलियम पदार्थ उपलब्ध गराउन प्रयास गरिरहेको भन्दै गलत हल्ला र अफवाहको पछाडि नलाग्नसमेत आग्रह गरेको छ। उपभोक्ताको मागबमोजिम ग्यास आपूर्तिमा कुनै पनि समस्या नभएकाले अनावश्यकरूपमा ग्यासको सिलिण्डर भण्डारण नगर्नसमेत निगमले अनुरोध गरेको छ। निगमले उद्योगीव्यवसायीको माग सम्बोधन गर्न आफूहरू प्रयासरत रहेको भन्दै अत्यावश्यक विषयको संवेदनशीलतालाई ख्याल गर्न उद्योगीव्यवसायीको समेत ध्यानाकर्षण गराएको छ। रासस

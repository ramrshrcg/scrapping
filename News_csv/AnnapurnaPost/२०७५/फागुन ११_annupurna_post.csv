शीर्षक,विवरण
मोटरसाइकलबाट खसेर मृत्यु,बिर्तामोड : झापाको कचनकवल गाउँपालिकामा गुडिरहेको मोटरसाइकलबाट खसेर एकजनाको मृत्यु भएको छ। भद्रपुर१ सिँगीबारीस्थित पूर्वपश्चिम भित्री ग्राभेल सडकमा पूर्वबाट पश्चिमतर्फ गइरहेको मे २ प ९९८३ नम्बरको मोटरसाइकलबाट खस्दा कचनकवल ५ का ४० वर्षीय धनसिंह गणेशको मृत्यु भएको हो। मोटरसाइकलको पछाडि सवार गणेशलाई उपचारका लागि भद्रपुर लाने क्रममा बाटैमा उनको मृत्यु भएको झापाका ट्राफिक प्रमुख प्रहरी निरीक्षक राजेश राईले जानकारी दिए। मोटरसाइकलका चालक कचनकवल गाउँपालिका५ का ५० वर्षीय दिलीप गणेश प्रहरी नियन्त्रणमा छन्।
उडान क्षेत्र बाहिर प्याराग्लाइडिङ गर्ने रसियन प्यारापाइलट प्रहरी नियन्त्रणमा,"पोखरा (अन्नपूर्ण) : उडान क्षेत्र बाहिर गएर प्याराग्लाइडिङ गरेका एक रसियन पर्यटकलाई पर्यटन प्रहरीले शनिबार नियन्त्रणमा लिएको छ। पोखराको सराङ्कोटबाट उडान भरेका रसियाका ३५ वर्षीय पर्यटक सर्जी लिटभेनो नाम गरेका प्यारापाइलटले उडान क्षेत्र बाहिर कास्कीको स्याङ्जाको सिमाना नजिकै निर्मल पोखरीको सुरौली खोचमा पुगेका थिए। प्याराग्लाइडरलाई सराङ्कोट, ढिकी डाँडा, तोरी पानी एरियाको आकाशमा कावा खाँदै फेवाताल किनारमा अवतरण गर्ने अनुमती रहे पनि लिटभेनो हवाई उडान समेत प्रभावित हुने स्थान तर्फ गएकाले नियन्त्रणमा लिएको प्रहरीले बताएको छ। नियन्त्रणमा लिएका सँग सोधपुछ भइरहेको पर्यटन प्रहरी कार्यालय पोखराका प्रहरी साहायक निरीक्षक विधानसिंह क्षेत्रीले बताए। उडान क्षेत्र बाहिर उडान भर्दा हवाइजहाज र हेलिकप्टर उडान प्रभावित हुने भएकाले कडाई गरिएको प्रहरीले बताएको छ। रसियन प्यारापाइलट लिटभेनोलाई स्थानीय किसान ज्ञानबहादुर थापाले सहयोग गरी पोखरा ल्याएको पनि प्रहरीले जानकारी दिएको छ। लिटभेनोले प्याराग्लाइडिङका लागि उडान अनुमती लिएर एक्लै उडान गरेका थिए।"
"उदयपुरमा भीषण आगलागी : १२ घरगोठ जलेर नष्ट, ५४ वटा चौपाय मरे","गाईघाट : उदयपुरको रौतामाई गाउँपालिका२ डुम्रेमा शनिबार दिउसो भएको भीषण आगलागीबाट पाँचवटा घर जलेर नष्ट भएका छन् भने जलेर ५४ वटा चौपाय मरेका छन् । गाई, गोरु, खसी र बाख्रा गरी ५४ वटा चौपाय जलेर मरेका हुन् । खोरमा थुनेर राखिएका खसी र बाख्रा मात्रै ४६ वटा जले । आगलागीबाट कमल कार्की, ज्ञानबहादुर कार्की, राजेन्द्र कार्की, विदुर कार्की र दीपक कार्कीका पाँचवटा घर र सातवटा गोठ जेलर ध्वस्त भएका छन् । उदयपुर प्रहरी प्रमुख एसपी चन्द्रदेव राईका अनुसार दिउसो १ बजे कमल कार्कीको घरबाट आगो लाग्न सुरु भएको थियो । आगोले एक घण्टाभित्रै पाँचवटा घर र सातवटा गाई, गोरु बाँध्ने गोठ जलेर ध्वस्त भएको राईले बताए । आगोले कमलको एउटा घर, दुईवटा गोठ, विदुरको एउटा घर र एउटा गोठ, दीपकको एउटा घर र दुईवटा गोठ, राजेन्द्रको एउटा घर र एउटा गोठ तथा ज्ञानबहादुरको एउटा घर एउटा गोठ जलेर नष्ट भएको हो । घटनामा ६६ लाख बराबरको क्षति भएको प्रहरीले जनाएको छ । हावा चलिरहेका कारण लहरै रहेका घरमा आगो चाँडो फैलिएर ठूलो क्षति पुयाएको प्रहरीको भनाइ छ । उदयपुरमा बिहानैदेखि हावा चलिरहेको थियो । आगोले काठबाट बनेका परालको छाना भएका घर तथा भित्र रहेका अन्नपात, लत्ताकपडा, भाँडाकुँडा, नगद, सुनचाँदी, महत्वपूर्ण कागजपत्र लगायत सबै धनमाल जलेर नष्ट भएको एसपी राईले बताए । प्रहरीले साँझ ७ बजे मात्रै आगो पूर्ण रुपमा नियन्त्रणमा लिन सकिएको जनाएको छ । आगो नियन्त्रणका लागि प्रहरी, जनप्रतिनिधि र स्थानीय बासिन्दा खटिएका थिए । गाउँपालिकासँग आगो निभाउने दमकल नभएको र वरपर पानीका कुनै स्रोत नभएका कारण आगोबाट ठूलो क्षति पुगेको प्रहरीको भनाइ छ । गाग्रोमा पानी बोकेर र माटोको प्रयोग गरेर नियन्त्रणको प्रयास गरिए पनि समयमै नियन्त्रणमा लिन नसक्दा आगोले सबै ध्वस्त बनाएको स्थानीय बासिन्दाले बताए । प्रहरीले आगलागीको कारण खुल्न नसकेको जनाउँदै कमलको चुल्होमा बालेको आगो घरमा सल्किएको हुनसक्ने आशंका गरेको छ । आगलागी पीडितलाई तत्कालका लागि स्थानीय हर्रोभन्ज्याङ आधारभुत विद्यालयमा राखिएको छ । उनीहरुलाई स्थानीय तहबाट खानेकुराको व्यवस्था मिलाइएको गाउँपालिका अध्यक्ष गजेन्द्र खड्काले बताए । उनले पीडितलाई थप क्षतिपूर्तिका लागि पहल थालिने जानकारी दिए ।"
बोल्न नसक्ने युवतीको सामूहिक बलात्कार,राजविराज : कञ्चनरुप नगरपालिका ५ पथरीस्थित कोशी टप्पु वन्य जन्तु आरक्षमा बोल्न नसक्ने युवती बलात्कृत भएकी छन्। फकाएर जंगलमा लगेर शुक्रबार साँझ दुई युवाले बलात्कार गरेको प्रहरीको भनाइ छ। बलात्कार आरोपमा आरोपमा प्रहरीले सप्तरीको कञ्चनरुप ५ पथरीका ३५ वर्षीय भरत मुखिया र सोही ठाउँका २५ वर्षीय भिम मुखियालाई पक्राउ गरेको छ। दुई युवासँगै जंगलतर्फ गएकी युवतीलाई बलात्कारपछि अर्धनग्न अवस्थामा देखेपछि गाउँलेले प्रहरीलाई खबर गरेका थिए। पीडितलाई उपचारका लागि राजविराजस्थित गजेन्द्रनारायण सिंह सगरमाथा अस्पताल ल्याइएको छ। सांकेतिक भाषा समेत नजानेकी पीडित निरक्षर भएकाले पीडितको वयानका लागि प्राकृतिक सांकेतिक भाषाको तालिमप्राप्त विज्ञको सहयोग लिइने असई सपना राईले जानकारी दिइन्। एक महिनाको अवधिमा यो समेत सप्तरीमा चार वटा बलात्कारका घटना सार्वजनिक भएका छन्।
"जीआर १४०४८ सिंहप्रसाद, जसले नख्खु विस्फोटमा ज्यान गुमाए","ललितपुर : शुक्रबार राति नख्खुमा भएको बम विस्फोटमा ज्यान गुमाउने लमजुङका सिंहप्रसाद गुरुङ सिंगापुरका लाहुरे भएको खुलेको छ। हाल भैंसेपाटीमा बसोबास रहेका उनी घटना हुँदा एनसेल कार्यालय नजिकै गाडी पार्क गर्दै थिए। गाडी पार्क गरेर बाटो काट्दै गर्दा उनी विस्फोटमा परेको आफन्तहरूले जनाएका छन्। गोर्खा राइफल्स (जीआर) नम्बर १४०४८ उनी पाँच वर्षअघि सिंगापुर प्रहरीबाट अवकाश पाएर स्वदेश फर्केका थिए। उनका दुई छोरी र एक छोरा रहेको आफन्तले जनाए। उनको शव पोस्टमार्टमका लागि पाटन अस्पताल लगिएको मेडिसिटी अस्पतालका मिडिया संयोजक मनिता पोखरेलले जानकारी दिइन्। उरुषालाई वार्ड सारियो उपचाररत उरुषा। फोटोः नितु घले। शुक्रबार बम विष्फोटमा घाइते भएर मेडिसिटी अस्पतालमा उपचार गराइरहेकी २४ वर्षीया उरुषा मानन्धरलाई शनिबार दिउँसो दुई बजेतिर जेनेरल वार्डमा सारिएको छ। चिकित्सकका अनुसार उरुषा र अर्की घाइते प्रतीक्षा खड्का दुबै खतरामुक्त छन्। मानन्धर मेडिसिटीकै स्टाफ नर्स हुन्। उरुषाका बुवा सुरेन्द्रकाजी महर्जनका अनुसार उनी नैकापस्थित मामाघरबाट काममा आउँथिन्। सधैं अस्पतालकै स्टाफ गाडीमा जाने गरेको भए पनि हिजो ड्युटी ढिलासम्म भएकाले उनको गाडी छुटेको थियो। त्यसपछि उनकै दाइ (मामाका छोरा) उनलाई लिन आएका थिए। दाइको मोटरसाइकलमा बसेर जाँदै गर्दा पड्किएको बमले उरुषाको खुटटामा लाग्यो र दाइले तत्कालै उनलाई मेडिसिटी पुर्याए। नक्खुमा रहेको एनसेल कार्यालय परिसरमा बम विस्फोट : तीन घाइते राजधानीमै कसले पड्कायो बम ? प्रहरी यसो भन्छ एकै रात दर्जन भन्दा बढी एनसेल टावरमा विस्फोट र आगजनी नख्खुको बम विस्फोटमा घाइते एक जनाको मृत्यु बम विस्फोटप्रति दुवै विवेकशीलको आपत्ति उनको गोलीगाँठोको हड्डी टुक्राटुक्रा भएको जानकारी चिकित्सकले दिएका छन्। देब्रे खुट्टामा चोट लागेकी उरुषाको उपचारमा डाक्टर राज राना र निभा चित्रकार खटिएका छन्। हालसम्म उनका दुईवटा अपरेसन भएका छन्। मेडिसिटीकी मिडिया संयोजक मनिता पोखरेलका अनुसार प्रतीक्षालाई पनि केही समयपछि जेनेरल वार्डमा सारनेछ। पोस्ट अपरेसन वार्डमा उनको उपचारमा डाक्टर अनिल आचार्यको टोली खटिएको छ। प्रतीक्षाको ढाडबाट प्रेसर कुकरको टुक्रा (बिर्कोमा सिठी अड्याउने रड) छिरेको चिकित्सकले बताएका छन्। शल्यक्रिया गरी शरीरबाट उक्त टुक्रा निकालिएको छ। श्रीमान् रितेश खड्कासँग माछालाई चारो किनेर मोटरसाइकलमा फर्कँदै गर्दा प्रतीक्षा घटनामा परेकी थिएन्। श्रीमान् भने सकुशल छन्। सुरुमा उनले थाहै पाइनन् रीतेशले भने, नख्खुबाट बागडोल घरपुगेपछि हेर्दा रगतले भिजेको थियो। त्यसपछि उनलाई रितेशले अल्का अस्पताल कुदाए। घाइतेलाई भेट्न गृहमन्त्री रामबहादुर थापा बादल, नेकपा नेतृ पम्फा भुषाल अस्पताल पुगेका छन्। घाइतेहरूको सम्पूर्ण उपचार तथा क्षतिपूर्तिको व्यवस्था गर्ने आश्वासन गृहमन्त्रीले दिएको आफन्तहरूले बताए।"
एक ट्र्याक्टर भुइँकटहरका बिरुवा बरामद,बिर्तामोड : गुणस्तर चेकजाँच बिना भारतबाट नेपाल भित्राइएको एक ट्याक्टर भुइँकटहरको बिरुवा प्रहरीले नियन्त्रणमा लिएको छ । क्वारेन्टाइन तथा भन्सार प्रक्रिया बिना अवैध बाटो भएर नेपाल भित्राइएको एक ट्याक्टर भुइँकटहरको बिरुवा वडा प्रहरी कार्यालय भद्रपुरले बरामद गरेको प्रहरी निरीक्षक यमकुमार श्रेष्ठले बताए । प्रहरीले भद्रपुर५ स्थित देवीबस्ती नाकाबाट बिरुवा भएको मे १ त ६५४९ नम्बरको ट्याक्टर नियन्त्रणमा लिएको हो । नियन्त्रणमा लिएको ट्याक्टरसहित बिरुवालाई आवश्यक कारवाहीका लागि भद्रपुर भन्सार बुझाइसकेको प्रहरी निरीक्षक श्रेष्ठले जानकारी दिए । भद्रपुर भन्सार कार्यालयका प्रमुख भन्सार अधिकृत फणिन्द्र खतिवडाका अनुसार बोटविरुवामा ५ प्रतिशत भन्सार सुधार शुल्क लाग्छ । बोटविरुवाको भन्सार प्रक्रिया गर्नुअघि प्लान्ट क्वारेन्टाइनले चेकजाँच गरेको पत्र चाहिन्छ । भन्सारले ट्याक्टर भने छाडिदिएको तर करिब १ हजार बिरुवा भन्सारभित्रै रहेको जनाएको छ । पछिल्लो समय प्लान्ट क्वारेन्टाइन चेकजाँच बिना भारतीय बोटबिरुवा भित्रन थालेपछि प्रहरीले निगरानी बढाएको हो ।
"भत्किएको भवन बास, कोचिएर पठनपाठन","बिर्तामोड : बिर्तामोड नगरपालिका२ मा रहेको मोहनमाया माध्यमिक विद्यालयको पक्की भवनको एउटा कोठामा फरक क्षमता भएका बालबालिकाका लागि दुईवटा कक्षा सञ्चालन हुन्छ। एकातर्फको भित्तामा फर्काएर एउटा कक्षा सञ्चालन गरिन्छ भने अर्को तर्फको भित्तामा अर्कै कक्षा। दिनभर एउटा कोठामा कोचिएर पढ्ने २२ जना बालबालिका बेलुका पुरानो चुहिने कच्ची छात्रबासमा रात कटाउँछन्। पानी पर्दा चुहिने किचनमा पानी छेक्दै खाना र खाजा खानुपर्ने बाध्यता छ। २०२४ सालमा स्थापना भएको यो विद्यालयमा २०५२ सालदेखि फरक क्षमता भएका बालबालिकालाई अध्यापन गराउन थालिए पनि उनीहरूको व्यवस्थापन गर्न विद्यालयलाई समस्या छ। समस्या समाधानमा न सरकारलेनै चासो दिएको छ, न स्थानीय तह र जनप्रतिनिधिले नै। सुरुवातमा केही गैरसरकारी संस्थाले उनीहरूको आवास र खानपानमा सहयोग गर्दा व्यवस्थापन ठिकै थियो, विद्यालयका प्रधानाध्यापक शेरबहादुर श्रेष्ठले भने, अहिले सरकारले दिएको छात्रवृत्तिको रकमले विद्यार्थीको व्यवस्थापन गर्नै समस्या हुन्छ। उनका अनुसार वर्षमा बिदा बाहेक दश महिना फरक क्षमता भएका बालबालिका छात्रबासमा बस्ने र त्यति समयका लागि प्रतिविद्यार्थी सरकारले दिने चार हजार छात्रवृत्तिबाट कटाएर ३ हजार ५ सयले एक जना विद्यार्थीलाई पाल्नुपर्छ। पाँच सय रकम विद्यार्थीको खातामा जम्मा गर्ने भएकाले एक जना विद्यार्थीलाई तीन हजार ५ सय रुपैयाँले एक महिना पाल्न समस्या हुने उनको भनाइ छ। छात्रवास मर्मत गर्ने, फर्निचर नयाँ हाल्ने र लुगाफाटो किन्ने त कुरै छैन, श्रेष्ठले अन्नपूर्णसँग भने, उनीहरूका लागि आएको रकमले खाना खाजा खुवाउनै समस्या हुन्छ। टिनको छाना भएको आवास गृहमा पानी चुहिँदा भित्र सुत्ने बालबालिकालाई नचुहिने स्थानमा सार्दै सुताउनुपर्ने बाध्यता छ। आवास गृहमा सुत्ने खाट र टेबुल पुराना भएर मकाउन र भाँचिन सुरु गरेका छन्। यसको मर्मत र नयाँ हाल्ने रकम विद्यालयसँग नभएको प्रअ श्रेष्ठले बताए। विद्यालयले जिल्ला शिक्षा कार्यालय र वडासहित नगरपालिकामा बारम्बार भौतिक सुधार र व्यवस्थापनमा सहयोग गर्न आग्रह गर्दा समेत चासो नदिएको उनको गुनासो छ। बिर्तामोड नगरपालिकाले शिक्षामा ठूलो लगानी गर्ने बताएको छ, श्रेष्ठले भने, तर यस्ता फरक क्षमता भएका बालकालिका पढाउने विद्यालयको भौतिक सुधार र व्यवस्थापनमा हामीले आग्रह गर्दा पनि चासो दिइएको छैन। फरक क्षमता भएका बालबालिकाको शिक्षणका लागि अपांग मैत्री सामान र पाठ्य सामग्री आवश्यक पर्ने भएपनि साधारण शिक्षाको पाठ्यक्रमलाई सांकेतिक भाषाबाट सिकाउनु बाहेकको विकल्प छैन। यस्ता विद्यार्थीका लागि अतिरिक्त क्रियाकलाप अझै बढी हुनुपर्ने हो। खेलकुदका सामाग्रीदेखि भिडियोबाट सिकाउने प्रयोग अन्य विद्यालयमा हुन्छ, शिक्षिका सृजना पौडेलले भनिन्, साधारण शिक्षाको पाठ्यक्रममा पढाउन धेरै समस्या हुने गरेको छ। समस्या राख्दा कहीँकतैबाट सुनुवाई हुँदैन। झापा, मोरङ, सुनसरी, ताप्लेजुङ, पाँचथर र इलामका २२ जना फरक क्षमताका विद्यार्थी अध्यायन गर्ने यो विद्यालयका विद्यार्थीलाई दुईजना शिक्षकशिक्षिकाले अध्यापन गराउनु पर्ने बाध्यता छ। शिक्षा नियामावली अनुसार एकजना शिक्षकले न्यूनतम सातामा २४ पिरियर्ड (घण्टी) पढाउनुपर्ने भए पनि शिक्षक अभावमा एक शिक्षकले पहिलो घण्टीदेखि सातौं घण्टीसम्म त्यही कक्षामा बसेर अध्यापन गराउनुपर्ने बाध्यता रहेको रहेको पौडेलको भनाइ छ। फरक क्षमता भएकालाई पढाउनु धेरै समस्या हुन्छ, शिक्षक हरिप्रसाद राजवंशीले भने, त्यहीँमाथि सातै घण्टी एउटै शिक्षकले पढाउनुपर्छ। फरक क्षमता भएका बालबालिका पढाउने दुईवटा कोटा विद्यालयलाई दिइएको छ। एक कोटा, एक शिक्षक सरकारले दिने हुँदा सो निर्णयनै नियमावली विपरित रहेको उनको भनाइ छ।"
निर्जीव टावरमाथि रिस,नुवाकोट : शुक्रबार राति अज्ञात समूहले नुवाकोटको विदुर नगरपालिका२ अशोकवाटिका रहेको एनसेल टावरमा आगजनी गरेपछि भएको क्षति । आगजनीबाट १० लाख रुयैयाँ बराबरको क्षति भएको प्रहरीको अनुमान छ । शुक्रबार रातिदेखि देशका थुप्रै ठाउँमा एनसेलका टावरलाई लक्षित गरी बम विस्फोट र आगजनी भइरहेको छ । तस्बिर : देवचन्द्र भट्ट अन्नपूर्ण पाेस्ट् एकै रात दर्जन भन्दा बढी एनसेल टावरमा विस्फोट र आगजनी नख्खुको बम विस्फोटमा घाइते एक जनाको मृत्यु
आकाशे पुल बनाउन ढिलाइ,"ललितपुर : चक्रपथ विस्तारको काम सकाएर चिनियाँ कम्पनी सांघाई कन्स्ट्रक्सन ग्रुपले माघमा नेपाल सरकारलाई हस्तान्तरण गयो। आठ लेन सडकमा चिनियाँ कम्पनीले तीनवटा आकाशे पुल बनायो। तर, नेपाली ठेकेदारले जिम्मा लिएका ६ वटा पुल निर्माण अझै सकिएको छैन। पर्याप्त आकाशे पुल नहुँदा सास्ती भोग्नुपरिरहेको स्थानीयको भनाइ छ। चिनियाँ कम्पनीले बागडोल, कोटेश्वर र बी एन्ड बी अस्पताल अगाडि तीनवटा पुल बनाएको हो। थप ६ वटा पुल निर्माणाधीन छन्। चक्रपथ सुधार आयोजनाका इन्जिनियर निरञ्जन शर्मा अर्यालका अनुसार चीनसँग सम्झौता गर्ने बेला यी पुल बनाउने योजना थिएन। चक्रपथमा यात्रुलाई असहज हुने देखेर थप ६ ठाउँका आकाशे पुल निर्माण अघि बढेको उनले सुनाए। यी आकाशे पुल निर्माण सन् २०१८ मा सम्पन्न हुनुपथ्र्यो, उनले भने, असारसम्म म्याद थपिएको छ। चिनियाँ कम्पनीले काम सक्यो तर नेपाली ठेकेदार सुस्त। बालकुमारी, सातदोबाटो, एकान्तकुना खण्डमा १० करोड र महालक्ष्मीस्थान, बल्खु, सानेपा खण्डमा १५ करोड लागतमा पुल बनाइन लागेको हो। एक किलोमिटर अन्तरमा पुल निर्माणाधीन छन्। असारसम्ममा सबै पुल निर्माण सम्पन्न गर्नुपर्ने सम्झौता भएको छ। तर, बालकुमारी र सातदोबाटोमा बिमको तहसम्म मात्र काम भएको छ। एकान्तकुनामा पिलर मात्र उठेको छ। महालक्ष्मीस्थान, सानेपा र बल्खुमा जग हाल्ने काम सकिएको निर्माण कम्पनीले जनाएको छ। हिराचन कन्स्ट्रक्सन, महादेव खिम्ती निर्माण सेवा, अवाले बिल्डर्सले मिलेर ठेक्का लिएका छन्। ठेकेदार पक्षका श्यामकृष्ण श्रेष्ठले ५५ प्रतिशत काम सकाएको दाबी गरे। काम अगाडि बढ्न नसक्नुमा विभिन्न समस्या छन्, उनले भने, कहिले स्थानीयले विरोध गरे, कहिले सामान अभाव भयो। अत्याधुनिक मेसिन अभावले पनि काममा ढिलाइ भएको उनको भनाइ छ। मेसिन भाडामा चलाउनुपरेको उनले सुनाए। उनका अनुसार चिनियाँ कम्पनीले पनि चक्रपथ विस्तार सम्पन्न नभइन्जेल काम नगर्न भनेको थियो। इन्जिनियर अर्यालले नेपालले चिनियाँ कम्पनीभन्दा धेरै पछि काम सुरु गरेको बताए। १०३९ किलोमिटर दूरी रहेको चक्रपथ आयोजनाका लागि १८ डिसेम्बर सन् २०१२ मा चीन र नेपाल सरकारबीच सम्झौता भएको थियो। आठ लेनको अत्याधुनिक सडक बने पनि आकाशे पुले, जेब्राक्रस नहुँदा दुर्घटनाको जोखिम रहेको स्थानीयको भनाइ छ। डिभाइडरका कारण बाटो काट्न दुई किलोमिटर टाढा पुग्नुपर्ने एकान्तकुनाका केशव पौडेलले बताए। जेब्राक्रस र आकाशे पुल नभएका कारण जतासुकै बाटो काटिरहेको देखिन्छ, उनले भने, यसले दुर्घटनाको जोखिम बढाएको छ।"
सर्लाहीमा ट्याक्टर पल्टिएर आगो लाग्दा चालकको मृत्यु,मलंगवा : सर्लाहीको बहरथवा १६ गंगापुरमा शनिबार ट्याक्टर पल्टिएर ब्याट्री सर्ट भई आगो लाग्दा चालकको मृत्यु भएको छ । मृत्यु हुनेमा हरिपुर नगरपालिका १ का २५ वर्षीय राजेश महतो रहेको जिल्ला प्रहरी कार्यालय सर्लाहीका प्रहरी नायव उपरीक्षक विश्वराज खड्काले जानकारी दिएका छन् । शुक्रबार किनेर ल्याएको अन टेस्ट ट्याक्टरले खेत जोत्न जाँदै गर्दा नालामा ट्याक्टर पल्टिएको थियो । पल्टिएको ट्याक्टरबाट तेल चुहिएर ब्याट्रीमा पुगेको र ब्याट्री सर्ट भएर आगो लाग्दा महतो जलेर गम्भीर घाइते भएका थिए । घाइते महतोलाई थप उपचारको लागि भरतपुर लाँदै गर्दा उनको ज्यान गएको प्रहरीले बताएको छ । ट्याक्टर धनी महतो आफैँ थिए ।
जाजरकोटमा पनि एनसेल टावरमा आगजनी,जाजरकोट : जाजरकोटको नलगाड नगरपालिका१ जुरेलीस्थित एनसेलको टावरमा शुक्रबार राती आगजनी भएको छ। आगजनी गर्नेको पहिचान हुन सकेको छैन। अज्ञात समूहले गए राती उक्त एनसेल टावरमा आगजनी गरेपछि रातीको ११ बजेतिर स्थानीय गएर आगो निभाएको प्रहरी नायव उपरीक्षक स्याम खत्रीले जानकारी दिए। घटना हिजो साँझको भए पनि भौगलिक रुपमा विकट भएको हुँदा प्रहरीलाई बिहान मात्र जानकारी भएको जिल्ला प्रहरी प्रमुख खत्रीको बताए। उनले एनसेलको टावरमा ठूलो क्षति हुनबाट स्थानीयले बचाएको बताएका थिए। आगोले टावरमा जडान गरिएका ७ वटा सोलार सेट पड्किएको छ । आगोबाट सोलारका तारहरु जलेर नष्ट भएको बताइएको छ। विप्लवको नेपाल बन्द : कालिकोटमा बम विस्फोट विराटनगर महानगरपालिकामा बम विष्फोट गराउने तीन पक्राउ अरुण तेस्रोको विद्युत गृहमा बम विस्फोटन नक्खुमा रहेको एनसेल कार्यालय परिसरमा बम विस्फोट : तीन घाइते नख्खुको बम विस्फोटमा घाइते एक जनाको मृत्यु जिल्ला प्रहरी कार्यालय र ईलाका प्रहरी कार्यालय दल्लीबाट खटाइएको प्रहरी टोली घटना स्थलमा पुगिसकेको भए पनि थप जानकारी प्राप्त हुन अझै केहि समय लाग्ने डिएसपी खत्रीको भनाइ छ। गए राती नै ललितपुरको नख्खुस्थित एनसेल कार्यलयको गेटमा अज्ञात समूहद्वारा राखिएको शक्तिशाली बम विष्फोट हुँदा तीन जना घाइते भएका थिए। घाइते तीन जनामध्ये एक जनाको उपचारका क्रममा मृत्यु भएको छ।
प्रेमी भेट्न गएकी किशोरी जंगलमा मृत भेटिइन्,"सुर्खेतः प्रेमी भेट्न गएकी सुर्खेतकी एक किशोरी मृत अवस्थामा भेटिएकी छन्। शुक्रबार साँझ आफ्ना प्रेमीले बोलाएपछि एकान्तमा भेट्न गएकी १६ वर्षिया किशोरी शनिबार बिहान जंगलमा मृत अवस्थामा फेला परेकी हुन्। सिम्ता गाउँपालिका४ नाडगाउँकी १६ वर्षिया रेखा खड्का शनिबार बिहान घरभन्दा चारसय मिटरको दुरीमा रहेको जंगलमा मृत अवस्थामा फेला परेको इलाका प्रहरी कार्यालय छिन्चुले जनाएको छ। शुक्रबार साँझ अबेरसम्म घर नआउँदा खड्कालाई परिवारले खोजी गरेका थिए। तर रातभर खोज्दा पनि नभेटाएपछि शनिबार बिहान मात्रै घरभन्दा पर लाश फेला परेको छिन्चुका प्रहरी निरीक्षक निरोज चौलागाईले जानकारी दिए। उनका अनुसार मृतक खड्काको शव रुखमुनितिर फेला परेको हो। साथै रुखमा पासो लगाउन प्रयोग गरिएको सल फेला परेको छ। स्थानीयले खबर गरेपछि हामी घटनास्थल पुग्यौं, त्यहाँ किशोरीको शव भुइमा लडेको अवस्थामा थियो उनले भने, तर रुखको डालीमा खाली सल मात्रै थियो, रुपमा सल मात्रै भएकोले आत्महत्या हो भन्न पनि सकिने अवस्था छैन। रेखाका साथीमार्फत परिवारले शुक्रबार साँझ आफ्ना प्रेमी बिमल भन्ने मोहन चन्दलाई भेट्न गएको जानकारी पाएका थिए। तर छोरी लामो समयसम्म घर नआउँदा खोजीको क्रममा रुखमा सल झुण्डिएको र लाश भुईमा लडेको पाएपछि प्रहरी चौकीमा बलात्कार तथा हत्या गरिएको भन्दै उजुरी दर्ता गराएका छन्। प्रहरी निरीक्षक चौलागाईले मृतक खड्काको घाँटीमा सामान्य निलडाम बाहेक अन्य केही नभेटिएकोले अहिले नै बलात्कारपछि हत्या भएको हो भन्ने स्पष्ट पार्न नसकिने बताए। परिवारको उजुरीका आधारमा रेखाका प्रेमी मोहन चन्दसहित तीन जनालाई प्रहरीले पक्राउ गरी अनुसन्धान थालेको बताएको छ। मृतक खड्काको शव पोस्टमार्टमका लागि पठाइएको छ।"
मोटरसाइकलमा सवार दुईको मृत्यु,दमौली : पृथ्वी राजमार्गअन्तर्गत तनहुँको घाँसीकुवादमौली सडकखण्डमा मोटरसाइकललाई बसले ठक्कर दिंदा दुई जनाको मुत्यु भएको छ। पोखराबाट सुनौली जाँदै गरेको ग १ ख ४७८० नं को यात्रुवाहक बसले डुम्रेबाट दमौलीतर्फ आउँदै गरेको ना ३९ प ९५३८ नं को मोटरसाइकललाई व्यास नगरपालिका१२ घाँसीकुवामा ठक्कर दिंदा मोटरसाइकलमा सवार गोरखाका दुई युवाको मृत्यु भएको जिल्ला प्रहरी कार्यालय तनहुँले जानकारी दिएको छ। मृत्यु हुनेमा मोटरसाइकल चालक गोरखा नगरपालिका१४ बस्ने २१ वर्षीय माधव दराई र मोटरसाइकलमा सवार सोही ठाउँका १६ वर्षीय सुरज परियार रहेको प्रहरीले जनाएको छ। मोटरसाईकल चालक दराईको उपचारका क्रममा मणिपाल शिक्षण अस्पताल पोखरामा तथा पछाडि सवार परियारको उपचारका क्रममा दमौली अस्पतालमा मुत्यु भएको प्रहरीले जनाएको छ। मोटरसाइकलले ओभरटारक गर्न खोज्दा दुर्घटना भएको प्रहरीले जनाएको छ।
शृंखलाबद्ध विस्फोट : विप्लवका १८ कार्यकर्ता पक्राउ,"काठमाडौं : एनसेल टावरमा शृंखलाबद्ध आगजनीको अनुसन्धानमा खटिएको प्रहरी टोलीले घटनामा संलग्न भएको आशंकामा नेत्र विक्रम चन्द विप्लव' नेतृत्वको नेकपाका १८ कार्यकर्तालाई पक्राउ गरेको छ। शुक्रबार राती ललितपुरको नख्खुस्थित एनसेलको मुख्यालयलाई लक्षित गरेर सुरु भएको विष्फोटको घटनापछि भैरहवा, रौतहट पोखरा, काभ्रे, बाग्लुङ र पूर्वी नवलपरासीमा रहेका केही एनसेल टावरमा पनि आगजनी भएको थियो। प्रहरी केन्द्रीय प्रवक्ता एसएसपी उत्तमराज सुवेदीले देशभरको सुरक्षा हाई अलर्टमा राखिएको बताए। उनले भने, 'एनसेलका टावरमा विष्फोट र आगजानी गर्नेमाथि फेरी धरपकड सुरु भएको छ। अहिलेसम्म १८ जना पुगिसके।' प्रहरी प्रधान कार्यालयले देशभरका प्रहरी कार्यालयलाई सर्कुलर जारी गरी संभावित घटनाबारे उच्च सुरक्षा सतर्कता अपनाउन निर्देशन दिएको छ। सुवेदीले भने, 'हामीले प्रहरी युनिटलाई सुरक्षा सतर्कता अपनाउन सर्कुलर जारी गरेका छौं ।आगजानी गर्ने समुहमाथि थप धरपकड जारी छ।' ललितपुरमा एनसेलको कार्यालय अगाडि भएको विष्फोटमा संलग्न भएको आशंकामा मात्रै प्रहरीले ६ जनालाई पक्राउ गरेको छ।"
सुझाव समितिले भेट्यो ढकाल परिवालाई,"इलाम : जालसाजीका कारण गुमेको जमिन फिर्ता गराउन चार दशकदेखि अदालतको ढोका चहारेको सूर्योदय नगरपालिका११ का इन्द्रप्रसाद ढकालको वास्तविकता बुझ्न सूर्योदय नगरपालिकाको जग्गा विवाद समाधान समितिले ढकाल परिवार र स्थानीयलाई भेटेको छ। वडानं ५ का अध्यक्ष तथा समितिका संयोजक प्रेम तामाङ, सदस्य टेक बहादुर राई, नरबहादुर सुवेदी, नगरपालिकाका अमिनसहितको टोलीले ढकाल परिवार र स्थानीयलाई शुक्रबार भेटेर वास्तविकता बुझेको वडानं ११ का अध्यक्ष एवं समिति सदस्य टेकबहादुर राईले बताए। समितिले स्थानीयलाई भेटेर सर्जमिन मुजुल्का समेत गरेको छ। यो पनि पढ्नुहोस : मुद्दा लड्दा सुकुम्बासी मुजुल्कामा स्थानीयले ढकालका बाबु खडानन्दले पञ्चकन्या मन्दिरको फुलबारीका लागि ३५ फुट दिएकोमा ३५ रोपनी पास गराएर तत्कालीन पञ्चले जालसाजी गरेको भन्दै अदालतले हराएको भूमि ढकाल परिवारकै भएको राय दिएका छन्। स्थानीय खेम ढकालले भने, यो परिवारसँग ३५ रोपनी जग्गा दान गर्ने हैसियत देखिदैन। जालसाजी गरी ढकाल परिवारलाई अन्यायमा पारियो। समितिका सदस्य नरबहादुर सुवेदीले समितिले बनाएको प्रतिवेदन नगर कार्यपालिकामा पेश गर्ने बताए। समितिले कार्यपालिका, नगर परिषद, परिषद हुँदै जग्गा फिर्ताका लागि मन्त्रिपरिषद्मा पठाउने गरेको छ। पीडित परिवार, स्थानीय र ढकाल परिवारले उपलव्ध गराएको प्रमाणका आधारमा समितिले प्रतिवेदन तयार पार्ने छ। ढकाल परिवारलाई व्यवस्थापन गरी उद्यानको काम सुरु गर्ने वडाअध्यक्ष राईले जानकारी दिए। नगरले यहाँ उद्यान बनाउन यो वर्ष १५ लाख रुपैयाँ विनियोजन गरेको छ। वडाले ढकाल परिवारका लागि अन्तरिम व्यवस्थापन गर्ने तयारी गरेको छ। अन्नपूर्ण पोस्ट्ले समाचार प्रकाशित गरेकै दिन समितिले ढकाल परिवारलाई भेटेको हो।"
कर्णालीमा बर्सेनि पाठ्यपुस्तककै पिरलो,"सुर्खेत : कर्णालीका हिमाली जिल्लामा शैक्षिक सत्र सुरु भएको दुई साता पुग्न लाग्यो । जाडो बिदापछि फागुन १ गतेबाट यहाँका विद्यालय सञ्चालनमा आएका छन् । तर, पाठ्यपुस्तकबिनै विद्यार्थी स्कुल जान बाध्य छन् । विगतका वर्षमा जस्तै यसपालि पनि हिमाली जिल्लाका विद्यार्थीले पाठ्यपुस्तक पाउन सकेका छैनन् । समयमै पाठ्यपुस्तकको ढुवानी नहुने समस्या यो वर्ष पनि दोहोरिएको छ । हिमाली जिल्ला हुम्ला, डोल्पा, मुगु र जुम्लामा विद्यार्थीले नयाँ शैक्षिक सत्र सुरु भइसक्दासमेत पाठ्यपुस्तक पाएका छैनन् । पाठ्यपुस्तक नभएकै कारण ती जिल्लाका अधिकांश विद्यार्थी विद्यालयमा हाजिर पनि भएका छैनन् । पाठ्यपुस्तक अभावकै कारण विद्यार्थीलाई विषयवस्तु बुझाउन कठिनाइ भएको र विद्यालय सञ्चालनमा चुनौती थपिएको शिक्षकको गुनासो छ । ढुवानीमा हुने लापरवाही र छपाइमा हुने ढिलाइका कारण यहाँका विद्यार्थीले समयमै पाठ्यपुस्तक नपाउने समस्या छ । भौगोलिक विकटता र ढुवानीको समस्या देखाएर जनक शिक्षा र ढुवानी ठेकेदारले ती जिल्लामा समयमै पाठ्यपुस्तक पुर्याउन नसकिएको जवाफ दिने गरेका छन् । अघिल्लो वर्ष पाठ्यपुस्तकबिनै परीक्षा दिन बाध्य यहाँका विद्यार्थीले यो वर्ष समयमै पाठ्यपुस्तक पाउने अपेक्षा गरेका थिए । विद्यार्थीको हातमा पुस्तक नै पुगेका छैनन्, पाठ्यपुस्तक नहुँदा धेरै विद्यार्थी स्कुल आउनै मानेका छैनन्, डोल्पाको दुनैस्थित बालमन्दिर आधारभूत विद्यालयका प्रधानाध्यापक अम्बिका हमालले भनिन्, गत वर्ष पनि विद्यार्थीले किताब नै पाएनन्, यसपालि पनि किताब आएका छैनन् । हामीलाई सधैं पाठ्यपुस्तककै पिरलो हुन्छ, पुस्तकबिना हामीले विद्यार्थीलाई कसरी विषयवस्तु बुझाउने ? डोल्पाको जगदुल्लाह गाउँपालिकामा रहेको महादेव निमाविका विद्यार्थी । नयाँ शैक्षिक सत्र सुरु भएसँगै हरेक वर्ष नयाँ उत्साहका साथ विद्यार्थी विद्यालय जान्छन् । तर, आफूले पढ्ने पाठ्यपुस्तक हातमा नहुँदा उनीहरू शिक्षकले भनेको र सुनाएको भरमै परीक्षा दिन बाध्य छन् । चन्दननाथ नमुना माध्यमिक विद्यालय जुम्लामा कक्षा १० मा अध्ययनरत मनीष महतारा भन्छन्, अघिल्ला वर्ष हामीले समयमा किताब पाएनौं, यसपालि पनि हाम्रो हातमा किताब छैन । शिक्षकले सुनाएको भरमा मात्र परीक्षा दिनुपर्ने बाध्यता छ, यसले हामीलाई समस्या भएको छ । किताबबिनै पढ्नुपर्ने बाध्यताका कारण आफूहरूलाई नतिजा कमजोर हुने चिन्ताले सताउने गरेको उनले सुनाए । यो समस्या नौलो भने होइन । बर्सेनि देखिने यो समस्याका कारण विद्यार्थी मात्र होइन, शिक्षकलाई पनि समस्या हुने गरेको छ । पाठ्यपुस्तकबिनै पढाउनुपर्ने बाध्यताले विद्यार्थीलाई पढाएको विषय नै बुझाउन कठिन हुने गरेको हो । पुस्तकका लागि बर्सेनि यहाँका शिक्षक र अभिभावकले हारगुहार गर्दै आएका छन् । तर, विद्यार्थीको हातमा समयमै पुस्तक पुग्दैनन् । वर्षौंदेखि पाठ्यपुस्तक अभावमा पेलिएका हिमाली जिल्लाका विद्यार्थीको हातमा पाठ्यपुस्तक उपलब्ध गराउने प्रयास भइरहेको प्रदेश सरकारले दाबी गरेको छ । कर्णाली प्रदेशका सामाजिक विकासमन्त्री दल रावलले पाठ्यपुस्तकको उपलब्धताका लागि जनक शिक्षासँग आफूहरूले पहल गरिरहेको जनाए । उनले भने, कर्णालीको शैक्षिक गुणस्तर वृद्धिका लागि हामी सचेत छौं, यस वर्ष पाठ्यपुस्तकबिना कोही विद्यार्थीले पनि परीक्षा दिनुपर्ने अवस्था आउने छैन । चाँडै सबै विद्यार्थीको हातमा पुस्तक पुग्छ, हामीले पहल गरिरहेका छौं । केही जिल्लाका सदरमुकाममा रहेका गोदाममा पाठ्यपुस्तक पुगेको भए पनि विद्यार्थीको हातमा भने पुग्न सकेका छैनन् । पुराना किताब मागेर पढ्दै विद्यार्थी पाठ्यपुस्तक अभावमा अधिकांश विद्यार्थीले पुराना किताब मागेर पढ्दै आएका छन् । नयाँ पाठ्यपुस्तक नपुगेपछि विद्यार्थीले अघिल्लो कक्षामा प्रवेश गरेका विद्यार्थीसँग रहेका किताब माग्दै पढ्ने गरेका हुन् । नयाँ किताब पढ्ने रहर भए पनि साथी र छिमेकी विद्यालयका विद्यार्थीसँग रहेका पुराना किताब मागेर पढ्नुपर्ने बाध्यता विद्यार्थीसँग छ । जुम्लाको चन्दननाथ नमुना मावि कक्षा १० का मनीष महताराले भने, नयाँ किताब पढ्ने रहर छ, रहर भएर मात्र नहुने रहेछ । अघिल्लो वर्षका दाइ र दिदीले पढेका किताब मागेर पढ्ने गरेका छौं, कतिपयले त पुराना किताब पनि पाएका छैनन् । दुर्गम डोल्पामा पनि विद्यार्थीले पुराना किताबबाटै पढ्ने गरेका छन् । विशेषगरी माथिल्लो डोल्पामा पाठ्यपुस्तकको चरम अभाव हुने गरेको छ । यातायातको पहुँचमा नरहेका माथिल्लो डोल्पाका शेफोक्सुण्डो, डोल्पोबुद्ध र छार्काताङ गाउँपालिकामा खच्चडमा बोकाएर पाठ्यपुस्तक लैजाने गरिन्छ । पाठ्यपुस्तक नहुँदा विद्यार्थीले सम्भव भएसम्म पुराना किताब र नहुँदा किताबबिनै परीक्षा दिने गरिरहेका छन् ।"
रेडपाण्डाको छालासहित एकजना पक्राउ,"रुकुम पश्चिम : मुसीकोट नगरपालिका वडा नं १ गिलबाङबाट प्रहरीले रेडपाण्डाको तीन थान छालासहित एक जनालाई पक्राउ गरेको छ। ग ५ प ११६५ नम्बरको मोटरसाइकमा चढेर आएका बाँफिकोट गाउँपालिका वडा नंं ३ कोलचौरका २३ वर्षीय विकास बिकलाई पक्राउ गरेको प्रहरीले जनाएको छ । रेडपाण्डाको छाला ओसारपसार भइरहेको भन्ने गोप्य सूचनाका आधारमा खटिएको प्रहरी टोलीले शुक्रबार दिउँसो तीन बजेतिर छालासहित बिकलाई पक्राउ गरेको डीएसपी सुमित खड्काले जानकारी दिए। मोटरसाइकल पछाडि बस्ने प्रतीक भने प्रहरीलाई आक्रमण गरेर फरार भएको र आक्रमणबाट एकजना प्रहरी घाइते भएको डीएसपी खड्काले बताए । फरार व्यक्तिको खोजीकासाथै घटनाबारे थप छानबिन भइरहेको प्रहरीको भनाइ छ। उच्च पहाडी क्षेत्र तथा हिमाली भेगमा पाइने रेडपाण्डाको तस्करी संगठित रुपमा भएको हुनसक्छ, डीएसपी खड्काले भने, पक्राउ परेका व्यक्ति र बरामद गरेको छाला जिल्लामा रहेको वन डिभिजनलाई जिम्मा लगाउने उनले बताए ।"
३५ हजार विद्यार्थीलाई छैन खाजा,"वीरगन्ज : सरकारले लागू गरेको दिवा खाजा कार्यक्रम अधिकांश विद्यालयमा सञ्चालन हुन सकेको छैन। आर्थिक रूपमा कमजोर र विपन्न समुदायका बालबालिकाको शिक्षामा पहँुच बढाउने उद्देश्यले सरकारले उक्त कार्यक्रम सञ्चालन गरेको हो। दिवा खाजा कार्यक्रमका लागि शिक्षा, विज्ञान तथा प्रविधि मन्त्रालयले पर्साका सबै १४ स्थानीय तहमा चालु वर्षको पहिलो महिनामै बजेट निकासा गरेर पठाइसकेको छ। तर , तीमध्ये तीन वटा स्थानीय तहका सामुदायिक विद्यालयमा मात्र यो कार्यक्रम लागू छ। अरू बाँकी ११ वटा स्थानीय तहका विद्यालयमा भने आर्थिक वर्षको ७ महिना बितिसक्दा पनि दिवा खाजा कार्यक्रम सञ्चालन हुन सकेको छैन। मन्त्रालयको योजना महाशाखा प्रमुख घनश्याम अर्यालका अनुसार पर्साका चार वटा नगरपालिकामा करिब एक करोड २५ लाखको दरले र १० वटा गाउँपालिकामा एक करोडको दरले रकम निकासा गरिएको हो। शिक्षा विकास तथा समन्वय इकाइ पर्साका प्रमुख कृष्ण सिग्देलका अनुसार पर्साको वीरगन्ज महानगरपालिका, ठोरी गाउँपालिका र छिपहरमाई गाउँपालिकाका सामुदायिक विद्यालयमा मात्र दिवा खाजा कार्यक्रम सञ्चालनमा छ। पोखरिया, बहुदरमाई र पर्सागढी नगरपालिका तथा जिराभवानी, जगरनाथपुर, पटेर्वासुगौली, पकहामैनपुर, धोबिनी, विन्ध्यवासिनी, सखुवाप्रसौनी र कालिकामाई गाउँपालिका गरी ११ स्थानीय तहका सामुदायिक विद्यालयमा दिवा खाजा कार्यक्रम सञ्चालन नभएको सिग्देलले बताए। मन्त्रालयले दिवा खाजाको रकम पर्साको १४ वटै स्थानीय तहको खातामा साउनमै निकासा गरी पठाइसके पनि ११ स्थानीय तहले त्यो रकम विद्यालयको खातामा नपठाइदिएका कारण उक्त कार्यक्रम सञ्चालनमा आउन नसकेको शिक्षकको भनाइ छ। सामुदायिक विद्यालयका बालविकासदेखि कक्षा ५ सम्मका बालबालिकालाई लक्ष्य गरी शिक्षा, विज्ञान तथा प्रविधि मन्त्रालयले ०७५७६ मा पर्सासहित १२ जिल्लामा दिवा खाजा कार्यक्रम सञ्चालन गरेको हो  सामुदायिक विद्यालयका विद्यार्थीका लागि दिवा खाजा कार्यक्रम सञ्चालन कार्यविधि २०७३ मा सामुदायिक विद्यालयको बालविकासदेखि ५ कक्षाका प्रतिविद्यार्थी दैनिक १५ रुपैयाँका दरले एक शैक्षिक सत्रमा कम्तीमा पनि १ सय ८० दिनसम्म विद्यालयले खाजा खुवाउनुपर्ने उल्लेख छ। शिक्षकका अनुसार दिवा खाजा कार्यक्रमका लागि मन्त्रालयबाट स्थानीय तहको खातामा आएको बजेटमा नगरपालिका र गाउँपालिकाका प्रमुख प्रशासकीय अधिकृत र लेखापालले कमिसन मागेका कारण ११ स्थानीय तहका विद्यालयमा उक्त कार्यक्रम सञ्चालनमा आउन नसकेको हो। मन्त्रालयले ससर्त अनुदानअन्तर्गत स्थानीय तहमा बालबालिकाका लागि पठाएको दिवा खाजा कार्यक्रमको रकममा स्थानीय तहका कर्मचारी, जनप्रतिनिधि र प्रधानाध्यापकबीच कमिसनको कुरा नमिलेका कारण ११ वटा स्थानीय तहका सामुदायिक विद्यालयका करिब ३५ हजार बालबालिका ७ महिनादेखि दिवा खाजाबाट वञ्चित भएका हुन्। हरेक दिन खाजा खुवाउन एक जना विद्यार्थीको नाममा १५ रुपैयाँका दरले रकम आएको छ तर कर्मचारीले त्यसमध्ये तीन रुपैयाँ कमिसन दिने भए मात्र रकम विद्यालयको खातामा पठाइदिन्छौं भनेर बार्गेनिङ गरेका छन्, जिराभवानी गाउँपालिकास्थित एक सामुदायिक विद्यालयका प्रधानाध्यापकले भने, मैले बच्चाको खाजामा कमिसन दिन सक्दैनौं भन्दिएँ, त्यही भएर अहिलेसम्म विद्यालयको खातामा रकम आएको छैन। शिक्षा विकास तथा समन्वय इकाइका स्रोत व्यक्ति तथा दिवा खाजा कार्यक्रमका सहजकर्ता छोटेलाल साहले भने दिवा खाजा कार्यक्रमको बजेट मन्त्रालयबाट स्थानीय तहको खातामा समयमै आए पनि कर्मचारी र जनप्रतिनिधिबीच कार्यक्रम सञ्चालन सम्बन्धमा अन्योल रहेका कारण ढिलाइ भएको बताए। अर्का स्रोतव्यक्ति नेपालेन्दु साहले पनि स्थानीय तहका कर्मचारी र जनप्रतिनिधिलाई पटकपटक आग्रह गर्दा पनि उनीहरूले चासो नै नदेखाएकाले समस्या भएको बताए। शिक्षा विकास तथा समन्वय इकाइका पर्सा प्रमुख कृष्ण सिग्देलले भने दिवा खाजा कार्यक्रमको बजेट, मन्त्रालयले सीधै स्थानीय तहको खातामा पठाएकाले इकाइको खासै सरोकार नरहेको बताए। पटेर्वासुगौली गाउँपालिकाकी उपाध्यक्ष ममता महतो थारूले भनिन्, प्रतिविद्यार्थी जम्मा १५ रुपैयाँ आएको छ, त्यसले खाजा खुवाउन सम्भव नै नदेखिएपछि हामीले दिवा खाजा कार्यक्रम स्थगन गरिदिएका हौं।सरकारले पर्सामा दिवा खाजाको कार्यक्रम लागू गरेको सात महिनासम्म पनि कार्यक्रम सञ्चालन हुन नसकेको र अहिले पनि यसबारे अन्योल रहेकाले दिवा खाजा कार्यक्रमका लागि जिल्लामा आएको बजेट खर्च हुन नसकी फ्रिज भएर जाने मन्त्रालयको योजना महाशाखा प्रमुख घनश्याम अर्यालले बताए।"
फेसबुक ह्याक भएपछि प्रहरीको सहयोग खोज्दै कलाकार राजु,नुवाकोट : फेसबुक ह्याक भएपछि कलाकार राजु पौडेल सहयोग माग्दै प्रहरीसम्म पुगेका छन्। हास्य टेलिशृङ्खला मेरी बास्सैका निर्देशकसमेत रहेका राजु मास्टरको फेसबुक ह्याक भएको हो। फेसबुक ह्याक भएपछि दोषीमाथि कारबाहीको माग गर्दै उनी प्रहरीसम्म पुगेका हुन्। फेसबुकमा अनावश्यक तस्बिर पोस्ट हुन थालेपछि पौडेल प्रहरीसम्म पुगेका हुन्। राजुले प्रहरीको टेकुस्थित कार्यालयमा विद्युतीय कारोवार ऐन अन्र्तगत छानबिन गरेर कारबाहीको माग गरेका छन्। पौडेलले आफ्नो फेसबुक शुक्रबार साँझ ६ वजेबाट ह्याक भएपछि प्रहरीमा उजुरी दिएका हुन्। ह्याक भएको पौडेलको फेसबुकमा कोरियन भाषाका शब्द लेखिएको छ।
"गोरखामा एनसेल टावरमा आगजनी, एक करोड क्षति","गोरखा : गोरखा नगरपालिका वडा नम्बर १० को विरेनचोक डाँडामा रहेको एनसेल टावरमा अज्ञात समूहले आगजनी गरेको छ। शुक्रबार राती भएको आगजनीका कारण लगभग एक करोडको क्षति पुगेको एनसेलले दावी गरेको छ। आगजनीका कारण सोलार प्यानल, ब्याट्री, जिपिएस् पावर प्यानल जलेको एनसेलले बताएको छ। जिल्ल प्रहरी कार्यलय गोरखाका प्रहरी टोली अहिले घटनास्थलमा पुगेको छ। घटनाको बारेमा थप अध्ययन भइरहेको जिल्ला प्रहरी कार्यलय गोरखाका एस् पि भोला रावलले बताएका छन्। आगजनीको जिम्मा कसैले नलिए पनि विप्लव समूहले आगजनी गरेको आशंका प्रहरीले गरेको छ।"
"नख्खु बम विस्फोट : मृतको परिवारलाई क्षतिपूर्ति, घाइतेलाई निशुल्क उपचार","ललितपुर : नख्खु बम विस्फोटमा मृत्यु हुनेको परिवारलाई सरकारले क्षतिपूर्ति दिने घोषणा गरेको छ। शनिबार विहान मेडिसिटी अस्पताल पुगेका गृहमन्त्री रामबहादुर थापाले विस्फोटमा घाइते हुनेहरूको पनि उपचार खर्च सरकारले नै व्यहोर्ने घोषणा गरे। शुक्रबार बेलुका नख्खुस्थित एनसेलको टावरमा भएको बम विस्फोटमा घाइते भएका सिंहप्रसाद गुरुङको राति साढे १ बजे मृत्यु भएको थियो। गुरुङको दुवै खुट्टा चुँडिएको, कम्मरका हड्डीहरु भाँचिएका र रगत बग्ने ठूला नशाहरु काटिएको अस्पतालले जनाएको छ। विस्फोटमा परी घाइते भएका प्रतिक्षा खड्का र उरुषा मानन्धरको मेडिसिटी अस्पतालमै उपचार भइरहेको छ।"
डोल्पाका ३ स्थानीय तहमा ताला,"डोल्पा : माथिल्लो डोल्पाका शेफोक्सुण्डो र डोल्पोबुद्ध गाउँपालिकाको कार्यालयमा ताला लागेको दुई महिना पुगेको छ । जाडो बढेको भन्दै सहर छिरेका कर्मचारी त फर्केनन् नै, तहमै बसेर सेवा दिने कसम खाएका जनप्रतिधिसमेत लामो समयसम्म जिल्लामा फर्केका छैनन् । सामान्य सिफारिसलगायत अन्य सेवाका लागि स्थानीय तहका कार्यालयमा पुग्ने अधिकांश नागरिक रित्तो हात फर्किनुपरेको नागरिक समाज डोल्पाका अध्यक्ष शेरबहादुर बुढाले बताए । त्यस्तै, छार्काताङसोङ गाउँपालिका कार्यालयमा पनि ताला लागेको साता पुगेको छ । तीनवटै स्थानीय तहका जनप्रतिनिधि कोही कात्तिक र कोही पुसदेखि गाउँपालिकामा नबसेको स्थानीय बताउँछन् । भौगोलिक कठिनताका कारण नागरिक एक दिनसम्मको पैदल यात्रा गरी पालिकाको कार्यालयमा पुग्छन्, बुढाले भने, अब सामान्य नागरिकले जनप्रतिनिधि खोज्दै काडमाडौं नै जाने कुरा पनि भएन, तीन महिनादेखि पालिकाबाट उपलब्ध हुने सेवा पाउन सकिरहेका छैनौं । जाडो सुरु हुनेबित्तिकै कर्मचारी जिल्लामा नबस्ने गरेको प्रवृतिबाट हैरान भएका यहाँका नागरिकलाई जनप्रतिनिधि आएपछि नियमित सेवा पाइने आस थियो । तर, अहिले स्थानीय तहका अधिकांश जनप्रतिनिधि नै जिल्लाबाहिर छन् । तहको कामको सिलसिलामा देशका विभिन्न सहरमा पसेका जनप्रतिनिधि दुईतीन महिनादेखि फर्केका छैनन् । जनप्रतिनिधि र कर्मचारी जाडो छल्न जिल्लाबाहिर गएपछि डोल्पाका केही स्थानीय तहमा ताला लागेको हो । स्थानीय सरकार गठन भएपछि आँगनबाटै सरकारी सेवा पाउने आशा राखेका नागरिक दैनिक तहका कार्यालयमा धाउने र सेवा नपाएर फर्किने गरेका छन् । स्थानीय तहका प्रमुख, उपप्रमुख र प्रमुख प्रशासकीय अधिकृत सहरतिरै बसेका छन् । जिल्लाका दुई नगरपालिका र ६ गाउँपालिकाका जनप्रतिनिधि अहिले पालिकाको कामका लागि भन्दै कोही संघीय राजधानी, कोही प्रदेश राजधानी त कोही आफ्नो घर भएका तराईका जिल्लामा बसिरहेका छन् । आठ वटा तहमा गरी जम्मा दुई वटा पालिकाका उपप्रमुख मात्रै जिल्लामा उपस्थित छन् । त्रिपुरासुन्दरी नगरपालिकाका उपप्रमुख चन्द्रकुमारी बुढा र जगदुल्ला गाउँपालिकाका उपाध्यक्ष अमृता लामा आफ्ना तहमा बसेर सेवा प्रदान गरिरहेका छन् । यस्तै, तहका प्रमुख र प्रशासकीय अधिकृत मंसिरदेखि नै जिल्लाबाहिर छन् । जसले गर्दा पालिकाका प्रशासनिक कामसमेत ठप्प छन् । गाउँबाटै सबै अधिकार दिन्छौं भनेर निर्वाचित भए तर हिउँद लाग्नेबित्तिकै उही पुरानै चलन सुरु भइहाल्यो, मिसन नेपाल डोल्पाका अध्यक्ष ओमेन्द्र केसीले भने, कर्मचारीलाई रोक्नुपर्ने ठाउँमा धमाधम आफैं जिल्लाबाहिर बस्न थालेपछि जनप्रतिनिधिबाट सेवाको के अपेक्षा गर्नु ? पालिकाको काममा भन्दै यति लामो समयसम्म कार्यालय नै बन्द गरी जिल्ला बाहिर बसेपछि सेवाग्राही आक्रोशित भएका छन् । कर्मचारी र जनप्रतिनिधि सबै लामो समयसम्म अनुपस्थित हुँदा असारसम्म सम्पन्न गर्नुपर्ने विकासे योजना अहिलेसम्म सम्झौता हुन नसकेको स्थानीय ओमबहादुर चन्दले बताए ।"
सिरहाका युवकको भारतमा गोली हानी हत्या,"सिरहा : महिना दिन नबित्दै फेरि सिरहाका एक युवकको भारतीय भूमिमा हत्या भएको छ। सिरहाको धनगढीमाई नगरपालिका ६ मोथियाही गाउँका १७ वर्षीय सुभाष यादवलाई भारतमा गोली हानी हत्या गरिएको हो। यसअघि माघ तेस्रो साता सिरहाकै लाहान नगरपालिकाका २४ वर्षीय गजेन्द्र यादवको भारतको पिपराही चर्खाहीमा कुटपिटपछि हत्या भएको थियो। फेरि एकपटक त्यस्तै घटना दोहोरिन गएको छ। मंगलबार घरबाटै बेपत्ता भएका सुभाष यादव घाइते अवस्थामा बुधबार भारतको खुटौनामा भेटिएका थिए। स्थानीय र भारतीय सुरक्षाकर्मीको सहयोगमा उनलाई उपचारका लागि दरभंगा लगिएको थियो। त्यहाँ पनि उपचार सम्भव नहुँदा पटना पुर्याइएको थियो। पटनामा उपचारको क्रममा बिहीबार उनको मृत्यु भएको हो। उनीमाथि तीन गोली प्रहार भएको प्रहरीले बताएको छ। भारतीय अस्पतालमै पोष्टमार्टम गराई परिवार जनलाई शुक्रबार भारतीय सुरक्षाकर्मीले शव बुझाएका थिए। पीडित परिवारले सिरहा प्रहरीमा पनि किटानी जाहेरी दिन लाग्दा उनलाई फेरी पोष्टमार्टम गराउन धरान पठाइएको थियो। शनिबार उनको दाहसंस्कार भएको छ। मृतकको बुबा वैदेशिक रोजगारमा साउदी गएका छन्। घटनापछि आमा पटकपटक बेहोस भइरहँदा आफन्तजनले उपचारका लागि अस्पताल भर्ना गराएका छन्। उस्तै घटना लहान २४ का ३५ वर्षीय गजेन्द्र यादव पनि सोही तरिकाले बेपत्ता भएका थिए। माघ १८ गते बेपत्ता भएका उनको शव दुईदिन पछि भारतको पिपराही चर्खाहीमा फेला परेको थियो। मृतक यादवको अनुहारमा ढुँगा, इँटाले प्रहार गरेको निलडाम देखिएको थियो। उनले प्रयोग गरेको मोटरसाइकल र मोबाइल भने फेला परेन। माइत आएकी दिदी अनिता यादवलाई घर पुर्याउन यादव स ८ प ८४२७ नम्बरको सेतो कलरको अपाचे मोटरसाइकलमा दक्षिणवर्ती गाउँ गेरुवाहा गएका थिए। दिदीलाई पुर्याएपछि लहान फर्किएका गजेन्द्र बेखबर भए। आफन्तले इलाका प्रहरी कार्यालय लहानमा खोजीका लागि निवेदन दिएका थिए। त्यही दिन लहान बजारमा गाउँलेले यादवलाई एक्लै देखेको बताएका छन्। यी दुवै घटनाको प्रकृति एउटै देखिएको छ। दुवैको हत्या भारतीय भूमिमा भएको थियो। दुवै हत्याको कारण अहिलेसम्म नखुलेको प्रहरीको भनाइ छ। अनुसन्धानमा कठिनाइ हुने र आफू सजिलै बच्ने मानसिकताले अपराधीले पारी गएर अपराध गर्ने गरेको स्रोतले बतायो। दुवै घटनाको जाहेरी प्रहरीमा दर्ता भएको छ। सिरहा प्रहरी प्रमुख एसपी जीवन श्रेष्ठका अनुसार घटनामा भारतीय सुरक्षाकर्मीसँग पनि छलफल भइरहेको छ। के कति कारणले घटना भएको खुलेको छैन। हामीले जाहेरीको आधारमा अनुसन्धान बढाएका छौँ, एसपी श्रेष्ठले भने, पीडितलाई न्याय दिलाउन कुनै कसर बाँकी राख्दैनौँ। उनका अनुसार घटना अभियुक्तलाई पक्राउ गर्न प्रहरी परिचालन गरिएको छ। मानवअधिकारीको ध्यानाकर्षण सिरहामा बढ्दै गरेको अपराधको घटनामा मानवअधिकारकर्मीले ध्यानाकर्षण गराएका छन्। शनिबार मानवअधिकारका क्षेत्रमा काम गर्ने एक दर्जना संघ संस्थाले संयुक्त प्रेस विज्ञप्ती जारी गर्दै बालिका बलात्कार तथा निर्ममतापूर्ण ढंगले हत्या गर्ने सम्मको जघन्य अपराधका घटना घटिरहेको अवस्थाप्रति ध्यानाकर्षण भएको बताएका छन्। सिरहा जिल्लामा फागुन ७ गते एकैदिन दुई जना बालिका बलात्कृत भएको घटना सार्वजनिक भएको छ। बलात्कृत बालिकाको स्वास्थ्य अवस्था गम्भीर छ। त्यस्तै एक महिना नबित्दै दुई युवकको भारतीय भूमिमा हत्या भएको छ। समाजमा व्याप्त हुँदै गएको हिंसालाई बेलैमा नियन्त्रण गर्न अपराध गर्नेहरुलाई कानूनी दायरामा ल्याउनुपर्ने कुरा विज्ञप्तीमा उल्लेख छ।"
नुवाकोटमा पनि एनसेल टावरमा आगजनी,नुवाकोट : नुवाकोट दरवार क्षेत्रनजिकै रहेको एनसेलको टावरमा आगजनी भएको छ । विदुर नगरपालिका२ अशोकवाटिका डँंडामा रहेको एनसेलको टावरमा शुक्रबार राति अज्ञात समूहले आगजनी गरेको जिल्ला प्रहरी कार्यालय नुवाकोटले जनाएको छ । आगजनीबाट एनसेलको टावरका विभिन्न उपकरण जलेर ध्वस्त भएको जिल्ला प्रहरी प्रमुख प्रहरी उपरीक्षक कृष्णबहादुर पल्लिमगरले जानकारी दिए । आगजनीबाट १० लाख रुपैयाँ बराबरको क्षति भएको अनुमान गरिएको छ । आगजनीपछि उक्त टावरमार्फत जोडिँदै आएको एनसेलको फोनसेवा अवरुद्ध भएको छ । आक्रमण गर्ने व्यक्ति तथा समूहको पह्चिान भइनसकेको र अनुसन्धान जारी रहेको प्रहरीले जनाएको छ । एकै रात दर्जन भन्दा बढी एनसेल टावरमा विस्फोट र आगजनी
समाज कल्याण परिषद्ले ७ महिनासम्म झेल्नुपर्यो दुई सदस्य सचिव,"काठमाडौं । संस्था : समाज कल्याण परिषद्। पद : (एक सदस्यीय) सदस्य सचिव। पदाधिकारी भने दुई। सदस्य सचिवमा कानुनतः एउटा व्यक्ति मात्रै रहने व्यवस्था छ। तर परिषद्मा सात महिनायता दुई सदस्य सचिव अस्तित्वमा रहे। परिषद्बाट लिने सेवासुविधा पनि दुवैले छाडेनन्। एउटै पदमा रहे पनि दुवै सदस्य सचिवको भूमिका भने फरकफरक रह्यो। एउटा कुर्सीमा बस्न हानथाप भएन। परिषद्मा सदस्य सचिवका रूपमा नियुक्त डिल्ली भट्टले सात महिना महिला, बालबालिका तथा ज्येष्ठ नागरिक मन्त्रालयमा हाजिर मात्रै गरी बिताए। परिषद्का काम गर्न उनलाई अनुमति थिएन। तर उनले परिषद्कै गाडी प्रयोग गरे। शुक्रबार मन्त्रिपरिषद्ले उनलाई बर्खास्त गरे पनि उनले अझै गाडी फिर्ता गरेका छैनन्। मन्त्रालयकै सहसचिव राजेन्द्रकुमार पौड्याल भने मन्त्रालयमा हाजिर भएपछि काम गर्न परिषद् जान्थे। उनीहरूको यस्तो दैनिकी बिहीबारसम्मै कायम रह्यो। परिषद्का सदस्य सचिव भट्टले दैनिक बिहान ११ बजे सधैंजसो हाजिर गर्दै आएका थिए। भदौदेखि मन्त्रालयमा हाजिर मात्रै गरेका भट्टलाई परिषद्का सबै पदाधिकारीसँगै शुक्रबार मात्रै सरकारले निलम्बन गरेको हो। भट्टले गरेको अनियमितता छानबिन गर्न सरकारले भदौ दोस्रो हप्ता छानबिन आयोग गठन गरेपछि उनलाई मन्त्रालयमा काजमा लगिएको थियो। उनको ठाउँमा मन्त्रालयकै सहसचिव राजेन्द्रकुमार पौड्याललाई सदस्य सचिवको जिम्मेवारी दिइएको हो। मन्त्रिपरिषद्को निर्णयमा भट्टलाई मन्त्रालयमा काज तानेर पौड्याललाई सदस्य सचिवका रूपमा खटाउने निर्णय गरेको हो। भट्टलाई २०७३ जेठमा तत्कालीन मन्त्री सीपी मैनालीले नियुक्त गरेका हुन्। परिषद्को सदस्य सचिवको कार्यकाल चार वर्षको हुन्छ। परिषद्मा यस्ता घटना बिरलै हुनेमध्ये हुन्। यसअघि सदस्य सचिव रवीन्द्र यादवलाई मन्त्रालयमा हाजिर गराएर उनको ठाउँमा सहसचिव नारायण काफ्लेलाई नियुक्त गरिएको थियो। त्यस बेला तीन महिना मात्रै दुई व्यक्ति सदस्य सचिव थिए। परिषद्ले दुवैलाई सेवासुविधा उपलब्ध गराउँदा आर्थिक भार बढे पनि यस विषयमा मन्त्रालय मौन छ। यसअघि मन्त्रालयबाट परिषद्मा निजामती सेवाका कर्मचारीले सदस्य सचिवको जिम्मेवारी सम्हालेका थिए। नियुक्त भएका सदस्य सचिवको पदावधि सकिएपछि चार जना कर्मचारीले यसरी नै जिम्मेवारी पाएका थिए। सात महिनासम्म दुई जना सदस्य सचिव कायम रहँदा परिषद्को ढुकुटीको पनि दोहन भएको छ। परिषद्का सदस्य सचिवले लिने सेवासुविधा दुवैले लिएकाले व्ययभार बढेको हो। मन्त्रालयबाट खटिने परिषद्को सदस्य सचिवले तलब मात्रै त्यहाँबाट बुझे पनि अन्य सुविधा परिषद्बाट लिने गरेका छन्। गाडी, इन्धनदेखि बैठक भत्तासम्म उनले परिषद्बाट लिइरहेका छन्। गाडी र नियमअनुसार परिषद्ले उपलब्ध गराउने भत्ता तथा टेलिफोन खर्चबाहेक केही नलिएको सदस्य सचिव राजेन्द्रकुमार पौड्यालको दाबी छ। स्रोतका अनुसार उनले सचिव र सहसचिवबीचको तलब अन्तरबराबरको रकम मासिक परिषद्बाट बुझ्ने गरेका छन्। सदस्य सचिव भट्टले भने परिषद्मा पौड्याल आएपछि आफ्नो सेवासुविधामा कटौती भएको बताए। सदस्य सचिवसहित पदाधिकारीले दुई सय लिटर तेल पाउने व्यवस्था छ। त्यस्तै गाडीको पनि व्यवस्था छ। भट्टले प्रयोग गर्ने बा१७ च ३९९८ नम्बरको डस्टर गाडी पौड्यालले प्रयोग गरिरहेका छन्। यता भट्टलाई परिषद्ले एनजीओबाट प्राप्त हाइलेन्स गाडी उपलब्ध गराएको छ। बर्खास्तीमा परेका सदस्य सचिव भट्टसहित उपाध्यक्ष र कोषाध्यक्षले प्रयोग गर्दै आएको गाडी फिर्ता गर्न परिषद् प्रशासनले शुक्रबार निर्देशन दिएको छ। परिषद्ले दुवैलाई सेवासुविधा उपलब्ध गराउँदा आर्थिक भार बढे पनि यस विषयमा मन्त्रालय मौन छ। कि त निलम्बन गरी खाली ठाउँमा ल्याउनुपथ्र्यो। दुवैलाई सदस्य सचिव पदमै राखेकाले कानुनी रूपमा सेवासुविधा रोक्न मिल्दैन, परिषद्का एक उच्च अधिकारीले भने। पौड्याल भने कहिलेसम्म परिषद्मा सदस्य सचिवका रूपमा खटिनेछन् भन्ने टुंगो छैन। सरकारले भट्टराई आयोगको प्रतिवेदनका आधारमा अनियमितता तथा भ्रष्टाचार आरोपमा दुई पटक स्पष्टीकरण सोधेपछि उपाध्यक्ष नीलमणि बराल, कोषाध्यक्ष वीरबहादुर ठगुन्ना, सदस्य सचिव डिल्ली भट्ट, सदस्य इन्द्रकुमार झा र गोकर्ण भट्टलाई पदबाट बर्खास्त गर्ने निर्णय गरेको हो। पदाधिकारी सबैलाई गत माघदेखि मन्त्रालयमा हाजिर गराइएको थियो। साथै सोही आयोगको प्रतिवेदनका आधारमा सरकारले उनीहरूमाथि अख्तियार दुरुपयोग अनुसन्धान आयोगले आवश्यक छानबिन गर्न सरकारलाई भनेको हो। एउटै पदमा दुई जना पदाधिकारी रहनु आफैंमा राम्रो होइन, तयसमाथि आर्थिक भारसमेत बढायो। बाहिर पनि राम्रो सन्देश गएन, परिषद्का एक उच्च अधिकारीले अन्नपूर्णसँग भने। समाज कल्याणका कर्मचारी काम ठप्प पारेर आन्दोलनमा समाज कल्याण परिषद्का बैंकखाता ४२ वटा ! समाज कल्याणमा पदाधिकारीको ब्रह्मलुट समाज कल्याण परिषद्मा ब्रह्मलुट : अनुसन्धानको जिम्मा अख्तियारलाई समाज कल्याणमा भ्रष्टाचार : अनुसन्धानको जिम्मा अख्तियारलाई"
जनतालाई पानी खोज्न जनप्रतिनिधि जंगलजंगल,"खाँदबारी : संखुवासभाको पाँचखपन नगरपालिकाका मेयर विपिन राई नेतृत्वको टोलीले गाग्रो बोकेर जंगल चहारेको दुई साता हुन लाग्यो । राई नेतृत्वको टोलीले ३ हजार परिवारलाई पुग्ने पानीको मुहान खोजी गरिरहेको छ । गाउँभन्दा माथिका धेरै जंगल घुमे पनि खास उपलब्धि हात नपरेको मेयर राईको भनाइ छ । जलस्रोतको धनी देशका गाउँमा जनता पानी नपाएर प्याकप्याक परेका छन्, उनले भने, पानीको चरम अभाव टार्न सकिन्छ कि भनेर हिँडे पनि भरपर्दो मुहान फेला पार्न सकेका छैनौं । साना मूल मात्र भेट्यौं । उनका अनुसार वडानम्बर ९ स्थित भालुखोप जंगल सिरानमा एउटा मुहान फेला परेको छ । तर, त्यसले पानी पुग्न सक्ने सम्भावना नरहेको मेयरले सुनाए । मुहान भेटिए उनी गाग्रोमा पानी थाप्न थाल्छन् । कति समयमा भरिन्छ भनेर हिसाब निकाल्छन् । उक्त मुहानबाट पानी ल्याउँदा कति परिवारलाई पुर्याउन सकिन्छ भनेर अनुमान लगाउँछन् । यसरी नाप्दा एउटा मुहानबाट प्रतिसेकेन्ड ५ लिटर पानी आउने पत्ता लागेको छ । पाँचखपनका लिङलिङ, खप्टुवा, खमारे, खानीगाउँ, अर्चले, डाँडागाउँलगायत ठाउँका बासिन्दाले पाँच वर्षयता पानी समस्या झेल्दै आएका छन् । वडा नम्बर ४, ५, ६, ७ र ८ मा खानेपानीको चरम अभाव छ । नजिकमा मुहान छैन, भएका पनि सुके । पानी अभावमा धेरै परिवार बसाइँ गएका छन् । ३ हजारभन्दा बढी परिवारले खानेपानी अभाव झेलिरहेका छन् । स्थानीय सरस्वती आधारभूत विद्यालयका शिक्षक भीम बम्जन तामाङका अनुसार हिउँद लागेपछि पानीको चिन्ता हुन्छ । खानेपानी अभाव भएपछि जनप्रतिनिधिसहित हामीले धेरै ठाउँमा मुहान खोजी गर्यौं, उनले भने, सबैलाई पुग्ने मुहान फेला परेको छैन । उनका अनुसार भालुखोप सिरानको मुहानमा अरू मिसाएर गाउँमा पानी ल्याउन सकिन्छ । सामान्य खालका मुहान फेला परे पनि टाढा रहेका कारण कसरी पानी ल्याउने भन्ने तनाव थपिएको छ, उनले भने, पानी अभाव हुँदा मेयर आफैं खाली गाग्रो बोकेर मुहान खोज्दै हिँड्नुपर्ने अवस्था आयो । उनका अनुसार २ हजार परिवारलाई धान्न सक्ने मुहान भेटिएको हो । भने, बाँकीका लागि पानीको जोहो कहाँबाट गर्न सकिन्छ भन्ने टुंगोमा पुग्न सकेका छैनौं । ४० जनाको जम्बो टोलीमा टोलीमा उपमेयर भीमदेवी राई, वडाध्यक्षहरू पाँचपखन४ का काजीमान तामाङ, ५ का रामबहादुर तामाङ, ६ का नरेशकुमार श्रेष्ठ, ७ का कृष्णबहादुर खड्का, ८ का छत्रबहादुुर न्यौपाने र ९ का कुलबहादुर तामाङ संलग्न छन् । यस्तै वडासदस्य, प्राविधिक, स्थानीय शिक्षक र गाउँका अगुवा पनि छन् । बजेट ५० लाख, लाग्ने १५ करोड मेयर राईका अनुसार मुहान खोजी र योजना सञ्चालन गर्न ५० लाख रुपैयाँ विनियोजन गरिएको छ । तर, यो बजेट पूर्वाधार तयार गर्नमै खर्च हुने देखिएको छ । थप रकमका लागि प्रदेश र संघीय सरकारसँग आग्रह गरिएको उनले सुनाए । विभिन्न मुहानलाई एकत्रित गरी पानी ल्याउन १५ करोड रुपैयाँ खर्च लाग्ने अनुमान प्राविधिकले गरेका छन् । उपमेयर राईका अनुसार तत्काल योजना सञ्चालन गरी पानी वितरण गर्नुपर्ने अवस्था छ । एउटा मात्र मुहानको पानी दीर्घकालसम्मका लागि पर्याप्त हुने देखिएन, उनले भनिन्, ओढारेसहितका विभिन्न मुहानको पानी संकलन गरी ल्याउनुपर्ने अवस्था छ । कुवा रित्तिए बित्यास ! खानीगाउँकी रामदेवी श्रेष्ठलाई अन्य कामभन्दा पनि पानीको चिन्ता हुन्छ । घरभन्दा दुई घण्टा टाढाको कुवामा पानी लिन उनी प्रत्येक दिन बिहान ३ बजे पुग्छिन् । ३ बजे कुवा पुगेर लाइनमा बस्दा ५ बजेतिर पानी भर्ने पालो आउँछ, उनले भनिन्, कहिलेकाहीं त कुवाको पानी रित्तिएर अस्थायी धारोबाट पानी आउँदैन । त्यत्तिकै फर्कनुपर्छ । घर आइपुग्दा बिहानको ७८ बज्छ । उज्यालो भुइँमा नझर्दै कुवा चहारेर पानी जम्मा पर्नुपर्ने स्थिति रहेको खानीगाउँकै चन्द्रकुमारी विकको भनाइ छ । राति नै पुग्नेले पानी भर्न पाउँछन् नभए कुवा रित्तिएर खाली फर्कनुपर्छ, उनले भनिन्, लाइनमा बस्दा पनि पानी भर्न नपाउँदा झैंझगडासमेत भएको छ । कतिपय छिमेकीबीच बोलचाल बन्द भएको छ । संखुवासभा पाँचखपन४ खानीगाउँको कुवा भरिएर धारामा पानी आउने आसमा लाइन लागेका स्थानीय । बिहान ३ देखि रातको १० बजेसम्म कुवा रुङ्छन्, स्थानीय । बढीमा चारपाँच घण्टा कुवामा जम्मा हुने पानीले कतिलाई पुग्नु ? त्यो पानी त धारोबाट झर्दाझर्दै रित्तिन्छ, उनले भनिन्, कुवामा को अगाडि पुग्ने भन्ने होडबाजी हुन्छ । ढिलो पुग्नेले पानी भर्न पाउँदैनन् । गुप्तेश्वर आधारभूत विद्यालयका प्रधानाध्यापक लोकबहादुर श्रेष्ठलाई पानी अभावले बसाइँ गएको खबर सुन्दा अचम्म लाग्थ्यो । तर, हाम्रो गाउँले पनि त्यही नियति भोग्नुपरिरहेको छ, उनले भने, १० परिवार बसाइँ गइसकेका छन् । अन्य परिवार पनि हिँड्न खोज्दै छन् । पाँच वर्षयता पानीका मुहान सुक्ने क्रम बढेकाले यस्तो अवस्था आयो । चैतवैशाखमा तीनचार घण्टा तलको सभा खोलाको पानी बोकेर ल्याउनुपर्ने उनको भनाइ छ । सरकारले समयमै विकल्प खोजी गर्ने हो भने हामीले काकाकुुलको जुनी पार गर्छौं, उनले भने, राति नै कुवा पुग्दा मात्र पानी पाउन सकिन्छ । हैन भने पानी नभएर पकाउन नपाउँदा दिनभर भात पनि खान नपाउने अवस्था छ । गाउँमा अन्य खाद्यवस्तु किनेर खान पाए पनि पानी भने किनेर खान नपाइने उनले सुनाए । समस्या समाधान नगर्ने हो भने गाउँ छाड्नेको संख्या बढ्ने उनले बताए । १० परिवार हिँडे बसाइँ स्थानीय सरकारका लागि पानी अभाव चुनौती बनेको छ । पानीकै लागि बसाइँ जाने क्रम बढिरहेको छ । खानेपानी अभाव समाधान गर्न नसके अझै बसाइँ सर्नेको संख्या बढ्ने देखिन्छ, उनले भने, पानीको जोहो गरेर बसाइसराइ रोक्नु चुनौती बनेको छ । पाँचखपन४ खानीगाउँका गंगाबहादुर विक, गोपाल विक, चन्द्र श्रेष्ठ, गणेश विक, भीम श्रेष्ठ, गंगा श्रेष्ठलगायत १० परिवार बसाइँ हिँडेको स्थानीय बुद्धि श्रेष्ठले बताए । वन फँडानी, भूक्षयका कारण मुहान सुक्ने भएकाले संरक्षणका लागि मुहान वरपर वृक्षरोपण गर्नुपर्ने जिल्ला वन महासंघ संखुवासभाका अध्यक्ष बद्री सापकोटाको भनाइ छ । वातावरणीय अध्ययन नगरी जथाभावी सडक विस्तार भइरहेका छन् । वन फँडानी पनि बढेको छ, उनले भने, मुहानलाई असर गर्ने गरी सडक बनाउँदा धेरै गाउँका बासिन्दा काकाकुल छन् । पानीका स्रोत सुकाउने गतिविधि बन्द गरिनुपर्छ । जलवायु परिवर्तनको असर पनि पानीका मुहानमा पर्न थालेको उनको बुझाइ छ । यसतर्फ पनि सचेत रहनुपर्ने बेला आएको उनले बताए ।"
नख्खुको बम विस्फोटमा घाइते एक जनाको मृत्यु,"ललितपुर : शुक्रबार राति ललितपुरको नख्खुमा भएको बम विस्फोटमा परी घाइते भएका एक जनाको मृत्यु भएको छ । नख्खुस्थित एनसेलको टावरमा गराइएको बम विस्फोटमा परी घाइते भएका सिंहप्रसाद गुरुङको मेडीसीटी अस्पतालमा उपचारका क्रममा मृत्यु भएको अस्पतालका जेनेरल मेनेजर विजय रिमालले जानकारी दिएका छन् । रिमालकाअनुसार गुरुङको राति साढे १ बजेतिर मृत्यु भएको हो । घाइते गुरुङको दुवै खुट्टा चुँडिएको, कम्मरका हड्डीहरु भाँचिएका र रगत बग्ने ठूला नशाहरु काटिएको पाइएको मेनेजर विजय रिमालले बताए । अत्याधिक रक्तश्राबका कारण उनलाई बचाउन नसकिएको उनले स्पष्ट पारे । घाइते गुरुङलाई सुरुमा अल्का अस्पताल लगिएको, त्यसपछि बीएन्ढ बी हुँदै अन्तिममा मेडिसिटी अस्पताल लगिएको थियो । लमलुङ स्थायी घर भएका ४९ वर्षीय गुरुङ हाल ललितपुरको भैंसेपाटी बस्दै आएका थिए । बम विस्फोट कसले गराएको भन्नेबारे खुलेको छैन ।"
एकै रात दर्जन भन्दा बढी एनसेल टावरमा विस्फोट र आगजनी,"काठमाडौँ : निजी क्षेत्रको मोबाइल प्रदायक कम्पनी एनसेलको नख्खुस्थित मुख्य कार्यालयमा कुकर बम विस्फोट गरेलगत्तै देशका दर्जन बढी जिल्लामा आक्रमण भएको छ । यसअघि नेत्रविक्रम चन्द विप्लव नेतृत्वको नेकपाले आक्रमण गरेकै शैलीमा दर्जन भन्दा बढी जिल्लामा रहेकाा एनसेलका टावरमा आगजनी र बम आक्रमण भएको हो । यस पटकको आक्रमणमा पनि विप्लव नेतृत्वको नेकपाकै हात रहेको आशंका गरिए पनि उसले अहिलेसम्म घटनाको जिम्मेवारी लिएको छैन । भैरहवास्थित अन्नपूर्णकर्मी सलमान खानका अनुसार रुपन्देहीको गैडहवा गाउँपालिका वडा नम्बर ३ सूर्यपुरास्थित एनसेलको टावरमा आगजनी गरिएको छ । यो घटनाको पुष्टि रुपन्देहीका एसपी हृदय थापाले गरेका छन् । अपरिचित व्यक्तिले बोरामा आगो सल्काएर टावरमा आगजनी गरेको उनले बताए । आगजनीले टावरका तार जलेर नष्ट भएका छन् । घटनास्थलमा प्रहरी तत्काल पुग्दा मानवीय र अन्य ठूलो क्षति हुन नपाएको थापाले बताए । रौतहटमा पनि प्राप्त समाचार अनुसार रौतहटको चन्द्रपुर नगरपालिकास्थित गैडाटारमा रहेको एनसेलको टावरमा पनि आगजनी गरिएको छ । त्यहाँ भएको आगजानीपछिका क्षतिको विवरण प्राप्त भइसकेको छैन । पोखरामा आगजनी शुक्रबार राति करिब १० बजे पोखरा महानगरपालिका२७ चन्द्रकालिका डाँडाँको नाकस्थित एनसेलको टावरमा आगजनी भएको छ । प्रहरी कार्याल सिस्वाका अनुसार डाडाँमा रहेकाले दम्कमल आउँदा आउँदै टावर जलेर नष्ट भएको हो । एनसेलको टावर जलेपछि लेखनाथ क्षेत्रमा विद्युत र इन्टरनेटको लाइन काटिएको थियो । काभ्रेमा पनि काठमाडौँ नजिकैको काभ्रेमा पनि एनसेलको टावरमा आगजनी गरिएको छ । काभ्रेको कोसीपारीस्थित भुम्लु गाउँपालिकास्थित सल्ले भुम्लु डाँडामा रहेको एनसेलको बिटिएस टावरमा आगजनी भएको हो । तर क्षतिको विस्तृत विवरण आइसकेको छैन । बागलुङमा पनि क्षति शुक्रबार राति नै बागलुङका विभिन्न स्थानमा रहेकाा एनसेलका टावरमा आगगजनी भएको छ । बागलुङ नगरपालिका७ मुल्पानी, गल्कोट नगरपालिका८ काँडेवाँस र निसीखोला गाउँपालिका७ राजकुतमा रहेको एनसेलको टावरमा आक्रमण भएको हो । टावरमा आगलागी भएको देखेपछि स्थानीयले प्रहरीलाई खबर गरेका थिए । मध्यविन्दुमा पनि आक्रमण पूर्वी नवलपरासीको मध्यविन्दु नगरपालिका वडा नम्बर ७ अम्रसामा एनसेलको टावरमा आगजनी गरिएको छ । शुक्रबार राति नौ बजेतिर एनसेलको टावरमा आगजनी भएको प्रहरीले जनाएको छ । नवलपुर प्रहरीका अनुसार आगजनीबाट एनसेलको टावरमा क्षति पुगेको छ । स्थानीयका अनुसार सुरुमा विस्फोट गराएर आगो लगाइएको हो । आगजनीपछि नवलपुर क्षेत्रमा एनसेलको नेट्वर्कले काम गर्न छाडेको छ । कन्चनपुरको शुक्लाफाँटा नगरपालिका वडा नम्बर ४ मा रहेको टावरमा पनि विस्फफाेेट र आगजनी गरि क्षति गरिएको छ एनसेल खरिदविक्री : २०५८ देखिको विवरण खोतल्दै सरकार नक्खुमा रहेको एनसेल कार्यालय परिसरमा बम विस्फोट : तीन घाइते कमलपोखरीको रेष्टुरेन्टभित्र बम ! राजधानीमै कसले पड्कायो बम ? प्रहरी यसो भन्छ"
कपिलवस्तुमा गोली प्रहार गरी महिलाको हत्या,तौलिहवा : कपिलवस्तुको वाणगंगा नगरपालिकामा४ कुवेरापुरमा अज्ञात समूहको गोली प्रहारबाट एक महिलाको ज्यान गएको छ । गएराति घरमै बसिरहेका बेला अज्ञात समूहको गोली प्रहारबाट अनिता पौडेलको मृत्यु भएको प्रहरीले जनाएको छ । प्रहरीकाअनुसार महिलाको शवलाई पोष्टमार्टमको तौलिहवा अस्पताल पठाइएका छ। घटनाको वितृत वितरण भने आउन बाँकी छ । जिल्ला प्रहरी कार्यालय कपिलवस्तुका प्रहरी नायव उपरीक्षक रवि रावलले मृत्यु हुने महिला अनिता पौडेल रहेको पृष्टि गरे । घटना कसले गराएको र के कारण हो ? भन्नेबारे अनुसन्धान भइरहेको रावलले जानकारी दिए । जानकारीअनुसार राति खान खाएर घरमै बसिरहेको बेला दुई जना अपरिचित व्यक्तिले पौडेलमाथि गोली प्रहार गरेका थिए । उनीहरु गोली प्रहार गरी भागेको प्रत्यक्षदर्शीले बताएका छन ।

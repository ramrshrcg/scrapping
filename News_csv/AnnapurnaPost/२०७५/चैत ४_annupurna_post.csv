शीर्षक,विवरण
स्थानीय सरकारका छाडातन्त्र,"आम नागरिकले स्थानीय सरकार बनेपछि लालपुर्जा, नागरिकता, राहदानीलगायत विगतमा सदरमुकाम धाएर लिनुपर्ने थुप्रै सेवासुविधा घरआँगनबाटै पाउने अपेक्षा गरेका थिए। संविधानले आफ्नो क्षेत्रभित्रका प्राकृतिक स्रोतसाधनको उपयोग गर्ने कानुन बनाएर आफैं लागू गर्ने कार्यकारी अधिकार स्थानीय सरकारलाई दिएको छ। अधिकार प्रयोग गर्दै नागरिकप्रतिको दायित्व पनि वहन गर्नुपर्ने हुनाले स्थानीय सरकारलाई आँगनका सरकार तथा गाउँका सिंहदरबार को उपमा पनि दिइएको छ। तर सरकार गठन भएको दुई वर्ष बितिसक्दा पनि कानुनले दिएको अधिकार जनताले उपभोग गर्न पाएका छैनन् आफ्नै प्रतिनिधिको कमजोरीका कारण। जनप्रतिनिधिहरू स्वयं पनि आफ्नै अधिकार प्रयोगमा हिच्किचाइरहेका छन्। कतिसम्म भने आफ्नो अधिकार कति हो भन्ने विषयमा समेत उनीहरू अलमलमा रहेको अवस्था छ। यसैको परिणाम हो सरकार गठन भएको दुइ वर्षसम्म पनि आफ्ना लागि बनाउनुपर्ने कानुन, मापदण्ड र थुप्रै कार्यविधि बनाउन नसक्नु। सरकार सञ्चालनमा सहज होस् भनेर केन्द्रमा संघीय मामिला तथा सामान्य प्रशासन मन्त्रालयले ४२ वटा नमुना कानुन बनाएर स्थानीय तहलाई पठाइसकेको छ। तर यी कानुन अधिकांश स्थानीय सरकारले पालना गरेका छैनन् र आफैंले नयाँ कानुन बनाउन पनि सकेका छैनन्। एक सय सातवटासम्म कानुन चाहिनेमा बढीमा ३० वटा कानुन र कार्यविधि तथा मापदण्डका आधारमा स्थानीय सरकार सञ्चालन भइरहेका छन्। अन्य कानुन निर्माणका लागि उनीहरू अझै पनि केन्द्रकै मुख ताकिरहेका छन्। यसैले पनि पुष्टि गर्छ जनतालाई घरदैलोमै सेवा दिन गएका उनीहरू कि सक्षम छैनन्, कि त जनतालाई दिएको वाचा पूरा गर्न प्रतिबद्ध छैनन्। जनताको दैनिक जीवनसँंग सम्बन्धित कानुन बनाउन नसके पनि अधिकार प्रयोगमा भने उनीहरू पछि परेका छैनन्। बैठक बसेर निर्णय गरेकै भरमा भए पनि आफ्ना सेवासुविधा लिइरहेकै छन्। कनिकुथी बनाएको आर्थिक पक्षसँग सम्बन्धित नीतिनियमका भरमा आफ्नै सुविधाका लागि गाडी किन्न र विकास निर्माणको नाममा डोजर खरिद गर्न भने पछि परेका छैनन्। यस्तै विकासे काममा आर्थिक अनियमितता गरेको आरोपमा जनप्रतिनिधिको छविसमेत धुमिल हुन पुगेको छ। तसर्थ जनताको वास्तविक सरकार मानिने स्थानीय निकायलाई सबल, सक्षम र विवादरहित बनाउन सबैभन्दा चनाखो रहनुपर्ने सरकार प्रमुख नै हुन्। संघीयताको सफल अभ्यास गरिसकेका मुलुकको अध्ययन गरेर होस् या नेपालमै पनि तुलनात्मक रूपमा संघीयताको राम्रो अभ्यास गरिरहेका कतिपय स्थानीय सरकारका सफलतालाइ हेरेर भए पनि सक्षम हुनु तिनको दायित्व हो। जनताको सेवा चटक्कै बिर्सेर सुविधाभोगी जीवन जिउने प्रवृत्ति पनि मुख्य समस्या बनिरहेको छ। यसतर्फ पनि स्थानीय सरकार विशेष सजग रहनुपर्छ। किनकि संघीयता कार्यान्वयनमा गएका यस्ता सरकार भविष्यमा गठन हुने सरकारका लागि उदाहरणीय बन्न सक्नुपर्छ। अहिले अनुशरण गरिएका सफल अभ्यासलाई पछिका पुस्ताले पनि स्विकार्नेछन्। तर संघीयता कार्यान्वयनमा ल्याउने पहिलो पुस्ताले नै बदनामी कमाउने मात्र काम गर्यो भने त्यो अभिशाप हुन सक्छ। स्थानीय सरकार आफैंमा स्वायत्त शासकीय अंग हुन्। संविधान र संघीय कानुन उल्लंघन नहुने गरी तिनले आफ्ना कानुन आफैं बनाउन पाउँछन्। त्यो अभ्यासमा दह्रोसाथ उभिनुपर्छ। कानुनी बलमा मात्र निर्णय गर्ने परिपाटीले सुशासन ल्याउँछ। नत्र अराजकता र अनियमितता मौलाउँछ। संघीयतालाई पनि धक्का पुर्याउँछ। बेलैमा यसमा विचार पुर्याउन जरुरी छ।"
तीनकुनेमा जाम,कोटेश्वरको सवारी चापले हरेक दिन साँझ तीनकुनेमा जाम हुने गरेको छ । सोमबार साँझ राजधानीको तीनकुने कोटेश्वर खण्डमा देखिएको दृश्य । तस्बिर : उमा विष्ट
नोट छाप्ने भनेर ठग्ने दुई पक्राउ,"काठमाडौं : महानगरीय प्रहरी परिसर टेकुले नोट छाप्ने भनेर ठग्ने २ जनालाई सोमबार पक्राउ गरेको छ। पक्राउ पर्नेमा म्याग्दीका भीमबहादुर मल्ल र ओखलढुंगाका मानबहादुर सुवेदी छन्। उनीहरूले सक्कली नोटलाई स्प्रिट र बेटाडिन दलेकै भरमा नोट बनाउने भन्दै कागजको बन्डल दिएर ठगेका हुन्। परिसरमा ठग्ने तरिका देखाउँदै सुवेदी र मल्लले भने, हामीले पनि भर्खरै सिकेका हौं। परिसर प्रमुख लामाले यसका अन्य गिरोह हुनसक्ने आशंकामा अनुसन्धान अघि बढाएको बताए।"
"चन्द्रगढी सामुदायिक वनमा भीषण आगलागी, अझै नियन्त्रणमा आएन",राधा खनालरविन भट्टराई झापा : झापाको भद्रपुर१० मा रहेको चन्द्रगढी सामुदायिक वनमा भिषण आगलागी भएको छ । करिब साडे सात बजेबाट लागेको आगो वनको १० विघा क्षेत्रफलमा फैलिएको छ । अचानक फैलिएको आगो हावाहुरी चलिरहेकाले नियन्त्रणमा समस्या देखिएको छ । हावाहुरी चलेको र आगोले ठुलो रुप लिएकाले दमकलको सहायतामा पनि आगो नियन्त्रणमा ल्याउन समस्या भएको जिल्ला प्रहरी कार्यालय झापाले जनाएको छ । आगो नियन्त्रणका लागि सयौं स्थानीय बासिन्दा पनि जुटेका छन् । साथै सेना पनि खटिएको छ । बस्ती र सामुदायीक वनबीचको क्षेत्रमा चिया बगान रहेकाले बस्तीमा आगो पुग्ने सम्भावना भने कमै छ ।
किर्ते कागज गरेको आरोपमा मालपोतका दुई कर्मचारी पक्राउ,गुलरिया : सरकारी कागज किर्ते गरेको आरोपमा प्रहरीले मालपोत कार्यालय बर्दियाबाट दुईा कर्मचारीलाई पक्राउ गरेको छ। बाँके प्रहरीबाट पक्राउ पुर्जीसहित पक्राउ गर्न आदेश दिएपछि जिल्ला प्रहरी कार्यालय बर्दियाको टोलीले भूमिसुधार तथा मालपोत कार्यालय बर्दियाका नायव सुब्बा कृष्णलाल शर्मा र खरिदार भूमिराज पोखरेललाई पक्राउ गरेको हो। सरकारी कागज किर्ते मुद्दामा फरार रहेका उनीहरुलाई पक्राउ गरी बाँके प्रहरीलाई बुझाइएको जिल्ला प्रहरी कार्यालय बर्दियाका प्रहरी उपरीक्षक सुरेन्द्रप्रसाद मैनालीले जानकारी दिए। उनीहरु उपर बाँके जिल्लामा सरकारी कागज किर्ते गरेको मुद्दा चलिरहेको छ।
मकवानपुरमा गाँजा र भरुवा बन्दुकसहित दुई पक्राउ,"हेटौंडा : मकवानपुर प्रहरीले पश्चिम मकवानपुरबाट लागूऔषध गाँजा ६१ किलो पाँच ग्राम र भरुवा बन्दुक एक नाल सहित एक जनालाई पक्राउ गरेको छ। राक्सिराङ गाउँपालिका ७ स्थित चन्द्र बहादुर चेपाङको घर खानतलासी गर्दा प्रहरीले लुकाएर राखेको गाँजा र भरुवा बन्दुक सहित उनलाई पक्राउ गरेको हो। ४५ को वर्षीय बलराम भन्ने चेपाङले सातवटा प्लास्टिकका बोरामा गाँजा लुकाएर राखेको अवस्थामा फेला पारेको मकवानपुर प्रहरी प्रमुख एसपी सिंहले बताए। प्रहरीले उनले गाँजा नजिक राखेको भरुवा बन्दुक पनि बरामद गरेको उनले जानकारी दिए । प्रहरीले राक्सिराङ गाउँपालिक७ बाटै ७८ केजी गाँजा र दुई नाल बन्दुकसहित सर्गलाल चेपाङलाई पक्राउ गरेको छ। २० वर्षीय चेपाङलाई ६ वटा बोरा र सानो एक वटा प्लास्टिकको पोकामा लुकाएर राखेको गाँजा बरामद गरेको एसपी सिंहले बताए। चेपाङको दुईवटा घरबाट उक्त परिणामको गाँजा र बन्दुक बरामद गरिएको उनले जानकारी दिए। पक्राउ परेकालाई म्याद थप गरी लागुऔषध नियन्त्रण ऐन, २०३३ अनुसार थप अनुसन्धान भइरहेको मकवानपुर प्रहरीले जनाएको छ।"
४५ किलो गाँजासहित ३ पक्राउ,"हेटौंडा : मकवानपुर प्रहरीले ४५ किलो लागुऔषध गाँजा, कार सहित पाँचजनालाई पक्राउ गरेको छ। तीमध्ये तीनजना भारतीय नागरिक रहेको प्रहरीले बताएको छ। पूर्व पश्चिम राजमार्ग अन्तर्गत हेटौंडा १५ बाट चेकजाँचको क्रममा हेटौंडाबाट बीरगंजतर्फ जाँदै गरेको भारतीय डब्लु बि ०६६३०९ नम्बरको कार चेकजाँचका क्रममा कारभित्र फल्स बटन बनाएर लुकाएको अवस्थामा ४५ किलो गाँजा बरामद गरिएको प्रहरीले जनाएको छ। गाजासहित पक्राउ पर्नेमा भारत भागलपुर बिहार बस्ने ३०वर्षीय बिष्णु कुमार साह, २८ वर्षीय अहमद गुल्जार र भारत पूर्वी चम्पारण मोतिहारी बस्ने ३०वर्षीया रेणु देवी रहेको मकवानपुर प्रहरी प्रमुख एसपी मुकेश सिंहले बताए।उनीहरुले चारपाटे आकारमा ३० वटा पोकामा गाँजा लुकाएर राखेका थिए।"
डिस्चार्ज भइन् पूर्वमुमा वडामहारानी रत्न,काठमाडौं : पूर्वमुमा वडामहारानी रत्न शाहको स्वास्थ्यमा सुधार आएपछि डिस्चार्ज गरिएको छ। दुई साता लामो उपचारपछि उनलाई सोमबार डिस्चार्ज गरिएको हो। रुघाखोकी लागेपछि स्वास्थ्य झन् विग्रँदै जाँदा गत फागुन २१ नर्भिक इन्टरनेशनल अस्पतालमा भर्ना गरिएको थियो। ९१ वर्षीया शाहमा पिसाबको समस्या देखिएको छ। उपचारमा संलग्न चिकित्सकलाई उद्धृत गर्दै अस्पतालका नायव महाप्रबन्धक आरपी मैनालीले स्वास्थ्यस्थितिमा उल्लेख्य सुधार भएपछि डिस्चार्ज गरिएको जानकारी दिए। उपचारका क्रममा सहयोग पुर्याउने चिकित्सकलगायत कर्मचारीलाई पूर्वमुमा वडामहारानी शाहले धन्यवाद दिएकी छन्। उनी पूर्वराजा ज्ञानेन्द्रकी आमा हुन्। युवराज पारस शाह हजुरआमालाई लिन नर्भिक अस्पताल अस्पताल पुगेका थिए।
जन्म दिनमा स्वास्थ्य केन्द्रलाई एम्बुलेन्स,"सिन्धुली : 'क्रि' फिल्मका निर्माता सुवास गिरीले आफ्नो जन्मदिनको अवसरमा सिन्धुलीको एक प्राथमिक स्वास्थ्य केन्द्रलाई एम्बुलेन्स प्रदान गरेका छन्। गिरीलो आफ्नौं ३८ औं जन्म दिनको अवसर पारेर दुधौली नगरपालिका५ को सिर्थौली प्राथामिक स्वास्थ्य केन्द्रलाई एम्बुलेन्स हस्तान्तरण गरेका हुन्। फिल्म निर्माणसँगै विभिन्न व्यवसायमा आवद्ध गिरीले आफ्नो जन्मदिनको अवसरमा स्थानीय स्तरका सर्वसाधरणलाई सहयोग होस् भन्ने उद्देश्यका साथ एम्बुलेन्स सहयोग गरेको जानकारी दिए। गिरी दुधौली नगरपालिका ९ का स्थायी बासिन्दा हुन्। गिरीले आफ्नो एक्लो लगानीमा सुविधा सम्पन्न एम्बुलेन्स उक्त स्वास्थ्य केन्द्रका अध्यक्ष तथा दुधौली नगरपालिका ५ का वडाध्यक्ष चन्द्रकिसोर थारुलाई हस्तान्तरण गरेका हुन्। एम्बुलेन्स हस्तान्तरणका क्रममा गिरीले गाउँमा सर्वसारधणका लागि न्युन शुल्कमा एम्बुलेन्स सेवा दिने गरी व्यवस्थापन गर्न समेत स्वास्थ्य केन्द्रलाई बताएका छन्। उनले भने, 'गाउँमा बिमारी हुँदा, सर्पको डसाई हुँदा तथा दुर्घटना हुँदा समेत समयमा एम्बुलेन्स नपाउँदा उपचार अभावमा धेरैले ज्यान गुमाई रहेको थाहा पाएपछि जन्म दिनको अवसरमा यस्तो एम्बुलेन्स किनेर हस्तान्तरण गरेका हुँ।' जन्म दिनमा बाहिर गएर धेरै खर्च गर्नुभन्दा त्यो पैसालाई सामाजिक क्षेत्रमा खर्च गर्नु उचित लागेर सहयोग गरेको गिरीले थपे । कार्यक्रममा गिरीले अवका दिनमा 'सुवास फाउन्डेसन' नै दर्ता गरेर दुधौली क्षेत्रमा स्वास्थ्य र शिक्षा क्षेत्रको विकासमा आफ्नो कमाईको १० प्रतिशत रकम खर्च गर्ने समेत उद्घोष गरे। निर्माता गिरीले हालसम्म 'हो यही माया हो, नोभेम्बर रेन, क्लासिक, पर्व र क्रि' जस्ता फिल्म निर्माण गरिसकेका छन्। बुवाको स्मृतिमा बेड सहयोग जिल्लाका समाजसेवी एवं सिन्धुली ट्रष्टका अध्यक्ष उज्जवल विक्रम थापाले आफ्ना स्वर्गीय बुवाको स्मरणमा सिन्धुली अस्पतालको आपतकालीन कक्षलाई ११ थान बेड र म्याट्रस्ट सहयोग गरेका छन्। अस्पताल परिसरमा एक कार्यक्रमको बीच थापाले स्वर्गीय बुवा मोहन विक्रम थापाको स्मृतिमा १ लाख ५१ हजार रुपैयाँको ११ थान बेड र म्याट्रेस्ट सहयोग गरेको अस्पताल विकास समितिका अध्यक्ष प्रलाद पोखरेलले जानकारी दिए। 'अस्पतालमा वेड अभाव हुँदा दुर्घटना तथा आकस्मिक रुपमा हुने रोग प्रकोपका बेला बिमारीलाई खाली भुईमै राखेर पनि उपचार गर्नु पर्ने बाध्यता थियो। तर, थापाले ११ थान बेड र त्यही अनुसारको म्याट्रेस्ट प्रदान गरेपछि अस्पताललाई राहत पुगेको छ,' पोखरेलले भने। थापाले अस्पतालमा रहेका बिरामीलाई फलफूल पनि वितरण गरेका छन्। कार्यक्रममा समाजसेवी थापाले आठ वर्षअघि आफ्नो बुवाको अन्तिम अवस्थामा सिन्धुली अस्पतालको आपतकालिन कक्षमा ल्याउँदा त्यहाँको अवस्थाले पिरोलेको र त्यही बुवाको मृत्यु भएपछि त्यस दिनलाई स्मरण गर्दै अस्पतालको विकास र स्तरोन्नतिका लागि आफूले सकेको सहयोग गरेको बताए। उनले भने, 'सिन्धुलीवासीको उपचारको भरोसा भनेकै सिन्धुली अस्पताल हो। यसको स्तरोन्नति र विकासमा सबै सम्बन्धित निकाय दत्तचित्त भएर लाग्नुपर्छ। मैले सानो सहयोग मात्र गरेका हुँ।' समाजसेवी थापाले अस्पतालमा एउटा ट्रमा बेड (मेरुदण्डको उपचार गराउने बिरामी राख्ने बेड) र आइसीयू र प्याथोलोजी ल्यावका लागि दुईवटा एसी पनि छिट्टै उपलब्ध गराउने प्रतिबद्धता जनाए। थापाले 'मोहनविक्रम थापा आपत्कालीन कोष' स्थापनाकार्य समेत अन्तिम चरणमा पुगेको र यसबाट पनि राहत पुग्ने समाजसेवी थापाले जानकारी दिए। ५० शैया रहेको सिन्धुली अस्पतालको स्तरोन्नतिका लागि पनि थापाबाट १०० शैयामा स्तरोन्तीको काममा ठूलो सहयोग भइरहेको अस्पतालले जनाएको छ। समाजसेवी थापामा बुवा पनि समाजसेवी तथा शिक्षा प्रेमीका रुपमा परिचित थिए। फिल्म निर्माता गिरी एम्बुलेन्स प्रदान गर्दै र समाजसेवी थापाद्धारा अस्पताललाई बेड प्रदान गर्दै। तस्बिर : राजन गाउँले सिन्धुली।"
बर्ड फ्लू लागेका २६ हजार कुखुरा नष्ट,"हेटौँडा : हेटौँडा उपमहानगरपालिका७ नागस्वतीका विभिन्न स्थानमा आइतबार रातिसम्ममा बर्ड फ्लू रोगबाट प्रभावित २६ हजार पाँच सय कुखुरा नष्ट गरी खाल्टोमा पुरिएको छ। उक्त क्षेत्रमा कृषकका २८ फार्मका ४२ हजार सात सय कुखुरा र चल्ला बर्ड फ्लू रोगबाट प्रभावित भएको जिल्ला पशुसेवा कार्यालय मकवानपुरले जनाएको छ। काठमाडौँबाट आएको पशु चिकित्सक तथा प्राविधिकको टोलीले शनिबारदेखि प्रभावित क्षेत्रका कुखुरा र अण्डा नष्ट गर्ने अभियानलाई तीव्रता दिइएको बताइएको छ। सोमबारका लागि प्राविधिकले आवश्यक पोशाक र रसायन जुटाउन कुखुरा नष्ट गर्ने अभियान स्थगन गरिएको कार्यालयले बताएको छ। बाँकी कुखुरा आगामी पाँच दिनभित्र नष्ट गरी खाल्टोमा पुर्ने र खोरको सरसफाइ गर्ने लक्ष्य रहेको कार्यालयका प्रमुख चिकित्सक डा चेतनारायण खरेलले जानकारी दिए। उनका अनुसार रोग प्रभावित कुखुरा नष्ट गर्न बर्ड फ्लू प्रभावित क्षेत्रमा कृषक समूह, प्रहरी, जिल्ला प्रशासन कार्यालय मकवानपुरका प्रतिनिधि र काठमाडौँबाट आएका प्राविधिक टोली खटिएका छन्। संक्रमित क्षेत्रका कुखुरा र अण्डा बाहेक अन्य क्षेत्रका कुखुरा र अण्डाको स्थानीय बजारमा बिक्रीवितरण खुला गरिएको मकवानपुरका प्रमुख जिल्ला अधिकारी आस्मान तामाङले बताए। रासस"
दुई महिनापछि खुल्यो नाग्मगमगढी सडक,"जुम्ला : लामो समयदेखि अवरुद्ध कर्णाली राजमार्गको नाग्मगमगढी सडकखण्ड सुचारु भएको छ। वर्षा र हिमपातका कारण पुस अन्तिमदेखि अवरुद्ध सडक चैतको पहिलो साता खुलेको हो। सडक डिभिजन कार्यालय जुम्लाले डोज लगाएर हिउँ पछ्याएपछि शनिबार रातिबाट सडक खुलेको हो। दुई महिनापछि सडक संचालनमा भएपछि मुगु र जुम्लाबासी सँगै रारा आउजाउ गर्ने पर्यटकलाई सहज भएको छ। जुम्ला कनकासुन्दरी गाउँपालिकामा करिब ६ किलोमिटर सडकखण्डमा तीन फिट बढी हिउँ जमेपछि बाटो अवरुद्ध भएको थियो। सडकको हिउँ पन्छाउने काम सकिएपछि नाग्मगमगढी यातायात सेवा सञ्चालन भएको व्यवसायी महेन्द्र बुढाले जानकारी दिए। उनका अनुसार अवरुद्ध सडक खुलेपछि रारा घुम्न गएका पर्यटकहरु फर्किन थालेका छन्। यसअघि सयौँ आन्तरिक तथा बाह्य पर्यटक राराका होटलमै थन्किएका थिए। कतिपय भने जोखिम मोलेर पैदल यात्रा गर्न बाध्य थिए। इन्जिनियर श्रवणकुमार महताराका अनुसार हिउँ पन्छाएपछि पनि सडक सञ्चालमा कठिनाइ भएको छ। ठाउँ ठाउँको हिलो र अत्यधिक हिउँ पन्छाएर सडक सञ्चालन गर्न कठिन भएको छ, उनले भने, सवारी गुड्न थालेपनि सडक स्तोरन्नतीको काम भने जारी छ। साना गाडी संचालनमा आए पनि हिलो र चिप्लो सडकका कारण नेपालगंज, सुर्खेतलगायत जिल्लाबाट खाद्यन्न लिएर मुगु हिँडेका मालवहाक गाडी बाटोमै थन्किएका छन्। खाद्यन्न बोकेका गाडी बाटोमै थन्किदाँ मुगुमा खाद्यन्न अभाव सुरु भएको छ।"
बुधबारसम्म मौसम बदली : केही स्थानमा मेघ गर्जनसहित वर्षा,काठमाडौं : सोमबार राजधानीसहित नेपालको पूर्वी भागमा पानी परेको छ। मौसम पूर्वाअनुमान महाशाखाका अनुसार बुधबारसम्म यो मौसम सक्रिय रहने छ। महाशाखाका अनुसार मंगलबार दिउँसो देशका पहाडी भागमा सामान्य बदली हुने छ भने बाँकी भागमा आंशिक बदली हुनेछ। महाशाखाका अनुसार देशको पहाडी भेगका केही स्थानमा मेघ गर्जनसहित वर्षा हुनेछ। त्यस्तै राति देशका पहाडीमा आंशिक बदली हुने र अन्य भूभागमा मौसम सफा रहनेछ। महाशाखाका अनुसार बुधबार दिउँसो देशका धेरै भागमा सामान्य बदली हुनेछ भने पश्चिमी र पहाडी भागका केही स्थानमा मेघ गर्जनसहित वर्षा हुनेछ।
पोखरामा पर्यटक आकर्षण गर्न होली मनाइँदै,पोखरा : नेपाली संस्कृतिको माध्यमबाट पर्यटक आकर्षण गर्न पोखराका पर्यटन व्यवसायीले विभिन्न चाड पर्व पर्यटकसँग मनाउँदै आएका छन्। अन्य पर्व जस्तै व्यवसायीले फागु पूर्णिमाको दिन होली पर्व पर्यटकमाझ एक आपसमा अबिर दलेर बाजागाजाका साथ फेवाताल किनारमा मनाउने भएका छन्। रेष्टुरेण्ट एण्ड वार एशोसियसन नेपाल (रेवान) पोखराको आयोजनामा विगत १३ वर्षदेखि नेपाली संस्कृतिको माध्यमबाट पर्यटकको बसाई बढाउन र पर्यटन प्रवद्धन गर्ने उद्देश्यले फागु पूर्णिमा (होली पर्व) मनाइँदै आएको रेवान पोखराका प्रथम उपाध्यक्ष तथा १४ औं होली पर्वका संयोजक लक्ष्मण बरालले बताए। यस वर्ष पनि चैत ६ गते बुधवार लेकसाइडको अम्मटबाट बाजागाजासहित एक आपसमा अबिर दलेर होली पर्व मनाउन सुरु भइ करिव तीन किलोमिटर क्षेत्र खहरेसम्म होली पर्व मनाइने उनले जानकारी दिए। हिन्दू धर्मको पौराणिक मान्यना अनुसार परापूर्वकालमा हिरण्यकश्यपुकी बहिनी होलिकाको अन्त्यको खुशीमा होली मनाँदै आएको छ। फागु पूर्णिमालाई वसन्त ऋतुको आगमनको खुसीको रुपमा मनाउने गरिएको पनि पाइन्छ। गण्डकी प्रदेश सरकारले सन् २०१९ लाई आन्तरिक पर्यटक भ्रमण वर्षको रुपमा मनाइरहेको अवसरमा आन्तरिक पर्यटकलाई समेत लक्षित गरि यस वर्ष होली पर्व मनाइन लागेको हो।
सिन्धुलीमा बढे आगलागीका घटना !,"सिन्धुली : गर्मी मौषम सुरु भएसँगै सिन्धुलीमा आगलागीका घटनाहरु बढेका छन्। जिल्ला प्रहरी कार्यालय सिन्धुलीका अनुसार पछिल्लो एक सातामा मात्र आगलागीबाट १ जनाको ज्यान गएको छ भने १६ घरगोठ जलेर नष्ट भएका छन्। आगलागीबाट स्थानीयको ७० लाख रुपैयाँ बराबरको धनमलको क्षेती भएको छ। गत शनिबार मात्र सिन्धुलीको दुधौली नगरपालिका५ पोखरेमा आगालागी हुँदा १ जनाको मृत्यु भएको छ भने २ घर जलेर नष्ट भएको जिल्ला प्रहरी कार्यालय सिन्धुलीका प्रमुख चक्रबहादुर सिंहले जानकारी दिए। उनका अनुसार स्थानीय शान्तिमाया खवतरीको घरमा अचानक आलगाी हुँदा २ घर गोठ जलेर नष्ट भएको छ भने उक्त आगो निभाउने क्रममा दुधौली नगरपालिका ५ सिम्रहरीका ४७ वर्षीय रेवती अधिकारीको मृत्यु भएको छ। आगलागीबाट झण्डै ६ लाख मुल्यबराबरको क्षेती भएको छ। उक्त अगलागी नियन्त्रण गर्न निक्कै कठिन भएपछि स्थानीयस्तरमा दमकल नहुँदा उदयपुरस्थित कटारी नगरपालिकाबाट दमकल ल्याएर नियन्त्रणमा लिन सफल भएका हौं, उनले भने। त्यस्तै त्यसको एक दिनअघि मात्र जिल्लाकै तिनपाटन गाउँपालिका७ झनझनेमा भिषण आगलागी हुँदा ८ वटा घरगोठ पूर्णरुपमा जलेर नष्ट हुँदा पशु चौपाय सहित ४४ लाख रुपैयाँ बढीको क्षति भएको छ। स्थानीय ज्ञानबहादुर सार्कीको घरबाट सल्कीएको आगोले उनको २ घरगोठ सहित ८ वटा घरगोठ जलेका हुन्,सिंहले थपे। आगालागीबाट स्थानीय टिकाबहादुर सार्की, हितबहादुर श्रेष्ठ र टेकबहादुर सार्कीको समेत घरगोठ जलेका छन्। टिकाबहादुर साकीको किराना पसल, नागद २ लाख समेत जलेको छ। हितबहादुर श्रेष्ठको २ घर, २ गोठ, २ तोला सुन, १ लाख ७५ हजार नगद, ३ वटा बाख्रापाठा र कुखुरा समेत जलेर नष्ट हुँदा २२ लाख रुपैयाँ बराबरको क्षति भएको प्रहरी उपरिक्षक सिंहले जानकारी दिए। उनले भने, उक्त आगलागीमा टेकबहादुर सार्कीको भने करीब २ लाख रुपैयाँ बराबरको क्षति भएको छ। उता जिल्लाको सुनकोसी गाउँपालिका ५ हाइडाँडामा स्थानीय अर्जुन थापाको गोठमा गाइबस्तुलाई कुँडो पकाउन सल्काइएको आगो नियन्त्रण बाहिर जाँदा उनको पनि घरगोठ नै जलेको छ। स्थानीय र प्रहरीको प्रयत्नमा आगो नियन्त्रणमा लिई अन्य क्षेती हुनबाट जोगाइएपनि थापाको १० लाख रुपैयाँ बराबरको क्षेती भएको प्रहरी चौकी रातमाटाले जनाएको छ। जिल्लामा भएका आगलागीका घटनाबाट घरगोठ नष्ट हुँदा पिडितहरु खुल्ला आकाशमुनी बस्न बाध्य भएका छन् । भएका अन्नपात, भाँडाकुडा, लत्ताकपडा, नगद तथा गरगहना सबै आगोमा जलेर खरानी भएपछि छिमेकीसँगै बारीको पाटोमा खुल्ला आकास मुनि बस्न वाध्य भएको आगलागी पीडित टेकबहादुर सार्कीले गुनासो गरे।"
खेत जोत्दा करेन्ट लागेर मृत्यु,स्याङ्जा : विरुवा गाउँपालिका वडा नं ६ मा खेत जोत्ने क्रममा करेन्ट लागेर एकजनाको मृत्यु भएको छ । ५७ वर्षीय कृष्णबहादुर थापाको खेतमा जोत्ने क्रममा करेन्ट लागेर सोमबार दिउँसो मृत्यु भएको हो। खेत जोत्दा बिजुलीको काठको पोलमा जुवा ठोक्किँदा पोल भाँचिन गई थापालाई करेन्ट लाग्दा घटनास्थलमा नै मृत्यु भएको इलाका प्रहरी कार्यालय रत्नपुरले जनाएको छ। गोरुलाई भने क्षति नपुगेको बताउँदै मृतकको शव पोष्टमार्टमको लागि जिल्ला अस्पताल स्याङ्जा ल्याइएको छ । थापाले श्रीराम कोईरालाको खेत अँधिया लिएर कमाउँदै आएको प्रहरी नायब उपरीक्षक नवीनकृष्ण भण्डारीले जानकारी दिए।
हेटौंडामा बर्डफ्लु लागेका ४१ हजार कुखुरा नष्ट,"हेटौंडा : हेटौंडा उपहानगरपालिका वडा नम्बर ६ र ७ मा बर्डफ्लु भेटिएको कुखुराको खोर वरिपरि पालिएका ४१ हजार एकसय २५ कुखुरा नष्ट गरिएको छ। काठमाडौँबाट आएको पशु चिकित्सक तथा प्राविधिक र भेटेरिनरी अस्पताल तथा पशुसेवा विज्ञ केन्द्र हेटौंडा प्राविधिहरुले तीन दिन लगाएर खुकुरा खाल्डोमा पुरी नष्ट गरेको प्रमुख जिल्ला अधिकारी अस्मान तामाङले बताए। सोमबार बिहान चार बजे खुकुरा नष्ट गरी सकिएको उनले जानकारी दिए। प्रमुख जिल्ला अधिकारी तामाङका अनुसार कुखुरासँगै छ हजार आठसय ९० अण्डा, दुईसय ७८ केजी दाना नष्ट गरिएको छ। ६ र ७ नम्बर वडाका २५ वटा कुखुरा फर्मको कुखुरा र अण्डा नष्ट गरिएको हो। तीमध्ये १२ वटा फर्मको कुखुरा नष्ट गर्नुका साथै नमुना परीक्षणको लागि काठमाडौंस्थित परीक्षण केन्द्रमा पठाइएको प्रमुख जिल्ला अधिकारी तामाङले बताए। उक्त नमुनाको रिपोर्ट आएपछि बर्डफ्लुको देखिएमा त्यस वरिपरिको समेत खुकुरा नष्ट गर्ने र नदेखिएमा कुखुरा बिक्री वितरण खुल्ला गर्ने उनले जानकारी दिए। बर्डफ्लु देखा परेपछि बर्डफ्लु रोग नियन्त्रण प्राविधिक समितिको बैठकको निर्णय अनुसार शनिबार बिहानबाट कुखुरा नष्ट गर्ने अभियान थालिएको थियो। भेटेरिनरी अस्पताल तथा पशुसेवा विज्ञ केन्द्र हेटौंडाका प्रमुख चिकित्सक डा चेतनारायण खरेलका अनुसार कुखुरा नष्ट गर्न डाक्टरसहित एक दर्जन प्राविधिक कर्मचारी खटिएका थिए। जिल्ला स्थित क्षतिपूर्ति निर्धारण समितिका अध्यक्ष एवम् मकवानपुरका प्रमुख जिल्ला अधिकारी तामाङको अध्यक्षतामा बसेको सर्वपक्षीय बैठकले बर्डफ्लु प्रभावित क्षेत्रमा नष्ट गरिएको कुखुरा, अण्डा र दानाको क्षतिपूर्ति दिने निर्णय गरेको छ। निर्णय अनुसार प्रति कुखुरा लेयर्स नौ सय रुपैयाँ, बोईलर चार सय रुपैयाँ, दाना प्रति केजी ६५ रुपैयाँ र अण्डा प्रतिगोटा ११ रुपियाँ क्षतिपूर्ति उपलब्ध गराउन जिल्ला बर्डफ्लु रोग नियन्त्रण प्राविधिक समितिलाई सिफारिस गर्ने निर्णय गरेको छ। उक्त क्षेत्रमा मात्र ५० किसानले सात करोडको लागतमा करिव एक लाख कुखुरा पालन गरेको मकवानपुर कुखुरा व्यवसायी संघले जनाएको छ। हेटौंडा ७ नागस्वतीका कुलप्रसाद चौलागाईंको कमर्शियल लेयर्स फर्ममा तीन साता अघि मरेको लेयर्स कुखुराको नमुना परीक्षणबाट बर्डफ्लु फेला परेपछि रोग नियन्त्रण गर्न प्रशासनले चौहदी तोकी कुखुरा, अण्डा र सुली अन्यत्र निकासीमा रोक लगाएको थियो। चौलागाईंको कुखुरा फर्मको पूर्वमा वडा नम्बर ६ र ७ को सीमाना, पश्चिममा वनदेवी मन्दिर जाने बाटोको पूर्वी सीमाना, उत्तरमा बनदेवी दुग्ध उत्पादक सहकारी संस्थाको भवनको सीमानाको बाटो र दक्षिणमा अग्राठे मन्दिरको उत्तरी सीमाना भित्रको कुखुरा, दाना, अण्डा र सुली अन्यत्र निकासी गर्न प्रशासनले निषेध गरेको छ।"
वीरगन्जमा होलीलाई मर्यादित बनाउन जनचेतनामुलक र्याली,"वीरगन्ज : तराईमा निक्कै हर्षोल्लासका साथ मनाइने होली (फागूपूर्णीमा) पर्वमा केहि वर्ष यता विकृति र उच्छृंखलता भित्रिएको छ। सद्भाव र भाइचाराको पर्वका रुपमा मनाइने होली पर्वमा विकृतिहरु भित्रिएपछि त्यसैलाई मध्यनजर गरी यस वर्षको होली पर्व मर्यादित र सभ्य तरिकाले मनाउनका लागि आग्रह गर्दै वीरगन्जमा सोमबार जनचेतनामूलकर्याली निकालिएको छ। होटल तथा पर्यटन व्यवसायी संघ पर्सा, पर्यटन पत्रकार संघ पर्सा, जिल्ला प्रहरी कार्यालय पर्सा र समुदाय प्रहरी साझेदारी पर्साको संयुक्त आयोजनामा होलीको पूर्व सन्ध्यामा सोमबार जनचेतनामूलकर्याली निकालिएको हो। यालीमा सहभागीले होली पर्वलाई सभ्य रुपमा मनाऔं, होलीको समयमा मादक पदार्थ सेवन नगरौं, इच्छा विपरित अरुलाई रंग नदलौं, होली पर्वलाई आपसी सद्भावका साथ मर्यादित बनाऔं लेखिएका जनचेतनामूलक प्लेकार्ड बोकेका थिए। यालीमा वीरगन्जका युवा युवती , महिला, विधार्थी, व्यपारी, सुरक्षाकर्मी, सन्चारकर्मी, राजनीतिक दलका नेता, स्थानीय तहका जनप्रतिनिधी, सामाजिक अभियन्ता लगायतको सहभागिता थियो। सोमबार बिहान घण्टाघरदेखि उत्तरतर्फ रहेको होटल रोयल प्यालेस परिसरबाट निकालिएको जनचेतनामूलकर्यालीले घण्टाघर , माइस्थान, आदर्शनगर, घडीअर्वा हुँदै वीरगन्ज महानगरका विभिन्न भागको परिक्रमा गरेको थियो। महानगरको परिक्रमापछि पुन रोयल पार्टी प्यालेसमा पुगेरर्याली, होली मिलन समारोहमा परिणत भएको थियो। होली मिलन समारोहमा सहभागीहरुले रंग अबिर खेलेर एक अर्कालाइ होलीको शुभकामना आदान प्रदान गरेका थिए। विगत केहि वर्षका होली पर्वमा उच्छृंखल र अवान्छित गतिविधिहरु भएको र त्यसले समाजमै नकरात्मक असर पारेकाले यस पालीको होलीमा भने त्यस्ता विकृतिहरु नदोहोरियोस् भनेर जनतेतनामुलक र्याली निकालिएको होटल तथा पर्यटन व्यवसायी संघ वीरगन्जका अध्यक्ष हरि पन्तले बताए।"
विद्युतका लेखापालविरुद्ध ५२ लाखको मुद्दा,"काठकाडौं : नेपाल विद्युत प्राधिकरण, रत्नपार्क वितरण केन्द्रमा कार्यरत तत्कालीन लेखापाल उमेशकुमार महतविरुद्ध ५२ लाख १३ हजार विगो मागदाबीसहित मुद्दा दायर गरेको छ। अख्तियार दुरुपयोग अनुसन्धान आयोगले आइतबार महतविरुद्ध विशेष अदालतमा मुद्दा दायर गरेको प्रवक्ता एव सहसचिव प्रदीपकुमार कोइरालाले जानकारी दिए। केन्द्रका प्रमुख मनोजकुमार सिंह समेतको मिलेमतोमा ललितपुर वितरण केन्द्रमा सरुवा भएर जाँदा बरबुझारथ समेत नगरी गएको र ललितपुरमा २० लाख रकम हिनामिना गरेको सम्बन्धमा छानबिन गर्दा १ करोड रकम हिनामिना गरेको भेटिएको छ। उनीविरुद्ध दुई वर्ष ६ महिनादेखि ४ वर्षसम्म कैद सजाय र विगो मागदाबी गरिएको छ।"
"सिन्धुलीमा आगलागी, एक घर जलेर नष्ट","सिन्धुली : सिन्धुलीको गोलन्जोर गाउँपालिका ५ निगालेमा सोमबार दिउँसो आगलागी हुँदा एक घर जलेर नष्ट भएको छ। आगलागीबाट स्थानीय बमबहादुर लुङ्गेलीको घर जलेर नष्ट भएको जिल्ला प्रहरी कार्यालय सिन्धुलीले जनाएको छ। आगलागीबाट नगद २० हजार रुपैयाँसहित लुङ्गेलीको ६ लाख रुपैयाँको क्षति भएको सिन्धुलीका प्रहरी प्रमुख चक्रबहादुर सिंहले जानकारी दिए। उक्त आगलागीमा घर नजिकै रहेको जापान सरकारस्थित जाइकाले सहयोग प्रदान गरेको ९ हजार मिटर खानेपानीको पाइप समेत जलेर नष्ट भएको छ। आगो कमलामाई नगरपालिकाको दमकल, स्थानीय र प्रहरीको सक्रियतामा नियन्त्रणमा लिइएको छ।"
लागू औषधसहित एक पक्राउ,"विराटनगर : विराटनगर महानगरपालिका१५ बसपार्कबाट प्रहरीले लागु औषधसहित एक जनालाई पक्राउ गरेको छ। इलाका प्रहरी कार्यालय रानीबाट खटिएको प्रहरी टोलीले सुनसरीको बराह नगरपालिका१ का २० वर्षीय मोहन साहलाई पक्राउ गरेको हो। साहका साथबाट ५५ एम्पुल डाइजेल्याब, ५५ एम्पुल एभिल, ५५ एम्पुल लुपिजेसिक र ८ चक्की स्पास्मोप्रोक्सिभन बरामद भएको प्रहरीले जनाएको छ। भारतको जोगवनीबाट लागुऔषध खरिद गरेर आउँदै गरेको अवस्थामा उनलाई पक्राउ गरिएको प्रहरीले जनाएको छ। पक्राउ परेका साहविरुद्ध लागुऔषध ऐन अन्तर्गत मुद्दा चलाउन सोमबार म्याद थप गरेर अनुसन्धान अघि बढाइएको जानकारी प्रहरीले दिएको छ।"
"दाङमा बस दुर्घटना : एकको मृत्यु, ३२ घाइते","दाङ : घोराही उपमहानगरपालिका १३ बगालेमा भएको बस दुर्घटनामा एक जनाको मृत्यु भएको छ। रोल्पाको बागमाराबाट दाङको घोराहीतर्फ आउँदै गरेको ना ४ ख ६०९४ नम्बरको बस दुर्घटनामा बसका सहचालक हर्कबहादुर पुन को मृत्यु भएको हो। दुर्घटनामा अन्य ३२ जना घाइते भएका छन्। सोमबार दिउँसो भएको दुर्घटनामा रोल्पा रुम्टीगढी गाउँपालिका ७ निवासी २३ वर्षीय पुनको मुत्यु भएको हो। दुर्घटनामा गम्भीर घाइते उनको उपचारका क्रममा मृत्यु भएको हो। दुर्घटनामा रोल्पा जौलीपोखरी ५५ वर्षीय सम्पुरा डाँगी, तुलसीपुर उपमहानगरपालिका ९ निवासी रथा घर्ती, रोल्पा माडीगाउँपालिका ३ निवासी इन्द्रबहादुर घर्ती गम्भीर घाइतेको जिल्ला प्रहरी कार्यालय दाङका प्रहरी उपरीक्षक बेलबहादुर पाण्डेले जानकारी दिए। गम्भीर घाइतेलाई कोहलपुर रिफर गरिएको छ।"
नक्कली सुन देखाएर ठग्ने गिरोह पक्राउ,"काठमाडौं : प्रहरीले नक्कली सुन देखाएर ठगी गर्ने संगठित गिरोह पक्राउ गरेको छ। केन्द्रीय अनुसन्धान ब्युरो (सीआईबी) ले गोंगबुबाट पक्राउ गरेका उनीहरूबाट २ वटा नक्कली सुनको डल्ला र हजार दरका ५ वटा नक्कली नोट बरामद गरेको छ। सीआईबीका प्रवक्ता एसपी सुदीप गिरीका अनुसार पक्राउ पर्नेमा नुवाकोटका मसा तामाङ, बुद्धिमान तामाङ, राउसिंह तामाङ, मंगले तामाङ, गोरखा हंसपुरका कुशल अधिकारी र गोविन्द पोखरेल छन्। यो समूहले नक्कली सुन देखाएर ठग्दै आएको प्रहरीको दाबी छ। उनीहरूबाट बरामद नक्कली नोट कलर प्रिन्टरबाट छापिएको जानकारी गिरीले दिए। संगठित भएर ठगी गर्ने यो गिरोहले धेरैलाई ठगेको हाम्रो आशंका छ, अनुसन्धान गर्दैछौं। ठगी गरेपछि गिरोहले मोबाइल स्विच अफ गरी सिम फेर्ने गरेको प्रहरी अनुसन्धानबाट खुलेको छ।"
"धादिङमा ट्रक दुर्घटना : १ को मृत्यु, ४ घाइते","त्रिपुरासुन्दरी : धादिङको त्रिपूरासुन्दरी गाउँपालिका वडा नं ४ तिलारमा ट्रक दुर्घटना हुदाँ १ जना यात्रुको मृत्यु भएको छ भने अन्य ४ जना घाइते भएका छन्। त्रिपुरासुन्दरीको खहरे बजारबाट कार्कीगाउँतर्फ ढुङगा लिएर जाँदै गरेको ग १ ख ५९५९ नम्बरको स्वराज ट्रक सोमबार बिहान अनियन्त्रित भइ दुर्घटना भएको थियो। दुर्घटनामा त्रिपुरासुन्दरी गाउँपालिका वडा नं ७ बस्ने अर्जुन भुजेलको मृत्यु भएको जिल्ला प्रहरी कार्यालय धादिङका सुचना अधिकारी डिएसपी प्रकाश विष्टले जानकारी दिए। त्रिपुरासुन्दरी गाउँपालिका वडा नं ४ बस्ने चालक राजेश भण्डारी, वडा नं ७ बस्ने तिलक श्रेष्ठ, बिमला तिमिल्सीना र विष्णु सुर्खेती घाइते भएका छन्। दुर्घटनामा घाइते भएका चालक भण्डारी र घाइते श्रेष्ठको काठमाडौँस्थित ट्रमा सेन्टरमा र अन्य दुई जनाको स्थानीय स्वास्थ्य संस्थामा उपचार भइरहेको छ।"
मुआब्जा माग गर्दै आरुघाट बजार बन्द,"आरुघाट (धादिङ) : सरकारले मुआब्जा निर्धारणमा ढिलाइ गरेको भन्दै बुढीगण्डकी जलविद्युत आयोजना प्रभावित क्षेत्रका स्थानीयले विरोधस्वरुप बजार बन्द गराएका छन्।लामो समयदेखि जग्गा रोक्कामा राखेर पनि अहिलेसम्म मुआब्जा निर्धारण नगरिएको प्रति विरोध जनाउँदै धादिङ र गोरखाका आरुघाटबासीले विरोधस्वरुप बजार बन्द गराएका हुन्। बन्दका कारण सवारी साधन चल्न सकेनन् भने बजार पूर्णरुपमा बन्द भएको थियो। बुढी गण्डकी जल विद्युत आयोजना सरोकार समितिका संयोजक दिनेशकुमार ढकालले भने, 'लामो समय कुर्दा पनि सरकारले हामी आरुघाट र खहरेवासीलाइ वेवास्ता गरेको छ, अरु प्रभावितले मुआब्जा लिएर घरखेत व्यवस्थापन समेत गरिसके, हाम्रो भने मुआब्जा नै तोकिएको छैन।सरकारको ध्यान आकर्षण गराउन भनेर बन्द गरेका हौँ।' आरुघाटका बुढीगण्डकी जलविद्युत आयोजनाबाट प्रभावितले आफ्नो जग्गा जमिनको मुआब्जा विशिष्ट पहिचान तथा विशेषतालाई सम्बोधन गरी ठाउँ हेरेर आनाको ५ लाखदेखि २५ लाख रुपैयाँसम्म दिनुपर्ने बताएका छन्। भविष्यमा महानगरको सम्भावना बोकेको धादिङ र गोरखाकै व्यापारको मुटु आरुघाट, आर्खेत, खहरे र विशालनगर बजार क्षेत्रको मुआब्जा निर्धारण नभएको भन्दै न्यायोचित मुल्य निर्धारण तत्काल गर्न डुवान क्षेत्रका स्थानीयले माग गरेका हुन्। आयोजना बनाउने भनेर वर्षौदेखि बस्दै आएको थातथलो छाड्नुपर्ने तनाव भइरहेको बेला सरकारले मुआब्जा नतोकेर अर्का तर्फ पीडितलाई झनै पीडित बनाइरहेको आरुघाटका व्यापारी एवं जनप्रतिनिधि कमल नारायण श्रेष्ठले बताए। श्रेष्ठले भने, 'सरकारको मनपरीका कारण हामीजस्ता गरेर खाने व्यापारीहरुलाई सबैभन्दा बढी मार परेको छ। भूकम्प पीडितले नयाँ घर हाल्न पाएका छैनन्। राजधानीमा बसेर ठूला ठूला कुरा जहिल्यै गर्छन्, मुआब्जा नतोकिदा जनताले भोग्नु परेका समस्या कसले बुझ्ने?' मुआब्जा निर्धारण समितिले घरगोठको मुआब्जा निर्धारण गर्दा वार्षिक पाँच प्रतिशतले ह्रासकट्टी गर्ने तयारी गरेकोप्रति स्थानीयको असन्तुष्टि जनाएका छन्। प्रभावितको आशा र भरोसा अनुसार बजार क्षेत्रको मुआब्जाको मुल्याङ्कन सही ढङ्गले नभएको खण्डमा कडा आन्दोलनमा उत्रन समेत पछि नपर्ने खहरे बजारका स्थानीय केशव सापकोटाले बताए। 'मुआब्जा छिट्टै पाइन्छ भनेको वर्षौं भइसक्यो। अहिले आश मात्रै भयो। मुआब्जा पाउनु त परको कुरा, कति पाइन्छ भन्ने टुङ्गो समेत लागेन।' सापकोटाले भने, 'सरकारलाई पनि अप्ठ्यारो बनाउने हाम्रो मनसाय होइन तर हामीलाई पनि त न्याय चाहियो नि, कति पर्खिनु ?' डुवान हुने आधाजसो भूभागको मुआब्जा वितरण गर्ने प्रक्रिया अघि बढिसक्दा व्यापारी क्षेत्रको रुपमा रहेको धादिङ खहरे र दुवै जिल्लाको आरुघाट बजारको मुआब्जा तोकिएको छैन। मुआब्जा निर्धारण समितिमा प्रमुख जिल्ला अधिकारी रहने भएपनि बुढीगण्डकी आयोजना र सरकारको समन्वय विना मुआब्जा नतोकिने भएकाले प्राविधिक कारण बस मुआब्जा तोकिन ढिलाइ भइरहेको धादिङ प्रमुख जिल्ला अधिकारी भागिरथ पाण्डेले जानकारी दिए। बुढिगण्डकी जलविद्युत आयोजना वातावरण मुआब्जा पुर्नस्थापना तथा पुर्नवास इकाइका प्रमुख कृष्ण कार्कीले डुबानमा पर्ने बजार क्षेत्रको घर तथा जग्गाको मुआब्जा निर्धारणको तयारी भैरहेको बताए। 'मुआब्जा निर्धारणका लागि स्थानीय जनप्रतिनिधि, राजनीति कर्मी र स्थानीय बासीन्दासँग छलफल गरिरहेका छौं।' कार्कीले भने, 'जमिन र घरको एकसाथ मुआब्जा उपलब्ध गराउने गरी काम अगाडी बढाइएको छ।' आयोजना प्रभावित क्षेत्रका ३८ हजार रोपनी जग्गामा मुआब्जा वितरण भइसकेको छ। जसमा धादिङतर्फ साढे १८ हजार रोपनी र गोरखातर्फ साढे १९ हजार रोपनी जग्गाको २३ अर्ब रुपैयाँ बराबरको मुआब्जा वितरण भइसकेको इकाइ प्रमुख कार्कीले जानकारी दिए।"
मोटरसाइकल दुर्घटनामा दुईको मृत्यु,मलंगवा : सर्लाहीमा आइतबार भएको छुट्टाछुट्टै मोटरसाइकल दुर्घटनामा परी दुईजनाको मृत्यु भएको छ। भने दुई जना गम्भीर घाईते भएका छन्। रातिको समयमा नवलपुरबाट ना४० प ३८२१ नम्बरको मोटरसाइकलमा हरिपुरतर्फ आउँदै गरेको हरिवन नगरपालिका ९ का अन्दाजी ३४ वर्षका अमर गोले र ३० वर्षका विवेक लामा सवार मोटरसाइकल हरिपुर नगरपालिका ८ जुटपानीमा खानेपानी ह्याण्ड पम्पको घेराउ गरेको देवालमा ठोक्किँदा दुर्घटना परेको थियो । दुर्घटनामा परी मोटरसाइकल चालक गोले र लामा गम्भीर घाईते भएका थिए। घाईते दुबै जनालाई रातिनै उपचारको लागि वीरगंज पठाइए पनि उपचारको क्रममा गोलेको मृत्यु भएको प्रहरीले जनाएको छ। लामाको अवस्था गम्भीर नै रहेको प्रहरीले जनाएको छ । त्यसैगरी हरिपुरबाट चितायनतर्फ जादैँ गरेको ना ४४ प ९४३५ नम्बरको मोटरसाइकल नहरको कल्भर्टमा अनियन्त्रित भई ठोक्किँदा लालबन्दी नगरपालिका १ नेत्रगंजका २३ वर्षका राम एकवाल गुप्ताको मृत्यु भएको छ। मोटरसाइकलमा सवार लालबन्दी २ जुटपानीका २५ वर्षका राम कुमार यादव गम्भीर घाईते भएका छन्। यादवको सामान्य उपचारपश्चात थप उपचारका लागि भरतपुर पठाईएको प्रहरीले जनाएको छ।
बर्दियाका ८ वटै स्थानीय तहमा पिउने पानीको अभाव,"गुलरिया : भौगोलिक दृष्टिले सुगम मानिने तराईमा पानीको समस्या बढ्दै गएको छ। कृषि क्षेत्रमा प्रयोग गरिने रासायनिक पदार्थलगायत किटनासक औषधिसँगै वातावरणीय प्रदूषणका कारण बर्दियामा पिउने पानीको समस्या खट्किएको हो। बर्दियाका सबैजसो क्षेत्रमा जमिनमुनीबाट ट्युबेलमार्फत निकालिने पानी कडा पानी मानिन्छन्। यस्तो पानीमा घुलेका अणुमा आइरन, आर्सेनिकलगायतका पदार्थको मात्रा बढी पाइने गरेको छ।नेपाल रेडक्रस सोसाइटीले जाँच गरेको धेरैजसो ट्युबेलमा आर्सेनिकको मात्रा भेटिएको हो। बर्दियाको राजापुर, गुलरिया, मधुवन, ठाकुरबाबा, बारबर्दिया, बाँसगढी नगरपालिका र गेरुवा, बढैयाताल गाउँपालिकाअन्र्तगत अधिकांश वस्तीमा जडित ट्युबेलबाट आउने पानीहरुमा अत्यधिक मात्रामा आर्सेनिक र आइरनको मात्रा भेटिएको रेडक्रस गुलरियाका जुनियर सहायक घनश्याम चौधरीले बताए। नेपालकै लामो कर्णाली नदीले घेरिएको बर्दियाको राजापुर टापुका स्थानीय समेत शुद्ध पानी पिउनबाट बञ्चित छन्। जलश्रोतकै खानी भएर पनि तराईमा शुद्ध पिउने पानीको समस्या हुनु दुःखद रहेको बताए। उनले थपे जमिनको १०१५ फिट मुनीबाट पाइप गाडेर निकालिएको पानी गुणस्तरहिन छ। बर्दियाको राजापुर नगरपालिका र गेरुवा गाउँपालिका कर्णाली नदीको टापुमा अवस्थित भएपनि त्यहाँका स्थानीय स्वच्छ पिउने पानीको अभावमा छन्। दुईवटा पालिका वरिपरी कर्णालीको निर्मल तथा स्वच्छ पानी बगेर खेर गइरहेको भएता पनि उचित व्यवस्थापन हुन नसक्दा आफूहरु प्रदूषित पानी पिउन बाध्य भएको राजापुर नगरपालिका४ निवासी स्थानीय छप्पुराम चौधरीले बताए। घरघरमा गाडिएका ट्युबेलबाट आउने आर्सेनिकयुक्त पानी र स्थानीय खानेपानी ट्याङ्गीबाट वितरण गरिएको पानी समेत गुणस्तरहिन छ। उनले भने,' ट्युबेलको पानी गुणस्तर छैन।ट्याङ्कीबाट वितरण गरिएको पानी पनि उस्तै छ। ट्युबेल र समितिले वितरण गरेको पानी भाँडामा लामो समयसम्म राखिरहँदा पानीको रंग पहेलो, कपडा धुँदा दाग बस्ने र पिउँदा समेत गन्ह आउँछ।' राजापुरमा जीर्ण पाइप र ट्याङ्की राजापुर नगरपालिका क्षेत्रमा स्वच्छ पिउने पानीको आपूर्ति हुन नसकेको खानेपानी तथा सरसफाई उपभोक्ता समिति राजापुरका अध्यक्ष नेत्रप्रसाद सोतीले बताए। राजापुर क्षेत्रका घरघरमा जडान गरिएका ट्युबेलको पानीमा अत्याधिक आइरन र आर्सेनिकको मात्रा भेटिएको छ। उनले भने,' खानेपानीले वितरण गर्ने पानी समेत गुणस्तरहिन छ। साढे ३ दशक अघि गाडिएका खानेपानीका पाइप खिया लागेर जीर्ण अवस्थामा पुगेका छन्।' जमिनमुनि गाडिएका पाइपहरु टुटफुट भई पिउनका लागि पानी उपयुक्त नहुँदा नयाँ पाइप लाइन विस्तार गर्नुपर्ने अवस्था छ । सोतीले भने,' स्वच्छ खानेपानीको व्यवस्थापनका लागि उपभोक्ता समितिमार्फत खानेपानी मन्त्री, प्रदेश नम्बर ५ का मुख्यमन्त्री, खानेपानी उपभोक्ता महासंघलगायत स्थानीय तहमा समेत सहयोगको लागि माग गरेका छौं, तर कतैबाट सुनुवाई भएको छैन। जनतासँग प्रत्यक्ष सरोकार रहेको खानेपानी जस्तो गम्भीर विषयमा सरकारको पूर्ण जिम्मेवारी र दायित्व रहेपनि राजापुर क्षेत्रका स्थानीयलाई स्वच्छ खानेपानीका सवालमा उपेक्षा गरिनु दुःखद भएको स्थानीय बताउँछन्। राजापुर क्षेत्रमा गुणस्तरीय पानीको आपूर्ति हुन नसक्दा २० हजार स्थानीय आर्सेनिकयुक्त पानी पिउन बाध्य छन्, अध्यक्ष सोतीले भने। बर्दियाका ८ वटै स्थानीय तहहरुमा पिउने पानीको चरम समस्या छ। सदरमुकाममा सरकारको सहलगानी नेपाल सरकारको सहलगानी कार्यक्रम अन्र्तगत बर्दियाको सदरमुकाम गुलरिया नगरपालिका क्षेत्रमा प्रशोधित पिउने पानी वितरणका लागि भौतिक पूर्वाधार निर्माण सुरु गरिएको छ। गुलरियामा प्रशोधित पानी ट्याङ्की निर्माण कार्य सुरु गरिएपछि गुलरियाका स्थानीयहरु खुशी भएका छन्। गुलरिया नगरपालिका६ निवासी स्थानीय उपभोक्ता ईन्द्र रावलले सहलगानीमार्फत पानी ट्याङ्की निर्माण भएपछि गुलरिया नगर क्षेत्रमा पिउने पानीको समस्या हराएर जाने बताए। कार्यक्रम अन्र्तगत ७० प्रतिशत नेपाल सरकारको र ३० प्रतिशत गुलरिया नगरपालिकामार्फत खानेपानी उपभोक्ताको लगानी रहनेछ। करिब साढे २६ करोड रुपैयाँको लागतमा खानेपानीको भौतिक पूर्वाधार निर्माण सुरु गरिएको खानेपानी तथा सरसफाई उपभोक्ता समिति गुलरियाका अध्यक्ष मीनराज शर्माले बताए। उनले भने,' ४ लाख ५० हजार लिटर क्षमताको ट्याङ्गी, समिति भवन लगायत ८२ किलोमिटर पाइप लाइन विस्तार गर्ने कार्यक्रमको लक्ष्य छ। प्रेसर फिल्टरमार्फत प्रशोधन गरी वितरण गरिने पानी करिब ५ हजार घरधुरीमा पुर्याउने गरी काम भैरहेको उनले प्रष्ट्याए। तोकिएको २ वर्ष भित्र काम सम्पन्न गरी गुलरियाका उपभोक्तालाई शुद्ध पिउने पानी वितरण गर्नेगरी खानेपानी तथा सरसफाई उपभोक्ता समितिले भौतिक पूर्वाधार निर्माणको कार्यलाई तीव्रता दिएका छौं। उनले थपे नगरको पुरानो वस्तीभित्र बाटोको मापदण्ड नहुँदा पाइप लाइन विस्तारमा समस्या देखिएको छ। गुलरिया नगरपालिकाका करिब १२ वटै वडामा प्रशोधित पानी पुर्याउने लक्ष्य समितिको छ। गुलरिया नगरपालिका क्षेत्रमा शुद्धपानीको व्यवस्था गर्न गुलरिया नगरपालिकाले सहलगानीमा सहकार्य गर्ने योजना नगरबाट अघि सारेको छ। नगरपालिकाभित्र स्वच्छ पिउने पानीको अभाव हुन नदिन नगरपालिकाले जति पनि सहयोग गर्न तयार रहेको गुलरिया नगरपालिकाका नगरप्रमुख मुक्तिनाथ यादवले बताए। उनले भने,' सहलगानी कार्यक्रमले प्रशोधित पानीको आवश्यकता पूर्तिगर्ने आशा गुलरिया नगरपालिकाको छ।"
काठमाडौंमा भूकम्पको झड्का,काठमाडौं : राजधानी काठमाडौं र आसपासका क्षेत्रमा सोमबार बिहान भूकम्पको धक्का महसुस गरिएको छ। बिहान ९ बजेर १ मिनेट जाँदा भूकम्पको धक्का महसुस गरिएको हो । करिब २ सेकेन्डसम्म झड्का दिएको थियो । मकवानपुरको चित्लाङ केन्देविन्दु भएर ४१ म्याग्निच्यूडको भूकम्प गएको राष्ट्रिय भूकम्प मापन केन्द्रले जनाएको छ ।
"डडेलधुरामा हाइस दुर्घटना : ९ घाइते, ३ को अवस्था गम्भीर",डडेलधुरा : जिल्लाको गन्यापधुरा गाउँपालिका३ मा हाइस दुर्घटना हुँदा तीनजना गम्भीर घाइते र ९ जना सामान्य घाइते भएका छ्न। शिलगढीबाट धनगढीतर्फ गैरहेको हाइस डडेलधुराको गन्यापधुरा गाउँपालिकामा दुर्घटनामा परेको हो। ना १ ख १२६५ नम्बरको हाइस दुर्घटनामा परेको जिल्ला प्रहरी कार्यालय डडेलधुराले जनाएको छ।घम्भीर घाइते तीन जनाको उपक्षेत्रीय अस्पताल डडेलधुरामा उपचार भइरहेको उपक्षेत्रीय अस्पताल डडेलधुराले जनाएको छ। गाडी व्याक गर्ने क्रममा दुर्घटनामा परेको स्थानीय शेरबहादुर भण्डारीले बताए।
सावधान ! होलीमा लोला हाने पक्राउ परिएला,"धनगढी: यस वर्षको होली यहि चैत ६ र ७ गते परेको छ। होलीलाई व्यवस्थित गर्न कैलाली प्रहरीले विशेष निगरानी राख्ने जनाएको छ। सोमबार सरोकार निकायसँग छलफल गरी होलीमा जबरजस्ती लोला, हिलो छ्याप्ने क्रियाकलपा गरेको पाएमा प्रहरीले नियन्त्रणमा लिने जिल्ला प्रहरी कार्यालय कैलालीका प्रहरी नायव उपरीक्षक दक्षकुमार बस्नेतले जानकारी दिए। होलीलाई व्यवस्थित गर्न प्रहरीले विभिन्न ठाउँमा माइकिङ सुरु गरेको छ। विशेष गरी महिलालाई लक्षित गरी जर्बजस्ती रंग लगाइ दिने तथा लोला हानेको भेटिएमा नियन्त्रण गर्न सम्पूर्ण प्रहरीका निकायलाई निर्देशन दिएको उनले बताए। 'होली पर्वलाई व्यवस्थित र मर्यादित बनाउनका लागि सबै निकायहको सहकार्य आवश्यक छ, बस्नेतले भने, 'होली पर्वमा थप प्रहरी व्यवस्थापन गरी जिल्लामा मुख्य कारण भनेको दुर्घटनाबाट हुनसक्ने जनधनको क्षति कम गर्नु, सडकलाई सुरक्षित बनाउन तथा सवारी साधन प्रयोग गरी रंग र लोला हान्ने प्रवृत्ति तथा अनैतिक हर्कतलाई निरुत्साहित गर्नका लागि हो।' होलीका दिन रक्सीले मातेर गाडी चलाउने तथा हेल्मेटको प्रयोग नगर्नेलाई पनि कारवाही हुनेछ।'पर्वका दिन यसरी गाडी चलाउनेलाई छुट्टै कारवाही प्रक्रिया नभए पनि ट्रफिक नियम अनुसार कारवाही हुन्छ, उनले भने, 'यस्ता गाडी र गाडी चालकलाई नियन्त्रणमा लिएर कारवाही प्रक्रिया अगाडि बढाउने छौं।' होलीको दिन विभिन्न ठाउँमा कन्र्सट गर्दा पनि जिल्ला प्रशासन कार्यालयको अनुमति लिनुपर्ने प्रहरीले जानकारी दिएको छ। चाडपर्व बनाउने अधिकार सबैलाई भएपनि व्यवस्थित हुनुपर्ने जिल्ला प्रहरी कार्यालय कैलालीमा भएको छलफलका सहभागीको जोड थियो। पछिल्लो समयमा होलीमा विकृति फैलिँदै गएकाले यसलाई रोक्न सबै निकायको भूमिका उत्तिकै रहेको होटल व्यवसायी संघ कैलालीका अध्यक्ष कलम बमले बताए। होलीमा शरीरलाई हानी पुग्ने गरी विभिन्न कलर प्रयोग गरेको पाएमा पनि त्यस्ता व्यक्तिलाई पनि कार्यवाही गर्नुपर्ने धनगढी उपमहानगरपालिका४ का वडा सदस्य माया भण्डारीले सुझाव दिइन्। होली सद्भावको पर्व भए पनि यसलाई विकृति तिर लिएको उनको गुनासो छ।"
"सिक्का खसाल्नुस्, प्याड लिनुस्","भैरहवा : हामीलाई थाहा छ महिनावारीका कारण नेपालका कतिपय ठाउँका छात्रा विद्यालय जान सकेका छैनन्। यसले महिनामा एउटी छात्राको करिब ४५ दिन पठनपाठन रोकिने गर्छ। यस्तो समस्या ग्रामीण क्षेत्रमा अझ विकराल छ। तर रूपन्देही भैरहवास्थित बुद्धज्योति माध्यमिक विद्यालयका विद्यार्थी महिनावारीको समस्याबाट मुक्त हुन पाएका छन्। यो विद्यालयले आफ्ना विद्यार्थीलाई लक्ष्य गरी स्यानिटरी प्याड भेन्डिङ मेसिन राखेको छ, जहाँ विद्यार्थीले एक रुपैयाँको सिक्का हालेपछि स्वचालित रूपमा प्याड निस्किन्छ। हुन त यसअघि पनि विद्यालयले छात्रालाई प्याड दिने गरेको थियो। तर आवश्यक परेको बेला र शिक्षिका नहुँदा विद्यार्थीले प्याड माग्न गाह्रो मान्थे। स्वचालित मेसिन राखेपछि भने छात्रालाई न कसैसँग प्याड माग्ने झन्झट भएको छ, न त रकमकै। एक रुपैयाँको सिक्का पनि विद्यालय आफैंले उपलब्ध गराई मेसिन नजिकै राखिदिएको छ। आवश्यक परेको बेला छात्राहरूले मेसिनमा सिक्का खसाल्छन् र प्याड लिन्छन्। करिब २ सय ७० छात्रा अध्ययनरत विद्यालयमा यसअघि महिनावारीकै कारण पठनपाठनमा समस्या देखिएपछि विद्यालयमा मेसिन जडान गरिएको विद्यालयका कार्यक्रम संयोजक प्रतीक मल्लले बताए। मेसिनका कारण आफूहरूलाई धेरै सजिलो भएको कक्षा ९ मा अध्ययनरत विद्यार्थी सदिक्षा घिमिरेको भनाइ छ। पहिला कसरी विद्यालय जाने, समस्या परे के गर्ने होला जस्ता कुराले स्कुल जानै डर लाग्थ्यो, उनले भनिन्, तर मेसिन भएपछि धेरै सजिलो भएको छ। रोटर्याक्ट क्लब अफ लुम्बिनी सिद्धार्थनगरको सहयोगमा ४० हजार रुपैयाँ लागतमा विद्यालयमा स्यानिटरी प्याड भेन्डिङ मेसिन राखिएको हो। मेसिनमा एक पटकमा ७५ वटासम्म प्याड राख्न मिल्छ। यो मेसिनले महिनावारीको समयमा विद्यालयमा अध्ययनका लागि आउन नसक्ने समस्या रोक्न सघाएको मल्लले बताए। छात्राहरूको पढाइमा समस्या नआओस् भनेर विद्यालयलाई प्याड भेन्डिङ मेसिन जडान गर्न सघाइएको रोटर्याक्ट क्लब अफ लुम्बिनी सिद्धार्थनगरका अध्यक्ष ईश्वर भट्टराईले बताए। बिस्तारै जिल्लाका अन्य सामुदायिक विद्यालयमा समेत मेसिन जोड्ने योजना रहेको उनको भनाइ छ।"
कानुन व्यवसायी शिवाकोटी सेन्ट्रल जेलमा,"काठमाडौं : ल कलेज खोल्ने भनेर पूर्वन्यायाधीश, समाजसेवी र पत्रकारलाई ३ करोड ३५ लाख रुपैयाँभन्दा बढी ठगेको अभियोगमा कानुन व्यवसायी गोपाल शिवाकोटी चिन्तन अन्ततः पूर्पक्षका लागि जेल चलान भएका छन्। काठमाडौं जिल्ला अदालतको आदेशअनुसार उनी जगन्नाथ देवलस्थित केन्द्रीय कारागार (भद्रगोल जेल)मा छन्। गोपाल शिवाकोटी र बद्रीकुमार थापा मञ्जु श्री एजुकेसनल एकेडेमी प्रालिका सञ्चालक सदस्य थिए। त्यसको सम्पत्ति मासेर विश्वासघात गरेको दाबीसहित उनीविरुद्ध परेको जाहेरीका आधारमा मुद्दा चलेको थियो। शिवाकोटी र थापाको मिलेमतोमा ठगी गरेको जाहेरी उनीहरू दुवैविरुद्ध थियो। प्रालिका नामको २ करोड १० लाख ३० हजार, कलेजको जग्गा बेच्ने बहानामा क्रेता रामकुमारी प्रसाईंसँग बैनाबापत लिएको ६४ लाख ८५ हजार र थापालाई प्रालिका लागि जग्गा खरिद गर्न दिएको ६० लाख रुपैयाँसहित कुल ३ करोड ३५ लाख १५ हजार रुपैयाँ ठगीको बिगो कायम गरिएको छ। शिवाकोटीका साझेदार थापाले प्रालिका लागि जाउलाखेलमा जग्गा किन्ने भन्दै कम्पनीको खाताबाट ६० लाख रुपैयाँ लिएर जग्गा अर्कैको नाममा पास गरेको भेटिएको छ। जग्गा बेच्न थापाले प्रसाईंलाई झुक्याएर लिएको ६४ लाख ८५ हजार रुपैयाँ बैना लिएपछि अर्कैलाई बेचेको देखिएको छ। शिवाकोटीले पत्नी कमला सिटौला सिवाकोटी र थापाले पत्नी कल्पना बुढाथोकीको नाममा चलअचल सम्पत्ति जोडेको अभियोगसमेत उनीहरूमाथि छ। प्रालिका संरक्षक वरिष्ठ अधिवक्ता कृष्णप्रसाद भण्डारी र सर्वोच्चका पूर्वन्यायाधीश प्राडापवनकुमार ओझा अध्यक्ष थिए। सर्वोच्चकै पूर्वन्यायाधीश प्राडा भरतबहादुर कार्की, नेपाल बार एसोसिएसनका पूर्वअध्यक्ष हरिहर दाहाल, विश्वकान्त मैनाली, पत्रकार निमकान्त पाण्डे, प्राडा सुरेन्द्र कोइराला, समाजसेवी कृष्णहरि मैनाली, शिवाकोटी र थापासहित संस्थामा ५३ जना सेयर सदस्य छन्। मञ्जु श्री एजुकेसनल प्रालिका नामबाट ल कलेजका निम्ति जग्गा खरिद गर्ने निर्णय भएपछि आफू र थापाले रकम उठाएको बयान शिवाकोटीले अदालतमा दिएका छन्। एकेडेमीको रसिद बनाउने र छाप शिवाकोटीले प्रयोग गर्ने गरेको भन्दै अभियुक्तमध्येका सेयर सदस्य थापाले समेत शिवाकोटीलाई बयानमा पोलेका छन्। उनीहरू व्यावसायिक ठग रहेछन्। पहिले चिन्न सकिएन। मेरो मात्रै १ करोड १५ लाख ठगेका छन्, सेयरहोल्डर समाजसेवी मैनालीले भने, जनही १ लाखदेखि डेढ करोडसम्म ठगेको जानकारीमा आएको छ। मैनालीका अनुसार थापाले ५ करोडसम्म र शिवाकोटीले विभिन्न बहानामा ३ करोडसम्म ठगेको बताए। छानबिनमा विभिन्न व्यक्तिसँग उठाएको २ करोड १० लाख निजी प्रयोजनमा खर्च गरेको देखिएको छ। प्रसाईंले बैना गरेको जग्गा पछि राजेन्द्र शाक्यलाई बेचिएको छ। निज प्रतिवादीहरूकै बयानबाट मञ्जु श्री एजुकेसनल एकेडेमीलाई विभिन्न व्यक्तिबाट रकम उनीहरूले उठाएको देखियो। रकम उठाउने जिम्मेवारी प्रालिले निजहरूलाई दिएको देखिएन, न्यायाधीश सूर्यनाथप्रकाश अधिकारीको इजलासबाट पूर्पक्षका लागि थुनामा पठाउने आदेशमा उल्लेख छ, मञ्जु श्री एजुकेसनल एकेडेमी शैक्षिक संस्थाका लागि संकलित रकम अन्य सञ्चालक एवं सेयर होल्डरलाई जानकारी नदिई संस्थालाई आपराधिक विश्वासघात गरेको देखियो। जग्गा किन्न बैना दिने प्रसाईं र सेयरधनी सुरेन्द्रप्रसाद कोइरालाको जाहेरीका आधारमा उनीहरू पक्राउ परेका थिए। काठमाडौं जिल्ला अदालत मुद्दा शाखाका अधिकृत टीकासिंह खत्रीले अभियोगपत्रसाथ पेस तथ्य प्रमाणका आधारमा शिवाकोटी र थापा कसूरदार देखिएकाले पूर्पक्षका लागि कारागारमा पठाइएको बताए। उहाँहरू सेन्ट्रल जेलमै हुनुहुन्छ, खत्रीले भने। शिवाकोटीले स्याङ्जा मिर्मीस्थित १४४ मेगावाटको कालीगण्डकी ए जलविद्युत परियोजना भड्काएर देशलाई अन्धकारमा धकेल्न खोजेको आरोपमा स्याङ्जालीले ०५९ सालमा उनलाई घाँस खुवाएका थिए। एडीबीको परियोजना महँगो भएको भन्दै रद्द गर्न तत्कालीन राजा ज्ञानेन्द्र शाहसमक्ष बिन्तिपत्रसमेत चढाएका थिए। त्यसअघि अरुण तेस्रो जलविद्युत परियोजना भड्काउन पनि उनी खलपात्रको भूमिकामा थिए। मेलम्ची खानेपानी परियोजना तुहाउन पनि शिवाकोटीले विशेष प्रचारप्रसार अभियान नै चलाएका थिए। तर दुवैमा उनको प्रयास असफल भयो। उनले मदन भण्डारीको दासढुंगा दुर्घटना प्रकरणमा पनि टीएन प्रधान को छद्म नाममा पूर्वप्रधानमन्त्री माधवकुमार नेपाल र प्रधानमन्त्री केपी ओलीको नाम मुछेर पुस्तक नै छापेका थिए। उनीमाथि पूर्वब्रिटिस गोर्खा सैनिकको संस्था गेसोमासमेत ठगी गरेको आरोप छ।"
झापाको पत्रकार महासङ्घमा लागेको तालाबन्दी खुल्यो,"बिर्तामोड : नेपाल पत्रकार महासङ्घ झापा शाखाको तालाबन्दी खुलेको छ। सदस्यता नवीकरण सम्बन्धी विवादका कारण गत माघ २९ गते प्रेस चौतारी झापा र नेपाल आदिवासीजनजाति पत्रकार महासङ्घ (फोनिज) झापाले महासङ्घको कार्यालयमा तालाबन्दी गरेको थियो। बिर्तामोडमा बसेको संयुक्त बैठकबाट सहमति जुटेसँगै तालाबन्दी खुलेको पत्रकार महासङ्घ झापा शाखा अध्यक्ष तारामणि सापकोटाले बताए। विसं २०७५ को सदस्य नवीकरणका पूर्ववत रुपमा हुने र विसं २०७६ देखि केन्द्र तथा प्रदेश समितिको नीति निर्देशन बमोजिम नवीकरण गर्ने सहमति भएको छ। तालाबन्दीका कारण फागुन ४ गते हुने भनिएको महासङ्घ झापा शाखाको साधारणसभा चैत मसान्तभित्र गरिने भएको छ। पत्रकार शुद्धीकरण अभियान अन्तर्गत महासङ्घ झापा शाखाको कार्यसमितिले क्रियाशीलताको प्रमाणपत्रबिना सदस्यता नवीकरण नगर्ने निर्णय गरेको थियो। अध्यक्ष सापकोटाको अध्यक्षतामा भएको बैठकमा प्रेस चौतारी झापाका अध्यक्ष मुक्ति पौडेल, प्रेस युनियन झापा अध्यक्ष इन्दू पूर्वेली, फोजिन झापा अध्यक्ष विशाल नेम्वाङ, प्रेस सेन्टर झापा अध्यक्ष टीकाराम उप्रेती, पूर्वअध्यक्ष मोहनकाजी न्यौपाने लगायतले तालाबन्दी खोल्ने र आगामी दिनमा वार्ता र सहमतिबाट अघि बढ्ने निर्णय गरेका छन्।"

शीर्षक,विवरण
डुबान समस्या,"भारतले कोसी ब्यारेजभन्दा तल पाइलट च्यानल बनाएर पश्चिमतर्फ पानी फर्काएपछि सप्तरीको कंकालिनी नगरपालिकाका तीन वडा डुबानमा परेका छन्। केही महिनाअघि भारतले पानी निकास रोकेपछि महलीसागर बाँधकै कारण कपिलवस्तुका किसानले धान खेती गरिरहेको खेत डुबानमा पर्यो। कपिलवस्तुका किसानले बर्सेनि भोग्ने समस्या हो यो। सप्तरीको तिलाठीमै भारतले बाँध बनाएपछि डुबानको थप समस्या निम्तिएको छ। नवलपरासी सुस्ताका किसानले गण्डकबाँधबाट बहने पश्चिमी नहरले आफ्ना खेत डुबाइदिएको भन्दै नहरको डिल नै भत्काइदिएको घटना पनि पुरानो होइन। यी सबै घटनाक्रमले नेपालको तराईमा हरेक वर्ष हुने डुबानमा नेपालभारत सीमामा भारततर्फबाट निर्मित बाँध कारक बन्ने गरेको देखाउँछन्। त्यसो त, पटकपटक सीमा क्षेत्रमा भारतद्वारा बनाइएका बाँधकै कारण डुबान हुने गरेको विषय संसद्मा उठ्ने गरेको छ। तर नेपाल सरकारले यस सम्बन्धमा प्रभावकारी भूमिका खेल्न सकेको पाइँदैन। कुनै पनि नदीसँग एक देशको मात्र सरोकार हुँदैन। प्रायः हिमशृंखलाबाट सुरु भएर समुद्रसम्म बग्ने नदी सुरुदेखि अन्त्यसम्मका सबै भूभागका जीवनस्रोत हुन्। त्यसैले नै नदीसँग जोडेर उपल्लो तटीय क्षेत्र र तल्लो तटीय क्षेत्रको प्रावधान निर्माण गरिएको छ। दुवै तटीय क्षेत्रमा बसोबास गर्ने मानिसले नदीको पूर्ण उपयोग गर्न सकून् तथा नदीबाट आउने जोखिमबाट बचून् भनेर अन्तर्राष्ट्रिय महासन्धि गरिएका छन्। नदीको बेरोकटोक बहाब ती महासन्धिको प्रमुख विषय बन्ने गरेका छन्। यी महासन्धिलाई अन्तर्राष्ट्रिय कानुनकै रूपमा लिइने गरिन्छ। इन्टरनेसनल बाउन्ड्री ट्रिटी एक्ट, १९९०, हेल्सिन्की रुल्स अन द युजर्स अफ् द वाटर्स अफ इन्टरनेसनल रिभर्स, १९६६ र यूएन कन्भेन्सन अन द ल अफ द नन् नेभिगेसनल युजर्स अफ् इन्टरनेसनल वाटर कोर्सेस, १९९७ ती अन्तर्राष्ट्रिय कानुनमध्ये एक हुन्। यी तीनवटै सन्धिले नदीनालाको प्राकृतिक बहाब छेकिने गरी सिमानाबाट १२ किलोमिटर तल र माथि कुनै पनि देशले बाँध, तटबन्धलगायतका संरचना बनाउन निषेध गरेको छ। भारत र नेपाल दुवै देश यी सन्धिका पक्ष राष्ट्र हुन्। तर के भारतले यी प्रावधानको पूर्ण पालना गरेको छ ? सीमाविद् र जलस्रोतविद्हरूले भारतले सीमामा पर्ने गरी बाँध बनाएर यी अन्तर्राष्ट्रिय कानुनको परिपालना नगरेको बताउँदै आएका छन्। कतिपय प्रसंगमा भारतले सडकको नाम दिए पनि ती संरचनाले बाँधकै काम गर्दै आइरहेको, तिनले नेपालबाट दक्षिण बहने नदीनालाको प्राकृतिक बहाबमा अवरोध सिर्जना गरेको विज्ञको ठम्याइ छ। त्यस्तै नेपाल र भारतबीच सन्धि भई निर्माण भएका कोसी, गण्डक, महाकालीजस्ता बाँधमा पनि भारतले सम्झौताबमोजिम काम नगरिदिँदा डुबान हुने गरेको विभिन्न अध्ययनप्रतिवेदनहरूले पुष्टि गरेका छन्। सारमा, नेपालको तराई क्षेत्रमा बर्सेनि हुने डुबानमा भारतले निर्माण गरेका संरचना मुख्य जिम्मेवार छन्। अन्तर्राष्ट्रिय कानुनसँग असंगत हुने गरी बनाइएका यस्ता संरचनाबारे नेपालले भने भारतको आवश्यक ध्यानाकर्षण गर्न सकेको छैन। नेपालको कूटनीतिक अभ्यास कमजोर हुँदा आफ्नो तर्क र न्यायसंगत आवाज पनि राख्न सकिरहेको छैन। यो सन्दर्भमा बिम्स्टेकको शिखर सम्मेलन उपयुक्त मञ्च हुन सक्छ। कूटनीतिक अभ्यासमा शिखर सम्मेलनहरूलाई साइडलाइन मिटिङका रूपमा प्रयोग गर्ने गरिन्छ। नेपालले आफ्नै भूमिमा आयोजना गरेको शिखर सम्मेलनलाई यस्तै साइडलाइन मिटिङको रूपमा प्रयोग गर्न जरुरी छ। मूलतः भारतसँग जोडिएको डुबान समस्यालाई यस्तै साइडलाइन मिटिङहरूमा नेपाल पक्षले उजागर गर्न र आवश्यक सहमतिमा पुग्न जरुरी छ।"
समृद्धिका लागि अर्थपूर्ण र सम्मानजनक सहकार्य,"काठमाडौं : बिम्स्टेक चौथो शिखर सम्मेलन एसियाली युगका लागि अर्थपूर्ण र सम्मानजन सहकार्य अपरिहार्य भन्दै बिहीबार राजधानीमा सुरु भएको छ । विकासका बाधकविरुद्ध लड्न सहकार्यका साथै प्रभावकारी, परिणाममुखी र सदस्य देशका नागरिकलाई अनुभूत हुने संगठनका रूपमा विकास गर्ने प्रतिबद्धता सबै राष्ट्र एवं सरकार प्रमुखले व्यक्त गरेका छन् । सहयोगका क्षेत्रहरूको प्राथमिकता तय गर्दै मन्त्रीस्तरीय बैठकले पेश गरेको प्रतिवेदनलाई सम्मेलनले स्वीकार गरेको छ । बिम्स्टेक क्षेत्रको आतंकवाद तथा मानव वेचविखनविरुद्ध एक भएर काम गर्न सबैले मतैक्यता प्रकट गरेका छन् । यो क्षेत्र कुनेै न कुनै रूपको आतंकवादको चपेटामा छ । यसबाट निकाल्न सामूहिक प्रयास गर्न आवश्यक छ, सबै राष्ट्र एवं सरकार प्रमुखले भनेका छन्, विकासका बाधकको रुपमा देखिएको सबै खाले समस्यामा सामूहिक प्रयास गर्नेछौं । रेल, सडक र हवाईमार्गका साथै अप्टिकल फाइबरका माध्यमबाट सदस्य मुलुकबीच गहन सम्पर्क विस्तार गर्दै विकासमा काम गर्ने प्रतिवद्धता सबैले गरेका छन् । व्यापार, पर्यटन, ऊर्जा र कृषिजस्ता आर्थिक विकासका मुख्य क्षेत्रमा सहकार्य र सहायता बढाउनु अपरिहार्य भएको स्वीकार उनीहरूले गरेका छन् । बिम्स्टेक क्षेत्रलाई शान्त, समृद्ध र दिगो विकासतर्फ उन्मुख गराउन यो क्षेत्रको आतंकवाद, लागूऔषध ओसारपसार र सीमापार अपराधविरुद्ध लड्न आवश्यक भएको उल्लेख गर्दै सामूहिक प्रयासमा नेताहरूले सहमति जनाएका छन् । उनीहरूले शुक्रबार विद्युत् प्रसारण सम्बन्धी समझदारी पत्रमा हस्ताक्षर गर्ने छन् । उनीहरूले बिम्स्टेक चार्टरमा समेत जोड दिएका छन् । विज्ञ समूहको सुुझावको आधारमा चार्टर तय गरी आगामी शिखर सम्मेलन अघि नै पारित गराउने तयारी नेताहरूको छ । उनीहरूले पर्यवेक्षक थप गर्नेनगर्ने विषयमा पनि शुक्रबार रिट्रिटपछिको बैठकमा छलफल गर्नेछन् । मन्त्रीस्तरीय बैठकमा महासचिव शाहिदुल इस्लामले प्रस्तुत गरेका प्रतिवेदन सम्मेलनले स्विकार गरेको छ । परराष्ट्रमन्त्रीस्तरमा अनुमोदन भएका विषयमा शुक्रबार सम्झौता हुनेछ । बिम्स्टेकको स्थायी सचिवलाय बंगलादेशलाई कायम राख्ने, बिम्स्टेक सांस्कृतिक वेदशाला भुटानमा स्थापना गर्ने, बिम्स्टेक मौसम तथा जलवायु केन्द्र भारतमा स्थापना गर्ने विषयलाई शिखर सम्मेलन स्वीकार गरेको छ । भारतमा बिम्स्टेक ऊर्जा केन्द्र, श्रीलंकामा बिम्स्टेक प्रविधि हस्तान्तरण केन्द्र स्थापनाको प्रयासलाई पनि सम्मेलने स्वीकार गरेको छ । भन्सार सम्बन्धी पारस्परिक सहायता अभिवृद्धि गर्ने, बिम्स्टेक मोटरभेइकल सम्झौता, बिम्स्टेक तटीय क्षेत्रमा पानीजहाज सञ्चालन एवं व्यापार सहजीकरणलगायतका विषयमा नेताहरूले सहमति जनाउँदै प्रक्रिया अघि बढाउन सन्देश दिएका छन् । बिहीबार स्वीकृत बिम्स्टेक यातायात, सम्पर्कसम्बन्धी गुरुयोजनालगायतको विषमया पनि राष्ट्र एवं सरकार प्रमुख एकबद्ध भएका छन् । बिहीबार नै तयार मस्यौदाका विषयवस्तुमा सम्बोधनका आधारमा केही परिमार्जन भएको छ । स्वतन्त्र व्यापारसम्बन्धी सम्झौता चाँडो सम्पन्न गर्नुपर्नेमा जोड दिँदै यातायात, सम्पर्क विस्तारसम्बन्धी गुरुयोजनामा सहमति जनाए । सम्मेलनमा बंलादेशका प्रधानमन्त्री शेख हसिना, भुटानी अन्तरिम सरकारका प्रमुख सल्लाहकार एवं प्रधानन्यायाधीश ल्योन्पो छिरिङ वाङचुक, म्यान्मारका राष्ट्रपति विन मिन्त, भारतका प्रधानमन्त्री नरेन्द्र मोदी, श्रीलंकाका राष्ट्रपति मैत्रीपाला सिरिसेना र थाइल्याण्डका प्रधानमन्त्री प्रयुत चान ओचाले सामूहिक प्रतिवद्धता ब्यक्त गरेका हुन् । सम्मेलनमा सहभागी हुन बंगलादेश, भारत र थाइल्याण्डका प्रधानमन्त्री बिहीबार नै काठमाडौं आएका हुन भने म्यानमारका राष्ट्रपति मंगलबार, भुटानका अन्तरिम चुनावी सरकार प्रमुख र श्रीलंकाका राष्ट्रपति बुधबार काठमाडैाँ आएका थिए । शिखर बैठकको प्रारम्भमा अध्यक्ष ओलीपछि सदस्य मुलकका राष्ट्राध्यक्ष एवं सरकार प्रमुखले वर्णानुक्रमअनुसार सम्बोधन गरेका थिए । सम्मेलनले काठमाडौं घोषणापत्र जारी गर्दै शुक्रबार अपराह्न समापन हुनेछ । सम्मेलन समाप्ति अघि बिम्स्टेकको अध्यक्षता श्रीलंकालाई हस्तान्तरण गर्ने कार्यक्रम छ । यसअघि सन् २००४ मा थाइल्याण्ड, २००८ मा भारत र २०१४ मा म्यान्मामा बिम्स्टेकशिखर सम्मेलन भएको थियो । बिम्स्टेकर सार्कलाई नदाजौं : ओली बिम्स्टेक शिखर सम्मेलनको उद्घाटन गर्दै प्रधानमन्त्री एवं बिम्स्टेकका अध्यक्ष केपी ओलीले यसलाई सार्कको विकल्प बनाउन नहुने बताए । सार्क र बिम्स्टेकको फरक फरक महत्व र भूमिका छन् । एकसग अर्कोमा दाज्नु हुँदैन, उनले भने, हामीले सहकार्य गर्दै विकासका लागि अघि बढ्ने हो । माध्यम जुनसुकै होस् । उनले दुवै क्षेत्रीय संगठन सदस्य मुलुकका लागि सामाजिकआर्थिक विकासका लागि महत्वपूर्ण रहेको बताउँदै भने, दक्षिण एसिया र दक्षिणपूर्वी एसियाका मुलुकलाई जोड्न यो संगठन अपरिहार्य छ । सार्क र बिम्स्टेक एकअर्कालाई निषेध गर्न र एक अर्काको विकल्पका रूपमा नबनेको पनि उनले बताए । बिम्स्टेक पहिले सक्रिय थिएन, तर अब यसलाई सक्रिय बनाउदै लैजान आवश्यक छ । सार्क पनि सक्रिय रहेर पनि अघि बढ्न नसकेको अवस्थामा दुवैलाई सक्रिय पार्नुपर्ने उनले बताए। सही नीति, संस्था र स्रोतसाधन अनि दृढ राजनीति इच्छा शक्तिले मात्र यस्ता संगठनले सफलता पाउँछ, उनले भने, संगठन हामी सबैको प्रतिबद्धता हो । यसमा समान र सम्मानपूर्वक सहभागित एवं सक्रियता आवश्यक छ । उनले आतंकबाद र अन्तरदेशिय अपराध शुन्यमा झार्न सहकार्य गर्दै विकासका योजनामा पार्नपर्ने बताए । नेपाल जस्तो मुलुकले यस्ता संगठनमार्फत नै आफ्नो हित प्रवद्र्धन गर्दै जनुपर्नेमा जोड दिँदै आएका प्रधानमन्त्री ओली सम्बोधनमा समेत नेपालको पछिल्लो अवस्था स्मरण गराउँदै सहकार्य गर्दै समृद्धिमा अघि बढ्ने बताए । उनले लगानीमा समेत जोड दिँदै राजनीतिक स्थायित्वतर्फ मुलुक अघि बढेकाले यहाँ प्रचुर लगानीको लागि पनि जोड दिए । ओलीले सहकार्यका लागि क्षेत्रगत सुधारको सुझाव र विम्स्टेकले गति लिन थालेको विषय उठाए । आतंकवादविरुद्ध लड्न सैनिक अभ्यास : मोदी भारतीय प्रधानमन्त्री नरेन्द्र मोदीले बिम्स्टेक शिखर सम्मेलनमा आफूले पहिलो पटक भाग लिएको भन्दै शान्त र समृद्ध यो क्षेत्रमा सहकार्यमा आफ्नो जोड रहने बताए । गोवाको ब्रिक्स सम्मेलनमा आफूले राखेको धारणा अनुसार सम्मेलन अघि बढेकोमा खुशी ब्यक्त मोदीले यो क्षेत्रलाई सभ्यता, इतिहास, भाषा, खानपान अटुटले जोडे स्मरण गरे । उनले भने, विकास एक्लै सम्भव छैन । अब हामी साथ साथ अघि बढ्ने हो । सहकार्य गर्ने हो । यसमा सबै उत्तिकै जिम्मेवार भएर अघि बढ्नु आवश्यक छ । उनले ब्यपार, जनस्तरको सम्बन्ध, यातायात, मोटरभेहिकल सम्झौता, जलमार्गबाट अघि बढ्न लागेकोमा खुशी ब्यक्त गरे । क्षेत्रीय सहकार्यका लागि शान्तिको वातावरण नै प्रमुख हो, उनले भने, कहिले पहिरो, कहिले बढी, समुद्री आँधी त कहिले भूकम्पको चपेटा छौं । यस्ता समस्यमा समाधानका लागि सहकार्य नै अपरिहार्य छ । ब्लु इकोनोमी मार्फत् यस्त विषयमा सहकार्य गरिने छ । बिम्स्टेक राष्ट्रहरूबीच विपत्तिका क्षेत्रमा सैनिक अभ्यास आयोजना गर्न लागिएको जानकारी दिए । उनले बिम्स्टेक राष्ट्रबीच सैनिक अभ्यास भारतले आयोजना गर्न लागेको खुलाए । बहुदेशीय सैनिक फिल्ड ट्रेनिङ माइलेक्स र स्थल सेना प्रमुखहरूको कन्क्लेभमा सबैलाई स्वागत गर्न आतुर रहेको पनि उनले बताए । सैन्य अभ्यास सदस्य मुलुकका लागि के कति लाभ हानी हुन्छ त्यो प्रमुख विषय बनेको छ । त्यो सहकार्यले कुन संकेत गर्न खोजेको प्रशंग पनि छ । आर्थिक सहकार्यको विषयमा अघि बढेको संगठन एकाएक सैन्य सहकार्य र अभ्यासमा पुगेको विषयमा भने शुक्रबारको रिट्रिटमा छलफल हुने बताइएको छ । नेपालले बौद्ध सम्मेलन गर्नपर्ने सुझाव आइरहेको अवस्थामा भारतीय प्रधानमन्त्री मोदीले नै सन् २०२० अक्टोबरमा अन्तर्राष्ट्रिय बौद्ध सम्मेलन गर्ने तयारी रहेको बताए । सबै मुलुकका प्रमुखलाई उनले सम्मेलनमा नै निमन्त्रणा गरे । हिमालदेखि खाडीसम्म जोडिएको यस क्षेत्रमा प्राकृतिक विपत्तिसँग जुध्नु गरेको छ, मोदीले भने, त्यसको समाधान गर्न मिलेर काम गर्नुपर्छ । मोदीले बिम्स्टेक सदस्य राष्ट्रबीच कनेक्टिभिटीका क्षेत्रमा व्यापार, आर्थिक, यातायात, डिजिटल र जनस्तरमा सम्बन्ध विस्तारको प्रचुर सम्भावना यस क्षेत्रमा रहेको बताए । हसिनाले स्तब्ध पारिन् हसिनाले बिम्स्टेकको सम्मेलनमा आफ्नो विगत स्मरण गर्दै आफ्ना पितालाई सम्झिइन् । उनले आफ्नो परिवारको १८ जनालाई एकै पटक गुमाउनु पर्दाको विगत स्मरण गर्दै अगस्ट महिना स्मरण गरिन् । यो अगस्टको महिना हो । मेरा लागि पीडादायी महिना । मेरा बुबा अर्थात् बंगलादेशका निर्माता राष्ट्रपति शेख मुजिवुर रहमानसहित मेरी आमा र मेरा दाजुहरू को हत्या १९७५ अगस्टमा नै भएको थियो, उनले भावुक हुदै भनिन्, त्यसपछिको पाच वर्ष म भारतमा शरण लिन बाध्य भए । त्यतिबेला उनी र बहिनी जर्मनीमा रहेकाले बाचेका थिए । बंगलादेशका एक सैन्य समूह उनको घरमा प्रवेश गरी सामूहिक नरसंहार गरेको थियो । त्यो घटना स्मरण गराउदा सोल्टी होटलको उक्त हल स्तब्ध भएको थियो । उनले भनिन, आफू सँधै आतंकवादको शुन्य सहनशिलताको पक्षमा रहेको बताउँदै यसमा सहकार्य गर्न अपरिहार्य छ । आतंकवाद विकासको बाधक हो यसका विरुद्ध सबै एक जुट हुन आवश्यक छ । निकै ब्यस्त रहेकी उनी प्रधानमन्त्री ओलीको व्यक्तिगत अनुरोधपछि नेपाल आएकी हुन । उनी सम्मेलन सकिनु अघि नै स्वदेश फर्कने छिन । उनले बिम्स्टेकको सचिवालय आफ्नो मुलुकमा रहेकाले आफ्नो देशको जिम्मेवारी यसमा थप रहेको भन्दै सहकार्यका लागि आफूहरू सधंै खुला रहेको पनि बताइन् । जलवायू परिवर्तनसग लड्न तयार छौं : भुटान भुटानी नरेश नाम्ग्याल बाङचुकको शुभकामना सुनाउँदै भुटानका अन्तरिम सरकार प्रमुख बाङचुकले भुटान बिम्स्टेक सदस्य राष्ट्रबीच सहकार्यका जोड दिने बताए ।शान्ति र दिगो विकासको बाधक आतंकबाद रहेको औंल्याउँदै उनले भने, आतंकवादविरुद्धको सहकार्यमा सधै भुटान साथ रहन्छ । वाङचुकले जलवायु समस्या समाधान गर्न भुटानी संविधानमै उल्लेख भएका उल्लेख गर्दै उनले भने, जलवायु परिवर्तनका बारेमा आफूहरू सहकार्य गर्न तयार छौं । यससँग लड्न कार्ययोजना आवश्यक छ । म्यानमारका राष्ट्रपति यु मिन्टले आफ्नो देश सधैं बिम्स्टेक मान्यताको पक्षमा रहेको र आसियानसँग सहकार्य गरी अघि बढ्न तयार रहेको बताए । बिम्स्टेक क्षेत्रका बुद्धमार्गीबीचको सहकार्यका लागि आफ्नो देशले छट्टै योजना ल्याउन लागेको उनले उल्लेख गरे । श्रीलंकाका राष्ट्रपति मैत्रिपला सिरिसेनाले पनि यस क्षेत्रमा सहकार्य अपरिहार्य रहेको औंल्याउँदै विकासका लागि दुईपक्षीय सहकार्य जोड दिए । बिम्स्टेक र सार्क यही प्रयासका लागि फरक फरक तर उही उद्देश्य रहेको संगठनको रुपमा उनले अथ्र्याए । उनले आफूले बिम्स्टेकको अध्यक्षता लिएपछि कार्यावन्यनमा जोड दिने बताए । थाइल्याण्डका प्रधानमन्त्री प्रयुत चान ओ चाले बिम्स्टेक क्षेत्रलाई स्थलबाट जोडेर लगानी प्रवद्र्धनमा विशेष जोड दिनुपर्ने बताए । उनले पाँच क्षेत्र पहिचान गर्दै त्यसमा सहकार्य गर्न सुझाव समेत राखेका छन् ।सम्मेलनमा म्यानमारका राष्ट्रपति यु, भारतीय प्रधानमन्त्री मोदी, श्रीलंकाका राष्ट्रपति सिरिसेना र थाइल्याण्डका प्रधानमन्त्री ओचाले आफ्नै भाषामा सम्वोधन गरेका थिए । उनीहरूको मन्तव्यलाई अंग्रेजीमा अनुवाद गरिएको भए पनि त्यो हेडफोन सबैमा उपलब्ध नहुँदा भाषा नबुझ्नेले हाउभाव मात्र अड्कल गरेका गरेका थिए । सरकारी सभाहलालाई वेवास्ता गर्दै होटलमा गरिएको उक्त सम्मेलनको ब्यवस्थापन रामै्र थियो । सम्मेलन स्थलामा जे देखियो सम्मेनलस्थलमा राष्ट्र एवं सरकार प्रमुखलाई अल्फाबेटिकल अर्डरमा राखिएको थियो । सम्बोधन पनि त्यही आधारमा गराइएको थियो । प्रधानमन्त्री ओलीले सबैलाई सोल्टी होटलको द्वारमा स्वागत गर्दै होल्डिङ रुपमा पठाएका थिए ।भारतीय प्रधानमन्त्री मोदी र श्रीलंकाका राष्ट्रपति सिरिसेना बीच हात मिलाउँदै गरेको छलफल र हासो सभाहल सर्बतर्फ सुनिएको थियो। मोदीले म्यानमारका राष्ट्रपति मिन्टलाई ढाप मारेका थिए । अनि उनीहरू भलाकुसरी गर्दै फर्किए भने बीचमा निकै झुक्दै आइपुगे भुटानी अन्तरिम सरकारका प्रमुख बाङचुक । उनीहरूलाई होल्डिङ रुपमा लगेर ओली बिस्तारै पछि पछि गए । उनले आतिथ्यतालाई निकै सहज तबरले प्रस्तुत गरे । त्यसपछि उनीहरू होल्डिङ रुमबाट अल्फबेटिकल अर्डरमा नै हायात तिर लागेका थिए । हायातमा उनीहरूको सम्मानमा प्रधानमन्त्री ओलीले रात्रिभोज आयोजना गरेका थिए । उनले नेपाली सांस्कृतिकसहित गाला डिनर आयोजना गरेका हुन् । रात्रि भोजमा ओलीले नेपालका सबै पूर्वप्रधानमन्त्रीसँग बिम्स्टेकमा सहभागी हुन आएका पाहुनासँग परिचय गराएका थिए । यसअघि मोदी र हसिनाको दुईपक्षीय वार्ता भएको थियो । हसिना शुक्रबार विहान नै स्वदेश फर्कने हुनाले हतारमा भेटावर्ता गरेकी हुन् । उनले म्यानमारका राष्ट्रपतिसँग पनि छलफल गरेकी छन् । बिम्स्टेक चौथो सम्मेलनमा प्रस्तुत हुने एजेण्डा पुरानै थिए । यसमा प्रतिवद्धता नै जाहेर गर्ने काम भए । बिम्स्टेक राष्ट्रबीच ऊर्जा व्यापार सहज बनाउन गर्न लागिएको विद्युत् प्रसारण लाइनमा शुक्रबार हस्ताक्षर हुने र अन्य केन्द्र खोल्ने बाहेक खासै ठूलो सहकार्य देखिएको छैन । काठमाडौं घोषणापत्रमा सदस्यहरू बीच कनेक्टिभिटी, गरिबी निवारण, अन्तरक्षेत्रीय व्यापार तथा लगानी, जलवायु परिवर्तन र सुरक्षालाई प्रमुख प्राथमिकतामा परेका भएपनि यसको उपलब्धी खासै देखिदैन । ओलीहसिना भेट प्रधानमन्त्री ओली र बंलादेशका प्रधानमन्त्री हसिनाबीच द्विपक्षीय भेटवार्ता सम्म्ेलन अघि नै भएको थियो । हसिनासँग नेपाल र बंगलादेश सम्बन्धका सबै विषयमा छलफल भएको परराष्ट्र मन्त्रालयले जनाएको छ । प्रतिनिधि पठाउने तयारी गरेकी हसिनाले ओली स्वयंले टेलिफोन गरी आमन्त्रण गरेका कारण शुक्रबार बिहान फर्कने गरी नेपाल आएकी हुन् । शितल निवासमा विशिष्ट पाहुना राष्ट्रपति विद्यादेवी भण्डारीले बिम्स्टेकमा सहभागी शीर्ष पाहुनाको सम्मानमा दिवा भोज दिएकी छन् । राष्ट्रपतिले दिवाभोजअघि सदस्य मुलुकका राष्ट्र तथा सरकार प्रमुखसग बिम्स्टेक सहकार्यबारे छलफल गरेकी थिइन । दिवा भोजमा उपराष्ट्रपति नन्दबहादुर पुन पनि सहभागि थिए ।"
कमल थापा भन्छन् : सरकारको विरोध गर्ने बेला भएको छैन,"विराटनगर : राष्ट्रिय प्रजातन्त्र पार्टीका अध्यक्ष कमल थापाले वर्तमान सरकारको विरोध गर्नुको अहिले कुनै औचित्य नभएको बताएका छन् । विराटनगरमा सञ्चारकर्मीहरुसँग कुरा गर्दै उनले सरकार गठन भएको ६ महिना मात्र भएकाले अहिले नै मूल्याङ्कनको बेला नभएको स्पष्ट पारे । उनले यातायात क्षेत्रको एकाधिकार(सिण्डिकेट) हटाउने र काम नगर्ने निर्माण व्यवसायीलाई कारवाही गर्ने कार्य रोकेकामा सरकारप्रति गुनासो गरे अध्यक्ष थापाले मुलुकको समस्या समाधानका लागि सबै राजनीतिक दलको सहमति लिएर सहकार्य गर्नु उपयुक्त हुने बताए । अध्यक्ष थापाले सनातन हिन्दू राष्ट्र, लोकतन्त्रसहितको राजसंस्थालगायतका विषय सहमतिका आधारमा टुङ्ग्याउनुपर्नेमा जोड दिए ।"
बिम्स्टेकका सरकार प्रमुखलाई प्रधानमन्त्रीको स्वागत,"काठमाडौं : प्रधानमन्त्री केपी शर्मा ओलीले बहुपक्षीय प्राविधिक तथा आर्थिक सहयोगका लागि बंगालका खाडी राष्ट्रहरुको प्रयास (बिम्स्टेक) को चौथो शिखर सम्मेलनमा सहभागी हुन आएका विशिष्ट अतिथिलाई स्वागत गरेका छन्। बिम्स्टेक सम्मेलनमा सहभागी हुन आइपुगेका म्यानमारका राष्ट्रपति विन्ट मिनले बुधबार दिउँसो प्रधानमन्त्री केपी ओलीसँग भेटवार्ता गरेका छन्। उनले लुम्बिनीबाट फर्केलगत्तै प्रधानमन्त्रीसँग भेटेका हुन्। उनी सम्मेलनका आइपुग्ने पहिलो उच्चस्तरीय पाहुना हुन्। भुटानका प्रधानन्यायाधीश तथा अन्तरिम मन्त्रीपरिषद्का प्रमुख सल्लाहकार छिरिङ वाङचुक पनि बुधबार काठमाडौं आएका छन्। उनले पनि प्रधानमन्त्री ओलीसँग भेटवार्ता गरेका छन्। उनीहरूबीच नेपालको पछिल्लो अवस्था, भुटानको निर्वाचन र नेपालमा रहेका बाँकी भुटानी शरणार्थीबारे छलफल भएको बताइएको छ। श्रीलंकाका राष्ट्रपति मैत्रीपाला सिरिसेना बुधबार अपरान्ह काठमाडौं आइपुगेका छन्। बिहीबार बिहान बंगलादेश, भारत र थाइल्यान्डका प्रधानमन्त्री क्रमशः शेख हसिना वाजेद, नरेन्द्र मोदी र प्रयुच चाओचा आइपुगेका छन्। प्रधानमन्त्री ओलीले बिहीबार बिहान आएका बंगलादेश, भारत र थाइल्यान्डका प्रधानमन्त्रीलाई समेत स्वागत गरेका छन्। मोदीसँग प्रधानमन्त्री ओलीको दुईपक्षीय वार्ता शुक्रबार हुनेछ। मोदी र ओलीले भारतीय दूतावासले तयार गरेको नेपालभारत सम्बन्धबारे पुस्तक पनि संयुक्त विमोचन गर्ने तयारी छ।"
हिन्दु राष्ट्र पुनःस्थापना हुन्छ : कमल थापा,"विराटनगर : राष्ट्रिय प्रजातन्त्र पार्टीका अध्यक्ष कमल थापाले नेपालमा हिन्दु राष्ट्र पुनःस्थापना हुने दाबी गरेका छन्। नेपाल हिजो, आज र भोलि हिन्दु राष्ट्र नै रहने उनको भनाइ छ। प्रदेश १ स्तरीय हिन्दु राष्ट्र पुनःस्थापना राष्ट्रिय जागरण अभियानको विराटनगरमा शुभारम्भ गर्दै अध्यक्ष थापाले यस्तो बताएका हुन्। उनले कुनै राजनीतिक क्रान्ति तथा आन्दोलनले नभई केही दलका नेताको व्यक्तिगत स्वार्थसिद्ध गर्न रातारात हिन्दुराष्ट्र हटाएर धर्म निरपेक्ष बनाएको आरोप लगाउँदै यस्तो बताएका हुन्। थापाले राजनीतिक रुपबाट भएको परिवर्तनलाई राजनीतिक रुपबाटै परिवर्तन गर्न हिन्दु राष्ट्रको एजेण्डा अगाडि सारेको बताए। हिन्दु राष्ट्र र सनातन धर्म नेपालीको पहिचान, एकताका आधार तथा राष्ट्रिय अस्तित्वको आधारस्तम्भ भएको उनको भनाइ छ। नेपाली नेपालीबीचको एकतालाई बलियो बनाउन हिन्दुराष्ट्र अपरिहार्य भएको भन्दै अध्यक्ष थापाले केन्द्रबाट सुरु भएको हिन्दु राष्ट्र पुनःस्थापना जनजागरण अभियान प्रदेश, जिल्ला हुँदै ७५३ वटै स्थानीय निकायमा सञ्चालन हुने बताए। वैदिक मूल्य र मान्यताअनुसार राज्य चल्नु पर्दछ भन्ने मान्यताका साथ राप्रपाले विदेशी वादको सट्टा राष्ट्रवाद र सम्बर्धनवादलाई दर्शन मानेर नै हिन्दुराष्ट्र पुनःस्थापनाको आन्दोलन सुरु गरेको उनको भनाइ छ। कार्यक्रममा पार्टीका संगठन विभाग प्रमुख सांसद राजेन्द्र लिङदेनले सदियौंदेखि नेपालको पहिचानको रुपमा रहेको हिन्दु राष्ट्र पुनःस्थापना गर्न पार्टीले सुरु गरेको आन्दोलनलाई साथ दिन सबैमा आग्रह गरे। पार्टीका प्रदेश १ का अध्यक्ष राम थापाको सभापतित्वमा सम्पन्न सो कार्यक्रममा प्रदेशका पार्टीका जिल्ला अध्यक्ष, प्रदेश अन्तर्गतका पार्टीका केन्द्रीय सदस्य, धार्मिक गुरुलगायत हिन्दुराष्ट्र समर्थक जनसमुदायको उपस्थिति थियो।"
एकै पटक विप्लवका ११ जना नेता कार्यकर्ता पक्राउ,"इलाम : प्रहरीले नेत्रविक्रम चन्द विप्लव नेतृत्वको नेपाल कम्युनिष्ट पार्टीका ११ जना कार्यकर्तालाई पक्राउ गरेको छ । सूर्योदय नगरपालिका५ स्थित सुम्फुङ गाँउबाट इलाम र झापाका ११ जना कार्यकर्तालाई पक्राउ गरिएको जिल्ला प्रहरी कार्यालय इलामले जनाएको छ । पक्राउ पर्नेमा नेपाल कम्युनिष्ट पार्टीमा झापा इञ्चार्ज रहेका मोरङको मिक्लाजुङ गाउँपालिका३ का सौगात भन्ने अर्जुन आचार्य, झापा सचिव दमक२ का सुमन सिंह पौडेल र विद्यार्थी संगठनका केन्द्रीय सदस्य गौरीगंज गाँउपालिका१ का सञ्जय राईसहितलाई पक्राउ गरिएको जिल्ला प्रहरी कार्यालय इलामले जनाएको छ । प्रहरीले दमक नगरपालिका२ का विनोद कुमार राई, झापाको दमक नगरपालिका७ का सन्तोष लिम्बू, झापा शिवसताषी नगरपालिका११ का तारा थापा, झापा गाँउपालिका२ का चमनलाल माझीलाई पनि प्रहरीले पक्राउ गरेको छ । प्रहरीले विर्तामोड नगरपालिका३ का चित्र विश्वकर्मा, शिवसतासी नगरपालिका११ का सुरेन्द्र मिश्र, गौरीगञ्ज१ का भीमकुमार सुब्बा र इलाम देउमाई नगरपालिका८ का मोहन बहादुर बराल पक्राउ परेका जिप्रका इलामका एसपी माधव श्रेष्ठले जानकारी दिए ।"
यस्तो छ बिम्स्टेक सम्मेलनको दुई दिने कार्यतालिका,"काठमाडौं : बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (बिम्स्टेक)को चौथो शिखर सम्मेलन केही बेरमा काठमाडौंको सोल्टी होटलमा उद्घान हुँदैछ। बिम्स्टेकमा सात राष्ट्र (नेपाल,भारत, बंगलादेश, थाइल्याण्ड, भुटान, म्यान्मार र श्रीलंका ) का सरका प्रमुखको सहभागीता छ। सम्मेलनको उद्घाटन पछि विभिन्न राष्ट्र प्रमुख विभिन्न कार्यक्रममा सहभागी हुने तालिका रहेको छ। कार्यक्रमको अध्यक्षता नेपालको तर्फबाट प्रधानमन्त्री केपी शर्मा अोलीले गर्दैछन्। भदौ १४ सम्मेलनमा सहभागी हुन बिहीबार बिहान तीन (राष्ट्र भारत,बंगलादेश र थाइल्याण्ड)का प्रमुख आएका छन्। अरु तीन देशका प्रमुख बुधबार नै नेपाल आइपुगेका छन्। सबै राष्ट्रप्रमुखलाई बिहान करिब ११:४५ बजेतिर राष्ट्रपति भवन शितल निवासमा दिवा भोजको आयोजना गरिएको छ। ३:३० बजे सम्मलेनको उद्घान हुने समयतालिका छ। त्यसपछि बेलुका ६:३० देखि १०: १० बजेसम्म सबै राष्ट्रप्रमुखका लागि होटल ह्यातमा 'गाला डिनर' को व्यवस्था गरिएको छ। भदौ १५ बिम्स्टेकमा सहभागी हुन नेपाल भएका भारतका प्रधानमन्त्री नरेन्द्र मोदीको पशुपतिनाथको दर्शन तथा पशुपति धर्मशाला उद्घाटन गर्ने कार्यक्रम छ।धर्मशालाको उद्घाटनपछि साँझ मोदी स्वदेश फर्किने छन्। त्यस्तै बिम्स्टेकमा सहभागी हुन बंगालदेशबाट बिहीबार बिहान नेपाल आएकी प्रधानमन्त्री शेख हसिन शुक्रबार बिहान ११ बजे स्वदेश फर्किनेछन्। उनी सम्मेलनको समापन नहुँदै स्वदेश फर्किनेछन्। उनी ढिलो नेपाल आउने र छिटो स्वदेश फर्किने पाहुनामा पर्छिन्। यस्तै, ३:४५ बजे सम्मेलनको समापन हुने कार्यतालिका रहेको छ।सम्मेलनको समापनसँगै करिब ४ बजेतिर म्यानमारका राष्ट्रपति विन मिन्त स्वदेश फर्किनेछन्। उनी बिम्स्टेकमा सहभागी हुन आउने पहिलो विदेशी पाहुना हुन्।उनी मंगलबार मिनेटमा नेपाल आइपुगेका हुन्।राष्ट्रपति मिन्त भदौ बुधबार लुम्बिनी भ्रमणमा गएर काठमाडौ फिर्ता भइसकेका छन्। त्यस्तै, थाइल्याण्डका प्रधानमन्त्री प्रयुत चान ४:१५ बजे स्वदेश फर्किने समय तालिका रहेको छ।उनी भदौ १४ गते नेपाल आएका हुन्।"
बुद्धिस्ट सर्किटलाई मूर्तता दिन प्रधानमन्त्रीको जोड,"काठमाडौं : प्रधानमन्त्री केपी शर्मा ओलीले बिम्स्टेकको उद्घाटन समारोहलाई सम्बोधन गर्दै आगन्तुक राष्ट्र प्रमुख तथा सरकार प्रमुखलाई बुद्ध र सगरमाथाको देशमा स्वागत गरेका छन्। विश्वको कुल जनसंख्याको २२ प्रतिशत जनसंख्याको प्रतिनिधित्व गर्ने बंगालको खाडी क्षेत्रका राष्ट्रका तर्फबाट हामी यहाँ यस क्षेत्रमा शान्तिपूर्ण, समृद्ध र दिगो विकास कायम गर्ने प्रतिबद्धताका साथउ पस्थित भएका छौं भन्दै उनले बिम्स्टेकले दक्षिण एशियाले दक्षिण पूर्व एशियालाई जोड्ने बताए। सम्भाव्यताले भरिपूर्ण यस क्षेत्रका राष्ट्रमा समृद्ध प्राकृतिक सम्पदा, क्रियाशिल जनसंख्याबाट सिर्जना हुने थुप्रै अवसर रहेको भन्दै प्रधानमन्त्री ओलीले हाम्रा पूर्खाबाट विवेक, ज्ञान पनि पाएको उल्लेख गरे। आर्थिक विकासको इन्जिन व्यापार भएको उनको भनाइ छ। विकासको इन्जिन व्यापार हो, प्रधानमन्त्री ओलीले भने, वस्तु र सेवाको व्यापार, लगानी, भन्सारसम्बन्धी मामिलामा आपसी सहयोग, व्यापार सुविधाका सन्दर्भमा विवादको निराकरणजस्ता विषयमा सहमति आजको आवश्यकता हो, जसले विम्स्टेकलाई प्रभावकारी रुपमा अगाडि बढाउनेछ। स्वतन्त्र र स्वच्छ व्यापारप्रतिको हाम्रो प्रतिवद्धता अपरिहार्य छ। सरकारले समृद्ध नेपाल, सुखी नेपालीको लक्ष्य अघि सारेको बताउँदै उनले सबैले समृद्ध क्षेत्र, सुखी जनताको अपेक्षा गरेको बताए। ओलीले बिम्स्टेक राष्ट्रको कनेक्टिभिटी नै आर्थिक एकीकरणको जग भएको धारणा व्यक्त गरे। प्रधानमन्त्री ओलीले यस क्षेत्रमा कनेक्टिभिटी र पर्यटनको प्रवद्र्धन गर्न बुद्धिस्ट सर्किटको अवधारणालाई मूर्तता प्रदान गर्नु पर्ने कुरामा जोड दिए। बिम्स्टेकलाई यसका कामका आधारमा मूल्यांकन गरिने उनको भनाइ छ। सहीनीति, संस्था र स्रोतसाधन अनि दृढ राजनीति इच्छा शक्तिले मात्र यसको सफलताको सुनिश्चिता कायम गर्न सक्नेछ, प्रधानमन्त्री ओलीले भने।"
कांग्रेसद्वारा धरान उपमहानगरपालिका घेराउ,"धरान : अवैज्ञानिक कर वृद्धिको विरोधमा उत्रिएको कांग्रेस कार्यकर्ताले बिहीबार धरान उपमहानगरपालिका धर्ना दिँदै घेराउ गरेका छन्। सयौं संख्यामा उपस्थित भएका कांग्रेस कार्यकर्ताले कर वृद्धि फिर्ताको माग गर्दै उपमहानगरपालिका नाराबाजी गर्दै घेराउ गरेका हुन्। उपमहानगरपालिकाले जन्म, दर्ता, मृत्यु दर्ता, विवाह दर्ता, घर जग्गा शुल्क, घर बहाली कर, लगायतका सबै शीर्षकमा अत्याधिक कर वृद्धि गरेको भन्दै बिहीबार १० बजेदेखि १२ बजेसम्म कांग्रेस कार्यकर्ताले नगरपालिकाको मुख्य गेटमा धर्ना दिएका थिए। वृद्धि गरिएको कर फिर्ता नगरेसम्म कांग्रेसले चरणबद्ध आन्दोलन गर्ने समेत चेतावनी दिएको छ। धर्ना कार्यक्रममा बोल्दै कांग्रेस सुनसरी क्षेत्र१ का सचिव मुरारी भट्टराईले उपमहानगरपाललिकाले वृद्धि गरेको कर फिर्ता नगरे कडा आन्दोलन गर्ने चेतावनी दिएका छन्। उनले नेकपाको बहुमत जनप्रतिनिधि जितेको आडमा जनतालाई मार पर्ने गरी करमा भारी वृद्धि गरेको भन्दै ओली नेतृत्वको सरकार जनहितविरुद्धमा लागेको आरोप लगाए। कांग्रेस जिल्ला सदस्य पदम लिम्बूले पनि धरान उपमहानगरपालिकाका जनप्रतिनिधि जनताको काम गर्न भन्दा बढी कर वृद्धि गरेर जनतालाई आर्थिक भार थोपर्न पटी लागिपरेको आरोप लगाए। उनले पनि कर वृद्धि फिर्ता नगरे कांग्रेस जस्तोसुकै आन्दोलन गर्न पछि नपर्ने चेतावनी दिएका छन् ।यसैबीच कांग्रेसले कर वृद्धि फिर्ता गर्न माग गर्दै धरानका २० वटै वडामा गरेको हस्ताक्षर नगरपालिकाका कार्यबाहक मेयर मणिराम श्रेष्ठलाई बुझाएको छ। कांग्रेस धरानका सभापति तिलक राईले धराने जनताले गरेको ३० हजारको हस्ताक्षर बुझाउँदै कार्यबाहक मेयर राईलाई जनताको भावनाको कदर गर्न माग गरेका छन्। उनले उपमहानगरपालिकाले कर वृद्धि फिर्ता नगरेसम्म कांग्रेसले आन्दोलनलाई जारी राख्ने बताए । कांग्रेसको हस्ताक्षर बुझ्दै कार्यबाहक मेयर राईले लोकतन्त्रमा विरोध गर्न सबैलाई छुट भएको भन्दै कर वृद्धिका बारेमा कार्यपालिका बैठकमा छलफल गरी पुनः विचार गर्न सकिने बताए। धरान उपमहानगरपालिका मेयरबिहीन बनेपछि कांग्रेसले तत्काल उपनिर्वाचनको माग समेत गरेको छ ।"
भारतीय प्रधानमन्त्री मोदी काठमाडौंमा,काठमाडौं : बिम्स्टेक शिखर सम्मेलनमा सहभागी हुन भारतका प्रधानमन्त्री नरेन्द्र मोदी काठमाडौं आइपुगेका छन्। मोदी बिहीबार बिहान विशेष विमानबाट त्रिभुवन अन्तर्राष्ट्रिय विमानस्थल अवतरण गरेका हुन्। प्रधानमन्त्री मोदीलाई सरकारका उपप्रधान तथा रक्षामन्त्री ईश्वर पोखरेलले विमानस्थलमा स्वागत गरे। मोदी विमानस्थलबाट बिम्स्टेक चौँथो शिखर सम्मेलनस्थल होटल सोल्टी जानेछन्। बंगलादेशका प्रधानमन्त्री र थाइल्यान्डका राष्ट्रपति बाहेक अन्य सदस्य राष्ट्रका राष्ट्राध्यक्षहरू काठमाडौं आइसकेका छन्। काठमाडौं उपत्यकाको सुरक्षा व्यवस्था अत्यन्त पारिएको छ।
२४ जना सहसचिवको सरुवा,"काठमाडाैं : सरकारले विभिन्न मन्त्रालय, आयोग, प्रदेश र स्थानीय तहमा कार्यरत २४ सहसचिवको सरुवा गरेको छ। संघीय मामिला तथा सामान्य प्रशासन मन्त्रालयको प्रस्तावमा ती सहसचिवको सरुवा गरिएको हो। कर्मचारी समायोजन प्रक्रिया टुंगिन नसक्दा केन्द्रीय सरकारले तीनै तहका कर्मचारीको सरुवा गर्ने गरेको छ। कर्मचारी समायोजन प्रक्रिया सम्पन्न भएपछि भने सहसचिवसम्मका कर्मचारीको सरुवा गर्ने अधिकार प्रदेश सरकारसँगै रहनेछ। केन्द्रीय सरकारले आफूहरूसँग समन्वय नगरी सचिव, सहसचिवको सरुवा गरेको भन्दै प्रदेश सरकार असन्तुष्ट छ। सरुवा हुनेमा नेपाल प्रशासन सेवाका १२, कृषि सेवाका ८, इन्जिनियरिङ सेवाका ३ र शिक्षा सेवाका १ जना छन्। परराष्ट्र मन्त्रालयका मधुकुमार मरासिनीलाई उद्योग मन्त्रालय, उद्योगका शिवराम न्यौपाने र संघीय मामिलाका ज्ञानराज सुवेदीलाई अख्तियार दुरुपयोग अनुसन्धान आयोग, अर्थ मन्त्रालयका डा नारायणप्रसाद रेग्मीलाई श्रम, रोजगार तथा सामाजिक सुरक्षा मन्त्रालय, घोराही उपमहानगरपालिकाका चक्रपाणि पाण्डेलाई धनगढी उपमहानगरपालिका र कलैया उपमहानगरपालिकाका डा टोकराज पाण्डेलाई काठमाडौं महानगरपालिकामा सरुवा गरिएको छ। धनगढी उपमहानगरपालिकाका सन्तबहादुर सुनारलाई घोराही उपमहानगरपालिका, प्रदेश ७ का मुख्यमन्त्री कार्यालयका पीताम्बर घिमिरेलाई राष्ट्रिय पुनर्निर्माण प्राधिकरण, संघीय मामिलाका प्रेमप्रसाद भट्टराईलाई ललितपुर महानगरपालिका, ललितपुर महानगरपालिकाका हरिप्रसाद दाहाललाई प्रदेश १ को सामाजिक विकास मन्त्रालय र प्रदेशसभा सचिवालय सुर्खेतका राजेश पौडेललाई गृह मन्त्रालयमा सरुवा गरिएको छ। संघीय मामिला तथा सामान्य प्रशासन मन्त्रालयको प्रस्तावमा सहसचिवको सरुवा गरिएको हो। राष्ट्रिय सुन्तला बाली विकास कार्यक्रमका डा शान्ता कार्कीलाई प्रदेश ५ को कृषि विकास निर्देशनालय, बाली विकास निर्देशनालयका डा विमल थापालाई गण्डकी प्रदेशको कृषि विकास निर्देशनालय, कृषि वस्तु निर्यातका कञ्चनराज पाण्डेलाई कर्णालीको कृषि विकास निर्देशनालय र क्षेत्रीय कृषि तालिम केन्द्रका वासुदेव काफ्लेलाई प्रदेश ३ को कृषि तालिम केन्द्रमा सरुवा गरिएको छ। भूमि व्यवस्था मन्त्रालयकी सावित्री बराललाई गण्डकीको कृषि व्यवसाय प्रवद्र्धन तालिम केन्द्र, क्षेत्रीय कृषि तालिम केन्द्र पोखराका रवीन्द्रबहादुर प्रधानलाई कृषि विकास निर्देशनालय कैलाली, बजार अनुसन्धान तथा व्यवस्थापन कार्यक्रम हरिहरभवनकी जानुका पण्डितलाई कृषि विकास निर्देशनालय हेटौंडा र भूमि व्यवस्थाका वेनुप प्रसाईंलाई प्रदेश १ को कृषि विकास निर्देशनालयमा सरुवा गरिएको मन्त्रालयले जनाएको छ। इन्जिनियरिङ सेवातर्फ काठमाडांै महानगरपालिकाका ईश्वरचन्द्र महरहठ्ठालाई प्रदेश ४ को भौतिक पूर्वाधार मन्त्रालय, प्रदेश ४ को भौतिक पूर्वाधार सचिव भरतप्रसाद अर्याललाई काठमाडांै महानगरपालिका र प्रदेश ७ का भौतिक पूर्वाधार सचिव राजनराज पाण्डेलाई खानेपानी मन्त्रालयमा सरुवा गरिएको छ। शिक्षा सेवाका अम्बिकाप्रसाद रेग्मीलाई भाषा आयोगमा सरुवा गरिएको छ।"
कांग्रेसको नयाँ विधान बन्दै,"काठमाडौं : कांग्रेसको विधान मस्यौदा समितिले नयाँ विधानको खाका बनाउने काम थालेको छ। गत साता महामन्त्री पूर्णबहादुर खड्का नेतृत्वमा गठित विधान मस्यौदा समितिको मंगलबार बसेको दोस्रो बैठकले काम गर्ने कार्यविधि तय गरेको हो। कार्यविधिसँगै नयाँ विधान बनाउने टुंगो लागेको छ। कांग्रेस सभापति शेरबहादुर देउवाले विधान मस्यौदा समिति गठन गर्दै संघीय ढाँचाको नयाँ विधान तयार गर्न निर्देशन दिएका थिए। हामीले काम अघि बढाएका छौं, बिहीबार कार्यतालिका नै बनाएर प्रक्रिया अघि बढ्नेछ, महामन्त्री खड्काले भने, समितिले मंगलबार तय गरेको कार्यविधिअनुसार एक साताभित्र विभिन्न क्षेत्रबाट लिखित रूपमै सुझाव संकलन गर्दै छ। विज्ञ एवं दलका भ्रातृसंगठन एवं शुभेच्छुक संस्थालाई समेटेर सुझा लिने मस्यौदा समितिका सदस्य प्रदीप पौडेलले बताए। संघ र प्रदेशका संसदीय दलबाट पहिलो चरणमा लिखित सुझाव मागेको पनि उनले स्पष्ट पारे। सामाजिक सञ्जालबाट समेत पार्टीको नयाँ विधानबारे सुझाव संकलन गर्ने समितिको तयारी छ। पार्टीको अहिले संरचना विस्थापित गर्दै संघीय संरचनामा कांग्रेसलाई रूपान्तर गर्ने हुनाले यो विधान बनाउने प्रक्रियालाई पार्टीभित्र र बाहिरबाट समेत चासोपूर्वक हेरिएको छ। कांग्रेस केन्द्रीय समिति बैठकले विधान पास गरेर महासमिति भेलाको दुईतिहाइबाट पारित गरेपछि मात्र लागू हुनेछ। कांग्रेसको यो समितिले विभिन्न क्षेत्रबाट सुझाव संकलन गरेपछि त्यसलाई प्रादेशिक तहमा अन्तक्र्रियामा लैजानेछ। जिल्ला सभापतिको भेलाबाट जिल्लाको सुझाव यसअघि नै संकलन गरिसकेको खड्काले बताए। भदौ २१ सम्म अन्य सबै क्षेत्रको सुझाव आएपछि पहिलो मस्यौदा अघि बढ्ने उनको भनाइ छ। संघीय संरचनाअनुसार कांग्रेसले पार्टीको केन्द्र, प्रदेश, जिल्ला, संघीय निर्वाचन क्षेत्र, प्रादेशिक निर्वाचन क्षेत्र र स्थानीय तहलाई केकसरी अधिकार दिने, पार्टीको क्रियाशील सदस्यताबारे कसरी नयाँ व्यवस्था गर्ने र नयाँ संरचनाअनुसार पार्टीको महाधिवेशन र महासमिति प्रतिनिधि कसरी चयन गर्ने भन्ने विषय समितिका लागि पेचिलो विषय बनेको छ।"
बिम्स्टेक शिखर सम्मेलन आज : आइपुगे सदस्य राष्ट्रका राष्ट्राध्यक्ष,"काठमाडौं : बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (बिम्स्टेक)को चौथो शिखर सम्मेलन आज अपराह्न एक विशेष समारोहका बीच राजधानी आरम्भ हुँदैछ। बिम्स्टेक सम्मेलन : रेल र सडक सञ्जालमा जोड बिम्स्टेक बडापत्र बनाउने सहमति, पर्यवेक्षकमा चीनको चर्चा बिम्स्टेक सुरक्षा : संवेदनशील ठाउँमा सेनाको सुरक्षा आतंकवाद विरुद्धको सहकार्यमा जोड सार्क शिथिल हुँदा बिम्स्टेक सक्रिय बिम्स्टेक : विकासका बाधा हटाउने मौका बिम्स्टेक सक्रियताको अर्थ बिम्स्टेक अध्यक्ष राष्ट्र नेपालका प्रधानमन्त्री केपी शर्मा ओलीले सम्मेलन उद्घाटन गर्नेछन्। सम्मेलनमा भारतका प्रधानमन्त्री नरेन्द्र मोदी, बङ्गलादेशका प्रधानमन्त्री शेख हसिना, भुटानको अन्तरिम सरकारका प्रमुख सल्लाहकार एवं प्रधानन्यायाधीश ल्योन्पो छिरिङ वाङचुक, म्यान्माका राष्ट्रपति विन मिन्त, श्रीलङ्काका राष्ट्रपति मैत्रीपाला सिरिसेना र थाइल्याण्डका प्रधानमन्त्री प्रयुत चान ओ चाले भाग लिनेछन्। शिखर बैठकको प्रारम्भसँगै बिम्स्टेक अध्यक्ष ओलीपछि सदस्य देशका राष्ट्राध्यक्ष एवं सरकार प्रमुखले वर्णानुक्रमअनुसार सम्बोधन गर्नेछन्। सम्मेलनमा भाग लिन सबै देशका विशिष्ट अतिथि काठमाडौँ आइसकेका छन्। काठमाडौँ घोषणापत्र जारी गर्दै शुक्रबार अपराह्न शिखर सम्मेलन समापन हुनेछ। सम्मेलन समाप्तिसँगै बिम्स्टेकको अध्यक्षता श्रीलङ्काले गर्ने छ। मोदी र हसिना काठमाडौँमा बिम्स्टेकको चौथो शिखर सम्मेलनमा भाग लिन भारतका प्रधानमन्त्री नरेन्द्र मोदी बिहीबार बिहान राजधानी आइपुगे। यस्तै बङ्गलादेशका प्रधानमन्त्री शेख हसिना पनि आज बिहान नै राजधानी आइपुगेकी छन्। बंगलादेशकी प्रधानमन्त्री शेख हसिनालाई स्वागत गर्दै उपप्रधानमन्त्री पोखरेल। फोटोः दिपेन श्रेष्ठअन्नपूर्ण उनीहरूलाई त्रिभुवन अन्तर्राष्ट्रिय विमानस्थलको अति विशिष्ट कक्षमा उपप्रधानमन्त्री एवं रक्षामन्त्री ईश्वर पोखरेलले स्वागत गरे। विशिष्ट पाहुना मोदीलाई नेपाली सेनाको एक टोलीले सम्मान गारतका साथ स्वागत गरेको थियो। प्रधानमन्त्री मोदीलाई शिष्टाचार महापाल दीपक अधिकारी, नेपालका लागि भारतका राजदूत मञ्जिभसिंह पुरी नयाँदिल्लीस्थित नेपाली दूतावासका प्रमुख भरतकुमार रेग्मीले स्वागत गरेका थिए। बङ्गलादेशका प्रधानमन्त्रीलाई शिष्टाचारमहापाल दीपक अधिकारी, नेपालका लागि बङ्गलादेशका राजदूत मास्फी बिन्ते शाम्स, बङ्गलादेशका लागि नेपाली राजदूत चोपलाल भुषालले स्वागत गरे। सबैभन्दा ढिला थाइल्यान्डका प्रधानमन्त्री थाइल्यान्डका प्रधानमन्त्री प्रयुत चान ओ चालाई स्वागत गर्दै उपप्रधानमन्त्री ईश्वर पोखरेल। फोटोः दिपेन श्रेष्ठअन्नपूर्ण थाइल्याण्डका प्रधानमन्त्री प्रयुत चान ओ चा पनि सम्मेलनमा सहभागी हुन काठमाडौं आइपुगेका छन्। बिम्स्टेक शिखर सम्मेलनमा भाग लिन उनी सबैभन्दा ढिला काठमाडौं आइपुगेका हुन्। उनीभन्दा अघि बंगलादेशकी प्रधानमन्त्री शेख हसिना र उनीअघि भारतका प्रधानमन्त्री नरेन्द्र मोदी काठमाडौं आइपुगेका हुन्। उनलाई त्रिभुवन अन्तर्राष्ट्रिय विमानस्थलको अति विशिष्ट कक्षमा उपप्रधानमन्त्री एवं रक्षामन्त्री ईश्वर पोखरेलले स्वागत गरे। विशिष्ट पाहुना चान ओ चालाई नेपाली सेनाको एक टोलीले सम्मान गारतका साथ स्वागत गरेको थियो। थाइल्याण्डका प्रधानमन्त्रीलाई शिष्टाचारमहापाल दीपक अधिकारी, नेपालका लागि थाइल्याण्डका राजदूत भाकवत तान्सकुल र थाइल्याण्डका लागि नेपाली राजदूत खगनाथ अधिकारीले स्वागत गरे। भुटान, म्यान्मा र श्रीलंकाका राष्ट्राध्यक्षसरकार प्रमुख भने बुधबार नै काठमाडौं आइसकेका छन्। बिम्स्टेकका राष्ट्राध्यक्षसरकार प्रमुखको स्वागत प्रधानमन्त्री केपी शर्मा ओली र बिम्स्टेक बैठकमा सहभागी हुन नेपाल भ्रामण रहेका भुटानका अन्तरिम सरकार प्रमुख तथा प्रमुख सल्लाहकार ल्योन्पो वाङ्चुकबीच औपचारिक भेटवार्ता हुँदै। फोटोः प्रदीपराज वन्तरासस प्रधानमन्त्री केपी शर्मा ओलीले बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (बिम्स्टेक) मुलुकका राष्ट्राध्यक्षसरकार प्रमुखको स्वागत गरेका छन्। आजदेखि राजधानीमा हुने बिम्स्टेकको चौथो शिखर सम्मेलनका सिलसिलामा सदस्य देशका राष्ट्राध्यक्ष एवं सरकार प्रमुख काठमाडौँमा अवतरण गरेको सन्दर्भमा उनीहरूलाई ट्विटमार्फत प्रधानमन्त्रीले हार्दिक स्वागत गरेका हुन्। प्रधानमन्त्री ओलीले बिम्स्टेकलाई शान्त, दिगो, विकासतर्फ उन्मुख एवं समृद्ध क्षेत्र बनाउन शिखर सम्मेलनबाट उत्प्रेरणा मिल्ने विश्वास व्यक्त गरेका छन्।"
गोरखा कांग्रेसले तोक्यो ११ तहमा संयोजक,"गोरखा : नेपाली कांग्रेसले सबै स्थानीय तहस्तरको पार्टी संयोजक चयन गरेको छ। जिल्ला समिति बैठकले नौ गाउँपालिका र दुई नगरपालिकास्तरको संयोजक तथा महिला संयोजक चयन गरेको जिल्ला सभापति हरिबहादुर घलेले जानकारी दिए। सदरमुकाम रहेको गोरखा नगरपालिकाका पार्टी संयोजकको जिम्मेवारी यसअघिकै नगरसभापति चन्दनबाबु खत्रीलाई दिएको छ भने महिला संयोजकमा महिला संघकी अध्यक्ष बिनाकुमारी श्रेष्ठलाई चयन गरेको सभापति घलेले जानकारी दिए। श्रेष्ठ नगरपालिकाकी उपमेयर समेत हुन्। त्यस्तै, पालुङ्टार नगरपालिकाको संयोजकमा यसअघिकै नगरसभापति दीपकबाबु कँडेल चयन भएका छन् भने महिला संयोजकमा चेतकुमारी श्रेष्ठ चयन भएकी छन्। कँडेल पालुङ्टार नगरपालिकाका मेयर समेत हुन्। सिरानचोक गाउँपालिकाका कांग्रेस पार्टी संयोजकमा कृष्णप्रसाद पोखरेल(छोप्राक) चयन भएका छन् भने महिला संयोजकमा रीता देवकोटा चयन भएकी छन्। त्यस्तै, अजीरकोट गाउँपालिकाका संयोजकमा ओमबहादुर गुरुङ चयन भएका छन् भने महिला संयोजकमा चन्द्रमाया गुरुङ चयन भएकी छन् । त्यस्तै, बारपाक सुलीकोट गाउँपालिकाका संयोजकमा जीतबहादुर घले चयन भएका छन् भने महिला संयोजकमा अम्बिका थापा चयन भएकी जिल्ला सभापति घलेले जानकारी दिए। त्यसैगरी धार्चे गाउँपालिकाका कांग्रेस पार्टी संयोजकमा माला गुरुङ चयन भएका छन् भने महिला संयोजकमा फूलमाया गुरुङ चयन भएका छन्। चुमनुब्री गाउँपालिकाका संयोजकमा सूर्य गुरुङ चयन भएका छन् भने सो गाउँपालिकामा महिला संयोजक चयन नगरिएको घलेले जानकारी दिए। त्यस्तै आरुघाट गाउँपालिकाका संयोजकमा गगन अधिकारी चयन भएका छन् भने महिला संयोजकमा कल्पना नेपाली चयन भएकी छन्। भीमसेनथापा गाउँपालिकाका संयोजकमा भरत भट्ट चयन भएका छन् भने महिला संयोजकमा बिनु वाग्ले चयन भएकी छन्। त्यस्तै सहिदलखन गाउँपालिकाका संयोजकमा खुनप्रसाद रेग्मी चयन भएका छन् भने महिला संयोजकमा सर्मिला श्रेष्ठ चयन भएकी छन्। गण्डकी गाउँपालिकाका संयोजकमा भीमप्रसाद अर्याल चयन भएका छन् भने महिला संयोजकमा ललिता अधिकारी चयन भएकी सभापति घलेले जानकारी दिए । बारपाक सुलीकोट र सहिदलखन गाउँपालिकाबाहेक सबै गाउँपालिकाका महिला संयोजक उपप्रमुखमा निर्वाचित जनप्रतिनिधि समेत हुन्। ती दुई गाउँपालिकामा नेकपाबाट विजयी उपप्रमुख भएकाले पार्टी संयोजकमा नयाँ संयोजक चयन गरिएको कांग्रेसले जनाएको छ।अर्को महाधिवेशनसम्म नवनिर्वाचित संयोजकको कार्यअवधि रहने व्यवस्था छ।"
नेपाल कम्युनिष्ट पार्टीका मेची इञ्चार्ज सुमनसहित ११ पक्राउ,"बिर्तामोड : प्रहरीले बिप्लव नेतृत्वको नेपाल कम्युनिष्ट पार्टीका मेची अञ्चल व्युरो इन्चार्ज तथा केन्द्रीय सदस्य सन्तोष पतंवा (सुमन) सहित ११ जनालाई पक्राउ गरेको छ। इलामको सूर्योदय नगरपालिकास्थित समालबुङ ५ बाट प्रहरीले बुधबार ताप्लेजुङको खेजेनिम घरभएका सुमनसहित ११ जनालाई पक्राउ गरिएको हो। पक्राउ पर्नेमा इलाम, ताप्लेजुङ र झापाका नेता कार्यकर्ता रहेको प्रहरीले बताए पनि नाम भने सार्वजनिक गरेको छैन। अञ्चलस्तरीय भेलाको तयारी गरिरहेको भन्ने सूचनाको आधारमा उनीहरूलाई पक्राउ गरिएको प्रहरी प्रमुख एसपी माधवप्रसाद श्रेष्ठले बताए। प्रहरीले उनीहरुलाई बिहीबार (आज) दिउँसो पत्रकार सम्मेलन गरेर सार्वजनिक गर्ने तयारी गरेको बताएको छ। मेची अञ्चल ब्युरो इञ्चाज सुमन सँगै छजना केन्द्रीय सदस्य पक्राउ परिसकेको नेकपाले जनाएको छ । यसअघि देवनारायण शाह, दिपेश राई किरण राई, चन्द्रवहादुर खड्का र टेकबहादुर केसी पक्राउ परेको नेकपाको दाबी छ।"
सम्मेलन नसकिँदै फिर्दैछिन् बंगलादेशकी प्रधानमन्त्री,"काठमाडौं : बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (बिम्स्टेक) को चौथो शिखर सम्मेलन बिहीबार दिउसो साढे ३ बजे उद्घाटन हुँदैछ। अध्यक्षको हैसियतमा शिखर सम्मेलन आयोजक नेपालका प्रधानमन्त्री केपी शर्मा ओलीले सम्मेलन उद्घाटन गर्नेछन्। सम्मेलनको कार्यक्रमको समयतालिका अनुसार भोलि (शुक्रबार) पौने २ बजे सम्मेलनको समापन गरिनेछ। तर बंगलादेशकी प्रधानमन्त्री शेख हसिना भने सम्मेलन समापन हुनुभन्दा पौने तीन घण्टा अगावै स्वदेश फिर्नेछिन्। उनी शुक्रबार बिहान ११ बजे स्वदेश फर्किने परराष्ट्र मन्त्रालयको कार्यक्रमको समयतालिकामा उल्लेख छ। बिम्स्टेक सम्मेलन : रेल र सडक सञ्जालमा जोड आतंकवाद विरुद्धको सहकार्यमा जोड सार्क शिथिल हुँदा बिम्स्टेक सक्रिय बिम्स्टेक : विकासका बाधा हटाउने मौका बिम्स्टेक सक्रियताको अर्थ बिमस्टेक सम्मेलन : बंगलादेशकी प्रधानमन्त्री काठमाडौँमा बिम्स्टेक शिखर सम्मेलन आज : आइपुगे सदस्य राष्ट्रका राष्ट्राध्यक्ष प्रधानमन्त्री ओली र बङ्गलादेशका प्रधानमन्त्रीबीच भेटवार्ता उनी सम्मेलन नसकिँदै स्वदेश फर्किनुको कारण हो बंगलादेशको आन्तरिक राजनीति। बंगलादेशमा यो वर्ष आम निर्वाचन हुँदैछ। र, निर्वाचनको मिति तोक्न ढिलाइ भइरहँदा त्यहाँ सरकार विरोधी प्रदर्शनहरू चर्किएका छन्। फोटो पत्रकार शाहिदुल आलमको पक्राउको विरोधमा केही सातादेखि त्यहाँ विद्यार्थीहरूले सरकार विरुद्ध आन्दोलन चर्काएका छन्। अर्कोतर्फ प्रतिपक्षी दल बंगलादेशी नेस्नालिस्ट पार्टीकी अध्यक्ष खालिदा जियालाई पक्राउ गरि हिरासतमा राखिएको विरोधमा पनि त्यहाँ आन्दोलन चर्किरहेको छ। सरकार निरंकुश बन्दै गएको भन्दै राष्ट्रिय तथा अन्तर्राष्ट्रिय रुपमा आलोचना भइरहेकोले प्रधानमन्त्री शेख हसिना दबावमा छिन्। देशभित्र सरकारविरुद्ध चर्किएका असन्तोषका आवाजलाई मत्थर पारी निर्वाचन गराउन उनलाई दबाव छ। तर सरकारले विपक्षीहरूलाई गैरकानुनी तवरबाट पक्राउ गर्ने र जेल हाल्ने काम गरेको, प्रेस स्वतन्त्रता हनन गरेको र नागरिक अधिकार कटौती गरेको भन्दै प्रधानमन्त्री हसिनाको आलोचना भइरहेको छ। प्रधानमन्त्री हसिनाले भारतीय समकक्षी नरेन्द्र मोदीसँग बिम्स्टेक शिखर सम्मेलनकै क्रममा साइडलाइन वार्ता गर्नेछिन् जसलाई बंगलादेशमा हुने निर्वाचनसँग जोडेर पनि हेरिएको छ। बंगलादेशको प्रमुख पत्रिका डेलीस्टारका अनुसार उनीहरूबीच बिहीबार साँझ पौने ७ बजे हुने वार्ता बंगलादेशमा डिसेम्बरमा निर्वाचन सम्पन्न गर्न महत्वपूर्ण हुनेछ। सम्मेलनले मंगलबार सदस्य राष्ट्रका सचिवहरूको बैठक र बुधबार मन्त्रीस्तरीय बैठकबाट भएका निर्णय र प्रस्तावहरूलाई अनुमोदन गर्नेछ। यसबीच सदस्य राष्ट्रहरूका राष्ट्राध्यक्षसरकार प्रमुखबीच साइडलाइन बैठकहरू पनि हुनेछन्।"
प्रधानमन्त्री ओली र बङ्गलादेशका प्रधानमन्त्रीबीच भेटवार्ता,काठमाडौं : प्रधानमन्त्री केपी शर्मा ओली र बङ्गलादेशका प्रधानमन्त्री शेख हसिनाबीच आज द्विपक्षीय भेटवार्ता भएको छ। बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (बिम्स्टेक)को चौथो शिखर सम्मेलनमा भाग लिने सिलसिलामा आज बिहान राजधानी आइपुगेकी प्रधानमन्त्री हसिनासँग नेपालबङ्गलादेश सम्बन्धका विविध विषयमा विचारविमर्श भएको परराष्ट्र मन्त्रालयले जनाएको छ। भेटमा पारस्परिक हित र चासोका साझा विषयका साथै बिम्स्टेक सम्मेलनबारे पनि छलफल भएको थियो।
राष्ट्राध्यक्ष तथा सरकार प्रमुख राष्ट्रपति भवनमा,"काठमाडौँ : बहुक्षेत्रीय प्राविधिक तथा आर्थिक सहयोगका लागि बङ्गालको खाडीका देशहरुको प्रयास (बिम्स्टेक) को चौथो शिखर सम्मेलनका लागि नेपाल आउनुभएका छवटै मुलुकका विशिष्ट पाहुनाहरु राष्ट्रपति विद्यादेवी भण्डारीसँगको संयुक्त भेटवार्ताका लागि राष्ट्रपति भवन शीतल निवास प्रवेश गरेका छन् । उनीहरुलाई राष्ट्रपतिका सल्लाहकार सुशील प्याकुरेल, राष्ट्रपति कार्यालयका सचिव विनोद केसीलगायतले कार्यालयमा स्वागत गरे । आजै शुरु हुने शिखर सम्मेलन राष्ट्रपति भण्डारीले उनीहरुको सम्मानमा दिवा भोजको आयोजना गरेकी छन् । प्रधानमन्त्री केपी शर्मा ओलीलगायत उच्च पदस्थ अधिकारीहरु सो कार्यक्रममा सहभागी हुनेछन् । बिम्स्टेकमा नेपालसहित सात राष्ट्र सदस्य छन् । सम्मेलनमा भाग लिन सदस्य मुलुकका राष्ट्राध्यक्ष तथा सरकार प्रमुख नेपाल आएका छन् ।"
राष्ट्राध्यक्ष तथा सरकार प्रमुखहरू राष्ट्रपति भवनमा,"काठमाडौं : बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (बिम्स्टेक)को चौथो शिखर सम्मेलनका लागि नेपाल आएका छवटै मुलुकका विशिष्ट पाहुनाहरू राष्ट्रपति विद्यादेवी भण्डारीसँगको संयुक्त भेटवार्ताका लागि राष्ट्रपति भवन शीतल निवास पुगेका छन्। उनीहरूलाई राष्ट्रपतिका सल्लाहकार सुशील प्याकुरेल, राष्ट्रपति कार्यालयका सचिव विनोद केसीलगायतले कार्यालयमा स्वागत गरे। बिम्स्टेक बडापत्र बनाउने सहमति, पर्यवेक्षकमा चीनको चर्चा बिम्स्टेक सुरक्षा : संवेदनशील ठाउँमा सेनाको सुरक्षा आतंकवाद विरुद्धको सहकार्यमा जोड सार्क शिथिल हुँदा बिम्स्टेक सक्रिय बिम्स्टेक : विकासका बाधा हटाउने मौका बिम्स्टेक सक्रियताको अर्थ भारतीय प्रधानमन्त्री मोदी काठमाडौंमा बिमस्टेक सम्मेलन : बंगलादेशकी प्रधानमन्त्री काठमाडौँमा बिम्स्टेक शिखर सम्मेलन आज : आइपुगे सदस्य राष्ट्रका राष्ट्राध्यक्ष सम्मेलन नसकिँदै फिर्दैछिन् बंगलादेशकी प्रधानमन्त्री आजै सुरु हुने शिखर सम्मेलनपूर्व राष्ट्रपति भण्डारीले विशिष्ट पाहुनाहरूको सम्मानमा दिवा भोजको आयोजना गरेकी हुन्। प्रधानमन्त्री केपी शर्मा ओलीलगायत उच्च पदस्थ अधिकारीहरू सो कार्यक्रममा सहभागी हुनेछन्। बिम्स्टेकमा नेपालसहित सात राष्ट्र सदस्य छन्। सम्मेलनमा भाग लिन सदस्य मुलुकका राष्ट्राध्यक्ष तथा सरकार प्रमुख नेपाल आएका छन्। भारतका प्रधानमन्त्री नरेन्द्र मोदी, बङ्गलादेशका प्रधानमन्त्री शेख हसिना, भुटानको अन्तरिम सरकारका प्रमुख सल्लाहकार एवं प्रधानन्यायाधीश ल्योन्पो छिरिङ वाङचुक, म्यान्माका राष्ट्रपति विन मिन्त, श्रीलङ्काका राष्ट्रपति मैत्रीपाला सिरिसेना र थाइल्याण्डका प्रधानमन्त्री प्रयुत चान ओ चासहित उनीहरूको देशका विदेशमन्त्रीहरू र उच्च अधिकारी काठमाडौंमा छन्। बिम्स्टेक शिखर सम्मेलन बिहीबार दिउसो साढे ३ बजे उद्घाटन हुँदैछ। अध्यक्ष राष्ट्रको हैसियतमा शिखर सम्मेलन आयोजक प्रधानमन्त्री केपी शर्मा ओलीले सम्मेलन उद्घाटन गर्नेछन्।"
आतंकवाद विरुद्धको सहकार्यमा जोड,"बिम्स्टेक शिखर सम्मेलन आजदेखि क्षेत्रीय केन्द्र स्थापना गर्ने सहमति बिम्स्टेक ऊर्जा ग्रिड अनुमोदन अघि बढाइँदै मोटरभेहिकल सम्झौता बडापत्रको विज्ञ समूह तयार गर्ने सहमति आतंकवाद र मानव बेचविखनविरुद्ध सहकार्य अन्त्यमा सूची र सुष्मा आएनन् काठमाडौं : गहन सहकार्य र प्रतिबद्धता कार्यावन्यनमा जोड दिँदै बहुपक्षीय प्राविधिक तथा आर्थिक सहयोगका लागि बंगालका खाडी राष्ट्रहरूको प्रयास (बिम्स्टेक)को चौथो शिखर सम्मेलन बिहीबार (आज) राजधानीमा सुरु हुदैछ । शान्ति, समृद्ध र दिगोतर्फ बंगालको खाडी क्षेत्र नारासहित आरम्भ हुने शिखर सम्मेलनमा सहभागी हुन तीन मुलुकका राष्ट्र एवं सरकार प्रमुख काठमाडौं आइसकेका छन् । बाँकी तीन सदस्य मुलुक बंगलादेश, भारत र थाइल्यान्डका प्रधानमन्त्री बिहीबार बिहान आइपुग्दै छन् । शिखर सम्मेलनको घोषणापत्र बुधबार बसेको विदेश मन्त्रीस्तरीय बैठकले तय गरेको छ । घोषणपत्रसगै बिम्स्टेक ऊर्जा ग्रिड निर्माणसम्बन्धी समझदारी पत्रमा हस्ताक्षर गर्ने विषय अनुमोदन भएको छ । आतंकवाद, मानव बेचबिखन र अन्तरदेशीय अपराध नियन्त्रणको पछिल्लो व्यवस्थापनबारे सहकार्य गर्ने पनि सहमति भएको छ । बैठकले मोटरभेहिकल सम्झौता गर्ने सहमतिबारे प्रस्ताव अघि बढाएको छ । यसको सम्झौता र आधारबारे शिखर सम्मेलनले तय गर्नेछ । यसबाहेक विभिन्न क्षेत्र कोस्टल सिपिङ समझदारी, भन्सार र स्वतन्त्र व्यापार क्षेत्र कार्यावन्यनको पक्षमा समेत छलफल भएर यसको सहकार्य शिखर सम्मेलनमा निधो गर्ने टुंगो भएको छ । क्षेत्रीय समृद्धि र विकासका लागि सदस्य मुलुकबीच सहकार्य र साझेदारी नै अहिलेको अपरिहार्यता हो । आपसी समस्या विनविन अवस्थामा अडेर समाधान गर्नपर्ने सुझाव समेत एक अर्कालाई दिइएको छ । बिम्स्टेकको अधिकांश विषय विदेश मन्त्रीस्तरीय बैठकले तय गरेको हो । बुधबार अपरान्ह सम्पन्न १६औं मन्त्रीस्तरीय बैठकले बिम्स्टेकका प्रतिबद्धता कार्यावन्यनमा लैजाने र आगामी अध्यक्षता श्रीलंकालाई हस्तान्तरण गर्ने निर्णय लिएको छ । पाँचौ शिखर सम्मेलन श्रीलंकाले आउँदो दुई वर्षमा गर्नेछ । बैठकले सन् २००४ मा भएको स्वतन्त्र व्यापार क्षेत्र कार्यावन्यन गर्न भएको सहमतिमा पुनः छलफल गरेको छ । यसका लागि भएका विभिन्न तहगत बैठकबारे छलफल भएको थियो । बैठकको अध्यक्षता गर्दै परराष्ट्रमन्त्री प्रदीप ज्ञवालीले प्रतिबद्धताबाट कार्यान्वयन चरणमा लैजानुपर्ने बताए । मन्त्री ज्ञवालीले बिम्स्टेकलाई नतिजामुखी बनाउन सबै सदस्य उत्तिकै जिम्मेवार हुनुपर्ने धारणा राखेको जानकारी बैठकपछिको नियमित पत्रकार सम्मेलनमा दिइयो । बिम्स्टेकमा व्यापार तथा पारवहनलाई नै जोड दिइएको छ । दिगो यातायात सञ्जाल, विद्युत प्रसारण लाइन अन्तरसञ्जाल र इन्फर्मेसन हाइवेजस्ता क्षेत्रमा गरिने सहकार्य विकासको अर्थपूर्ण ऐक्यबद्धता भएको परराष्ट्रमन्त्री ज्ञवालीले बैठकमा सम्बोधन गर्दै बताए । खाद्य असुरक्षा, जलवायु परिवर्तन र प्राकृतिक प्रकोपले निम्त्याउने जोखिमको सामनाका लागि पूर्व तयारीमा नेपालले जोड दिएको थियो । मंगलबार बसेको १९ औं सचिवस्तरीय बैठकले विद्युत् प्रसारण लाइनसम्बन्धी सहमति पत्रलाई हस्ताक्षरका लागि सिफारिस गरेको थियो । त्यसलाई मन्त्रीस्तरीय बैठकले पनि शिखर सम्मेलनमा प्रस्तुत गर्न अघि बढाएको छ । प्रविधिमा फड्कोको उपयोग गर्दै त्यसमार्फत हुने सहकार्यमा पनि जोड दिइएको छ । बैठकमा बंगलादेशका विदेशमन्त्री अबुल हसन मोहमद अलि, भुटानका विदेश सचिव सोनामा छोङ, म्यान्मारका अन्तराष्ट्रिय सहयोगसम्बन्धी संघीय मन्त्री क्याब तिन, भारतका बाह्य मामिला राज्यमन्त्री भीके सिंह, श्रीलंकाका विदेश राज्यमन्त्री बसन्ता सेनानायके, थाइल्यान्डका विदेशमन्त्री दोन प्रमुदविनय सहभागी भएका थिए । भारतीय विदेश राज्यमन्त्री भीके सिंहले यस क्षेत्रको विकासको लागि बिम्स्टेक अपरिहार्य रहेको जिकिर गरे । भारत छिमेक पहिलो र लुक इस्टमा केन्द्रित छ । उनले सुरक्षित, समृद्ध र बलियो बंगालको खाडीका लागि सहकार्यमा जोड गर्नुपर्ने बताए । सुची र सुष्मा आएननअन्तिम समयमा भारतका विदेशमन्त्री सुष्मा स्वराज र म्यानमारका विदेशमन्त्री आङसाङ सुची बिम्स्टेक सम्मेलनमा सहभागी हुन आएनन् । भुटानमा निर्वाचन हुन लागेकाले सरकारले सचिवलाई नै प्रतिनिधित्व गराएको हो । भारत र म्यानमारबाट नेपालले विदेश मन्त्रीकै अपेक्षा गरेको थियो । श्रीलंकाबाट भने पहिले बसन्ता आउने निश्चित थियो । भारतबाट मोदीसग विरलै भ्रमणमा निस्कने सुष्मालाई यसपटक मोदीले सामेल नगराएको हुन सक्ने अनुमान परराष्ट्र अधिकारीको छ । सुची रोहिंगाको समस्याले आलोचित भएको र भ्रमणमा उनको भूमिका पनि नरहने भएकाले नआएको हुन सक्ने परराष्ट्र अधिकारीको अनुमान छ । नोबेल शान्ति पुरस्कारबाट सम्मानित सुची सरकार प्रमुखकै हैसियतमा रहेकी र उनको अनुपस्थिति बिम्स्टेकमा केही अपुग हुन गएको परराष्ट्र अधिकारीले बताए । बिम्स्टेक क्षेत्रको सामाजिकआर्थिक रूपान्तरणमा सम्मेलनले जोड दिने बताइएको छ । सम्मेलनलगत्तै भारतको पुणेमा बिम्स्टेक सदस्य राष्ट्रसहितको सैन्य सम्मेलन हुने विषयले पनि चर्चा पाएको छ । सदस्य राष्ट्रहरूबीच बीबीसीले बाहिर ल्याएको उक्त सैन्य सम्मेलनबारेमा पनि छलफल भएको थियो । सम्मेलनमा सुरक्षा र प्राकृतिक प्रकोपमा नया रणनीति र बेस्ट प्राक्टिस आदानप्रदानमा छलफल हुनेछ । भारतमा हुने सैन्य सम्मेलनमा भारतको स्वार्थ रहेको विश्लेषण गरिएको भए पनि भारतले यस क्षेत्रको सुरक्षाबारे यस्तो सहकार्य आगामी दिनमा समेत गर्दै जानुपर्ने बताउँदै आएको छ । भदौको २६ मा हुने पाँच दिने सम्मेलनले यस क्षेत्रको आतंकवाद, विपद् र मानव बेचबिखनविरुद्ध गर्न सकिने रोकथामबारे केही निर्णय लिनेछ । त्यसको आधार शिखर सम्मेलनको घोषणापत्रले तय गर्नेछ । पछिल्लो समय रेल, सडक, हवाईमार्ग र अप्टिकल फाइबरका माध्यमबाट सम्पर्क विस्तार, ऊर्जा र प्रविधिको अधिक उपयोग गर्नुपर्नेमा पनि जोड दिइएको छ । बिम्स्टेकका महासचिव शाहिदुल इस्लामको प्रतिवेदनलाई स्विकार गरिएको छ । आगामी एक महिनाभित्र बिम्स्टेक बृहद् योजना पारित गर्ने भएको छ । उनले बिम्स्टेक सचिवालय संरचना र विभिन्न मुलुकमा बिम्स्टेक केन्द्र खोल्ने विषय पनि राखेका थिए । उनको प्रस्ताव मन्त्रीस्तरबाट पारित भएको छ । बंगलादेशमा बिम्स्टेकको स्थायी सचिवालय छ । इस्लामले भारतमा जल तथा मौसम केन्द्र निर्माण संगठनहरू संस्थागत हुँदै गएको भन्दै त्यहाँ उर्जा केन्द्र र भुटानमा सांस्कृतिक तथा औद्योगिक अध्ययन केन्द्रको तयारी रहेको बताए । श्रीलंकामा प्रविधि हस्तान्तरण सहजीकरण केन्द्र निर्माणका चरणमा रहेको बताएको जानकारी दिएको छ । मंगलबार सम्पन्न बिम्स्टेकका वरिष्ठ पदाधिकारीको १९औं बैठक तथा विशेष बैठकका प्रतिवेदन सम्मेलनमा पेश हुनेछन् । प्रधानमन्त्रीसँग पाहुनाको भेटघाट बिम्स्टेक सम्मेलनमा सहभागी हुन आइपुगेका म्यानमारका राष्ट्रपति विन्ट मिनले बुधबार दिउँसो प्रधानमन्त्री केपी ओलीसग भेटवार्ता गरेका छन् । उनले लुम्बिनीबाट फर्केलगत्तै प्रधानमन्त्रीसँग भेटेका हुन् । उनी सम्मेलनका आइपुग्ने पहिलो उच्चस्तरीय पाहुना हुन् । उनी मंगलबार काठमाडौं ओर्लेका थिए । भुटानका प्रधानन्यायाधीश तथा अन्तरिम मन्त्रीपरिषद्का प्रमुख सल्लाहकार छिरिङ वाङचुक पनि बुधबार काठमाडौं आएका हुन् । उनले पनि प्रधानमन्त्री ओलीसग भेटवार्ता गरेका छन् । उनीहरूबीच नेपालको पछिल्लो अवस्था, भुटानको निर्वाचन र नेपालमा रहेका बाकी भुटानी शरणार्थीबारे छलफल भएको बताइएको छ । श्रीलंकाका राष्ट्रपति मैत्रीपाला सिरिसेना बुधबार अपरान्ह काठमाडौं आइपुगेका छन् । बिहिबार बिहान (आज) बंगलादेश, भारत र थाइल्यान्डका प्रधानमन्त्री क्रमशः शेख हसिना वाजेद, नरेन्द्र मोदी र प्रयुच चाओचा आइपुग्दै छन् । मोदीसँग प्रधानमन्त्री ओलीको दुईपक्षीय वार्ता शुक्रबार हुनेछ । मोदी र ओलीले भारतीय दुतावासले तयार गरेको नेपालभारत सम्बन्धबारे पुस्तक पनि संयुक्त विमोचन गर्ने तयारी छ ।"

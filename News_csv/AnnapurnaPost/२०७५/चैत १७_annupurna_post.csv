शीर्षक,विवरण
प्रश्नपत्रमा गैरजिम्मेवारी खेल,"विगतका वर्षहरूमा जस्तै यसपटक पनि दस कक्षाको अन्त्यमा लिइने माध्यमिक शिक्षा परीक्षा (एसईई) विवादरहित रहन सकेन । परीक्षामा चिट चोर्ने, चोराउने र अर्काका नाममा परीक्षा दिने प्रवृत्ति हाम्रा लागि सामान्यजस्तै बनिसकेको छ । झन् यसपालि परीक्षाअघि नै प्रश्नपत्र छरप्रस्ट भएपछि प्रदेश २ मा परीक्षा स्थगित गर्नुपर्यो । यस प्रदेशमा चारवटा विषयको परीक्षा सम्पन्न भएपछि बाँकी परीक्षा स्थगित भएको छ । अचानक परीक्षा स्थगित भएपछि विद्यार्थीलाई आक्रोशित बनाएको छ । ठाउँठाउँमा तोडफोड र भिडन्त भए । यसले प्रदेश २ का ७० हजार पाँच सय परीक्षार्थीले दुःख त पाए नै, परीक्षाको गोपनीयता कायम गर्न राज्य पूर्ण असफल देखियो । साथै यसले सिंहदरबार र सानोठिमीमा बसेर मुलुकको शिक्षा प्रशासनको रिमोट चलाउने शिक्षाका हाकिम साबहरूमा हामी ठूला हौं भन्ने दम्भ पनि उदांगो पारिदिएको छ । कानुनतः मुलुक संघीय संरचनामा गइसकेपछि कक्षा १२ सम्मको विद्यालय शिक्षाको दायित्व स्थानीय सरकारमातहत पुगेको छ । यो हिसाबले परीक्षा प्रदेशस्तरबाट सञ्चालन गरिनुपथ्र्यो, तर सरकारले यो अधिकार स्थानीय सरकारलाई दिनु त कहाँ हो कहाँ, परीक्षाको प्रश्नपत्र निर्माणदेखि केन्द्र तोक्नेसम्मको काम एकलौटी रूपमा गर्यो । यसले गर्दा स्थानीय र प्रदेश सरकारले परीक्षाको अपनत्व लिन सकेनन् । जिल्ला परीक्षा समन्वय समितिका संयोजक रहेका शिक्षा विकास तथा समन्वय एकाइका प्रमुखलाई कर्मचारी समायोजनका क्रममा सरुवाको निर्णय गरियो । अन्यत्रै जानुपर्ने भएपछि एकाइ प्रमुखहरू कसरी परीक्षा मर्यादित बनाउनेभन्दा पनि आफू सरुवा भएर जाने नगरपालिकाबारेमा बढी सोच्न थाले । तत्काल उनीहरूलाई सरुवा गर्दा परीक्षामा असर पर्ने देखेर परीक्षा सम्पन्न हुनुअघि रमाना पत्र नलिन केन्द्रबाट निर्देशन त दिइयो, तर ढिलो गरी दिइएको निर्देशनका कारण जिल्लामा परीक्षा सञ्चालन तथा प्रश्नपत्र सुरक्षा सम्बन्धमा उनीहरूले पर्याप्त तयारी गर्न सकेनन् । परीक्षाको मर्यादा कायम गर्न नसक्नु यो अर्को कारण हुन सक्छ । दस कक्षाको परीक्षालाई पनि राज्यले विगतको एसएलसीलाई जस्तै हाउगुजी मानेर सञ्चालन तयारी गर्यो । एसईईको परीक्षा ग्रेडिङ प्रणालीमा हुन्छ । यसले परीक्षार्थीमा राम्रो नम्बर ल्याउन सक्दिनँ कि भन्ने मनोवैज्ञानिक त्रास कायमै रह्यो । यही त्रासबाट मुक्ति पाउन पनि परीक्षामा अमर्यादित घटना बढेको हो । कक्षा १२ सम्मको परीक्षा सञ्चालनको जिम्मेवारी राष्ट्रिय परीक्षा बोर्डको हो । तर बोर्डमा दुइटा परीक्षा नियन्त्रक छन्, कक्षा एघार र बाह्रको परीक्षा सञ्चालन गर्ने उपसचिवस्तरका एकजना र एसईई मात्र सञ्चालन गर्ने सहसचिवस्तरका अर्को एकजना । विडम्बना ! तीनै सहसचिवस्तरका नियन्त्रक काजमा खटिएका कर्मचारी लिएर परीक्षा सञ्चालन गरिरहेका छन् । अर्को वर्षदेखि बोर्ड नरहने भएपछि ती कर्मचारीले कुन मानसिकताले काम गरिरहेका छन् भन्ने अनुमान जोसुकैले गर्न सक्छन् । यस्ता थुपै्र समस्या हुँदाहुँदै पनि शिक्षा प्रशासन हाँकिरहेकाहरूले प्रश्नपत्र बाहिरिएको घटनालाई गम्भीर रूपमा लिएको देखिएन, नजानेर हो या चासो नभएर । दुई विषयको प्रश्नपत्र निरन्तर बाहिरिएपछि मात्र शिक्षामन्त्रीको अध्यक्षतामा बसेको सुरक्षा समिति र राष्ट्रिय परीक्षा बोर्डको बैठकले परीक्षा स्थगित गर्ने निर्णय गर्यो । अनिश्चितकालका लागि परीक्षा स्थगित गर्नुको सट्टा हरेक दिन प्रश्नपत्र छापेर भए पनि परीक्षा सञ्चालन गर्ने हिम्मत शिक्षा मन्त्रालयले गर्नुपथ्र्यो । यसले परीक्षा स्थगनपछि आन्दोलनमा उत्रेका परीक्षार्थीलाई समेत केही राहत दिन सक्थ्यो । हरेक वर्ष दोहोरिने यस्ता घटनामा प्रभावकारी अनुसन्धान भएर दोषीलाई कारबाही गरिएको घटना बिरलै पाइन्छ । घटनामा संलग्न समूह पहिचान गर्न नसक्नु र कारबाही नहुनुले पनि यस्ता समूहलाई थप प्रोत्साहन मिलेको देखिन्छ । यसपटकको घटनाबाट पाठ सिकेर शिक्षा मन्त्रालय एसईई परीक्षाको गरिमा बचाउन सजग हुनुपर्छ । नेपाली सेना, सशस्त्र प्रहरी र नेपाल प्रहरीसहितको तीनघेरे सुरक्षाभित्र प्रश्नपत्र छाप्दैमा परीक्षाको गोपनीयता कायम गर्न सकिँदैन ।"
हावाहुरीको बितन्डा : बारा र पर्सामा २३ को मृत्यु (अपडेट),"क्रान्ति शाहदिवाकर भण्डारी पर्साबारा : आइतबार साँझ हावाहुरीसहित परेको पानीले बारा र पर्सामा २३ जनाको ज्यान लिएको छ। दर्जनौ घाइतेको वीरगन्जका विभिन्न अस्पतालमा उपचार भइराखेको छ। बाराको फेटा र पर्वानीपुर गाउँपालिकामा सबैभन्दा बढी क्षति भएको छ। फेटा गाउँपालिका१ र भर्वानीपुर गाउँपालिका४ मा ठूलो क्षति भएको घटनास्थलमा रहेका प्रहरी निरीक्षक मोहनमान श्रेष्ठले जानकारी दिए । केही मृतकका शव वीरगन्जका नारायणी, अस्पताल, मेडिकल कलेज र हेल्थ केयरमा राखिएको छ भने अन्य शवको अस्पताल लाने तयारी भइरहेको बाराका एसपी सानुराम भट्टराईले जानकारी दिए। बारामा मात्र २० जनाको मृत्यु भएको छ। पर्साका प्रहरी निरीक्षक राजेश दत्तका अनुसार पर्सामा तीनजनाको मृत्यु भएको छ। हावाहुरीले सडक छेउका रुख र बिजुलीको पोल ढाल्दा घाइतेको उद्धारमा कठिनाइ भएको घटनास्थलमा रहेका प्रहरी निरीक्षक श्रेष्ठको भनाइ छ। घाइतेको उद्धारका लागि सडक पन्छाउने काम भइरहेको उनले बताए। घटनास्थलबाट सयौंको संख्यामा घाइतेलाई उपचारका लागि वीरगन्जका विभिन्न अस्पतालमा पठाइएको बाराका एसपी भट्टराईले जानकारी दिए। भट्टराईका अनुसार उद्धारको कार्य जारी रहेकाले मृतकको संख्या बढ्ने अनुमान गरिएको छ। प्रहरी निरीक्षक दत्तका अनुसार वीरगन्ज मेडिकल कलेजमा मात्र सय बढी घाइतेको उपचार भइरहेको छ। मेडिकल कलेजमा ल्याइएका सबै घाइते बाराको पर्वानीपुर गाउँपालिका४ चैनपुरका हुन्। साँझ हावाहुरीले सडकमा रोकिराखेका करिब २५ वटा बस र ट्रक पल्टाएपछि चैनपुरमा धेरै घाइते भएका हुन्। चैनपुरमा दर्जनौको संख्यामा घर भत्किएका छन्। उद्धार कार्य जारी रहेको र रातको समयमा विभिन्न जटिलता आइपरेकाले मृतकको संख्या अझै बढ्ने अनुमान प्रहरीको छ। हावाहुरीको बितन्डा : बारामा पाँचको मृत्यु हावाहुरीको बितन्डा : बारामा ६ जनाको मृत्यु (अपडेट)"
एसईईको प्रश्नपत्र 'लिक' गर्ने खोज्दै सीआईबी,"राजविराज : एसईईको प्रश्नपत्र सामाजिक सञ्जालमा पोस्ट गर्ने अन्तिम प्रयोगकर्ता चाँडै पत्ता लाग्ने प्रहरीले जनाएको छ। प्रदेश प्रहरी र केन्द्रीय अनुसन्धान ब्युरो (सीआईबी)को संयुक्त टोलीले प्रश्नपत्र बाहिरिएको घटना अनुसन्धान गरिरहेका छन्। टोलीले सप्तरीबाट अनुसन्धान थालेको थियो। दुईतीन दिनमा केही न केही पत्ता लाग्ने प्रदेश प्रहरी कार्यालय जनकपुरका एसपी सन्तोष खड्काले बताए। घटनाको अनुसन्धान गर्दै जाँदा २५औं तहसम्म पनि पुग्नुपर्ने हुन सक्छ, उनले भने, तर, दोषी पत्ता लाग्छ। सीआईबीका डीएसपी निरञ्जन भट्ट, इन्स्पेक्टर वरुण सिंह र आईटी विज्ञसहित २० जनाको टोली अनुसन्धानमा खटिएको उनले बताए। उनका अनुसार परीक्षाअगावै प्रश्नपत्र पोस्ट गर्नेले कसरी कहाँबाट प्राप्त गर्यो भनेर विभिन्न व्यक्तिसँग सोधपुछ भइरहेको छ। सप्तरीका शिक्षक, पत्रकार, विद्यार्थी र अन्य व्यक्तिलाई पनि छानबिनको दायरामा तानिएका छन्।"
हावाहुरीको बितन्डा : बारामा ६ जनाको मृत्यु (अपडेट),क्रान्ति शाहदिवाकर भण्डारी बारा : आइतबार साँझ हावाहुरीसहित परेको पानीले बारामा ६ जनाको ज्यान लिएको छ भने दर्जनौं घाइते घएका छन्। बाराको फेटा र पर्वानीपुर गाउँपालिकामा सबैभन्दा बढी क्षति भएको छ। फेटा गाउँपालिका१ भलुई भरवलियामा हावाहुरीले घर भत्काउँदा पाँच जनाको मृत्यु भएको घटनास्थलमा रहेका प्रहरी निरीक्षक मोहनमान श्रेष्ठले जानकारी दिए । मृत्यु हुनेमा एक बालक रहेका छन्। बालकको शव वीरगन्जको हेल्थ केयरमा राखिएको छ। दुई शव वीरगन्जकै नारायणी अस्पतालमा राखिएको छ भने अन्य तीन शव मेडिकल कलेजमा राखिएको छ। शवको सनाखत भने हुन सकेको छैन। हावाहुरीले सडक छेउका रुख र बिजुलीको पोल ढाल्दा घाइतेको उद्धारमा कठिनाइ भएको घटनास्थलमा रहेका प्रहरी निरीक्षक श्रेष्ठको भनाइ छ। घाइतेको उद्धारका लागि सडक पन्छाउने काम भइरहेको उनले बताए। घटनास्थलबाट सयौंको संख्यामा घाइतेलाई उपचारका लागि वीरगन्जका विभिन्न अस्पतालमा पठाइएको बाराका एसपी सानुराम भट्टराईले जानकारी दिए। भट्टराईका अनुसार उद्धारको कार्य जारी रहेकाले मृतकको संख्या बढ्ने अनुमान गरिएको छ। वीरगन्जका प्रहरी निरीक्षक राजेश दत्तका अनुसार वीरगन्ज मेडिकल कलेजमा मात्र सय बढी घाइतेको उपचार भइरहेको छ। मेडिकल कलेजमा ल्याइएका सबै घाइते बाराको पर्वानीपुर गाउँपालिका४ चैनपुरका हुन्। साँझ हावाहुरीले सडकमा रोकिराखेका करिब २५ वटा बस र ट्रक पल्टाएपछि चैनपुरमा धेरै घाइते भएका हुन्। चैनपुरमा दर्जनौको संख्यामा भुसका घर भत्किएका छन्। सबै घाइतेको वीरगन्जका विभिन्न अस्पतालमा उपचार भइरहेको प्रहरकिो भनाइ छ। हावाहुरीको बितन्डा : बारामा पाँचको मृत्यु
हावाहुरीपछि प्रधानमन्त्रीको तेस्रो ट्विट : 'मौसमले साथ दिए नाइट भिजनबाट तत्काल उद्दार',"काठमाडौं : आइतबार साँझ आएको हावाहुरीमा ठूलो जनधनको क्षति भएको छ। बारा र पर्साबाट प्राप्त जानकारी अनुसार २५ भन्दा बढीको मृत्यु भएको छ भने ४०० भन्दा बढी घाइते भएका छन्। भोलि बिहानबाट आवश्यक उद्दार र राहतका लागि हेलिकप्टर तयारी अवस्थामा राखिएको प्रधानमन्त्री केपी शर्मा ओलीले जनाएका छन्। 'मौसमले साथ दिएमा तत्काल उद्दार गर्न काठमाडौंको एयर बेसमा नाइट भिजन हेलिकप्टर पनि तयारी अवस्थामा राखिएको' प्रधानमन्त्रीले जनाएका छन्। 'भोलि बिहानबाट आवश्यक उद्दार र राहतका लागि हेलिकप्टर तयारी अवस्थामा राखिएको छ। मौसमले साथ दिएमा तत्काल उद्दार गर्न काठमाडौंको एयर बेसमा ""नाईट भिजन"" हेलिकप्टर तयारी अवस्थामा राखिएको छ। सुरक्षाकर्मीसंगै उद्दारमा संलग्न रहन म, सिंगो पार्टी पंक्तिलाई आह्वान गर्दछु', प्रधानमन्त्रीले हावाहुरीपछि गरेको तेस्रो ट्विटमा भनेका छन्। घाइतेहरूलाई अस्पताल लगिएको जानकारी पनि आएको छ। उपचार हुँदै गरेका फोटोहरू हाम्रा सम्वाददाताहरूले पठाएका छन्। हामीलाई प्राप्त फोटोहरूमा घाइतेहरूलाई अस्पतालको भुइँमा राखेर प्राथमिक उपचार गरिँदै गरेको देखिन्छ।"
हावाहुरीको बितन्डा : बारामा पाँचको मृत्यु,बारा : आइतबार साँझ हावाहुरीसहित परेको पानीले बारामा पाँच जनाको ज्यान लिएको छ। सदरमुकामबाट चार किलोमिटर टाढा फेटा गाउँपालिका१ भलुई भरवलियामा हावाहुरीले घर भत्काउँदा पाँच जनाको मृत्यु भएको हो। हावाहुरीले रुख र बिजुलीको पोल ढाल्दा घाइतेको उद्धारमा कठिनाइ भएको घटनास्थलमा रहेका प्रहरी निरीक्षक मोहनमान श्रेष्ठले जानकारी दिए। अहिलेसम्म पाँच जनाको शव भेटिएको र दर्जनौ घाइतेलाई उपचारका लागि वीरगन्ज पठाइएको एसपी सानुराम भट्टराईले जानकारी दिए। भट्टराईका अनुसार उद्धारको कार्य जारी रहेकाले मृतकको संख्या बढ्ने अनुमान गरिएको छ। रुख र बिजुलीका पोल ढलेर बाटो अवरुद्ध हुँदा घाइतेको उद्धारमा कठिनाइ भएको छ।
बबई तटबन्ध निर्माणमा बजेट अभाव,"गुलरिया : गुरुयोजना बनाएर दुई वर्ष अघि सुरु गरिएको बर्दियाको बबई नदी नियन्त्रण कार्य आवश्यक बजेट विनियोजन नहुँदा अपुरो हुने भएको छ। वर्षातको समय नजिकिँदै गर्दा समेत आर्थिक अभावका कारण तटबन्धको कामले गति लिन नसकेको हो। पञ्चवर्षीय गुरुयोजना सहित तत्कालीन सिँचाई मन्त्री संजयकुमार गौतमको पहलमा आयोजना कार्यालय गुलरियामा स्थापना गरी बबई, भादा र औरही नदी नियन्त्रणको प्रयास सुरु गरिएको थियो। बबई नदीको हेड टू टेल ड्याम सहित तारजालीमा ढुंगा भर्ने काममा बजेट अभाव भएको बबई भादा औरही नदी आयोजना प्रमुख जितबहादुर थापाले बताए। गुरुयोजना अनुरुप ३ अर्ब ९२ करोड १७ लाख रुपैयाँको डीपीआर तयार पारिएको थियो। यस वर्ष छुटपुट स्थानसहित नयाँ टेन्ड आब्हानको लागि समेत गरी १ अर्ब २९ करोड रुपैयाँ बजेट मन्त्रालयसँग माग गरेका हौं, थापाले भने, आयोजनालाई वार्षिक ७८ करोड रुपैयाँ आवश्यक रहे पनि पुस मसान्तसम्म साढे २१ करोड रुपैयाँ मात्र प्राप्त भएको छ। अर्थ मन्त्रालयमा पटक पटक रकम माग गर्दा समेत बजेट दिन ढिलाई भएको उनले जानकारी दिए। पटक पटकको ताकेताबाट २५ करोड रुपैयाँ दिने आश्वासन मन्त्रालयले दिएको थापाले बताए। आयोजनाले पण्डीतपुर, जब्दीघाट, पशुहाट, थपुवा लगायत लट्कनिया गरी १५ ओटा आयोजना सम्झौता गरेको छ। बजेट प्राप्त भए १४ वटा आयोजना यसै वर्षको असार मसान्तभित्र सकिने उनले बताए। निर्माण कम्पनी कालिका गजुरमुखी जेभीसँगको पण्डितपुरजब्दीघाट तटबन्ध निर्माण कार्य आगामी फागुनसम्म सम्पन्न गर्ने सम्झौता छ। गजुरमुखीसँग ८४ करोड ८० लाख रुपैयाँको सबैभन्दा ठूलो सम्झौता आयोजनाको हो। निर्माण ब्यवसायीलाई काम गरे बापतको दिनुपर्ने दायित्व थपिँदै गएको छ। समयमै बजेट नआए नदी नियन्त्रणको कार्य अपुरो रहने देखिन्छ, उनले भने, समयमै नदी नियन्त्रण नभए बाढीको जोखिम र बर्दियावासीलाई पुरानै प्राकृतिक विपदको सामना गर्नुपर्छ। कन्ट्रक्सनले हालसम्म ३५ प्रतिशत काम सम्पन्न गरेको गजुरमुखी जेभीका ईन्जिनियर शैलेन्द्र मल्लिकले बताए। काम गरेको पेमेन्ट प्राप्त भएको छैन। माघ, फागुन र चैत गरी तीन महिनाको करिब १६ करोड रुपैयाँ आयोजनाले भुक्तानी दिएको छैन, उनले भने, बजेट नपाए पनि काम रोकेका छैनौँ। तर आर्थिक अभावका कारण समयमै काम सम्पन्न गर्न कठिन हुने भयो। गजुरमुखी कन्ट्रक्सनका प्रशासन प्रमुख रामप्रसाद न्यौपानेका अनुसार आयोजनाले पेमेन्ट रोकेको हुनाले श्रमिकहरूको पनि भुक्तानी रोकिएको छ। फुल पेमेन्ट गर्न पाएका छैनौँ, उनले भने, काममा जुटेका श्रमिकलाई पैसा दिन नपाए मजदुरको समेत अभाव हुन सक्छ।"
मानेभन्ज्याङमा जिप खस्दा सातको मृत्यु,"ओखलढुंगा : ओखलढुंगाको मानेभन्ज्याङ गाउँपालिका७ थाक्लेमा भएको जिप दुर्घटनामा ७ जनाको मृत्यु भएको छ। जिप सोलुखुम्बुको जुनबेसीस्थित ठूलो गुम्बाबाट काठमाडौंतर्फ जाँदै थियो। बा१६च २२०७ नम्बरको जिप आइतबार बिहान पौने १२ बजे सिद्धिचरण राजमार्गअन्तर्गत थाक्लेको भीरबाट दुई सय मिटर तल खसेको हो। ६ जनाको घटनास्थल र एक जनाको उपचारका क्रममा काठमाडौंमा मृत्यु भएको छ। जिपमा ९ जना सवार रहेको जिल्ला प्रहरी कार्यालय ओखलढुंगाका प्रहरी निरीक्षक राजीव श्रेष्ठले जानकारी दिए। मृत्यु हुनेहरूमा ताप्लेजुङको फक्ताङ्लुङ गाउँपालिका७ ओलाङ्चुङ्गोलाका ५५ वर्षीय मिङ्मा शेर्पा र उनकी ४५ वर्षीया श्रीमती डोमा शेर्पा, काठमाडौं बौद्धस्थित नयाँबस्तीका ३६ वर्षीया नोर्बु शेर्पा, ४० वर्षीया ङावाङ शेर्पा, ५० वर्षीया सांगेला शेर्पा र ३२ वर्षीया नुमा शेर्पा रहेको प्रहरीले बताएको छ। दुर्घटनामा तीन जना गम्भीर घाइते भएका थिए। घाइतमध्ये काठमाडौं नयाँबस्तीका कुङ्सिङ्गे शेर्पाको उपचारका लागि काठमाडौं पुर्याएपछि मृत्यु भएको छ। काठमाडौं बौद्धका ३० वर्षीय चालक कृष्ण श्रेष्ठ र ९ वर्षीय बालक मिङ्मा शेर्पाको ग्राण्डी अस्पतालमा उपचार भइरहेको छ। उनीहरूको अवस्था गम्भीर रहेकाले काठमाडौं पठाइएको प्रहरी निरीक्षक श्रेष्ठले बताए। उदयपुरको घुर्मीस्थित आस्था अस्पतालमा घाइतेको सामान्य उपचारपछि सिम्रिक एयरको हेलिकोप्टरबाट काठमाडौं पठाइएको थियो। स्कारपियो दुर्घटनामा ज्यान गुमाएका ६ जनाकै सनाखत (अपडेट) ओखलढुंगा स्कारपियो दुर्घटनाका घाइतेलाई हेलिकोप्टरबाट काठमाडौं लगियो (अपडेट ) तीव्र गतिमा रहेको जिप अनियन्त्रित हुँदा दुर्घटनामा परेको अनुमान छ। दुर्घटनाको कारणबारे अनुसन्धान भइरहेको प्रहरीले जनाएको छ। मृतकको शव पोस्टर्माटमका लागि जिल्ला अस्पताल रुम्जाटार ल्याइएको छ। पोस्टमार्टमपछि आफन्तलाई जिम्मा लगाइने प्रहरीको भनाइ छ।"
स्कारपियो दुर्घटनामा ज्यान गुमाएका ६ जनाकै सनाखत (अपडेट),"ओखलढुंगा : ओखलढुंगामा भएको स्कारपियो दुर्घटनामा परी मृत्यु भएका ६ जनाकै सनाखत भएको छ। घाइते दुईजनाको भने पहिचान हुन नसकेको प्रहरीले जनाएको छ। मृत्यु हुनेमा ताप्लेजुङ ओलाङचुङ गोलाका ५५ वर्षीय मिङ्मा शेर्पा र ४५ वर्षीय साङ्गेल शेर्पा, काठमाडौं बौद्धका ३५ वर्षीय नुर्बु शेर्पा, ४० वर्षीय ङ्वाङ सेर्तुङ शेर्पा, वाङ्दा शेर्पा र डोमा शेर्पा रहेको जिल्ला प्रहरी कार्यालय ओखलढुंगाका प्रहरी निरीक्षक राजीव श्रेष्ठले जानकारी दिए। घाइतेको उदयपुरको घुर्मिस्थित आस्था अस्पतालमा उपचार भइरहेको प्रहरीले जनाएको छ। दुर्घटनका कारणबारे अनुसन्धान भइरहेको बताइएको छ। त्यस्तै काठमाडौं बौद्धका चालक कृष्ण श्रेष्ठ गम्भीर घाइते छन्।आइतबार बिहान ११:४५ बजे सोलुखुम्बुको सल्लेरीबाट काठमाडौं जाँदै गरेको बा१६च २२०७ नम्बरको स्कारपियो ओखलढुंगाको मानेभञ्ज्यांग गाउँपालिका ७ स्थित भण्डारे खोलामा दुर्घटनामा परेको थियो।"
नेपालगन्जको तापक्रम ३८ डिग्री,"नेपालगन्ज : नेपालगन्जमा यो वर्षकै सर्वाधिक तापक्रम करिब ३८ डिग्री सेल्सियस मापन गरिएको छ । जल तथा मौसम विज्ञान विभागको राँझास्थित हावापानी कार्यालयका नायव मौसम विज्ञान सहायक योजना बस्ताकोटीका अनुसार आइतबार ३७ दशमलव ६ डिग्री सेल्सियस तापक्रम मापन गरिएको हो । न्यूनतम् तापक्रम भने २० डिग्री सेल्सियस छ । जुन यो वर्षको अहिलेसम्मको उच्च तापक्रम हो । देशमै सबैभन्दा तापक्रम भने धनगढीमा ३८ दशमलव ३ डिग्री सेल्सियस रहेको जल तथा मौसम विज्ञान विभागले जनाएको छ । त्यसैगरी दीपायलको तापक्रम भने ३५ दशमलव पाँच, भैरहवामा ३५ डिग्रीसेल्सियस तापक्रम रहेका छ । गत वर्ष आजकै मिति भने ३३ दशमलव २ डिग्री सेल्सियस तापक्रम थियो । आइतबारको तापक्रम अघिल्लो वर्षभन्दा ५ डिग्रीले बढी हो । गत वर्ष २३ मार्चमा सर्वाधिक ३९ दशमलव ६ डिग्री सेल्सियस तापक्रम मापन गरिएको थियो । केही दिनयता नेपालगन्जमा तापक्रम बढ्दो क्रममा रहेको छ । शनिबारको तापक्रम ३६ डिग्री सेल्सियस थियो । जब कि शुक्रबार अधिकतम् तापक्रम ३५ डिग्री सेल्सियस भए पनि न्यूनतम् तापक्रम भने २१ डिग्री सेल्सियस पुगेको थियो । गर्मी बढेसँगै नेपालगन्जका चोक चोकमा उखुुको जुुसका पसलहरु खुलेका छन् । गर्मी महिनामा उखुका जसुका पसलहरु मौसमी रुपमा खुल्ने गर्छन् ।"
एसईई स्थगित हुँदा सरकारलाई कति आर्थिक घाटा ?,"काठमाडौं : माध्यमिक शिक्षा परीक्षा (एसईई) स्थगित हुँदा प्रदेश२ को सरकारले ठूलो आर्थिक क्षति बेहोर्नुपरेको छ। शिक्षामा राज्यको लगानी पर्याप्त नभएको गुनासो बढीरहँदा यो क्षतिलाई कसरी पूर्ति गर्ने भन्ने विषयमा शिक्षा मन्त्रालय र प्रदेश सरकार गृहकार्यमा जुटेको छ। चैत १० गतेबाट सुरु भएको एसईई चार दिन चलेपछि प्रदेश२मा स्थगित भयो। एक दिन परीक्षा सुरु भइसकेपछि प्रश्नपत्र बाहिरिएको जानकारी पाएपछि स्थगित भयो भने अर्को दिन परीक्षा सुरु हुनुभन्दा अघिल्लो दिन नै प्रश्नपत्र बाहिरीएपछि स्थगित भयो। यो घटना थियो गत बिहीबार र शुक्रबारको। शनिबारको पनि परीक्षाअघि नै प्रश्नपत्र बजारमा गएको पुष्टि भएपछि सरकारले प्रदेश२मा अनिश्चितकालका लागि परीक्षा स्थगित गरिदिएको छ। यो निर्णयले प्रदेशमा ठूलो तनाव निम्तिएको छ। विद्यार्थी न्याय चाहियो भन्दै सडकमा बितण्डा मच्चाइरहेका छन्। प्रदेश२मा जम्मा दुई सय ६३ परीक्षा केन्द्र छन्। यी सबै केन्द्रमा त्यत्ति नै संख्यामा केन्द्राध्यक्ष हुन्छन्। सबै केन्द्रमा केन्द्राध्यक्षलगायत कर्मचारी खटिसकेको हुनाले परीक्षा स्थगित भएपनि उनीहरुलाई दैनिक भत्ता दिनुपर्छ। एउटा केन्द्राध्यक्षले दैनिक ८०० रुपैंया पाउँछ। यस हिसाबले उनीहरुको भत्तावापत एक दिनमा राज्यको दुई लाख १० हजार ६० रुपैंया फोकट खर्च हुन्छ। यी सबै केन्द्रका लागि तीन सय ४५ सहायक केन्द्राध्यक्ष खटिएका हुन्छन्। उनीहरुलाई दैनिक ५०० भत्ता दिने सरकारी नियम छ। यस हिसाबले उनीहरुको भत्तामा दैनिक १ लाख ७२ हजार पाँच रुपैंया फोकट खर्च भएको छ। अर्कोतर्फ, ३ हजार चार सय ३६ परीक्षा नियन्त्रक यो प्रदेशमा खटिएका छन्। उनीहरुलाई दैनिक तीन सय ५० भत्ता दिँदा कुल खर्च १२ लाख दुई हजार ६०० रुपैंया खर्च हुन्छ। यो प्रदेशमा खटिएका ५ हजार ८६ परीक्षा सहायकलाई दैनिक तीन सय भत्ता दिँदा १५ लाख २५ हजार आठ सय रुपैँया खर्च हुन्छ। १ हजार २८१ कार्यालय सहायक र १ लाख ५५ हजार दुई सय ६३ सुरक्षाकर्मी परीक्षाको सुरक्षामा खटिएका छन्। यी सबैथरी कर्मचारीलाई दैनिक १५० रुपैँया भत्ता दिनुपर्ने हुन्छ। यसको लागि ७ लाख ८३ हजार ९ सय रुपैँया दैनिक खर्च हुन्छ। यो सबै हिसाब गर्दा एक दिनमा ३८ लाख ९५ हजार २ सय रुपैँया फोकट खर्च भएको छ। दुई दिनको लागि यो खर्च ७७ लाख ९० हजार चार सय रुपैँया हुन आउँछ। दुबैदिन परीक्षा स्थगित भएपनि सबै कर्मचारी कार्य क्षेत्रमा खटिसकेका थिए। परीक्षा नियन्त्रक (कक्षा १०) विष्णु अधिकारीका अनुसार एउटा प्रश्नपत्र छपाइ गर्दा तीन रुपैंया ५५ पैसा पर्छ। यो प्रदेशमा रहेका ७० हजार पाँच सय परीक्षार्थीको तथ्यांक जोडेर हिसाब गर्दा १ दिन परीक्षा रद्द हुँदा दुई लाख ५० हजार ७५ रुपैंया प्रश्नपत्रको लागि मात्र खर्च भएको छ। प्रदेश२मा रद्द भएका २ वटा परीक्षा र बाँकी सम्पन्न गर्नुपर्ने ३ सहित पाँच दिनको प्रश्नपत्र वापत लाग्ने सरकारको १२ लाख ५१ हजार ३७५ रुपैँया पनि फोकटमा खर्च भएको छ। एसईई परीक्षा रद्द गर्नु संघीय सरकारको षडयन्त्र  सांसद यादव एसईई प्रश्नपत्र बाहिरिएको विषय छानबिन गर्ने जिम्मा सिआईबीलाई एसईईका विद्यार्थीको हर्कत एसईई परीक्षार्थीले तोडफोड गरेपछि ६ सेल अश्रुग्यास प्रहार : ६ विद्यार्थी पक्राउ बदनाम बन्दै एसईई : शनिबार हुने स्वास्थ्य तथा जनसंख्याको प्रश्नपत्र पनि बाहिरियो ! प्रदेश२ मा एसईई स्थगित तीन घेरा सुरक्षाबाट कसरी बाहिरियो एसईईको प्रश्नपत्र ? प्रदेश२ मा एसईई तनाव : परीक्षा प्रणालीमाथि नै प्रश्न कांग्रेस नेताहरू भन्छन् एसईई प्रश्नपत्र बाहिरिनुमा केन्द्र सरकार जिम्मेवार दैनिक भत्ता र प्रश्नपत्रका लागि मात्र दुईदिनको खर्च ८२ लाख ९० हजार ९५० रुपैँया हुन जान्छ। यस बाहेक परीक्षार्थीलाई वितरण गरिएको उत्तर पुस्तिकावापतको रकम, उत्तरपुस्तिका र प्रश्नपत्र ढुवानीको लागि थप रकम खर्च हुन्छ। त्यस बाहेक पाँच दिनको परीक्षा रद्द हुँदा परीक्षा हुन बाँकी रहेका विषयको परीक्षाका लागि पनि अर्को प्रश्नपत्र छाप्नुपर्ने हुन्छ। यो सबै हिसाब गर्दा प्रदेश२को परीक्षा रद्द भएपछि १ करोडको हाराहारीमा थप आर्थिक क्षति सरकारले बेहोरेको देखिन्छ।"
बाजुरामा पहिलो पटक महोत्सव हुँदै,"बाजुरा : बाजुरा जिल्लामा पहिलो पटक महोत्सवको आयोजना गरिने भएको छ। बाजुराको पर्यटन, स्थानीय उत्पादन, जडिबुटी कृषि प्रर्बदन र जिल्लाको विकासका लागि महोत्सवको आयोजन गर्न लागिएको हो। महोत्सवले स्थानीय उत्पादनलाई उपभोक्ता सामु पहिचान गराउनुका साथै जिल्लालगायत राष्ट्रिय उत्पादनको उपभोक्तामा उत्प्रेरणा जागृत गर्ने, पर्यटन लोपोन्मुख लोक संस्कृतिलाई जर्गेना गरी पर्यटनको प्रचुर सम्भावना बोकेको बाजुरा जिल्लाको धार्मिक, ऐतिहासिक एवंम पर्यटकीय क्षेत्रको प्रचारप्रसार गरी पर्यटक प्रवर्द्धनमा मद्दत गर्नुका साथै जिल्लाको समग्र विकासमा सक्दो सहयोग पुग्ने बताइएको छ। जिल्लाका ९ वटा स्थानीय तहमा उत्पादित दैनिक उपभोग्य खाद्यान्न, तरकारी एवम् घरेलु उद्योगबाट उत्पादित वस्तुको विकास र प्रवद्र्धनमा सहयोग पुग्ने आयोजकको भनाई छ। प्रदर्शनीबाट सरकारको ध्यान केन्द्रित गराई यस क्षेत्रलाई औद्योगिक, व्यापारिक, कृषि तथा पर्यटकीय क्षेत्रको रुपमा विकास गर्ने, कृषि क्षेत्र र जडिबुटी पेशालाई व्यवसायिक रुपमा उन्मुख गराउन सहयोग गर्ने। उत्पादक र उपभोक्ता बीच प्रत्यक्ष अन्तरक्रिया गराई सकारात्मक सम्बन्ध विस्तार गराउने। जिल्लमा लोप हुन लागेका स्थानीय कला, साहित्य तथा लोक संस्कृतिको जगेर्ना तथा प्रबद्र्धनमा सहयोग पुर्याउनेछ। महोत्सवभर शिक्षा, स्वास्थ्य तथा विकास निर्माणका क्षेत्रमा भएका गतिविधि बारे जानकारी दिने, बडिमालिका, बुढीनन्दा, नाटेश्वरी, छेडेदह, कालाजग्रा, बयाल्चाकी, बार्जुकोट दरबार, पोरखे गढी दरबारलगायतका अन्य पर्यटन गन्तव्यस्थलका रुपमा स्थापित गरी रोजगारीका अवसरहरु सृजना गर्ने, बजार अनुसन्धान एवम् नयाँ वस्तु विकास गर्ने अवसर श्रृजना गर्ने, उत्पादन र प्रविधिको क्षेत्रमा भएका नयाँ उपलब्धि जनसमक्ष ल्याउने,निकासी योग्य वस्तुको पहिचान र प्रवद्र्धनमा सहयोग पुर्याउने उद्देश्य रहेको बाजुरा उद्योग बाणीज्य संघका अध्यक्ष देबबहादुर रोकायाले जानकारी दिए। २०७६ बैशाख २० गते देखि २६ गते सम्म साता व्यापीरुपमा संचालन हुने महोत्सवको नारा 'कृषि,जडिबुटी,उद्योग,पर्यटन र व्यापार समृद्ध बाजुराका लागि विकासको आधारु रहेको छ। महोत्सवका आकर्षण साता व्यापीरुपमा संचालन हुने महोत्सवमा कृर्षि प्रदर्शनी, साना तथा घरेलु उत्पादनको प्रद्धर्शनी तथा विक्री वितरण, विविध साँस्कृतिक, भेषभुषा, संस्कृति तथा रहनसहनका सामग्रीको प्रदर्शनी, पर्यटन प्रवद्र्घनसम्बन्धी विविध कार्यक्रमको आयोजना गरिनेछन्। यस्तै स्थानीय, राष्ट्रिय तथा अन्तराष्ट्रिय औद्योगिक वस्तुहरुको प्रदर्शनी तथा बिक्री, हस्तकलाको प्रदर्शनी तथा बिक्री वितरण, राष्ट्रिय तथा स्थानीय ख्याति प्राप्त कलाकारबाट दैनिक साँस्कृतिक प्रस्तूति, जडिबुटीको प्रदर्शनी, बिक्री तथा जानकारी, इलेक्ट्रिक तथा इलेक्ट्रोनिक्स वस्तुको प्रदर्शनी तथा बिक्री,सूचना प्रविधिसम्बन्धी जानकारी र रमाइलो मेलाले थप आकर्षण बढाउनेछन्। महोत्सव तयारीका लागि मुल आयोजक समितिदेखि विभिन्न उपसमितिहरु समेत बनाई महोत्सवको तयारीको काम अगाडी बढीसकेको आयोजकले जानकारी दिएको छ।"
नेपाली गैंडा हेर्न झुम्मिन थाले चिनियाँ,"बेइजिङ : चीनलाई उपहारस्वरूप उपलब्ध गराइएका सोल्टी र मितिनी हेर्न चिनियाँको भीड झुम्मिन थालेको छ। साङहाई वन्यजन्तु चिडियाखानामा नेपालबाट लगिएका गैंडाको जोडी सोल्टी र मितिनी अवलोकन गर्न गत साता सर्वसाधारणलाई खुला गरिएको हो। यो चिडियाखानामा सर्वसाधारण र विदेशी पर्यटकसमेत जाने गरेका छन्।नेपाली गैंडा हेर्दै उनीहरूले नेपालमा कति धेरै यस्ता गैंडा होलान्, त्यहाँको जंगलमै हेर्न जान पाए कस्तो हुन्छ भन्दै आपसमा कुराकानी गरेको त्यहाँ रिपोर्टिङ गर्न पुगेकाहरूले सुनाए। यसबाट चिनियाँ पर्यटक नेपाल भ्रमणमा आकर्षित तान्न समेत मद्दत पुग्नेछ। ०७५ चैत ९ मा नेपालले चीनलाई उपहारस्वरूप सोल्टी र मितिनी नामका एक जोडी गैंडा दिएको थियो। चिनियाँहरूले विश्वकै दुर्लभ जन्तुमा गनिने एकसिंगे गैंडा हेर्न पाउँदा निकै उत्साहित छन्। गैंडा हेर्नेको घुँइचो लागेको समाचार आउन थालेको छ। गैंडा पाएपछि चिडियाखानाले गत सेप्टेम्बरमा सार्वजनिक कार्यक्रम नै गरेको थियो। त्यसमा चीनका लागि नेपाली राजदूत लीलामणि पौडेल, चीनको राष्ट्रिय वन तथा घाँसेमैदान प्रशासनका उपनिर्देशक ली छुनलियाङ, साङहाई नगरपालिकाका प्रतिनिधिहरूको उपस्थिति थियो। त्यस अवसरमा एकसिंगे गैंडा संरक्षणका लागि नेपालचीन सहयोग अनुसन्धानसम्बन्धी संस्था नेपालचाइना रिसर्च कोअपरेसन अन राइनो प्रोटेक्सन पनि सुरु गरिएको थियो। एकसिंगे गैंडा नेपालसहित दक्षिण एसिया तथा दक्षिण पूर्वी एसियामा पाइन्छ। तर संख्या घट्दै गएर करिब २ हजार छ। नेपालको चितवन राष्ट्रिय निकुञ्जमा ६ सय हाराहारीमा गैंडा छन्। दुर्लभ गैंडा चीनलाई हस्तान्तरण गरिएबाट दुई देश र जनताबीच मैत्री आदानप्रदानमा नयाँ सेतु थपिएको छ। सिन्ह्वाका अनुसार यी दुई गैंडाको वजन हजार किलोग्रामभन्दा बढी भएको छ। चीनले निकै संरक्षण गरेर राखेको छ। यसबाट चीनले गैंडाको प्रजनन् गराउने अनुसन्धानकर्ताहरूले जनाएका छन्। चीनले सोल्टी र मितिनीलाई निकै स्याहार गरेर तापक्रम मिलाएर चिडियाखानामा राखेको बताइएको छ।"
गौशालाको विजय चोकमा आगलागी,काठमाडौं : आइतबार साँझ राजधानीमा ठूलो हावाहुरी चलेको छ। हावाहुरी चले लगत्तै गौशालाको विजय चोकको एक घरमा आगलागी भएको छ। महानगरीय प्रहरीका अनुसार आगलागी भएको क्षेत्रमा प्रहरी पुगिसेको छ। हावाहुरीका कारण आगो फैलिनसक्ने खतरालाई ध्यानमा राख्दै सबै दमकल बोलाइएको प्रहरीले जनाएको छ। थप विवरण आउन बाँकी छ ।
बाउन्स चेक दिने पक्राउ,"सिरहा : सापटी लिएको पैसा फिर्ता गर्दा बाउन्स चेक दिने सप्तरीको राजविराज नगरपालिका १० का सागर कुमार साह पक्राउ परेका छन्। इलाका प्रहरी कार्यालय लहानका अनुसार साहमाथि थप अनुसन्धानका लागि उच्च अदालत जनकपुर पठाइएको छ। साह राजविराजस्थित नेता चोकमा व्यवसाय गर्दै आएका छन्। साहले लहान नगरपालिका १ का गिरिराज रौनियारसँग ६ महिनाअघि १८ लाख रुपैयाँ सापटी लिएका थिए। पटक पटक फोन, ताकेदा गरेँ, उनले भने,साहले समयमाथि समय थपे। तीन महिना ढिलागरी चेक दिए। तर साट्न जाँदा खातामा पैसा थिएन। खातामा पैसा नै नभएको चेक दिएपछि बिहिवार रौनियारले इलाका प्रहरी कार्यालयमा जाहेरी दर्ता गरेका थिए। जाहेरीपछि साह पक्राउ परेको लहानका डिएसपी राजेश थापाले जानकारी दिए। उनीमाथि बैंकिङ कसुर अन्तर्गत अदालतबाट म्याद थप गरी अनुसन्धान भइरहेको छ।"
माइती पक्षले गर्यो सुनिताको अन्त्येष्टि,"वीरगन्ज : डा सचितानन्द यादवको यातना र निर्घात कुटपिटबाट मृत्यु भएकी पत्नी सुनिता यादवको आइतबार अन्तिम संस्कार गरिएको छ । सुनिताको माइती गाउँ, बाराको परवानीपुर गाउँपालिका ५ बहुअरीस्थित दुधौरा नदीमा आइतबार बिहान सुनिताको अन्तिम संस्कार हिन्दु परम्परा अनुसार गरिएको हो । सुनितालाई उनका कान्छ भाइ सन्तोषले दागबत्ती दिए । नारायणी अस्पतालका डाक्टर सचितानन्दको कुटाइबाट गम्भीर घाइते उनकी जेठी पत्नी सुनिताको उपचारको क्रममा शुक्रबार साँझ काठमाडौंको टिचिङ अस्पतालमा मृत्यु भएको थियो । सुनिताको शव अस्पतालमै पोष्टमार्टमपछि शनिबार राति माइती घरमा ल्याइएको थियो । आइतबार बिहान माइती गाउँकै दुधौरा नदीमा अन्तिम संस्कार गरिएको सुनिताका मामा नागेन्द्रप्रसाद यादवले जानकारी दिए । निर्दयी डाक्टर हत्यारालाई कारबाही गर्न सभामुखको माग सुनिताको अन्तिम संस्कार अघि उनको माइती घरमा प्रदेश२ का सभामुख सरोज यादव श्रद्धाञ्जली दिन पुगेका थिए । सुनितालाई श्रद्धाञ्जली दिन सभामुख यादवसँगै प्रदेश सांसद करिमा बेगम, पर्साका प्रमुख जिल्ला अधिकारी नारायणप्रसाद भट्टराई, प्रहरी उपरीक्षक रेवती ढकाल, सशस्त्र प्रहरी उपरीक्षक प्रेमध्वज शाह, राष्ट्रिय अनुसन्धान पर्साका प्रमुख अनुसन्धान अधिकृत रामबाबु चौधरी उनको माइतीघर पुगेका थिए । परिवारसँगको भेटमा सभामुख यादवले समवेदना प्रकट गर्दै दोषीलाई कानुन बमोजिमको कडा कारबाही गर्न सुरक्षा निकायका प्रमुखलाई आग्रह गरे । शोकाकुल परिवारलाई भेटेर पर्साका प्रमुख जिल्ला अधिकारी भट्टराईले घटना निन्दनीय भएको भन्दै दोषीलाई कुनै हालतमा छुट नदिइने विश्वास दिलाए। १६ वर्ष पहिले वीरगन्ज महानगरपालिका २० हरपतगन्ज निवासी डा सचितानन्दले बाराको परवानीपुर गाउँपालिका ५ बहुअरी निवासी सुनीतासँग मागी विवाह गरेका थिए । त्यसबेला माइती पक्षले दाइजोमा नगद १२ लाख ५० हजार र दुई लाख ५० हजार रुपैयाँ मूल्यको गरगहना दिएको थियो । विवाहको एक वर्षपछि नै डा यादवले एउटा मारुती कार र वीरगन्जमा एउटा घर किनेर दिन सुनिताका माइतीलाई दबाब दिन थालेका थिए । तर, उक्त माग माइती पक्षले पूरा गर्न नसक्ने बताएपछि सुनितालाई मानसिक र शारीरिक यातना दिँदै आएका थिए । डा यादवले सुनितासँग बिहे गरेको तीन वर्षपछि दोस्रो बिहे गरेका थिए । त्यसपछि उनले लगातार पीडा सहदै आएकी थिइन् । चैत १० गते राति घरमै श्रीमान, सासु आशादेवी, ससुरा नागेन्द्र र देवर अचुता मिलेर सुनितालाई कुटपिट गरेका थिए । अन्तिम अवस्थामा सुनितालाई माइती पक्षले उद्धार गरेका थिए । उनको शरीरमा आइरन, तातो फलाम र करेन्ट लगाइएको थियो । अचेत अवस्थामा रहेकी सुनितालाइ चैत ११ गते वीररगन्जको अस्पतालमा उपचार सम्भव नभएपछि ११ गते नै राति काठमाडौं टिचिङ अस्पताल पठाइएको थियो । उपचारकै क्रममा शुक्रबार साँझ ५ बजे सुनिताको मृत्यु भएको हो ।"
'एशियन ट्रि अफ द इयर' बन्यो नेपालको तस्बिर,"काठमाडौं : बिनिता कार्कीले भक्तपुरमा खिचेको तस्बिर 'एशियन ट्रि अफ द इयर२०१९' को बिजेता बनेको छ। तीव्र शहरीकरण बढिरहेका बेला शहरको बिचमा प्रकृतिको उत्कृष्टता दर्शाएकाले उक्त तस्विर बिजेता बनेको हो। विजेता नेपाली तस्विरले मलेसिया, सिंगापुर, नेपाल, भारत, श्रीलंका, फिलिपिन्स र ब्रुनेईका तस्विरहरूसँग प्रतिस्पर्धा गरेको थियो। क्रिएशन नेपाल आयोजनामा भएका अघिल्ला दुई संस्करणमा पनि नेपालकै तस्विर उत्कृष्ट भएका थिए। ट्रि अफ द इयर नेपाल२०१९ मा दोस्रो भएको उक्त तस्बिर एशियन ट्रि अफ द इयर२०१९ का लागि प्रतिस्पर्धामा पठाइएको थियो । तीव्र सहरीकरणका बेला रुखले वर्तमान वातावरणीय अवस्थालाई देखाएको छ, प्रतिस्पर्धा जितेपछि कार्कीले भनिन्,आशा छ प्रतिस्पर्धाले आगामी दिनमा जैविक विविधता जोगाउन मानिसमा प्ररेणा मिल्नेछ। शहरीकरण तिव्र गतिमा बढिरहेका बेला रुखको महत्व दर्साउन सन् २०११ ट्रि अफ द इयर प्रतिस्पर्धा सुरु गरिएको थियो। सोही उद्देश्यका साथ एशियन संस्करणको प्रतिस्पर्धा सन् २०१७ मा सुरु भएको हो।"
३३ केजी सुन तस्करीमा तानिएका श्रेष्ठ डेढ करोड धरौटी बुझाएर रिहा,काठमाडौं : गैरकानुनी सम्पत्ति आर्जनको अभियोगमा भ्रष्टाचार मुद्दा चलाइएका त्रिभुवन अन्तरराष्ट्रिय विमानास्थलका रेडयो अपरेटर श्यामकृष्ण च्यामु श्रेष्ठसँग विशेष अदालतले एक करोड ५० लाख रुपैयाँ धरौटी रकम माग गरेको। धरौटीबापत् बैंक ग्यारेन्टी राखेर श्रेष्ठ तारेखमा रहेका छन्। श्रेष्ठ ३३ केजी सुन तस्करी प्रकरणको छानविनमा तानिएका थिए। अख्तियार दुरुपयोग अनुसन्धान आयोगको अनुसन्धानपछि श्रेष्ठले पदीय दुरुपयोग गरी १४ करोड ६१ लाख १४ हजार रुपैयाँ बराबर अकुत सम्पत्ति आर्जन गरेको निश्कर्षसहित गत माघ १५ गते अदालतमा मुद्दा दायर गरेको थियो। विशेषका प्रवक्ता पुष्पराज पाण्डेका अनुसार श्रेष्ठले धरौटी बापत सेञ्चुरी बैंकलाई जमानत राखेर छुटेका छन्।
श्रीमानको कुटाईबाट श्रीमतीको मृत्यु,दमौली : श्रीमतीको हत्या गरेकोे आरोपमा तनहुँस्थित शुक्लागण्डकीका श्रीराम श्रेष्ठ पक्राउ परेका छन्। श्रेष्ठविरुद्ध प्रहरीले ज्यानसम्बन्धी कसुर मुद्दा चलाउने तयारी गरेको छ। गत शुक्रबार शुक्लागण्डकी७ धारापानीस्थित घरमा श्रेष्ठले पत्नी फूलमाया नेपालीको ज्यान लिएको प्रहरीले जनाएको छ। नेपाली घरमुन्तिरको बारीमा मृत भेटिएकी थिइन्। मादक पदार्थ सेवन गरेर सधैं श्रीमती कुट्ने श्रेष्ठले घटना भएको दिन पनि मादक पदार्थ सेवन गरेको प्रहरी नायब उपरीक्षक श्यामु अर्यालले बताए। मृतकका आफन्तले जाहेरी दिएपछि ईलाका प्रहरी कार्यालय बेलचौताराले ज्यानसम्बन्धी कसुरमा मुद्दा चलाउनका लागि अदालतबाट म्याद लिएको छ। थप अनुसन्धान पश्चात मुद्दा दायर गरिने अर्यालले जनाए।
फोहोर र शवको डंगुरले बिरामी सगरमाथा (भिडियो रिपोर्ट),"काठमाडौं : पर्यटन वर्ष २०२० को भव्य तयारी गरिरहेको सरकार देशका विभिन्न पर्यटकीय गन्तव्यको प्रचारमा लागेको छ। अझ विश्वको सर्वोच्च शिखर सगरमाथालाई त उसले सबैभन्दा ठूलो गन्तव्यका रुपमा प्रस्तुत गरेको छ। तर सगरमाथाको बास्तविकता देख्नुभयो भने तपाईँलाई धिक्कार लाग्नेछ। पहिलो पाइला विश्वको सर्वोच्च शिखर सगरमाथा देख्न मानिस लालाइत हुन्छन्। झन् त्यसको आरोहण त सबै भन्दा ठूलो जित ठान्छन् आरोहीहरू। सगरमाथा देख्न वर्षेनी ठूलो संख्यामा पर्यटक नेपाल आउँछन्। र, सयौँ पर्यटक आरोहणकै लागि आउँछन्। सन् १९५३ मे २९ मा सर एड्मण्ड हिलारी र तेन्जिङ नोर्गे शेर्पाले सगरमाथामा पहिलो मानव पाइला राखेका थिए। त्यसयता सन् २०१७ सम्म आइपुग्दा ५३०४ पुरुष र ३५६ महिलाले सगरमाथाको चुचुरो चुमेको विवरण पर्यटन विभागसँग छ। सगरमाथा चढेका मात्र ३५ वटा वर्ल्ड रेकर्ड भइसकेका छन्। सरकारले सगरमाथा आरोहण अनुमतिका लागि विदेशीसँग प्रतिव्यक्ति ११ हजार अमेरिकी डलर र नेपालीसँग ७५ हजार रुपैयाँ उठाउँछ। सगरमाथा आरोहणबाट कति रकम संकलन भयो, सजिलै अनुमान गर्न सकिन्छ। तर यत्तिमा मात्र सीमित छैन सगरमाथाको वास्तविकता। आजको बास्तविकता प्रावधान हेर्ने हो भने हिमाल आरोहण गर्दा आरोहीले प्रयोग गरेका सागाग्री, निस्कने फोहोर र शौच समेत लिएर फर्किनु पर्छ। आरोहणका क्रममा कसैको निधन भएमा शव ट्रेकिङ कम्पनीले ल्याउनुपर्छ। तर सगरमाथा क्षेत्रमा फोहोरको डंगुर छ र आरोहणका क्रममा निधन भएकाहरूको शव छरपस्ट छ। ८ पटक सगरमाथा आरोहण गरिसकेका गेल्जे शेर्पा भन्छन् सगरमाथा बिरामी छ। आरोही, ट्रेकिङ कम्पनी, पर्यटन विभाग, वातावरण विभाग सबै दोषी छन् यसमा। ट्रेकिङ कम्पनी पैसा कमाउन तल्लीन छन्। पर्यटन विभाग दस्तुर लिने र अनुमति दिनेमै व्यस्त छ। वातावरण विभाग कानमा तेल हालेर बसेको छ। सगरमाथामा आरोहणका बेला टोलीसँग सरकारी कर्मचारी पनि कम्तिमा आधार शिविरसम्म पुग्नुपर्ने हो तर त्यहाँ पनि उनीहरुको उपस्थिति छैन। नेपाली आरोहीका लागि यो सामान्य लाग्ला तर विदेशी आरोहीले सगरमाथाको यो बिजोग देख्दा हाम्राबारे के सन्देश लिएर फर्केलान् ? सगरमाथा बेचेर धेरै धनी भएका छन्, तर यसलाई जोगाउने अग्रसरता भने कसैले लिएका छैनन्। हेर्नुस् एपीवान टेलिभिजनको सिस्टम चेक मा सुमन ढुंगानाको रिपोर्टः"
ओखलढुंगा स्कारपियो दुर्घटनाका घाइतेलाई हेलिकोप्टरबाट काठमाडौं लगियो (अपडेट ),"ओखलढुंगा : ओखलढुंगामा भएको स्कारपियो दुर्घटनामा परी घाइते भएका तीनजनालाई थप उपचारका लागि काठमाडौं पठाइएको छ।आइतबार बिहान ११:४५ बजे भएको दुर्घटनामा ६ जनाको घटनास्थलमै मृत्यु र तीन जना गम्भीर घाइते भएका थिए। घाइतेको उदयपुरको घुर्मीस्थित आस्था अस्पतालमा सामान्य उपचारपछि थप उपचारका लागि सिम्रिक एअरको हेलिकोप्टरबाट काठमाडौंको ग्राण्डी अस्पताल पठाइएको जिल्ला प्रहरी कार्यालय ओखलढुंगाका प्रहरी निरीक्षक राजीव श्रेष्ठले बताए। उनका अनुसार काठमाडौं बौद्धका चालक कृष्ण श्रेष्ठ, नयाँवस्तीका कुङ्सिङ्गे शेर्पा र ९ वर्षीय बालक मिङ्मा शेर्पा रहेका छन् ।उनीहरुको अवस्था गम्भीर रहेकाले काठमाडौं पठाइएको श्रेष्ठले बताए। सोलुखुम्बुको जुनवेसीस्थित ठूलोगुम्बाबाट काठमाडौंका लागि छुटेको बा१६च २२०७ नम्बरको स्कारपियो सिद्धिचरण राजमार्गको मानेभञ्ज्यांग गाउँपालिका ७ स्थित भँडारे खोलामा दुर्घटना भएको थियो। सडक ओरालो, मोड धेरै रहेको र अत्याधिक तीव्र गतिमा रहेकाले दुर्घटना भएको हुनसक्ने अनुमान गरिएको छ।दुर्घटनाको अनुसन्धान भइरहेको प्रहरीले जनाएको छ। मृतक सबैको सनाखत दुर्घटनामा मृत्यु हुनेमा ताप्लेजुङ जिल्लाको ओलाङचुङगोलाका ५५ वर्षीय मिङ्मा शेर्पा र ४५ वर्षीय साङ्गेल शेर्पा रहेका छन् ।त्यस्तै काठमाडौं बौद्ध बस्ने ३५ वर्षीय नुर्बु शेर्पा, ४० वर्षीय ङ्वाङ सेर्तुङ शेर्पा, वाङ्दा शेर्पा र डोमा शेर्पा रहेको जिल्ला प्रहरी कार्यालय ओखलढुंगाका प्रहरी निरीक्षक राजीव श्रेष्ठले जानकारी दिए। मृतकको शव पोष्टर्माटमका लागि जिल्ला अस्पताल रुम्जाटार ल्याउने तयारी गरिएको श्रेष्ठले बताए। शव पोष्टमार्टमपछि आफन्तलाई जिम्मा लागाउने प्रहरीले जनाएको छ।"
अति विकट क्यानेश्वर यसरी हिँड्दैछ विकासको बाटो,"क्यानखोला (क्यानेश्वर सिन्धुली) : सिन्धुलीको हरिहरपुरगढी गाउँपालिका ८ क्यानखोलाको बगरमा नेपालको राष्ट्रिय झण्डा बोकेर केही कोरियाली नागरिकसँगै जिल्लाका नेता, कार्यकर्ता, शिक्षक, विद्यार्थी, महिला तथा बालबालिका दिनहुँ गिट्टी, बालुवा र ढुङ्गा संकलनमा जुटेका छन्। आफ्नो गाउँ आफैं बनाउँ भन्ने नारासहित सिन्धुली हरिहरपुरगढी गाउँपालिकाको क्यानेश्वरस्थित पानतलेलाई जिल्लाकै नमूना (नयाँ) गाउँ बनाउने अभियान थाल्दै उनीहरू शुक्रवारदेखि दैनिक बगरमा निःशुल्क श्रम गर्न जुटेका हुन्। कोरियन नागरिक इजेसुङ सहित जिल्ला समन्वय समिति सिन्धुलीका संयोजक शंकरप्रसाद बर्मा तिवारी, हरिहरपुरगढी गाउँपालिकाका अध्यक्ष कार्साङ लामा, वडाअध्यक्ष सार्कीमान तामाङ, स्थानीय नेता बमबहादुर तामाङ, उक्त अभियानकी जिल्ला संयोजक छिरिङ लामा लगायत २०० बढी शिक्षक, विद्यार्थी र महिला बालबालिका बगरमा गिट्टी, बालुवा र ढुङ्गा संकलनमा जुटेका हुन्। आदिवासी जनजाति समुदायको बसोबास रहेको क्यानेश्वरको पानतलेमा कोरियाको सामाजिक संस्था सेमाउल उन्दोङले नमूना गाउँ बनाउँ परियोजना सञ्चालन गरेको छ। कोरियमा नयाँ गाउँ बनाउँ अभियान झण्डै २० वर्ष पहिला नै लागू भएपनि नेपालमा भने पहिलो पटक हरिहरपुरगढी गाउँपालिकाको ६, ७ र ८ को तीनवटा गाउँलाई एकैपटक नमूना गाउँ बनाउन थालिएपछि सबैको जनसहभागिता जुटेको हो। साबिकको क्यानेश्वर गाविस हाल हरिहरपुरगढी गाउँपालिकाका तीन वडामा बाँडिएको छ। पानतलेमा पनि कोरियाले सहयोग गरेको छ। अभियानका लागि कोरीयाली नागरीक इजेसुङ लामो समयदेखि पानतलेमा नै बसेका छन्। इजेसुङ कोरियामा सञ्चालित नयाँ गाउँ बनाउँ अभियानका अनुभवी अभियान्ता हुन्। क्यान खोलको बगरमा जिल्ला समन्वय समितिका संयोजक बर्मा र कोरियन नागरिक इजेसुङले संयुक्त रुपमा नेपालको राष्ट्रिय झण्डा गाडेर पानतले नमूना गाउँ अभियानको सुरुवात गरेका हुन्। प्रचण्ड गर्मीको कुनै पर्वाह नगरी करिब दुई घण्टादेखि गिट्टी संकलन गरिरहेका जिल्ला समन्वय समितिका संयोजक बर्माले स्थानीयसँगै आफू पनि अभियानलाई साथ दिन आइपुगेको प्रतिक्रिया दिए। हरिहरपुरगढी गाउँपालिका सिन्धुलीका ९ स्थानीय तहमध्येको विकास निर्माण र अवसरका दृष्टिले सबै भन्दा पछाडि परेको गाउँपालिका हो। गाउँपालिकाका अध्यक्ष कार्साङ लामा भन्छन् स्थानीय समुदायको जनसहभागिताका आधारमा उक्त अभियानलाई गाउँपालिकाले पनि सहयोग गरेको छ। अध्यक्ष लामाका अनुसार अभियान अन्तर्गत पहिलो चरणमा पानतलेमा ३६० मिटर पक्का सडक निर्माण गरिने छ। पक्की सडक निर्माणसँगै, घरघरमा खानेपानी, नमूना विद्यालय, सुविधासम्पन्न स्वास्थ्य संस्था, विद्युत, सिप तथा क्षमताको विकास गर्दै आत्मनिर्भर रोजगारका व्यवस्था सहितको नमूना गाउँ निर्माण गर्ने योजना रहेको गाउँपालिका अध्यक्ष लामाले बताए। १० वर्षे सशस्त्र युद्धताका तत्कालीन माओवादीहरूको सेल्टर रहेको क्यानेश्वरमा शान्ति प्रक्रिया पछि पनि विकासका खासै काम हुन सकेको थिएनन्। नेपालमै पहिलो पटक सिन्धुलीको क्याननेश्वरस्थित पानतलेमा थालिएको अभियान नमूना र कोरियनहरूका लागि परीक्षणको काम भएकोले यसलाई सफल बनाउन सके जिल्लाभर नै लागू गरिने योजना रहेको उक्त अभियानकी जिल्ला संयोजक छिरिङ लामाको भनाई छ। स्थानीयको जनसहभागिता बाहेकै ५० लाख रुपैयाँको लागतमा सडक निर्माण थालिएपछि हो। पछिल्लो समयमा गाउँमा जनसहभागिताका काम हराउँदै गएको बेला स्थानीयको पूर्णसहभागिताले गाउँको विकासमा थप उत्साह जगाएको हरिहरपुरगढी गाउँपालिका ८ क्यानेश्वरका वडाअध्यक्ष सार्कीमान तामाङको भनाई छ। यस्तो अभियान हरिहरपुरगढी गाउँपालिकाका सम्पूर्ण वडामा लागू गरिने उनले बताए। यहाँ हालसम्म स्वास्थ्यचौकी र बर्थिङ सेन्टर छैन। क्यानखोलामा झोलुङ्गे पुलसम्म नहुँदा स्थानीय वर्षातको बाढीमा ज्यान गुमाउन बाध्य थिए। तर, अभियानले पक्की सडक, खानेपानी, स्वास्थ्य संस्था, विद्यालय निर्माणसँगै स्थानीय विपन्न महिलाहरूको आयआर्जनमा टेवा पुर्याउन सामूहिक बाख्रा पालन थालिएको छ। जहाँ ३ सय बढी बाख्रा छन्। नमूना गाउँ अभियानलाई सघाउन कोरियाबाट ७ जनाको टोली आएको छ। चैत २३ गते थप १९ जनाको कोरियन तथा चिनियाँ समूह पनि आउन लागेको छ।"
"पोखरामा असिनापानी, दिउँसै अँध्यारो","पोखरा : पोखरामा कालो बादल सहित असिना पानी परेर दिउँसै अँध्यारो भएको छ। असिना पानीको कारण कास्कीमा लगाइएका लहरे खेती, गहुँ, फुलेको फलफुल, तरकारी लगायतका अन्नबालीमा असर परेको हो। आइतबार दिउँसो ३ बजे देखि असिना पानी परेको थियो।"
घरबाट भागेर भारत पुगेका बालकको उद्धार,"राजविराज : दिदीको घर जान भनेर घरबाट भागेर भारत पुगेका एक बालकलाई जिल्ला बाल कल्याण समिति सप्तरीले आइतबार उद्धार गरेको छ। सप्तरीको राजगढ गाउँपालिका६ निवासी रामअवतार खंगका छोरा ११ वर्षीय राजुकुमार खंगलाई १५ दिनपछि उद्धार गरिएको हो। जिल्ला बालकल्याण समिति सप्तरीका सदस्य सचिव एवं इन्सेक सदस्य वैद्यनाथ झाले भारत बिहारको दरभंगा पुगेर सम्पूर्ण कागजी प्रकृया पूरा गरी बालकलाई नेपाल ल्याएका हुन्। जिल्ला प्रशासन कार्यालयमा आइतबार राजुलाई उनका बुवा रामअवतारको जिम्मा लगाइएको छ। दिदीको घर जान्छु भन्दै गत चैत १ गते घरबाट हिँडेका राजु घर नफर्किएको र आफन्तकोमा समेत फेला नपरेपछि उनका घरपरिवारले सप्तरी प्रहरीलाई जानकारी गराउँदै खोजतलास गरेका थिए। उता बालकलाई भारतीय प्रहरीले फेला पारी बाल कल्याण समिति, दरभंगाको जिम्मा लगाउँदै बाल गृहमा राखेको थियो। बालकले आफ्नो घरपरिवारको नाम, ठेगाना बताएअनुसार दरभंगास्थित बाल कल्याण समितिमार्फत जानकारी पाएपछि जिल्ला बाल कल्याण समिति सप्तरीले समितिका सदस्य झालाई दरभंगा पठाएर उद्धार गरी ल्याएको सप्तरीका प्रमुख जिल्ला अधिकारी सुरेन्द्र पौडेलले बताए। पौडेलका अनुसार सम्पूर्ण प्रकृया पूरा गरी बालकलाई नेपाल ल्याइएको र परिवारको जिम्मा लगाइएको छ।"
प्रदेश३ मा मुख्यमन्त्री स्वास्थ्य परीक्षण कार्यक्रम सुरु,"हेटौंडा : ३ नम्बर प्रदेश सरकारले आइतबारदेखि मुख्यमन्त्री स्वास्थ्य परीक्षण कार्यक्रम सुरु गरेको छ।नसर्ने रोगको समयमा पहिचान, रोकथाम, उपचार र त्यसबाट हुने जटिलतालाई न्यूनीकरण गर्ने उद्देश्यले हेटौंडा अस्पतालमा उक्त कार्यक्रम सुरु गरिएको हो। मुख्यमन्त्री डोरमणी पौडेलले एक कार्यक्रमका बीच स्वास्थ्य परीक्षण कार्यक्रम शुभारम्भ गरे। नसर्ने रोगका कारण अकालनमा नै ज्यान गुमानुपर्ने बाध्यताबाट मुक्त गर्न र जनतालाई आफ्नो स्वास्थ्यको बारेमा सचेत बनाउन प्रदेश सरकारले स्वास्थ्य परीक्षण अभियान सुरुवात गरेको बताए। 'प्रदेश सरकारले निशुल्क गर्ने स्वास्थ्य परीक्षणमा गरिब, दलित, शारीरिक अशक्त र विभिन्न आन्दोलनमा घाइते भएका तथा सहिद परिवार सामेल हुनसक्छन्,' उनले भने, 'त्यसका लागि सम्बन्धित वडा कार्यालयको सिफारिस अनिर्वाय गरिएको छ।' गत माघ २४ गतेको मन्त्रिपरिषबाट पारित कार्यविधिअनुसार यसवर्ष प्रदेशका हेटौंडासहित पाँच जिल्लाका जिल्ला अस्पतालबाट सेवा सुरु हुनेछ। मकवानपुरको हेटौंडा अस्पतालसँगै धादिङ अस्पताल, भरतपुर अस्पताल, चौतारा अस्पताल, भक्तपुर अस्पताल र सिन्धुली अस्पतालमा दश दिनभित्र कार्यक्रमको सुरुवात गरिने सामाजिक विकास मन्त्री युवराज दुलाले बताए।'एकजनाको स्वास्थ्य परीक्षण गरेवापत हामीले सम्बन्धित अस्पताललाई २२ सय रुपैयाँ अनुदान दिन्छौं,' उनले भने, 'यो सेवालाई आगामी वर्षमा अन्य अस्पतालमा पनि विस्तार गरिनेछ।' प्रदेश सरकारले चालु आर्थिक वर्षको बजेटमार्फत घोषणा गरेको उक्त लोकप्रीय कार्यक्रमका लागि तीन करोड २० लाख रुपैयाँ बजेट बिनियोजन गरेको छ। सामाजिक विकास मन्त्रालयका प्रवक्ता सतिश विष्टले चालु आर्थिक वर्षमा दश हजार नागरिकको स्वास्थ्य परीक्षण गर्ने लक्ष्य रहेको बताए। 'यो सेवा आम नागरिकको लागि नभई अस्पताको पहुँचमा आउन नसक्नेका लागि हो,' उनले भने, 'प्रत्येक जिल्ला अस्पतालबाट यस वर्ष कम्तिमा पनि दुई हजार जनाले सेवा लिने हामीले अनुमान गरेका छौं।' सम्बन्धित वडाको सिफारिसका आधारमा लक्षित वर्गका नागरिकले अस्पतालबाट १६ प्रकारको जाँच सेवा निःशुल्क पाउनेछन् । ३० देखि ७० वर्ष उमेर समुहका व्यक्तिमा भएका नसर्ने रोगको अध्ययन गरी स्वास्थ्य क्षेत्रमा नयाँ कार्यक्रम सञ्चालनको लागि परीक्षण कार्यक्रममार्फत रोगीहरुको तथ्याङ्क संकलन पनि गरिने सामाजिक विकास मन्त्रालयले जनाएको छ।"
बगान छोडे चिया मजदुरले: माग पूरा नभए नफर्किने चेतावनी,झापा : आइतबारदेखि देशभरका चिया मजदुरले अनिश्चितकालसम्मका लागि काम ठप्प बनाएर चरणबद्ध आन्दोलन सुरु गरेका छन्।आफ्ना माग पूरा नभएसम्म काममा नफर्किने चेतावनी समेत दिएका छन्।आजबाट उनीहरुले सदरमुकाममा विरोधसहितको कोणसभा गरेर आन्दोलन सुरु गरेका हुन्। आज झापाको सदरमुकाम चन्द्रगढीमा ३ हजारको संख्यामा आएका मजदुरले 'सरकारले ९ महिनाअघि बोलेका कुरालाई तुरुन्त लागु गर्नुपर्ने' माग गरेका छन्। सरकारले नै श्रमिकका लागि तोकेको न्यूनतम पारिश्रमिक नेपालका चिया बगानमा कार्यरत मजदुरले ९ महिनासम्म पनि पाउन नसक्नु लज्जास्पद भएको जिफन्टका प्रदेश उपाध्यक्ष सन्तकुमार राईले बताए। सरकारले तोकेअनुसार श्रमिकले न्यूनतम आधारभुत पारिश्रमिक दैनिक २ सय ३१ र महंगी भत्ता १ सय ५४ गरी जम्मा ३ सय ८५ पाउनुपर्नेमा सरकारले चिया व्यवसायीको कुरा सुनेर उक्त ज्याला दर लागु गर्न नसकेको नेपाल चिया बगान श्रमिक संघका अध्यक्ष दिपक तामाङले सरकारको ध्यानाकर्षण गराएका छन्।
जलवायु परिवर्तन न्यूनीकरणमा ऐक्यवद्धता,"सुर्खेत : जलवायु परिवर्तनको असर न्यूनीकरणका लागि प्रदेशस्तरमै नीतिनियम बनाउन पाउनुपर्ने सांसदहरूले माग गरेका छन्। वीरेन्द्रनगरमा शनिबार आयोजित जलवायु परिवर्तन अनुकूलनका लागि प्रादेशस्तरीय नीतिगत बहसमा प्रदेशसभा सदस्य दानसिंह परियारले अनुकूलनका लागि प्रभावित क्षेत्रको सरकारले नै रणनीति बनाउन पाउनुपर्ने माग गरेका हुन्। उनले भने, यो अन्तर्राष्ट्रिय मुद्दा हो, हामीले मात्रै गरेर न्यूनीकरण हुन सक्दैन। जसका कारण असर भोगिरहेका छौं, उनीहरूबाट क्षतिपूर्ति माग्न संघीय सरकार संवेदनशील बन्नुपर्नेमा उनले जोड दिए। उनले भने, जल र जंगलसँगै कर्णालीको समृद्धि जोडिएको छ, अनुकूलनका विषयमा हामी पनि केही जानकार छौं। तर, यसका लागि प्रदेश स्तरमै प्रभावकारी नीति बनाउन पाउनुपर्छ। सहभागी प्रदेशसभा सदस्यहरूले जलवायु परिवर्तन न्यूनीकरण गर्न कानुन निर्माण गर्ने प्रतिबद्धतासमेत जनाएका छन्। अनुकूलनका लागि प्रतिबद्धता पत्र २०७५ जारी गरिएको छ। जैविक विविधताको भण्डार रहेको कर्णाली प्रदेशलाई वातावरणमैत्री विकास गर्न जैविक विविधता संरक्षण र जलवायु परिवर्तनसँग सम्बन्धित नीति, योजना र कार्यक्रम तय गर्न पहल गर्ने, कर्णाली प्रदेशमा भएको जडीबुटी उपयोग गर्दै त्यसको दिगो व्यवस्थापन र जीविकोपार्जनसम्बन्धी नीति योजना निर्माण गर्न भूमिका निर्वाह गर्ने प्रतिबद्धता सांसदहरूले जनाए। कर्णाली प्रदेशमा खाली रहेको जमिनमा वृक्षरोपण गरी हरियाली बढाउन पहल गर्ने, वनको दिगो व्यवस्थापन र वनमा आधारित उद्योग प्रवद्र्धन गरी रोजगारी एवं उद्यमशीलताको विकास गर्ने किसिमका नीति, योजना र कार्यक्रम निर्माण गरी कार्यान्वयन गर्न पहल गर्ने, खानेपानीका मुहान संरक्षण एवं जलाधारको संरक्षणसँगै हिमनदी एवं हिमताल संरक्षणका लागि नीतिगत व्यवस्थाका लागि पहल गर्ने सांसदहरूले ऐक्यबद्धता जनाए। जलवायु परिवर्तन अनुकूलनका लागि स्थानीय ज्ञान, सीप र प्रविधिलाई उपयोग गर्ने किसिमका नीति योजना निर्माण गरी कानुनको प्रभावकारी कार्यान्वयन संयन्त्र निर्माण गर्ने, कर्णाली प्रदेशलाई पर्यटनको हब बनाउन कृषिलाई व्यवसायीकरण एवं जैविक विविधताको संरक्षणका लागि एकीकृत कानुन निर्माण गर्न तत्काल तदारुकता देखाउने दैलेखबाट प्रतिनिधित्व गरेका प्रदेशसभा सदस्य अम्बरबहादुर थापाले बताए। जारी प्रतिबद्धता पत्रअनुसार रारा र सेफोक्सुण्डो निकुञ्जको संरक्षण गर्नुका साथै वन्यजन्तु र जडीबुटीको चोरीनिकासी नियन्त्रणका लागि कडा कानुनी व्यवस्थासहित संयन्त्र निर्माण गर्न पहल गर्ने, सडक निर्माणको नाममा जथाभावी डोजर प्रयोगलाई निरुत्साहित गर्दै वातावरणमैत्री विकासमा र स्थानीय स्तरमा रोजगारी सिर्जना गर्ने विकासमा जोड दिइनेछ। कालिकोटबाट प्रतिनिधित्व गर्ने सांसद कुर्मराज शाहीले जैविक विविधता जोगाउन गरिबी अन्त्य गर्नुपर्ने धारणा व्यक्त गरे। विद्यालयस्तरमै वातावरण संरक्षण र अनुकूलनका उपाय समेटिएको पाठ्यक्रम अनिवार्य राख्नुपर्ने उल्लेख गरे। वातावरणीय प्रभाव मूल्यांकनबिनै धमाधम विकास निर्माण हुँदै आएकामा आगामी दिनमा त्यस्तो कार्य रोक्न सरकारलाई दबाब दिने सांसदले सामूहिक प्रतिबद्धता व्यक्त गरेका छन्। विकास आयोजना निर्माण गर्दा सम्बन्धित आयोजनाबाट खर्च व्यहोर्ने गरी निश्चित प्रतिशत रकम छुट्याउने बाध्यकारी कानुनी व्यवस्था गर्नुपर्ने, प्रदेशमा भएका स्थानीय प्रजातिका जडीबुटी तथा कृषि प्रजातिको संरक्षण र प्रांगारिक कृषिलाई समेत ध्यान दिई नीति तथा कार्यक्रम सञ्चालन गर्ने सांसद चन्द्रबहादुर शाहीले बताए। देशका सबै प्रदेशमा जैविक विविधता एवं जलवायु परिवर्तन अनुकूलनसम्बन्धी नीतिगत छलफल सञ्चालन गरी प्रतिवेदन सार्वजनिक गर्ने राष्ट्रिय युवा गैरसरकारी संस्था महासंघ नेपालका केन्द्रीय अध्यक्ष कमल सुवेदीले बताए। जैविक विविधता संरक्षणको विषयमा वनविज्ञ डा प्रेमनारायण कँडेल, जलवायु परिवर्तन अनुकूलनमा वातावरणविद् अरुणभक्त श्रेष्ठ र वन र वातावरण नीतिको विषयमा अरुण शर्मा पौडेलले जलवायु परिवर्तन र त्यसबाट हिमाली क्षेत्रमा परेको प्रभावबारे जानकारी गराएका थिए।"
सडक निर्माणमा वन कार्यालयको रोक,"बैतडी : बैतडीको मेलौली नगरपालिकाको लामालेकपेल्यातिताबै सडक निर्माणमा रोक लागेको छ।ग्वाल्लेक संरक्षित वन क्षेत्र भएर सडक निर्माण भइरहेको भन्दै डिभिजन वन कार्यालयले सडक निर्माणमा रोक लगाएको हो। स्थानीय उपभोक्ताले सडक निर्माण हुँदा वन क्षेत्र मासिने, पानीका मुहान सुक्ने र यसले विपत्ति ल्याउने भन्दै निवेदन दिएपछि सडक निर्माण कार्यमा रोक लगाइएको डिभिजन वन कार्यालय बैतडीका डिभिजनल वन अधिकृत केशव पराजुलीले जानकारी दिए। जिल्ला वन क्षेत्र समन्वय समितिले गत माघमा वन क्षेत्रमा सडक निर्माण गर्दा प्रारम्भिक वातावरणीय परीक्षण (आईईई) र डिपीआर बनाउनुपर्ने निर्णय गरेकाले सोही निर्णयअनुसार सडक निर्माणमा रोक लगाइएको पराजुलीले बताए। उनले भने, 'जथाभावी डोजर प्रयोग गरेर गाउँगाउँमा सडक निर्माण भइरहेका छन्। यसले भविष्यमा ठूलो संकट निम्त्याउने देखिन्छ। हामीले वन क्षेत्रमा आईईई र डिपीआर नबनाइन सडक निर्माण गर्न दिदैनौं।सम्बन्धित निकायको अनुमति बिना वन क्षेत्रमा भइरहेका सडक निर्माणमा हामीले रोक लगाउन थालेका छौं।' मेलौली नगरपालिकाले ३० लाख बजेट विनियोजन गरेर सो सडकलाई वडा नं ४ तिताबै जोड्ने लक्ष्यका साथ सुरु गरेको थियो। वडा नम्बरका ४ का स्थानीयको मार्कालाई ध्यानमा राखेर सडक निर्माण सुरु गरिएको मेलौली नगरपालिकाका प्रमुख कृष्णसिंह नायकले जानकारी दिए। उनले भने, 'सडक निर्माण कार्य रोकिएको विषयमा डिभिजन वन कार्यालयले नगरपालिकालाई पनि जानकारी गराएका छ। यो विषयमा हामी छलफल गरिरहेका छौं। वन क्षेत्र नमासेर सडक कसरी निर्माण गर्न सकिन्छ भन्ने विषयमा सरोकारवालासँग छलफलमा जुटेका छौं।' मेलौली ५ का स्थानीय भने आफूसँग कुनै सल्लाह नगरी सडक निर्माण कार्य अघि बढाएकाले रोक्न बाध्य भएको बताएका छन्। 'वडा नम्बर ४ मा सडक पुर्याउनका लागि वैकल्पिक बाटो पनि छ। जंगल मासेर सडक लैजानु हुँदैन भनेर मैले पहिला पनि भनेको हुँ। अहिले स्थानीयले वनजंगल नष्ट हुन्छन् भनेर सडक निर्माणमा रोक लगाएका छन्। उनीहरुले सम्बन्धित निकायमा ज्ञापनपत्र समेत बुझाएका छन्, वडा नम्बर ५ का वडाअध्यक्ष बलभद्र दयालले भने, 'गाउँमा सडक पनि पुग्ने वन पनि नमासिने हिसाबले हामीले सडकको ट्रयाक खोल्नेतिर छलफल गर्नुपर्छ।' सडक निर्माण गर्दा वन क्षेत्र मासिएर समस्या हुने भएकाले स्थानीयले सडक निर्माणमा रोक लगाउन डिभिजन वन कार्यालय, मेलौली नगरपालिका र जिल्ला प्रशासन कार्यालयमा निवेदन दिएको स्थानीय सुरेश भट्टले बताए। उनले भने, 'हाम्रो गाउँमा आउने सबै पानीका मुहान ग्वाल्लेक संरक्षित वन क्षेत्रबाटै आएका छन्। सडक निर्माण गर्दा जडीबुटी, पानीका मुहान र जंगल मासिने भएकाले हामीले सडक निर्माणमा रोक लगाउन माग गरेका हौं।' यसअघि दोगडाकेदार गाउँपालिकाको सित्तडरीम सडक निर्माणमा पनि रोक लगाएको डिभिजनल वन अधिकृत पराजुलीले बताए। उनले भने, 'त्यो क्षेत्रमा पनि वन मासेर सडक निर्माण हुँदै आएको थियो। हामीले जिल्ला वन क्षेत्र समन्वय समितिको निर्णयअनुसार निर्माण कार्यमा रोक लगाएका छौं। उनीहरुले अहिले प्रारम्भिक वातावरणीय परीक्षण र डिपीआरको काम गरिरहेका छन् भन्ने सुनिएको छ।कानुनी प्रक्रिया पूरा नहुँदासम्म हामी सडक निर्माण गर्न दिदैनौं।' जिल्लामा सडक निर्माण गर्दा वन क्षेत्रमा परेमा आईईई र डीपीआर नगरीकन निर्माण गर्न नदिने निर्णय भएको जिल्ला वन क्षेत्र समन्वय समितिका संयोजक एवं जिल्ला समन्वय समितिका प्रमुख सिद्धराज भट्टले बताए।"
८० रुपैयाँ बुझाउन दुई हजार खर्च,"डडेलधुरा : भागेश्वर गाउँपालिका१ का स्थानीयले ८० रुपैयाँको विद्युतको बिल तिर्न २ हजार खर्च गर्नुपरेको छ। सोही स्थानकी द्रोपती टमटाको ८० रुपैयाँ बिजुलीको बिल आयो। उनले त्यो महसुल बुझाउन जिल्ला सदरमुकाम आउँदाजाँदा मात्रै १५ सय रुपैयाँ खर्च भएको बताइन्। भागेश्वरबाट जिल्ला सदरमुकाममा रहेको नेपाल विद्युत् प्राधिकरणको महसुल काउन्टरसम्म आउन जिपको साढे तीन सय एक तर्फी भाडा छ। उनीहरू महसुल बुझाएर त्यही दिन घर फर्किन भ्याउँदैनन्। जिपको भाडा ७ सय, सामान्य होटल कोठाको पाँच सय, तीन पटक खानाको तीन सय गरी १५ सय खर्च भयो, उनले भनिन्। सदरमुकामदेखि ५५ किलोमिटर टाढा रहेको भागेश्वर गाउँपालिका१ रुपाल र पनिउट बासीलाई भने ८० रुपैयाँको विद्युत् महसुल बुझाउन २ हजारभन्दा बढी खर्चिनुपर्ने बाध्यता छ। प्रत्येक महिना विद्युत्को महसुल बुझाउन जिल्ला सदरमुकाममा कम्तीमा एक रात बास बस्नुपर्यो, चार छाक खाना खानै पर्यो, त्यो सबै जोडेर दुई हजार नै नाघेको छ, अर्का स्थानीय जयमा ठकुराठीले भनिन्। उनको घरमा दुई बूढाबूढी मात्र बस्दै आएका छन्। मेरो घरमा बूढा र म मात्रै छौं, अरू सबै बाहिर बस्छन्, बिजुलीको महिनाको ८० रुपैयाँको बिल आउँछ तर त्यो बुझाउन साह्रै सकस हुन्छ, जयमाले भनिन्। पनिउट गाउँका शिक्षक पदमबहादुर जोरा पनि गाउँगाउँमा सिंहदरबार भनिए पनि जनताका कुनै दुःख कम नभएको बताउँछन्। गाउँमा उद्योग धन्दा केही छैनन्, घरबत्तीको बिल ८० रुपैयाँ आउँछ, अर्को महिना फाइन तिर्नुपर्छ, तेस्रो महिना लाइन नै काटिन्छ, फाइन तिरेर दुई महिनामा महसुल बुझाए पनि वर्षको ६ पटक त एक पटकको १५ देखि २ हजार तिर्नुपर्छ, उनले भने। उक्त समस्या डडेलधुराको एक गाउँको मात्रै नभई विद्युत् पुगेका धेरै गाउँको रहेको भागेश्वर गाउँपालिका जाखका गोविन्द ठकुराठीले बताए। साविक गाविसलाई अहिले एउटा वडा बनाइएको छ भने एउटै वडामा धेरै गाउँ छन्। भागेश्वरमा मात्रै तीन सय परिवारले यस्तै दुःख झेल्नुपरेको छ। भागेश्वरका पनिउट, जाख सेल्टुडा, लिम र सुकाली खेतलगायत गाउँका बासिन्दाले समस्या झेलिरहेका छन्। नेपाल विद्युत् प्राधिकरण डडेलधुरा शाखाले भने केन्द्रले काउन्टरका लागि आदेश नदिएसम्म केही गर्न नसकिने जनाएको छ। ग्राहकलाई असुविधा भएको छ, हामी चिन्तित पनि छौं तर महसुल काउन्टरका लागि केन्द्रबाट निर्देशन नआउँदासम्म केही गर्न सकिँदैन, विद्युत प्राधिकरण डडेलधुरा वितरण केन्द्रका प्रमुख ईश्वरीलाल श्रेष्ठले भने।"
स्कारपियो दुर्घटनामा ज्यान गुमाएका ६ जनाकै सनाखत (अपडेट),"ओखलढुंगा : ओखलढुंगामा भएको स्कारपियो दुर्घटनामा परी मृत्यु भएका ६ जनाकै सनाखत भएको छ। घाइते दुईजनाको भने पहिचान हुन नसकेको प्रहरीले जनाएको छ। मृत्यु हुनेमा ताप्लेजुङ ओलाङचुङ गोलाका ५५ वर्षीय मिङ्मा शेर्पा र ४५ वर्षीय साङ्गेल शेर्पा, काठमाडौं बौद्धका ३५ वर्षीय नुर्बु शेर्पा, ४० वर्षीय ङ्वाङ सेर्तुङ शेर्पा, वाङ्दा शेर्पा र डोमा शेर्पा रहेको जिल्ला प्रहरी कार्यालय ओखलढुंगाका प्रहरी निरीक्षक राजीव श्रेष्ठले जानकारी दिए। घाइतेको उदयपुरको घुर्मिस्थित आस्था अस्पतालमा उपचार भइरहेको प्रहरीले जनाएको छ। दुर्घटनका कारणबारे अनुसन्धान भइरहेको बताइएको छ। त्यस्तै काठमाडौं बौद्धका चालक कृष्ण श्रेष्ठ गम्भीर घाइते छन्।आइतबार बिहान ११:४५ बजे सोलुखुम्बुको सल्लेरीबाट काठमाडौं जाँदै गरेको बा१६च २२०७ नम्बरको स्कारपियो ओखलढुंगाको मानेभञ्ज्यांग गाउँपालिका ७ स्थित भण्डारे खोलामा दुर्घटनामा परेको थियो।"
श्रीमतीको हत्या गरेको आरोपमा श्रीमानविरुद्ध मुद्दा,दमौली : कुटपिटबाट श्रीमतीको ज्यान लिएको आरोपमा तनहुँ शुक्लागण्डकीका एक पुरुषविरुद्ध प्रहरीले ज्यानसम्बन्धी कसुर मुद्दा चलाउने तयारी गरेको छ। गत शुक्रबार शुक्लागण्डकी ७ धारापानीस्थित घरमा कुटपिट गरेका श्रीराम श्रेष्ठकी पत्नी फूलमाया नेपालीको ज्यान गएको थियो। उनी घरमुन्तिरको बारीमा मृत भेटिएकी थिइन्।मादक पदार्थ सेवन गरी सधैं श्रीमती कुट्दै आएका उनले घटनाका दिन पनि मादक पदार्थ सेवन गरेको खुलेको प्रहरी नायब उपरीक्षक श्यामु अर्यालले बताए। मृतकका आफन्तले जाहेरी दिएपछि इलाका प्रहरी कार्यालय बेलचौताराले ज्यानसम्बन्धी कसुरमा मुद्दा चलाउनका लागि अदालतबाट म्याद लिएको छ। थप अनुसन्धानपश्चात मुद्दा दायर गरिने अर्यालले बताए।
"घर प्रदेश२ मा, जग्गाको तिरो प्रदेश१ मा","सिरहा : सुभाष हमालको घर सिरहाको धनगढीमाई नगरपालिका१४ बिहीबारे गाउँमा पर्छ। राज्यले दिने सुविधा उनी यहीबाट पाउँछन्। नागरिकता, मतदाता नामावली पनि यहीको छ। निर्वाचनमा पनि सहभागी यहीबाट हुन्छन्। तर, उनलाई वर्षौदेखि घरबाटो प्रमाणित गराउन र जग्गाको मालपोत तिरो तिर्न प्रदेश १ का उदयपुर जिल्लाको कटारी पुग्नुपर्छ। कटारीबाट सोही वडा अम्बासे गाउँका दिलकुमार मगरले २ महिना अगाडी आफ्नो जग्गाको मालपोत तिरो तिरेर आएका छन्। उनलाई तिरोभन्दा पाँच गुणा बढी जानआउनमा खर्च भयो। सय रुपैयाँ तिर्न हजार रुपैयाँसम्म खर्च हुने गरेको उनी सुनाउँछन्। गाउँबाट पूर्वपश्चिम लोकमार्ग आउन अटोरिक्सा चढनुपर्छ। १२ किलोमिटरको दूरीमा रिक्साले डेढसयदेखि २ सयसम्म भाडा लिन्छन्। मालपोत तिरो तिर्न फेरी बसमा चढेर कटारी पुग्नुपर्छ। धनगढीमाई नगरपालिकाको यो वडा विकटमा पर्छ। चुरेक्षेत्र भएकोले बाटोघाटो व्यवस्थित छैन्। यातायात साधन चल्दैन्। यो वडामा दर्जनभन्दा बढी बस्ती छन्। उनीहरुलाई वडा कार्यालय पनि पुग्न घण्टौँ पैदल हिँडेरै जानुपर्छ। उदयपुरसँग सीमाना जोडिएको वस्तीका वासिन्दालाई वडाकार्यालय पुग्न ४५ घण्टा लाग्छ। मालपोत तिरो तिर्न कहिलेकाँही त दुईदिनसमेत लाग्ने गरेको मगरले सुनाए। हमाल र मगरजस्तै यो वडाका सर्रे अम्बास, राइटोल, अमलीटार, कसाईटार, सानो कसाईटार, चट्टान, चकमके, हातीढुंगा, खुट्टी मड्यान गाउँका ६५० घरपरिवारलाई घरबाटो प्रमाणित गराउन र मालपोत तिरो तिर्न उदयपुरको कटारी पुग्नुपर्न बाध्य छन्। जग्गाको लागत कट्टा नहुँदा उनीहरु समस्या भोग्ने गरेका छन्। ती वस्तीका जग्गाको लागत कायम भएकै कारण खरिद बिक्री र धितो राखेर बैंकिङ्ग कारोबारबाट समेत उनीहरू बञ्चित छन्। यसैगरी लहान नगरपालिका १६ का भसुवा, भमरे, रुम्जाटार, बरदमार, आरिदमार, मैनाटारलगायत दर्जनभन्दा बढी वस्तीको पनि यस्तै समस्या छ। लहान र धनगढीमाई गरी दुवै नगरका ५ सय विघा नम्बर जग्गा गरी परेका छन्। पहिला उदयपुरको तत्कालिन गाविस रिश्कु ३ र पञ्चावती ९ नम्बर वडा रहेको ती क्षेत्र सरकारले २०३२ मंसिर ७ गते राजपत्र प्रकाशन गरी सिरहामा गाँभेको थियो। सिरहामा गाँभेपनि जग्गा धनीपुर्जाकोलागत कट्टा गरी नपठाएकैं कारण स्थानीय झन्झट व्यहोर्नु परेको छ। गाविसदेखि नगर भइसक्दा जनप्रतिनिधि, मालपोत हाकिमदेखि सिडिओसम्मलाई जग्गाको लागत्त सिरहातर्फ ल्याइदिन आग्रह गरे पनि कुनै सुनुवाइ नभएको स्थानीयले दुखेसो पोख्छन्। धनगढीमाई नगरपालिकाका मेयर हरिनारायण चौधरीले त्यस क्षेत्र पर्ने जग्गाको समस्यालाई हल गर्ने काम अगाडी बढिसकेको बताए।'हामीले पटक पटक नापी कार्यालय मार्फत मन्त्रालयमा जग्गाको श्रेस्ता सिरहा सार्न ताकेदा गरेका छौं,उनले भने, 'एक महिना अगाडी पनि फेरी मन्त्रालय फाइल पठायौँ।' अबदेखि घरबाटो सिरहाबाटै प्रमाणित गर्न मन्त्रालयले जानकारी गराएको उनले सुनाए। लहान नगरपालिकाका १६ नम्वर वडाका वडाध्यक्ष गडुलबहादुर मगरले जग्गाको मालपोतसम्बन्धी समस्या वर्षौदेखिको रहेकाले लागत कट्टातर्फ नगरपालिकामार्फत पहल गर्ने बताए।"
"जोडिँदै, सुदूरपश्चिम र कर्णाली प्रदेश","टीकापुर : सुदूरपश्चिम र कर्णाली प्रदेश अब छोटो दूरीको सडक सञ्जालमा जोडिने भएका छन्। कैलालीको कुइनेस्थित कर्णाली नदीमा पुल निर्माण सुरु भएसँगै सुदूरपश्चिम र कर्णाली प्रदेश छोटो दूरीको सडक सञ्जालमा जोडिने भएका हुन्। साविक सुदूर र मध्यपश्चिमका पहाडी जिल्लाका बासिन्दाले पैदल यात्रा गर्दै आएको चिसापानीकुइनेसुर्खेत बाटोमा कर्णालीवारि र पारि सडक बनिसकेको छ। तर, कर्णालीमा पुल नभएका कारण दुई प्रदेशको यातायात सम्बन्ध भने हुन सकेको छैन। कैलाली र सुर्खेत जिल्लाको कुइनेमा निर्माणाधीन कर्णाली नदीको पुलले उक्त बाटोलाई पूर्वपश्चिम राजमार्गको चिसापानीसम्म सडक सञ्जालसँग जोड्नेछ। पुल निर्माणसँगै साविक सुदूर र मध्यपश्चिमका सुर्खेत, कालिकोट, दैलेख, जुम्ला, हुम्ला, डोल्पा, मुगु, बाजुरा, अछामलगायत जिल्लाका बासिन्दाले छोटो दूरीको यात्रा गर्न पाउनेछन्। कुइनेस्थित कर्णाली नदीमा पुल निर्माणपछि सुर्खेतको बड्डीचौर हुँदै कोहलपुरचिसापानीसम्मको करिब दुई सय किलोमिटर सडक यात्रा ५२ किलोमिटरमा छोटिनेछ। कर्णाली प्रदेशको राजधानी सुर्खेतबाट बड्डीचौर हुँदै कुइनेबाट ५२ किलोमिटरको यात्रामै पूर्वपश्चिम राजमार्गको चिसापानी पुगिनेछ। कुइनेस्थित कर्णाली नदीमा अनतलुम्बिनी जेभीले पुल निर्माण गरिरहेको छ। पुल निर्माणका लागि ०७२ सालमा ठेक्का सम्झौता भएको थियो। सडक विभागले दुई वर्षसम्म डिजाइन स्वीकृत नगरेका कारण पुल निर्माण ढिलो सुरु भएको निर्माण कम्पनीले जनाएको छ। निर्माण कम्पनीका साइड इन्चार्ज दिनेशकुमार श्रेष्ठले ०७४ फागुनमा डिजाइन स्वीकृत भएपछि पुल निर्माण सुरु भएको बताए। नदीले बर्सेनि धार परिवर्तन गरेका कारण डिजाइन स्वीकृत गर्न ढिला भएको हुन सक्छ, श्रेष्ठले भने, भौगोलिक अवस्थितिका कारण पनि केही ढिला भएको हो। यसै वर्ष पुलका दुईवटा पिलर तयार भइसक्ने निर्माण कम्पनीले जनाएको छ। थप दुईवटा पिलर पुलको दुवैतर्फ निर्माण गरिनेछ। सुर्खेतको पञ्चपुरी नगरपालिका११ का शिक्षक मिलन शाहीले ढिलै भए पनि पुलले कर्णाली प्रदेशलाई छिमेकी मुलुक भारतसँगको छोटो दूरीमा पर्ने नाकाका रूपमा जोड्ने बताए। कैलालीको मोहन्याल गाउँपालिकामा पर्ने कुइनेका कलौरा माझीले पुल निर्माणसँगै सडक स्तरोन्नति हुने आशा व्यक्त गरे। चिसापानीदेखि कुइनेसम्मको ११ किलोमिटर सडक स्तरोन्नति भइरहेको छ। उता, सुर्खेततर्फ कुइनेदेखि बड्डीचौरसम्म १९ किलोमिटर सडकमा साना सवारीसाधन सञ्चालन भएका छन्। सुर्खेतमा पर्ने भेरी नदीमा पक्की पुल निर्माण भएपछि अटोरिक्सालगायत साना सवारीसाधन बड्डीचौर हुँदै कुइनेसम्म पुग्न थालेका हुन्। भेरी नदीमा निर्माण भएको पुल असोजदेखि सञ्चालनमा आएको थियो। उक्त पुल निर्माणले सुर्खेतको पश्चिमी क्षेत्रका बासिन्दालाई कैलालीसम्म पुग्न निकै छोटो हुनेछ। उनीहरू कर्णाली प्रदेशको राजधानी वीरेन्द्रनगर पुग्नुभन्दा छिटो कैलालीको चिसापानी पुग्नेछन्। चिसापानीकुइने हुँदै बड्डीचौरसम्मको सडक र कुइनेस्थित कर्णाली नदीमा पुल निर्माणका लागि जिल्ला समन्वय समिति कैलालीले सक्रियता देखाउँदै आएको छ। जिल्ला समन्वय समितिका संयोजक सूर्यबहादुर थापाले उक्त सडक र पुल साविक सुदूर र मध्यपश्चिमका बासिन्दाको भविष्यसँग जोडिएको बताए। संयोजक थापाले राज्यले उपेक्षा गरेका कारण छोटो दूरीको बाटो निर्माण हुन वर्षौं लागेको बताए। घुमाउरो बाटो कालोपत्रे भएका छन् तर यो छोटो बाटोबारे कसैले ध्यान दिन सकेन, थापाले भने, यो बाटो सुदूरपश्चिम र कर्णाली प्रदेशका बासिन्दाको समृद्धिसँग जोडिएको छ।"
लिफ्ट बनाउँदै ललितपुर महानगर,"ललितपुर : ललितपुर नगरपालिका (हाल महानगर) का दोस्रो मेयर बुद्धिराज बज्राचार्यका पालामा महानगरको भवन चिनियाँ सरकारको सहयोगमा बन्यो। तर भब्य र सुन्दर भवनमा लिफ्ट राखिएन्। बज्राचार्य आफैँ अहिलेका मेयर चिरीबाबु महर्जनको कार्यकक्षमा आउनुपर्दा तनाव महशुस गर्छन्। लट्ठीको सहारामा हिँडडुल गर्ने उनी आफ्ना पालामा बनेको भवनमा लिफ्ट नबनाएकोमा पछुतो मानेका छन्। मेयर महर्जनको कार्यकक्ष तीनतला माथि छ। काम विषेशले महानगर कार्यलय पुगेका वृद्धवृद्धा र फरक क्षमता भएकाहरूलाई तलमाथि गर्न समस्या छ। महानगको राजश्व प्रशासन महाशाखा तथा शिक्षा शाखा बाहेक अन्य शाखासम्म पुग्न सिँढी चढेर जानुपर्ने हुन्छ। अपांग मैत्री संरचना नभएका कारण समस्या भोग्नेमा महानगरकै कर्मचारी पनि छन्। ती कर्मचारी भदौमा समायोजनमा परी महानगरमा आएका हुन्। फरक क्षमताका रामेछापका धनबहादुर कार्की असिस्टेन्ट सवइन्जिनियरका रूपमा ०५२ सालदेखि कार्यरत छन्। उनी तत्कालीन जिविस र (हालको जिसस) ललितपुरमा काम गथ्र्ये। समायोजनपछि महानगर पुग्दा काम गर्न अप्ठेरो महशुस भएको उनले अनुभवन सुनाए। सुरु सुरुमा हाजिर गर्दै फर्किएँ, बस्ने ठाउँ थिएन, कार्कीले भने, अहिले भुर्इंतलामा रहेको शिक्षा शाखामा काम गर्दैछु। ०६३ जेठमा घरको तीनतला माथिबाट खसेपछि उनको कम्मरमुनिको भाग नचल्ने भएको छ। त्यसयता उनी ह्वीलचियरको सहायताले हिँडडुल गर्छन्। अपांग मैत्री संरचना नहुँदा जटिल भएको उनले सुनाए। महानगरमा हाजिर भएको सात महिना भइसक्दा पनि हालसम्म मेयरको कार्यकक्षसम्म पुग्न नसकेका उनी अब भने सहजै त्यहाँ पुग्ने छन्। महानगरले बिहीबारदेखि लिफ्ट निर्माणको काम सुरु गरेको छ। ललितपुर महानगर मेयरको सचिवालयका सदस्य राजु महर्जनका अनुसार आउँदो जेठ सम्ममा महानगरपालिकाले लिफ्ट बनाइसक्ने भएको छ। यसका लागि महानगरपालिकाले एक करोड ८ लाखमा टेन्डर खुलाएको थियो। महर्जनले भने, लगभग ९२ लाख ६६ हजारमा लिफ्ट बन्ने छ। फरक क्षमताका व्यक्ति, वृद्धवृद्धालाई लिफ्ट नहुँदा अप्ठेरो परेको महशुस भएपछि महानगरपालिकाले लिफ्ट बनाउन लागेको हो। मेयरलाई भेटन तीन तलामाथि आउनुपर्छ, महर्जनले भने, अरू काम गर्न पनि भर्याङ चढनुपर्ने बाध्यता छ। मेयर चिरीबाबु महर्जनले चुनावी अभियानका क्रममा अपांगमैत्री संरचना बनाउने प्रतिवद्धता व्यक्त गरेका थिए।"
पाँचथरमा तेस्रो चौरी महोत्सव,"फिदिम : पाँचथरको फालेलुङ गाउँपालिकाले चौँरी महोत्सवको तयार सुरु गरिएको छ। चौरी संस्कृतिको विकास गर्दै जैविक विविधताको संरक्षण र जिल्लाका उच्च पहाडी क्षेत्रलाई पर्यटकीय क्षेत्रको रुपमा चिनाउने उद्देश्यले तेस्रो फालेलुङ चौरी महोत्सवको तयारी गरिएको हो। फालेलुङ ४ स्थित चाररातेमा एक दिने महोत्सव गर्ने तयारी गरिएको गाउँपालिकाले सदरमुकाम फिदिममा पत्रकार सम्मेलनमा जानकारी दिएको हो। तीन हजार पाँच सय ६० मिटरको उचाइमा रहेको नेपाल, भारतको वेष्ट बंगाल र सिक्किमको सिमानामा रहेको चाररातेमा नयाँ वर्षको अवसर पारेर बैशाख १ गते महोत्सव गर्न लागिएको हो। चौंरी संस्कृति लोभ हुँदै गएकाले त्यसलाई संरक्षणका लागि महोत्सवको आयोजना गरिएको गाउँपालिकाका प्रवक्ता जीवन राईले जानकारी दिए।'चौरी उच्च पहाडको सौन्दर्य मात्र नभएर सम्पत्ति पनि हो, राईले भने, 'चौंरीको संरक्षण गर्नु स्थानीय सरकारको दायित्व ठानेर महोत्सवको तयारी गरिएको हो।' महोत्सवमा पाँच सयभन्दा बढी चौरीहरु एकैसाथ प्रदर्शन गर्ने तयारी छ।यस क्षेत्रमा २१ वटा चौरी गोठहरु छन्। चरण क्षेत्र व्यवस्थित नभएपछि पछिल्लो समयमा चौरी गोठहरु घट्दै गएका छन्। गोठमा चौरी घट्ने क्रमसँगै चौरी संस्कृति हाराएकाले संस्कृति संरक्षणका लागि महोत्सवको तयारी गरिएको हो। 'चरण क्षेत्रलाई पनि व्यवस्थित गर्नुपर्ने आवश्यकता छ,' प्रमुख प्रशाकीय अधिकृत मौसम ढुंगेलले भने, 'यस क्षेत्रमा रहेको तीन हजार हेक्टर जमिनलाई चरण क्षेत्रका लागि वैज्ञानिक रुपमा व्यवस्थित गर्ने हो भने चौरी संस्कृतिलाई जोगाउन सकिन्छ।' महोत्सवबाट यहाँको पर्यटनको सम्भावनालाई माथि उठाउने लक्ष्य राखिएको छ।वस्तीविहीन जंगली क्षेत्रमा आयोजना गरिने चौरी माहोत्सवमा आन्तरिक र बाह्य गरी १० हजार पर्यटकलाई सहभागी गराउने आयोजकको तयारी छ। पाँचथरसहित पूर्वी नेपालका ताप्लेजुङ, इलाम, झापा, काठमाडौंदेखि भारतको सिक्किम र दार्जिलिङका वासिन्दा, पर्यटन व्यवसायी र सर्वसाधारणले महोत्सवको अवलोकन गर्ने अनुमान गरिएको हो। महोत्सवमा चौरीको दूधबाट बनाइएका परिकार, चौरी र भेडाको उनबाट बनेका वस्तु र लेकाली क्षेत्रमा पाइने जडिबुटि तथा कृषिजन्य वस्तुको स्टलहरु राख्ने तयारी छ। १७ लाखको अनुमानित लागतमा महोत्सव सम्पन्न गर्ने लक्ष्य राखिएको हो। महोत्सवक सम्पन्न गर्नका लागि दीप ज्योति युवा क्लब, फालेलुङ कञ्चनजंघा पर्यटन प्रबर्दन र सुर्केथाम दूग्ध सहकारी संस्था आयोजकको रुपमा रहेका छन्।"
प्रश्नपत्र आउट प्रकरण : प्रोफाइलबाट अनुसन्धान,"जनकपुरधामराजविराजजितपुर : प्रदेश २ मा एसईईको प्रश्नपत्र बाहिरिएको घटनामा प्रहरी अनुसन्धान सामाजिक सञ्जालमा केन्द्रित भएको छ। प्रदेश प्रहरी र सीआईबीको संयुक्त टोलीले सामाजिक सञ्जाल प्रयोगकर्ताको प्रोफाइल सर्च गरिरहेको छ। शुक्रबार र शनिबार फेसबुक, ट्विटर प्रयोगकर्ता ५ सयलाई फलो गरिएको एसपी सन्तोष खड्काले बताए। प्रदेश प्रहरी कार्यालय जनकपुरधामबाट एसपी खड्का र सीआईबीबाट डीएसपी नीरञ्जन भट्ट सम्मिलित टोली अनुसन्धानमा खटिएको छ। विज्ञान र सामाजिक शिक्षा विषयको प्रश्नपत्र सञ्जालमार्फत बाहिरिएको आशंका प्रहरीले गरेको छ। विज्ञानको प्रश्नपत्र बिहीबार सप्तरीबाट बाहिरिएको प्रहरीको ठम्याइ छ। सामाजिक सञ्जालमार्फत प्रश्नपत्र आउट भएको कुरा आएको छ, एसपी खड्काले भने, प्रश्नपत्र पोस्ट र सेयर गरेकाहरूको प्रोफाइल सर्च गरिरहेका छौं। एउटाले अर्कोलाई, अर्कोले अर्कोलाई सेयर गरेर प्रश्नपत्र सामाजिक सञ्जालमा भाइरल भयो। त्यसैले यो घटनाको अनुसन्धान चरणबद्ध हुन्छ। सप्तरीलाई केन्द्र बनाएर प्रहरीले प्रोफाइल सर्च गरेको हो। प्रश्नपत्र पोस्ट गर्ने अन्तिम प्रयोगकर्ता को हो र उसले त्यो कसरी प्राप्त गर्यो भन्ने तथ्य खोजिरहेका छौं, उनले भने, चाँडै निचोड निकाल्छौं। लगातार प्रश्नपत्र आउट भएपछि शिक्षा मन्त्रालयले प्रदेश २ मा शनिबारदेखिका परीक्षा स्थगन गरेको छ। यसले गर्दा प्रदेशका ७० हजार ५ सय ६८ परीक्षार्थी प्रभावित भएका छन्। पत्रकारलाई पाँच घण्टा केरकार प्रश्नपत्र बाहिरिएको समाचार सुरुमा लेख्ने जनकपुरका पत्रकार शैलेन्द्र महतो (क्रान्ति)लाई शनिबार प्रहरीले सोधपुछ गरेको छ। पत्रकार महतोले बिहीबार राति सामाजिकको प्रश्नपत्र फेला पारेर समाचार लेखेका थिए। शुक्रबार बिहानदेखि प्रशासनिक निकायबाट आएको फोनले तनावमा परेको उनले सुनाए। त्यसमाथि शनिबार जिल्ला प्रहरी कार्यालयमा बोलाएर प्रहरीले झन्डै पाँच घण्टा केरकार गरेको हो। अनुसन्धानका लागि सहयोग माग्नु ठिकै हो। तर, प्रहरीले पाँच घण्टासम्म केरकार गर्यो, उनले भने, प्रहरीले एउटै कुरा पटकपटक सोधेर मानसिक तनाव दियो। प्रहरीको फोन आएको बारेमा उनले पत्रकार महासंघ प्रदेश २ का महासचिव किरण कर्ण र धनुषा शाखा अध्यक्ष अनिल मि श्रलगायतलाई जानकारी दिएका थिए। पत्रकार महतोसँगै महासचिव कर्ण, अध्यक्ष मि श्र, धनुषा शाखा कोषाध्यक्ष अवधेश कामत, सदस्य गोविन्द महतोलगायत पत्रकार पाँच घण्टा बस्नुपरेको थियो। सप्तरीबाट नबाहिरिएको दाबी परीक्षार्थी भने एसईई अनिश्चितकालका लागि स्थगन भएकामा आन्दोलित भएका छन्। आक्रोशित विद्यार्थीले प्रदेशका आठै जिल्लामा विरोध प्रदर्शनदेखि तोडफोडसम्म गरेका हुन्। उनीहरूले पूर्वपश्चिम राजमार्गअन्तर्गत सप्तरीको कल्याणपुर खरचुइयामा दुई घण्टा चक्काजाम गरे। राजविराजस्थित शिक्षा विकास तथा समन्वय इकाइ कार्यालयमा ढुंगा प्रहार गर्दा झ्यालका सिसा, ल्यापटप फुटेको शाखा अधिकृत छवि खड्काले बताए। प्रश्नपत्र प्रहरीमा आएपछि वा त्यसअगावै बाहिरिएको हुन सक्ने उनीहरूको भनाइ छ। उनीहरूले पक्राउ परेका केन्द्राध्यक्ष, सहकेन्द्राध्यक्ष र निरीक्षकलगायतलाई रिहा गर्नुपर्ने मागसमेत गरेका छन्। मोबाइलबाट चिट चार्ने सुविधा उपलब्ध गराएको आरोपमा प्रहरीले बनरझुला माविका केन्द्राध्यक्ष, सहकेन्द्राध्यक्ष र ६ निरीक्षकलाई नियन्त्रणमा लिएको थियो। विद्यार्थी नेता दिलीप मण्डलले विद्यार्थीको जीवनसँग खेलबाड गर्नेलाई नछाड्ने चेतावनी दिए। परीक्षा स्थगन हुनु यो प्रदेशका लागि दुर्भाग्य भएको अभिभावक दीपक चौधरीको भनाइ छ। प्रहरीले संयम अपनाएकाले अप्रिय घटना नभएको एसपी राजेन्द्र विष्टले बताए। उनका अनुसार अनुसन्धानका लागि आएको सीआईबी टोलीले काम सुरु गरेको छ। प्रमुख जिल्ला अधिकारी सुरेन्द्र पौडेलले सप्तरीका प्रहरी, परीक्षा केन्द्र वा केन्द्राध्यक्षबाट प्रश्नपत्र नबाहिरिएको दाबी गरे। सप्तरीबाट प्रश्नपत्र बाहिरियो भन्ने चर्चाले संघीय र प्रदेशस्तरमा स्पष्टीकरण दिनुपरेको उनले सुनाए। फेसबुक म्यासेन्जर, इमो, ह्वाट्स एपबाट प्रश्न पठाउने आठौं चेनसम्म हामी पुग्यौं, केन्द्राध्यक्षहरूसहित आयोजित पत्रकार सम्मेलनमा उनले भने, तर, उसले कोबाट पायो भनी बताउन नचाहेकाले दुई जनालाई नियन्त्रणमा राखी आईटी विज्ञबाट अनुसन्धान भइरहेको छ। शिक्षा विकास तथा समन्वय इकाइ प्रमुख शंकरराज लुइँटेलले जनक शिक्षा केन्द्रमा गोप्य रूपमा छापिएको प्रश्नपत्रका पोका सिलबन्दीका साथ जिल्ला प्रहरी कार्यालयमा आएको सुनाए। इलाका प्रहरी कार्यालय हुँदै सम्बन्धित केन्द्रमा सिलबन्दीसहित पुर्याइएको दाबी उनले गरे। नकटी रायपुर माविका केन्द्राध्यक्ष परशुराम यादवले सप्तरीमा प्रश्नपत्र आउनुअगावै बाहिरिएको दाबी गरे। सप्तरीका ३४ वटै केन्द्रका लागि प्रश्नपत्रका पोका राखिएका १७ प्रहरी चौकीमा गएर जाँच गर्दा सिलबन्दी नतोडेको पाइएको छानबिन समितिका संयोजक छवि खड्काले बताए। माध्यमिक शिक्षा परीक्षा समन्वय समितिले छानबिन समिति गठन गरेको थियो। जितपुरसिमरामा झडप परीक्षा स्थगन भएको विरोधमा विद्यार्थी आन्दोलित हुँदा शनिबार बाराको जितपुर दिनभर तनावग्रस्त बनेको छ। जितपुरसिमरा उपमहानगरपालिकाको जितपुर बजारमा विद्यार्थी र प्रहरीबीच झडप भएको हो। प्रश्नपत्र बाहिरिनु र परीक्षा स्थगन हुनुमा सरकार दोषी रहेको भन्दै विद्यार्थीले बिहानदेखि यातायात अवरुद्ध पारेका थिए। उनीहरूलाई पछि हटाउन प्रहरी खटिएको थियो। स्थिति नियन्त्रणमा आउन ६ घण्टा लागेको थियो। झडपमा दुवैतर्फ थुप्रै घाइते भएका छन्। घाइतेमध्ये विद्यार्थी रमिता चौधरी, स्थानीय हरिशंकर गुप्तालगायतलाई थप उपचारका लागि वीरगन्ज लगिएको छ। आठ प्रहरी घाइते भएका छन्। जितपुरमा प्रहरीले अश्रुग्यास प्रहार गरेपछि भाग्दै विद्यार्थी। तस्बिर : दिवाकर भण्डारी प्रहरीले हवाई फायरका साथै अ श्रुग्यास प्रहार गरेको थियो। प्रहरीले बल प्रयोग गरेको भन्दै विद्यार्थी आन्दोलनमा स्थानीयसमेत सहभागी भएका थिए। प्रदर्शनकारीले इलाका प्रहरी कार्यालयमा ढुंगा प्रहार गरेका थिए। उनीहरूले सशस्त्र प्रहरीको ना१झ ७१२ नम्बरको जिपमा तोडफोड र आगजनी गरे। इलाका प्रहरीको बा२प ७५२४ नम्बरको मोटरसाइकल जलाए। प्रदर्शनकारी उग्र बनेपछि निजगढ र जिल्ला प्रहरी कार्यालयबाट डीएसपी हेम शाहीको नेतृत्वको टोली जितपुर आएको थियो। सशस्त्र प्रहरीसमेत खटिएको थियो। प्रहरीले आठ जनालाई नियन्त्रणमा लिएको छ। उनीहरूलाई जिल्ला प्रहरी कार्यालयमा राखिएको एसपी सानुराम भट्टराईले बताए। स्थिति सामान्य बनेपछि दिउँसो ३ बजेदेखि यातायात सञ्चालनमा आएको थियो। नियन्त्रणमा परेकालाई तत्काल रिहा गर्न स्थानीयले माग गरेका छन्। पक्राउ परेकाको रिहाइ र झडपको स्थिति आउन नदिन प्रमुख जिल्ला अधिकारी राजेश पौडेलसँग समन्वय भइरहेको मेयर डा कृष्ण पौडेलले बताए। विद्यार्थीले सिमरा र कलैयामा पनि प्रदर्शन गरे। उनीहरूले सिमरामा राजमार्ग अवरुद्ध पार्दै केही सवारी साधन तोडफोड गरेका थिए। कलैयामा झडप हँुदा प्रहरी सहायक निरीक्षक अशोक कुर्मी र प्रहरी हवल्दार विजय यादव घाइते भएका छन्।"
निर्दयी डाक्टर,"वीरगन्ज : नारायणी अस्पतालका डाक्टर सचितानन्द यादवको कुटाइबाट उनकी श्रीमती सुनीतादेवीको ज्यान गएपछि माइती पक्ष आन्दोलित भएको छ। दोषीलाई कारबाही गर्नुपर्ने मागसहित शनिबार सचेत नागरिक वीरगन्जको अगुवाइमा उनीहरूले प्रदर्शन गरेका हुन्। अब डाक्टर र इन्जिनियर ज्वाइँ खोज्नुभन्दा पनि छोरीचेलीलाई पढाएर डाक्टर, इन्जिनियर बनाउनुपर्छ, र्यालीमा सहभागी रितेश त्रिपाठीले भने, तब मात्र छोरीचेली दाइजोको आगोमा जल्नुपर्दैन। सुनीताका दाजु जयप्रकाश यादवले सुख हुन्छ भन्ने सोची डाक्टर खोजेर बिहे गरिदिएको सुनाए। दाइजोमा साढे १२ लाख नगद र गरगहना दिएका थियौं, उनले भने, तर, उसले दाइजोकै निहुँमा मेरी बहिनीको हत्या गर्यो। बिहेपछि कार र घर नकिनिदिँदा ज्वाइँले बहिनीको हत्या गरेको उनले उल्लेख गरे। श्रीमान्को कुटाइबाट गम्भीर घाइते भएकी सुनीतादेवीको उपचारका क्रममा काठमाडौंस्थित त्रिवि शिक्षण अस्पतालमा शुक्रबार साँझ मृत्यु भएको थियो। प्रदेश सांसद करिमा बेगमले दोषीलाई फाँसीको सजाय दिनुपर्ने माग गरिन्। फाँसीकै सजाय हुनुपर्छ ताकि आइन्दा कसैले यस्तो अपराध गर्ने दुस्साहस नगरोस्, पूर्वमन्त्रीसमेत रहेकी बेगमले भनिन्, दाइजोका कारण महिलाको हत्या गर्नेलाई फाँसीको सजाय दिने कानुन बनाउन म प्रदेशसभा बैठकमा पनि आवाज उठाउँछु। यो प्रतिनिधि घटना मात्र भएको सामाजिक अभियन्ता प्रकाश थारूले बताए। दाइजोको निहुँमा सुनीताहरू दिनहुँ हिंसामा परिरहेका छन्, मारिइरहेका छन्, उनले भने, त्यसैले यसलाई रोक्न दोषीलाई हदैसम्मको सजाय हुनुपर्छ। बाराको परवानीपुर बहुअरीकी सुनीतादेवीको २०५९ फागुन ९ गते वीरगन्ज२० हरपतगन्जका सचितानन्दसँग मागी विवाह भएको थियो। बिहेका बेला माइती पक्षले १२ लाख ५० हजार नगद र २ लाख ५० हजारका गरगहना दिएको थियो। भोजभतेरमा गरी २० लाख खर्च भएको थियो। उनीहरूको दाम्पत्य एक वर्षसम्म राम्रैसँग चल्यो। त्यसपछि भने श्रीमान्ले दाइजोमा कार र वीरगन्जमा घर किन्न लगाउन सुनीतालाई दबाब दिन थाले। श्रीमतीले थप दाइजो दिन सक्ने अवस्था माइतीको नरहेको बताएपछि सचितानन्दले मानसिक र शारीरिक यातना दिन थालेका थिए। श्रीमान्सहित सासू, ससुरा र देवरले २०६२ जेठ २१ गते घरमै थुनेर आगो लगाई हत्याको प्रयास गरेका थिए। सुनीताले जीउज्यानको सुरक्षा र अंश माग गर्दै जिल्ला प्रशासन कार्यालय पर्सामा निवेदन दिएकी थिइन्। पीडक पक्षले यातना नदिने लिखित प्रतिबद्धता जनाएपछि उनी घर फर्किएकी थिइन्। सुनीता घर फर्किएलगत्तै फेरि ससुरालकाले यातना दिन थाले, दाजु मनोहर यादवले भने, तापनि, बहिनी सहेर बसेकी थिइन्। मनोहरका अनुसार सचितानन्द बिहेको एक वर्षपछि वीरगन्जस्थित नयाँ घरमा बस्ने थाले। सुनीतालाई हरपतगन्जको घरमा आमाबुवासँग राखेका थिए। जब गाउँ जान्थे तब कार र घरको निहुँमा सुनीतालाई कुट्ने गर्थे, उनले भने, सासुससुराले पनि कुट्थे। भोकै पनि राख्थे। सचितानन्दले २०६२ मा भारत बिहार जोगबलियाकी युवतीसँग दोस्रो बिहे गरेका थिए। त्यसपछि उनले सुनीतालाई यातना दिने क्रम बढेको मनोहरले सुनाए। सुनीताको नागरिकता बनाइदिन पटकपटक भन्दा पनि ज्वाइँले मानेनन्, उनले भने। अंश दिनुपर्छ भनेर पुख्र्यौली सम्पत्तिमध्ये १० धुर जग्गा मात्र आफ्नो नाममा राखेको उनले सुनाए। उनका अनुसार चैत १० गते राति हरपतगन्जस्थित घरमा श्रीमान्, सासू आशादेवी, ससुरा नागेन्द्र र देवर अचुताले सुनीतालाई मरणासन्न हुने गरी कुटपिट गरे। त्यति मात्र होइन, आइरन र तातो फलामले जीउभरि डामे। त्यतिले पनि नपुगेपछि करेन्ट लगाएछन्, मामा नागेन्द्रप्रसाद यादवले भने, रातभरि यातना दिएपछि चैत ११ गते बिहान छिमेककाले फोन गरेर माइतीमा खबर गरे। त्यसपछि भान्जीलाई उद्धार गरेर वीरगन्जको अस्पतालमा भर्ना गरेका थियौं। अचेत अवस्थामा पीडितलाई नारायणी अस्पतालमा भर्ना गरिएको थियो। त्यहाँ उपचार सम्भव नभएपछि वीरगन्जकै गण्डक अस्पतालमा लगिएको थियो। गण्डकमा पनि स्वास्थ्य अवस्थामा सुधार नभएपछि ११ गते राति काठमाडौं लगिएको थियो। त्रिवि शिक्षण अस्पतालमा शुक्रबार साँझ ५ बजे सुनीताको निधन भएको नागेन्द्रप्रसादले बताए। श्रीमान् हिरासतमा, तीन जना फरार सुनीताका श्रीमान् सचितानन्द जिल्ला प्रहरीको हिरासतमा छन्। उनीसहित सासू आशादेवी, ससुरा नागेन्द्र र देवर अचुताविरुद्ध माइती पक्षले चैत ११ गते जिल्ला प्रहरीमा उजुरी दिएको थियो। त्यसलगत्तै प्रहरीले सचितानन्दलाई नियन्त्रणमा लिएको थियो। अन्य फरार छन्। अभियुक्तले आफू बिरामी परेको भनेपछि प्रहरीले नारायणी अस्पतालमा भर्ना गरेको थियो। घाइतेको मृत्यु भएपछि जिल्ला प्रहरी कार्यालयको थुनुवा कक्षमा ल्याएर राखिएको छ। उनलाई चार दिन आईसीयूमा राखिएको थियो। आरोपीलाई शुक्रबार बेलुकी डिस्चार्ज गराएर फेरि थुनुवा कक्षमै राखिएको छ, डीएसपी अनन्त शर्माले भने।"
लालीगुराँसले रंगिए म्याग्दीका वनपाखा (फोटोसहित),"म्याग्दी : वसन्त ऋतुको सुरुवातसँगै म्याग्दीको उच्च पहाडी क्षेत्रका वनपाखा लालीगुराँसले रंगिविरंगी भएका छन्।अहिले पाखाभरी ढकमक्क फुलेका लालीगुराँस पर्यटक भित्र्याउने माध्यम बनेका छन्। अन्नपूर्ण गाउँपालिकाको घोडेपानी, पुनहिल, मोहरेडाँडा, फुलबारी, मालिका गाउँपालिको सोले, धवलागिरी गाउँपालिकाको जलजला, देउराली, मंगलाको टोड्के, झाँक्रीपानी, रघुगंगाको रुइसेमा गुराँसको सौन्दर्यमा रमाउन पर्यटकको आगमन बढेको छ। नेपालमा पाइने ३२ प्रजातिकामध्ये घोडेपानी क्षेत्रको जंगलमा रातो, सेतो, गुलाबीलगायत ८ प्रकारका गुराँस पाइने अन्नपूर्ण संरक्षण क्षेत्र आयोजना (एक्याप)ले जनाएको छ। पृष्ठभूमिका हिमाल र लालीगुराँसको जंगलको प्राकृतिक सौन्दर्यमा रमाउन चैत, बैशाख महिनामा आन्तरिक तथा बाह्य पर्यटकको चहलपहल हुने घोडेपानीका होटल व्यवसायी शुशिल पुनले बताए। यो वर्ष फागुन महिनाको अन्त्यसम्म हिमपात भएकाले गुराँस फुल्न केही ढिलाई भएको छ। लालीगुराँसको जंगलको पृष्ठभूमिमा धौलागिरी, अन्नपूर्ण, माछापुच्छ्रे, निलगिरी हिमालको साथै सुर्योदयको अवलोकन र प्राकृतिक सौन्दर्यमा रमाउन पाउनु घोडेपानी क्षेत्रको आकर्षण हो। अन्नपूर्ण चक्रिय पदमार्गको प्रमुख पर्यटकीय केन्द्र मानिने घोडेपानी क्षेत्रको गुराँसको जंगललाई समेटेर समुदाय स्तरमा अन्नपूर्ण धौलागिरी सामुदायीक पदमार्ग सञ्चालन भएको छ। गुराँसको जंगललाई प्राकृतिक बगैचा बनाई वन्यजन्तु र पंक्षिको संरक्षण गरी पर्यटक भित्र्याउने योजना रहेको अन्नपूर्ण गाउँपालीकाका अध्यक्ष डमबहादुर पुनले बताए। घोडेपानीका बासिन्दाले गुराँस बचाउनका लागि गुराँसको रुख नकाट्ने नियम बनाएका छन्। जथाभावी रुपमा काठ, दाउराका लागि रुख काट्दा गुराँसको जंगल मासिएपछि यस्तो नियम बनाएका हुन्। अन्नपूर्ण संरक्षण क्षेत्र आयोजना एक्यापको सहयोगमा तारबार लगाएर जंगलको घेराउ समेत गरिएको घोडेपानीका अगुवा टेकसर बुद्धुजाले बताए। अव्यवस्थित रुपमा जंगल मासेर खनिने सडक र वन डडेलो गुराँस संरक्षणको प्रमुख चुनौतीको रुपमा देखिएको छ। स्थानीय तह, प्रदेश र संघीय सरकारका निकायका साथै पर्यटनसँग सम्बद्ध संघ संस्थाले एकीकृतरुपमा घोडेपानी क्षेत्रमा पाइने गुराँसको अध्ययन अनुसन्धान, संरक्षण र प्रचारप्रसार गर्न सर्न सकेमा पर्यटन विकासमा सहयोग पुग्ने देखिन्छ।"

शीर्षक,विवरण
"बढ्दो ऋणभार, घट्दो प्रभावकारिता","आयआर्जन गरी अर्थतन्त्रको ढुकुटी बलियो बनाउन नसक्ने मुलुकहरू आन्तरिक र बाह्य ऋणमा निर्भर हुन्छन्। कतिपय बेला फस्न पुग्छन्। प्रतिफल प्राप्त आयोजनामा ऋण लगानी भयो भने त्यसको आम्दानीबाटै तिर्न सकिन्छ, दुरुपयोग भएको खण्डमा भार बोकाउँछ। ऋण सही सदुपयोग पहिलो र अनिवार्य सर्त मानिन्छ। उच्च आर्थिक वृद्धि दर हासिल गर्न सके लिएको ऋण सहजै तिर्न सकिन्छ र त्यस्तो ऋण चिन्ताको विषयभित्र पर्दैन। तर ऋणको भार तीव्र गतिमा बढ्नु, त्यसमा सदुपयोग र प्रभावकारिता घट्न पुग्यो भने त्यसले समग्र अर्थतन्त्रलाई तहसनहस पार्छ। हामी कहाँ विदेशी र आन्तरिक ऋणको प्रभावकारिताका सवालमा बिरलै मात्र बहस हुन्छ। यद्यपि हरेक वर्ष ऋणको भार बढ्दो छ। महालेखा नियन्त्रक कार्यालयको पछिल्लो तथ्यांकले प्रतिव्यक्ति ऋणको भार ३२ हजार नौ सय ७८ रुपैयाँ पुगेको छ। जसमा आन्तरिक तीन खर्ब ८५ अर्ब र वैदेशिकतिर पाँच खर्ब ६१ रुपैयाँ पुगेको छ। जुन कुल गार्हस्थ्य उत्पादनमा सार्वजनिक ऋणको अंश ३१६८ प्रतिशत हो। मुलुकमा संघीयता लागू भएपछि पहिलोपटक राजस्वभन्दा साधारण खर्च उच्च भएको बजेट आयो। अर्थात् जनताबाट असुलिएको करले राष्ट्रपतिदेखि कार्यालय सहायकसम्मलाई तलब खुवाउन पुगेन। अब तलब, भत्ताका निम्ति ऋण लिनुपर्ने अवस्था सिर्जना भएको छ। संघीयता कार्यान्वयन गर्न ऋण भार बढ्ने देखिन्छ, जुन अर्थतन्त्रका लागि सुखद हुने छैन। राज्यले आन्तरिक ऋण बढाउँदै गएपछि निजी क्षेत्रले पाउने ऋणको दर घट्दै जान्छ। अन्ततः बैंक तथा वित्तीय संस्थाहरू जहिले पनि तरलता अभावको सामना गर्नुपर्छ। यतिखेर पनि कुनै आकर्षक परियोजनामा बैंकले तत्काल ऋण प्रवाह गर्न नसक्ने स्थिति छ। सरकारले आन्तरिक ऋणको दायरा बढाउँदा गम्भीर प्रभाव निजी क्षेत्रलाई पार्दैछ। अर्काेतर्प, आन्तरिक ऋणको भारले आयात वृद्धि हुन्छ र निर्यात घट्छ, प्रतिस्पर्धी हुँदैन। निर्यात घट्ने र आयात बढ्नाले व्यापार घाटा विस्तार हुन्छ। यसरी एकपछि अर्काे गर्दै अर्थतन्त्रका हरेक अवयवलाई प्रभावित पारिरहेको हुन्छ र समग्रमा अर्थतन्त्र नकारात्मक दिशातर्प उन्मुख हुन्छ। विडम्बना भन्नुपर्छ पूर्वाधार विकासमा लिइएका बाह्य ऋण समयमै खर्च हुन सक्दैन। सरकारले खर्च गर्न नसकेकै कारण बजारमा तरलता अभाव हुनलाई थप मद्दत गर्छ। चालू आर्थिक वर्षको आठ महिनामा सरकारले कूल विनियोजित बजेट (पुँजीगत) ३३५८ प्रतिशत (८९ अर्ब रुपैयाँ) मात्र खर्च गर्न सक्यो। जबकि सरकारको लक्ष्यअनुसार दोस्रो चौमासिकसम्म ६० प्रतिशत पुँजीगत खर्च भइसक्नुपर्ने हो। यसअनुसार असार मसान्तसम्म बाँकी ६६४२ प्रतिशत रकम खर्च गरिसक्नुपर्नेछ। जुन सरकारका लागि मुस्किलको विषय हो। यसले सरकारी कर्मचारीतन्त्र र राजनीतिक नेतृत्व मुलुकको विकास निर्माणमा पूर्णतः असफल रहेको संकेत गर्छ। बाह्य ऋण सजिलै आउँदैन। ऋणसँगै धान्नै नसक्ने खालका सर्त पनि जोडिएका हुन्छन्, जसले परियोजना महँगा पर्न जान्छन्। मध्यमस्र्याङ्दी, मेलम्ची, कालीगण्डकी ए जस्ता आयोजनामा निहित सर्तले आयोजनाको लागत झन्डै दोब्बर तुल्यायो। जुनसुकै कामका लागि ऋण लिने सरकारको बानी परेको छ। ऋणको भार भने बढ्ने तर सदुपयोग र प्रभावकारिता नहुने दोहोरो मारमा मुलुकको अर्थतन्त्र परेको छ। जनताबाट असुलिएको वा गरिएको लगानीबाट आउने प्रतिफलबाट ऋण तिर्ने हो। तर प्रतिफलभन्दा पनि करबाट तिर्नुपर्दा आर्थिक विकास दुर्गम बन्न पुग्छ। ऋणको सही परिचालन भएको छैन। यति धेरै ऋणको भारसँगै विकास निर्माण र जनताको आर्थिक क्षमता बढ्नुपर्ने हो। तसर्थ सरकारले खर्चको पूर्ण उपयोग हुने र जनताको जीवनस्तर उकास्ने विषयमा मात्र ऋण लिनुपर्छ। साथै खर्च गर्न नसक्ने उसको कमजोरी तत्काल सुधार गर्नुपर्छ। पुँजीगत खर्च गर्न कुशलता चाहिन्छ, त्यो कुशलता सही राजनीतिक नेतृत्व र नियतमा भर पर्छ।"
पूर्व मन्त्री न्यौपाने ५ लाख धरौटीमा रिहा,"काठमाडौं : पूर्व महिला, बालबालिका तथा समाजकल्याण मन्त्री बद्री न्यौपाने ५ लाख धरौटीमा रिहा भएका छन्। यसअघि फरार उनी बुधबार विशेष अदालतमा उपस्थित भएका थिए। न्यौपानेलाई विशेष अदालतका अध्यक्ष बाबुराम रेग्मीसहितको ३ सदस्यीय संयुक्त इजलासले धरौटीमा रिहा गरेको हो। अख्तियार दुरुपयोग अनुसन्धान आयोगले भृकुटीमण्डपस्थित फनपार्क र टुकुचाको जग्गा भाडामा दिने क्रममा प्रचलित मापदण्ड र प्रक्रियाविपरीत भ्रष्टाचार गरेका भन्दै पूर्व मन्त्री न्यौपानेसहित १४ जनाविरुद्ध विशेष अदालतमा मुद्दा दायर गरेको थियो। उनीहरुविरुद्ध ३१ करोड ५२ लाख भ्रष्टाचार गरेका आरोप छ। फागुन दोस्रो साता मन्त्रिपरिषद् बैठकले समाज कल्याण परिषद्मा भएको भ्रष्टाचार अनुसन्धानको जिम्मा अख्तियार दुरुपयोग अनुसन्धान आयोगलाई दिएको थियो। मन्त्रिपरिषद्ले परिषद्का सबै पदाधिकारीलाई पदमुक्त गर्दै अनुसन्धान प्रतिवेदन अख्तियारमा पठाएको थियो। सरकारद्वारा गठित एक उच्चस्तरीय जाँचबुझ आयोगले समाजकल्याण परिषदमा भएको भ्रष्टाचारबारेको प्रतिवेदन दिएपछि सरकारले उक्त निर्णय गरेको थियो।"
बुटवलमा अज्ञात समूहको गोली लागेर एकजनाको मृत्यु,बुटवल : बुधबार साँझ बुटवल उपमहानगरपालिका४ को मैनाबगरमा गोली चल्दा एकजनाको मृत्यु भएको छ। गोली लागेर गम्भीर घाइते भएका भारतीय नागरिक फिरोज खानको उपचारका क्रममा मृत्यु भएको हो। खान मैनाबगरमा रहेको अटो भिलेजमा काम गर्थे। उनको छातिमा गोली लागेको प्रहरीको भनाइ छ। प्रहरीका अनुसार लुम्बिनी प्रादेशिक अस्पतालमा उपचारका क्रममा उनको मृत्यु भएको हो। घटनाको विषयमा अनुसन्धान भइरहेको प्रहरीको भनाइ छ।
एसईई परीक्षा : सेटिङमा चिट चोर्न मोबाइल सुविधा !,"राजविराज : एसईई परीक्षामा सेटिङमै मोबाइलबाट चिट चोर्ने सुविधा दिने गरिएको भेटिएको छ। मोबाइल प्रयोगको सुविधा उपलब्ध गराइएको आरोपमा बुधबार बसेको माध्यमिक शिक्षा परीक्षा सञ्चालन समन्वय समितिको बैठकले कमलेश्वरी किशुन झौलाई मावि वनरझुला केन्द्रका केन्द्राध्यक्ष रामअवतार गुप्ता र सह केन्द्राध्यक्ष देवनारायण मण्डललाई जिम्मेवारीबाट हटाएको छ। केन्द्राध्यक्षमा बुद्धिलाल विद्या मुनर मावि भगवतपुरका प्रधानाध्यापक गजेन्द्रप्रसाद दासलाई खटाइने निर्णय भएको प्रमुख जिल्ला अधिकारी सुरेन्द्र पौडेलले जानकारी दिए। वनरझुला केन्द्रमा मोबाइलबाट चिट चोरेको भेटिएपछि अन्य चारजना निरीक्षक पनि रंगेहात पक्राउ परेका छन्। पक्राउ परेका खडक नगरपालिका ९ का मनोजकुमार चौधरी र वडा नम्बर १० का रामसुन्दर चौधरी, सुरुङ्गा नगरपालिका ४ का लगेन्द्रप्रसाद चौधरी र वडा नम्बर ८ का रामानन्द चौधरीलाई शिक्षा ऐन बमोजिम काारबाही हुने भएको छ। चिटका लागि प्रयोग भएकाा २२४ वटा मोबाइल फोन बरामद गरिएको छ। पक्राउ परेका केनद्राध्यक्ष र निरीक्षकहरुलाई तत्काल परीक्षा केन्द्रबाट निष्कासित गरी इलाका प्रहरी कार्यालय कडरबोना हुँदै जिल्ला प्रहरी कार्यालय पठाइएको इप्रका कडरबोनाका इन्स्पेक्टर सुरेन्द्र श्रेष्ठले जानकारी दिए। परीक्षा केन्द्रमा बिहान आठ बजेदेखि सुरु भएको गणित विषयको परीक्षामा बुधबार अधिकांश परीक्षा केन्द्रबाट धेरै संख्यामा मोबाइल बरामद भएपछि मोबाइल सुविधा दिने गरिएको पुष्टि भएको हो। परीक्षा केन्द्रमा प्रवेश गर्नुअघि प्रवेशपत्र र शरीर चेकजाँच गर्ने गरिए पनि परिक्षार्थीले चिट चोर्न गेस पेपर र कागजको साटो मोबाइल प्रयोग गर्न थालेको पाइएपछि चेकजाँचका क्रममा मोबाइलहरु बरामद भएको हो। बुधबार महावीर मावि हनुमाननगरबाट परीक्षा दिइरहेका मधुकुमारी मण्डल, भूपेन्द्रकुमार साह र बैजु राम पक्राउ परेको विद्यालयले जनाएको छ। उनीहरुले लवन मावि बमनगामा कट्टीबाट परीक्षा फारम भरेका थिए। चिट चोर्न मोबाइल प्रयोग गरेको पाइएकाले उनीहरुको आजको परीक्षा रद्द गरिएको केन्द्राध्यक्ष डम्बरनारायण यादवले बताए। त्यसैगरी कन्छु नरप्रताप मावि नकटी रायपुरबाट रामसागर यादवसहित दुई परीक्षार्थी र बमनगामा कट्टी परीक्षा केन्द्रबाट परीक्षा दिइरहेका एक परीक्षार्थी पनि बुधबार पक्राउ परेका छन्। तिलाठी कोइलाडी लौनियाका बुधेश्वर यादवलाई मोबाइल प्रयोग गरेको पाइएपछि पक्राउ गरिएको जिल्ला शिक्षा विकास तथा समन्वय इकाईले पुष्टि गरेको छ। परीक्षा केन्द्रमा विद्युतीय सामाग्री ल्याउन निषेध गरिए पनि जुत्ता र संवेदनशील अंगमा लुकाएर ल्याउने गरेको र चिट चोर्न प्रयोग गर्ने गरेको जिल्ला शिक्षा विकास तथा समन्वय इकाईका वीरेन्द्र चौधरीले बताए। उता पक्राउ परेका परीक्षार्थीले केन्द्राध्यक्ष, शिक्षक र शिक्षा कार्यालयका कर्मचारीकै संलग्नतामा मोबाइलको सुविधा पाइएको बताएका छन्। जनता मावि बसबिट्टीबाट परीक्षा दिइरहेका दुई विद्यार्थीले पनि मोबाइल प्रयोग गरेको फेला परेपछि उनीहरुलाई बुधबार प्रहरीले नियन्त्रणमा लिएको छ। पहिलो दिन फेला परेको ोबाइल अनुसन्धानका क्रममा ह्याप्पीलेण्ड सेकेण्डरी माविका अनिल साह र विमल दासको रहेको पत्ता लागेपछि बुधबारको परीक्षा सकिने बित्तिकै उनीहरुलाई प्रहरीले नियन्त्रणमा लिएको छ। परीक्षर्थाीहरुलाई भने कागज गराई अभिभावकको जिम्मा छाडिएको छ। सेटिङमै मोबाइल प्रयोग गर्न थालेको विद्यार्थीहरु बताउँछन्। मोबाइल प्रयोग गरी वाट्सअप, भाइबर र फेसबुक चाट म्यासेञ्जरको माध्यमबाट प्रश्नपत्रको तस्बिर बाहिर पठाउने र सोही माध्यमबाट उत्तरहरु आएपछि उत्तर पुस्तिका उतार गर्ने गरिन्छ। परीक्षा सञ्चालन भइरहेको अवधिमा पुग्ने प्रमुख जिल्ला अधिकारीसहितको प्रहरी, प्रशासन, शिक्षालगायत विभिन्न कार्यालयका प्रमुख, पत्रकार, स्थानीय पदाधिकारीहरुको छुट्टाछुट्टै टोलीले चेक गरुञ्जेल मर्यादित तथा शान्तिपूर्ण रहने परीक्षा केन्द्रहरु टोली फर्कने बित्तिकै मोबाइलबाट उत्तर सार्न व्यस्त हुने गरेको टोलीमै संलग्नको स्वीकारोक्ति छ।"
फोटोमा दुरुस्त छाउगोठको घाउ,"काठमाडौं : अँध्यारो कोठाको भूईँमा ओछ्याइएको पराल। छेउमा महिलाका असरल्ल कपडा अनि अर्को कुनामा थोत्रो ब्लाङ्केट। माथिका सबै दृश्य समेटिएका छन्, एउटै फोटोमा। फोटो एकसरो मात्र हेर्दा कुनै सिकारुले फोटो खिच्ने अभ्यास गरे जस्तो मात्र लाग्छ। तर, पृष्ठभूमि बुझ्दा थाहा हुन्छ, यो फोटोले सुदूरपश्चिमका महिलाले परम्पराका रुपमा भोगिरहेको एउटा कठिन समयलाई अभिव्यक्त गरिरहेको छ। अर्थात् फोटोले छाउगोठको दृश्यलाई दुरुस्त उतारेको छ। अछामको ओली गाउँमा खिचिएको यो फोटो यतिबेला काठमाडौंमा भएको फोटो प्रदर्शनीको शोभा बनेको छ। फोटो पत्रकार उमा बिष्टले खिचेका फोटोको प्रदर्शनीमा छाउगोठको अवस्था बताउने यो फोटोले धेरैको ध्यान तानेको छ। बिष्टले फरक फरक समयमा खिचेका फोटोको प्रदर्शनी काठमाडौंको ठमेलस्थित छायाँ सेन्टरमा चलिरहेको छ। प्रदर्शनमा राखिएको फोटोमा पश्चिम नेपालका महिलाहरूको छाउपडी र योसँगै जोडिएका महिलाको अवस्थालाई चित्रित गरिएको छ। करिब ४० वटा फोटा समावेश गरिएको फोटो प्रदर्शनी संयोजनका एक सदस्य शिखर भट्टराईले जानकारी दिए। प्रदर्शनीमा शिक्षक, विद्यार्थी, विभिन्न संघ सस्थाका प्रतिनिधि लगायतको उत्साहपूर्वक सहभागिता भएको छ, उनले भने। प्रदर्शनीमा राखिएका फोटोले सुदूरपश्चिमका महिलाको अवस्थालाई केन्द्रमा राखेका छन्। जस्तो कि एउटा फोटोमा जंगल मात्र छ अनि अर्को फोटोमा यही जंगलमा एउटी महिला खुसी छिन्। छाउगोठ अछामका महिलाहरुका लागि ठूलो बन्देज भएकाले महिलाहरू आफू स्वतन्त्र हुन जंगल जाने गरेको भावलाई फोटोमा समेटेको बिष्टको जिकिर छ । समाजमा रजश्वला भएका महिलालाई धेरै कुराको बन्देज छ, उनले भनिन्, धेरै महिलाहरुलाई यो एउटा अन्धविश्वास हो भन्ने थाहा भएर पनि उनीहरु समाजको मान्यता अनुसार यो पीडा भोगिरहेका छन्। समाजका प्रश्नहरू थेग्नुभन्दा बरु गोठ जान सजिलो भएको त्यहाका किशोरीहरूको तर्क रहेको उनले बताइन्। छाउगोठ गएपछि अछामका किशोरीहरूले स्वतन्त्रता अनुभव गर्ने ठाउ जंगल हो, उनले भनिन्, फोटोमा जंगल पनि महिलाहरुको स्वतन्त्रताको संकेतको रुपमा प्रयोग गरिएको हो। फोटो प्रदर्शनी छायाँ सेन्टरको पाँचौ तलामा राखिएको छ। करिब ४० वटा फोटोलाई भित्तामा वरिपरि मिलाएर टाँसिएको छ। प्रायः फोटोमा गाउँका किशोरीहरुलाई समेटिएको छ। केही फोटोको छेउमा ती किशोरीको बारेका क्याप्सन लेखिएको छ। फोटो प्रदर्शनीको एक छेउमा भने सानो कोठा जस्तो बनाइएको छ। जसले छाउगोठलाई चित्रित गरेको देखिन्छ। त्यो सानो कोठा भित्र पनि ५६ वटा फोटा राखिएको छ। जुन फोटोले गाउँको वास्तविक छाउगोठलाई चित्रित गरेको छ। गोठले गाउमा महिलाले भोगेको पिडा अनुभूत गराउने फोटो पत्रकार बिष्टले बताइन्। गोठको छेउमै भगवानका तस्बिरहरू राखिएको छ। ती तस्बिरहरुले महिलाहरू छाउपडीमा बसेको बेला भगवानको भएको कोठामा जानुहुँदैन, पूजा गर्नु हुँदैन भन्ने मान्यता गलत भएको सन्देस दिन्छ, बिष्टले भनिन्, भगवान रिसाउँछन्, भगवान रिसाए भने राम्रो हुँदैन भन्ने मान्यता हाम्रो समाजमा विद्यमान छ। त्यसैले गोठको नजिकै भगवान भगवानको फोटो सांकेतिक तरिकाले राखिएको हो। फोटो प्रदर्शनी बाट धेरै मानिसहरुले छाउगोठ अनुभूत गर्न पाउने बिष्टको भनाइ छ। काठमाडौंकी सजिरा श्रेष्ठ अहिले थेम्स कलेजमा पत्रकारीता पढ्दैछिन्। उनी आफ्नी शिक्षिकासँग यो प्रदर्शनी हेर्न आएकी हुन्। उनले पहिले छाउपडी प्रथाको बारेमा पढ्न मात्र पाएकी थिइन्। यो प्रदर्शनीले उनलाई प्रत्यक्ष छाउगोठ पुगेको अनुभूत गरायो। भन्छिन्, मैले यो भन्दा अगाडी छाउगोठको बारेमा पुस्तकहरुमा पढेको मात्र थिएँ। यो फोटो प्रदर्शनीमा आएर छाउगोठमा बस्ने महिलको पीडा प्रत्यक्ष अनुभव गरेको महशुस भएको छ। न्यूरोडकी अनिसा खड्काले पनि यो भन्दा अगाडि छाउगोठबारे पढेकी मात्र थिइन्। यो प्रदर्शनी उनका लागि पाठशाला बन्यो। यो फोटो प्रदर्शनीमा सहभागी भएर मलाई अछाम नै पुगेको अनुभूति भएको छ, उनले भनिन्। पत्रकार बिष्टले १ बर्षअघिदेखि अछामको ओली गाउँमा गएर गाउगोठमा बस्ने महिलाहरूको अध्ययनबाट यो फोटो कथा देखाइएको बताइन्। यो प्रदर्शनी छाउपडी प्रथाबाट हाम्रा नेपाली महिलाले भोगेको पीडा देखाउनको लागी राखिएको हो, उनले भनिन्, संकेतको रुपमा सबै कुरा देखाउन खोजिएको छ। छाउपडी प्रथाको बारेमा जानकारी मात्र हैन यस प्रर्दशन हेर्न आउने विद्यार्थी लगायत सबैमा चेतना पनि आओस् भनेर यो फोटो पदर्शन गरिएको उनको भनाइ छ। मार्च १५ देखि सुरु भएको फोटो प्रदर्शनी अप्रिल १० सम्म चल्नेछ।"
न्यायपालिकामा सुधार जरुरी,"काठमाडौं : नेपाल बार एसोसिएनसनको आसन्न निर्वाचनमा अध्यक्षका प्रत्यासीले सबै जनतामा न्यायको पहुँच र स्वतन्त्र न्यायको सुनिश्चतताका लागि न्यायपालिकामा व्यापक सुधार हुनुपर्ने बताएका छन्। न्यायपालिकालाई राजनीति र भ्रष्टाचार मुक्त गर्दै पुनर्संरचना गर्नु आफ्नो प्रमुख मुद्दा रहेको उनीहरुको भनाइ छ। सोसल इन्जिनियरिङ स्कुल नेपालले बुधबार गरेको नेपाल बार एसोसिएसनको निर्वाचन र आगामी भूमिका विषयक बहसमा सहभागी अध्यक्षका प्रत्यासी सुनिलकुमार पोखरेलले न्यायपालिकाको सुधारका लागि प्रधानन्याधीश र न्यायाधीश नियुक्तिमा विशेष ध्यान दिनुपर्ने बताए। राजनीतिबाट टाढै रहेको निष्ठावान व्यक्तिलाई न्यायाधीश नियुक्त गरेमात्र न्याय क्षेत्रले प्रभावकारी रूपमा काम गर्न सकिन्छ, उनले भने। निर्वाचन व्यक्तिमा नभइ नीतिमा केन्द्रित हुनुपर्ने उनको भनाइ छ। संविधान र कानुन विपरीत न्यायपालिकाका जुनसुकै कदमको पनि बारले खबरदारी गर्नुपर्ने उनले बताए । संघीयतामा शक्ति विकेन्द्रीकरण हुनुपर्नेमा सरकारले कपितय क्षेत्रमा शक्ति केन्द्रीकरण गर्न लागेको उनले बताए।। यस विषयमा पनि कानुन व्यवसायी र बार चनाखो हुनुपर्छ, उनले भने। नयाँ कानुन व्यवसायीलाई सेवा प्रवेशमा जटिलता रहेको भन्दै उनले सजिलै सिक्ने र काम गर्ने फोरम र न्यूनतम पारिश्रमिकसहित उपलब्ध गराउनुपर्ने आवश्यकता रहेको बताए। भ्रष्टाचार र विकृतिमुक्त न्यायपालिका : श्रेष्ठ अध्यक्षका अर्का प्रत्यासी वरिष्ठ अधिवक्ता चण्डेश्वर श्रेष्ठले अबको आफ्नो मुद्दा भ्रष्टाचार र विकृतिमुक्त न्यायपालिकाका रहेको बताए। यसका लागि न्यापाािलका र बार दुवै सशक्त हुनुपर्ने उनको भनाइ छ। उनले न्यायाधीश नियुक्ति प्रक्रिया ठीक ढंगले हुन नसकेको गुनासो गरे। उनले भने, कानुन व्यवसायीलाई पनि मर्यादाक्रममा राख्नुपर्छ। न्याय क्षेत्रमा आँच आउन नदिन यो जरुरी छ जुन सरकारले अहिलेसम्म गरेको छैन। अदालतबाट हुने सबै फैसला कानुन व्यवसायीले सजिलै हेर्न सक्ने वातावरण बन्नुपर्ने उनको भनाइ छ। कार्यक्रममा अध्यक्षका उम्मेद्ववार तोयनाथ ढुंगाना, कृष्णप्रसाद शर्मा, डा पुन्यप्रसाद खतिवडा, रामप्रसाद प्रजापति र विराट न्यौपानेले न्यायालय शुद्धिकरण आफ्नो प्रमुख अभियान रहेको बताए। उनीहरूले बार राजनीतिक दलको भातृसंस्था जस्तो हुन नहुने धारणा व्यक्त गरे। दलका कार्यकर्तालाई न्यायाधीश नियुक्त गर्ने सरकारी परिपाटीको अन्त्य नहुँदासम्म स्वतन्त्र र निष्पक्ष न्यायको कल्पनासमेत गर्ने नसकिने उनीहरुको धारणा थियो।"
एसईईमा यस्तो पनि : चिट चोराउने मान्छे धपाउन हवाई फायर !,बझाङ : जिल्लाको छविसपाथीभेरा गाउँपालिका बान्नीचौर मावी पाटागाउँ एसईई परीक्षा केन्द्रमा आज प्रहरीले चिट चोराउने मान्छेहरूको भिड हटाउन हवाई फायर गर्नुपरेको छ । परीक्षा केन्द्रमा चिट चोराउन संलग्न तीन जनालाई प्रहरीले नियन्त्रणमा लिएको छ। गणित विषयको परीक्षामा केन्द्र वरपर चिट चोराउने अभिभावकको भिडभाड भएको र धपाउन खोज्दा उल्टो प्रहरी माथि नै ढुङ्गामुढा गरेपछि प्रहरीले भिड नियन्त्रण गर्न एक राउन्ड हवाई फायर गरेको प्रहरी नायब उपरीक्षक प्रवीण धितालले बताए। धितालका अनुसार चिट चोराउने भिडले प्रहरीमाथि नै दुर्व्यवहार र हातपात गर्न थालेपछि हवाई फायर गर्नुपरेको हो। जिल्लामा एसईइ परिक्षामा विगत देखी चिट चोराउने प्रचलन भएकाले यसलाई सुधार गर्न अघिल्ला वर्षदेखी जिल्लाका अधिकारीहरुले परिक्षा टाईट गर्दै गएका छन् । परिक्षा संचालन भएका केहि केन्द्रमा भविभावकहरुको भिडभाडले प्रहरी संग सामान्य विवाद भएपनि अन्य केन्द्रमा भने परिक्षा मर्यादीत भएको शिक्षा विकास तथा समन्वय ईकाई प्रमुख सुरेन्द्र खडायतले जानकारी दिए । जिल्लाका १७ परीक्षा केन्द्रमा एसईई परीक्षा सञ्चालन भइरहेको छ।
८० रुपैयाँ बिजुलीको बिल तिर्न १५ सय खर्च,"डडेल्धुरा : डडेल्धुरा सदरमुकामदेखि ५५ किलोमिटर टाँढाको पनिउटका बासिन्दालाई ८० रुपैयाँ महसुल बुझाउन १५ सय खर्चिनुपर्ने बाध्यता छ। पनिउटदेखि जिल्ला सदरमुकाम आउन एकोहोरो भाडा ३५० रुपैयाँ छ। जिल्ला सदरमुकाम पुग्न ४ देखि ५ घण्टा नै लाग्ने र पुगेकै दिन महसुल बुझाउन नसकिने स्थानीय पनिउट बासी गिरेन्द्र जोरा बताउँछन्। महसुल बुझाउन बास बस्नुपर्यो। चार छाक खाना खानै पर्यो, त्यो सब जोड्दा साह्रै महँगो खर्च पर्छ, स्थानीय जयमा ठकुराठीले भनिन्। पहिले बत्तीको महसुल लिने मान्छे पनिउट पुग्दा सहज हुन्थ्यो तर, अहिले विल तिर्न समस्या भएको उनले गुनासो गरिन्। स्थानीयले महसुल बुझाउन जिल्ला सदरमुकाम जानुपर्छ। सदरमुकामदेखि घर ओहोर दोहोर गरेको सबै खर्च जोड्दा १५ सय भन्दा बढी खर्च लाग्ने गरेको पनिउटका शिक्षक पदम बहादुर जोराले बताए। घर नजिक विद्युत महशुल काउन्टरको व्यवस्था गरिदिए स्थानीयलाई सहज हुने शिक्षक जोराको भनाई छ।"
सेवाग्राहीलाई मुक्का हान्ने अड्डामा मन्त्रीको छड्के (फोटो र भिडियो),"मनिका झाराजकरण महतो जनकपुरधाम : श्रम कार्यालय जनकपुरमा पुगेका प्रदेश २ का कानुनमन्त्री ज्ञानेन्द्रकुमार यादव सेवाग्राहीका गुनासो सुनेका छन्। कर्मचारीले काम नगरेर सास्ती भएको दुःखेसो पोख्ने सेवाग्राहीले मन्त्री यादवसँग गुनासो गरेका हुन्। मन्त्री यादव कार्यालयको अनुगमनमा करिब ४५ मिनेट रहँदा सेवाग्राहीले हरेक काममा सास्ती सहनु परेको गुनासो सुनाएका छन्। कार्यालयको मुख्य गेटमा ताला लागेकाले छड्के पुगेका मन्त्री करिब पाँच मिनेट बाहिरै उभिनु परेको थियो। त्यत्तिबेलासम्म उनलाई २० बढी सेवाग्राहीले फारम देखाउँदै कार्यालयमा सहनु परेको सास्ती सुनाएका थिए। श्रम तथा रोजगार कार्यालयमा सेवाग्राहीले दुःख पाएको गुनासो बढ्दै गएपछि मन्त्री यादव बुधबार अनुगमनका लागि पुगेका हुन्। सेवाग्राहीलाई मन्त्री यादवले चाँडै सबै प्रक्रिया ठिक हुने आश्वासन दिएका छन्। मन्त्री यादवले कार्यालयका निमित्त प्रमुख मनोज यादवसँग भेटेर काममा ढिलाइबारे बुझेका थिए। पहिला मुड्की अनि श्रमस्वीकृति प्रमुख यादवले कर्मचारी अभाव, प्राविधिक कठिनाइले समयमै काम गर्न नसकिएको जानकारी गराए। मन्त्री यादवले कार्यालय प्रमुखलाई सेवाग्राहीको लागि बस्ने, खानेपानी र शौचालयको उचित बन्दोबस्त मिलाउन निर्देशन दिए। कार्यालयको सेवाप्रति जनताबाट निकै गुनासो आयो, मन्त्री यादवले भने, समयमा काम हुँदैन्, काम भन्दा पनि जनताले सास्ती पाइरहेका छन्। कर्मचारीको पनि अभाव छ। उनले सबै समस्याको समाधानका लागि प्रदेश सरकारले पहल गर्ने बताए। भिडियाे : राजकरण श्रम कार्यालयको वेथितिबारे अन्नपूर्ण पोस्ट्मा चैत ५ गते पहिला मुड्की अनि श्रम स्वीकृति शीर्षकमा समाचार छापिएको थियो।"
मुहार फेर्दै जनकपुर,"जनकपुरधाम : धार्मिक एवं सांस्कृतिक महत्व बोके पनि जनकपुर फोहोर सहरको रुपमा चिनिन्थ्यो । जनकपुर आएका पर्यटक र आगन्तुक यहाँबाट फर्किएपछि मनमा कुरुप छाप बोकेर फर्कन बाध्य हुन्थे । जताततै थुपारिएको फोहोर, अस्तव्यस्त सडक, दुर्गन्ध, अव्वस्थित बजारले सहरको पहिचान बिगारेको थियो । तर, पछिल्लो समय सरसफाइ अभियानले जनकपुरको पहिचान फेरिन थालेको छ । स्थानीयमा सरसफाइप्रति बढ्दो जागरुकताले नगरक्षेत्रको रुप फेरिन थालेको हो । पछिल्लो समय स्थानीयले समूह बनाएर सरसफाइ गरिरहेको देख्न पाइन्छ । जानकी मन्दिर, बाहबिग्घा मैदान, रेल्वे स्टेशनदेखि मुख्यमुख्य चोकमा स्थानीयले समूह बनाएर सरसफाइ अभियान चलाइरहेका छन् । जनकपुरको बिग्रिएको छवि सुधार्न सरसफाइ पहिलो आवश्यकता हो, सामाजिक अभियन्ता वैद्यनाथ साहले भने, पहिले काठमाडौं वा कतै जाँदा जनकपुरको नाम लिनसाथ नाक खुम्चाएर फोहोरको कुरा गर्थे । त्यस्तो वातावरणको अन्त्य गर्नु पर्छ । सरसफाइ गर्ने समूहले स्थानीयलाई चेतना फैलाउने काम पनि गरीरहेको छ । आफ्नो घर अगाडी र वरिपरी फोहोर नफाली त्यसको व्यवस्थापन गर्न नगरवासीलाई उत्प्रेरित गर्ने काम भइरहेको सामाजिक अभियन्ताहरुको भनाइ छ । जनकपुरमा स्थानीय स्तरबाट भएको स्वच्छता अभियानको सबभन्दा ठूलो उदाहरण गंगासागर पोखरी बनेको छ । ५ वर्षअघि यो पोखरीमा फोहोरको डंगुर हुन्थ्यो । धार्मिक र ऐतिहासिक महत्व बोकेको यस पोखरीमा वार्षिक हजारौं श्रद्धालु स्नान तथा पुजापाठ गर्न आउँथे । तर पोखरीमा फोहोर फाल्ने गरिएकाले कुरुप बनेको थियो । कतिपय स्थानीयले आफ्नो घरको सेफ्टी ट्यांकको पाईप समेत पोखरीमा बगाउने गरेका थिए । २०७० फागुन ११ गतेदेखि जुझारु स्थानीयको पहलमा सरसफाइ अभियान सुरु भयो । नेपाल पत्रकार महासंघका पूर्वअध्यक्ष रामअषिश यादव, प्रा विजय दत्त, युवा अभियन्ता सरोज मि श्र, नागरिक समाजका अगुवा अमरचन्द्र अनिललगायतको अगुवाइमा अभियान सुरु भएको थियो । एक वर्षसम्म पोखरीको सघन सफाइ भयो । त्यसपछि विस्तारै गंगासागरको मुहार फेरिँदै गएको हो । स्थानीयकै महलमा २०७१ जेठ २५ गतेदेखि गंगाआरती सुरु गरियो । पछिल्लो समय गंगासागर पोखरीमा हुने आरती जनकपुर आउने पर्यटकका लागि आकर्षणको केन्द्र बनेको छ । गंगासागर पोखरी आसपास पर्यटक घुम्ने र वि श्राम गर्ने थलो बनेको छ । आफ्नो नगरलाई सफा बनाउन जनता आफैं जागेका छन्, स्वच्छता अभियानका संयोजक तथा प्रदेशसभा सदस्य रामअशिष यादवले भने, जनता जागरुक भए पनि प्रदेश सरकार वा स्थानीय सरकार सरसफाइप्रति गम्भीर देखिएको छैन् । प्रदेश वा स्थानीय तहसँग सरसफाइ बारे ठोस योजना नभएको उनको ठम्याई छ ।"
लालपुर्जा नहुँदा दासजस्तो,"गोरखा : पालुङ्टार नगरपालिका६ पौवाटार रामेको डिहीमा नौ घर कुमाल छन् । १९९७ मा साहुको कुरियर बाधा बस्न यहाँ आएका दुई घरका सन्तान अझै सुकुम्बासी छन् । लालपुर्जा नभएका कारण उनीहरू भूकम्पले भत्काएको घर पुनर्निर्माणबाट वञ्चित छन् । गाईखुरका ओमदत्त पन्तको घरमा बसेका धनबहादुर कुमाल र नारायणप्रसाद मल्लको घरमा बसेका महेश्वर कुमाललाई बन्दीपुरका रेवतीप्रसाद पियाले ४ सय रोपनी जग्गा कुरुवा राखेका थिए । उनीहरूसँग जग्गा छैन भनूँ भने ४ सय रोपनी छ, स्थानीय वसन्त बराकोटीले भने, तर, लालपुर्जा नहुँदा यहाँका कुमाल समुदाय धेरै कुराबाट वञ्चित छन् । भूकम्पपीडितले पाउने अनुदानबाट वञ्चित भएको उनको भनाइ छ । यहाँका सबैको घर भूकम्पले भत्कियो, उनले भने, अरूले घर ठड्याइसके तर यहाँका कुमालको बनेको छैन । आफूले कमाएको जग्गा आफ्नो नाममा नहुँदा दुःख गरेर खाँदा पनि अरूको दासजस्तो भएर बाँच्नुपरेको स्थानीय खड्कबहादुर कुमालको दुखेसो छ । बाजेको पालादेखि यहाँ आएको हो हामी, उनले भने, यही बारीमा गरेर खाएको तर के गर्नु आफ्नो नाममा छैन । वर्ष, दुई वर्षमा बन्दीपुरे साहुका नातिपनाति गाडीमा हरर आउँछन् । बारी हेरेर फर्किन्छन् । त्यसैले हामी बन्दीपुरेको दास हौंजस्तो लाग्छ । लालपुर्जामा मोहीको नाम लेख्ने ठाउँमा मात्र जग्गा कमाइखाने कुमाल समुदायको नाम छ । मोहीमा आफ्नो नाम नभएर हुने रहेनछ । जग्गाधनीको नाममै चाहिने रहेछ, स्थानीय सम्झना कुमालले भनिन्, आफ्नो नाममा लालपुर्जा बनाउन गोरखा पनि धेरै पटक धायौं । खर्च मात्र भयो, काम भएन । उनका अनुसार कसेरीफाँटको हजार रोपनी जग्गा पनि बन्दीपुरे साहुले मोहीकै जिम्मा छाडेका छन् । फाँटको विवादले आफूहरूलाई पनि समस्या भएको उनले गुनासो गरिन् ।"
विप्लव निकट शिक्षक संगठनका अध्यक्ष पक्राउ,बुटवल : नेत्रविक्रम चन्द विप्लव नेतृत्वको नेकपा निकट अखिल नेपाल शिक्षक संगठनका रुपन्देही अध्यक्ष रामजी आचार्य पक्राउ परेका छन्। आचार्य सूर्यपुरा माध्यमिक विद्यालयका सहायक प्रधानाध्यापक हुन्। उनलाई प्रहरीले कञ्चन गाउँपालिकास्थित निवासबाटै पक्राउ गरेको हो। संगठनका केन्द्रीय अध्यक्ष घनश्याम पाठकले आचार्यलाई प्रहरीले पक्राउ गरेको पुष्टि गरे। उनी पक्राउ परेको कुरा प्रहरीले भने अझै पुष्टि गरेको छैन। प्रहरीले रुपन्देहीमा विप्लव नेतृत्वको पार्टीका गतिविधि गर्नेमाथि कडा निगरानी गरिरहेको छ। यसैबीच संगठनका केन्द्रीय अध्यक्ष पाठकले सामाजिक सञ्जालमार्फत् विज्ञप्ति सार्वजनिक गर्दै पक्राउ गरिएका आचार्यलाई बिनाशर्त रिहा गर्न माग गरेका छन्। उनले ट्रेड युनियनका व्यक्तिलाई बिना कारण पक्राउ गर्न नपाइने भन्दै रिहा गर्न माग गरेका हुन्। सरकारले विप्लवको पार्टीमाथि प्रतिबन्ध लगाएपछि उनको पार्टी निकट संगठनका पदाधिकारीमाथि प्रहरीले निगरानी बढाएको छ।
बलात्कार घटना धमाधम प्रहरीमा,"बनेपा : गत चैत ३ गते मण्डनदेउपुर नगरपालिका६ की १४ वर्षीया बालिका सामूहिक बलात्कारको सिकार भइन्। इन्द्रावती बगरमा बालुवा चालेर घर फर्किने क्रममा टिपर चालकले बलात्कार गरेको उजुरी प्रहरीमा परेको थियो। तेमाल गाउँपालिका१ स्थित देच्छेलिङ गुम्बा परिसरमा असार २० गते राति नौ वर्षीयाको बलात्कारपछि हत्या भयो। फुपू पर्ने महिलाले परपुरुषसँग यौनसम्बन्ध राखेको देखेपछि घटना लुकाउन एलिसाको बलात्कारपछि हत्या भएको थियो। बारा बारागढी गाउँपालिका६ का २३ वर्षीय जोखन मन्सुरले बलात्कार गरी मुख थुनेर मारेको बयान प्रहरीसामु दिएका थिए। ५७ वर्षीया वृद्धा पनि सामूहिक बलात्कारमा परेकी थिइन्। बनेपा नगरपालिका ८ पुण्र्यवती खोला किनारमा ६ जनाले बलात्कार गरी उनको ज्यान लिएका थिए। यस्तै, पनौती नगरपालिका१२ भूमिडाँडामा बाबुले बलात्कार गर्दा बसेको गर्भपतन गर्न बाध्य भएकी थिइन्, १७ वर्षीया। किशोरीलाई बाबुले तीन वर्षदेखि बलात्कार गर्दै आएका थिए। अति भएपछि विदेशमा रहेकी सानीआमालाई फोन गरेर घटना बाहिर ल्याएको उनले बताएकी थिइन्। यी प्रतिनिधि घटना हुन्। प्रहरी तथ्यांकअनुसार जिल्लामा बलात्कार घटना बढ्दै गएको छ। प्रहरी अधिकारीले यसलाई पीडितले न्यायका लागि उजुरी दिने क्रम बढेको भने अथ्र्याएका छन्। पछिल्ला तीन वर्षमा बलात्कारका ९९ घटना प्रहरीमा दर्ता भए। जबर्जस्ती करणीका घटना २०७२७३ मा २८, ०७३७४ मा २९ र २०७४७५ मा ४२ वटा दर्ता भएको पाइन्छ। बलात्कृत हुनेमा १६ वर्षभन्दा मुनिका ३९ प्रतिशत रहेको तथ्यांकमा उल्लेख छ। जबर्जस्ती करणीजन्य अपराध बढ्नुमा अधिक मात्रामा मदिरा तथा लागुपदार्थ सेवन, सूचनाप्रविधिको गलत प्रयोग, लोभलालच, गरिबी, करकाप, अशिक्षा, सामाजिक सुरक्षा अभावलगायत कारक रहेको डीएसपी दीपक गिरीले बताए। घटना बढेको होइन, घटना खुल्न र पीडित प्रहरीकहाँ आउने संख्यामा वृद्धि भएको हो, उनले भने, पीडितलाई लोभलालच, धम्की, सामाजिक, आर्थिक र राजनीतिक प्रभावले घटना दबाउने कुराको अन्त्य भई पीडित न्यायका लागि प्रहरीकहाँ आउने संख्या बढेको हो। प्रहरी तथ्यांकअनुसार बलात्कारका घटना फागुनदेखि वैशाखसम्म बढी हुने गरेको छ। ९९ घटनामा ३० वटा यी महिनामा भएको पाइएको छ। ९९ घटनामा ३९ प्रतिशत पाँचदेखि १६ वर्षभन्दा कम उमेरका बालिका पीडित छन्। अधिकांश बालिका आफन्तबाट पीडित हुने गरेका छन्। बलात्कृत हुनेमा विद्यार्थी र मजदुर बालबालिका बढी रहेको तथ्यांकमा उल्लेख छ। यस्ता घटना सामाजिक, आर्थिक, राजनीतिक रूपमा दबाउन थालिएको पाइएको छ। महाभारत गाउँपालिकाकी एक जना बलात्कृत भइन्। तर, जनप्रतिनिधि र स्थानीय नेताको दबाब र परिवारको करकापमा घटना लुकाउन बाध्य भएको गुनासो उनले गरेकी थिइन्। विभिन्न दबाब, लोभलालच र परिस्थिति देखाएर घर र गाउँमै मिलापत्र हुने र प्रहरीमा आए भनसुन गर्न जनप्रतिनिधि र नेता आउने गरेको एक प्रहरीले बताए। आफ्नो मान्छे परेपछि जनप्रतिनिधि र नेता दोषीलाई छुटाउन आउने गरेका छन्, उनले भने। बाल विवाह र बहुविवाह बढ्दै जिल्ला प्रहरी काभ्रेका अनुसार २०७३७४ मा बहुविवाहका उजुरी १४ वटा आएका थिए। त्यो संख्या २०७४७५ मा २२ पुग्यो। २०७३७४ मा शून्य रहेको बाल विवाह उजुरी २०७४७५ मा दुइटा पर्यो। बाल विवाह र बहुविवाह बढ्नुमा सामाजिक कुरीति, अन्धविश्वास, सामाजिक सञ्जालको गलत प्रयोग, वैदेशिक रोजगारी, गरिबी र चेतनाको कमी कारक रहेको एसपी रविराज खड्काले बताए।"
सानीभेरीमा पुल बन्यो,"रुकुम पूर्व : सिस्ने ३ पोखराकी गौसरा खड्काले सानीभेरी तर्दा आफ्ना श्रीमान गुमाइन्। उनीजस्तै गाउँमा अकालमा आफन्त गुमाउने धेरै छन्। हिउँदमा काठको साँघु र बर्खामा जंघार तरेर वारपार गर्ने पोखराका जनताका लागि अब भने त्यो दुःख रहेन। किनभने नदीका दुई किनार जोड्ने झोलुङगे पुल बनिसकेको छ। यो पुलले किनारा मात्रै जोडेको छैन नदीमा बगेर आफन्त गुमाएकाको फाटेको मन पनि जोडेको छ। दुई भीमकाय पडाहको बीच भएर बग्ने जिल्लाकै ठूलो सानीभेरी नदीमा पुल नहुँदा पोखरा र आसपासका सर्वसाधारणले जोखिम मोलेर वारपार गर्नुपर्ने बाध्यता थियो। पुल बनेपछि भने यो बाध्यता टरेको स्थानीय खुसीसाथ बताउँछन्।सस्टेनेबल ब्रिज डिविजन पुल्चोक ललितपुरको सहयोगमा बिएलपीहिमशिखर जेभीद्वारा गत बैशाख २५ गते निर्माण सुरु भई फागुन पहिलो साता पुलको निर्माण सम्पन्न भएको हो। पुलले सिस्ने ३ पोखरा र वडा नं ६ का स्थानीलाई सजिलो बनाएको छ।पुल बनेपछि पोखराका सर्वसाधारणलाई सदरमुकाम रुकुमकोट जानआउन सजिलो भएको छ। साथै पोखरामा रहेका पर्यटकीय तातोपानी घुम्नका लागि सहज हुने वडा नं ३ का अध्यक्ष पशुपति खडकाले बताए। 'वर्षौदेखि नदी तर्न दुःख झेल्दै आएका यहाँका जनताका लागि पुलले सजिलो बनाइ दिएको छ,' उनले भने, 'अब वारिपारिको सडकलाई जोड्ने पक्की पुल पनि बनेमा सजिलो हुने थियो।यसका लागि पनि आवश्यक पहल भैरहेको छ ।' कुल २ करोड ९१ लाख लगानीमा निर्माण सम्पन्न भएको यो पुल तोकिएको अवधीभन्दा ६ महिना अगाबै सम्पन्न गरिएको निर्माण कम्पनीका प्रतिनिधि नरहरी खड्काले बताए। कुल ३ सय ५५ मिटर लम्बाई रहने भनिए पनि निर्माणका क्रममा बढेर ३ सय ५७ मिटर १० सेन्टिमिटर लम्बाई कायम भएको खड्काको भनाई छ। गाउँमा उत्पादन हुने तरकारी, खाद्यान्न लगायतका अन्य उत्पादन सदरमुकामसम्म लगेर बिक्री गर्न पनि यो पुल बनेपछि सहज भएको स्थानीय चन्द्रकला खड्काले बताइन्। पुल नहुँदा यहाँका बासिन्दाले घरघरबाट चन्दा उठाएर हिउँदमा साँघु हाल्ने गरेका थिए।भने बर्खामा सक्नेले जंघार तर्ने र नसक्नेले गाउँभन्दा टाढा रहेको पुल तरेर यात्रा गर्थे। विगतमा पोखराबाट पुल भएको स्थान पूर्वको अमलाचौर र पश्चिमको बोजेरी जान करिब एक घण्टा पैदल यात्रा गर्नुपर्थ्यो।पुल बनेपछि यो सबै समस्या टरेको छ। अस्थायी रुपमा वारपार गर्नका लागि तत्कालिन समयमा बनाइएको काठको साँघु ।"
तीला नदीमा अवैध उत्खनन् रोक्का,"जुम्लाः तीला नदीमा दिनहुँजसो अवैध उत्खनन् बढ्दै गएपछि चन्दननाथ नगरपालिकाले नदीजन्य वस्तुको अवैध उत्खननमा रोक लगाएको छ। नगर कार्य समितिको छलफलपछि नगरपालिकाले अवैधरुपमा नदीजन्य वस्तु गिट्टी र बालुवा उत्खननमा रोक लगाएको हो। नगरपालिकाको राजस्व परामर्श तथा स्रोत निर्धारण समितिको बैठकले उद्योग दर्ता पश्चात वातावरणीय प्रभाव मुल्याकंन गरेर मात्र खानी तथा गिट्टी बालुवाको उत्खनन् र निर्यातको अनुमति दिने निर्णय गरेको छ। निर्णयसँगै उद्योग दर्ता तथा र वातावरणीय प्रभाव मुल्याकंनसम्बन्धी सूचना समेत सार्वजनिक गरेको छ। नगरपालिकाले ढुंगाखानी, बालुवा, गिट्टीको साथै ढुवानी सम्बन्धमा राजस्व संकलन गर्नेगरी आफ्नो सक्रियता बढाएको उपमेयर तथा राजश्व परामर्श तथा स्रोत निर्धारण समिति संयोजक अप्सरादेवी न्यौपाने महतले बताइन्। यदी नीजि तथा सार्वजनिक स्थानको नदीजन्य वस्तु बालुवा, गिट्टी अवैधरुपमा उत्खनन् तत्काल निर्यात कार्य बन्द गरिने नगरपालिकाले जनाएको छ। स्थानीय तह मौन जिल्लाको तिला कर्णाली र हिमा कर्णाली नदीमा नदीजन्य वस्तु बालुवा गिट्टी अवैध रुपमा उत्खनन् र चोरी निकासी बढ्दै गएको छ। तर यस विषयमा जिल्लाका अन्य स्थानीय तहले भने चासो दिएका छैनन्। स्थानीय तहका जनप्रतिनिधि र कर्मचारीले विकास निर्माणमा बजेट पुगेन भन्दै दाताको खोजी गरे पनि आन्तरिक राजश्व संकलनमा चासो दिएको पाइँदैन । स्थानीय तहका लागि आन्तरिक राजश्व संकलन गर्न सकिने नदीजन्य वस्तु गिट्टी बालुवा लाखौं घनमिटर रातदिनै चोरी निकासी र उत्खनन हुँदा ठेकेदार तथा तस्कर मात्र पोसिने काम भइरहेको छ। उनीहरुले अनुमतिविना नदीको धार र स्वरुप परिवर्तन हुने गरी डोजरको प्रयोग गरेर नदीजन्य पदार्थको उत्खनन् गर्दै आएका छन्।"
एसईई परीक्षा: 'मोबाइलबाटै चिट चोर्ने सुविधा?',"राजविराज : एसईई परीक्षामा मोबाइलबाट चिट चोरि हुने गरिएको भेटिएको छ। परीक्षार्थीले चिट चोर्न गेस पेपर र कागजको साटो सप्तरीमा मोबाइल प्रयोग गर्न थालेको पाइएको हो। परीक्षा केन्द्रमा बिहान आठ बजेदेखि सुरु भएको गणित विषयको परीक्षामा बुधबार महावीर मावि हनुमाननगरबाट परीक्षा दिइरहेका मधुकुमारी मण्डल, भुपेन्द्रकुमार साह र बैजु राम पक्राउ परेको विद्यालयले जनाएको छ। उनीहरुले लवन मावि बमनगामा कट्टीबाट परीक्षा फारम भरेका थिए। चिट चोर्न मोबाइल प्रयोग गरेको पाइएकाले उनीहरुको आजको परीक्षा रद्द गरिएको केन्द्राध्यक्ष डम्बरनारायण यादवले बताए। यसैगरी बमनगामा कट्टी परीक्षा केन्द्रबाट परीक्षा दिइरहेका एक परीक्षार्थी पनि बुधबार पक्राउ परेका छन्। तिलाठी कोइलाडी लौनियाका बुधेश्वर यादवलाई मोबाइल प्रयोग गरेको पाइएपछि पक्राउ गरिएको जिल्ला शिक्षा विकास तथा समन्वय इकाइले पुष्टि गरेको छ। परीक्षा केन्द्रमा विद्युतीय सामाग्री ल्याउन निषेध गरिए पनि जुत्ता र संवेदनशील अंगमा मोबाइल लुकाएर ल्याइ चिट चोर्न प्रयोग गरेको पाइएको जिल्ला शिक्षा विकास तथा समन्वय इकाईका वीरेन्द्र चौधरीले बताए। जनता मावि बसबिट्टीबाट परीक्षा दिइरहेका दुईजना विद्यार्थीले पनि मोबाइल प्रयोग गरेको फेला परेपछि उनीहरुलाई बुधबार प्रहरीले नियन्त्रणमा लिएको छ। पहिलो दिन फेला परेको वेवारिसे मोबाइल अनुसन्धानका क्रममा ह्याप्पीलैण्ड सेकेण्ड्री माविका अनील साह र विमल दासको रहेको पत्ता लागेपछि बुधबारको परीक्षा सकिने बित्तिकै उनीहरुलाई प्रहरीले नियन्त्रणमा लिएको छ। चिट चोर्नका लागि गेसपेपर र कागजपत्र लैजान र लेख्न झन्झटिलो हुने र पक्राउ पर्ने सम्भावना पनि बढी भएकाले मोबाइल प्रयोग हुन थालेको विद्यार्थीहरु बताउँछन्। मोबाइल प्रयोग गरी वाट्सअप, भाइबर र फेसबुक चाट म्यासेञ्जरको माध्यमबाट प्रश्नपत्रको तस्बिर खिचेर बाहिर पठाउने र सोही माध्यमबाट उत्तरहरु आएपछि उत्तर पुस्तिकामा उतार्ने गर्छन्। परीक्षा सञ्चालन भइरहेको अवधिमा पुग्ने प्रमुख जिल्ला अधिकारीसहितको प्रहरी, प्रशासन, शिक्षाका कर्मचारी, पत्रकार, स्थानीय पदाधिकारीको छुट्टाछुट्टै टोलीले चेक गरुञ्जेल मर्यादित तथा शान्तिपूर्ण रहने परीक्षा केन्द्र टोली फर्कने वित्तिकै मोबाइलबाट उत्तर सार्न व्यस्त हुने गरेको टोलीमा संलग्नहरु स्वीकार्छन्। कमलेश्वरी किशुन झौलाई मावि बनरझुला केन्द्रमा मोबाइललगायत फ्लाप कपीबाट चिट चोराएको भेटिएपछि पाँचजना निरीक्षक पक्राउ परेका छन्। उक्त विद्यालयमा चिटका लागि प्रयोग भएको वेवारिसे मोबाइल समेत फेला परेको छ। मोबाइल प्रयोग गरेर विद्यार्थीलाई चिट चोराउने कार्यमा संलग्न रहेको आरोपमा खडक नगरपालिका ४ का देवनारायण मण्डल, वडा नम्बर ९ का मनोजकुमार चौधरी र वडा नम्बर १० का रामसुन्दर चौधरी, सुरुङ्गा नगरपालिका ४ का लगेन्द्रप्रसाद चौधरी र वडा नम्बर ८ का रामानन्द चौधरी पक्राउ परेको सशस्त्र प्रहरी गण नम्बर ६ का एसपी खेम थापाले बताए। उनीहरुलाई तत्काल परीक्षा केन्द्रबाट निष्कासित गरी इलाका प्रहरी कार्यालय कडरबोना ल्याइएकोमा जिल्ला प्रहरी कार्यालय सप्तरी पठाइएको इप्रका कडरबोनाका इन्स्पेक्टर सुरेन्द्र श्रेष्ठले जानकारी दिए।परीक्षा अमर्यादित भएको विषयमा केन्द्राध्यक्ष रामअवतार गुप्तालाई समेत सोधपुछ गरिएको छ।"
सर्लाहीमा दुईजनाको मृत्यु,मलंगवा : सर्लाहीको गोडैता नगरपालिका ६ बगदह चिनी उद्योग नजिक उखु लोड भएकाे ट्याक्टरमुनि एक जना मृत अवस्थामा फेला परेका छन् । बलरा नगरपालिका ५ अर्नाहाका २६ वर्षीय शम्भु महतो मृत भेटिएको जिल्ला प्रहरी कार्यालय सर्लाहीले जनाएको छ । ना १ त ६६६६ नम्बरको ट्याक्टरको टेलरमुनि प्लाष्टिक ओछ्याएर सुतिरहेको अवस्थामा गएराति १२ बजेतिर उनकाे शब फेला परेको हो । मृतकको टाउको टेलर बाहिर निस्केकोले अन्य कुनै सवारी साधनले रातिको समयमा किचेको हुन सक्ने प्रहरीले अनुमान गरेको छ । कम्बल ओढेर सुतिरहको अवस्थामा उनकाे नाक मुखबाट रगत निस्केको र टाउको पछाडीको भाग किचिएको प्रहरीले जनाएको छ । महतो ट्याक्टर चालक हुन् । प्रहरीले घटनाको अनुसन्धान गरिरहेको छ । त्यसैगरी मंगलबार साँझ भैंसी चराउन गएकी इश्वरपुर नगरपालिका १५ सुक्नाहका राकेश साहको ५ वर्षीय छोरी काजल साहको लडेर मृत्यु भएको छ । भैसी बाँधेको डोरी उनको कम्मरमा बाँधेर घर आउँदै गर्दा भैंसी अचानक भागेपछि उनी लछार पछार भएर घाइते बनेकी थिइन् । उनलाई उपचारका लागि वयलबासतर्फ लैजादैँ गर्दा मृत्यु भएको प्रहरीले जनाएको छ ।
युवा विदेश पलायन : तराईका फाँट बाँझै,"टीकापुर : जानकी गाउँपालिका६ का रामबहादुर विकको घरसँगै जोडिएको तीन क्विन्टल धान फल्ने एक बिघा जमिन बाँझै छ। केही वर्षअघि अरूको खेतमा समेत खेती गर्दै आएका उनका दुवै छोरा विदेश लागेपछि ६७ बर्से उनले खेत बाँझै छाडेका हुन्। कामको खोजीमा उनका जेठा छोरा ४ वर्षअघि भारत पसे भने कान्छा छोरा २ वर्षदेखि मलेसियामा छन्। खेतीपाती गर्ने छोरा विदेसिएपछि रामबहादुरको उर्वर जमिन बाँझै रहेको हो। ३ वर्षअघिसम्म ३० क्विन्टल धान र १८ क्विन्टलसम्म गहुँ फलेको यो खेत अहिले बाँझै छ, खेत देखाउँदै रामबहादुरले भने। काम गर्ने दुइटै छोरा विदेसिए, अधिया बनाउने मान्छे भेटिँदैनन् आफूले गर्न सकिन्नँ। रामबहादुर मात्रै नभई उनकै गाउँका अन्य किसानको अवस्था पनि उस्तै छ। काम गर्ने उमेरका युवा धमाधम विदेसिन थालेपछि अधिकांश उब्जाऊ जमिन बाँझो रहन थालेको छ। जानकी गाउँपालिका९ का हरि चौधरी कुनै समय १५ बिघा जमिनमा खेती गर्दै आएका थिए। १८ जनाको उनको ठूलो परिवारका ४ जना विदेशमा छन्। घरमा वृद्ध हरि, ४ बुहारी र बालबालिका मात्र छन्। खेतीकिसानी गर्ने छोराहरू विदेसिएपछि उनले आफ्नै ३ बिघा जमिन अधियाँ (बटैया) दिएका छन्। अधियाँबाट आएको धान, गहुँले उनको परिवारलाई खान पनि धौ धौ हुन्छ। मेरो परिवार ठूलो छ, अधियाँबाट आएको त खान पनि पुग्दैन, छोरा विदेसिएपछि खेती छाडेको बताउँदै उनले भने, विदेशबाट उनीहरूले पठाएको पैसाले किनेर खाने गरेका छौं। आफ्नो उर्वर जमिन बाँझै राखेर किनेर खानुपर्ने बाध्यता अहिले कैलालीका धेरै किसानको छ। गाउँघरका युवाहरू विदेसिनेको लहर नै चलेपछि खेतीयोग्य जमिनसमेत बाँझै रहने गरेको छ। गाउँका धेरै युवा विदेसिएका छन्, राम्रो आम्दानी नहुने भएपछि खेतीयोग्य जमिन पनि बाँझै रहने अवस्था छ, टीकापुर नगरपालिका३ का कालिराम थारुले भने, पहिले पहिले किसान विदेश जाँदैनथे, खेतबारीमै काम गर्थे तर अचेल विदेश जानेको लहर नै चलेको छ, त्यसैले खेतीयोग्य जमिन बाँझै छ। यस क्षेत्रका बासिन्दाहरु अधिकांश भारत जाने गरेकोमा पछिल्लो समय मलेसिया, दुबई, कतार, दक्षिण कोरिया र केही युवाहरु जापान समेत पसेका छन्। भारत पसेकाहरू खेतीपातीका बेला घर आउने भए पनि तेस्रो मुलुक जानेहरू भने २३ वर्षमा आउने गरेकाले खेत बाँझै रहन थालेका हुन्। टीकापुर नगरपालिकाले केही समयअघि सार्वजनिक गरेको नगर पाश्र्वचित्रको तथ्यांकअनुसार यो नगरपालिकाबाट मात्रै झन्डै १८ हजार विदेसिएका छन्। खेतीयोग्य जमिन बाँझो हुनुको कारण युवाहरू विदेसिनु मात्र होइन। समयमा मलखाद नपाउनु, सिँचाइ नहुनु, उत्पादनको उचित मूल्य नपाउनुले पनि कृषि पेशाप्रति कृषक उदासिन बन्दै गएका किसानहरु नै बताउछन। काम गर्ने उमेरका युवा धमाधम विदेसिन थालेपछि अधिकांश उब्जाऊ जमिन बाँझो रहन थालेको छ। लागत अनुसार किसानले उत्पादनको मूल्य नपाउनु र समयमा मलखाद्य उपलब्ध नहुनुले पनि किसानहरु खेती गर्न छोड्दै गएका छन्। टीकापुर नगरपालिका वडा नं १ लक्ष्मीराज शर्माले वर्षभरि मेहनत गरेको उत्पादनको मूल्य सरकारले समयमा नतोकेपछि सस्तोमा बिक्री गर्नुपर्ने बाध्यता रहेको बताए। यो पटक युरिया नै पाइएन, सरकारले धानको मूल्य किसानको धान बिक्री भएपछि मात्रै तोक्छ शर्माले भने युवाहरु विदेसिन थाले, जसले खेती गरिरहेका छन्, तीनलाई पनि सरकारले प्रोत्साहन गर्दैन, त्यसैले यहाँका अधिकांश जमिन बाँझै छन्। युवाको विदेस मोह र कृषिप्रति सरकारको उदासिनताले खाद्यान्नका लागि उर्बर भूमि मानिएको कैलालीमा जमिन बाँझै रहने गरेको छ। विदेसमा पसिना बगाएर कमाएको रेमिट्यान्ससमेत वैदेशिक रोजगारीमा गएका परिवारहरुले खाद्यान्न किन्नमा खर्चने गरेका छन्। यसले एकातर्फ जमिन बाँझै रहने गरेको छ भने अर्कोतर्फ विदेशमा बगाएको पसिनासमेत खाद्यान्न खरिद जस्ता न्यूनतम आवश्यकता पूर्ति मै खर्च हुने गरेको छ।"
दुई बालिकालाई जबरजस्ती गरेको आरोपमा ५३ वर्षीय पक्राउ,विराटनगरः दुई बालिकालाई यौन दुर्व्यवहार गरेको अभियोगमा इटहरीमा एकजनालाई प्रहरीले पक्राउ गरेको छ।इटहरी३ निवासी ५३ वर्षीया देवीबहादुर लिम्बू ११ र ७ वर्षीया बालिका दुर्व्यवहार गरेको आरोपमा पक्राउ गरेको प्रहरीले जनाएको छ। नेपाल प्रहरीबाट रिटायर्ड भएर घरमै बसेका लिम्बूसँग केटाकेटी झुमिरहने र सोहि बहानामा उनीहरुमाथि गलत नजर राख्दै दुर्व्यवहार गर्ने गरेको पाइएको इलाका प्रहरी कार्यलय इटहरीका प्रमुख डिएसपी समिरचन्द्र खरेलले जानकारी दिए। लिम्बूले ११ वर्षीया बालिकालाई पटकपटक करणी गर्ने गरेको स्वीकारेको डिएसपी खरेलले जानकारी दिए। पीडितलाई स्वास्थ्य परीक्षणका लागि अस्पताल पठाइएको छ। लिम्बूले चैत्र ८ गते ती बालिकालाई अन्तिम पटक करणी गरेको बताइएको छ। बालिकालाई जबरजस्ती गरेको बारे परिवारका सदस्यले थाहा पाएपछि इटहरी प्रहरीलाई उजुरी गरेको थियो। त्यस्तै सोहि व्यक्तिले अन्य एक ७ वर्षीया बालिकालाई पनि दुर्व्यवहार गरेको उजुरी परेको छ। चैत्र १ गते लिम्बूले आफूसँग खेल्न आउने बालिकामध्ये ७ वर्षीय बालिकाको पनि संवेदनशील अंग छुने गरेको प्रहरीमा उजुरी परेको छ। चैत्र १० गते पक्राउ परेका लिम्बूलाई प्रहरी म्याद थप गरी थप अनुसन्धान भइरहेको प्रहरीले जनाएको छ।
निर्मला हत्या प्रकरण : निलम्बित डीएसपी जीसी ९ लाख धरौटी बुझाएर रिहा,"महेन्द्रनगर : निर्मला हत्याप्रकरणमा प्रमाण नष्ट र यातना कसुरको अभियोग लागेका केन्द्रीय अनुसन्धान ब्युरो (सीआईबी) का निलम्बित डीएसपी अंगुर जीसीलाई अदालतले धरौटीमा छाड्न आदेश गरेको छ। थुनछेक बहसपछि न्यायाधीश डा राजेन्द्र कुमार आचार्यको इजलासले बुधवार तत्कालीन डीएसपी जीसीलाई ९ लाख धरौटीमा छाड्न आदेश गरेको हो। यातना कसुरमा ५ लाख र प्रमाण नष्ट गरेको कसुरमा ४ लाख गरी दुवै मुद्दामा ९ लाख धरौटीमा छाड्न आदेश भएको छ, श्रेस्तेदार हरिकृष्ण अवस्थीले भने, धरौटी माग गरिएको रकम पनि जम्मा भइसकेको छ। उनका अनुसार धरौटी माग गरिएको रकम बुझाएर उनी बुधवार नै हिरासतमुक्त भएका छन्। सोमबार अदालतमा उपस्थित भएका जीसी न्यायीक हिरासतमा रहेका थिए। सोमबारदेखि नै सुरु भएको बयान लिने क्रम मंगलबार सकिएपछि थुनछेक बहस सुरु भएको थियो। बुधवार थुनछेक बहसपछि सकिएपछि इजलासले धरौटीमा छाड्न आदेश गरेको हो। मंगलबार जाहेरीकर्ताका तर्फबाट बसन्त गौतमले बहस गरेका थिए भने बुधवार सरकारी वकिल कार्यालयका सहायक जिल्ला न्यायधीवक्ता मोहनी प्रसाद जोशीले बहस गरे। यस्तै प्रतिवादीका तर्फबाट भने अधिवक्ता पदमराज शर्माले बहस गरेका थिए। यसअघि निर्मला पन्तको बलात्कार र हत्या प्रकरणमा प्रमाण नष्ट गरेको र यातना दिएको अभियोग लागेका तत्कालीन एसपी डिल्लीराज विष्टलाई पनि अदालतले साढे १० लाख रुपैयाँ धरौटीमा छाड्न आदेश दिएको थियो। फागुन अन्तिम साता अदालतले अन्य ६ जना प्रहरी अधिकारीहरूलाई पनि धरौटीमा रिहा गरेको थियो। अदालतले तत्कालीन डिएसपी ज्ञानबहादु सेठ्ठिलाई ९ लाख, इन्सपेक्टर एकिन्द्र खड्कालाई ९ लाख, सब इन्सपेक्टर जगदीश भट्टलाई चार लाख, सइ हरिसिंह धामीलाई साढे ३ लाख, सइ रामसिंह धामीलाई ३ लाख र प्रहरी जवान चाँदनी साउदलाई साढे २ लाख धरौटीमा रिहा गरेको थियो। गत पुस ३ गते निर्मला पन्तकी आमा दुर्गादेवीले प्रमाण नष्ट गरेको आरोपमा सार्वजनिक न्यायविरुद्धको कसुरमा तत्कालीन जिल्ला प्रहरी कार्यालय कञ्चनपुरका प्रमुख डिल्लीराज विष्टसहित आठ प्रहरी कर्मचारीविरुद्ध मुद्दा दायर गरेकी थिइन्। प्रहरीले अभियुक्त भन्दै सार्वजनिक गरेका भीमदत्त नगरपालिका१९ बागफाँटाका दिलिपसिंह विष्टका दाजु खड्कसिंह विष्टले प्रहरी हिरासतमा अनुसन्धानका क्रममा भाइलाई यातना दिएको भन्दै प्रहरी प्रमुख विष्टसहित चार जनाविरुद्ध मुद्दा दायर गरेका थिए। गत साउन १० गते साथीको घरमा पढ्न गएकी भीमदत्त नगरपालिका २ उल्टाखामकी १३ वर्षीया निर्मला पन्तको ११ गते उखुबारीमा बलात्कारपछि हत्या गरिएको अवस्थामा शव भेटिएको थियो। उनको बलात्कारपछि हत्या भएको ८ महिना पुग्न लाग्दा समेत अहिलेसम्म हत्यारा पक्राउ पर्न सकेको छैन।"
बलात्कार आरोपमा पक्राउ,बिर्तामोड : झापाको कमल गाउँपालिकाबाट प्रहरीले बलात्कारको आरोपमा एकजनालाई पक्राउ गरेको छ। कमल गाउँपालिकाकी २० वर्षीय युवतीलाई बलात्कार गरेको अभियोगमा सोही स्थानका ४२ वर्षीय शम्शेर तामाङलाई इलाका प्रहरी कार्यालय दमकले पक्राउ गरेको हो। पीडित महिलाको परिवारले जाहेरी दिएको आधारमा तामाङलाई मंगलबार राति पक्राउ गरेको जिल्ला प्रहरी कार्यालय झापाका प्रहरी नायव उपरीक्षक (डिएसपी) महेन्द्रकुमार श्रेष्ठले जानकारी दिए। पक्राउ परेका तामाङलाई इलाका प्रहरी कार्यालय दमकमा राखेर थप अनुसन्धान भइरहेको श्रेष्ठले बताए।
जथाभावी दोहनले जोखिम,"बेनी : बेनी५ को बगुवा खोलास्थित म्याग्दी नदी किनारमा बस्ती र बालजागृति आधारभुत विद्यालय क्षेत्र कटानको जोखिम बढेको भन्दै नगरपालिकाले ढुंगा, गिट्टी र बालुवा उत्खनन्मा रोक लगाएको छ। उपकरण प्रयोग गर्न नपाउने नीतिगत व्यवस्था विपरित म्याग्दी नदीको बहाव परिवर्तन हुने गरी उत्खनन् भएको पाइएपछि त्यसमा रोक लगाइएको नगरपालिकाले जनाएको छ। नगरपालिकाका प्रमुख प्रशासकीय अधिकृत हरिप्रसाद शर्माले कार्यपालिकाको अनुगमन टोलीले उत्खनन् भइरहेको बगर छेउमा रहेको क्रसर उद्योगका सञ्चालकलाई रोक्न निर्देशन दिएको बताए। नदीजन्य पदार्थ जिल्ला अनुगमन समितिले सहायक प्रमुख जिल्ला अधिकारी लीलादेवी अर्यालको नेतृत्वमा गठन गरेको उपसमितिले बगुवा खोला क्षेत्रको म्याग्दी नदीको बगरमा मनोमानी हिसाबले अध्याधिक दोहनउत्खनन गरी खोलाको बहाव परिवर्तन भएको र प्रारम्भिक वातावरणीय प्रभाव मूल्यांकनको प्रक्रिया पूरा नगरेको प्रतिवेदन फागुन ९ गते बुझाएको थियो। टोलीले नगरपालिकाले लगाएको ठेक्कामा नियमित अनुगमन गर्न, तोकिएको परिणामको सामग्री उत्खनन्पछि उत्खनन् बन्द गराउन र निजी जग्गामा गरिएको उत्खनन् तत्कालन बन्द गराई कानुनी प्रक्रिया पुरा गराउन सुझाव दिएको थियो। नदी किनारमा रहेको प्रकाश बानिया, भीमबहादुर बानिया र नारायण जीसीको जग्गामा गरिएको उत्खनन् वातावरणीय हिसाबले प्रतिकुल भएको प्रतिवेदनमा उल्लेख छ। बगुवाखोलास्थित जीसी क्रसर उद्योगका सञ्चालक नारायण जीसीले भने खोलाले कटान गरेर बहाज परिवर्तन गरेको र आफूहरुको निजी जग्गाको बगरबाट उत्खनन् गरेको बताए। १० वर्षअघि कानुनी प्रक्रिया पुरा गरेर म्याग्दीका विकास आयोजनालाई आवश्यक पर्ने निर्माण सामग्री आपूर्ति गर्न सञ्चालन गरेको उद्योगलाई केही जनप्रतिनिधिले पूर्वाग्रही भएर अनुगमनको बाहनामा बदनाम गर्न खोजेको दावी गरे।"
२६ दिनपछि सप्तकोसीमा भेटियो रमिलाको शव,विराटनगर : मोरङको बेलबारी४ की २६ वर्षीया रमिला राईको शव हत्या भएको २६ दिनपछि सप्तकोसी नदीमा भेटिएको छ। राईको शव कोसी ब्यारेजबाट लगभग तीन सय मिटर दक्षिणतर्फ सप्तरीको हनुमाननगर कंकालिनी नगरपालिका १ भारदह नजिकै बुधबार भेटिएको हो। बेलबारी नगरपालिकाका तत्कालीन एमालेका पूर्वअध्यक्ष एवं सत्तारुढ दल नेकपाका नेता योगेन्द्र गुरुङले राईको हत्या गरेर शव सप्तकोसीमा फालेको स्वीकार गरेका छन्। मोरङ प्रहरी प्रमुख एसपी मनोजकुमार केसीका अुनसार सेतो बोरामा हात खुट्टा बाँधेर फ्यालेको अवस्थामा शव भेटिएको हो। माछा मार्नेक्रममा बोराभित्र शव देखेपछि माझीले प्रहरीलाई खवर गरेका थिए। प्रहरीकै आग्रहमा उनीहरुले डुंगाको प्रयोग गरेर लगभग दुई घण्टा लगाएर शव बाहिर निकालेका हुन्। राईका आफन्तले शव रमिलाकै भएको पुष्टि गरेपछि प्रहरीले मुचुल्का तयार पारेको छ। प्रहरीका अनुसार नेकपा नेता गुरुङले फागुन १७ गते राति हत्या गरेर १८ गते बिहान २ बजेर ५६ मिनेटमा राईको शव कोसी ब्यारेजमा फालेको बयानका क्रममा स्वीकार गरेका छन्। गुरुङलाई प्रहरीले फागुन २४ गते इलामबाट पक्राउ गरेको थियो। प्रहरीसँगको बयानमा गुरुङले हत्या गरेर बा १५ च ७९१६ नम्बरको कारमा राखेर शव कोसीमा फालेको स्वीकार गरेका हुन्। सिसी टिभी फुटेज मा योगेन्द्रको गाडी फागुन १७ गते राति साढे १२ बजे सुनसरीको इटहरीबाट पश्चिम लागेको र शनिबार बिहान साढे ४ बजे सुन्दरहरैँचाको गोठगाउँबाट पूर्व लागेको देखिएको थियो । त्यही फुटेजको आधारमा प्रहरीले उनलाई खोजी गरेको थियो। हत्या गरिएकी राई र गुरुङबीच प्रेम सम्बन्ध रहेको पनि खुलेको छ। बाहिर मापसे गरेर गुरुङको घरमा पुगेपछि झगडा भएको र सोही क्रममा राईको हत्या गरेको बयानबाट खुलेको छ। रमिला बेपत्ता भएपछि आफन्तले प्रहरीलाई खवर गरेका थिए। रमिला बेपत्ता भएको भन्दै उनकी बहिनीले फोन गरेपछि गुरुङसमेत पटकपटक रमिला बस्दै आएको माइती घरमा पुगेका थिए। रमिलाको खोजी गर्न भन्दै गुरुङले समेत इलाका प्रहरी कार्यालय बेलबारीका प्रहरी निरीक्षक रामकुमार राईलाई फोन गरेर गर्लफ्रेन्ड हराएकाले तनाव भएको बताएका थिए। हत्या गरिएकी राई सम्बन्ध विच्छेद गरेर बेलबारीस्थित माइतीमै बस्दै आएकी थिइन्। उनकी एक छोरी छन्। गुरुङका भने श्रीमती र दुई छोरा काठमाडौंमा बस्दै आएका छन्। उनी नोबेल सामुदायिक अस्पताल बेलबारीका अध्यक्ष हुन्। हत्या भएको दिन राई र गुरुङ सुन्दरहरैँचाको विराटचोकस्थित हवना रेष्टुरेण्टमा गएको खुलेको छ। त्यहाँ मादक पदार्थ सेवन गरेर शुक्रबार राति ११ बजेतिर योगेन्द्रले सबैलाई लिएर घर फर्किएका थिए। उनले रमिलाकै घर छेउमा रहेकी महिला र सोही टोलका युवकलाई छोडेपछि रमिलालाई भने गाडीमै लिएर घरतर्फ गएका थिए। गुरुङमाथि प्रहरीले दुई मुद्दा चलाउन म्याद थप गरेर अनुसन्धान गरिरहेको छ। व्यक्ति बेपत्ता पारेको कसुरमा र कर्तव्य ज्यान मुद्दा चलाउन अदालतबाट म्याद थप गरेर अनुसन्धान भइरहेको एसपी केसीले जानकारी दिए। राईको शव भेटिएपछि अनुसन्धान सहज बनेको एसपी केसीको भनाइ छ।
एसईईका परीक्षार्थीलाई मास्क,"स्याङ्जा : माध्यमिक शिक्षा परीक्षा (एसईई) दिने परीक्षार्थीलाई वालिङ् जेसिजले मास्क वितरण गरेको छ। सिद्धार्थ राजमार्ग अन्र्तगत वालिङ् नगरपालिकाले सडक चौडा गरिरहेका बेला धुलोबाट परीक्षार्थी प्रभावित नहोउन भन्ने उद्देश्यले परीक्षार्थीलाई मास्क उपलब्ध गराइएको हो।साथै, जेसिजले विद्यार्थी, शिक्षक र सुरक्षाकर्मीलगायत वालिङ् क्षेत्रमा एक हजार ५ सयवटा मास्क वितरण गरेको जनाएको छ। 'सडक विस्तार जारी रहेका बेला विद्यार्थी धुलोको कारणले बिरामी हुनगई परीक्षा प्रभावित हुन नदिन परीक्षा केन्द्रमा नै पुगेर मास्क वितरण गरिएको जेसीजका पूर्व अध्यक्ष प्रदीप कोइरालाले जानकारी दिए। 'मानवताको सेवा जीवनको सर्वोत्तम कार्य' लाई मुल मन्त्र ठान्ने जेसीजलाई वालिङ् नगरपालिकाले माक्स उपलब्ध गराएको जेसीजका अध्यक्ष राजु तिवारीले बताए।'मास्कको प्रयोगले धुँवा, धुलोबाट जोगिनुका साथै रुघाखोकी, ज्वरोजस्ता संक्रमण कम हुन्छ,' अध्यक्ष तिवारीले भने। आइतबारबाट सुरु भएको एसईईमा स्याङ्जाबाट ५ हजार ९ सय १० जना परीक्षार्थी सहभागी छन्। नियमिततर्फ ५ हजार ७ सय ४३ र ग्रेड वृद्धितर्फ १ सय ६७ परीक्षार्थी सहभागी छन्। जिल्लाका एक सय ७४ माध्यमिक विद्यालयका परीक्षार्थीलाई ३३ वटा केन्द्र निर्धारण गरी परिक्षा दिने व्यवस्था मिलाइएको शिक्षा विकास तथा समन्वय इकाई प्रमुख घनश्याम पौडेलले जानकारी दिए।"
लागुऔषधसहित दुई पक्राउ,"विराटनगरः लागुऔषसहित दुई युवा इटहरीबाट पक्राउ परेका छन्। अफिमको मिसावट भएका विभिन्न नामकका ट्याब्लेट औषधि बिक्री गर्दै गरेका युवालाई इटहरी प्रहरीले पक्राउ गरेको हो। इटहरीका अलगअलग स्थानबाट सोमबार प्रक्राउ गरिएको इटहरी प्रहरी प्रमुख डिएसपी समिरचद्र खरेलले जानकारी दिएका छन्। उनका अनुसार लागुऔषध प्रयोगकर्ता बनेर लागुऔषध खरिद गर्दै गरेको अवस्थामा उनीहरुलाई पक्राउ रेको हो। सामान्यढंगले हेर्दा बिरामीले प्रयोग गर्ने औषधिजस्तो देखिए पनि यस्ता औषधिमा अफिमको मात्रा हुने गरेको प्रहरीले जनाएको छ। यसलाई मिसाएर खानेदेखि डोजसमेत बढाएर खाँदा दलागुऔषधको काम गर्छ। डिएसपी खरेलले इटहरीमा लागुऔषध प्रयोग र बिक्री वितरण गर्नेको ठूलै समूह भएको हुँदा यि व्यक्तिमार्फत उक्त गिरोहसम्म पुग्ने विश्वास लिइएको बताए। इटहरी ४ को राजमार्गमा को ३३ प ५७२२ नम्बरको मोटर साइकल जाँच गर्दा पक्राउ गरेका मोरङ बवियाबृताका जीतेन्द्र राजवंशी इटहरी४ हलगडामा बस्छन् । त्यस्तै पाँचथर घर भइ इटहरी२ मा डेरा गरी बस्ने दिनेस संग्रौलाको कोठाबाट पनि लागुऔषध बरामत भएको हो। राजवंशीको साथबाट नाइट्रेजेपाम ट्यावलेट १ सय ८० पत्ता, ट्रामाडोल क्याप्सुल ४०० पत्ता रहेको छ। त्यस्तै उनको कोठाबाट समेत स्पासमेपिभन ५ सय ८४ क्याप्सुल, स्पापेन सीप्लस ८ सय ५० ट्वावलेटलगायत विभिन्न नामका औषधि भेटिएको प्रहरीले जानकारी दिएको छ। त्यस्तै सांग्रौलाको कोठाबाट भने ट्रामाडोल नामको औषधि ३ हजार २ सय ३० क्याप्सुल भेटिएको छ।प्रहरीले दुबैलाई लागुऔषध खरिद तथा बिक्री वितरणअन्तर्गत मुद्धा चलाइने बताएको छ।"
शनिबार पनि एसईई परीक्षा,"काठमाडौं : परीक्षा नियन्त्रण कार्यालयले यो वर्ष शनिबार पनि माध्यमिक शिक्षा परीक्षा (एसईई) सञ्चालन गर्ने भएको छ। परीक्षा तालिका पनिकाले यसअघि नै सार्वजनिक गरिसकेको छ। परीक्षा चैत १० गतेदेखि सुरु भएको हाे। विगतका वर्षमा शनिबार बिदा दिने चलन थियो। यो वर्ष भने परीक्षा सञ्चालन गर्ने तालिका सार्वजनिक भए पनि नेत्र विक्रमचन्द विप्लव नेतृत्वको नेपाल कम्युनिस्ट पार्टीले सोही दिन आमहड्तालको घोषणा गरेको छ । उक्त दिन अनिवार्य स्वास्थ्य, जनसंख्या तथा वातावरण विषयको परीक्षा छ। परीक्षा नियन्त्रण कार्यालयले परीक्षालाई कसरी सहज रुपमा सञ्चालन गर्ने भन्ने विषयमा छलफल भइरहेको जनाएको छ। चैत १० गतेबाट सुरु भएको सईई परीक्षा २१ गते सम्पन्न हुँदैछ। परीक्षामा चार लाख ७५ हजार सहभागी छन्।"
सुत्केरीको मृत्युपछि सेती अञ्चल अस्पतालको सेवा ठप्प,"धनगढी : सुत्केरीको मृत्युपछि सेती अञ्चल अस्पतालको प्रसूति सेवा प्रभावित भएको छ । दैनिक २० भन्दा बढी गर्भवती आउने अस्पतालमा पाँच दिनयता एक जना मात्र भर्ना भएका छन् । शल्यक्रिया गरेको चौथौ दिन चैत ७ गते धनगढी उपमहानगरपालिका१२ की रेखा कडायत थापाको मृत्यु भएको थियो । त्यस दिनयता एक जनाबाहेक सुत्केरी हुन कोही नआएको अस्पतालले जनाएको छ । मृतकका आफन्तले चैत ८ र ९ गते अस्पतालमा तोडफोड गरेका थिए । प्रसूति कक्षमा ७० शड्ढया छन् । अस्पतालका सुपरिन्टेन्डेन्ट डा हेमराज पाण्डेका अनुसार घटनाअघि दैनिक २० देखि २५ महिला सुत्केरी हुन्थे । घटनापछि गलत सन्देश प्रवाह हुँदा कोही नआएको उनले बताए । डाक्टर, स्वास्थ्यकर्मी तथा नर्सको मनोबल पनि घटेकाले जटिल खालका बिरामीलाई भर्ना नलिइएको उनले सुनाए । यो घटनाले डाक्टरको मनोबल कम भएको छ, उनले भने, यो राम्रो होइन । सुदूरपश्चिमको सुविधासम्पन्न अस्पतालका रूपमा यसलाई लिने गरिएको छ । २५ गर्भवतीमध्ये २० सामान्य र पाँच जनाको अप्रेसनमार्फत प्रसूति गरिँदै आएको थियो । सजिलै गर्न सकिने केस मात्र भर्ना गरिने उनले बताए । अस्पतालमा आईयू भए पनि एउटा मात्र भेन्टिलेटर छ । नवजात शिशु राख्ने एनआईसीयू पनि छैन । काम चलाउन सेमी एनआईसीयू छ । थप सेवा नहुँदासम्म काम गर्न गाह्रो स्थिति रहेको उनले सुनाए । उनका अनुसार सुत्केरी मृत्यु प्रकरणको अनुसन्धान विशेष टोलीले अघि बढाएको छ । काठमाडौंको थापाथलीस्थित प्रसूतिगृहका वरिष्ठ चिकित्सक सन्देश पौडेल नेतृत्वको टोली छानबिन गर्न आएको अस्पतालले जनाएको छ । मृतकका आफन्त र अस्पताल प्रशासनबीच पाँच बुँदे सहमति भएको थियो । छानबिन समिति गठन गर्ने, नवजात शिशुको निःशुल्क उपचार गर्ने, बच्चाको शिक्षाको व्यवस्था सामाजिक विकास मन्त्रालयले गर्ने, बच्चा २४ वर्ष हुँदासम्म अस्पतालमा निःशुल्क उपचार गर्ने र पालनपोषणका लागि मन्त्रिपरिषदमा प्रस्ताव लैजाने सहमति भएको थियो ।"
नगरपालिकामा तालाबन्दी,"मुगु : छायानाथ रारा नगरपालिकामा जनप्रतिनिधिले तालाबन्दी गरेका छन्। मेयर हरिजंग शाहीले एकलौटी काम गरेको भन्दै जनप्रतिनिधिले नै आइतबार नगरपालिकामा तालाबन्दी गरेका हुन्। तालाबन्दीले चार दिनदेखि नगरपालिकाबाट प्रवाह हुने सबै सेवाहरु ठप्प भएका छन्। नगरपालिकाको मुल गेट र अन्य फाँटमा तालाबन्दी गरेपछि नगरपालिकाबाट प्रवाह हुने सबै काम ठप्प हुँदा सेवाग्राही मर्कामा परेका छन्। मेयर शाहीले प्रदेश सरकारको ऐन विपरित ९ महिनासम्म पनि नगरसभा नबोलाएको, ४ महिनादेखि नगर कार्यपालिका बैठक नबोलाएको, नगरको वार्षिक समीक्षा समेत नगरेको लगायत मेयरमाथि आरोप लगाएका छन्।माग पूरा नभएसम्म नगरपालिकामा तालाबन्दी जारी रहने उप मेयर सुन्तला रोकायाले बताइन्। 'विद्यालयको कामका लागि नगरपालिकामा आउँदा नगरपालिकाको मुलगेटमै तालाबन्दी गरेको रहेछ।बन्दका कारण कसैलाई नभेटाएपछि विद्यालयको काम नगरेरै फर्कनु परेको छायानाथ रारा नगरपालिका११ स्थित प्रभात माध्यामिक विद्यालय रोवाका शिक्षक मैनादल बुढाले बताए। नगरपालिकामा तालाबन्दी भएपछि मेयर र उपमेयर दुवै पक्षलाई छलफल गराउन खोजे पनि मेयर जिल्ला बाहिर गएका कारण छलफल हुन नसकेको जिल्ला प्रशासन कार्यालयका प्रमुख जिल्ला अधिकारी जयकुमार घिमिरेले जानकारी दिए। नगरपालिकामा तालाबन्दी भएपछि सेवा प्रवाह रोकिएको छ भने कर्मचारी घाम तापेर घर फर्किरहेको छायानाथ रारा नगरपालिकाको स्वास्थ्य शाखा प्रमुख परशुराम नेपालीले बताए। चार दिनदेखि उप मेयर सुन्तला रोकायाको नेतृत्वमा १६ जना कार्यपालिका सदस्य र वडा अध्यक्षले तालाबन्दी गरेपछि नगरपालिकामा सेवा लिन आएका सेवाग्राहीहरु मर्कामा परेको सोही गाउँपालिका१२ का नन्दलाल बढुवालले बताए।"
ठडिँदै दुर्गमका विद्यालय,"लापा (धादिङ) : भूकम्प गएयताको ३ वर्ष टहरा, टेन्ट र आकाशमुनी बस्न बाध्य लापाका विद्यार्थी अहिले नयाँ भवनमा बस्न थालेका छन्। उत्तरी धादिङको विकट रुवीभ्याली गाउँपालिकाको लापाका विद्यालय भवन खच्चड तथा मान्छेले निर्माण सामाग्री बोकेर बनाइएका हुन्। सदरमुकाम धादिङवेशीबाट एक दिन गाडीमा र एक दिन पैदल हिँडेपछि पुगिने रुवीभ्याली गाउँपालिकाअन्तर्गतका ५ वटा विद्यालय पुनर्निर्माण गरिएका छन् भने ५ वटा निर्माणधीन छन्। हिउँदमा हिमपात र बर्खामा पानी र हुरीबतासको समस्या झेल्दै अध्ययन गरिरहेका विद्यार्थी नयाँ भवन पाएपछि दंग छन्। स्थानीय अभिभावक सोनाम तामाङले भने, भूकम्पपछि विद्यालयको पठनपाठन साह्रै विजोग थियो, हिमाली ठाउँ, चिसो हावा खुल्ला टहरामा राखेर पठनपाठन गराउँदा चिसोले सताउँथ्यो, निमोनियाको समस्या थियो तर अहिले भवन बनेपछि धेरै सहज भएको छ। साविकको लापा गाविस रुवीभ्याली गाउँपालिकाको केन्द्र सेर्तुङ र जिल्ला सदरमुकामसँग सडक सञ्जालले जोडिएको छैन। भूकम्पले क्षतिग्रस्त विद्यालय पुनर्निर्माणका लागि आवश्यक पर्ने सबै निर्माण सामाग्री खच्चड र मानिसले नै बोकेर ढुवानी गरेका थिए। पुनर्निर्माण सम्पन्न भएको रुप्टुङदेवी आधारभूत विद्यालय लापाका व्यवस्थापन समितिका अध्यक्ष भीमबहादुर तामाङले भने, हामीसँग बोकेर ल्याउनुको अर्को विकल्प पनि थिएन। विद्यालय निर्माण गर्दा छड, सिमेन्ट, बालुवा जस्तापातालगायतका सबै निर्माण सामाग्री स्थानीय अभिभावकलाई ज्याला दिएर र खच्चडलाई बोकाएर ढुवानी गरेका हौं। विद्यालय भवन पुनर्निर्माण भएपछि बालबालिका नियमित रूपमा विद्यालय आउने गरेको रुप्टुङदेवी आधारभूत विद्यालयका प्रधानाध्यापक मिम्वा तामाङले बताए। भूकम्पपछि अभिभावकले जन श्रमदान गरी टहरा बनाए पनि त्यहाँ पठनपाठन असहज थियो, तामाङले भने, भवन बनेसँगै सुविधा सम्पन्न डेस्क बेच्नसहित बालमैत्री कक्षा कोठा बनाइएका छन्। ससाना बालबालिका पनि नियमित विद्यालय आउन थालेका छन्। लापामै क्रियाशील नमस्ते ग्रामीण विकास समाज र युनाइटेड मिसन टु नेपालको साझेदारीमा २ करोड ८६ लाख खर्चेर ५ वटा विद्यालय भवन निर्माण गरी समुदायलाई हस्तान्तरण गरिएको छ। विद्यालय भवन हस्तान्तरणका लागि लापा पुगेका जिल्ला समन्वय समितिका प्रमुख जगन्नाथ नेपालले सुविधासम्पन भवन पाएपछि अब पठनपाठनमा सुधार गर्न शिक्षक तथा अभिभावकलाई सुझाव दिए। नेपालले भने, भौगोलिक रुपले विकट भएकाले विकासका सवै पूर्वाधारको विकास गर्न लापामा त्यति सहज छैन, यति विकट ठाउँमा पनि विद्यालय पुनर्निर्माण भइसकेका छन्। २०७२ को भूकम्पका कारण धादिङका ४ सय ६५ विद्यालयको ३ हजार ७ सय २५ कक्षाकोठा पूर्णरूपमा क्षतिग्रस्त भएका थिए। संघ संस्थाको सहयोग र जिल्ला आयोजना कार्यान्वयन इकाइको समन्वयमा ६० प्रतिशत विद्यालय बनिसकेका छन्।"
१४ वर्षमै गर्भवती,"राजविराज : १४ वर्षीया बालिका थाहै नपाई गर्भवती भएकी छन्। पेटको तल्लो भागमा पीडा भएको बताएपछि आमाले उनलाई डाक्टरकहाँ पुर्याएकी थिइन्। भिडियो एक्सरे गर्दा गर्भ बसेको देखिएपछि उनको परिवार चिन्तामा परेको छ। मजदुरीमा जाने गरेकी आमाले छोरी बलात्कृत भइरहेको ढिलो मात्र थाहा पाएकी थिइन्। बालिकालाई थप स्वास्थ्य परीक्षणका लागि सप्तरी राजविराजस्थित गजेन्द्रनारायण सिंह अस्पताल ल्याइएको थियो। गर्भ बसेको ३४ साता पुगेको चिकित्सकले बताएका छन्। बालिकाले आफूसँग के भयो र परिणाम के हुन्छ भन्ने थाहा पाइनन्, अस्पतालमा सञ्चालित ओसीएमसीकी फोकल पर्सन मनीषा सिंखडाले भनिन्, गर्भवती भएको कुरा धेरै पछि मात्र थाहा भयो। हनुमाननगर कंकालिनी४ स्थित ठूलीआमाको घरमा बसेका बेला सोही गाउँमा पाहुना गएका छिन्नमस्ता गाउँपालिका६ कुपहीका २१ वर्षीय प्रदीपकुमार मण्डलले यौनसम्पर्क राखेको पीडितको भनाइ छ। उनका अनुसार पछि घरमा ठूला व्यक्ति नभएको मौका पारी ती युवा आउन थाले। उनले भाइबहिनीलाई चकलेट खान पैसा दिई बाहिर पठाएर बालिकासँग यौनसम्पर्क गर्दै आएका थिए। मानसिक र शारीरिक स्वास्थ्यका दृष्टिले कम उमेरमा बच्चा जन्माउनु राम्रो होइन। ३४ सातामा गर्भपतन गराउन सकिँदैन। अनिच्छित गर्भ १२ साताको र जबर्जस्ती करणी वा हाडनाता करणी भएर गर्भ बसे १८ सातासम्म गर्भपतन गराउन कानुनले स्विीकृति दिएको छ। डा विकासकुमार साहका अनुसार प्रजनन् क्षमताको उमेर नभएको यो चरणमा गर्भपतन गराउन जोखिमपूर्ण हुन्छ। उनले बालिकाको स्वास्थ्य परीक्षण गरेका थिए। बालिकाले बच्चा जन्माए पनि वा गर्भपतन गराए पनि जोखिम रहेकाले बाबुआमा तनावमा छन्। बालिकाको तत्कालको स्वास्थ्य अवस्था सामान्य देखिए पनि कलिलो उमेरमा आमा बन्न लागेकाले खतरा उत्तिकै रहेको उपचारमा संलग्न डाक्टर बताउँछन्। फकाउँदा मान्ने बालिका वा घरबाहिर जाँदाआउँदा एक्लै हुने बालिकाको पछि त्यस्ता व्यक्ति लाग्ने र सामाजिक विकृतिले यस्ता घटनालाई बढावा दिइरहेको प्रहरीको बुझाइ छ। पीडितकी आमाले दिएको उजुरी जिल्ला प्रहरी कार्यालयले दर्ता गरेको छ। तर, आरोपित भारत चण्डिगढमा अध्ययनरत रहेकाले पक्राउ गर्न नसकिएको प्रहरीले जनाएको छ। आरोपित पक्राउ नपरेको मुद्दा एक वर्षभित्र अदालतमा बुझाउनुपर्ने प्रावधान छ। आरोपित पक्राउ नपरे एक वर्ष नजिकिएपछि मात्र मुद्दाको फाइल बुझाइने एसपी राजेन्द्र विष्टले बताए। कलिलै उमेरमा गर्भवती भएकी बालिकाको स्वास्थ्य जोखिमका विषयमा चासो र चिन्ता देखिएको छ। त्यसमाथि नियमित कानुनी प्रक्रियाले हुने ढिलाइका कारण न्याय पाउन पनि लामो समय प्रतीक्षा गर्नुपर्ने अधिकारकर्मी बताउँछन्। बालिका गर्भवती भएकाले उनको स्वास्थ्यमा पर्ने असरबारे चिन्ता र चासो छ, अधिवक्ता मीना देवले भनिन्, सुत्केरी र शिशुको पालनपोषणको जिम्मेवारी पनि गरिब परिवारको टाउकोमा थोपरिनेछ। पीडितका आमाबुवा पोषिलो खाना खुवाउन नसकेर चिन्तित छन्। उनीहरूलाई शिशुको भविष्यको चिन्ताले पनि सताएको छ। राज्यले यस्ता बालिकालाई राम्रो स्वास्थ्य सुविधा तथा उचित राहतको व्यवस्था गर्नुपर्ने अधिवक्ता देवको भनाइ छ।"
मानव तस्करीका लागि सेटिङ मिलाउँछन् अध्यागमनका कर्मचारी,"काठमाडौं : त्रिभुवन अन्तर्राष्ट्रिय विमानस्थल अध्यागमन कार्यालयका कर्मचारी मानव तस्करीमा संलग्न भएको बलियो प्रमाण फेला परेको छ। विमानस्थल अध्यागमनका कर्मचारीसँग सेटिङ मिलाएर गएका ५ नेपाली युवालाई गत फागुन १७ मा अफ्रिकी राष्ट्र मरिससले फर्काइदिएको छ। फागुन १६ गते दुबई हुँदै मरिसस गएका रुकुम चौरजहारीका अविनाश नेपाली, हिमबहादुर बुढा, ओपेन्द्र बुढामगर, वीरेन्द्र बुढामगर र सल्यानका खिमबहादुर बस्नेतलाई त्यहाँको अध्यागमनले प्रवेश दिएन। मरिसस प्रहरी र अध्यागमनका कर्मचारीले धेरैबेर केरकार गरेपछि पाँचै जनालाई सोही दिन दुबई हुँदै नेपाल फिर्ता गरिदियो। उनीहरू पर्यटक भिसामा फागुन १६ गते काठमाडौंबाट दुबई हुँदै अफ्रिकी मुलुक मरिसस गएका थिए। अध्यागमन कर्मचारीले नै फागुन ७ मा ती ५ युवालाई कागजपत्र नमिलेको भन्दै फर्काइदिएका थिए। त्यसको एक सातापछि पुरानै कागजपत्रका आधारमा अध्यागमन कर्मचारीले उनीहरूलाई उडाए। सुरुमा प्रस्थान अनुमति नदिएका ५ जनालाई के कारणले पुरानै कागजपत्रका आधारमा कर्मचारीले प्रस्थान अनुमति दिए अनुसन्धानको विषय बनेको छ। मरिसस अध्यागमनले फर्काइदिएपछि रुकुम फर्केका अविनाशले पहिलो पटक जाँदा विमानस्थलले फकाईदिएको र त्यसको एक सातापछि प्रस्थान अनुमति दिएको बताए। फर्काएको एक सातामा नै फेरि के कारणले प्रस्थान अनुमति दिएको हो, त्यसबारे हामीलाई केही थाहा छैन, उनले भने, हामीलाई लैजानै मान्छेले नै एयरलाइन्स र अध्यागमनमा मिलाएका हुन्। आकर्षक जागीर मिलाइदिने प्रलोभनमा ५ जनाले प्रतिव्यक्ति ४ लाखका दरले मानव तस्करलाई रकम दिएका थिए। त्यही रकममा सेटिङ गर्ने देखि मरिससमा काम खोजिदिनेसम्म तस्कर समूहले जिम्मा लिएको थियो। उनीहरूको सञ्जालले एयरलाइन्स र अध्यागमनमा सेटिङ गरेका हुन्। उनीहरूले एयरलाइन्स र अध्यागमनमा सेटिङ गर्न कति रकम खर्चिए खुलेको छैन। विमानस्थल अध्यागमनका कर्मचारी भने श्रम छलेर जाने कसैलाई पनि प्रस्थान अनुमति नदिएको दाबी गर्छन्। मरिसस गएका ५ युवाबारे अध्यागमनकै अधिकांश कर्मचारी बेखबर छन्। विमानस्थल अध्यागमन कार्यालय प्रमुख कुमार खड्काले पर्यटक भिसामा मरिसस गएकोबारे आफूलाई कुनै जानकारी नभएको बताए। उनले भने, केही युवालाई मरिससले फर्काएको भन्ने सुनेको छु। के रैछ म बुझ्दैछु। गृह मन्त्रालयले खाडीलगायत अफ्रिकी देशमा पर्यटक भिसामा जान कडाइ गरेको छ। घुम्ने बहानामा जाने, नफर्की त्यहीं काम गर्ने र दुःख पाए सरकारलाई दोष दिने प्रवृत्ति बढेपछि गृहले पर्यटक भिसामा कडाइ गरेको हो। स्पष्ट उद्देश्यबिना रुस, पोर्चुगललगायत देश जानसमेत गृहले कडाइ गरेको छ। मानव तस्करले विमानस्थल अध्यागमनमा सेटिङ गरी पर्यटक भिसा भएकालाई गैरकानुनी तवरले खाडी र अफ्रिकी देश पठाउने गरेका छन्। अध्यागमन कर्मचारीले विमानस्थल वरिपरिका रेस्टोरेन्टमा सेटिङको डिल गर्ने गरेको तथ्यसमेत अन्नपूर्ण पोस्ट्ले फेला पारेको छ। म्यानपावर कम्पनीका एजेन्ट र ट्राभल एजेन्सीका कर्मचारीले अध्यागमनका कर्मचारीलाई सेटिङमा भएका व्यक्तिको सूची दिन्छन्। एजेन्टले भाइबर र इमेलमार्फत अध्यागमन र एयरलाइन्सका कर्मचारीलाई मान्छेको लिस्ट पठाउने गरेको स्रोतले बताएको छ। म्यानपावरका एजेन्ट, ट्राभलका कर्मचारीले अध्यागमनका कर्मचारीलाई आर्थिक प्रलोभन देखाएर अवैध ढंगले मान्छे उडाउने गरेका छन्। हामीले विमानस्थलस्थित अध्यागमनबाट विगतमा हुँदै आएको सेटिङ तोड्न खोजेका हौं। केही सुधार पनि भएका छन्, गृह मन्त्रालयका एक अधिकारीले भने, केही खराब मानसिकता भएका कर्मचारीका कारण समग्र अध्यागमनको छवि बिग्रने अवस्था आएको छ। प्राविधिक हिसाबले अध्यागमन संयन्त्र बलियो बनाउने प्रयास भइरहेका बेला विमानस्थलस्थित अध्यागमन कर्मचारीले देशकै बेइज्जत हुने गरी मानव तस्करीमा संलग्न भएको पाइएको हो। श्रम स्वीकृती नभएका युवाहरूलाई तस्करसँगको सेटिङमा विमानस्थल अध्यागमन कर्मचारीले खाडी मुलुक, माल्टा, पोर्चुगल र अफ्रिका पुयाउने गरेका छन्। अवैध ढंगले माल्टा, पोर्चुगल पठाएको विषयमा गृह मन्त्रालय र अख्तियार दुरूपयोग अनुसन्धान आयोगले अहिले छुट्टाछुट्टै छानबिन गरिरहेका छन्।"
भत्ताको व्यथा,"धनगढी : हातमा लौरो, काँपिरहेको शरीर, कमजोर आँखा । कृषि विकास बैंक कैलाली शाखा परिसरमा सयौं ज्येष्ठ नागरिकको लाममा ९० वर्षीय कालीप्रसाद चौधरी चर्को घाममा लामबद्ध थिए । अघिपछि उभिएका ज्येष्ठ नागरिकसँग अडेस लागेर उभिएका चौधरीको हातमा ८ हजार रुपैयाँको चेक थियो । ९० वर्षको भएँ । चार महिनाको भत्ता लिन बैंकमै आएको हुँ, मसिनो बोलीमा उनले भने, नजिकैको वडा कार्यालयबाट वितरण गरिदिएको भए कति सहज हुन्थ्यो ? चौधरी आफूले भोट दिएर जिताएका जनप्रतिनिधिप्रति आक्रोशित देखिन्थे । उनले भने, वृद्धभत्ता घरघरमै पुयाइदिन्छौं भनेर प्रतिबद्धता गरेका जनप्रतिनिधि अहिले कुन्नि काँ गए ? धनगढी उपमहानगरपालिका३ की ८० वर्षीया रूपादेवी गिरी बैंकको पश्चिमतिरको गेटबाट लाम छिचोल्दै भित्र छिर्ने प्रयासमा थिइन् । नजिकै रहेका गार्डले भने, आमा त्यो लाइनमा लाग्नुस् ।ती वृद्धाले लाम नियालिन् र सुइड्ढय सुस्केरा हाल्दै भनिन्, ओहो ! त्यो सकसपूर्ण लाममा फेरि कसरी लाग्नु ? हिजो पालो नपुगेर फर्कें, आज पनि त्यत्रो लाम । रूपादेवी असिनपसिन अनुहारसहित टाउकोमा सल हालेर सय जनाभन्दा बढीको लामको अन्तिममा गइन् र थचक्क बसिन् । आज पनि भत्ता नदिए म घरै जान्नँ, उनले भनिन् । कालीप्रसाद र रूपादेवी मात्रै होइन, आइतबारदेखि वितरण भइरहेको सामाजिक सुरक्षा भत्ता लिन बैंकमा लाम लागेका धेरै वृद्धवृद्धा सकस भोग्न बाध्य छन् । म उभिन सक्दिनँ । लडेर मेरो ढाड भाँच्चिएको छ । मलाई लाममा नबसी रकम दिनुपयो, ७८ वर्षका कृतबहादुर तामाङले भने । तर उनको गुनासो सुन्ने कोही थिएन त्यहाँ । एकजना सहयोगीसहित आएका तामाङ लाम लागे । सहयोगीले उनलाई आफ्नो छातीमा अड्याए । तामाङले भने, सरकार ! हामीलाई वडामै रकम दिने व्यवस्था गरिदेऊ । धनगढी उपमहानगरपालिकाले मंसिरदेखि फागुनसम्मको ज्येष्ठ नागरिकको सामाजिक सुरक्षाभत्ता कृषि विकास बैंकका शाखा कैलाली पुल र क्याम्पस रोडबाट वितरण गरिरहेको छ । अघिल्लो दिन लाम लागेर पालो नआएका धेरै वृद्धवृद्धा भोलिपल्ट फेरि लाममा बसेका थिए । हिजो ९ बजे लाममा लागेको थिएँ । २ बजेपछि बैंक बन्द भयो भनेर सटर तानिदियो । फर्केर गएँ, आज फेरि लाममा लागेकी छु, देवी देउवाले भनिन् । तपार्इंको घरमै वृद्धभत्ता ल्याइदिन्छौं भन्ने नेता कहाँ गए होलान् ? हरेक वडामा सुरक्षा चौकी भएको धनगढी उपमहानगरपालिकामा भने सामाजिक सुरक्षा भत्ताका लागि वृद्धवृद्धाले सकस भोग्नुपरिरहेको ज्येष्ठ नागरिक लोकबहादुर कोलीले बताए । वृद्ध भत्ता बढाउँछु भन्नेले बढाएनन् । अब यस्तो लामो लाम छिचोलेर बैंकको काउन्टरसम्म पुग्ने कसरी ? उनले गुनासो गरे । कृषि विकास बैंकका दुवै शाखामा पुगेका ज्येष्ठ नागरिक, लाम बस्न नसकेर पल्टिरहेका देखिन्थे भने उनीहरूका साथमा आएका आफन्त सहारा दिइरहेका थिए । बिरामी छन्, लाममा उभिन सक्दैनन् । औंठाछाप लगाएर ल्याए पनि बैंकले मान्दैन । त्यसैले बाजेलाई बोकेर उभिइरहेकी छु, धनगढी नगरपालिका १२ की शान्ति चौधरीले भनिन् । गाउँगाउँमा भत्ता पुयाउने चुनावी बाचा गरेका जनप्रतिनिधिलाई अहिले यी ज्येष्ठ नागरिकले पाएको सकसबारे चासो छैन । धनगढी उपमहानगरपालिकाका जनप्रतिनिधिलाई ज्येष्ठ नागरिकको यो सकस राम्ररी थाहा छ । तर उनीहरूले सामाजिक सुरक्षा भत्ता सहज रुपमा उपलब्ध गराउन कुनै कदम चालेका छैनन् । मलाई ज्येष्ठ नागरिकको त्यो सकस थाहा छ, तर सबै वडामा बैंक नभएका कारण समस्या समाधान गर्न असमर्थ छौं । यसबारे कार्यपालिकामा कुरा उठेको छ । अर्को बैठकमा सामाजिक सुरक्षा भत्ता वडामै वितरण गर्ने प्रस्ताव लैजानेछु, उपमहानगरपालिकाकी उपमेयर सशुीला भट्टले भनिन् । उपमहानगरपालिकाले फूलबारी र उर्माका ज्येष्ठ नागरिकलाई कञ्चन विकास बैंकबाट र अन्य ठाउँका जेष्ठ नागरिकलाई लागि कृषि विकास बैंकबाट सामाजिक सुरक्षा भत्ता वितरण गरिरहेको छ ।"

शीर्षक,विवरण
प्रदेश बजेटका चुनौती,"अन्तरसरकारी वित्त व्यवस्थापन ऐन ०७४ अनुसार सातै प्रदेशले वार्षिक बजेट सार्वजनिक गरिसकेका छन्। मुलुक संघीयतामा गएपछि पहिलोपटक प्रदेश सरकारले बजेट ल्याएको छ। सातैवटा प्रदेशले २४ देखि ३० अर्बको हाराहारीमा बजेट ल्याएका छन्। समग्रतामा प्रदेशको बजेट वास्तविकतामा भन्दा महत्वाकांक्षामा दौडिएको देखिन्छ। प्रदेशहरूले आफूसँग भएका स्रोतसाधनको अध्ययन र तिनको परिचालनबारे प्रस्टता हासिल गरिसकेका छैनन्। प्रदेश सरकारमा रहनेहरूमा पनि केन्द्रको झझल्को कायमै छ। केन्द्रको बजेट नक्कल भएको भान प्रदेशको बजेटले दिन खोजेको देखिन्छ। तीन तहका सरकारमध्ये स्थानीय सरकारको भूमिका विकासमा सबैभन्दा महत्वपूर्ण हुन्छ। स्थानीय जनताको आवश्यकता स्थानीय तहका जनप्रतिनिधिहरूले जत्तिको अरूले बुझ्न सक्दैनन्। जनतासँग प्रत्यक्ष सम्बन्ध रहने भएकाले पनि स्थानीय तहसँग जनताको आशा बढी हुन्छ। यो हिसाबले प्रदेश सरकारको भूमिका विकास निर्माण काममा कम हु्न्छ। तर पनि ठूलो मात्रामा प्रदेश सरकारले पुँजीगत खर्च विनियोजन गरेर विकास कामलाई अगाडि बढाउने रहर गरेको छ। यो प्रदेशका लागि अवसर र चुनौती दुवै हो। विकासका काम स्थानीय तहलाई दिएर प्रदेशले संघ र स्थानीय तहका बीचमा संयोजनकारी भूमिका खेल्न सक्थ्यो। स्थानीय समस्याको विषयमा स्थानीय तहपछि जानकार अर्को निकाय प्रदेश हो। प्रदेश सरकारसँग स्थानीय जनताको संघीय सरकारसँग भन्दा राम्रो सम्बन्ध हुन्छ। जसले गर्दा पनि स्थानीय तहले नगरेका कामका गुनासा प्रदेशसम्म सजिलै आउन सक्छन्। यस्तो अवस्थामा प्रदेशले स्थानीय तहले जस्तै विकासका काममा चासो राख्ने कि स्थानीय तहलाई संयोजन गरेर काम गर्ने वातावरण बनाउने भन्ने विषय महत्वपूर्ण हो। अहिले सार्वजनिक भएको बजेटले प्रदेशलाई स्थानीय तहसँग प्रतिस्पर्धीजस्तो बनाएको छ। स्थानीय तह, प्रदेश वा संघ जसले बजेट खर्च गरे पनि एउटै प्रक्रिया दोहोरिएको देखिन्छ। त्यो हो, असारे विकास। अहिले देशैभर संघ र स्थानीय तहले पैसाको रोपाइँ गर्न थालेका छन्। आर्थिक वर्ष सकिनै लाग्दा गरिएको यस्तो काम दिगो नहुने प्रमाणित भइसकेको छ। अर्कोतर्फ कानुनी रूपमा चालु आवमा स्थानीय तहमा गएको वित्तीय हस्तान्तरणको पैसा खर्च नभए पनि फ्रिज हुँदैन। यसको अर्थ हो, त्यो पैसाले आगामी आवमा पनि विकास निर्माणका काम अगाडि बढाउन सकिन्छ। विकासे कार्यक्रमका साथ सार्वजनिक गरिएको प्रदेशको बजेटले अहिलेसम्म विकास क्षेत्रमा देखिएका विकृति अन्त्य गर्नुपर्छ। समयमा काम थाल्ने मात्र होइन, समयमा काम सक्ने विषयमा पनि ध्यान दिनु आवश्यक छ। यसमा प्रदेशले आफ्नो क्षमता विकास क्षेत्रमा खासगरी पुँजीगत बजेट खर्च गरेर देखाउने अवसर पनि पहिलोपटक आएको छ। प्रदेशको बजेट खर्च गर्ने क्षमता छ भन्ने प्रमाणित गर्न सके भोलिका दिनमा सम्भावनाका थप ढोका खुल्नेछन्। त्यसो भएन भने प्रदेश पनि स्थानीय तह र संघीय सरकारभन्दा फरक हुन सक्दैनन्। आम जनताले तिनै सरकारलाई एउटै डालोमा राखेर हेर्ने अवस्था आउँछ। त्यसैले पनि प्रदेशका लागि अहिले काम गरेर देखाउने अवसर हो। जोखिम हुँदाहुँदै पनि प्रदेश सरकार आफैंले यस्तो अवसर सृजना गरेको हो। यसलाई सही तरिकाले व्यवस्थापन गर्नु नै प्रदेश सरकारको अहिलेको पहिलो दायित्व हो। त्यसैले प्रदेश सरकारहरूले आगामी आर्थिक वर्ष अर्थात् १ साउनदेखि पुँजीगत खर्चलाई बढाउनेतर्फ सोचेर काम अगाडि बढाउन सक्नुपर्छ।"
मोदी भ्रमणमा भारतीय सेनामाथि भएका टिप्पणीले प्रधानमन्त्री असन्तुष्ट,"काठमाडौं : प्रधानमन्त्री केपी शर्मा ओलीले भारतीय प्रधानमन्त्री नरेन्द्र मोदीको नेपाल भ्रमणका क्रममा भारतीय सैनिकहरू नेपालमा आएको सम्बन्धमा भएका टिप्पणीबारे असन्तुष्टि व्यक्त गरेका छन्। सोमबार प्रतिनिधिसभामा आसन्न चीन भ्रमणबारे जानकारी दिने क्रममा ओलीले सुरक्षाको विषयमा अनावश्यक टिकाटिप्पणी भएको बताए। 'केही न केही नकारात्मक टिप्पणीहरू सुनिने रहेछ, हामी पनि भारत भ्रमणमा जाँदा युनिफर्म (पोसाक) सहित सैनिकहरू लगेका थियौँ', प्रधानमन्त्री ओलीले भने, 'तर त्यहाँ यस्तो टिकाटिप्पणी सुनिएन। आजको दुनियाँमा सुरक्षा भन्ने कुरा समय, व्यक्ति र परिस्थितिमा भर पर्छ।' जोमसोम पुग्यो भारतीय सेनाको हेलिकोप्टर सांसदको प्रश्न, भारतीय सेना नेपालमा किन ? ओलीे राष्ट्रवादले भारतीय सेना नेपाल पस्यो : कांग्रेस प्रवक्ता भारतीय प्रधानमन्त्री मोदीको नेपाल भ्रमणपछि पोखरा लगायत पर्यटकीय क्षेत्रका होटल भरिभराउ रहेको प्रधानमन्त्रीको दावी छ। 'अहिले अफसिजनमा पनि पोखराका होटलहरूमा कोठा पाउन मुस्किल छ। जोमसोमतिर त्यस्तै छ', प्रधानमन्त्रीले भने। चीन भ्रमण उनले चिनियाँ प्रधानमन्त्री लि खछ्यानको निमन्त्रणामा असार ५ देखि १० सम्म चीन भ्रमणमा जान लागेको प्रतिनिधिसभा सदस्यहरूलाई जानकारी गराए। 'चीन हाम्रो पुरानो मित्र हो। चीनसँगको मित्रता समस्यारहित छ', प्रधानमन्त्रीले भने, 'उसले सार्वभौमसत्ता भौगोलिक अखण्डतलाई खुलेआम सम्मान गरेको छ। आफू धेरै विकसित नहुँदा पनि शैक्षिक संस्था, बाटो आदि निर्माणमा सहयोग गरेको छ।' चीन विश्वमै सबल राष्ट्र भएको र उसको प्रभाव विश्वस्तरमा रहेकोले उसको छिमेकी हुनुको नाताले त्यसको फाइदा नेपालले उठाउन सक्नुपर्ने प्रधानमन्त्रीको भनाई छ। चीन र भारतको बजारलाई नेपालले उपयोग गर्न सकेमा नेपालको विकासले तीब्रता पाउने प्रधानमन्त्रीको दावी छ। प्रधानमन्त्रीको हैसियतमा आफूले पहिलोपटक गरेको चीन भ्रमणका बेला भएका सम्झौतालाई कार्यान्वयन गर्नु आफ्नो प्रमुख प्राथमिकता भएको उनले बताए। विकास र समृद्धि प्रधानमन्त्रीले आफ्नो नारा 'समृद्ध नेपाल, सुखी नेपाली' लाई पूरा गर्न सम्पूर्ण ध्यान केन्द्रित गर्ने बताए। संघीयता नेपालका लागि नयाँ अभ्यास भएकोले कमीकमजोरी सच्याउँदै अगाडि बढ्ने बताउँदै प्रधानमन्त्री ओलीले वादविवादमा अल्झिएर समय नष्ट गर्न नहुने बताए। प्रधानमन्त्रीले तीन वर्षभित्र नेपाललाई अल्पविकसित देशबाट माथि र १२ वर्षमा संयुक्त राष्ट्रसंघले तोकेका मापदण्ड बमोजिम दिगो विकास लक्ष्य हासिल गर्नुपर्ने पनि बताए। उनले ६० लाख देखि ८० लाख निरपेक्ष गरिबीमा रहेको जनसंख्यालाई माथि उठाउने बताए। नेपालको विकासको प्रयासमात्र पर्याप्त नहुने भन्दै प्रधानमन्त्रीले छिमेकीहरू र अन्तर्ष्ट्रिय समुदायलाई पनि सँगै लिएर जाने बताए। 'हाम्रा आफ्ना मात्र प्रयास पर्याप्त हुँदैनन्। छिमेकी मित्रराष्ट्र र अन्तर्राष्ट्रिय जगतलाई पनि साथै लानुपर्छ। र, विकासका प्रयासलाई एकताबद्ध र सुदृढ बनाउनुपर्छ।' प्रधानमन्त्रीले आफ्नो सरकारले छिमेकीहरूसँग सम्बन्धलाई विशेष जोड दिएको बताउँदै भारतसँग विश्वासको सुदृढ सम्बन्ध बनेको बताए। काठमाडौं वीरगञ्ज रेलवे लाइन अध्ययनका लागि भारतको रेल वे सर्भे टोली आइपुगेको प्रधानमन्त्रीले बताए।"
चिठ्ठाले पनि साथ दिएन कांग्रेसलाई,"काठमाडौं : कम्युनिस्ट भाग्यमा विश्वास गर्दैनन् तर भाग्यले भने उनीहरूलाई नै साथ दियो। गोला प्रथाबाट राष्ट्रिय सभाको समय निर्धारण गर्दा समेत कांग्रेसलाई भाग्यले साथ दिएन। १९ जना मध्ये १० जना कम्युनिस्ट इतरको कार्यकाल २ वर्ष तय भएको छ भने नेपाल कम्युनिस्ट पार्टीबाट ९ जनाको मात्रै २ वर्षे कार्यकाल निर्धारण भएको छ। राष्ट्रिय सभामा ५९ सांसदमध्ये १९ जनाको २ वर्ष, २० जनाको ४ वर्ष र बाँकी २० जनाको ६ वर्ष निर्धारण भएको छ। नेपाल संविधान २०७२ को धारा ७६ मा गोला प्रथाबाट राष्ट्रिय सभा सदस्यको समय अवधि तय गर्ने व्यवस्था छ। राष्ट्रिय सभामा कांग्रेसका १३ जना सांसदमध्ये सात जनाको कार्यकाल २ वर्ष मात्रै निर्धारण भएको छ। गोलाप्रथाद्वारा समय निर्धारण गर्ने विधि अनुसार गोला तान्दा कांग्रेसबाट राष्ट्रिय सभा सदस्य भएका सरिता प्रसाई, मुक्ताकुमारी यादव, धना खतिवडा, बृन्दाराना मगर, सुरेन्द्र पाण्डे, दुर्गा उपाध्याय र बद्री पाण्डेको कार्यकाल २ वर्ष मात्रै तय भएको छ। राष्ट्रियसभा उपाध्यक्ष शशीकला दाहाल ४ वर्ष र कांग्रेस प्रमुख सचेतक सरिता प्रसाईं २ वर्ष राष्ट्रियसभा अध्यक्ष गणेश तिमिल्सिनाको कार्यकाल छ वर्ष गृहमन्त्री थापाको कार्यकाल छ वर्ष राष्ट्रियसभामा महिला सांसदको कार्यकाल कति ? राष्ट्रियसभाका सांसदको कार्यकाल टुङ्गियो, ५९ जना कसको पदावधि कति? ४ वर्षे कार्यकालमा कांग्रेसबाट २ जना परेका छन् भने कांग्रेसका राधेश्याम अधिकारी र तारादेवी भट्टको कार्यकाल ४ वर्षको निर्धारण भएको छ। २० जनाको कार्यकाल ४ वर्षको हुने संवैधानिक व्यवस्था गरिएको छ। ६ वर्षको कार्यकाल निर्धारण हुने भाग्यमानीमा रमेशजंग रायमाझी, जितेन्द्र देव, अनिता देवकोटा र प्रकाश पन्त छन्। जितेन्द्र देव भने निर्वाचनताका लोकतान्त्रिक फोरमको विलयसँगै कांग्रेस भएका हुन्। उता मधेसकेन्द्रित दलसमेत गोलप्रथामा अभागी नै सावित भएका छन्। मधेसकेन्द्रित दलका ४ जना मध्ये ३ जनाको कार्यकाल २ वर्ष निर्धारण भएको छ। एक जनाको मात्रै ६ वर्ष कार्यकाल तय भएको छ। संघीय समाजवादी फोरम नेपालका रामपृत पासवानको कार्यकाल पनि २ वर्ष नै तय भएको छ। फोरमबाट राष्ट्रिय सभामा २ जना मात्रै सांसदको प्रतिनिधित्व छ। फोरमकी प्रमिला यादवको कार्यकाल भने ६ वर्ष तय भएको छ। उता राष्ट्रिय जनता पार्टीको दुवै जनाको कार्यकाल २ वर्षमात्र सीमित भएको छ। गोलप्रथामा राजपाका वृजेषचन्द्र लाल र रमेश यादवको कार्यकाल २ वर्ष तय भएको छ। यता नेपाल कम्युनिस्ट पार्टीका ४२ जना राष्ट्रिय सभा सदस्यमा ९ जनाको मात्रै २ वर्ष कार्यकाल तय भएको छ। २० जना मध्ये १८ जना त नेकपाकै राष्ट्रिय सभा सदस्यको कार्यकाल ४ वर्षको तय भएको छ। नेकपाबाटै १५ जनाको समय अवधि ६ वर्ष निर्धारण भएको छ।"
चीन भ्रमणमा के छन् प्रधानमन्त्रीका एजेन्डा ?,"काठमाडौं : प्रधानमन्त्री केपी शर्मा ओलीले चीनको राज्य परिषद्का प्रधानमन्त्री ली खछ्याङको निमन्त्रणामा मङ्गलबार बिहान चीनको औपचारिक भ्रमणमा जाँदै छन्। प्रधानमन्त्री ओलीका साथ उनकी धर्मपत्नी राधिका, गृहमन्त्री रामबहादुर थापा, परराष्ट्रमन्त्री प्रदीपकुमार ज्ञवाली, ऊर्जा, जलस्रोत तथा सिँचाइमन्त्री वर्षमान पुन, भौतिक पूर्वाधार तथा यातायातमन्त्री रघुवीर महासेठ, प्रधानमन्त्रीका प्रमुख सल्लाहकार विष्णुप्रसाद रिमाल, सांसद, नेपाल सरकारका उच्च अधिकारी, निजी क्षेत्रका प्रतिनिधि र सञ्चारकर्मी सहभागी हुनेछन्। भ्रमणका क्रममा प्रधानमन्त्री ओलीले आफ्ना चिनियाँ समकक्षी लीसँग प्रतिनिधिमण्डलस्तरीय द्विपक्षीय वार्ता गर्नेछन्। परराष्ट्र मन्त्रालयका अनुसार उनले चीनका वरिष्ठ नेतासँग भेटवार्ता गर्नाका साथै नेपालचीन व्यापारिक मञ्च तथा विद्वत् समूहलाई बेइजिङमा सम्बोधन गर्नेछन्। परराष्ट्र मन्त्रालयका सचिव शंकरदास वैरागीले चीनका राष्ट्रपति सी चीन फिङले अघि सारेको एक क्षेत्र एक मार्ग (बीआरआई) अन्तर्गत पूर्वाधार निर्माण, लगानी, ऊर्जा, पर्यटनलगायत विषयमा द्विपक्षीय छलफल र समझदारीपत्रमा समेत हस्ताक्षर हुने जानकारी दिए। उनले भने, 'नेपालको आर्थिक सामाजिक विकास र समृद्धि प्राप्त गर्ने सरकारको लक्ष्यलाई केन्द्रविन्दुमा राखेर प्रधानमन्त्रीको भ्रमणको तयारी गरिएको छ।' द्विपक्षीय सहयोगलाई अझ घनीभूत तथा फराकिलो बनाएर लैजाने मुख्य उद्देश्यसहित भ्रमण हुन लागेको सचिव वैरागीले जानकारी दिए। भ्रमणकै सिलसिलामा केही सहमति र समझदारीपत्रमा हस्ताक्षर हुनेछ। प्रधानमन्त्री ओलीले चीनको स्वशासित क्षेत्र तिब्बतको राजधानी ल्हासाको पनि भ्रमण गर्नेछन्। त्यहाँ उनले तिब्बतका प्रान्तीय नेतासँग भेटवार्ता गर्नेछन्। प्रधानमन्त्रीका साथ सरकारी प्रतिनिधिमण्डलमा ४२, सञ्चारकर्मी छ र बेइजिङस्थित नेपाली दूतावासका आठजना सहभागी हुनेछन्। त्यसैगरी विभिन्न सञ्चारमाध्यका प्रधान सम्पादक तथा वरिष्ठ पत्रकार ११ र उद्योगी व्यापारीको टोलीमा ५२ जना सहभागी हुनेछन्। प्रधानमन्त्री ओली नेतृत्वको प्रतिनिधिमण्डल यही असार १० गते स्वदेश फर्कनेछ। के के हुँदैछन् सहमति? भ्रमणका क्रममा जलस्रोत, ऊर्जा, सिमेन्ट, पश्मिनालगायत व्यावसायिक विषयलाई अगाडि बढाइने परराष्ट्र मन्त्रालयले जनाएको छ। चीनमा रहेको नयाँ सरकार तथा नेपालमा शान्ति र स्थिरतापछिको बनेको सरकारका प्रधानमन्त्रीको भ्रमणले आर्थिक क्षेत्रमा नयाँ उचाइ लिने बताउँदै परराष्ट्र सचिव वैरागीले भने, 'ट्रान्स हिमालयन मल्टिडाइमेन्सनल कनेक्टिभिटी नेटवर्कभित्र रहेर सडक मार्ग, रेल मार्ग, सिँचाइलगायत सबै विषयलाई समेटिने छ।' चिनियाँ लगानीकर्तासँग ज्वाइन्ट भेन्चर गर्ने निजी क्षेत्रको चाहना मोदी भ्रमणमा भारतीय सेनामाथि भएका टिप्पणीले प्रधानमन्त्री असन्तुष्ट उर्जा, रेल र पुनर्निमाणमा चीनसँग सम्झौता : प्रधानमन्त्री नेपाली भूमि चीन विरोधी गतिविधिमा प्रयोग हुन दिन्नौं : प्रधानमन्त्री प्रधानमन्त्री ओलीको अघिल्लो पटकको भ्रमणमा भएका सम्झौताको समीक्षा यस पटक हुनेछ। उनले दुई देशबीच रहीआएको ऐतिहासिक सम्बन्धलाई २१ औँ शताब्दीअनुकूल बनाइने बताए। द्विपक्षीय भेटवार्ताका क्रममा कोशी आर्थिक, गण्डकी आर्थिक र कर्णाली आर्थिक करिडोरका सम्बन्धमा भएका घोषणालाई सम्झौतामा रुपान्तरण गरिने छ। चीनको स्वशासित क्षेत्र तिब्बतबाट खाद्यान्न ढुवानीका निम्ति आठ सीमा नाका खोल्नेसम्बन्धी सहमतिपत्रमा हस्ताक्षर हुनाका साथै केरुङकाठमाडौँ रेलमार्ग निर्माण, दुई देशका परराष्ट्र मन्त्रालयबीच संयन्त्र स्थापना, रसुवागढीकेरुङ र तातोपानीजाङ्मुमा नेपालचीन मैत्रीपुल निर्माणसम्बन्धी समझदारीपत्रमा हस्ताक्षर हुनेछ। तिब्बतबाट खाद्यान्न ढुवानी गर्ने तथा नेपालबाट तिब्बततर्फ मालसामान निर्यात गर्ने प्रयोजनका निम्ति रसुवाको रसुवागढी, हुम्लाको हिल्सा तथा बझाङको उरिपास, दार्चुलाको तिंकर र ताप्लेजुङको तिप्लापासमा दुई दुई व्यापार नाका खुल्नेछन्। परराष्ट्र मामिलाविज्ञ डा राजन भट्टराई प्रधानमन्त्री ओलीको भारत भ्रमण अत्यन्त महत्वपूर्ण र ऐतिहासिक हुने बताए। उनले भने, 'मुलुकको समृद्धि र विकासका लागि प्रधानमन्त्रीको यस पटकको भ्रमणले नयाँ उचाइ लिनेछ।' नेपालको प्राथमिकताका क्षेत्रमा आधारित रहेर विकासका विभिन्न विषयमा समझदारी हुने उल्लेख गर्दै डा भट्टराईले प्रधानमन्त्रीको अघिल्लो भ्रमणमा भएका सम्झौतालाई कार्यान्वयनमा लैजानुपर्ने बताए। उनले मुलुकको आवश्यकताअनुरुप आपसी सम्बन्ध प्रगाढ हुने विश्वास व्यक्त गरे। भ्रमणको दौरानमा प्रधानमन्त्री ओलीले राष्ट्रपति सी चीन फिङसँग शिष्टाचार भेट तथा प्रधानमन्त्री लि खछ्याङसँग द्विपक्षीय वार्ता गर्नेछन्। त्यस्तै प्रधानमन्त्री ओलीले व्यापारिक समुदायलाई सम्बोधन गर्नेछन्। उनले चिनियाँ कम्युनिस्ट पार्टीको केन्द्रीय स्कूल विभागले आयोजना गर्ने सुशासन र समृद्धिमा राजनीतिक पार्टीको भूमिका विषयमा प्रवचन दिने कार्यक्रम छ।"
"उर्जा, रेल र पुनर्निमाणमा चीनसँग सम्झौता : प्रधानमन्त्री","काठमाडौं : प्रधानमन्त्री केपी शर्मा ओलीले चीनसँग उर्जा, रेल मार्ग र भूकम्प पुनर्निमाणमा नयाँ सम्झौतामा हस्ताक्षर हुने बताएका छन्। मंगलबारदेखि सुरु हुने आफ्नो चीन भ्रमणबारे प्रतिनिधिसभामा जानकारी गराउँदै प्रधानमन्त्री ओलीले चीनसँग राष्ट्रिय स्वाभिमानलाई केन्द्रविन्दुमा राखेर सम्झौता हुने बताए। मेरो भ्रमणको अवसरमा दुई देशबीच हुने सम्झौता, समझदारी र छलफल राष्ट्रिय स्वाभिमानलाई केन्द्रविन्दुमा राखेर हुन्छ, उनले भने। प्रधामन्त्री ओलीले आफूले पहिलोपटक प्रधानमन्त्री हुँदा गरेका सम्झौता र समझदारीको कार्यान्वयनका साथै नयाँ सम्झौता र समझदारी हुने बताए। बालुवाटारमा नेकपा स्थायी समिति: चीन भ्रमणबारे ब्रिफिङ चीन भ्रमण र अपेक्षा मोदी भ्रमणमा भारतीय सेनामाथि भएका टिप्पणीले प्रधानमन्त्री असन्तुष्ट उनले चीनसँग सीमा क्षेत्रमा देखिएका समस्याका बारेमा पनि छलफल गर्ने प्रतिवद्धता जनाएका छन्। सीमा क्षेत्रका विषयमा पनि कुरा हुनेछन्,उनले भने। प्रधानमन्त्री ओलीले केरुङका साथै अन्य नाका खोल्ने विषयमा समेत समझदारी हुने दावी गरे। अहिले केरुङमात्र चलेको छ, अन्य नाकाका विषयमा समेत समझदारीको सम्भावना छ , उनले भने। प्रधानमन्त्री ओलीले चीन भ्रमणमा सहयोग, सहकार्य र संयुक्त लगानी गरी तीन मोडेलमा छलफल हुने बताए। सडक, यातायात मात्रै होइन रेल मार्ग, हवाई मार्ग, अब्टिकल फाइबर लगायतका कनेक्टिभिटीको विषयमा समेत दुईपक्षीय वार्ता हुन्छ', प्रधानमन्त्री ओलीले भने, परस्पारिक सहयोग र लगानीको क्षेत्रमा विस्तृत छलफल हुन्छ। प्रधानमन्त्री ओलीले चिनिया लगानी भित्र्याउने विषयमा गम्भीरताका साथ कुरा गर्ने बताए। उनले अन्तरदेशीय प्रसारण लाइन, भौतिक पूर्वाधार, व्यापार घाटा, उत्तर दक्षिण बाटो लगायतका विषयमा छलफल हुने बताए। प्रधानमन्त्री ओलीले चिनियाँ राष्ट्रपति सि जिन पिङ, प्रधानमन्त्री लि खछ्यान , राष्ट्रिय कांग्रेसका अध्यक्ष लगायतसँग द्वीपक्षीय वार्ता हुने बताए।"
नेता प्रकाशमान सिंह भन्छन् : देउवाका आसेपासेका कारण कांग्रेस लथालिङ्ग,"चितवन : नेपाली कांग्रेसका नेता प्रकाशमान सिंहले सभापति शेरबहादुर देउवा नेतृत्वको कडा आलोचना गरेका छन् । चितवनमा सोमबार भएको प्रजातान्त्रिक प्राध्यापक संघ प्रदेश ३ को भेलामा बोल्दै सिंहले देउवाको आलोचना गर्दै भने, एकताको नाटक गरेर आफ्नो गुट घुसाउने अनि एकताको नारा लगाउने ? उनले पार्टीमा सही काम गर्ने र खुरापाती गर्ने एउटै मुल्याङ्कन भएको आरोप लगाए । नेता सिंहले नेतृत्वको कारण कांग्रेसले जनताको भावना अनुसारको काम गर्न नसकेको बताए । उनले पार्टी संस्थागन हुन नसकेको बताउँदै पार्टीलाई एकजुट भएर लाने मन भएपछि नेतृत्वले सीमा नाघेको भन्दै आपत्ति जनाएका छन् । एकजुट भएर जान कस्को पो चाहाना छैन र तर हरेका कुराको सीमा हुन्छ, सीमा नाघेपछि मैले बोल्न थालेको हुँ ,उनले भने, पावर पोलिटिक्स घुसाउने काम पार्टीमा भयो। नेता सिंहले पार्टी सभापतिका आसेपासेले गर्दा कांग्रेस लथालिङ्ग भएको आरोप लगाए । उनले पार्टी लथालिङ्ग भएको अवस्थामा कम्युनिस्टविरुद्ध लड्न गहे भइरहेको जिकिर गरे । सभापतिका आसेपासेले गर्दा कांग्रेस लथालिङ्ग छ यही अवस्थामा कम्युनिस्टविरुद्ध लड्न सकिन्न, नेता सिंहले भने ।"
सुजाताको टिप्पणी : कोइराला परिवार भगवान होइनन्,"काठमाडौं : प्रमुख प्रतिपक्षी दल नेपाली कांग्रेसकी नेतृ एवम् पूर्व उपप्रधान मन्त्री सुजाता कोइरालाले सभापति शेरबहादुर देउवाको नेतृत्व असफल भइसकेको आरोप लगाएकी छन्। काठमाडौंमा सोमबार भएको कार्यक्रममा नेतृ कोइरालाले सभापति देउवाकै कारण पार्टी कमजोर भएको बताउँदै सक्षम नेतृत्व ल्याउनु पर्नेमा जोड दिएकी छन्। चुनावमा पार्टीले पराजय भोग्दैमा नेतृत्वले राजीनामा दिनु नपर्ने तर पराजयको जिम्मेवारी बहन गर्नुपर्ने उनको तर्क छ। कोइरालाले भनिन्,पद छोड्नै पर्छ भन्ने छैन्, पराजयको जिम्मेवारी लिएर नेता कार्यकर्तामा उत्साह थप्नुपर्छ, गिरिजाले पार्टी हार्दा जिम्मेवारी लिएर उत्साह थप्नुहुन्थ्यो, अहिलेको नेतृत्वले त्यसो गर्न सकेन। पछिल्लो समय कांग्रेसको संगठन केन्द्रदेखि गाउँसम्म ध्वस्त भएको बताउँदै कांग्रेस नेतृ कोइरालाले सक्षम र राम्रा मान्छेलाई भन्दा आफ्ना मान्छेलाई काखी च्याप्ने गरेको पनि गुनासो पोखिन्। गाउँगाउँमा सक्षम कार्यकर्ता छन्, सुतेर बसेकालाई जगाउन सक्ने हो भने कांग्रेस बलियो हुन्छ, फेरि जागेर आउँछ , जगाउन सक्ने नयाँ नेतृत्व चाहिन्छ, कोइरालाले भनिन्, पार्टीको तल्लो तहसम्मका नेता कार्यकर्ताको भावना बुझ्न सक्ने नेतृत्व चाहिन्छ , माथि बसेर लाद्ने नेतृत्वले पार्टीलाई असफल बनाउँछ। नेतृ कोइरालाले महासमितिको बैठक बसेर कांग्रेसको आगामी यात्रा तय गर्नुपर्नेमा जोड दिएकी छिन्। महासमितिको बैठकको भावना अनुसार नेतृत्व चल्न तयार हुनु पर्नेमा उनले सचेत गराइन्। उनले संसदमा प्रतिपक्षीको भूमिका पनि कांग्रेसले प्रभावकारी रुपमा निभाउन नसकेको कोइरालाको आरोप लगाएकी छन्। पार्टीभित्रका सबै समस्या समाधान गर्न सक्ने सक्षम नेतृत्व अबको आवश्यकता रहेको उनको भनाइ छ। महासमितिको बैठकपछि महाधिवेशनको यात्रा तय गर्नुपर्ने भन्दै उनले भनिन्,जसले बिपीको सिद्धान्त अंगाल्न सक्छ उसैलाई नेतृत्वमा ल्याउनुपर्छ। कोइराला परिवारभित्रबाटै अबको नेतृत्व खोज्ने प्रश्नमा नेतृ कोइरालाले जोसुकै भएपनि कांग्रेसलाई जगाउन सक्ने व्यक्तिले पार्टीको नेतृत्व गर्नु पर्ने बताइन्। सधैँ कोइराला परिवार रहँदैन, कोइराला हुँदैमा सबै राम्रो हुन्छ भन्ने छैन, कोइराला भगवान पनि होइनन्, तर बिपीको सिद्धान्त लागूु गर्न सक्ने व्यक्ति चाहिन्छ,उनले भनिन्। पार्टीको नीति, सिद्धान्त र विचारभन्दा बाहिर जान खोज्नेलाई नेतृत्व दिन नहुने उनको तर्क थियो। सबै एकजुट भएर पार्टी सुधारतर्फ केन्द्रित हुन सके उपलब्धि हाँसिल हुनेमा आफू विश्वस्त रहेको नेतृ कोइरालाले बताइन्। फरक प्रसँगमा उनले नेपालका दुई छिमेकी देश भारत र चीनसँगको सम्बन्ध एकनासले अगाडि बढाउनुपर्नेमा धारणा राखिन्। प्रधानमन्त्री केपी ओलीको चीन भ्रमणको सन्दर्भमा उनले नेपालको हितमा हुने गरि भ्रमणलाई केन्द्रित गर्न सुझाव दिएकी छन। उनले भनिन्,भारत र चीन दुवै देशबाट नेपालले फाइदा लिनसक्नुपर्छ, दुवैसँग सन्तुलित सम्बन्ध राख्नुपर्छ। विश्वकै शक्तिशाली अर्थतन्त्र भएको देश चीनबाट नेपालले फाइदा लिनका लागि प्रधानमन्त्रीको भ्रमण सफल हुने कोइरालाले विश्वास व्यक्त गरिन्।"
चिनियाँ लगानीकर्तासँग ज्वाइन्ट भेन्चर गर्ने निजी क्षेत्रको चाहना,"रमेश लम्सालहरि लामिछाने काठमाडौं : प्रधानमन्त्री केपी शर्मा ओलीको चीन भ्रमण महत्वपूर्ण अवसर भएकाले त्यसलाई उपलब्धिमूलक बनाउन निजी क्षेत्रले जोड दिएको छ। नेपालचीन बीचको व्यापार सन्तुलन मिलाउन सरकारले महत्वपूर्ण योजना बनाएर देशलाई समृद्धिको बाटोमा अगाडि बढाउने विश्वास लिइएको हो। चालु आर्थिक वर्ष २०७४७५ को १० महिनामा चीनबाट एक खर्ब २७ अर्ब ५९ करोडको वस्तु आयात भएको छ, भने निर्यात दुई अर्ब ६७ करोडमात्र भएको छ। गतवर्ष एक खर्ब ६ खर्ब ५२ करोडको आयात हुँदा निर्यात एक अर्ब ५३ करोडको मात्र भएको थियो। प्रधानमन्त्री ओलीको चीन भ्रमणका अवसरमा व्यापारिक प्रतिनिधि मण्डलको नेतृत्वमा रहेका नेपाल उद्योग परिसंघका अध्यक्ष हरिभक्त शर्माले नेपालको निर्यातलाई प्रवर्द्धन गर्ने विषयमा सरकारले जोड दिनुपर्ने बताए। उनले आफूहरुले चिनियाँ कम्पनीसँग ज्वाइन्ट भेन्चर कम्पनी चलाउन चाहेको बताए। पछिल्लो समय नेपालबाट निकासी भएका प्रमुख वस्तुमा ऊनी गलैंँचा, तयारी पोशाक, फेल्टका सामान, मुसुरोको दाल, पोलिस्टर तथा अन्य धागो, टेक्सटाइल, फलाम तथा स्टिल र तिनका उत्पादन, हस्तकलाका सामान, चाउचाउ, टुथपेष्ट, अलैँंची, चिया, अदुवा, नेपाली हातेकागज, छाला, पश्मिना सल, जडीबुटी आदि प्रमुख रहेका छन्। चालु आवको दश महिनाको अवधिमा नेपालको कूल वैदेशिक व्यापार अघिल्लो आवको सोही अवधिको तुलनामा २०८ प्रतिशतले वृद्धि भई रु १० खर्ब ४९ अर्ब ८८ करोड पुगेको छ। कूल व्यापारमा निकासी तथा पैठारीको योगदान क्रमशः ६३ प्रतिशत र ९३७ प्रतिशत छ। हालका केही वर्षमा धागो, छुर्पी, मासु तथा फेल्टका सामान उल्लेख्य रुपमा निकासी भइरहेको देखिन्छ। सामान युरोपियन युनियन तथा अमेरीकातर्फ निकासी भइरहेको छ भने धागो टर्कीतर्फ, छुर्पी अमेरीका र मासु भियतनामतर्फ उल्लेख्य रुपमा निकासी भइरहेको तथ्यांकमा देखिन्छ। यस पटकको भ्रमण दलमा उद्योग वाणिज्य महासंघ, नेपाल चेम्बर अफ कमर्स, नेपाल उद्योग परिसंघ, नेपाल चीन चेम्बर अफ कमर्स, बुटवल पावर कम्पनीलगायतका ५० भन्दा बढी उद्योगी व्यवसायी तथा बैंकरको सहभागिता हुनेछ। भ्रमणका क्रममा दुई देशका सरकारी र निजी क्षेत्रबीच रु दुई खर्ब बढीको लगानी सम्झौता हुनेछ। जलविद्युत्मा चिनियाँ लगानीकर्तासँग साझेदारी बुटवल पावर कम्पनीसँगको साझेदारीमा चिनियाँ लगानीकर्ताले करिब एक हजार मेगावाट क्षमताको जलविद्युत् आयोजना निर्माण गर्ने भएको छ। कूल ६०० मेगावाट माथिल्लो मस्र्याङ्दी आयोजना निर्माण गर्न बुटवल पावरको संयोजनमा चिनियाँ कम्पनी एससीआइसी इन्टरनेशनल लिमिटेड, जिङचेङ इन्टरनेसनल इन्भेस्टमेन्ट कम्पनी लिमिटेड र क्यूवाइईसीको शेयर लगानी रहने गरी आयोजना निर्माण गर्ने तयारी गरिएको छ। जलविद्युत् आयोजनाको प्रवद्र्धक कम्पनी हिमताल हाइड्रोपावर कम्पनी प्रालिले सबै शेयर बुटवल पावर र चिनियाँ साझेदारलाई बिक्री गरेको छ। लमजुङ र मनाङमा पर्ने माथिल्लो मस्र्याङदी तथा २८२ मेगावाट क्षमताको मनाङ मस्र्याङ्दी चिनियाँ लगानीमा नै निर्माण गर्ने गरी तयारी गरिएको छ। बुटबल पावर कम्पनी र चिनियाँ कम्पनीको बहुमत स्वामित्व रहने गरी एसीआइजी इन्टरनेशनल नेपाल नामक संयुक्त कम्पनी स्थापना भइसकेको छ। सुपर साञ्जेनमा चिनियाँ लगानी रसुवामा आयोजनास्थल रहेको सुपर साञ्जेन जलविद्युत् आयोजनामा रु १४ अर्ब लगानी चिनियाँ कम्पनीले भित्र्याउने भएको छ। उद्योग विभागको उद्योग तथा लगानी प्रवद्र्धन बोर्डले रसुवाको पार्वतीकुण्ड गाउँपालिकामा निर्माण हुने सो जलविद्युत् आयोजनामा लगानी भित्र्याउन स्वीकृति दिएको हो। कूल ७८ मेगावाट क्षमताको सो आयोजना सालासुङ्गी पावरले निर्माण गर्न लागेको हो। नेपाल विद्युत् प्राधिकरणको सहायक कम्पनी साञ्जेन जलविद्युत् कम्पनी लिमिटेडले निर्माण गरिरहेको माथिल्लो साञ्जेन जलविद्युत् आयोजनाभन्दा करिब ५०० मिटरमाथि विद्युत्गृह निर्माण गर्ने गरी सालासुङ्गी पावरले विगत तीन वर्ष पहिले अनुमति लिएको थियो। सो आयोजनामा नेपाली लगानीकर्ताको आठ प्रतिशत र चिनियाँ लगानीकर्ता चाइना हार्वर इन्जिनियरिङको ९२ प्रतिशत लगानी रहने छ। कूल रु १५ अर्ब २२ करोड ७० लाख लगानी रहने सो आयोजनाको प्रवद्र्धक सालासुङ्गी पावरले अध्ययनको सबै काम सम्पन्न गरेको छ। यस्तै चिनियाँ कम्पनी छोछुङ वाटर टर्बाइन वक्र्स समूहले पिपल्स इनर्जी लिमिटेडमा रु नौ अर्ब लगानी भित्र्याएको छ। आयोजनाले दिएको जानकारीअनुसार दोलखा र रामेछापको सिमानामा निर्माणाधीन खिम्ती दोस्रो ४८८ मेगावाट क्षमताको सो परियोजनाको निर्माण शुरु भइसकेको छ। यस्तै निजी क्षेत्रको अर्को आयोजना त्रिशूली गल्छी जलविद्युत् आयोजनामा समेत चिनियाँ लगानी भित्रने भएको छ। चिनियाँ कम्पनी डोङफ्याङ इन्टरनेशनल कर्पोरेशनले पाएको छ। डोङफ्याङ टर्वाइन तथा जेनेरेटर उत्पादक कम्पनी हो। यो आयोजना इन्जिनियरिङ, खरिद निर्माण र वित्तीय व्यवस्थापन ढाँचामा निर्माण गर्ने सम्बन्धी सम्झौता भइसकेको छ। आयोजना निर्माण आगामी साउनदेखि शुरु गर्ने तयारी छ। नुवाकोट र धादिङको सीमामा निर्माण हुन लागेको सो आयोजनामा रु १० अर्ब २९ करोड चिनियाँ कम्पनीले लगानी गर्नेछ।"
नेपाली भूमि चीन विरोधी गतिविधिमा प्रयोग हुन दिन्नौं : प्रधानमन्त्री,"काठमाडौं : प्रधानमन्त्री केपी शर्मा ओलीले नेपाल एक चीन नीतिमा आफू दृढ रहेको बताए । सोमबार संसदमा सम्बोधन गर्दै ओलीले चीनविरुद्धका कुनै पनि गतिविधि गर्न नदिने दृढता व्यक्त गरेका छन् । उनल नेपाली भूमि प्रयोग गरेर कुनै गतिवधि हुन नदिने प्रतिबद्धता जनाएका छन् । प्रधानमन्त्री ओलीले भने,हामीले छिमेकीको संवेदनशीलतालाई बुझेका छौं, हामी एक चीन नीतिप्रति प्रतिबद्ध र दृढ छौँ, चीन विरोधी कुनै पनि गतिविधि नेपालको भूमि प्रयोग गरेर हुन दिने छैनौ, हामी हाम्रो राष्ट्रिय दृष्टिकोण र अडानमा कायम रही छिमेकीका अरू जायज चासो, चिन्ता र सरोकारलाई सुन्ने छौं । चीन लामो समय देखिको पुरानो मित्र हो, जसले हाम्रो सार्वभौमसत्ताको खुलेर सहयोग र समर्थन गर्दै आइरहेको छ भन्दै उनले चीनको सहयोगमा राष्ट्रिय सभागृह, अन्तर्राष्ट्रिय सम्मेलनलगायत अरू ठूला पूर्वाधार निर्माण भइरहको स्मरण गरे । चीन हाम्रो पुरानो मित्र हो। चीनसँगको मित्रता समस्यारहित छ, प्रधानमन्त्रीले भने,उसले सार्वभौमसत्ता भौगोलिक अखण्डतालाई खुलेआम सम्मान गरेको छ। आफू धेरै विकसित नहुँदा पनि शैक्षिक संस्था, बाटो आदि निर्माणमा सहयोग गरेको छ।चीन विश्वमै सबल राष्ट्र भएको र उसको प्रभाव विश्वस्तरमा रहेकोले उसको छिमेकी हुनुको नाताले त्यसको फाइदा नेपालले उठाउन सक्नुपर्ने प्रधानमन्त्रीको भनाइ छ। चीन र भारतको बजारलाई नेपालले उपयोग गर्न सकेमा नेपालको विकासले तीब्रता पाउने प्रधानमन्त्रीको दावी छ। प्रधानमन्त्री ओलीले भने, चीन एउटा सुदृढ अर्थतन्त्र, ठूलो जनसंख्या, ठूलो भूभाग र ठूलो सहयोगको भावना भएको सबल राष्ट्र हो, चीनसँग हाम्रा विभिन्न प्रकारका धार्मिक, सामाजिक सम्बन्ध छ, सन् १९५५ मा कूटनीतिक सम्बन्ध स्थापना भएको नेपाल र चीनबीचको सम्बन्ध सुमधुर र मित्रवत रहिआएको छ । चीन विश्वमै सबल राष्ट्र भएको र उसको प्रभाव विश्वस्तरमा रहेकोले उसको छिमेकी हुनुको नाताले त्यसको फाइदा नेपालले उठाउन सक्नुपर्ने प्रधानमन्त्रीको भनाई छ। चीन र भारतको बजारलाई नेपालले उपयोग गर्न सकेमा नेपालको विकासले तीब्रता पाउने प्रधानमन्त्रीको दावी छ। प्रधानमन्त्रीको हैसियतमा आफूले पहिलोपटक गरेको चीन भ्रमणका बेला भएका सम्झौतालाई कार्यान्वयन गर्नु आफ्नो प्रमुख प्राथमिकता भएको उनले बताए।"
काका,काकाकाकाकाका का
प्रदेश सभा बैठक कांग्रेसद्वारा अवरुद्ध,बुटवल : प्रदेश नम्वर ५ को प्रदेश सभा बैठक प्रमुख प्रतिपक्षी दल नेपाली कांग्रेसले अवरुद्ध गरेको छ ।सोमबार दिउँसो बसेको बैठकमा कांग्रेस सांसद डिल्लिबहादुर चौधरीले बजेटले प्रदेशको समग्र विकासमा सम्बोधन नगरेको भन्दै अवरुद्ध गर्ने जनाएपछि कांग्रेसका सबै सांसदले उभिएर विरोध जनाएका थिए । सभामुख पूर्णबहादुर घर्तिले बैठक अगाडि बढाउन सहयोग गर्न पटक पटक आग्रह गर्दा पनि कांग्रेसका सांसद उभिइरहे । बस्न नमानेपछि सभामुखले सांसदको कारवाही अगाडि बढाउन खोज्दा कांग्रेसका सांसद बैठक नै बहिस्कार गरेर बाहिरिएका थिए । कांग्रेसले बहिस्कार गरेपछि प्रदेश सभा बैठक २० मिनेटका लागि स्थगित भएको छ ।
कांग्रेसलाई एक नम्बर बनाउने देउवा सूत्र : 'अन्तर्घातीलाई कारबाही',"चितवन : कांग्रेस सभापति शेरबहादुर देउवाले कांग्रेसलाई एक नम्बर पार्टी बनाउने आफ्नो अभियान भएको बताएका छन्। चितवनमा नेपाल दलित संघको प्रदेश ३ भेलाको उद्घाटन गर्दै सभापति देउवाले चुनाव हार्नेहरूले त्यसको दोष आफूमाथि खन्याएको बताए। 'मेरो अभियान त कांग्रेसलाई एक नम्बर बनाउने हो', सभापति देउवाले भने, 'अब अन्तर्घातीहरूलाई कारबाही गरेर पार्टीलाई एक नम्बर बनाउनुपर्छ।' कांग्रेसमा अन्तर्घातको ठूलो समस्या रहेको र यसले नै कांग्रेसलाई सकेको सभापति देउवाको भनाई छ। 'हिजो रेणु दाहाललाई जिताउने सहमति माओवादीसँग गरियो तर त्यतिबेला प्रचण्डकी छोरीलाई टिकट दियो भनेर भोट हाल्नुभएन', उनले भने, 'पछि प्रचण्डलाई भोट हालेर यहीँबाट चुनाव जिताउनुभयो, यसरी पार्टी एकताबद्ध हुँदैन।' चुनावमा आफूले मात्र टिकट वितरण नगरेको भन्दै उनले दोष पनि आफूलाई मात्र नदिन आग्रह गरे। दुई वाम पार्टी एक ठाउँमा उभिएका बेला एउटा कांग्रेस भने दुई तीन ठाउँमा उभिएको जस्तो देखिएको देउवाको भनाई छ। हार्ने मान्छेले आफ्नो कमजोरी नखोजेर पार्टी सभापतिलाई दोष लगाउनु ठूलो अन्याय भएको देउवाको टिप्पणी छ।"
अर्थमन्त्री युवराज खतिवडाको कार्यकाल दुई वर्ष,काठमाडौं : अर्थमन्त्री डा युवराज खतिवडाकाे कार्यकाल दुई वर्षको हुने भएको छ । गोलाप्रथाबाट उनको कार्यकाल दुई वर्षको हुने टुंगो लागेको हो । खतिवडा तत्कालीन नेकपा एमालेका तर्फबाट राष्ट्रिय सभा सदस्य बनेका थिए ।
१० दिनभित्र अध्ययन गरी सुझाव पेस गर्न निर्देशन,"काठमाडौं : नेपाल कम्युनिस्ट पार्टी (नेकपा)ले पार्टी विधान तथा नियमावली अध्ययनका लागि स्थायी समिति सदस्यलाई उपलब्ध गराएको छ। १० दिनभित्र विधान तथा नियमावली अध्ययन गरी केन्द्रीय सचिवालयमा सुझाव पेस गर्न स्थायी समिति बैठकले नेतालाई निर्देशन गरेको हो। पार्टी विधान तथा राजनीतिक प्रतिवेदन ३ जेठमा परित भइसकेको छ। तर पनि त्यसलाई नेताहरूको सुझावका आधारमा परिमार्जन गर्ने नेकपाको योजना छ। विधानअनुसारको नियमावली मस्यौदा भने पारित हुन बाँकी छ। नेकपाको विधान १६ अध्याय, ७४ धारा र ९ अनुसूचीमा समेटिएको छ। पार्टीले १० दिनभित्र अध्ययन गरी सुझाव दिन र १५ दिनभित्र पारित गरेर कार्यान्वयनमा लैजाने योजना बनाएको छ, स्थायी समिति सदस्य गणेश शाहले भने। विधानमा यस्तो छ व्यवस्था स्थायी समितिले पारित गरेको विधानमा तीन प्रकारका सदस्यको व्यवस्था छ। सदस्य, संगठित सदस्य र मानार्थ सदस्य गरी तीन किसिमका सदस्य हुनेछन्। आठ तहको केन्द्रीय निकाय हुनेछ। केन्द्रीय निकायमा महाविधेशन, केन्द्रीय कमिटी, केन्दीय अनुशासन आयोग, केन्द्रीय लेखापरीक्षण आयोग, केन्द्रीय निर्वाचन आयोग, राष्ट्रिय परिषद्, केन्द्रीय सल्लाहकार परिषद् र केन्द्रीय ज्येष्ठ कम्युनिस्ट मञ्च गरी आठ तहको निकाय हुनेछ। त्यस्तै प्रदेश कमिटी, प्रदेश परिषद्, प्रदेश अनुशासन आयोग, प्रदेश लेखापरीक्षण आयोग र प्रदेश निर्वाचन आयोग हुनेछन्। पार्टीका स्थायी कमिटीअन्तर्गत जिल्ला कमिटी, प्रतिनिधिसभा निर्वाचन क्षेत्र समन्वय कमिटी, प्रदेशसभा निर्वाचन क्षेत्र समन्वय कमिटी, महानगरउपमहानगरनगरगाउँ कमिटी, वडाशाखा कमिटी, टोलप्रारम्भिक कमिटी र पार्टी सेल कमिटी रहनेछन्। कमिटीमा अध्यक्ष, सचिव र सदस्य रहने पार्टीका प्रदेश तथा स्थानीय कमिटीमा अध्यक्ष, सचिव र सदस्य रहनेछन्। प्रदेश कमिटी १ सय ७५ जनाको हुनेछ। जिल्ला कमिटीको कुल सदस्य संख्या एक मात्र निर्वाचन क्षेत्र भएको जिल्लामा बढीमा १ सय २५ हुनेछ। एकभन्दा बढी निर्वाचन क्षेत्र भएको जिल्लामा थप एक निर्वाचन क्षेत्रबराबर पाँच सदस्य थप्न सकिनेछ। अन्यमा महानगर कमिटी ७५ जना, उपमहानगर कमिटी बढीमा ६१, नगर कमिटी बढीमा ५१, गाउँ कमिटी बढीमा ५१, महानगर वडा कमिटी बढीमा ३५ जना, उपमहानगरका वडा कमिटी बढीमा २७, नगर र गाउँका वडाशाखा कमिटी बढीमा २५, नगर, गाउँका टोलप्रारम्भिक कमिटी बढीमा १५ जना र पार्टी सेल बढीमा ९ जनाको हुनेछ। पहिलेको मस्यौदामा पछिल्लो चरणमा थप केही परिमार्जन गरेर विधान आएको छ। यसमा उल्लिखित पार्टी कमिटीको संख्यामा पनि थप परिमार्जन गर्नुपर्ने भए सुझावसहित आउन नेतृत्वबाट निर्देशन भएको छ, स्थायी समिति सदस्य गणेश शाहले भने। नेकपा केन्द्रीय समिति ४ सय ४१ सदस्यीय छ। स्थायी समिति ४५ जना र पोलिट ब्युरो १ सय ४६ जनाको बनाउने विधानमा व्यवस्था छ। सचिवालयमा भने संख्या उल्लेख नभए पनि अहिले ९ जना छन्। चुनाव चिह्न सूर्य, प्रतीक चिह्न सूर्यभित्र हँसियाहथौडा नेकपाको चुनाव चिह्न सूर्य हुनेछ। विधानको अुनसूची ३ मा यस सम्बन्धमा उल्लेख गरिएको छ। त्यस्तै अनुसूची ४ मा पार्टीको प्रतीक चिह्न विधानको धारा ६ सँग सम्बन्धित रहेर सूर्यभित्रको रातो पृष्ठभूमिको गोलाकारमा हँसिया हथौडा खप्टिएको हुने उल्लेख छ। नेकपाको विधानमै प्रधानमन्त्री केपी ओली र पूर्वप्रधानमन्त्री पुष्पकमल दाहाल दुवै जना अध्यक्ष रहने व्यवस्था छ। दुई जना पार्टी अध्यक्षलाई विधानमै बराबरी अधिकार र वरीयताक्रम पनि आलोपालोको व्यवस्था छ। आगामी एकता महाधिवशेनसम्मका लागि दुई अध्यक्षले आलोपालो बैठकको अध्यक्षता गर्ने र अध्यक्षता गर्नेको वरियता पहिलो हुनेछ। आधिकारिक निर्देशन र पत्राचारमा दुवै अध्यक्षको हस्ताक्षर हुनेछ। यसका अलावा अध्यक्षद्वयले केन्द्रीय कमिटी, पोलिटब्युरो र स्थायी कमिटी बैठकको अध्यक्षता गर्ने, प्रमुख नेताका रूपमा समग्र पार्टीको नेतृत्व गर्ने, बैठकमा राजनीतिक प्रतिवेदन प्रस्तुतु गर्ने, पार्टीका नीति तथा निर्णय कार्यान्वयन गर्ने, गराउने, विधानको कार्यान्वयन गराउने, केन्द्रीय कमिटीका तर्फबाट राष्ट्रिय महाधिवशेनमा राजनीतिक प्रतिवेदन प्रस्तुत गर्नेलगायत अधिकार व्यवस्था गरिएको छ। महासचिवलाई अध्यक्षको परामर्शमा बैठकको कार्यसूची तयार गर्नेदेखि बैठक बोलाउने, पार्टीको नीति निर्णयको कार्यान्वयनका लागि कार्यायोजना तयार गरी केन्द्रीय कमिटी, पोलिटब्युरो र स्थायी समितिमा प्रस्तुत गर्नेजस्ता अधिकार विधानमा व्यवस्था गरिएको छ। पार्टी प्रवक्ताका लागि केन्द्रीय कमिटी, पोलिटब्युरो र स्थायी समितिको निर्णय सार्वजनिक गर्ने र पार्टीका आधिकारिक निर्णय एवं धारणा सार्वजनिक गर्ने अधिकार तोकिएको छ। वरिष्ठ नेताका हकमा भने विधान मौन छ। यस विषयमा विधानमा कुनै व्यवस्था छैन। कार्यकर्ता संरक्षणका लागि छुट्टै कोष नेकपाले कायकर्ता संरक्षणका लागि छुट्टै कोष बनाउने पनि विधानमा व्यवस्था गरेको छ। पूर्ववत् माओवादीका धेरैजसो नेताकार्यकर्ता पूर्णकालीन भएकाले पनि त्यस्तो कोषको व्यवस्थापन गर्न लागिएको हो। पार्टी कार्यकर्ताको संरक्षणका लागि एउटा कोष हुने, यसको सञ्चालन एक छुट्टै विनियमअनुसार गरिने र केन्द्रीय कमिटीको अनुमति लिएर यस्तो कोष प्रदेश र जिल्ला कमिटीको तहसम्म पनि स्थापना गर्न सकिने गरी विधानमा व्यवस्था गरिएको छ। यस्ता हुन्छन् ३२ केन्द्रीय विभाग नेकपाको केन्द्रमै ३२ ओटा केन्द्रीय विभागको व्यवस्था छ। मन्त्रालयसँग जोडिने गरी विभाग निर्माण गरिएको छ। विधानको परिच्छेद ७ को धारा ३३ मा त्यस्तो व्यवस्था छ। केन्द्रीय विभागका रूपमा नेकपाको अर्थ तथा योजना विभाग, उद्योग तथा वाणिज्य विभाग, उपभोक्ता हित, आपूर्ति तथा सुशासन विभाग, कृषि तथा भूमसिधुार विभाग, कोष तथा आर्थिक व्यवस्थापन विभाग, खानेपानी तथा सरसफाइ विभाग, जलस्रोत, सिँचाइ तथा ऊर्जा विभाग, निर्वाचन विभाग, न्याय, कानुन तथा मानवअधिकार विभाग, पर्यटन प्रवद्र्धन तथा नागरिक उड्डयन विभाग हुनेछन्। प्रचार तथा प्रकाशन विभाग, प्रादेशिक मामला विभाग, पार्टी स्कुल विभाग, पुस्तकालय तथा अभिलेख विभाग, भौतिक पूर्वाधार तथा यातायात व्यवस्था विभाग, युवा तथा खेलकुद विभाग, राजकीय मामिला विभाग, राष्ट्रिय हित प्रवद्र्धन विभाग, वन तथा वातावरण विभाग, विज्ञान तथा प्रविधि विभाग, वैदेशिक मामिला विभाग, शिक्षा तथा मानवस्रोत विभाग, श्रम तथा रोजगार विभाग, संगठन विभाग, समाज कल्याण विभाग, संघीय ससदीय विभाग, सहकारी तथा गरिबी निवारण विभाग, सहरी किवास विभाग, सामान्य प्रशासन विभाग, साहित्य कला तथा संस्कृति विभाग, स्थानीय तह विभाग र स्वास्थ्य तथा जनसंख्या विभाग हुने व्यवस्था छ।"
राप्रपाको रणनीति : कांग्रेससँग सहकार्य कि एकता ?,"काठमाडौं : राप्रपा धारका तीन दलबीच पार्टी एकताबारे छलफल सुरु भएसँगै उनीहरूबीच कांग्रेससँगको सम्बन्धलाई लिएर पनि छलफल सुरु भएको छ । मंसिरमा सम्पन्न प्रदेश र प्रतिनिधिसभा निर्वाचनमा चुनावी सहकार्य गरेका उनीहरूबीच कांग्रेससँग सहकार्य गर्ने कि एकता भन्ने विषयमा छलफल सुरु भएको हो । पछिल्लो समय पूर्वराजा ज्ञानेन्द्र शाहले तीन राप्रपाबीच एकताका लागि लबिङ गरिरहेका छन् । डा प्रकाशचन्द्र लोहनी नेतृत्वको एकीकृत राप्रपा राष्ट्रवादी पार्टी एकताबारे अहिलेसम्म केही नबोले पनि कमल थापा नेतृत्वको राप्रपा र पशुपतिशम्शेर राणाको राप्रपा प्रजातान्त्रिकले भने राप्रपाधारका दलसहित विचार मिल्ने व्यक्ति समूह र अन्य दलसँग एकताका लागि वार्ता गर्न छुट्टाछुट्टै कार्यदल गठन गरिसकेका छन् । राप्रपा प्रजातान्त्रिकका केही वरिष्ठ नेता राप्रपाधारका दलसँग मात्र एकता गरेर पार्टी बलियो हुन नसक्ने भन्दै कांग्रेससँग पनि एकताको प्रयास गर्नुपर्ने पक्षमा रहेको राप्रपा प्रजातान्त्रिकका एक नेताले बताए । कम्युनिस्ट नाममा नेकपा एमाले र नेकपा माओवादीबीच एकता हुन सक्छ भने प्रजातान्त्रिक विचारधारा बोकेको कांग्रेससँग एकता हुनै सक्दैन भन्ने हुँदैन, ती नेताले भने, हिजो हामीबीच चुनावममा सहकार्य पनि भएको छ, सरकारमा पनि सँगै थियौं । कांग्रेसलाई एकतामा समेट्न सकिए झनै राम्रो । सुरुमा राप्रपाका तत्कालीन नेता एवं पूर्वप्रधानमन्त्री सूर्यबहादुर थापाले प्रजातान्त्रिक शक्तिबीचको एकतामा जोड दिएका थिए । देशलाई कम्युनिस्ट अधिनायकवाद जोगाउन कांग्रेससहितका प्रजातान्त्रिक दलबीच एकताको आवश्यकतामा रहेको भन्दै थापाले कांग्रेसलाई एकताका लागि सार्वजनिक रुपमै आह्वान गरेका थिए । यतिबेला थापाका छोरा एवं राप्रपा प्रजातान्त्रिकका महामन्त्री सुनील थापा पनि प्रजातान्त्रिक शक्तिबीचको एकता र सहकार्य हुनुपर्नेमा जोड दिन थालेका छन् । उनले अन्नपूर्ण पोस्ट्सँग भने, सुरुमा त हामीले आफ्नो घर बलियो बनाउन राप्रपाधारका दलसँग एकता गर्नै पर्छ । त्यसपछि प्रजातान्त्रिक धारलाई बलियो बनाउन कांग्रेससहितका दलबीच एकता र सहकार्यको कुरा आउँछ । कांग्रेससँग एकताबारे स्पष्ट जवाफ नदिए पनि महामन्त्री थापा कांग्रेससँग एकता गर्नुपर्ने पक्षमा रहेको उनीनिकट एक नेताले बताए । उनीजस्तै राष्ट्रिय प्रजातान्त्रिकका वरिष्ठ नेता विक्रम पाण्डे, दीपक बोहरा कांग्रेससँग सहकार्य गरेरै अगाडि जानुपर्ने पक्षमा छन् । नेताद्वय पाण्डे र बोहराको कांग्रेसका नेताहरूसँग राम्रै उठबस रहेकाले उपयुक्त अफर आए जुनसुकै बेला पनि कांग्रेस प्रवेश गर्न सक्ने राप्रपाकै नेताहरूको टिप्पणी छ । तर, राप्रपाका वरिष्ठ उपाध्यक्ष एवं वार्ता कमिटीका कार्यदलका संयोजक बोहराले कांग्रेससँग सहकार्य गर्दै अगाडि जाने तर तत्कालै एकताको सम्भावना भने नरहेको दाबी गरे । यस्तै, राप्रपाका महामन्त्री एवं प्रवक्ता सुशील श्रेष्ठले पनि कांग्रेससँग सहकार्य गर्न राप्रपा तयार रहे पनि एकता भने हुनै नसक्ने स्पष्ट पारे । राप्रपाधारकै दलसँग एकता गर्ने र राजतन्त्रको मुद्दालाई अझै प्रभावकारी बनाउनेमा राप्रपाको जोड छ । एकता त कसरी सम्भव हुन्छ र ? प्रवक्ता श्रेष्ठले भने, कांग्रेसले कि राजसंस्था र हिन्दू राज्यको मुद्दामा सहमत हुनुपयो । होइन भने हामी गणतन्त्रमा त जान सक्दैनौं । तर, राप्रपा प्रजातान्त्रिकभित्र भने संविधानअनुसार नै पार्टी अगाडि बढ्नुपर्ने भन्ने पक्षमा बहुमत देखिन्छ । संविधानलाई स्वीकार गरिसकेको र संविधानअनुसार नै निर्वाचनमा दल दर्ता गरेकाले अब राजतन्त्र र हिन्दूराज्यको मागको औचित्य नरहेको बहुमत नेताहरूको अडानले अध्यक्ष राणा पनि दबाबमा देखिन्छन् । पार्टी एकता हुँदा आफूले पार्टीको नाम, चुनाव चिह्न र पद सबै गुमाएको गुनासो गर्दै आएका अध्यक्ष राणा पनि कमल थापालाई नै अध्यक्ष मानेर पार्टी एकता गरिहाल्ने पक्षमा देखिँदैनन् । केही दिनअघि राप्रपाका तर्फबाट गठित वार्ता समितिका सदस्यहरू बुद्धिमान तामाङ, राजेन्द्र लिङ्देन र टंक ढकालसँगको भेटमा अध्यक्ष राणाले आफूले नेतृत्व पाउने भए मात्र पार्टी एकता हुने स्पष्ट धारणा राखेका थिए । राप्रपा प्रजातान्त्रिकभित्र महामन्त्री थापासहित हरिबहादुर बस्नेत, नवराज सुवेदी, विश्वबन्धु थापा, धर्मराज जोशी, किरण गिरीलगायत बहुमत केन्द्रीय सदस्य संविधान स्विकार्दै राप्रपासहित प्रजातान्त्रिक दलबीचको एकतामा पक्षमा रहेको एक नेताले बताए ।"
"राष्ट्रियसभाका सांसदको कार्यकाल टुङ्गियो, ५९ जना कसको पदावधि कति?","काठमाडौं : राष्ट्रियसभाका सबै सदस्यहरूको गोला प्रथाद्वारा पदावधि निर्धारण गरिएको छ। संघीय संसद् सचिवालयले नेपालको संविधानअनुसार राष्ट्रियसभाका सदस्यहरुको पदावधि गोला प्रथाद्वारा सोमबार टुङ्गो लगाएको हो। राष्ट्रियसभा सदस्यको पदावधिका लागि आज गोलाप्रथा कोमल ओलीको चार वर्षे कार्यकाल राष्ट्रियसभा उपाध्यक्ष शशीकला दाहाल ४ वर्ष र कांग्रेस प्रमुख सचेतक सरिता प्रसाईं २ वर्ष राष्ट्रियसभा अध्यक्ष गणेश तिमिल्सिनाको कार्यकाल छ वर्ष अर्थमन्त्री युवराज खतिवडाको कार्यकाल दुई वर्ष रामनारायण विडारीको कार्यकाल चार वर्ष राष्ट्रियसभामा महिला सांसदको कार्यकाल कति ? संघीय संसद् भवन नयाँ बानेश्वरमा गरिएको गोला प्रथाबाट छ वर्षको कार्यकाल प्राप्त गर्नेमा रमेशजङ्ग रायमाझी, जितेन्द्रनारायण देव, रामबहादुर थापा, गणेशप्रसाद तिमिल्सिना, खिमलाल भट्टराई, भैरवसुन्दर श्रेष्ठ र हरिराम चौधरी छन्। त्यस्तै बिना पोखरेल, प्रमिलाकुमारी, दिलकुमारी रावल, दीपा गुरुङ, अनिता देवकोटा, नन्दा चपाई, इन्दु कडरिया, नरपति लोहार, सिंहबहादुर विश्वकर्मा, प्रकाश पन्थ, महेशकुमार महरा, रामचन्द्र राई र विमला राई पौडेलको पनि पदावधि छ वर्ष कायम भएको छ। गोलाप्रथाद्वारा परशुराम मेघी गुरुङ, सुमनराज प्याकुरेल, राधेश्याम अधिकारी, दीनानाथ शर्मा, चन्द्रबहादुर खड्का, खगेन्द्रप्रसाद पुरी, शेरबहादुर कुँवर, रामनारायण बिँडारी, नैनकला ओझा, शशिकला दाहाल, उदया शर्मा पौडेल, शान्तिकुमारी अधिकारी, कोमल ओली, कविता बोगटी, तारादेवी भट्ट, खिमकुमार विक, चक्र स्नेही, रामलखन चमार, जीवन बुढा र अगम वान्तवा राईको पदावधि चार वर्ष कायम भएको छ। त्यस्तै हरिचरण सिवाकोटी, रमेशप्रसाद यादव, बलरामप्रसाद बाँस्कोटा, सुरेन्द्रराज पाण्डे, दुर्गाप्रसाद उपाध्याय, कालीबहादुर मल्ल, बद्रीप्रसाद पाण्डे, डा युवराज खतिवडा, सरिता प्रसार्इं, मुक्ताकुमारी यादव, धनकुमारी खतिवडा, विन्दादेवी आले, मीना बुढा, युटोल तामाङ, कमलाकुमारी ओली, खेमराज नेपाली, रामप्रित पासवान, राजकुमार कुँवर र वृशेषचन्द्र लालको गोलाप्रथा छनोट प्रणालीबाट दुई वर्ष पदाधिकारी कायम भएको छ। संघीय संसद्को माथिल्लो सदनका रुपमा रहेको राष्ट्रियसभा ५९ सदस्यीय रहेको छ। नेपालको संविधानको धारा ८६ (राष्ट्रिय सभाको गठन र सदस्यहरूको पदावधि) मा गोलाप्रथाबाट सदस्यको पदावधि तोकिने व्यवस्था छ। धारा ८६ उपधारा ३ मा 'एक तिहाइको दुई वर्ष, अर्को एक तिहाइको चार वर्ष र बाँकी एक तिहाइको छ वर्षको हुने गरी पदावधि कायम गरिने' उल्लेख छ। राष्ट्रिय सभाका सदस्यहरूको पदावधि छ वर्षको हुनेछ। राष्ट्रिय सभाका एक तिहाइ सदस्यको पदावधि प्रत्येक दुई वर्षमा समाप्त हुनेछ। तर यो संविधान प्रारम्भ भएपछि पहिलो पटक सदस्यको पदावधि कायम गर्दा गोला प्रथाद्वारा एक तिहाइको दुई वर्ष, अर्को एक तिहाइको चार वर्ष र बाँकी एक तिहाइको छ वर्षको हुने गरी पदावधि कायम गरिनेछ । गोला प्रथामा सहभागी हुँदै गृहमन्त्री रामबाहादुर थापा। राष्ट्रियसभा सदस्यको ६ वर्षे कार्यकालका लागि गृहमन्त्री थापा गोला प्रथाबाट चयन भएका छन्। फोटोः नवीन पौडेलरासस गोला प्रथामा सहभागी हुँदै राष्ट्रियसभा सदस्यहरु। फोटोः नवीन पौडेलरासस"
राष्ट्रियसभामा महिला सांसदको कार्यकाल कति ?,"काठमाडौँ : राष्ट्रियसभा महिला सदस्यको गोलाप्रथाद्वारा पदावधि तय गरिएको छ। साेमबार संघीय संसद् भवन नयाँ बानेश्वरमा गरिएको गोलाप्रथाबाट सदस्यहरु बिना पोखरेल, दिलकुमारी रावल,प्रमिला कुमारी, अनिता देवकोटा, दीपा गुरुङ, नन्दा चपाई र इन्दु कडरियालाई छ वर्षको पदावधि तय भएको छ। त्यस्तै, नैनकला ओझा, शशिकला दाहाल, उदया शर्मा पौडेल, शान्तिकुमारी अधिकारी, कोमल ओली र तारादेवी भट्टको पदावधि चार वर्ष कायम भएको छ। यसैगरी सदस्यहरु सरिता प्रसार्इं, मुक्ताकुमारी यादव, धनकुमारी खतिवडा, विन्दादेवी आले, मीना बुढा, युटोल तामाङ र कमलाकुमारी ओलीको गोलाप्रथा छनोट प्रणालीबाट दुई वर्ष पदाधिकारी कायम भएको छ। राष्ट्रियसभा सदस्य ५९ मध्ये १९ जनाको पदावधि २ वर्षको हुनेछ भने अन्य २० जनाको ४ वर्ष र २० जनाको ६ वर्ष गोलाप्रथाबाट तय हुनेछ।"
न्यायालयमा विसंगति : राजनीतिक बिचौलिया हाबी,"काठमाडौं : न्यायालयमा सक्रिय धेरै थरी बिचौलियामध्ये राजनीतिक बिचौलिया विगतदेखि निरन्तर हाबी देखिएका छन् । झन्डै एक दशकअघि न्यायालय र बार आफैंले गरेको अनुसन्धानमा २९ थरी बिचौलिया किटान गरिएको थियो । तर अहिले साना प्रकृतिका बिचौलिया सुषुप्त देखिए पनि ठूला बिचौलिया अझै शक्ति आर्जन गर्दै नियुक्ति प्रक्रियादेखि न्यायिक निर्णयसम्म विचलन पार्ने कार्यमा सक्रिय रहेको बताइन्छ । सर्वोच्च अदालतले बिचौलियासँग सतर्क हुन र निगरानीमा राख्न मुलुकभरका अदालतमा सर्कुलरसमेत गरेको छ । कायममुकायम प्रधानन्यायाधीश दीपकराज जोशीको निर्देशनअनुरूप यस्तो सर्कुलर गरिएको हो । न्यायालयमा बिचौलिया रहेको स्वीकार गर्दै आफूले छानबिन गरेर कारवाही पनि गर्ने जोशीले बताए । मुद्दामा भएका चलखेल र विचलनलाई लिएर प्रधानन्यायाधीशको सचिवालयमा अहिले झन्डै सय उजुरी परेका छन् । यता न्यायपरिषदमा पनि बिचौलिया चलखेल, न्यायाधीशका खराब आचारण, अनियमितता, बलजफ्ती कानुन मिचेको, न्यायाधीशकानुन व्यवसायी मिलेमतो जस्ता ६५ उजुरीमा छानबिन भइरहेको छ । यस्तै वकिल निगरानी र नियमनको जिम्मा पाएको बार काउन्सिलमा कानुन व्यवसायीले गरेका चलखेललाई लिएर ६२ उजुरीमाथि अनुशासन समितिले छानबिन गरिरहेको छ । प्रोफेसर डा रजितभक्त प्रधानांग अध्यक्ष रुहेको तीन सदस्यीय काउन्सिल समितिले यतिबेला छानविन तीव्र पारेको हो । उजुरीको अध्ययनबाट बिचौलियासँग जोडेर कानुन व्यवसायीविरुद्ध बढी उजुरी परेका छन् । यसबीचमा तीन जना वकिलको लाइसेन्स निलम्बन गर्ने निर्णय भएको छ । मुद्दामा फट्याइँ गरेका उजुरी बढी छन् । मुद्दा जिताउन पैसामा मिलेमतो गरेका उजुरी छन्, समितिका एक अधिकारीले भने, कुनै मोलाहिजा नगरी कारबाही गर्छौं । राजनीतिक शक्तिमा आडमा धन्दा गर्ने बिचौलिया पनि बढी देखिए । अदालतमा २९ थरी बिचौलिया सर्वोच्च अदालतट बार एसोसिएसनद्वारा गठित एक अध्ययन समितिले झन्डै एक वर्ष लगाएर तयार पारेको अध्ययन प्रतिवेदनअनुसार अदालतमा २९ थरी बिचौलिया किटान गरेको छ । तर अहिलेसम्म प्रतिवेदनअनुसार कसैलाई कारवाही भएको जानकारीमा छैन । तीमध्ये साना हैसियतका बिचौलिया भने अहिले सुषुप्त अवस्थामा छन् । हाल ट्रान्सपरेन्सी इन्टरनेसनल नेपालका अध्यक्षसमेत रहेका वरिष्ठ अधविक्ता श्रीहरि अर्यालको अध्यक्षतामा गठित चार सदस्यीय समितिले २०६४ सालमै प्रतिवेदन तयार गर्दै कारवाहीका लागि सर्वोच्च अदालत र नेपाल बारलाई बुझाएको हो । तर समिति सदस्यमा कानुनविद्का रूपमा प्रकाश वस्ती र भरतराज उप्रेती सदस्य थिए भने श्रीकान्त बराल सदस्य सचिव थिए । उक्त प्रतिवेदनले कारणसमेत उल्लेख गरेर न्यायिक जनआस्था घटाउन न्यायाधीश पनि जिम्मेवार रहेको भनेको छ । न्यायधीशहरू स्वयम् भ्रष्टाचारमा सरिक भएर, भनसुन र मोलाहिजाका आधारमा निर्णय गरेर, न्यायमा अनावश्यक ढिलाइ गरेर, कानुन व्यवसायी वा मुद्दाका पक्षको राजनीतिक आबद्धता हेरी तिनीहरूलाई खुसी पार्ने निर्णय गर्दै जनआस्था घटाउन उद्यत रहेको तथ्य उजागर भएको छ । पुरेत, बगैंचे, कोठे, भान्से, अर्दली, ड्राइभर मत्थर प्रतिवेदनमा ३५ दशमलव १८ प्रतिशतले न्यायाधीश र कानुन व्यवसायी नै भ्रष्टाचारमा संलग्न भएर जनआस्था घटेको भनेका छन् । बिचौलियाको प्राथमिताक्रममा सबैभन्दा बढी ५२ दशमलव चार प्रतिशतमा कानुन व्यवसायी र २३ दशमलव पाँच प्रतिशतमा मुद्दाका ठेकेदार रहेको प्रतिवेदनले औंल्याएको छ । यस्तै भ्रष्टाचार बढाउनमा मुद्दा खरिदबिक्री गर्ने गिरोह २५ दशमलव ६१ प्रतिशत, अदालतका कर्मचारी २५ दशमलव ३० प्रतिशत र बहालवाला न्यायाधीश १६ दशमलव ९७ प्रतिशत र ल फर्मका कमिसन एजेन्ट वा यही कामका लागि राखिएका कर्मचारी १३ दशमलव तीन प्रतिशत जिम्मेवार रहेको भनिएको छ । प्रतिवेदन अनुसार न्यायाधीश र मुद्दाका पक्षबीच सम्पर्कसूत्रका रूपमा काम गर्ने बिचौलियामध्ये माथिल्लो वर्गमा कानुन व्यवसायी, ल फर्मका कमिसन एजेन्ट र सहयोगी कर्मचारी, अदालतका बहालवाला कर्मचारी, पूर्वन्यायाधीश, पूर्वकर्मचारी, मुद्दा खरिदबिक्री गर्ने गिरोह, बहालवाला न्यायाधीश, राजनीतिक कार्यकर्ता, कथित समाजसेवी, राष्ट्रिय गैसस, अन्तर्राष्ट्रिय गैसस, न्यायाधीशद्वारा नियुक्त कमिसन एजेन्ट, बेन्च असिस्टेन्ट, न्यायाधीशका श्रीमती, न्यायाधीशका श्रीमान्, शक्तिमा आसीन व्यक्ति, न्यायाधीश सिफारिस र नियुक्तिकर्ता, न्यायाधीशलाई आफ्नो पक्षमा पार्ने बार एसोसिएसनका नाइके जस्ता समूह वा व्यक्तिलाई किटान गरिएको छ । यस्तै न्यायाधीशका गार्ड, पूजा कोठे र पुरेत, बगैंचे, मित्र, भान्से, ड्राइभर, अर्दली, कामदार र न्यायाधीशका नातेदार, मुद्दाका पक्ष आफैं, न्यायाधीशका छिमेकी, न्यायाधीशकहाँ विभिन्न सामान आपूर्तिकर्ता र नातेदार, इष्टमित्र र साथीभाइ रहेको किटान गरेको छ । हाल पछिल्ला खालका बिचौलियाको चलखेल भने केही मत्थर भएको अनुमान छ । प्रतिवेदन भने अहिलेसम्म गुपचुप छ । त्यसलगत्तै २०६५ सालमा प्रधानन्यायाधीश रहेका बेला अनुपराज शर्माले तत्कालीन सर्वोच्चका न्यायाधीश (हाल अवकाशप्राप्त प्रधानन्यायाधीश) को संयोजकत्वमा तीन सदस्यीय समिति गठन गरी यही प्रकृतिको अर्को प्रतिवेदन पनि तयार भएको थियो । अर्याल प्रतिवेदनमा टेकेर तयार गरिएको श्रेष्ठ प्रतिवेदनले समेत बिचौलियाको अवस्था भयावह रहेको देखाएको छ । बिचौलियाबारे प्रतिवेदन तयार पारेका वरिष्ठ अधिवक्ता अर्याल हालको अनुभव सुनाउँदै भने, साना खालका बिचौलियाभन्दा राजनीतिक रूपले निर्णायक तहमा पुगेका व्यक्ति अहिले बढी हाबी देखिएका छन् । न्यायाधीश नियुक्तिदेखि नै उनीहरू सक्रिय रहने गरेको दु:खद अवस्था पनि उनले औंल्याए । म छानबिन गर्छु : जोशी कायममुकायम प्रधानन्यायाधीश जोशीले न्यायालयलाई बिचौलियामुक्त गर्न प्रतिवेदनलाई आधार मानेर छानबिन हुने बताएका छन् । बिचौलियालाई निगरानीमा राख्न प्रशासनिक तबरबाट मुलुकभर सर्कुलर गरिएको उनले जानकारी दिए । तर प्रधानन्यायाधीश फेरिएसँगै बिचौलिया नियन्त्रणको प्रतिबद्धता आए पनि सारमा अनभूति भने हुन सकेन । निगरानी गर्न अदालतमा लेखेर पठाइएको छ । अनुसन्धान गरेर कारवाही गर्न भनेका छौं, जोशीले अन्नपूर्णसँग भने, म ती प्रतिवेदनमा छानबिन गरेर कार्यान्वयन गर्छु । व्यवस्थापकीय काम हुन्छ । भ्रष्टाचार र विकृति रोक्न सर्वोच्च अदालतकै इजलासबाट स्ट्रक्चर जारी गरिनुपर्ने वरिष्ठ अधिवक्ता अर्यालले सुझाव दिए । न्यायपरिषद्को बनावट नै राजनीतिक भयो । यसले काम गर्न नसक्ने स्थिति छ । सुधार गर्न सबै कुरो सरकारमै गएर ठोकिन्छ, उनले भने, अदालतलाई निष्पक्ष र स्वतन्त्र राख्ने चिन्तन हुनुपयो । संविधान लेखेर मात्र हुन्न । कार्यान्वयनका लागि स्वतन्त्र न्यायपालिकाका लागि आँट र कर्मबाटै निष्ठा चाहिन्छ ।"
कोमल ओलीको चार वर्षे कार्यकाल,काठमाडौं ः राष्ट्रियसभा सदस्य कोमल ओलीको कार्यकाल चार वर्षको हुने भएको छ । आज गोला प्रथाबाट उनको कार्यकाल चार वर्षसम्म रहने टुंगो लागेको हो । प्रदेश ५ की कोमल ओली नेपाल कम्युनिस्ट पार्टी (नेकपाएबाट राष्ट्रियसभा सदस्य हुन् ।
रामनारायण विडारीको कार्यकाल चार वर्ष,काठमाडौं : रामनारायण बिडारीको कार्यकाल चार वर्षको हुने भएको छ । गोलाप्रथाबाट राष्ट्रियसभा सदस्यको रुपमा बिडारीको कार्यकाल चार वर्षको हुने भएको छ ।
राष्ट्रियसभा अध्यक्ष गणेश तिमिल्सिनाको कार्यकाल छ वर्ष,काठमाडौं : राष्ट्रियसभा अध्यक्ष गणेशप्रसाद तिमिल्सिनाको कार्यकाल ६ वर्ष हुने भएको छ । तत्कालीन एमालेबाट राष्ट्रियसभा सदस्यमा निर्वाचित भएका तिमिल्सिनाको गोलाप्रथाबाट छ वर्ष कायम भएको हो । यसैबीच नेकपा संसदीय दलको नेता दिनानाथ शर्माको कार्यकाल चार वर्ष र कांग्रेस दलको नेता सुरेन्द्र पाण्डेको कार्यकाल दुई वर्ष कायम भएको छ । राष्ट्रियसभामामा गोलाप्रथाबाट पदावधि टु्रंगो लाग्ने क्रम जारी छ ।
राष्ट्रियसभा उपाध्यक्ष शशीकला दाहाल ४ वर्ष र कांग्रेस प्रमुख सचेतक सरिता प्रसाईं २ वर्ष,"काठमाडौं : गोला प्रथाबाट राष्ट्रियसभा सदस्यको कार्यकाल टुंगो लगाउने प्रक्रिया सुरु भएको छ। कांग्रेस प्रमुख सचेतक सरिता प्रसाईंको २ वर्षे कार्यकाल हुने भएको छ। राष्ट्रियसभा उपाध्यक्ष शशीकला दाहालको कार्यकाल ४ वर्ष तय भएको छ। त्यस्तै राष्ट्रियसभा सदस्य कोमल अोलीको कार्यकाल पनि ४ वर्षे तय भएको छ। गोला प्रथाबाट राष्ट्रियसभा सदस्यको २ वर्ष, चार वर्ष र ६ वर्ष पदावधि हुने तय हुनेछ । ५९ मध्ये १९ जनाको पदावधि २ वर्षको हुनेछ भने अन्य २० जनाको ४ वर्ष र २० जनाको ६ वर्ष गोलाप्रथाबाट तय हुनेछ। संघीय संसद भवनको ल्होत्से हलमा साेमबार राष्ट्रियसभा सदस्यहरु वर्णानुक्रम अनुसार गोला तान्न व्यस्त छन् ।"
चुकाउनै नहुने अवसर,"लिपुलेकमा नेपालले आफ्नो सार्वभौमिक अधिकारबमोजिम चीन र भारतबीचको व्यापारबाट लाभान्वित हुने वातावरण बन्नुपर्छ प्रधानमन्त्री केपी शर्मा ओलीको ५ असारदेखि जनवादी गणतन्त्र चीनको पाँचदिवसीय औपचारिक भ्रमण नेपालको नवराष्ट्रवाद (सुरक्षा) र समष्टिगत प्रतिफल (समृद्धि र सुख) का दृष्टिकोणमा दूरगामी महत्वको छ। आसन्न भ्रमण यस कारण पनि महत्वपूर्ण छ कि नेपालका प्रमुख दुई कम्युनिस्ट घटकहरू एकीकृत भई नेपाल कम्युनिस्ट पार्टी (नेकपा) को गठन र संघीय संसद्मा दुईतिहाइ बहुमत पुर्याएपछि ओलीको यो पहिलो विदेशयात्रा हो। सिमाना जोडिएका छिमेकी देश भारत र चीन दुवै प्रथमतः छिमेकमा अनि क्षेत्रीयस्तरमा हुँदै अन्ततः विश्वव्यापी रूपमै आआफ्नो कूटनीतिक प्रभुत्व विस्तारमा क्रियाशील छन् भने दुवै देश ऐक्यबद्धताका साथ आर्थिक प्रगति र समृद्धि हासिल गर्न अघि बढिरहेका छन्। आधा शताब्दीअघि आपसमा सैन्ययुद्ध लडेका चीन र भारतको द्विपक्षीय अन्तरसम्बन्धमा अहिले आमूल परिवर्तन आइसकेको छ। परम्परागत हिन्दु सभ्यता र बौद्ध सभ्यताबीच विद्यमान सामाञ्जस्य, सहअस्तित्व र सम्पूरकको अनादिकालदेखिको सहयात्रालाई आधुनिक भारत र चीनले पुनर्जीवन प्रदान गर्ने प्रयत्न थालेको बेला हो, अहिले। नेपालको भारत वा चीनसँगको द्विपक्षीय सम्बन्धलाई भारत वा चीनले पनि दुई राष्ट्रबीच नेपालको एकअर्कासँग निकटता वा दुरत्वका आधार र अन्तरसम्बन्धसँग दाँजेर हेर्ने नयाँ परिपाटी सुरु भएको छ। हुन त चीन र भारतको द्विपक्षीय सम्बन्ध अहिले प्रगाढ छ, तापनि नेपाल, चीन वा भारत कतातिर बढी ढल्केको छ भन्ने कुराले दुवै छिमेकीलाई चासो र चिन्ता बढाएको देखिन्छ। व्यक्त नगरे पनि नेपाललाई दुवै देश आफ्नै प्रभाव धुरी (स्फेयर अफ इन्फ्लुएन्स) भन्दा बाहिर नजाओस् भन्ने चाहन्छन्। चीन र भारतको समष्टिगत नेपाल नीति यही नै हो। तर नेपाल भूराजनीति, सामरिक स्थिति र भूसभ्यताका कारण राष्ट्रनिर्माता पृथ्वीनारायणका पालादेखि नै आफ्नै धुरीमा मात्रै हिँड्ने सुविधा प्राप्त छ। सम्बन्धमा फ्याक्टर नेपालले आफ्नो छिमेक सम्बन्ध द्विपक्षीय आयामका रूपमा मात्र कायम राख्न चाहे पनि भारत वा चीन नेपालसँगको द्विपक्षीय सम्बन्धको अभिन्न फ्याक्टर बन्दै गएकाले नेपालको छिमेक नीति त्रिदेशीय हुनुपर्ने अवस्था आउनु हुन्न। समग्रमा नेपाललाई हेर्ने परम्परागत दृष्टिकोणमै दुवै देशमा परिवर्तन आएको छ। उनीहरू बीचको सम्बन्ध बदलेको छ। यसर्थ कूटनीति सम्भवतः सबैभन्दा बढी परिवर्तनशील विषय हो। घटनाक्रम र परिस्थितिसँगै कूटनीतिको स्वरूप बदलिँदै जानु यसको प्राकृतिक स्वभाव हो भन्ने नेपालले हेक्का राख्नैपर्छ। अर्कोतिर भारत र चीनबीच समन्वयात्मक द्विपक्षीय सम्बन्ध विकसित भइरहँदा नेपालको मामिलामा भने दुवै देशबीच परस्पर प्रतिस्पर्धा पनि बढाएको छ। यो आजको यथार्थ हो। विहंगम रूपमा पछाडि फर्केर हेर्दा सन् १९५५ मा चीनसँग नेपालको दौत्य सम्बन्धको स्थापनाका साथै असंलग्न आन्दोलन र संयुक्त राष्ट्रसंघको सदस्यता लिएदेखि मात्रै नेपालले वास्तविक स्वतन्त्र परराष्ट्र नीति अपनाउँदै आएको छ। १९६० अप्रिल २८ मा नेपाल र चीनबीच शान्ति र मैत्री सम्झौतामा हस्ताक्षर भएपछिका दिनमा राज्यस्तरमा दुवै देशबीच खासै ठूला समस्या देखा परेका छैनन्। तापनि नेपाल सरकारका हालसालैका केही राजनीतिक तहका निर्णयहरूबाट चीन सशंकित हुन थालेको हो कि भन्ने आभास भने गर्न सकिन्छ। यही निर्णयमा जोडिएको बूढीगण्डकी जलविद्युत् परियोजना निर्माण गर्न नेपाल सरकारले चिनियाँ पक्षलाई दिएको पूर्वस्वीकृति तत्कालीन प्रधानमन्त्री शेरबहादुर देउवाको पालामा एकपक्षीय ढंगले रद्द गरियो भने पश्चिमसेती जलविद्युत् परियोजनाबारे पनि त्यही नियति दोहोर्यायो। यस अवधिमा नेपालमा लगानी भएका ठूलाठूला चिनियाँ पूर्वाधार परियोजनाहरूमा अवरोध हुँदा त्यसलाई चीनले नेपालको कूटनीतिक मेसेज का रूपमा लिएको देखिन्छ। यसरी द्विपक्षीय सम्बन्धमा भएका आरोहअवरोहका लागि फ्याक्टर को भन्ने पनि यदाकदा प्रश्न उठ््छ, हामी नेपाली नाजवाफ हुन्छौं। नेपालका शीर्ष नेता तथा पदाधिकारीहरूले दर्जनौंपटक चीनको भ्रमण गरिसक्दा पनि चिनियाँ शीर्षस्थ नेताहरूको एकैपटक पनि नेपाल भ्रमण हुन सकेको छैन। यसबाट कतै न कतै द्विपक्षीय सम्बन्ध स्थिर र सहज नभएको प्रतीत हुन्छ। नेपालका शीर्षस्थ नेतृत्वले भारतको भ्रमणपछि मात्रै चीनको भ्रमण गर्ने प्रचलन बनाएका छन्, त्यसमा क्रमभंग हुन सकेको छैन। खासगरी २०६२०६३ राजनीतिक परिवर्तनपछि दुई मित्रराष्ट्रबीच सन्तुलित सम्बन्ध कायम राख्न नेपालमा यदाकदा समानता को सट्टामा समसामीप्य को छिमेक नीति हुनुपर्ने डिस्कोर्स जबर्जस्त रूपमा उठान गर्न थालिएको छ। तसर्थ प्रधानमन्त्री ओलीको महत्वपूर्ण चीन भ्रमणको दौरानमा पछिल्ला समय उत्पन्न विश्वासका संकटलाई समूलरूपमा बलियो विश्वासमा बदल्ने पहिलो चुनौती छ। चीन र भारतबीच अवस्थित नेपालले चीनको महत्वाकांक्षी बेल्ट एन्ड रोड आयोजनामा सहभागी हुनका लागि सहमति जनाइसकेको छ। तर भारत बेल्ट एन्ड रोडका आधारमा नभई परम्परागत विशेष सम्बन्धका आधारमै नेपालसँगको कनेक्टिभिटी लाई अझ सघन बनाउन उत्सुक देखिन्छ। चीनले भित्रभित्रै आफ्नो अप्रसन्नता प्रकट गरे पनि त्यसलाई कूटनीतिक विवादको विषय बनाउन चाहेको पाइन्न। त्यसका कारण पनि बाह्य र भित्रै रहेका थर्ड फ्याक्टर हुन सक्छन्। नेपाल सरकारका हालै दुई जलविद्युत् परियोजना रद्द गर्ने राजनीतिक निर्णयले चीनको आशंकामा थप बल पुगेको हुनुपर्छ। यस्ता निर्णयहरूले एकातिर नेपालमा वैदेशिक लगानी सुरक्षित छैन भन्ने सन्देश प्रवाहित गरेको छ भने अर्कोतिर दशकौं लगाएर (अर्थात् कर्म गरेर) राजनीतिक तहमा विकसित चीनसँगको परम्परागत अल वेदर फ्रेन्डसिप को फल शून्यमा परिणत हुने वा फल नै प्राप्त गर्न नदिने चलखेल क्रमशः बढेको जनस्तरमा अनुभूति भएको छ। तसर्थ प्रधानमन्त्री ओलीको चीन भ्रमणको दोस्रो कार्यसूची पनि चिनियाँ सरकार र लगानीकर्ताहरूलाई झन् बढी विश्वासमा लिने नै हुनुपर्छ। यस्तै नेपालले आफ्नो धार्मिकसांस्कृतिक सफ्ट पावर मार्फत चिनियाँ जनताको मैत्रीपूर्ण विश्वास जित्नु प्रधानमन्त्री भ्रमणको तेस्रो कार्यसूची हुनुपर्छ। बेइजिङको चासो यही पृष्ठभूमिमा दुई देशबीच पुस्तौंपुस्तादेखि व्यापक र सहयोगी सम्बन्ध रहेकोतर्फ चिनियाँ सरकारी प्रवक्ताले भ्रमणको एक साताअघि नेपाललाई परोक्ष रूपमा बेइजिङको चासो र चिन्ताबारे सचेत गराएका छन्। ओलीको आगामी भ्रमणलाई चीनले नेपालको राजनीतिक रूपान्तरणको अन्त्य भएपछि हुन लागेको बताउँदै ठूलो महत्व दिएको छ। यसबाट अब नेपालसँग चीन दीर्घकालीन सहकार्य गर्ने रणनीतिमा रहेको परोक्ष सन्देश पनि दिएको छ। विभिन्न गतिरोध हुँदाहुँदै पनि नेपालमा वैदेशिक लगानी निरन्तर बढाएर अझ भनौं, भारतलाई समेत उछिनेर चीनले नेपालसँग दीर्घकालीन सहकार्यको सम्भाव्यताको बलियो चाहना प्रस्तुत गरेको छ। दीर्घकालीन सहकार्य केके हुन सक्छन् त ? चीनको मेनल्यान्ड जोड्ने ल्हासाकेरुङ रेलमार्गलाई काठमाडौंमा सीमित नराखी लुम्बिनीसम्म पुर्याउने, तिब्बतको केरुङबाट काठमाडौंसम्म सीमापार विद्युतीय प्रसारण लाइन र केरुङबाट काठमाडौंसम्म गुरुत्वाकर्षणमा आधारित ग्याँस पाइपलाइनको निर्माण, सिगात्सेबाट किमाथांकासम्म सीमापार रज्जुमार्ग निर्माण, किमाथांकादेखि मूलघाटसम्म तमोर नदी करिडोर (सडक) निर्माण, दमकमा चिनियाँयन्त्र, उपकरण र उपभोग्य वस्तु उत्पादन गर्ने बृहत् इन्डस्ट्रियल पार्क, काठमाडौंमा मेट्रोरेललगायतका राष्ट्रिय सुरक्षा र आर्थिक समृद्धिका सूचालक परियोजनाहरूमा चिनियाँ लगानी भित्याउनु आवश्यक छ। पश्चिम सेती र सेतीगण्डकी जलविद्युत् परियोजना चिनियाँ सहयोगलाई निरन्तरता दिने पक्षमा द्विपक्षीय उच्चस्तरीय वार्तामा नेपालले बलियो अडान राख्नुपर्छ। लिपुलेकमा नेपालले आफ्नो सार्वभौमिक अधिकारबमोजिम चीन र भारतबीचको व्यापारबाट लाभान्वित हुने वातावरण बन्नुपर्छ। धेरैभन्दा धेरै नेपालनजिकैका चिनियाँ आन्तरिक भूबन्दरगाह र समुन्द्री बन्दरगाहहरू नेपालको व्यापार विविधीकरणका लागि प्रयोजनमा ल्याउन सक्नुपर्यो। विगतमा गरिएको दसबुँदे सहमतिको कार्यान्वयनमा अहिले पनि अवरोध आउनेजाने क्रम जारी नै छ। यसकारण आसन्न भ्रमणको प्राथमिकता, यी मुद्दाहरूको तत्काल विश्वसनीय सम्बोधन हुन जरुरी छ। यसबाट राज्यको विश्वसनीयता अभिवृद्धि हुने निश्चित छ। दक्षिणी छिमेकी मित्रराष्ट्र भारतले नेपालमा राजनीतिक रूपान्तरण सम्पन्न भएको आशय प्रकट नगरिसकेको पृष्ठभूमिमा प्रधानमन्त्रीको भ्रमणपूर्व बेइजिङबाट प्रतिध्वनित अर्थपूर्ण कूटनीतिक सन्देशहरूलाई भारतीय आमसञ्चारले सूक्ष्म रूपमा नियालिरहेका छन्। यसबारे नेपालले कसरी लिएको छ, त्यो त भ्रमणको सफलताबाट मात्रै थाहा हुनेछ। यसकारण राष्ट्रिय हित र सुरक्षाको गहन गृहकार्य र नयाँ शिराबाट एक्काईसौं शताब्दीको उदीयमान महाशक्ति राष्ट्र चीनसँग दुईपक्षीय सम्बन्धको कम्प्रिहेन्सिभ पार्टनरसिप फ्रेमवर्क (सहकार्यको बृहत् खाका) बोकेर जानुपर्छ, प्रधानमन्त्री। भ्रमणका क्रममा चिनियाँ पक्षले नेपाली वार्ताटोलीसँग पक्कै पनि नेपालको राजनीतिक इच्छाशक्तिको खोजी गर्नेछ। ओलीको राष्ट्रवादको डक्ट्रिन निर्वाचनमा कामयाब ठहरियो र त्यसले उनलाई संघीय एवं प्रदेशसभाहरूमा एकछत्र अधिपति पनि बनाएको छ। यही जगमा चिनियाँ शीर्ष नेतृत्व सी जिनपिङ र प्रधानमन्त्री खछ्याङलाई नेपालको दीर्घकालीन र स्थायी विश्वासको प्रत्याभूति दिनसक्ने अवसर प्राप्त गरेका छन् ओलीले। यस ऐतिहासिक परिवेशमा हुन गइरहेको चीनको आफ्नो भ्रमणलाई प्रधानमन्त्री ओलीले नेपालको राष्ट्रिय सुरक्षा, समृद्धि र सुखमा अनुवाद गर्नुपर्छ। हुन त यो प्रतीक्षाकै विषय हो। अहिले समय ओलीको पक्षमा छ, पछि समयले पर्खंदैन। आचार्य, राप्रपा प्रजातान्त्रिकका सहमहामन्त्री हुन्।"
राष्ट्रियसभा सदस्यको पदावधिका लागि आज गोलाप्रथा,"काठमाडौं : गोलाप्रथामार्फत सोमबार राष्ट्रियसभा सदस्यको पदावधि निर्धारण गरिने भएको छ । राष्ट्रियसभाका ५९ सदस्यको कार्यकालको टुंगो लगाउन संघीय संसद् सचिवालयले महासचिवको संयोजकत्वमा गोलाप्रथा सञ्चालन मूल समिति नै गठन गरेको छ । राष्ट्रियसभा सदस्यको पदावधि २, ४ र ६ वर्षको हुने संवैधानिक व्यवस्थाअनुसार गोलाप्रथा हुन लागेको आइतबार संसद् सचिवालयले पत्रकार सम्मेलनमार्फत जानकारी दिएको छ । गोलाप्रथामा राष्ट्रियसभा सदस्य आफैं उपस्थित हुनुपर्ने राष्ट्रियसभाका सचिव राजेन्द्र फुयाँलले बताए । राष्ट्रियसभा सदस्य उपस्थित हुन नसके अख्तियारीप्राप्त व्यक्ति वा त्यसो पनि हुन नसके महासचिवले तोकेको व्यक्तिले अनुपस्थित सदस्यका तर्फबाट गोला थुत्नेछन्, उनले भन । गोलाप्रथालाई विश्वसनीय एवं पारदर्शी बनाउन कार्यविधि बनाइएको संसद सचिवालयको भनाइ छ । गोलाप्रथाबाट सांसदको निर्वाचन हुँदा निर्वाचन आयोग र कानुन मन्त्रालयका प्रतिनिधि पनि रहने र प्रत्यक्ष प्रसारणमार्फत हेर्ने व्यवस्था पनि मिलाइएको छ । पारदर्शी बट्टामा गोला राखिनेछ । गोला राख्नुअघि बाकस खाली गरेर देखाइनेछ, सचिव फुयाँलले भने, त्यसपछि खोल्न मिल्ने गोलाकार बलमा २ वर्ष, ४ वर्ष, ६ वर्ष लेखिएका चिठ्ठा कागज पट्याएर राखिनेछ । सेतो कागजमा रातो अक्षरमा दुई, चार र छ वर्ष लेखेर तयार पारिएको छ । गोलाप्रथा गर्ने क्रममा पाँच समूहमा राष्ट्रियसभाका सदस्यलाई विभाजन गरिनेछ । पहिलो समूहमा सातै प्रदेशका तीनतीन गरी गरी २१ महिला सदस्यले गोला तानेर आफ्नो कार्यकालको टुंगो लगाउनेछन् । त्यसपछि सातै प्रदेशका एकएक गरी सात दलित सदस्य, सात अपांगता भएका वा अल्पसंख्यक समूहका सदस्यले गोलाप्रथामा भाग लिनेछन् । अन्तिममा सातै प्रदेशका तीनतीन गरी २१ खुला सदस्य र राष्ट्रपतिद्वारा मनोनीत तीन सदस्यले गोलामार्फत आफ्नो कार्यकालको आफैले फैसला गर्नेछन् । यसअनुसार २० जनाको ६, २० जनाको ४ र १९ जनाको पदावधि २ वर्ष हुने गोलाप्रथा सञ्चालन मूल समितिका सदस्य सचिव दशरथ धमलाले बताए ।"

शीर्षक,विवरण
फार्मेसी नियमनमा जोड देऊ,"सरकारले सरकारी अस्पताललाई फार्मेसी सञ्चालन गर्न दिएको निर्देशन स्वागतयोग्य छ। सरकारी अस्पतालपरिसरमा सञ्चालित निजी फार्मेसीले औषधिको मनपरी शुल्क लिन थालेको सन्दर्भमा निर्देशन आएको हो। हुन त यसअगाडि नै सर्वोच्च अदालतले सरकारी अस्पतालपरिसरमा निजी फार्मेसी बन्द गर्न सरकारलाई निर्देशन दिइसकेको छ। तर निर्देशनको कार्यान्वयन हुन नसक्दा त्यसको मारमा सर्वसाधारण परेका छन्। अब सरकारले आफैं मातहतका अस्पतालमा आफ्नो निर्देशन कार्यान्वयन गराउन सक्नुपर्छ। त्यो हुन सके बिरामीले आवश्यक औषधि सुपथ मूल्यमा पाउने आशा गर्न सकिन्छ। सरकारले प्रदान गर्ने स्वास्थ्य सेवामा धेरै खोट भेटिने गरेका छन्। निःशुल्क रूपमा वितरण गर्ने भनी तोकिएका औषधिसमेत देशका विकट भूभागमा पुर्याउन नसक्नु, पटकपटक औषधि अभाव हुनुजस्ता समाचारले सरकारको गैरजिम्मेवारीपन उजागर हुने गरेको छ। सर्पले टोकेकोमा प्रयोग हुने एन्टिभेनम इन्जेक्सन अपुग हुने हरेक वर्षको मौसमी समाचार बन्ने गरेको छ। जबकि सरकारी अस्पतालमार्फत वितरण हुने भनी ३० भन्दा बढी औषधि छुट्ट्याइएको छ। ती औषधिअन्तर्गत अत्यावश्यक र महँगा मानिने एन्टिबायोटिकदेखि गर्भवती र प्रसूति अवस्थाका महिलाका निम्ति प्रयोग हुने औषधिसम्म पर्छन्। तर निःशुल्क पाइने औषधिबारे ज्ञान नहुँदा बिरामीहरू महँगो औषधि किन्न बाध्य छन् भने सरकारी गोदाममा ती औषधि सडिरहेको पनि समाचारकै विषय बन्ने गर्छ। यी सबैले औषधि वितरण सम्बन्धमा सरकारको चासो कम रहेको उजागर गर्छ। अस्पतालले फार्मेसी राख्दैमा सेवा प्रवाह प्रभावकारी हुन्छ भन्नेमा विश्वस्त हुने आधार निकै कम छ। सरकारले यसअघि नै सहरी क्षेत्रमा औषधि वितरण प्रभावकारी बनाउन सहरी क्लिनिकको बन्दोबस्त गरेको छ। तर ती क्लिनिकबाट लाभ लिने जनसंख्या निकै कम भएको पाइन्छ। यसको मुख्य कारण हो, प्रचारप्रसारमा कमी। सहरी क्लिनिकको लक्षित क्षेत्र सहरी गरिब हुन्। तर क्लिनिक प्रायः अपायक ठाउँमा राखिएको पाइन्छ। अर्कोतर्फ स्थापित भइसकेका फार्मेसीमा पनि कतिपय निजी फार्मेसीसँगको मिलेमतोमा कृत्रिम अभाव सिर्जना गरिने गरेको गुनासो पनि उत्तिकै छ। जसकारण सरकारी फार्मेसीमा पाइने औषधि पनि बिरामीहरू निजी क्लिनिकमा महँगोमा किन्न बाध्य हुन्छन्। यी सबैको मुख्य कारण हो, नियमन अभाव। सरकारले सरकारी अस्पतालमार्फत फार्मेसी सेवा प्रदान गर्ने हो भने उसले सरकारी र निजी दुवै फार्मेसीमा समान नियमन गर्नुपर्छ। साथसाथै दुवैमा एउटै औषधिको समान मूल्य निर्धारण गर्नुपर्छ। एउटै औषधिको निजी र सरकारी फार्मेसीमा फरक मूल्य हुँदासम्म घोटाला, कृत्रिम अभाव, मिलेमतो हुने सम्भावना रहिरहन्छ। त्यसैले सरकारले औषधिहरूको मूल्य निर्धारणमा जोड दिन आवश्यक छ। नेपालको सन्दर्भमा औषधि वितरणमा देखिएको अर्को ठूलो समस्या हो, कम्पनीहरूलाई अनियन्त्रित छुट। स्वास्थ्य सेवा मानवीय अधिकारको क्षेत्रभित्र आउँछ। हरेक व्यक्तिले रोग लागेपछि गुणस्तरीय औषधि पाउने मानव अधिकार राख्छ। तर नेपाली औषधि बजारमा एउटै रोगका लागि फरकफरक ब्रान्डका औषधि उपलब्ध हुन्छन्। एउटै जेनेरिक नाम भएका औषधि पनि व्यापारी र चिकित्सकहरूको साँठगाँठमा फरकफरक कम्पनीका खुवाइने गरेको पाइन्छ। त्यसैले नेपालजस्ता तेस्रो मुलुकमा मेडिकल रिप्रेजेन्टेटिभका नाममा औषधि कम्पनीका एजेन्टहरूको नोकरी चलिरहेको छ। विकसित मुलुकमा औषधि कम्पनीहरूले यो विधि छुट पाउने गर्दैनन्। एउटा सक्षम र प्रतिबद्ध राज्यले परीक्षणमा सफल सीमित कम्पनीका औषधि त्यो पनि सुपथ मूल्यमा बेच्ने प्रावधान बनाउनुपर्छ। कमिसन, उपहार र विज्ञापन मूल्य जोडेर औषधि मूल्य बढी बनाउनु स्वास्थ्यमाथिकै खेलबाड हो भन्नेमा सरकार स्पष्ट हुनुपर्छ। सरकारले औषधि व्यवस्था विभाग स्थापना गरेर औषधि वितरणका लागि नियमनकारी संस्था गठन गरेको छ। तर मापदण्ड नपुगेका व्यक्तिले फार्मेसी चलाउने गरेको घटना दूरदराजको नभई राजधानीकै यथार्थ बन्ने गरेको छ। यसले सरकारको नियमनकारी भूमिका कमजोर देखिन्छ। सरकारले केवल सरकारी फार्मेसी सञ्चालन गरेर पुग्दैन, सबै फार्मेसीलाई एउटै मापदण्डभित्र राखी नियमनमा जोड दिनुपर्छ। औषधि व्यवसायलाई कमिसन र उपहारबाट मुक्त गर्नुपर्छ।"
मार्सल लगाएर विधेयक पेस,"पोखरा : असार १ गते बजेट ल्याउनै पर्ने संवैधानिक बाध्यताबीच प्रमुख प्रतिपक्ष दल कांग्रेसले आइतबार पटकपटक सदन अवरुद्ध गरेपछि मार्सल लगाएर सरकारले २ विधेयक पेस गरेको छ । बजेटअघि ल्याउनै पर्ने विधेयक पेस गर्ने समय नपुग्ने भएपछि नेकपा नेतृत्वको प्रदेश सरकारले सदनमा प्रतिपक्ष सांसदमाथि मार्सल लगाएको हो । प्रादेशिक संसद्मा मार्सल प्रयोगको यो नै पहिलो घटना भएको छ । प्रदेश कर र गैरकर राजस्व लगाउने र उठाउने सम्बन्धमा व्यवस्था गर्न बनेको र प्रदेश वित्त व्यवस्थापन गर्न बनेको विधेयकमाथि विचार गरियोस् भन्ने प्रस्ताव आइतबार सरकारले सदनमा पेस गरेको छ । कांग्रेसले बजेटअघि प्रदेश नामकरण माग गरेको हो । सभामुख सिर्जना शर्माले भने असार १० गते त्यसबारेको छलफलको मिति तोकेकी थिइन् । विधेयक पेस गरेको ७२ घण्टा नपुगी पारित गर्न नमिल्ने कानुनी व्यवस्था छ । आइतबार उक्त प्रस्ताव पेस नभएको भए ३१ गतेसम्म ७२ घण्टा पुग्दैनथ्यो । त्यसपछि १ असारमा बजेट ल्याउन नसक्ने अवस्थामा सरकार पुग्थ्यो । संविधानले असार १ मै बजेट ल्याउन गरेको व्यवस्था कार्यान्वयनका लागि संसद् अन्त्य गरी अध्यादेशको बाटो रोज्नुपर्ने बाध्यता सरकारलाई हुन्थ्यो । आर्थिक मामिला तथा योजनामन्त्री किरण गुरुङले संवैधानिक बाध्यता नबुझी कांग्रेसले सदन अवरुद्ध गरेर दुर्घटना निम्त्याउन खोजेको प्रतिक्रिया दिएका छन् । उनले भने, मार्सल लगाएर सदन त्यसरी नचलाएको भए दुर्घटना हुन्थ्यो । आइतबार तेस्रोपटक ८ बजे बसेको प्रदेशसभा बैठकमा मर्यादापालक प्रहरीलाई परिचालन गरी कांग्रेस सांसदलाई रोस्टमबाट अघि बढ्न रोकिएको थियो । त्यही बेला आर्थिक मामिला तथा योजनामन्त्री गुरुङले ती २ विधेयकमाथि विचार गरियोस् भन्ने प्रस्ताव प्रस्तुत गरे । कार्यवाहक सभामुख सिर्जना शर्माले प्रस्ताव निर्णयार्थ प्रस्तुत गरिन् । सत्तारुढ दल नेकपाका सांसदहरूको बहुमतले प्रस्ताव पारित गर्यो । मार्सल नलगाएको भए संविधान मिचिने खतरा हुन्थ्यो प्रदेशसभाको आइतबारको पहिलो बैठक साढे ४ बजेट सुरु हुनासाथ तोकिएको कार्यसूचीअनुसारको कार्यारम्भ नहुँदै कांग्रेस सांसद उठेर संसद् चल्न रोकेका थिए । प्रतिपक्ष सांसद उठेपछि सदनको कारबाही अगाडि नबढाउने संसदीय परम्परा छ । सभामुखको कार्यभार सम्हालेकी उपसभामुख शर्माले पटकपटक बस्न गरेको अनुरोध प्रतिपक्ष कांग्रेस सांसदले मानेका थिएनन् । त्यसपछि उनले प्रमुख प्रतिपक्ष दलका नेता कृष्णचन्द्र पोखरेल नेपालीलाई बोल्न समय दिइन् । नेपालीले प्रदेश राजधानी र नामकरणसम्बन्धी प्रस्तावबारे छलफल अघि बढाउन माग गरे । प्रदेश नामकरणको प्रक्रिया अघि बढाउन माग गर्दै प्रतिपक्ष कांग्रेसले प्रदेश संसद् अवरुद्ध गरे । फेरि बैठक साढे ७ बजे बसेको थियो । त्यसबेला पनि सदन अवरुद्ध भयो । तेस्रोपटक ८ बजे बसेको बैठकमा पनि कांग्रेस सांसदले अवरोध गरेपछि मर्यादापालकका रूपमा खटिएका प्रहरीले उनीहरूलाई रोकेका थिए । आइतबारको पहिलो बैठकमा बोल्न समय पाउनासाथ कांग्रेस सांसद कृष्णचन्द्र नेपालीले बजेटअघि प्रदेश नामकरणबारे प्रस्तावमाथि छलफल अगाडि बढाइयोस् भन्ने माग गरे । बजेटको छलफलसँग राजधानी र प्रदेश नामकरण नजोडियोस्, उनले भने, पूरा प्रदेशले नामकरण हेरिरहेको छ । प्रदेशको नाममा लेटरप्याड छापिएको छैन, सदस्यहरूले लोगो लगाउन पाउनुभएको छैन । चैत १२ गते प्रदेशसभाले गठन गरेको प्रदेश राजधानी र नामांकन समितिको प्रस्तावमाथि छलफल गर्न प्रमुख प्रतिपक्ष कांग्रेसले माग गरेको हो । सांसद नेपालीले उक्त समितिको म्याद २ चोटि गरी ४० दिन थपिइसकेको पनि उल्लेख गरे । सांसद नेपालीले बोलेर सक्नासाथ कांग्रेस सांसदहरू अगाडि गएर रोस्टम घेराउ गरेका थिए । उनीहरूले संसदीय परम्परा पालना गरियोस् भन्दै नाराबाजी गरेपछि सभामुखको जिम्मेवारी सम्हालेकी उपसभामुख शर्माले सदन स्थगन गरेकी थिइन् । अन्नपूर्णसँग राष्ट्रिय जनमोर्चाका सांसद कृष्ण थापाले प्रदेश नामकरणमा हतार गरिहाल्नु नपर्ने बताए । उनले आफूहरूको पार्टी र कांग्रेसले नाम गण्डकी राख्ने भनेको र साविक एमालेले पनि सोही नाम भनेको हुँदा समस्या नआउने सुनाए । १२ दिनअघि पछिले केही नहुने हो, सर्वसम्मतिबाटै जान सकिन्छ, उनले भने । कांग्रेसका प्रमुख सचेतक मणिभद्र शर्माले भने पहिला संसद्मा पेस भएको प्रतिवेदनमाथिको छलफललाई पहिला पालो दिनुपर्ने माग आफूहरूले राखेको प्रतिक्रिया दिए । कांग्रेसकै अर्का सांसद कुमार खड्काले प्रदेश नामकरणबारे जनतालाई सबैभन्दा धेरै चासो रहेको हुँदा टुंगो लगाउनुपर्ने बताए । जातजातिलाई यसैका नाममा उफ्रन दिनु हुँदैन, उनले अन्नपूर्णसँग भने । नयाँ शक्तिका सांसद हरिशरण आचार्यले पनि बजेटपछि नामकरण गर्न सकिने बताए । सत्तारुढ सांसदहरूले भने बजेट १ असारमै ल्याउनुपर्ने संवैधानिक व्यवस्था भएको हुँदा पहिला त्यही काम गर्नुपर्ने बताएका छन् । नामांकन समितिले प्रदेश ४ को राजधानी पोखरा सिफारिस गरिसकेको छ । प्रदेश राजधानी र नामांकन समितिले उक्त सिफारिससहितको प्रतिवेदन २१ जेठमा सभामा प्रस्तुत भइसकेको छ । सबै दलका प्रतिनिधि सामेल समितिले प्रदेशको नाम गण्डकी राख्न सिफारिस गरेको छ । प्राथमिकता क्रममा १ नम्बरमा गण्डकी र त्यसपछि क्रमशः तमुवान मगराँत, गोरखा, धौलागिरि, हिमाल, अन्नपूर्ण, माछापुच्छे सिफारिस समितिले गरेको छ । ११ जिल्लामा अन्तक्र्रिया गरी सहभागीको मत, दलहरूको धारणा, विज्ञका राय, इमेलमा आएका सल्लाह र ज्ञापनपत्रलाई समितिले नाम सिफारिस गरेको हो । प्रदेशसभामा नामकरणबारे प्रक्रिया अघि नबढेकै दिन आइतबार ब्राह्मण, क्षत्री, दशनामीलगायत समुदायले गण्डकी प्रदेश माग गर्दै जुलुस निकालेका थिए । केही दिनअघि आदिवासी जनजातिका संघसंस्थाले तमुवान मगराँत प्रदेश नामकरण माग गर्दै र्याली गरेका थिए ।"
"रेशमलाई सांसदको सपथ, राजपा यसै साता सरकारमा जाने","काठमाडौंः राष्ट्रिय जनता पार्टी नेपालका महासचिव केशव झाले आफ्नो पार्टी बढीमा एक सातामा सरकारमा जाने बताएका छन् । हामी सरकारमा सहभागी हुनेबारे सम्वाद जारी छ, सरकारले राजपासँग सम्वाद जारी राखेको छ, उनले भने, यसबारेमा औपचारिक र अनौपचारिक रुपमा छलफल भइरहेको छ, तर अहिलेसम्म सहमति भइसकेको भने छैन । सोमबार रिपोर्टर्स क्लब नेपाललको साक्षात्कारमा बोल्दै उनले सरकारले संविधान संशोधनमा प्रतिबद्धता जनाइसकेकाले अब आफ्ना पार्टीका सांसद रेशमलाल चौधरीको सपथग्रहणको वातावरण बन्नेवित्तिकै आफ्नो पार्टी सरकारमा जाने जिकिर गरे । नेता झाले यही आउने बिहीबार वा शुक्रबार नै राजपा सांसद चौधरीको सपथग्रहण भए त्यसको एकदुई दिनभित्रै पार्टी सरकारमा जाने दोहोर्याए । सरकारमा जान हामीलाई कुनै आपत्ति छैन, प्रधानमन्त्री केपी शर्मा ओली र यो सरकारका मन्त्रीहरुले पनि सकारात्मक प्रयत्न गरिरहनुभएको छ, साक्षात्कारमा बोल्दै उनले भने, म फेरि पनि दोहोर्याएर भन्छु, हाम्रो पार्टीका सांसद रेशम चौधरीको सपथको वातावरण बनेरसंविधान संशोधनमा सहमति भएमा सरकारमा जान्छौं। उनले आफूहरुले संविधान संशोधनमा टाइम फ्रेम खोजेको पनि जनाए । संविधान बनेको तीन वर्षभित्र अर्थात २०७५ असोज ३ गतेसम्म सबै कानून निर्माण भसक्नुपर्छ, उनले भने, यो असोज ३ गतेअघि नै संविधान संशोधन होस् भन्ने हाम्रो चाहना हो, हामी सकारात्मक छौं । त्यस्तै उनले २ नम्बर प्रदेशको सरकार आफूहरुको कारणले नढल्ने समेत जिकिर गरे । २ नम्बर प्रदेशमा राजपा र फोरमलाई नै सरकार बनाउन जनताले मत दिएका हुन्, उनले थपे, हामी जनमतको कदर गर्छौं, दायाँबायाँ हुँदैनौं, हाम्रो कारणले सरकार ढल्दैन्, असहयोग गर्दैनौं। फरक प्रसंगमा उनले आफ्नो पार्टीका अध्यक्ष मण्डलका संयोजक महन्थ ठाकुरलाई प्रतिनिधि सभाको सभामुखको अफर गरे जिम्मेवारी बहन गर्न तयार रहेको पनि विश्वास दिलाए । यदि हामीलाई यस्तो जिम्मेवारी आउँछ भने हामी पछि हट्दैनौं, उनले भने । रेशम चौधरी वीर अस्पतालमा रेशम चौधरीका सहयोगीको अनसन स्थगित रेशम चौधरीको अनशन गृहमन्त्रीले तोडाए रेशम चौधरीलाई जेलभित्रै शपथ राजपाले सरकारलाई दिएको समर्थन फिर्ता लिन सक्ने राजपाले समर्थन फिर्ता लिए मात्र विश्वासको मत लिनुपर्ने वाम सरकारमा जाँदै फोरम, राजपाले के गर्ला ? राजपाफोरम गठबन्धन टुट्ने आशंका समर्थन टिकाउन संशोधन : राजपा बाबुराम भट्टराईलाई जेलबाट रेशम चौधरीको पत्र राजपाले प्रदेश २ को सरकारलाई दिएको समर्थन फिर्ता लिन्छ रेशम चौधरी निर्दोष छन्, सपथ खुवाउँछौँ: केशव झा राजपालाई सरकारमा ल्याउने तयारी"
महासचिव पौडेल भन्छन्ः दलाल पुँजीलाई निरुत्साहित गर्छौँ,"काठमाडौः नेपाल कम्युनिष्ट पार्टीका महासचिव विष्णु पौडेलले राष्ट्रिय अर्थतन्त्रलाई आत्मनिर्भर बनाउन व्यवसायीका समस्या समाधानका लागि सरकार तयार रहेको बताएका छन् । नेपाल राष्ट्रिय वाणिज्य संघले काठमाडौंमा आयोजना गरेको विस्तारित बैठकलाई प्रमुख अतिथिको रुपमा सम्बोधन गर्दै पूर्वअर्थमन्त्री समेत रहेका नेपाल कम्युनिस्ट पार्टीका महासचिव पौडेलले यस्तो बताएका हुन् । विभिन्न २६ बुँदे माग राखेर संघले पेश गरेको ज्ञापनपत्र बुझ्दै उनले भने, नीतिगत र प्रसाशनिक झन्झट फुकाउँदै व्यवहारिक पक्षलाई आत्मसाथ गरी देशको बढ्दो व्यापार घाटा कम गर्न निर्यातजन्य बस्तुहरुको उत्पादनमा जोड दिँदै अब हाम्रो पार्टी उत्पादन र उत्पादकत्व बढाउने, रोजगारी सृजना गर्ने र आत्मनिर्भर अर्थतन्त्रको यात्रामा अघि बढ्नेछ, त्यसकारण दलाल पँुजीलाई निरुत्साहित गरिनेछ । त्यसैले व्यापारी व्यवसायीहरुको हकहितका निम्ति कृयाशिल नेपाल राष्ट्रिय वाणिज्य संघ सरकारको सहयोगी अंगको रुपमा आफ्नो भुमिका बदल्दै व्यवसायिक क्षेत्रका सबै नीति निमार्णका लागि महत्वपूर्ण सल्लाहकारको रुपमा आफूले पाएको महासचिव पौडेलले बताए । विस्तारित बैठकमा नेपाल कम्युनिष्ट पार्टीका स्थायी कमिटी सदस्य मुकुन्द न्यौपाने, उद्योग व्यवसायी महासंघका वरिष्ठ उपाध्यक्ष भरतकुमार श्रेष्ठ, महासंघकै उपाध्यक्ष तथा प्रतिनिधि सभाका सदस्य एलपी सावाँ लिम्बू लगायतले शुभकामना मन्तव्य दिएका थिए ।"
"कांग्रेसमा फेरि पौडेलसिटौला एकै ठाउँ, गगनको पनि साथ ?","काठमाडौँः तीनवटै तहका निर्वाचनमा नराम्रो पराजय भोगेपछि प्रमुख प्रतिपक्षी दल नेपाली कांग्रेसमा नीति र नेतृत्व परिबर्तनको बहस तीब्र भएको छ । केही युवा नेताहरुले निर्वाचनमा पराजयको अबजस लिँदै सभापति शेरबहादुर देउवाले राजीनामा दिनुपर्ने अडान समेत लिएका छन् । यसैबीच प्रतिनिधि सभाको निर्वाचनमा पराजित भएपछि कम्जोर बनेका वरिष्ठ नेता रामचन्द्र पौडेल र अर्का नेता कृष्ण सिटौला पहिलो पटक एउटा कार्यक्रममा एकसाथ देखिए । देउवामाथि दबाब बढिरहेका बेला चुनावी प्रतिस्पर्धामा पछारिएका दुवै नेता सोमबार राजधानीमा नेबिसंघले गरेको एउटा कार्यक्रममा एकसाथ देखिएनन् मात्रै एकै ठाउँ रहेको सन्देश पनि दिए । सोमवार काठाडौमा नेपाल विद्यार्थी संघको काठमाडौ जिल्ला कार्यसमितीले आयोजना गरेको कार्यक्रममा वरिष्ठ नेता पौडेल, सिटौला, अर्का नेता प्रकाशमान सिंह र अर्जुननरसिंह केसीले विद्यार्थी र कार्यकर्तामाझ एक रहेको सन्देशसहित एकसाथ हात उठाउँदा गगन थापा, नवीन्द्रराज जोशी र प्रदीप पौडेलहरुले ताली पिटेका थिए । चाख लाग्दो कुरा के छ भने देउवाविरुद्ध सभापतिमा लडेका दोस्रो ठुलो गुटका पौडेल र तेस्रो धारबाट सभापतिमा लडेका सिटौलासँगै नेता केसी र गणेशमान पुत्र प्रकाशमान पनि सँगै देखिए । देउवाले पार्टी पुनर्संरचना र नेतृत्व हस्तान्तरणमा अटेरी गरिरहेको अवस्थामा यी नेता एकै ठाउँमा उभिएर थप दबाब दिएको बुझ्नन कठिन थिएन । रामचन्द्र भन्छन् : प्रधानमन्त्री देउवाले राजीनामा गर्ने कुरै आउँदैन रामचन्द्र पौडेलाई पराजित गर्ने सांसद भन्छन् : मलाई उहाँको शुभकामना छ के गर्दैछन् कांग्रेस नेता रामचन्द्र पौडेल ? कांग्रेस केन्द्रीय समिति बैठक, रामचन्द्र समूहद्वारा बहिष्कार सिजन गुरुङ पक्राउको विरोधमा संसदमा कांग्रेसको अवरोध विश्वप्रकाश भन्छन् : ओलीले बहुमतको दम्भ देखाए कांग्रेस कडा हुन्छ स्थानीय तहमा पनि कांग्रेसले बनायो छाया सरकार कांग्रेस कहिले सुध्रिन्छ ? कांग्रेस राष्ट्रिय सभा संसदीय दलको नेतामा सुरेन्द्रराज पाण्डे मनोनित कांग्रेस केन्द्रीय सदस्यमा खुमबहादुर पत्नीसहित तीनजना मनोनित नेविसंघ काठमाडौँले गरेको अवको काग्रेस र युवा विद्यार्थीको भूमिका अन्तरक्रिया कार्यक्रमको नाममा एकै ठाउँ उभिएका यी नेताले वाम सरकारले अधिनायकवाद ल्याउन लागेको भन्दै एकातिर चर्को आलोचना गरे भने सभापति देउवामाथि पनि निशाना साँध्न बाँकी राखेनन् । कांग्रेसका नेताहरुले वाम घटकको वर्तमान सरकार अधिनायकवाद तर्फ उन्मुख रहेको भन्दै संघीयता र समावेशीता धरापमा पर्न थालेको आरोप पनि लगाएका छन । विषयक अन्तक्रिया कार्यक्रममा बोल्दै नेताहरुले सरकारको अधिकारवाद र पार्टी भित्र देखिएको समस्याविरुद्ध एकजुट भएर अघि बढ्नुपर्नेमा जोड दिए । वरिष्ठ नेता पौडेलले वर्तमान कम्युनिष्ट सरकार बनेदेखि नै अधियानकवाद सुरु भएको भन्दै त्यो काग्रेसलाई मान्य हुन नसक्ने बताए । उनले यति भनिरहँदा देउवामाथि पनि आक्रमण गर्न पछि परेनन् । हाम्रै पार्टी भित्र पनि धेरै समस्या देखिएको छ, उनले भने, ती समस्याको समाधानामा सभापतिजीको ध्यान पटक्कै जान सकेको छैन । अर्का नेता सिटौलाले समेत वर्तमान सतारुढ घटकका कारण मुलुक द्वन्द्वमा फस्ने खतरा बढ्दै गएको बताए । उनले त्यस क्रममा वाम घटकको प्रतिकारका लागि कांग्रेसल बलियो हुनुपर्नेमा जोड दिए । अर्का नेता सिंहले पनि पार्टी सभापति देउवामाथि प्रहार गरे । देउवाका कारण कांग्रेसले सशक्क्त रुपमा वर्तमान सरकारको प्रतिरोध गर्न सकेको छैन, पार्टीमा पनि सभापति अधिनायकवाद लादेको भन्दै आक्रोशित हुँदै उनले भने, देशमा कम्युनिष्ट र पार्टीमा सभापतिको अधिनायकवाद लाद्न थालिएको छ । यो दुवैविरुद्ध संघर्ष गर्नुको विकल्प छैन ।"
संयुक्त संसद् बैठक सूचना टाँसेर स्थगित,काठमाडौँ: संघीय संसद्को दुवै सदन (प्रतिनिधि सभा र राष्ट्रिय सभा)को संयुक्त बैठक विशेष कारण जनाउँदै स्थगित भएको छ । सोमबार अपराह्न १ बजेका लागि बोलाइएको संयुक्त बैठक प्रतिनिधि सभाका सभामुख र राष्ट्रिय सभाका अध्यक्षको निर्देशनपछि अर्को सूचना नभएसम्म स्थगित भएको संघीय संसद्का महासचिव मनोहरप्रसाद भट्टराईद्वारा जारी विज्ञप्तिमा जनाइएको छ । रासस
"प्रधानमन्त्रीलाई संघीयता मन परेन, सरकार नै फेल गराउन सक्रियः गगन थापा","काठमाडौँः नेपाली कांग्रेसका केन्द्रीय सदस्य गगनकुमार थापाले प्रधानमन्त्री केपी शर्मा ओली संघीयता सक्ने खेलमा लागेको बताएका छन् । जनताले संघीयता ठीक कि बेठीक भन्ने बहस गर्न सक्छ तर प्रधामन्त्रीले यसको विरुद्धमा बोल्न मिल्दैन, थापाले भने, प्रधानमन्त्री ओली जसरी भए पनि संघीयता समाप्त पार्न लागेका छन् । सोमवार काठाडौमा नेपाल विद्यार्थी संघको काठमाडौ जिल्ला कार्यसमितीले आयोजना गरेको अन्तरक्रिया कार्यक्रमलाई सम्बोधन गर्दै युवा नेता थापाले प्रधानमन्त्री ओलीलाई संघीयता र समावेशीता मन नपरेको पनि जिकिर गरे । प्रधानमन्त्रीलाई मन नपरेका कारण यी दुवै मासिने खेलहरु सरकारकै तहबाट सुरु भइसकेको छ, थापाले जिकिर गरे । केन्द्रीय सदस्य थापाले कांग्रेसलाई बलियो बनाउन स्थानीय, प्रदेश र केन्द्रीय निर्वाचनको मिति तय गरी जनतामाझ जानुपर्ने बेला आएको पनि बताए । कार्यक्रममा अर्का युवा नेता पौडेलले प्रधानमन्त्री देशका लागि काम गर्ने भन्दा पनि कांग्रेसलाई कसरी समाप्त पार्न सकिन्छ भन्नेमा लागिरहेको दावी गरे । पौडेलले भने, देशको प्रधानमन्त्री भनेको देशको काम गर्नका लागि हो, न की प्रतिपक्षी कसरी कमजोर बनाउने भनेर लाग्ने हो ।"
राजपालाई सरकारमा ल्याउने तयारी,"काठमाडौं : उपेन्द्र यादव नेतृत्वको संघीय समाजवादी फोरम सरकारमा सहभागी भएको दुई साता नबित्दै सरकारको नेतृत्व गरिरहेको नेपाल कम्युनिस्ट पार्टी (नेकपा)ले अर्को मधेसकेन्द्रित दल राष्ट्रिय जनता पार्टी (राजपा)लाई पनि सरकारमा सहभागी गराउने तयारी थालेको छ। मधेस मुद्दा सम्बोधनको साझा एजेन्डा तयार गर्ने र राजपालाई पनि सरकारमा सहभागी गराउने विषयमा प्रधानमन्त्री निवास बालुवाटारमा गम्भीर छलफल सुरु भएको नेकपाका अध्यक्ष पुष्पकमल दाहालले बताए। विराटनगरका उद्योगी व्यवसायीको कार्यक्रम र काठमाडौंको अर्काे एक कार्यक्रममा अध्यक्ष दाहालले राजपासँगको सघन छलफल भएको जानकारी दिए। प्रमुख प्रतिपक्षी कांग्रेसबाहेक अन्य संसद्मा मान्यताप्राप्त राष्ट्रिय दललाई सरकारमा सहभागी गराउने योजनाअन्र्तगत राजपासँग पनि छलफल सुरु भएको दाहालको भनाइ छ। संविधान संशोधनको विषयलाई कसरी समाधान गर्न सकिन्छ भन्नेबारेमा सिद्धान्त स्थापित गर्न बालुवाटारमा राजपासँग पनि गम्भीर वार्ता सुरु गरिएको छ, दाहालले काठमाडौंको कार्यक्रममा भने, संघीय समाजवादी फोरमसँग एउटा सामझदारी भइसक्यो। लिखित सहमति भयो र उहाँहरू सरकारमा पनि आउनुभयो, राजपासँग पनि गम्भीर छलफल सुरु गरिएको छ। राजपा नेताले भने सरकारसँग पछिल्लो चरणमा गम्भीर छलफल नभएको बताएका छन्। संघीय समाजवादी फोरमले सरकारमा जाने लिखित सहमति गर्नुअघि प्रधानमन्त्री ओली र दाहालसँग छलफल भए पनि त्यसयता छलफल नभएको राजपा अध्यक्षमण्डलका नेता शरत्सिंह भण्डारीको भनाइ छ। नेकपा अध्यक्ष दाहाल आइतबार विराटनगर जाँदै गर्दा संयोगले राजपा अध्यक्षमण्डलका नेता राजेन्द्र महतो र भण्डारी पनि एउटै प्लेनमा विराटनगर पुगेका थिए। तर त्यस बेला सामान्य कुराकानीबाहेक अन्य केही नभएको भण्डारीले बताए। हामीले वास्तवमै संविधान संशोधनको विषयमा छलफल होस् भन्ने चाहेका छौं, उनले भने, तर छलफल सुरु भएको छैन। बल सरकारको कोर्टमा फालेका छौं, सरकारले कसरी लिन्छ हेरौं। राजपाकै अध्यक्ष मण्डलकै नेता राजकिशोर यादवले पनि बजेटअघि सरकारसँग राजपा नेताको छलफल नभएको बताए। त्यसयता खास औपचारिक छलफल भएको छैन, उनले भने।"
सांसदको पदावधि तय गर्न असार ४ मा चिट्ठा,"नरेन्द्र साउदखगेन्द्र भण्डारी काठमाडौं : राष्ट्रियसभाका सांसदको पदावधि तय गर्न असार ४ गते चिट्ठा हालिने भएको छ। राष्ट्रियसभाले आइतबार आफ्नो नियमावली पारित गरेसँगै सांसदको पदावधिका लागि चिट्ठा हाल्ने बाटो खुलेको हो। संविधानले एक तिहाइ सांसदको पदावधि प्रत्येक दुई वर्षमा समाप्त हुने व्यवस्था गरेकाले एक तिहाइको २ वर्ष, अर्को एक तिहाइ ४ वर्ष र अर्को एक तिहाइको ६ वर्ष कार्यकालका लागि चिट्ठा हालिनेछ। ५९ सदस्यीय राष्ट्रियसभामा १९ जनाको २ वर्ष, २० जनाको ४ वर्ष र अर्को २० जनाको ६ वर्ष कार्यकाल हुने व्यवस्था नियमावलीमा छ। राष्ट्रियसभामा जुन सदस्य जुन क्लस्टरबाट आएको हो त्यही क्लस्टरका सदस्यबीच गोला हालेर पदावधि निर्धारण गरिनेछ। पदावधि निर्धारण गर्न खुला, महिला, मनोनीत तथा दलितअल्पसंख्यक गरी ५ वटा क्लस्टर बनाइएको छ। ७ वटा प्रदेशबाट खुलामा ३ र महिलामा ३ जना सदस्य निर्वाचित भएका थिए। अब प्रत्येक प्रदेशबाट खुलामा आएका ३ जना सांसदबीच गोला हालिनेछ। त्यसरी गोला हाल्दा प्रत्येक प्रदेशमा एक जनाको २ वर्ष, एक जनाको ४ वर्ष र एक जनाको ६ वर्षको कार्यकाल निर्धारण हुनेछ। महिला कोटाका सांसदबीच पनि प्रदेशका ३ सांसदबीच गोला हाली २, ४ र ६ वर्ष कार्यकाल निर्धारण हुनेछ। दलित र अल्पसंख्यकसीमान्तकृत कोटाका सांसदको भने देशभरिकै एउटा क्लस्टर छ। यो कोटामा प्रत्येक प्रदेशबाट एकएक जनाका दरले सांसद निर्वाचित भएका थिए। दलित र अल्पसंख्यकसीमान्तकृतबाट ७७ जना सदस्य निर्वाचित भएका थिए। दलित र अल्पसंख्यकसीमान्तकृत दुवै कोटाका ७७ जनामध्ये २ जनाको २ वर्ष, २ जनाको ४ र अर्को २ जनाको ६ वर्षको कार्यकाल हुनेछ। एक जना बिजोरमा परेकाले एक जनाको शून्य कार्यकाल लेखिएको चिट्ठा हुनेछ। दलित र अल्संख्यकसीमान्तकृत कोटामा शून्य कार्यकालको चिट्ठा परेका दुई जनाबीच फेरि चिट्ठा हाली एकको ४ र अर्कोको ६ वर्ष कार्यकाल तय गरिनेछ। राष्ट्रियसभा अध्यक्ष र उपाध्यक्षको कार्यकाल पनि गोलाप्रथाद्वारा निर्धारण हुनेछ। राष्ट्रपतिबाट मनोनीत ३ जना सांसदको पनि एउटा क्लस्टर रहनेछ। ३ जनामध्ये एक जनाको २, एक जनाको ४ र एक जनाको ६ वर्ष कार्यकाल हुनेछ। कम्युटरबाट प्रिन्ट गरी दुई, ४ र ६ वर्ष लेखिएका कागजलाई गोला बनाएर एउटा बाकसमा राखिने र नामको वर्णानुक्रम अनुसार गोला छान्न लगाइने कार्यविधि नियमावलीमा उल्लेख छ। ५९ सदस्यीय राष्ट्रियसभामा १९ जनाको २ वर्ष, २० जनाको ४ वर्ष र अर्को २० जनाको ६ वर्ष कार्यकाल हुने व्यवस्था नियमावलीमा छ। राष्ट्रियसभामा ७ प्रदेशबाट ८ जनाका दरले ५६ जना निर्वाचित र ३ जना मनोनीत भएका थिए। भौगोलिक समानता र राजनीतिक अवसरको न्यायोचित बाँडफाँटका लागि प्रदेश प्रदेशको क्लस्टर बनाएर गोलामार्फत् पदावधि निर्धारण गर्ने विधि बनाइएको नियमावली मस्यौदा समिति सभापति परशुराम मेघी गुरुङले जानकारी दिए। राष्ट्रियसभाको मात्र अधिवेशन बस्ने व्यवस्था हटाइयो प्रतिनिधिसभाको अधिवेशन चालु नरहेका बेला राष्ट्रियसभाको मात्र अधिवेशन बस्न सक्ने गरी यसअघि नियमावली मस्यौदा समितिले गरेको प्रस्ताव नियमावलीबाट हटाइएको छ। राष्ट्रियसभा स्थायी सदन भएको भन्दै प्रतिनिधिसभा नरहेको अवस्थामा पनि एक चौथाइ सांसदको सिफारिसमा राष्ट्रपतिबाट राष्ट्रियसभाको अधिवेशन बस्न सक्ने प्रस्ताव यसअघि गरिएको थियो। तर सत्तारुढ दलकै केही नेताले राष्ट्रियसभाको मात्र अधिवेशन बस्ने चलन नरहेको भन्दै नियमावलीमा नराख्न सुझाव दिएको स्रोतले बतायो। अध्यक्ष र दलका नेताहरूको एउटै क्लस्टर राष्ट्रियसभा अध्यक्ष गणेश तिमिल्सेना, नेकपाका राष्ट्रियसभा दलका नेता दिनानाथ शर्मा र कांग्रेसका दलका नेता सुरेन्द्र पाण्डेको क्लस्टर एउटै परेको छ। प्रदेश ४ बाट निर्वाचित तिमिल्सेना, शर्मा र पाण्डेको एउटै क्लस्टर परेकाले उनीहरूमध्ये एक जनाको २ वर्ष, अर्कोको ४ वर्ष र अर्को एकजनाको ६ वर्षे कार्यकाल निर्धारण हुनेछ। ४ वटा समिति, प्रश्नोत्तरको व्यवस्था राष्ट्रियसभामा ४ वटा विषयगत समिति रहनेछन्। दिगो विकास तथा सुशासन, विधायन व्यवस्थापन, प्रत्यायोजित व्यवस्थापन तथा सरकारी आश्वासन र राष्ट्रिय सरोकार तथा समन्वय समिति रहनेछन्। राष्ट्रियसभा बैठकको पहिलो एक घण्टा मन्त्रीसँग प्रश्नोत्तरका लागि छुट्याइने व्यवस्था नियमावलीमा छ। फौजदारी अभियोगमा पक्राउ पर्ने सांसदको पद निलम्बन नहुने प्रनिनिधिसभाको नियमावलीमा भएको व्यवस्थालाई राष्ट्रियसभाको नियमावलीमा जस्ताको तस्तै राखिएको छ।"
'भुँडे सैनिक'लार्इ शान्ति मिसन र बढुवा निषेध,"काठमाडौं : सैनिकहरूको भुँडी लाग्यो भने के हुन्छ ? नेपाली सेनामा कार्यरत सैनिक अधिकारीहरू हुन् भने अब बढुवा रोकिन्छ अनि शान्ति मिसनबाट पनि नाम हटाइन्छ। मोटोपना र दुब्लोपना अत्याधिक भएमा त्यस्ता सैनिक अधिकारीहरूको बढुवा रोकिने मात्रै होइन, शान्ति सेनालगायत स्वदेश तथा विदेशमा हुने तालिमबाट समेत उनीहरू वञ्चित हुने छन्। सैनिक मुख्यालयले आफ्ना सैनिकहरूको स्वास्थ्य स्थितिलाई मध्यनजर गर्दै ल्याएको स्वास्थ्य वर्गीकरणसम्बन्धी कार्यविधिमा तोकिएको मापदण्डविपरीत तौल भएमा त्यस्ता सैनिक अधिकारीहरूको बढुवा नहुने र शान्ति सेनामा जानबाट समेत वञ्चित हुने उल्लेख छ। कार्यविधिले आफ्नो स्वास्थ्यमा ख्याल नराख्ने, जथाभावी खाने, आवश्यक व्यायाम नगर्ने सैनिक अधिकारीहरूलाई नियमन गर्ने छ। केही उच्च सैनिक अधिकारीहरू कार्याविधि कार्यान्वयनमा आएपछि तौल घटाउन क्लब नै जान थालेका छन्। बढुवालगायत शान्ति सेनाबाट समेत वञ्चित हुने भएपछि शारीरिक रूपले मोटोपन भएका, पुटुस्स भुँडी लागेका र धेरै दुब्लोपना भएका सैनिक अधिकारीहरू अहिले नियमित व्यायाम गर्न थालेको सैनिक स्रोतले बताएको छ। केही उच्च सैनिक अधिकारीहरूको आवश्यकभन्दा बढी तौल भएर असुहाउँदो रूपमा भुँडी निस्कने गरेको पाइएको छ। वजन र उचाइका आधारमा सम्बन्धित व्यक्तिको बीएमआई (बडी मास इन्डेक्स) निकालिन्छ। बीएमआई लागू भएसँगै अनियन्त्रित तौल पालेर बसेका उच्च सैनिक अधिकारीहरू समेत आफ्नो स्वास्थ्यमा सचेत भएका छन्। सबै तहका सैनिक अधिकारीहरूलाई मानसिक र शारीरिक रूपमा स्वस्थ राख्ने उद्देश्यले सैनिक मुख्यालयले बीएमआई कार्यान्वयनमा ल्याएको हो। सैनिक अधिकारीहरूले आफ्नो स्वास्थ्य सधँै फुर्तिलो राख्नु पर्ने सामान्य सिद्धान्त भए पनि सैनिक मुख्यालयले गत फागुनदेखि स्वास्थ्य वर्गीकरण कार्यविधि ल्याएर बीएमआईमा कडाइ गरेको छ। सैनिक प्रवक्ता गोकुल भण्डारीले सैनिक अधिकारीहरूको स्वास्थ्य स्थितिलाई ध्यानमा राखेर बिएमआई कार्यान्वयनमा ल्याइएको बताए। प्रवक्ता भण्डारीले अन्नपूर्णसँग भने, सबै सैनिक अधिकारीहरू मेडिकल रूपमा फिट होउन् भन्ने उद्देश्यले निर्देशिका ल्याएका हौं। यो सबैमा लागू हुन्छ। सैनिक मुख्यालयले बीएमआईलाई ६ वटा प्रकारमा वर्गीकरण गरेको छ। छैटौं प्रकारमा गम्भीर प्रकृतिका ठूला रोगहरू लागेमा त्यस्ता व्यक्तिहरू सैनिक सेवाका लागि अयोग्य ठहरिने प्रावधान उल्लेख छ। बीएमआई कम र बढी भएका सैनिक अधिकारीहरूलाई सैनिक मुख्यालयले आफ्नो तौल सन्तुलन गर्न ६ महिनाको समय दिने छ। उक्त अवधिमा सम्बन्धित सैनिक अधिकारीहरूले अनिवार्य रूपमा आफ्नो बीएमआई सन्तुलन अवस्थामा ल्याउनुपर्ने प्रावधान निर्देशिकामा उल्लेख छ। सैनिक मुख्यालयले निश्चित उमेर समूहका व्यक्तिको बीएमआई कति हुनुपर्ने भनी निर्धारण गरिदिएको छ, जसअनुसार १८ देखि ३० वर्ष उमेर समूहका सैनिक अधिकारीहरूको बीएमआई १८ दशमलव ५ देखि २५ दशमलव २५ हुनुपर्ने छ। कुनै पनि व्यक्तिको बीएमआई निकाल्दा उसको तौललाई मिटरमा नापिएको उचाइको दुई गुणाले भाग गर्नुपर्दछ। सेनाले बनाएको मापदण्डअनुसार पुरुषको हकमा १८ दशमलव ५ लाई न्यूनतम र २६ दशमलव ५० लाई अधिकतम बीएमआई तोकेको छ। सैनिक मुख्यालयले महिलाको हकमा न्यूनतम १८ दशमलव ५ र अधिकतम २६ दशमलव २५ बीएमआई तोकेको छ। स्वास्थ्य वर्गीकरण कार्यविधिले बीएमआई ३० सम्म भएकाहरूलाई मोटो र सोभन्दा बढी बीएमआई भएकाहरूलाई अति मोटो भनी वर्गीकरण गरेको छ। नेपाली सेनाले ३१ देखि ३५ वर्ष उमेर समूहको बीएमआई १८ दशमलव ५ देखि २५ दशमलव ५०, ३६ देखि ४० वर्ष समूहको बीएमआई २५ दशमलव ७५, ४१ देखि ४५ वर्ष समूहको बीएमआई २६, ४६ देखि ५० वर्ष उमेर समूहको बीएमआई २६ दशमलव २५ र ५० वर्ष उमेर समूहका सैनिक अधिकारीहरूको बीएमआई २६ दशमल ५० हुनुपर्ने निर्देशिकामा उल्लेख छ।"
अब प्रहरीमा चार र सशस्त्रमा दुई एआईजी,"आईजीपीको लडाइँले अब सुरक्षा फोर्स विभाजित हुँदैन : कानुमन्त्री काठमाडौं : सरकार र सुरक्षा निकायबीच लामो रस्साकस्सीपछि प्रहरी अतिरिक्त महानिरीक्षक (एआईजी) दरबन्दीको विषय टुंगोमा पुगेको छ। आइतबार बसेको मन्त्रिपरिषद् बैठकले नेपाल प्रहरीमा जनपथतर्फ तीन र सशस्त्र प्रहरीमा दुई जना एआईजीको दरबन्दी रहने निर्णय गरेपछि लामो विवाद र छलफलले किनारा पाएको हो। मन्त्रिपरिषद् बैठकले प्राविधिकतर्फ कुनै निर्णय नगरेका कारण प्राबिधिक दरबन्दी एक जना एआईजीसमेत गरि अब प्रहरीमा प्राविधिकसहित चार र सशस्त्रमा दुई मात्रै एआईजी रहनेछन्। मन्त्रिपरिषद्को निर्णय सुनाउँदै सूचना तथा सञ्चारमन्त्री गोकुल बास्कोटाले भने, अब प्रहरीमा तीन र सशस्त्रमा दुई एआईजी दरबन्दी कायम रहने निर्णय भएको छ। प्रदेशमा एआईजी राख्ने कि नराख्ने भन्ने विषय अड्केपछि सरकारले अनावश्यक भार थेग्नुपर्ने भन्दै दुवै सुरक्षा निकायमा एआईजी दरबन्दी घटाएको हो। तर गृहले भने प्रहरीमा पाँच र सशस्त्रमा तीन जना एआईजीको दरबन्दी राख्नुपर्ने प्रस्ताव मन्त्रिपरिषद्मा दर्ता गराएको थियो। अब प्रदेशमा डीआईजी र महानगरीय प्रहरी कार्यालय रानीपोखरीमा डीआईजीकै दरबन्दी कायम रहनेछ। हाल प्रहरी अस्पतालमा मात्रै एआईजी छन्। बाँकी तीन दरबन्दीमध्ये राष्ट्रिय प्रहरी प्रतिष्ठानमा एक जना र बाँकी दुई विभागमा एआईजी राख्ने प्रहरी प्रधान कार्यालयको तयारी छ। यसअघि तत्कालीन प्रधानमन्त्री शेरबहादुर देउवाले प्रहरीमा १६ जना एआईजी र सशस्त्रमा ११ जना एआईजीको दरबन्दी सिर्जना गरेका थिए। एआईजी घटाउने निर्णयले प्रहरीमा आईजीपीको लडाइँ समाप्त भएको र चेन अफ कमान्ड मजबुत हुने कानुन तथा न्यायमन्त्री शेरबहादुर तामाङले बताए। अनावश्यक एआईजी भएका कारण घटाइएको हो। अब आईजीपी हुने लडाइँले संगठन विभाजित हुने अवस्था समाप्त हुनेछ, उनले भने, यसले चेन अफ कमान्ड र सुरक्षा फोर्समा सुधार भई झन् बलियो हुनेछ। र विभाजित बन्नबाट रोकिएको छ। एआईजी मात्र नभई मन्त्री र सचिवदेखि नै कटौती सुरु गरिएको उनले बताए। प्रहरीमा प्रतिस्पर्धी धेरै र दरबन्दी संख्या कम भएपछि अब एआईजी बढुवाका लागि भने चर्को दौडधूप हुने देखिएको छ। तीन सिट मात्रै रहेको दरबन्दीमा प्रहरीका १० जना डीआईजी आकांक्षी देखिएका छन्। आकांक्षीमा वैकल्पिक (पूर्व महानिरीक्षक प्रकाश अर्यालका ब्याची) टोलीका प्रहरी नायब महानिरीक्षक (डीआईजी) हरू उत्तम कार्की, पवन खरेल, शरदचन्द, ज्ञानविक्रम शाह र छविलाल जोशी छन्। प्रहरी महानिरीक्षक सर्वेन्द्र खनालसँगै डीआईजीमा बढुवा भएका पुष्कर कार्की, मनोज न्यौपाने, धीरु बस्नेत, ठूले राई र सुरेशविक्रम शाह पनि बढुवाका प्रतिस्पर्धी उम्मेदवार हुन्। यीमध्ये कार्की, खरेल, चन्द, शाह र जोशीले असार मसान्तभित्र बढुवा नभए अनिवार्य अवकाश पाउँछन्। तीसबर्से सेवा हटेमा भने उनीहरू थप दुई वर्ष जागिर खान पाउँछन्। प्रहरी दरबन्दी ७५ हजार नाघ्यो मन्त्रिपरिषद् बैठकले संघीय संरचनाअनुसार प्रहरी दरबन्दी कम हुने देखिएपछि गृह मन्त्रालयको प्रस्तावअनुसार तीन हजार एक सय एक जना दरबन्दी स्वीकृत गरेको छ। यो दरबन्दीले पूर्णता पाएसँगै प्रहरीको कुल दरबन्दी संख्या ७५ हजार आठ सय ४४ पुगेको छ। मन्त्रिपरिषद्ले एसएसपी एक, १४ एसपी, १२ डीएसपी, ५० प्रहरी निरीक्षक र बाँकी सई, असई, हबल्दार र जवानको दरबन्दी थप गरेको हो।"
यूएनको नेपालस्थित राजनीतिक विभाग बन्द,"काठमाडौं : सरकारले संयुक्त राष्ट्रसंघको काठमाडौंस्थित राजनीतिक मामिला विभागलाई (डिपार्टमेन्ट अफ पोलिटिकल अफेयर्स) बन्द गर्ने निर्णय गरेको छ। सरकार र तत्कालीन माओवादीबीच २०६३ मा शान्ति सम्झौतापश्चात् शान्ति प्रक्रियामा सघाउन स्थापित संयुक्त राष्ट्र संघीय मिसन (अनमिन) को कार्यावधि सकिएपछि राजनीतिक मामिला विभाग सरकारको सहमतिबिनै सञ्चालित थियो। द्वन्द्वपछि समाजमा सौहाद्र्रता कायम गर्न स्थापना गरेको बताइने डीपीएले नेपालको सार्वभौमसत्ताविरोधी कार्यक्रम सञ्चालन गरेको आरोप सरकारले लगाएको छ। प्रधानमन्त्री केपी ओलीका प्रेस सल्लाकार डाकुन्दन अर्यालले राष्ट्र संघको डीपीएलाई सरकारले बन्द गर्ने निर्णय गरेको जानकारी दिएका छन्। नेपालस्थित राष्ट्र संघको राजनीतिक मामिला विभाग बन्द गर्ने निर्णय मन्त्रिपरिषद्को बैठकले गरेको छ र यसबारे राष्ट्र संघको कार्यालयलाई पनि पत्र पठाइएको छ, उनले भने। नेपालस्थित राष्ट्र संघको डीपीएमाथि कार्यक्षेत्र नाघेर काम गरेको आरोप लाग्दै आएको छ। उसले जातिय, क्षेत्रीय मुद्दालाई भड्काउने गरेको, विखण्डनकारी तत्वहरूसँग सम्बन्ध विस्तार गरेको र सघाएको आरोप लाग्दै आएको छ। अनमिन सन् २००६ देखि २०११ सम्म औपचारिक रूपमा बसेको थियो तर त्यसयता भने अनधिकृत रूपमा डीपीएका रूपमा बस्दै आएको थियो। राष्ट्र संघले राजनीतिक मामिला हेर्ने विभागका रूपमा सरकारसँग सम्झौताबेगर र कुनै जानकारी नदिई खोलिएको डीपीएले नेपालसहित दक्षिण एसियाली राष्ट्रहरूको राजनीतिक अनुगमन गर्ने गरेको जानकारहरू बताउँछन्। डीपीए रहनुको अर्थ देशमा अझै द्वन्द्वकालीन अवस्था रहेको अन्तर्राष्ट्रिय समुदायबीच देखाउनु रहेको परराष्ट्र मन्त्रालय स्रोतले बतायो। विदेश मामिलाका जानकार अरुणकुमार सुवेदीले राष्ट्र संघ र सम्बन्धित राष्ट्रहरूले नेपाललाई रणनीतिक अखडा बनाउन डीपीए स्थापना गरेकोमा सरकारले बन्द गर्ने निर्णय गरेसँगै त्यसको प्रभाव पर्ने सक्ने औंल्याउँछन्। नेपालले यो निर्णयसँगै त्यसको भार थेग्न सक्छ सक्दैन मूल प्रश्न हुनेछ, राष्ट्र संघसम्बद्ध राष्ट्रहरूले सिधै नेपाललाई हानि हुने काम नगरे पनि यो निर्णयसँगै सरकार चनाखो रहनुपर्छ, उनले भने। नेपालस्थित राष्ट्र संघको राजनीतिक मामिला विभाग बन्द गर्ने निर्णय मन्त्रिपरिषद्को बैठकले गरेको छ र यसबारे राष्ट्र संघको कार्यालयलाई पनि पत्र पठाइएको छ। डाकुन्दन अर्याल, प्रधानमन्त्रीका प्रेस सल्लाकार राष्ट्र संघको आधिकारिक वेबसाइटमा उल्लेख भएअनुसार डीपीएको मुख्य काम सदस्य राष्ट्रहरूको निमन्त्रणामा निर्वाचनमा सहयोगी भूमिका निर्वाह गर्नु र राष्ट्र संघका महासचिवलाई त्यसबारे जानकारी दिनु हो। मानव अधिकारवादी अभियन्ता सुबोध प्याकुरेलका अनुसार डीपीएले गत वर्ष मधेसवादी दलले बहिष्कार गरेको पहिलो चरणको स्थानीय तहको चुनावको पर्यवेक्षण गरेको थिएन। स्थानीय तहको निर्वाचनमा मधेसवादी दल सहभागी निर्वाचनको मात्र पर्यवेक्षण गरेको डीपीएले उनीहरूले भाग नलिएको पहिलो चरणको निर्वाचनको पर्यवेक्षण गरेको थिएन, उनले भने। विगतका गल्ती स्वीकार्दै राष्ट्र संघको डीपीए बन्द गर्ने सरकारको निर्णय स्वागतयोग्य भन्दै उनले यहाँ एकपक्षीय काम गर्ने भएकाले राष्ट्र संघको संयुक्त विकास ढाँचा (यूएनडीएफ) कार्यक्रम पनि सरकारमातहत ल्याउन जोड दिएका छन्। यूएनडीएफलाई सरकारी संयन्त्रअन्तर्गत ल्याएर सञ्चालन गर्दा केही हदसम्म राष्ट्र संघको काम अनुगमन गर्न सहयोग हुन्छ, उनले भने। परराष्ट्र मन्त्रालयका पूर्वसचिव मदन भट्टराईले द्वन्द्वको रूपान्तरण गरी शान्ति स्थापना गर्न राष्ट्र संघीय मिसन स्थापना भएकोमा सार्थकता सकिएपछि कार्यक्रम चलाइ राख्नुको कुनै औचित्य नभएको बताए। देशमा संविधान जारीसँगै भएको तीन तहको निर्वाचनपछि राष्ट्र संघले शान्ति स्थापना गर्न लियाजन अफिसका रूपमा स्थापित डीपीएको उपादेयता पनि सकिएकाले बन्द गर्ने निर्णय भएको हो, यो स्वाभाविक हो, उनले भने।"

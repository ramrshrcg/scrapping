शीर्षक,विवरण
खेलकुदमा खाडल,"आठौं राष्ट्रिय खेलकुद प्रतियोगिता हुन सक्छसक्दैन भन्ने आशंकाबीच बुधबारदेखि पाँच खेल सुरु भएका छन्। घोषित हुँदै पटकपटक सरेपछि खेल क्षेत्र अन्योलमा थियो। यद्यपि यसको औपचारिक उद्घाटन भने वैशाखमा हुनेछ। अन्तर्राष्ट्रिय प्रचलनअनुसार स्क्वास, लनटेनिस, हकी, टेबुलटेनिसलगायत केही खेल उद्घाटन समारोहअघि सुरु भएका हुन्। विश्वका हरेक राष्ट्रले प्रतिभावान् खेलाडी उत्पादन गर्न नियमित राष्ट्रिय खेलकुद प्रतियोगिता आयोजना गर्छन्। राष्ट्रिय खेलकुदले नयाँ प्रतिभाको खोजी मात्र गर्दैन, भएका खेलाडीको क्षमता तिखार्न समेत मद्दत पुर्याउँछ। राष्ट्रिय प्रतियोगिताअघि तल्लो तहदेखि नै छनोट प्रतियोगिता आयोजना गरिन्छ। तल्लो तहका प्रतियोगितामा उत्कृष्ट प्रदर्शन गर्ने खेलाडी क्रमशः छनोट चरण पार गर्दै मुख्य प्रतियोगितासम्म आइपुग्छन्। यसरी छनोट भएका खेलाडीले राष्ट्रिय स्तरमा चर्चित खेलाडीसँग प्रतिस्पर्धा गरेर क्षमता देखाउने अवसर पाउँछन्। आठौं खेलकुदमा पदकीय दृष्टिकोणले महत्त्वपूर्ण मानिएका ३५ खेल समावेश छन्। दुई हजार आठ सय २५ पुरुष र दुई हजार तीन सय ८६ महिला खेलाडीले प्रतिस्पर्धा गर्दै छन्। राष्ट्रिय प्रतियोगितामा उत्कृष्ट प्रदर्शन गर्ने खेलाडीलाई लामो समयसम्म प्रशिक्षणमा राखेर उनीहरूको सीप तिखारिन्छ। त्यसपछि ती खेलाडीलाई अन्तर्राष्ट्रिय प्रतियोगितामा सहभागी गराइन्छ। त्यसैले नयाँनयाँ प्रतिभा खोजी गर्न राष्ट्रिय प्रतियोगिता महत्त्वपूर्ण माध्यम हो। बृहत् राष्ट्रिय प्रतियोगिता २०३८ देखि सुरु भएको हो। दुईदुई वर्षमा हुने भनिएको यो प्रतियोगिता नियमित आयोजना भएको भए नेपाली खेलकुद यतिबेला १९औं संस्करणको तयारीमा व्यस्त हुनुपर्ने थियो। तर, हामी केवल आठौं संस्करण आयोजना गर्ने तरखरमा छौं। यो नेपाली खेल क्षेत्रको दुर्भाग्य हो। खेल क्षेत्रमा हुने अनावश्यक राजनीतिक हस्तक्षेप, खेलकुदलाई अनुत्पादक क्षेत्रको रूपमा हेर्ने सरकारी दृष्टिकोण, आर्थिक अभाव, अदूरदर्शी खेल नेतृत्व र खेल पदाधिकारीको निहित स्वार्थ यसको प्रमुख कारण हो। तेस्रो राष्ट्रिय खेलकुद नियमित समयमै भएको थियो। त्यसपछि कुनै पनि संस्करण नियमित हुन सकेनन्। २०४२ मा तेस्रो खेलकुदको १३ वर्षपछि ०५५ मात्र चौथो संस्करण आयोजना भयो। चौथो र पाँचौं (०६५ साल) को बीचमा पनि १० वर्षको अन्तर रहन गयो। त्यसको तीन वर्षपछि ०६८ सालमा छैटौं र त्यसको पाँच वर्षपछि ०७३ सालमा सातौं संस्करण आयोजना भए। खासगरी देशमा ०४६ को परिवर्तनपछि राष्ट्रिय खेलकुदको कुनै पनि संस्करण समयमा नहुँदा प्रजातान्त्रिक सरकारहरूको खेलकुद क्षेत्रलाई हेर्ने दृष्टिकोणमाथि नै प्रश्न उठाउने गरिएको थियो। राष्ट्रिय खेलकुद नियमित र समयमा हुन नसकेकै कारण क्षमतावान् खेलाडीको अभाव देखिन्छ। विगतमा जे भए पनि यतिबेला बृहत् राष्ट्रिय खेलकुद पुनः आफ्नो तालिकामा फर्किएको छ। सातौं खेलकुद भएको दुई वर्षपछि आठौं संस्करण आयोजना हुँदा यसले समग्र खेल क्षेत्रलाई उत्साही बनाएको छ। अबका दिनमा पनि बृहत् राष्ट्रिय खेलकुदले निरन्तरता पाउनुपर्छ। यति मात्र हुन सके हामी ठूला अन्तर्राष्ट्रिय प्रतियोगितामा आफ्ना खेलाडीबाट उपलब्धिमूलक प्रदर्शनको आशा गर्न सक्छौं। खेल क्षेत्रले कम प्राथमिकता पाएको हाम्रोजस्तो देशमा बृहत् खेलकुदलाई भौतिक पूर्वाधार निर्माणसँग पनि जोडेर हेर्ने गरिन्छ। एक हिसाबले खेल क्षेत्रका लागि यो सकारात्मक हो। आठौं खेलकुदलाई सन् २०१९ मा नेपालमा आयोजना हुने भनिएको १३औं दक्षिण एसियाली खेलकुद (साग) का लागि खेलाडी छनोट गर्ने प्रतियोगिताका रूपमा पनि लिइएको छ। त्यसैले आठौं खेलकुदलाई विवादरहित सम्पन्न गर्नु अनि, सागजस्तो अन्तर्राष्ट्रिय प्रतियोगिताका लागि दक्ष र क्षमतावान् खेलाडी छनोट गर्नु आयोजकका लागि अर्को चुनौती हो। पक्कै पनि बृहत् राष्ट्रिय खेलकुद श्राद्धमा बिरालो बाँध्ने संस्कारजस्तो औपचारिक पूरा गर्न मात्र प्रतियोगिता आयोजना गर्ने परम्परामा सीमित हुनु हुँदैन। यस्ता प्रतियोगिताले नयाँ प्रतिभा उत्पादन गर्दै अन्तर्राष्ट्रिय खेलवृत्तमा राष्ट्रको गौरव बढाउने खेलाडी तयार पार्न सक्नुपर्छ।"
बाटो खनेको हेर्दै गर्दा रुखले च्यापेर ज्यान गयो,नुवाकोट : नुवाकोटको पूर्वी भेगमा रहेको तलाखुमा स्काभेटरले बाटो खनेको हेर्दा स्थानीय एक युवकको ज्यान गएको छ। सदरमकुाम विदुरदेखि ५० किलोमिटर पूर्वमा रहेको शिवपुरी गाउँपालिका१ तलाखुमा जेसिबि स्काभेटरले बाटो खनेको हेर्ने क्रममा रुखले च्यापेर ३७ वर्षीय सानुकान्छा तामाङको मृत्यु भएको जिल्ला प्रह्री कार्यालय नुवाकोटका प्रमुख तथा प्रहरी उपरीक्षक कृष्णबहादुर पल्लिमगरले जानकारी दिए। बाटो खनेको हेरिरहेका बेला ढलेको रुखले च्यापी गम्भीर घाइते तामाङलाई उपचारका लागि काठमाडौ लैजादै गर्दा बुधबार राति बाटोमै मृत्यु भएको उनले जानकारी दिए।
संचारकर्मीलाई तनाव व्यवस्थापन सम्बन्धी एकदिने प्रशिक्षण,"काठमाडौं : नेपाली वैज्ञानिक कपिल पौडेलले संचारकर्मीलाई तनाव व्यवस्थापन सम्बन्धी एकदिने प्रशिक्षण दिएका छन्। नेपाल पत्रकार महासंघको सभाहलमा उनले बुधबार तनाव व्यवस्थापन सम्बन्धी प्रशिक्षण दिएका हुन्। पौडेलले सफलताको रहस्य, माइन्ड पावर, सब कन्सस माइन्ड (अवचेतन मन), मानव शक्तिको पराकाष्ठा लगायतका विषयमा जानकारी दिए। असंभव भन्ने केही नहुने बताउँदै संभव बनाउन र सफल हुन अवचेतन मनको योजना बनाउनुपर्नेमा जोड दिए। यसका लागि हिलिङ पावर, सब कन्सस माइन्ड प्रोग्रामिङ, डिफ्राग्मेन्ट, अनलक द माइन्ड पावर र मिडब्रेन एक्टिभेसन जस्ता कार्यक्रममा सहभागी भई अभ्यास गर्नुपर्ने समेत उनले जानकारी दिए। जीवनमा रोग, चिन्ता, भय, गरिबी आदिको साधारण जीवन र स्वस्थ्य, सुखी, इज्जत, समृद्धि आदिको खुसी जीवन हुन्छ, रोज्ने काम व्यक्तिमा भर पर्छ उनले भने। मानिसले आफ्नो शक्ति नचिन्दा दुःख पाएको र अवचेतन मन जागृत गरे सुपर कम्प्युटरभन्दा मानिसकै दिमाग बढी तेज हुने उनको भनाइ छ।"
अर्घाखाँचीमा एक सय ५० ग्राम अवैध सुन बरामद,"अर्घाखाँची : सन्धिखर्क नगरपालिका६ स्थित रातटारीमा यात्रुवाहक माइक्रोबसबाट एक सय ५० ग्राम अवैध सुन बरामद भएको छ । काठमाडौंबाट सन्धिखर्क आउँदै गरेको बा ४ ख ५४९८ नम्बरको हायासबाट प्रहरीले अवैध सुन बरामद गरेको हो । अवैध सुन भित्रिँदै गरेको सूचनाका आधारमा प्रहरीले हायास रोकेर चेकजाँच गर्दा उक्त अवैध सुन फेला परेको बताइएको छ । चालक सिटतर्फको ढोकामा रहेको पकेटमा सेतो प्लास्टिक झोलाभित्र कागजले बेरेको अवस्थामा सुन फेला परेको जिल्ला प्रहरी कार्यालयका प्रमुख प्रहरी नायब उपरीक्षक नवराज मल्लले जानकारी दिए । ५० ग्राम तौलका तीन थान सुन फेला परेपछि प्रहरीले हायास चालकलाई सोधपुछ गर्दा सन्धिखर्क बजारस्थित श्रीराम अर्घाखाँची सुनचाँदी पसलका कृष्ण पन्थी सुनारले काठमाडौंबाट मगाएको बयान दिएका थिए । त्यसपछि प्रहरीले पसल सञ्चालक सुनारलाई नियन्त्रणमा लिइ सोधपुछ गर्दा उनले सुन अवैध भएको स्वीकार गरेका हुन् । आफ्नो बयानमा सुनारले भुमिकास्थान नगरपालिका४ घर भइ हाल काठमाडौं बस्ने अजय पौडेलले पठाइदिएको भनी उम्कन खोजेका थिए । तर, भन्सार रकम दाखिला गरेको कागजात नभएकोले उक्त सुन अवैध भएको जिल्ला प्रहरी कार्यालय अर्घाखाँचीका प्रहरी नायव उपरीक्षक नवराज मल्लले बताए । उनका अनुसार भन्सार छलेर ल्याइएको उक्त सुनको बजार मुल्य ७ लाख ७४ हजार भन्दा माथि छ । माइक्रो चालक सुदिप रायमाझी, पसल सञ्चालक सुनार र पौडेल समेतलाई नियन्त्रणमा लिइ आवश्यक कारवाहीको लागि भन्सार कार्यालय रुपन्देही पठाइएको प्रहरी नायब उपरीक्षक मल्लले जानकारी दिए ।"
सर्वसाधारणको ८ करोडभन्दा बढी रकम लिएर सहकारीका संचालक फरार,"वीरगन्ज : वीरगन्जको लिंकरोडमा रहेको प्राइम बचत तथा ऋण सहकारी संस्था लिमिटेडका संचालक बचकर्ताको करोडौं रकम लिएर फरार भएका छन्। सहकारी संस्थामा १ हजार ५ सय भन्दा बढी शेयर सदस्य छन्।उनीहरुले बचत गरेको करिब ८ करोड भन्दा बढी रकम लिएर संचालक फरार भएका हुन्। संचालक समितिका अध्यक्ष राजेश पटेलसहित सबै १४ जना संचालक संस्थाको कार्यालयमा ताल्चा लगाएर विगत एक हप्ता देखि फरार भएको बचकर्ताले बताएका छन्। वीरगन्ज जेसीसका पूर्वअध्यक्ष एवं जिल्ला बचत तथा ऋण सहकारी संघ पर्साका कोषाध्यक्ष समेत रहेका सहकारी संस्थाका अध्यक्ष राजेश पटेलसहित संस्थाको सञ्चालक समितिका सबै १४ जना एकहप्तादेखि सम्पर्कविहीन रहेको र उनीहरु सबैको मोबाइलको स्वीच अफ रहेको सहकारीमा रकम बचत गरेका बचतकर्ताले बताएका छन्। सञ्चालक समितिका अध्यक्ष पटेलको मोबाइल नम्बर ९८२४२६७४०९ मा सम्पर्क गर्दा स्वीच अफ छ।उनले आफनो फेसबुक एकाउण्ट पनि डिएक्टीभ गरेका छन्। बजारमा दैनिक रकम उठाउने प्रतिनिधिसँग पनि सम्पर्क हुन नसकेको सहकारीमा रकम बचत गरेकी बचतकर्ताले गुनासो गरेका छन्। 'संचालक भागेको हल्ला चलेपछि बचत रकम झिक्न सहकारी संस्थाको कार्यालयमा जाँदा ताल्चा मारिएको भेटियो, वीरगन्ज ६ रेल्वेरोडका बचतकर्ता विन्देश्वरी साहले भने, 'घरमा आएर पैसा उठाउने सहकारीका कर्मचारीसँग पनि सम्पर्क हुन सकेको छैन। सहकारीमा ऋण झिक्न घरको लालपूर्जा जम्मा गराएकी वीरगन्ज राधेमाइकी रिना देवी मिश्राले भनिन्, 'करोड मुल्य पर्ने घरको लालपूर्जा राखेर मैले सहकारीबाट  लाख ऋण लिएको छु, तर मेरो घरको लालपूर्जा यो सहकारीले अर्कै बैंकमा राखेर २५ लाख लिएको रहेछ, तर कुन बैंक त्यो थाहा छैन, अब मेरो लालपूर्जा मैले कहाँबाट ल्याउने पत्तो नै छैन।' सहकारी बन्द गरेर संचालक फरार भएको भन्दै बचकर्ताले उजुरी दिएपछि बिहीबार स्थानीय प्रशासनले सहकारीको कार्यालयमा ताल्चा मारेर शीलबन्दी गरेको छ। जिल्ला प्रशासन कार्यालय पर्साका सहायक प्रमुख जिल्ला अधिकारी नेत्रप्रसाद शर्मा नेतृत्वको टोलीले सहकारीको कार्यालयमा ताल्चा मारेर शीलबन्दी गरेको हो। जिल्ला प्रशासन कार्यालय पर्सामा करिब एक दर्जनभन्दा बढी बचतकर्ताले सहकारी कार्यालय बन्द गरेर संचालक फरार भएको उजुरी दिएपछि बिहीबार सहकारीको कार्यालयको मुल गेटमा ताल्चा मारेर शीलबन्दी गरिएको सहायक प्रमुख जिल्ला अधिकारी शर्माले बताए। बिहीबार सहकारीको कार्यालयमा जाँदा मुल गेटमा दुईवटा ताल्चा मारिएको छ।उनले भने, 'स्थानीय प्रशासनले पनि मुल गेटमा थप एउटा ताल्चा मारेर शीलबन्दी गरिदिएको छ।'प्रहरीसहित कार्यालयमा पुगेको टोलीमा जिल्ला बचत तथा ऋण सहकारी संघ पर्साका अध्यक्ष राजेश पण्डित र जिल्ल प्रशासन कार्यालयका अधिकृत राम दयाल यादवको पनि सहभागीता थियो।बचतकर्ताको रकम सहकारीका संचालकको चलअचल सम्पत्तिबाट असुल गरिने शर्माले बताए।"
"माइक्रोबसको ठक्करबाट दुईजना गम्भीर, थप उपचारका लागि हेलिकोप्टरबाट काठमाडौं लगियो","नुवाकोट : नुवाकोटको विदुरमा बिहीबार भएको सवारी दुर्घटनामा दुई युवक घाइते भएका छन्।एकको अवस्था गम्भीर छ। बिदुर नगरपालिका४ लोकत्रान्त्रिक चोक नजिकै ढुङ्गेबाट बट्टार बजारतर्फ जाँदै गरेको बा१ज ९३४४ नम्बरको माइक्रोबसले र विपरित दिशाबाट आउँदै गरेको बा ८६प ९२१४ नम्बरको मोटरसाइकललाई ठक्कर दिँदा मोटरसाइकलमा सवार चालकसहित दुईजना गम्भीर घाइते भएका हुन्। माइक्रोबसले मोटरसाइकललाई ठक्कर दिँदा विदुर नपा ९ कोलोनीका २१ वर्षीय राजकुमार ढकाल र उनका साथी २९ वर्षीय सन्तोष तामाङ घाइते भएको जिल्ला प्रहरी कार्यालय नुवाकोटका प्रवक्ता तथा प्रहरी नायव उपरीक्षक भीमलाल भट्टराइले जानकारी दिए। घटनालगत्तै माइक्रो बस गलत दिशाबाट ओभरटेक गर्दा मोटरसाइकलमा सवार युवालाई घाइते बनाएको भन्दै आक्रोशित स्थानीयले माइक्रोबस ताडफोड गरिदिएका छन्। तत्काल उपचारका लागि विदुरस्थित विदुर सिटी अस्पताल एण्ड रिसर्च सेन्टरमा पुर्याए पनि त्यहाँ उपचार संभव नभएपछि दुवै घाइतेलाई डाइनेष्टि एयरको हेलीकप्टरबाट काठमाडौंस्थित ग्राण्डी अस्पताल पठाइएको छ। घाइतेमध्ये ढकालको अवस्था गम्भीर छ।उनको खुट्टा, टाउको र खुट्टामा चोट लागेको छ। माइक्रोबस प्रहरीले नियन्त्रणमा लिएको छ भने चालक फरार रहेका छन्।"
"महोत्तरीमा बँदेल आक्रमण : ९ घाइते, सहयोग गरेन भन्दै प्रहरीमाथि ढुंगामुढा","महोत्तरी : जंगली बँदेलको आक्रमणमा परेर महोत्तरीको बर्दिबासस्थित पशुपतिनगरमा ९ जना घाइते भएका छन्। उखुघारीबाट गाउँ पसेको बँदेलले आक्रमणमा गर्दा ३० वर्षकी घुरणी देवी महतोको अवस्था गम्भीर छ। बँदेलले आक्रमणले उनको घाँटी टाउकोमा गहिरो चोट छ। उपचारको लागि उनलाई जनकपुर लागिएपनि उपचार सम्भव नभएपछि धारान पठाइएको छ। सोही स्थानका २५ बर्षीय सुभाष आलेको भने जनकपुर अञ्चल अस्पतालमा उपचार भइरहेको छ। बँदेलको आक्रममा परेर घाइते भएकी स्थानीय ३५ बर्षीय कला देवी महतोको बाँया खुट्टा भाँचिएको छ। उनलाई उपचारार्थ धनुषाको लालगढस्थित लालगढ मोडेल हस्पिटलमा भर्ना गरिएको छ। घाइते हुने अन्य श्रवण महतो, नथुनि महतो, विपिन महतो, भजन महतो, राजकुमार महतो र मंगल रामको समान्य घाइते भएका छन्। उनीयहरु गाउँको स्वास्थ्य केन्द्रमा उपचार गराएर घर फर्केका इलाका प्रहरी कार्यालय बर्दिबासका इन्स्पेक्टर अशोककुमार साहले जनाए। भोकाएर खानाको खोजीमा गाउँ पसेका बँदेलले आतंक मच्चाउँदा भागाभाग भएको थियो। बँदेलले आक्रमन गर्न थालेपछि पशुपतिनगरका स्थानीयहरु नजिकैको सशस्त्र प्रहरी बल नेपाल सुरक्षा वेशलाई गुहार मागेका थिए। प्रहरीले कुनै सहयोग नगरेको भन्दै आक्रोशीत स्थानीयहरुले वेशमा ढुङ्गामुढा गरेका छन्। बदेलमाथी प्रहरीले गोली किन प्रहार नगरेको भन्दै स्थानीयहरुले ढुङ्गामुढा गर्दै प्रहरीले सुरक्षाका लागि लगाएका घेराबेरा उखेल्दै सेन्टीमा बसेका एक जना प्रहरी जवान घाइते भएका छन्। जनता असुरक्षित हुँदा सुरक्षा दिदैन भने प्रहरीको के काम,स्थानीय महेन्द्र महतोले आक्रोस पोखे । आक्रमक बदेललाई नियन्त्रणमा लिन प्रहरीलाई दबाव दिन छलफल अगाडी बढाएको बर्दिबास नगरपालिका९ पशुपतिनगरका वडा अध्यक्ष टेकविर रखालले बताए। उनले गाँउबासीलाई सर्तक रहन अनुरोध गरे। आक्रमक बदेल नियन्त्रणमा लिन सम्बन्धित निकायमा पहल गर्ने बर्दिबास नगरपालकाका मेयर बिदुर कुमार कार्कीले बताए। ००० घाइतेको उपचार अस्पतालमा हुँदै। तस्वीर, राजकरण महतो आक्रोसित स्थानीयले ढुङ्गामुडा गरेपछी क्षतिग्रस्त सशस्त्र प्रहरी बेस क्याम्प । तस्वीर, राजकरण महतो"
पब्जीमाथि प्रतिबन्ध लगाउने निर्णय,"काठमाडौं : नेपाल दूरसंचार प्राधिकरणले पब्जी खेलमाथि प्रतिबन्ध लागाउने निर्णय गरेको छ। नेपाल प्रहरीको केन्द्रीय अनुसन्धान ब्यूरो (सिआइबी) आग्रहमा प्राधिकरणले पब्जीमाथि प्रतिबन्ध लगाउने निर्णय गरेको हो। इन्टरनेटको माध्यमबाट खेलिने पब्जीमाथि प्रतिबन्ध लगाउन इन्टरनेट सेवा प्रदायक कम्पनीलाई निर्देशन दिएको नेपाल दूरसंचार प्रधिकरणका प्रवक्ता मिनप्रसाद अर्यालले बताए। पबजी आज बालबालिका तथा किशोरहरूका लागि लत बनेको छ। प्लेयर अननोन ब्याटलग्राउन्ड अर्थात् छोटकरीमा पब्जी भनिने यो खेल अहिले संसारमा धेरै खेलिने अनलाइन खेलमध्ये एक भर्चुअल हो। यसको क्रेज अहिले नेपालमा मात्र होइन, संसारभरि छ। रिलिज भएको एक वर्षमै पब्जी एकदमै लोकप्रिय भयो। अहिले यो करोडौं मोबाइल प्रयोगकर्ताको प्रिय खेल बनिसकेको छ। यसको पहिलो संस्करण विन्डोजमा प्रकाशित भएको थियो। विन्डोजमा सफल हुन नसकेको गेम जब मोबाइल भर्सन त्यसमा पनि एन्ड्रोइड र आईओएस दुवै भर्सनमा सार्वजनिक भयो, त्योसँगै यसले सफलता चुम्यो। यो गेममा ब्याटलग्राउन्ड अर्थात् रणभूमिमा सबैलाई परास्त पार्दै अन्तिमसम्म टिक्ने प्रतियोगी विजेता हुन्छ। काउन्टर स्ट्राइक र ओभरवाच जस्ता गेमलाई पछि पार्दै पब्जी अहिले सबैभन्दा धेरै राजस्व संकलन गर्ने गेम बनेको छ। तर, इन्टरनेटसँग जोडिएर अनलाइन खेलिने यो खेलले खेल्नेहरूको मस्तिष्कमा नकारात्मक प्रभाव परिरहेको अध्ययनले देखाएको छ। समूहमा खेलिने यो खेलको लतका कारण धेरैलाई मानसिक समस्या देखिन थालेको विश्व स्वास्थ्य संगठनले समेत जनाएको छ। पब्जीको लतमा परेकाहरूले आफ्नो दैनिकी बिर्सिन थालेका छन्। खान खान बिर्सिने, स्कुलमा दिएको गृहकार्य बिर्सिएर एकोहोरो त्यही गेम खेलेर समय बिताउने गरेको छन्। त्यथ्यांकअनुसार यसको लत लागेको मान्छेले थोरैमा पनि पाँच घण्टा यसमा बिताउने गरेको पाइएको छ। यो गेम ब्याटल अर्थात् रणभूमि र त्यसमा हुने लडाइँसँग सम्बन्धित भएकाले पनि यसको नकारात्मक असर खेल्नेलाई परिरहेको जनाइएको छ। विश्व स्वास्थ्य संगठनका अनुसार जो बालबालिका मारकाटसँग सम्बन्धित खेल खेल्छन्, उनीहरूको विचार, सोचाइ र इमोसन पनि आक्रामक हुने गरेको छ। साथै अरूलाई सहयोग गर्ने भावनामा पनि कमी आउने उल्लेख छ।"
फिलिपिन्समा फेला पर्यो अर्को मानव प्रजाति होमो लुजोनेन्सिस,"एजेन्सी : विश्वमा अहिलेसम्म फेला परेका मानवका विभिन्न प्रजातिमा एउटा अर्को नाम थपिएको छ। नयाँ मानव प्रजातिको अवशेष फिलिपिन्सको एउटा गुफामा फेला परेको हो। लुप्त भइसकेको यो प्रजातिको अवशेष फिलिपिन्सको सबैभन्दा ठूलो टापु लुजोनमा फेला परेको हो। लुजोन टापुमा भेटिएकाले यो मानव प्रजातिको नाम होमो लुजोनेन्सिस राखिएको छ।होमो लुजोनेन्सिस प्रजातिको शारीरिक विशेषतामध्ये केही अन्य प्राचीन मानव प्रजाति र अहिलेको होमो सेपियन्ससँग मिल्दोजुल्दो छ। यो प्रजाति अफ्रिकाका प्राचीन मानव प्रजातिसँग सम्बन्धित हुन सक्ने अनुमान छ। उनीहरू कालान्तरमा अफ्रिकाबाट दक्षिणपूर्वी एसियामा बसोबास गरेको हुनसक्ने अनुमान छ। होमो लुजोनेन्सिसका अवशेष फिलिपिन्सको कालाओ गुफामा भेटिनुअघिसम्म यस्तो हुनु असम्भव ठानिएको थियो। यो नयाँ खोजपछि फिलिपिन्सको र यो क्षेत्रमा मानव प्रजातिको विकास अत्यन्त जटिल थियो होला भन्ने विश्वास गरिएको छ। किनभने यो भूभागमा त्यसअघि नै ३ वा त्यसभन्दा बढी मानव प्रजाति बसोबास गर्थे। त्यस क्षेत्रमा बसोबास गर्नेमध्ये एउटा मानव प्रजाति थियो पुड्का हबिट वा जसलाई होमो फ्लोरेसिन्सिस भनिन्छ। यो प्रजाति इन्डोनेसियाको फ्लोर्स टापुमा करिब ५० हजार वर्षअघिसम्म पनि बसोबास गथ्र्याे। लन्डनस्थित नेचुरल हिस्ट्री म्युजियमका प्रोफेसर क्रिस स्ट्रिंगर भन्छन्, सन् २००४ मा पुड्को मानव प्रजाति होमो फ्लोरेसिन्सिसबारे जानकारी प्रकाशित भएको थियो। त्यसबेला मैले भनेको थिएँ कि फ्लोर्समा जस्तै त्यस क्षेत्रका अन्य टापुमा पनि मानवका प्रजाति खोज्नु पर्छ। उनले आफ्नो अनुमान ठीक भएको बताए। फ्लोर्सबाट करिब ३ हजार किलोमिटरको दुरीस्थित लुजोन टापुमा सफलता पाइएको छ, उनले भने। नेचर पत्रिकाका अनुसार होमो लुजोनेसिसका अवशेष लुजोनभन्दा उत्तरमा रहेका कालाओ गुफामा फेला परेको हो। अवशेष ६७ हजारदेखि ५० हजार वर्ष पुराना हुन सक्ने अनुमान छ।गुफामा लुजोनेन्सिसको शरीरका ३ वटा अंग भेटिएका छन् दाँत, हात र खुट्टाका हाडहरू। ४ जनाका अवशेष फेला परेका छन् र तीमध्ये एउटा चाहीं युवाको छ। यी अवशेष सन् २००७ मा गरिएको उत्खननमा भेटिएका थिए। होमो लुजोनेन्सिसका केही विशेषता अहिलेको मानव प्रजाति होमो सेपियन्ससँग मिल्छन्। अन्य कैयौं कुरा भने जस्तो कि अस्ट्रियालोपिथेकसजस्तै सीधा उभिएर हिँड्ने र अफ्रिकामा पाइने बाँदरसँग मिल्दाजुल्दा छन्। ती बाँदर करिब २० देखि ४० लाख वर्षअघि दक्षिणपूर्वी एसियामा पाइन्थे। लुजोनेन्सिसका केही विशेषता भने प्राचीन होमो जातिसँग पनि मिल्छन्। हात खुट्टाका औंला भित्रतिर फर्किएका छन्, जसले उनीहरू रुख चढ्थे भन्ने संकेत गर्छ। अस्ट्रियालोपिथेकस जस्ता प्रजाति दक्षिणपूर्वी एसियासम्म आएको प्रष्ट प्रमाण भेटिए अफ्रिकाबाट मानवका कुन चाहीं पुर्खा सबैभन्दा पहिले अन्यत्र बसाइ सरेका थिए अनुमान गर्न सकिन्छ। अहिलेसम्म अफ्रिका छाडेर अन्यत्र गएको प्रजाति होमो इरेक्टसलाई मानिने गरेको छ। होमो इरेक्टसले १९ लाख वर्षअघि अफ्रिका छाडेको थियो। लुजोन टापुको चारैतिर पानीले घेरिएको छ र यसैकारणले पनि त्यसबेला मानव प्रजाति त्यहाँ कसरी पुग्यो होला यो नयाँ खोजले प्रश्न उब्जाएको छ। होमो लुजोनेन्सिसका साथै दक्षिणपूर्वी एसियामा अर्को मानव प्रजाति डेनिसोभन्स पनि बस्थ्यो। यो क्षेत्रमा आएका सबै मानव प्रजाति होमो सेपियन्ससँग मिसिएको विश्वास गरिन्छ। त्यहाँ पाइएका अवशेषको डिएनए विश्लेषणका आधार यस्तो विश्वास गरिएको हो। किनभने त्यस क्षेत्रमा डेनिसोभन्स प्रजातिका कुनै पनि अवशेष भेटिएको छैन। होमो फ्लोरेसिन्सिसलाई इन्डोनेसियाको फ्लोर्स टापुका रैथाने मानिन्छ, जसलाई पुड्का भएको कारणले हबिट पनि भनिन्छ। उनीहरू करिब एक लाख वर्षअघि पृथ्वीमा बस्थे र करिब ५० हजार वर्ष पहिले लोप भएका थिए। उनीहरू लुप्त भएकै समयताका नै आधुनिक मानवको पदार्पण हुने बेला भएको थियो। त्यसनजिकैको पालावान टापुमा होमो सेपियन्स ३० देखि ४० हजार वर्षअघि बसेको प्रमाण फेला परिसकेका छन्। वैज्ञानिकहरूको भनाइमा होमो फ्लोरेसिन्सिसका केही विशेषता अस्ट्रियालोपिथेसिनमा पनि रहेकोमा विश्वस्त छन्। तर केही अनुसन्धानकर्ता भने होमोफ्लोरेसिन्सिस पनि होमो इरेक्टसकै पूर्वज हुन् भन्छन्।"
हुम्ला र बाजुरा जोड्न कवाडी नदीमा बेलिबिज्र,"बाजुरा : बाजुरा र हुम्ला जोड्ने कवाडी नदीमा बेलिबिज्र निर्माण हुन लागेको छ। नेपाली सेनाले निर्माण गर्न लागेको कर्णाली करीडोर सडकअन्तर्गत बेलिबिज्र निर्माण हुन लागेको हो। बैशाख महिनामा काम सम्पन्न हुने गरी बेलिबिज्र पुल निर्माण भइरहेको नेपाली सेनाले बताएको छ। कवाडी नदीमा बेलिबिज्रको काम बैशाखसम्म सम्पन्न गरी जेठ महिनामा हुम्ला यातायात पुर्याउने लक्ष्य रहेको छ। देशका सबै जिल्लामा यातायातले छोएको भएपनि हुम्ला भने अहिलेसम्म सडक सञ्जालमा जोडिएको छैन। बैशाखमा निर्माण कार्य सम्पन्न गरेर जेठमा हुम्लाको केही भागसम्म गाडी सञ्चालनमा ल्याउने लक्ष्य रहेको कर्णाली करीडोरको तिथि चौर क्याम्पका उप सेनानी शंकर सिलवाले जानकारी दिएका छन्। कवाडी नदीमा बेलिबिज्र बनेपछि हुम्लाको सिमाना कम्तीमा १५ किलोमिटर यातायात सञ्चालनमा आउने सेनाले बताएको छ । काम तीव्र गतिमा भइरहेको छ। कवाडी नदीमा बेलीबिज्रको काम सुरु भएपछि हुम्लावासी खुशी भएका छन्। गाडी चढने रहर पूरा हुने भन्दै स्थानीय खुशी भएको हुम्लाको ताजाकोटमैला गाउँपालिका अध्यक्ष बागदल मल्लले बताए। हुम्लामा यातायात नपुग्दा स्थानीयवासी साता दिन लगाएर कालिकोट पुगेर गाडी चढनु परेको थियो।अर्कोतिर महँगो हवाई भाडा तिर यात्रा गर्नुपर्ने वाध्या थियो। गाडी नपुगेकै कारणले हुम्लाबासीले महँगीको मार खेप्दै आएका थिए। बिरामी हुँदा पनि समयमै उपचार पाउन नसकी ज्यान जाने अवस्था छ। एक महिनामै हुम्लामा गाडी पुग्ने सम्भाबना भएकाले हुम्लावासी निकै खुशी भएको हुम्लाका स्थानीय नन्दबहादुर महतराले बताए। नेपाली सेनाले जिम्मा लिएको कर्णाली करीडोर कालिकोटको लालुदेखि हुम्लाको सरिसल्ला सम्म १ सय ४५ किलोमिटर रहेको छ। कालिकोटमा ४० किलोमिटर, बाजुरामा ४४ किलोमिटर र बाँकी हुम्ला जिल्लामा रहेको छ। सेनाले यो सडकको जिम्मा २०७१ चैत बाट सुरु गरेको हो। अहिलेसम्म १ सय ७ किलोमिटरमा काम भइरहेको छ। जसमध्ये ७२ किलोमिटरमा यातायात सञ्चालनमा आएको उप सेनानी शंकर सिलवाले जानकारी दिए। चैत ७ गते बाजुरा खण्डमा यातायात सेवा सञ्चालनमा ल्याइएको थियो। कर्णाली करिडोरअन्तर्गत जुरा खण्ड कालिकोट र बाजुरा सीमाना लैफूदेखि बाजुराको लेब्डीसम्म ३१ किलोमिटर सडक सञ्चालनमा आएको छ। सडक सञ्चालनमा आएसँगै बाजुराका हिमाली, स्वामीकार्तिक, जगन्नाथ गाउँपालिका र बुढिन्नदा नगरपालिका सडक सञ्जालमा जोडिएका छन्। त्यस्तै कालिकोट र मुगका स्थानीयलाई समेत सहज भएको छ।"
फरार दुई अभियुक्त पक्राउ,बेसीसहर : लमजुङमा सरकारी कागजात किर्ते गरेको र सवारी ज्यान मुद्दामा फरार रहेका दुई अभियुक्त पक्राउ परेका छन् । सरकारी कागजात किर्ते मुद्दाका अभियुक्त मध्यनेपाल नगरपालिका८ बस्ने वर्ष ६४ को आइतसिंह भन्ने काले दमाई डेढ वर्षपछि पक्राउ परेका हुन् । यस्तै प्रहरीले १ वर्षपछि सवारी ज्यान मुद्दामा फरार मध्यनेपाल नगरपालिका४ बस्ने वर्ष २४ का अजित भुजेललाई पनि पक्राउ गरेको छ । आइतसिंह भन्ने काले दमाई ०७४ भदौ २७ गते नौ हजार धरौटी राखी तारेखमा छुटेका थिए । पछि उक्त मुद्दा फैसला हुँदा ११ महिना १ दिन कैद हुने गरी फैसला भएपछि उनी फरार थिए । अजित भुजेल ०७४ पुस १२ गते ८० हजार धरौटीमा तारेखमा छुटेका थिए । पछि मुद्दा फैसला हुँदा निजलाई २ महिना १ दिन कैद हुने गरी फैसला भएपछि फरार रहेको प्रहरी नायव उपरीक्षक यादव ढकालले बताए । काले दमाई २६ गते बेसीसहरबाट पक्राउ परेका थिए । अजित भुजेल २७ गते आफ्नै घरबाट पक्राउ परेका हुन् । पक्राउमा परेका दुबैजनालाई बाँकी रहेको कैद भुक्तान गर्न कारागार चलान गरिएको छ ।
तराइमा चैती छठको रौनक,"वीरगन्ज : चैती छठ पर्वको मुख्य दिन आज साँझ ब्रतालुले अस्ताउदो सुर्य र छठी मातालाइ अर्घ दिएका छन्। श्रद्धा, भक्ति र सम्पूर्ण तराई मधेशको साझा सांस्कृतिक धरोहरका रुपमा मनाइदै आएको छ। चैत शुक्लपक्षमा चार दिनसम्म मनाइने चैती छठ पर्वको तेश्रो दिन (बिहिबार) अर्थात षष्ठी तिथीलाइ छठको मुख्य दिन मानिन्छ। जसलाइ सँझीया घाटे पनि भनिन्छ। छठको मुख्य दिन बिहिबार साँझ ब्रतालु मलिाहरुले नदि, पोखरी, तलाउ लगायतका जलाशयमा तयार पारिएको छठघाटमा पुगेर अस्ताउदो सुर्य र छठी मातालाइ अर्घ दिएका हुन्। सुर्य भगवान र छठी मातालाइ पूजापाठ र अर्घ दिनका लागि गहुँ वा चामलको पिठोबाट ठेकुवा बनाउने गरिन्छ। यस्तै मुला, गाजर, बेसारको हरियो बेर्ना, ज्यामिर, नरिवल, सुन्तला, केरा, स्याउ, पानी सिंगडा, सुथनी, उखु लगायतका फुलफुल पनि सुर्य भगवान र छठी मातालाइ अर्घ दिने गरिन्छ। छठ पर्बको अन्तिम दिन सप्तमी तिथीका दिन (शुक्रबार) बिहान ब्रतालुहरुले फेरि छठघाटमा पुगेर उदाउदो सुर्य र छठीमातालाइ अर्घ दिएपछि छठ पूजा विधीवत रुपमा समापन हुन्छ।"
ट्रकको ठक्करबाट पैदलयात्रुको मृत्यु,नुवाकोट : नुवाकोटको दक्षिणी भेगमा रहेको कोल्पुखोलामा ट्रकको ठक्करबाट एकजनाको ज्यान गएको छ। सदरमुकाम विदुरदेखि २२ किलोमिटर दक्षिणमा रहेको वेलकोटगढी नगरपालिकास्थित कोल्पुखोलामा बिहीबार ट्रकले बाटोमा हिँडिरहेका युवकलाई ठक्कर दिँदा घटनास्थलमै ज्यान गएको प्रहरीले जनाएको छ। नुवाकोटको त्रिशूलीबाट देवीघाट हुँदै नारायणगढ जाँदै गरेको ना६ख ७६४७ नम्बरको एलपी ट्रकले कोल्पुखोला पुलमा दिउँसो ठक्कर दिँदा उनको घटनास्थलमै ज्यान गएको तारुकाघाटस्थित ट्राफिक प्रहरी सहायक निरीक्षक विष्णु पुरीले जानकारी दिए।
सरकारद्वारा पाँच क्षेत्रीय प्रशासन खारेज,"काठमाडौं : सरकारले पाँच विकास क्षेत्रअन्तगर्त रहेका क्षेत्रीय प्रशासन कार्यालय खारेज गरेको छ।मन्त्रिपरिषद बैठकले धनकुटा, हेटौंडा, पोखरा, सुर्खेत र दिपायलमा रहेका कार्यालय खारेज गरेको हो। मन्त्रिपरिषद्को बैठकका निर्णयहरु सार्वजनिक गर्न बिहीबार आयोजित पत्रकार सम्मेलनमा सरकारका प्रवक्ता गोकुल बास्कोटाले पाँच क्षेत्रीय प्रशासन कार्यालय खारेज गरिएको जानकारी दिए। प्रवक्ता बास्कोटाका अनुसार खारेज गरिएका कार्यालयका सम्पत्ति सम्बन्धित प्रदेशका मुख्यमन्त्री तथा मन्त्रिपरिषद कार्यालयलाई हस्तान्तरण गरिनेछन्।"
अन्तत : खिचियो ब्ल्याकहोल,"काठमाडौं : अन्तरिक्षमा एउटा यस्तो राक्षसी भुमरी छ जसले जे भेट्टायो त्यही निलिदिन्छ। अध्येताहरू भन्छन् मौका पाए यसले सूर्य नै खाइदिन्छ। त्यो भुमरी अर्थात् ब्ल्याक होल बारे थाहा भएको वर्षौंपछि बल्ल तस्बिर लिन वैज्ञानिकरू सफल भएका छन्। यस क्षणलाई उनीहरूले हर्षोल्लासपूर्वक मनाएका छन्। खगोलविद्हरूले बुधबार ८ ठाउँमा पत्रकार सम्मेलन गर्दै ब्ल्याक होलको पहिलो वास्तविक तस्बिर संसारभर सार्वजनिक गरे। ब्ल्याक होल सिद्धान्तलाई स्टेफेन हकिङले विस्तृत व्याख्या गरेका थिए। उनले सन् १९९३ मा द बिग ब्याङ एन्ड ब्ल्याक होल्स र ब्ल्याक होल्स एन्ड बेबी युनिभर्सेज नामक दुई पुस्तक प्रकाशन गरेका थिए। मार्च १४ सन् २०१८ मा ७६ वर्षको उमेरमा हकिङको निधन भएको थियो। ब्ल्याक होलमा अत्यधिक गुरुत्वाकर्षण छ। नक्षत्रले २० वर्षमा यसको परिक्रमा गर्छन्। यसको आकर्षण क्षेत्रमा रहेका केही पनि जोगिन सक्दैनन्। ब्ल्याक होलको चारैतिर एउटा सीमा क्षेत्र हुन्छ। त्यसलाई क्षितिज भनिन्छ। क्षितिजमा कुनै चिज पसिगए फिर्ता आउन सक्दैन। अरु त छाडौं, प्रकाशलाई पनि यसले निलिदिन्छ। हालसम्मका अनुसन्धानमा ठुल्ठूला ताराको जीवनचक्र सकिएपछि उनीहरू ब्ल्याक होलमा परिणत हुने बताइएको छ। यो तस्बिरले अल्बर्ट आइन्स्टाइनको थ्योरी अफ रिलेटिभिटी सिद्धान्तलाई चुनौती दिने भएको छ। यसअघि ब्ल्याक होलको स्वरूप खगोलविद्हरूको कल्पनाको आधारमा मात्र थियो। तस्बिरले अन्तरिक्ष विज्ञानको क्षेत्रमा महान् उपलब्धि दिलाउनुका साथै कैयौं सिद्धान्तमा पुनः विचार र अध्ययनका लागि समेत राम्रो अवसर प्रदान गर्ने बताइएको छ। ब्ल्याक होलको तस्बिर इभेन्ट होराइजन दूरबीनबाट खिचिएको थियो। यो दूरबीन संसारका ६ स्थानमा जडान गरिएको छ। उक्त दूरबीन ब्ल्याक होलको तस्बिर खिच्न बनाइएको हो। दूरबीन अमेरिकाको हवाई र एरिजोना, स्पेन, मेक्सिको, चिली र दक्षिणी ध्रुवमा राखिएको छ। यी सबै दूरबीन जोडेर निकै शक्तिशाली आभासी (भच्र्यूअल) टेलिस्कोप बनाइएको छ। ती दूरबीनबाट प्राप्त तथ्यांक सुपरकम्प्यूटरमा संग्रह गरिन्छ। ब्ल्याक होल खोजी कार्यमा सन् २०१२ देखि २ सय वैज्ञानिक सहभागी थिए। यूरोपीय अन्तरिक्ष संस्था (इसा)का खगोलविद् एवं ब्ल्याक होलका विशेषज्ञ पल म्याक्नमाराले भने, विगत ५० वर्षभन्दा बढी समयदेखि वैज्ञानिकहरूले हाम्रो आकाशगंगाको केन्द्रमा कुनै चम्किलो वस्तु देखेका थिए। इभेन्ट होराइजन दूरबीनका निर्देशक एवं हार्वर्ड विश्वविद्यालयका वरिष्ठ अन्वेषक शेपर्ड डोलम्यानले भने, ब्ल्याक होल पूरै ब्रह्माण्डका लागि सर्वाधिक रहस्मय वस्तु बनेको छ। हामीले यसलाई देख्न पाउँछौं भन्ने पनि सोचेका थिएनौं। आज यसको तस्बिर पनि सार्वजनिक गर्यौं।"
"कारको ठक्करबाट एकको मृत्यु, एक गम्भीर घाइते",विराटनगर : मोरङको सुन्दरहरैंचा नगरपालिका४ बुधबारेमा बुधबारराति एउटा निजी कारले ठक्कर दिंदा मोटरसाइकलमा सवार एक युवाको मृत्यु भएको छ। अर्का युवाको अवस्था गम्भीर रहेको छ। पूर्वपश्चिम राजमार्गअन्तर्गत पश्चिमबाट पूर्वतर्फ जाँदै गरेको बा ३ च ७९६२ नम्बरको निजी कारले विपरित दिशाबाट आउँदै गरेको को १५ प ९९७८ नम्बरको मोटरसाइकललाई राति ८ बजे ठक्कर दिएको थियो। दुर्घटनामा गम्भीर घाइते भएका मोटरसाइकलको पछाडि सवार सुनसरीको इटहरी उपमहानगरपालिका९ का २२ वर्षीय हेम चौधरीको उपचारका क्रममा विराटनगरको नोबेल मेडिकल कलेजमा राति ९ बजे मृत्यु भएको प्रहरीले जनाएको छ। चालक २२ वर्षीय प्रकाश चौधरी गम्भीर घाइते भएका छन्। उनलाई नोबेलबाट थप उपचारका लागि विराट नर्सिङ होम रेफर गरिएको छ। उनको टाउकोको शल्यक्रिया गरिएको र अझैसम्म होस खुल्न नसकेको उपचारमा संलग्न चिकित्सकले बताएका छन्। दुवै सवारी साधनलाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ।
हिमाल आरोणका लागि ६१६ ले पाए अनुमति,"सोलुखुम्बु : देशका विभिन्न हिमाल आरोहणका लागि ७० समूहका ६१६ आरोहीले आरोहण अनुमति पाएका छन्। सगरमाथासहित २० हिमाल आरोहणका लागि नेपालसहित ४२ राष्ट्रका आरोहीले अनुमति पाएको पर्यटन बोर्डले जनाएको छ । विश्वको सर्वोच्च शिखर सगरमाथा आरोहणका लागि १२ नेपालीसहित ३०० ले अनुमति लिएका छन्। पर्यटन विभागले दिएको जानकारीअनुसार बुधबारसम्म ३० समूहका ३०० जनाले सगरमाथा आरोहण अनुमति लिएका हुन्। आरोहण अनुमति लिनेमा नेपालसहित ४२ राष्ट्रका २५१ पुरुष र ४९ महिला रहेका छन्। सोमा नेपाली महिला छ र पुरुष छ जना छन्। सगरमाथाको शिखर जानेमा सबैभन्दा धेरै भारतका ५८ पुरुष र नौ महिला गरी ६७ पर्वतारोही रहेका पर्यटन बोर्डका नायब सुब्बा रामेश्वर निरौलाले जानकारी दिए। उनका अनुसार अमेरिकाका ५९ पुरुष र चार महिलासहित ६३, चीनका ३० पुरुष र १० महिलासहित ४० र बेलायतका ३६ पुरुष र तीन महिलासहित ३९ जना पर्वतारोहीले सगरमाथा चढ्ने अनुमति पाएका छन्। नर्वेका चार पुरुष र तीन महिलासहित सात, जापानका चार पुरुष र दुई महिलासहित छ, हङकङ र अर्जेन्टिनाका चारचार जना पुरुषसहितले सगरमाथा आरोहणका लागि अनुमति पाएका छन्। विभिन्न कीर्तिमानी कायम गर्ने उद्देश्यले सगरमाथा आरोहण गर्ने गरिएको छ । यस्तै आठ हजार ५१६ मिटर उचाइको लोत्सेका लागि सात समूहका ६६, छ हजार ८१४ मिटर उचाइको आमादब्लम हिमाल आरोहणका लागि चार समूहका ४१, सात हजार ८६१ मिटर उचाइको नुप्त्से हिमाल आरोहणका लागि दुई समूहका २७ र आठ हजार ९१ मिटर उचाइको अन्नपूर्ण हिमाल आरोहणका लागि तीन समूहका २३ आरोहीले अनुमति पाएका पर्यटन बोर्डले जनाएको छ। यस्तै आठ हजार ४६३ मिटर उचाइको मकालु हिमाल आरोहणका लागि चार समूहका ५३ ले अनुमति लिएका नायब सुब्बा निरौलाले जानकारी दिए। करिब ४० करोड राजश्व सङ्कलन सगरमाथासहित देशका २० हिमाल आरोहण गर्ने आरोहीबाट बुधबारसम्म ३९ करोड १५ लाख ४४ हजार १४५ राजश्व सङ्कलन गरिएको छ। सबैभन्दा धेरै सगरमाथा आरोहीबाट ३४ करोड ८३ लाख ७२ हजार २१२ सलामी दस्तुर सङ्कलन भएको विभागले जनाएको छ। सगरमाथा आरोहण गर्न अनुमति लिएका विदेशी आरोहीबाट प्रतिआरोही ११ हजार डलरका दरले ३४ करोड ७४ लाख ७२ हजार २१२ राजश्व सङ्कलन भएको छ। त्यस्तै नेपाली आरोहीबाट रु ७५ हजारका दरले रु नौ लाख राजश्व सङ्कलन भएको पर्यटन विभागका नायब सुब्बा निरौलाले जानकारी दिए। बोर्डको तथ्याङ्कअनुसार देशका विभिन्न हिमाल आरोहरणका लागि अनुमति लिएका आरोहीबाट जम्मा ३९ करोड १५ लाख ४४ हजार १४५ रोयल्टी जम्मा भएको छ। नेपालका विभिन्न क्षेत्रमा रहेका २० हिमाल आरोण गर्ने ७० समूहका ६१६ आरोहीबाट उक्त राजश्व सङ्कलन भएको हो। रासस"
गोठमै पुगेर पशुलाई खोप,"दाङ : तुलसीपुर उपमहानगरपालिका६ गोलौराका लोकराज डाँगीको फर्ममा १७ गाई र ५ वटा भैैंसी छन्। फर्म चलाएर राम्रो आर्थिक उपार्जन गरेका डाँगीलाई लामो समयसम्म पनि खोरेत रोग विरुद्धको खोप उपलब्ध भएन। खोप उपलब्ध नभएकै कारण गाइवस्तुलाई खोरेत रोग लाग्ने त होइन भन्ने त्रास उनमा थियो। तर, उपमहानगरपालिकाले नै फर्ममा आएर खोप लगाएपछि डाँगीको त्रास गायव भएको छ। अव एकवर्षलाई ढुक्क भइयो उनले खुसी व्यक्त गरे। सोही ठाउँ निवासी ठगेन्द्र डाँगीले पनि व्यवसायिक पशुपालन गर्छन्। लामो समयदेखि उनीपनि गाइवस्तुलाई लाग्ने खोरेत रोगका कारण त्रसित छन्। पशुस्वास्थ्यकर्मी घरमै पुगेर निःशुल्क खोरेत विरुद्धको खोप लगाएपछि उनी पनि निकै खुसी छन्। तुलसीपुर उपमहानगरपालिकाले पशुपालक किसानहरुलाई सुविधाका लागि घरदैलोमै पुगेर खोरेत विरुद्धको खोप लगाउने कामको सुरुवात गरेको छ। पहिलो चरणमा व्यवसायिक रुपमा पशुपालन गर्नेहरुको फर्ममा पुगेर खोप लगाउने र दोस्रो चरणमा किसानहरुकै घरमा पुगेर सुविधा दिने पशु शाखा प्रमुख सुदाम भट्टले जानकारी दिए। प्रमुख भट्का अनुसार वैशाख २ गतेबाट वडा कार्यालयको समन्वयमा किसानहरुका पशुमा खोप दिइनेछ। किसानहरुले वडा कार्यालयमा सम्पर्क गर्नुपर्नेछ उनले भने।"
तान्त्रिक रहस्यकाे बिस्का जात्रा : ८ दिन ९ रातसम्म केके हुन्छ?,"भक्तपुर : ८ दिन ९ रातसम्म चल्ने प्रसिद्ध बिस्का जात्राको रौनक सुरु भएको छ। भक्तपुरको टौमढी क्षेत्रस्थित पाँचतले र भैरवनाथ मन्दिर परिसरमा बनाइएको तीनतले प्यागोडा शैलीको भैरवनाथको रथ तानेर बुधबारदेखि बिस्का जात्रा सुरु भएको हो। लामा तथा मोटा आठवटा डोरीले रथलाई अगाडि र पछाडि तानेर टौमढीबाट करिब २०० मिटर दक्षिण गःहिटी पुर्याइएपछि पहिलो दिनको जात्रा सम्पन्न हुने प्रचलन छ। बिस्काको पहिलो दिनको जात्रालाई स्थानीय भाषामा द्यःक्वहाँ बिज्याइगु (देवता तल सवारी हुने) भनिन्छ। अरु बेला भैरवनाथ सधैं मन्दिरमा विराजमान हुन्छन् तर जात्राको बेला मन्दिरबाट रथमा सवारी हुने भएकाले यसलाई द्यःक्वहाँ बिज्याइगु भनिने भैरव नाइके माइला छुकां बताउँछन्। उनका अनुसार भैरवनाथलाई रथमा विराजमान गराइनुअघि मन्दिरभित्र विधिपूर्वक गुप्त तान्त्रिक पूजा गरिन्छ। उक्त पूजा सकिएपछि मात्र भैरवनाथलाई रथमा विराजमान गराइन्छ,भैरव नाइके छुकांले भने,भैरव मन्दिरमा तान्त्रिक विधिअनुसार पूजाआजा चलिरहँदा रथको बेतःसिंमा बेताललाई बाँधेर सिंगार्ने काम हुन्छ। सँगसँगै रथकोअघि र पछि मोटो र लामो डोरी बाँध्ने कार्य पनि गरिन्छ। त्यसपछि बाजागाजाका साथमा मन्दिरबाट भैरवनाथको सवारी भई रथमा विराजमान गराइने प्रचलन रहेको छ। रथमा भैरव विराजमान गराइएपछि भैरव नाइकेको होस्तेको जवाफमा भक्तजनहरुले हैंस्से भन्दै डोरीको मद्दतमा रथ तानिन्छ। रथ गःहिटी पुगेपछि पहिलो दिनको बिस्का जात्रा सकिए पनि भक्तपुरमा जात्राको रौनक अन्त्य हुँदैन। टौमढी क्षेत्रमा भैरवनाथको रथ तान्न सुरु गरिएपछि भक्तपुरका टोल टोलमा भएका दाफाभजन मण्डलीहरुले आआफ्नो क्षेत्रमा रातभर भजनकीर्तन गर्छन्। बिस्का जात्रासम्बन्धी गाथाहरु गाइने उक्त भजनकीर्तन जात्रा अवधिभर नै चल्छ। मुख्य जात्रा सुरु भएको दोस्रो र तेस्रो दिन भने खाली हुन्छ। चौथो दिन गःहिटीमा रहेको भैरवनाथ र भद्रकालीको रथ तानेर योसिंखेल पुयाइन्छन्। दुवै रथ पुगेपछि ५५ हात लामो लिंगो (यमसिं) सयौं भक्तजनले आठवटा मोटो डोरीले तानेर ठड्याइन्छ। यसमा ३५ हात लामो दुइटा हलिंपत्त (विश्वध्वज) फहराइन्छन्। लिंगो ठड्याउनुअघि इन्द्रायणी देवीको त्वारेवा (पानस बाल्ने) जात्रा गरिन्छ। त्यस्तै लिंगो ठड्याइसकेपछि बाराहीको टिप्वा (निगालोको मसाल बाल्ने) जात्रा सम्पन्न गरिन्छ। यी सबै सकिएपछि चौथो दिनको जात्रा सम्पन्न भएको मानिन्छ। पाँचौं दिन बिहानैदेखि पुनः बिस्का जात्राको रौनक सुरु हुन्छ। यसदिन भक्तपुर जिल्लाभरका भक्तजन बाजागाजासहित भैरवनाथ तथा बेतालको पूजाआजा गर्न योसिंखेल पुग्छन्। भक्तजनले आफ्नो गछेअनुसार भैरवनाथ तथा बेताललाई बलि दिएर पूजाआजा गर्छन्। विशेषगरी बेताललाई भने पोथी कुखुरा (अन्डा नपारेको कोरली) को बलिपूजा गर्ने प्रचलन रहेको छ। अरु कुनै पनि देवदेवीलाई पोथी कुखुराको बलिपूजा हुँदैन तर भक्तपुरमा भैरवनाथको बहान बेतालले बालक स्वभाव देखाउने चञ्चले देवता मानेर कोरली पोथी कुखुराको बलिपूजा गर्ने प्रचलन रहँदै आएको संस्कृतिकर्मी ओमप्रसाद धौभडेल बताउँछन्। बिहानदेखि सुरु भएको भैरवनाथ र बेतालको पूजा दिउँसोभर चल्छ। भक्तजनले लिंगोलाई समेत भैरव तथा इन्द्र देवता मानेर पूजाआजा गर्ने प्रचलन रहेको संस्कृतिकर्मी धौभडेल बताउँछन्। उनका अनुसार बिहानै योसिंखेल भएर बगेको हनुमन्ते खोलाको पानीले मुख धोएर चोखो भएर भैरवनाथ, बेताल र लिंगो (यमसिं) को पूजाआजा गरिन्छ। त्यो दिन साँझ अष्टमातृकाको प्रतीक मानिने हातवटै डोरी आठ दिशाबाट तानेर लिंगो ढालिन्छ। लिंगो ठड्याएको र ढालेको जात्रा हेर्दा शत्रुनाश हुने जनविश्वास रहँदै आएको छ। त्यसैले लिंगो जात्रालाई शत्रुहन्ता जात्रासमेत भन्ने गरिएको संस्कृतिकर्मी धौभडेल बताउँछन्। त्यसैले भक्तपुरको लिंगो जात्रा हेर्न भक्तपुर, काठमाडौं, ललितपुर र काभ्रेका मात्रै होइनन् धादिङ, नुवाकोट र सिन्धुपाल्चोकलगायतका ठाउँबाट समेत भक्तपुर पुग्ने उनको भनाइ थियो। लिंगो ढालिसकेपछि भैरवनाथ र भद्रकालीको रथ तानेर पुनः गःहिटीमा पुर्याइन्छन्। त्यहाँ दुई रथ तीनपटकसम्म जुधाइन्छ। दुई रथ जुधाउने यस प्रक्रियालाई भैरव र भद्रकालीको समागमको रुपमा लिइने प्रचलन रहँदै आएको छ। त्यसपछि बिस्का जात्राको छैटौं, सातौं र आठौं दिन अष्टमातृकाअन्तर्गत ब्रह्मायणी र माहेश्वरी, महाकाली र महालक्ष्मी तथा छुमागणेशको जात्रा सम्पन्न गरिन्छ। सातौं दिन भक्तपुर नगर क्षेत्रका अष्टमातृका, भैरव, गणेश र भीमसेन देवतालाई द्योछेंबाट निकालिन्छ। यसरी द्योछेंबाहिर निकालिएका सम्पूर्ण देवतालाई आठौं दिन भक्तजनहरुले लावालस्कर लगाएर सगुन चढाउने जात्रा हुन्छ। बाजागाजासहित हुने उक्त पूजालाई स्थानीय भाषामा द्यः स्वगंबियगु जात्रा भनिन्छ। जात्राको अन्तिम नवौदिन गःहिटीमा रहेको भैरवनाथको रथलाई तानेर पाँचतले एवं भैरवनाथ मन्दिर प्रांगणमा ल्याइपुयाएर रथमा विराजमान भैरवनाथ र बेताललाई मन्दिरमा लगेर स्थापना गरेपछि यस वर्षको बिस्का जात्रा सम्पन्न भएको मानिन्छ।"
हुरीपीडितलाई जुम्ली विद्यार्थीको सहयोग,"जुम्ला : भीषण हावाहुरीबाट प्रभावीत बारा र पर्साका बालबालिकालाई राहतस्वरुप जुम्लाका विद्यार्थीले आर्थिक सहयोग गरेका छन्। विद्यार्थीले विभिन्न व्यक्तिबाट संकलन गरेको रकम १७ हजार रुपैयाँ राहत कोषमा पठाइ दिएका हुन्। प्राज्ञिक विद्यार्थी परिषद् नेपाल जुम्लाका नगर इकाइ समिति सचिव सारदा पँछाईको नेतृत्वमा विद्यार्थीले राहत संकलन गरेका थिए। 'थोपा थोपा मिलेर सागर बनेजस्तै देशभरबाट सबैले थोरैथोरै रकम सहयोग गरेमा बारा र पर्साका सबै बालबालिकालाई राहत पुग्छ,' सचिव सारदा पँछाईले भनिन्, 'हामीले एक छाक नास्ताको रकम समेत बचाएर सहयोग गरेका छौं, यसले पक्कै पनि पीडित विद्यार्थीलाई सहयोग पुग्नेछ।' कुनै पनि प्राकृतिक विपत्तिमा सबैभन्दा बढी बालबालिका तथा विद्यार्थी प्रभावित हुने भन्दै जुम्लाका विद्यार्थीले पठाएको राहत बारा र पर्साका विद्यार्थीकै हातमा पुग्ने उनले अपेक्षा गरिन्। हिमाल, पहाड, तराई देशभर जहाँ रहेपनि दुःखमा एक अर्कालाई सहयोग गर्नुपर्ने जुम्ली विद्यार्थीको भनाई छ।"
सामुदायिक बनमा भेटियो मानव कंकाल,"स्याङ्जा : अर्जुनचौपारी गाउँपालिका १ बेत्ताल सामुदायिक बनमा बुधबार साँझ मानव कंकाल भेटिएको छ। उक्त कंकाल पुतलीबजार नगरपालिका १३ बस्ने धनसिंह घर्तिले आफ्ना भाई ड्यामबहादुर घर्तिको भनि पहिचान गरेका छन्। पाँच महिनाअघि घरबाट निस्केका उनी वेखबर रहेको बताईएको छ। उनका दाजु ६२ वर्षीय धनसिंह घर्तिले आफना सहोदर भाई ५२ वर्षीय ड्यामबहादुर घर्ति हराएको भन्दै ६ महिनाअघि जिल्ला प्रहरी कार्यालयमा निवेदन दर्ता गराएको प्रहरीले जनाएको छ। बाबा, आमाको मृत्यु भैसकेको र बुहारीले पनि छाडेर गएपछि, आफुसँगै बस्दै आएको भाई कात्तिक ६ गतेदेखि घरबाट निस्केको र खोजी गर्दा नभेटिएको भन्दै ५ दिनपछि हुलियासहित निवेदन प्रहरी कार्यालयमा दर्ता गराएको प्रहरी नायव उपरीक्षक नविनकृष्ण भण्डारीले जानकारी दिए। मृतकले लगाएको कपडाका आधारमा कंकाल पहिचान भएको र पोष्टमार्टमका लागी पठाइएको उनले बताए। प्रहरीले घटनाको अनुसन्धान जारी राखेको छ।"
गुल्मी जीप दुर्घटनामा पूर्वसांसदसहित तीनजनाको मृत्यु (अपडेटसहित),"गुल्मी : गुल्मीको मुसिकोट नगरपालिका१ पौदी अमराइमा जीप दुर्घटना हुँदा तीनजनाको मृत्यु भएको छ भने ७ जना घाइते भएका छन्। दर्लिङ्गबाट बुटवलतर्फ जाँदै गरेको लु १ ज, १९५७ नम्बरको जीप दुर्घटना हुँदा पूर्वसांसद रुद्रमणी भन्डारी, १३ वर्षीय बालक ओस्कार विक र कौशिला थापाको निधन भएको वडा नम्बर १ का अध्यक्ष पूर्णबहादुर हितानले जानकारी दिए। घाइते पुरीको उपचार गराउन लैजाने क्रममा निधन भएको हो। त्यस्तैगरी अन्य ७ जना घाइतेको वामीस्थित लुम्बिनी वामी हस्पिटलमा उपचार भैरहेको छ। घाइते हुनेमा मालिका गाउँपालिका२ का एकै परिवारका चारजनामध्ये २६ वर्षीया कौशिला थापा मृत्यु भएको हो। ३२ वर्षीय सूर्यबहादुर थापा,३ वर्षीया कृतिमा थापा,५ वर्षीय जेनिस थापाको अस्पतालमा उपचार भइरहेको छ। यसैगरी १८ वर्षीय नरेन्द्र श्रीष,मुसिकोट नगरपालिका १ का ४० वर्षीय भोजबहादुर भटराई र सोही ठाउँकी ३८ वर्षीया रिमा भट्टराई र चालक कमल पुरीको पनि अस्पतालमा उपचार भइरहेको छ। घाइतेमध्ये गम्भीर भएकालाई पाल्पा रिफर गर्ने तयारी भइरहेको अस्पतालले जनाएको छ। सडक बिग्रिएपछि अर्को सडकबाट जाने क्रममा मोड काट्न नसकेर दुर्घटना भएको प्रहरीले बताएको छ। पौदी अमराइको चैन्डाडा भने ठाउँमा छत्र निमाबीभन्दा केही तलपट्टी सडकबाट करिब १३० मिटर तल गाडी खसेको जनाइएको छ।"
"पूर्वराजाको पछुवा कारको ठक्करबाट एकको मृत्यु, एक गम्भीर","विराटनगर : पूर्वराजा ज्ञानेन्द्र शाहको सुरक्षाका लागि खटिएको सशस्त्र प्रहरीको कारले मोरङमा मोटरसाइकललाई ठक्कर दिँदा एक युवाको मृत्यु भएको छ।अर्का युवा भने गम्भीर घाइते भएका छन्। मोरङ प्रहरीका प्रवक्ता डीएसपी घनश्याम श्रेष्ठका अनुसार पूर्वपश्चिम राजमार्गअन्तर्गत सुन्दरहरैंचा नगरपालिका९ बुधबारेमा बुधबार राति ८ बजे दुर्घटना भएको हो। पूर्व राजाको सुरक्षाका लागि सादा पोशाकमा खटिने सशस्त्र प्रहरीले प्रयोग गर्दै आएको बा ३ च ७९६२ नम्बरको पछुवा कारले विपरित दिशाबाट आउँदै गरेको को १५ प ९९७८ नम्बरको मोटरसाइकललाई ठक्कर दिएको श्रेष्ठले बताए। उनका अनुसार दुर्घटनामा गम्भीर घाइते भएका मोटरसाइकलको पछाडि सवार सुनसरीको इटहरी उपमहानगरपालिका९ का २२ वर्षीय हेम चौधरीको उपचारका क्रममा विराटनगरको नोबेल मेडिकल कलेजमा राति ९ बजे मृत्यु भएको हो। मोटसाइकल चालक २२ वर्षीय प्रकाश चौधरी गम्भीर घाइते भएका छन्। उनलाई नोबेलबाट थप उपचारका लागि विराट नर्सिङ होम रेफर गरिएको छ। रगत जमेका कारण उनको टाउकोको शल्यक्रिया गरिएको र ४८ घण्टासम्म अब्जरभेसनमा राख्नुपर्ने चिकित्सकले बताएका छन्।न्युरो सर्जन डा विवेक वैद्य नेत्रृत्वको टोलीले टाउकोको शल्यक्रिया गरेका चौधरीको अझै होस् खुल्न सकेको छैन। डा वैद्यले टाउकोमा रगत जमेका कारण शल्यक्रिया गरिएको र अवस्था भने खतरामुक्त नरहेको जानकारी दिए। पूर्वराजा ज्ञानेन्द्र र पत्नी कोमल समेतको टोलीलाई विराटनगर विमानस्थलसम्ममा छाडेपछि झापाको दमकतर्फ फर्कने क्रममा मोटरसाइकललाई ठक्कर दिएको डीएसपी श्रेष्ठले बताए। उनका अनुसार यो राजाको सुरक्षामा खटिने सादा पोशाकका सशस्त्र प्रहरीले प्रयोग गर्ने पछुवा गाडी हो। गाडी झापाको दमकबाट पूर्वराजासहितको टोलीको सुरक्षाका लागि भनेर विमानस्थलसम्म पिछा गर्दै आएको थियो। सादा पोशाकमा खटिने सशस्त्र प्रहरीले पूर्वराजाको सुरक्षामा प्रयोग गर्ने निशानको कारले मोटरसाइकललाई ठक्कर दिएको हो। विशेष गरेर ज्ञानेन्द्र निर्मल निवासमा रहेका बेला र उनको भ्रमणका समयमा सुरक्षाका लागि सादा पोशाकमा रहने सशस्त्र प्रहरीले यो गाडीको प्रयोग गर्छन्। पूर्वराजा ज्ञानेन्द्र भने पत्नी कोमलसहित ११ जनाको टोलीका साथमा बुधबार साँझ ६:५० बजेको श्री एयरलायन्सको जहाजमार्फत विराटनगरबाट काठमाडौं प्रस्थान गरिसकेका छन्। उनी केही दिनदेखि पूर्व क्षेत्रको भ्रमणमा थिए।पूर्वमा बस्दा पूर्व राजाले शुभचिन्तक र समर्थकसँग भेटघाट तथा विभिन्न मन्दिरमा पूजापाठ गरेका थिए। दुर्घटनाका बेलामा कारभित्र सुट्केस, झोलालगायतका सामान थिए। गाडीका चालक सशस्त्र प्रहरीका जवान दाङ घर भएका दीपेन्द्रप्रसाद लम्सालले सुट्केस र झोलामा कपडासहित पूर्वराजाको सचिवालयको सामान रहेको जानकारी दिएका छन्। राजालाई विमानस्थलसम्मको स्कर्टिङको व्यवस्था गरेको इन्सपेक्टर नेत्रृत्वको सशस्त्र प्रहरीको टोली रहेको अर्को गाडी भने दुर्घटनामा परेको कार भन्दा केही अगाडि पुगिसकेको थियो।'विमानस्थलबाट दुवै गाडी सँगसँगै आएका रहेछन्,' प्रहरीका एक अनुसन्धान अघिकृतले भने, 'दुर्घटनाका बेला स्कर्टिङमा खटिएको अर्को गाडी भने कारभन्दा अलि अगाडि पुगिसकेको थियो ।' पूर्वराजाको सचिवालयको सामानसहित बोकेर कार शुक्रबार काठमाडौं फर्कने तयारीमा रहेको प्रहरी अनुसन्धानबाट खुलेको छ । 'पूर्वराजा जहाँगए पनि सादा पोशाकका सशस्त्रले सुरक्षाका लागि यो गाडीको प्रयोग गर्ने गरेको पाइएको छ,'नेपाल प्रहरी स्रोतले भन्यो, 'ज्ञानेन्द्रको टोलीलाई विराटनगर विमानस्थलसम्म छाडेर झापाको दमक फर्किएको कार शुक्रबार काठमाडौं लैजाने तयारी सशस्त्रले गरेको रहेछ।' दुर्घटनामा मोटरसाइकलसँगै ठक्कर दिने कारको अगाडि र साइडको भागमा पनि क्षति पुगेको छ। दुवै सवारी साधनलाई नियन्त्रणमा लिएर घटनाको अनुसन्धान सुरु गरिएको डीएसपी श्रेष्ठले बताए। चालक सशस्त्रका जवान लम्साललाई सवारी ज्यान मुद्दा चलाउन म्याद थप गरेर अनुसन्धान अघि बढाउने तयारी भइरहेको प्रहरीले जनाएको छ।"
सिरहामा चिरपटले हानेर एकजनाको हत्या,सिरहा : सिरहामा चिर्पटले हानेर एकजनाको हत्या गरिएको छ। सिरहाको गोलबजार नगरपालिका ११ बल्कबामा ५० वर्षीय रामअवतार सदालाई सामान्य विवादपछि २० वर्षीय गोविन्द सदाले चिरपटले टाउँकोमा हिर्काउँदा उनको ज्यान गएको हो। मंगलबार रामअवतार आफ्नो घरमा सुतिरहेको बेला घरको छानोबाट टायल खसी टाउकोमा चोट पुग्दा र उनलाई उपचारका लागि विराटनगर पठाएको भनी प्रहरीलाई स्थानीयले खबर गरेका थिए। प्रहरी छानबीनका लागि घटनास्थल पुग्दा घरको टायल नभएर समान्य विवादमा गोविन्दले रामअवतारलाई सोमबार अन्डीको चिरपटेले हिर्काएको खुलेको छ। रामअवतारको बुधवार विराटनगरको नोबेल अस्पतालमा उपचारको क्रममा ज्यान गएको हो। प्रहरी अनुसन्धानमा घटनामा संलग्न देखिएका गोविन्दलाई पक्राउ गरी इलाका प्रहरी कार्यालय गोलबजारमा राखिएको सिरहा प्रहरी प्रमुख एसपी जीवनकुमार श्रेष्ठले बताए । उनका अनुसार घटनाकझ अनुसन्धान भइरहेको छ।
फेवातालको माटो झिक्ने जिम्मा निजी कम्पनीलाई,"पोखरा : पोखरा महानगरले फेवातालको मुहान क्षेत्रमा थुप्रिएको माटो झिक्न सुरु गरेको छ। पछिल्लो ६ वर्षयता ताल पुरिएर बनेको १ सय ६२ रोपनी क्षेत्रफलको माटो झिक्न महानगरले निजी कम्पनी रिच पोखरा कन्स्ट्रक्सनलाई जिम्मा दिएको हो। ताल पुरिएको स्थानमा १ लाख ६५ हजार घनमीटर माटो रहेको पोखरा महानगरका इन्जिनियर महेन्द्र गोदारले जानकारी दिएका छन्। तालमा पानीको मुख्य स्रोत हर्पन खोलाले मुहान क्षेत्रको जलाधार क्षेत्रबाट प्रत्येक वर्ष माटो, बालुवा, गेग्र्यान थुपार्दा ताल साँघुरिदै गएकाले महानगरले तालको माटो झिक्न सुरु गरेको हो। कम्पनीले आइतबारदेखि तालको माटो झिक्न सुरु गरेको हो। तीन वटा एक्साभेटर, एउटा जेसीबी र १० वटा टिपर प्रयोग गरी माटो झिक्न सुरु गरिएको कन्स्ट्रक्सनका अध्यक्ष पोषणबहादुर थापाले जानकारी दिए। जमीन दलदल भएकाले माटो झिक्न त्यती सजिलो नभएको थापाले बताए। सन् १९९२ को अध्ययनअनुसार हर्पन खोलाले वर्षेनी फेवातालमा करिब १ लाख ४२ हजार मेट्रिक टन गेग्र्यान र माटो मिसाउने गरेको छ। सन् १९५७ मा करिव २२ हजार रोपनी क्षेत्रफलमा फैलिएको फेवाताल पछिल्लो समय ९ हजार ९ सय ५५ रोपनीभन्दा क्षेत्रफलमा खुम्चीएको छ। पोखरा महानगरले यसअघि गैहको चौतारा नजिक खहरे खोलाले ताल पुरेर बनेको आइल्याण्डको माटो झिकेको थियो। माटो झिकेको ठाउँ पहिलेको अवस्थामा अझै पुगेको छैन्। फिर्के खोला हुँदै गाईघाटस्थित तालपुरेको स्थानबाट माटो र प्लाष्टिक जन्य फोहोर महानगरले निकाले पनि मुहानबाटै फोहोर रोक्न नसक्दा ताल झन् दुगन्धित र फोहोर देखिएको छ। ७ वर्ष अघि फेवातालको मुहानबाट माटो निकाल्न एक्साभेटरले जमेको माटो चलाउँदा झन छिटो ताल पुरिएको हर्पन फेवा मत्स्य सहकारीका अध्यक्ष ज्ञानबहादुर जलारीले बताए। तालबाट माटो झिक्दा सावधानी अपनाउनु पर्ने उनको भनाइ छ। तालबाट माटो निकाल्ना साथ टिपरमा राखेर लग्नु पर्ने उनको सुझाव छ। फेवाताल हेर्दा हेर्दै आधाभन्दा बढि पुरिएको उनले सुनाए। तालबाट माटो झिके पनि पुरानै अवस्थामा पुर्याउन सक्ने अवस्था छैन। दुई चार हात बढ्ने मात्र हो, फेवातालमा माछा मारेर जीवन निर्वाह गर्दै आएका एक जलारीले भने, पहिले र र अहिले फेवातालको अवस्था हेर्दा मन भकानीएर आउँछ।"
गुल्मी जीप दुर्घटनामा पूर्वसांसद भण्डारीसहित दुईजनाको मृत्यु (अपडेटसहित ),"गुल्मी : गुल्मीको मुसिकोट नगरपालिका१ पौदी अमराइमा जीप दुर्घटना हुँदा दुईजनाको मृत्यु भएको छ भने ८जना घाइते भएका छन्। दर्लिङ्गबाट बुटवलतर्फ जाँदै गरेको लु १ ज, १९५७ नम्बरको जीप दुर्घटना हुँदा पूर्वसांसद रुद्रमणी भन्डारी र १३ वर्षीय बालक ओस्कार विकको निधन भएको वडा नम्बर १ का अध्यक्ष पूर्णबहादुर हितानले जानकारी दिए। घाइते पुरीको उपचार गराउन लैजाने क्रममा निधन भएको हो। त्यस्तैगरी अन्य ७ जना घाइतेहरुको वामीस्थित लुम्बिनी वामी हस्पिटलमा उपचार भैरहेको छ। घाइते हुनेमा मालिका गाउँपालिका २ का ३२ वर्षीय सूर्यबहादुर थापा,सोही ठाउँकै २६ वर्षीया कौशिला थापा, ३ वर्षीया कृतिमा थापा,५ वर्षीय जेनिस थापा,१८ वर्षीय नरेन्द्र श्रीष,मुसिकोट नगरपालिका १ का ४० वर्षीय भोजबहादुर भटराई र सोही ठाउँकी ३८ वर्षीया रिमा भट्टराई र चालक कमल पुरी गम्भीर घाइते छन्। सडक बिग्रिएपछि अर्को सडकबाट जाने क्रममा मोड काट्न नसकेर दुर्घटना भएको प्रहरीले बताएको छ। पौदी अमराइको चैन्डाडा भने ठाउँमा छत्र निमाबीभन्दा केही तलपट्टी सडकबाट करिब १३० मिटर तल गाडी खसेको जनाइएको छ।"
"गुल्मीमा जीप दुर्घटना : १० घाइते, ३ को अवस्था गम्भीर",गुल्मी : गुल्मीको दर्लिङबाट बुटवलतर्फ जाँदै गरेकाे जीप दुर्घटना हुँँदा १० जना घाइते भएका छन्। लु १ ज १९५७ नम्बरको जीप मुसिकाेट नगरपालिका  १ थामडाँडामा दुर्घटना भएकाे हो। जीपमा सवार सबै यात्रु घाइते भएकाे जिल्ला प्रहरी कार्यालय गुल्मीका प्रहरी निरीक्षक रविन्द्र खड्काले जानकारी दिए। उनका अनुसार १० मध्ये ३ जनाकाे अवस्था गम्भीर रहेको छ। घाइतेलाई उपचारका लागि जिल्ला अस्पताल तमघासमा ल्याईदै छ।
विप्लबका डोल्पा इन्चार्ज पक्राउ,जाजरकोट : नेत्रविक्रम चन्द विप्लव नेतृत्वको नेपाल कम्नियुष्ट पार्टीका डोल्पा जिल्ला इन्चार्ज वीरबहादुर खड्का क्षितिज जाजरकोटमा पक्राउ परेका छन्। जिल्लाको भेरी नगरपालिका ३ थाप्लेमा भएको निजी निवासबाट बुधवार उनलाई प्रहरीले पक्राउ गरेको हो। उनलाई प्रहरीले हालसम्म सार्वजनिक गरेको छैन। डोल्पा प्रहरीको सुचनाको आधारमा उनी विप्लवको गतिविधिमा संलग्न भएको हुँदा प्रक्राउ गरेको जाजरकोटका प्रहरी प्रमुख डिएस्पी श्यामबहादुर खत्रीले बताए। उनलाई हिरासतमा राखेर प्रहरीले सोधपुछ र अनुसन्धान गरिरहेको प्रहरी प्रमुख खत्रीले जानाकारी दिए। जाजरकोट लहँ लविस निवासी खड्का विगत लामो समयदेखि जाजरकोट सदरमुकाम खलंगामा सपरिवार होटल व्यवसाय गर्दै आएका छन्। यस अघि उनी विप्लवको जाजरकोट जिल्ला इन्चार्ज थिए। उनको पारिवारिक स्रोतका अनुसार अहिले उनी नेकपाको नेतृत्वसँग सम्पर्क विहीन भएर पार्टी गतिविधिमा निस्क्रिय थिए।

शीर्षक,विवरण
निराशाजनक एक वर्ष,"अधिकारको विकेन्द्रीकरण, स्वायत्तताको अभ्यास र पूर्ण लोकतन्त्र परिपालनको उद्देश्यसहित मुलुक तीन तहको सरकार अभ्यासमा गएको हो। यो अभ्यासको पहिलो चरणको रूपमा स्थानीय सरकारको निर्वाचन भएको थियो। झन्डै डेढ दशकको रिक्ततापछि स्थानीय स्तरमा जनप्रतिनिधि चुनिएका मात्र थिएनन्, तिनले सरकारको हैसियत पनि प्राप्त गरेका थिए। तर एक वर्षमा स्थानीय सरकारहरूको अभ्यासको समीक्षा सुखद देखिएन। स्थानीय सरकारको एकबर्से अनुभवले पुरानै केन्द्रीकृत शासन प्रणालीको मानसिकता हावी भएको देखाउँछ। अधिकांश महानगर स्थानीय कानुन निर्माणभन्दा बढी पुरानै ढाँचाको विकास निर्माणमा केन्द्रित देखिन्छन्। यद्यपि त्यो विकासको धारणा सडकको विस्तार र भवन निर्माणभन्दा पर होइन। धेरैजसो नगरपालिका र गाउँपालिका भने केन्द्रबाट प्राप्त बजेट परिचालनमा मात्र केन्द्रित देखिन्छन्। यस अर्थमा नेपालले लामो संघीय यात्रामा पहिलो पाइला पनि नसारिसकेको झल्काउँछ। यद्यपि यो धारणा निराशाको पर्याय होइन, यात्रालाई फलदायी बनाउने आलोचनात्मक टिप्पणी मात्र हो। कुनै पनि राज्य प्रणालीको सफलतामा दुई तत्वले प्राणको काम गर्छन्, संस्था र संस्थाको निरन्तरता। सेवा प्रवाहको मुख्य भूमिका संस्थाहरूले खेल्छन्। त्यसैले राज्य प्रणालीका संस्थाहरूको उपस्थिति पहिलो सर्त हो। तर संस्थाहरूले जीवन नपाउँदासम्म कुनै पनि राज्य प्रणाली सफल हुन सक्दैन। संस्थामा सहभागी व्यक्ति, संस्थाको संरचना, त्यसको निरन्तर अभ्यास र परिणाममुखी व्यवहारले संस्थालाई जीवन दिने हो। नेपालको संविधानले सरकारका तीन तह स्थापना गरेर राज्य प्रणालीमा आबद्ध संस्थाको निर्माण गरिसकेको छ। बाँकी रहेको एउटै काम हो, संस्थालाई जीवन दिनू। स्थानीय तहको एकबर्से अभ्यासले हाम्रा संस्था जीवन्त बन्न नसकेको पुष्टि भएको छ। यसका कारण र कारकको खोजी जरुरी छ। लामो समयसम्मको केन्द्रीय परिपाटीको अभ्यासका कारण स्थानीय शासन सञ्चालकमा केन्द्रमुखी सोच हुनु पूर्णतया गलत होइन। तर संघीय अभ्यासको सामान्य अवधारणा पनि बन्न नसकेको पुष्टि अवश्य हो। हामीले संघीयता किन चाहेका हौं, हाम्रा आवश्यकताको पूर्ति त्यो व्यवस्थाले कसरी हुन्छ, त्यसका लागि हाम्रो भूमिका के हुन्छ भन्नेबारे घनीभूत छलफल नगरी हामी संघीयतामा गयौं। परिणाम, हाम्रो संघीय यात्रा नक्सा हराएको यात्रीको हालतमा छ। स्थानीय सरकारमा जनप्रतिनिधि त छन् तर आफ्नो भूमिकाबारे निकै कममात्र स्पष्ट छन्। नेपालमा संघीयताका दुई आवश्यकता थिए, अधिकारको विकेन्द्रीकरण र पहिचान। नयाँ संविधानले स्थानीय तहलाई मात्र ११ थरी कर संकलनको बन्दोबस्त गरेर आर्थिक स्रोत स्पष्ट गरेको छ। करिब २१ थरी अधिकार प्रत्यायोजन गरेर अधिकारसम्पन्न बनाएको छ। आपूले प्राप्त गरेको अधिकारको उपयोग गर्ने जिम्मेवारी स्थानीय तह स्वयंको हो। तर शिक्षित जनशक्तिको अभाव, सार्वजनिक सुनुवाइ र विद्वत् समुदायको प्रभावकारी उपस्थितिको कमी आदिले स्थानीय तहहरू आफ्नो स्रोतको पहिचान र परिचालमै कमजोर देखिएका छन्। प्राप्त अधिकारको पूर्ण उपयोग गर्न नसक्दा जनताले संघीय अभ्यासको अनुभूति गर्न सकिरहेका छैनन्। नेपालमा उठेको पहिचानको मुद्दा मूलतः सांस्कृतिक हो। संस्कृति भाषा, भेषभूषा, रीतिरिवाज र चाडपर्वसँग जोडिन्छ। हरेक स्थानीय तह कुनै न कुनै जातिको बाहुल्यसहितका छन्। तर स्थानीय भाषा र संस्कृतिको संरक्षण र संवद्र्धनमा ती कमजोर छन्। पहिचान स्थापना र संरक्षण गर्ने अधिकार आफ्नो हातमा आउँदा पनि किंकर्तव्यविमूढ देखिनु सुखद् होइन। भक्तपुर नगरपालिकाले थालेको पाठ्यक्रम निर्माणको अभ्यास अन्य स्थानीय सरकारलाई पनि उदाहरणीय बन्न सक्छ। स्थानीय सरकारलाई परिणाममुखी बनाउन विद्वत् वर्गको पनि मुख्य भूमिका हुन्छ। त्यसमा केन्द्रीय सरकारले भूमिका खेल्न सक्छ। विषयविद्हरूको समूहले दिने तालिम र गर्ने आवधिक नियमनले स्थानीय सरकार जीवन्त बन्न सक्छन्।"
शक्तिशाली महासचिवमा पौडेलको छलाङ,"काठमाडौं ः नवगठित नेपाल कम्युुनिस्ट पार्टीको महासचिवमा विष्णुु पौडेलको छलाङले शक्तिशाली कम्युुनिस्ट पार्टीको भावी नेतृत्वबारेको बहस बढेको छ। नेपाल कम्युुनिस्ट पार्टीको अध्यक्षता केपी ओली र पुुष्पकमल दाहालले संयुुक्त रूपमा गर्ने भए पनि महŒवपूर्ण चरणमा संगठन विभागको नेतृत्व पौडेलको काँधमा आएको छ। दुुई दलका संगठनलाई सन्तुुलित र विवादरहित रूपमा समायोजन गर्नेदेखि संगठन विभागलाई चलायमान र सशक्त बनाउने जिम्मेवारीसमेत पाएका छन् पौडेलले। नहोस् पनि किन, तत्कालीन एमालेको महाधिवेशनबाटै निर्वाचित उपाध्यक्ष भीम रावल र महासचिव ईश्वर पोखरेल एकाएक पाखा लागे र पौडेल चामत्कारिक रूपमा पार्टी महासचिवमा उदाए। पोखरेल ९ सदस्यीय सचिवालयमा परे पनि रावल भने त्यसभित्र पनि अटाएनन्। ओली र दाहालपछि पार्टीको नेतृत्वबारे अनेक टिप्पणी भइरहेका बेला जबर्जस्त रूपमा प्रवेश भएको छ, पौडेलको। तत्कालीन माओवादी केन्द्रका नारायणकाजी श्रेष्ठ, रामबहादुुर थापा मात्र होइन, एमालेकै भीम रावल र ईश्वर पोखरेललाई पनि एकाएक पछि पार्दै शक्तिशाली पार्टीको संगठनमा पौडेलको आगमन भएको हो। शान्त कूटनीतिक स्वभावका पौडेलको महासचिव पदमा आगमनलाई पार्टीको भावी नेतृत्वसँग जोडेर हेर्न थालिएको छ। २ वर्षपछिको एकता महाधिवेशन अघि नै पौडेललाई पार्टीको भावी नेतृत्वको रूपमा हेर्न थालिएको छ। एमाले र माओवादी केन्द्रबीच एकताको प्रयास अघि बढ्दै गर्दा नेताले भन्ने गरेका थिए, एकीकृत पार्टीको पदाधिकारीमा दुुई जना अध्यक्ष मात्रै। एकता घोषणाअघिको बिहीबार बिहान बसेको एकता संयोजन समिति बैठकसम्म पनि महासचिव पद रहनेनरहने निश्चित थिएन। तर एकाएक पौडेल महासचिवमा नियुुक्तिको खबरले पार्टी एकतामा अर्कै तरंग पैदा गरिदियो। पार्टी अध्यक्ष केपी ओलीले आफ्नो उत्तराधिकारीका रूपमा पौडेललाई अघि सारेको एकथरी राजनीतिक विश्लेषकहरू बताउँछन्। ओलीको सुुखदुुःखमा साथ दिने नेताका रूपमा चिनिन्छन्, पौडेल। मिलनसार एवं शान्त स्वभावका पौडेलले ओली नेतृत्वको वर्तमान सरकारको महŒवपूर्ण मन्त्रालयको जिम्मा पाउने चर्चा थियो। तर उनी क्याबिनेटमा नअटेपछि धेरैले धेरै थरी अनुुमान पनि गरे। तत्कालीन माओवादीसँग चुुनावी तालमेल र पार्टी एकताको सुूत्रधारका रूपमा काम गरेका पौडेलले ओली क्याविनेटमा नअटेपछि पार्टीको काममा निकै सक्रियता देखाए। माओवादीसँग केन्द्रसंग एकता, राजनीतिक भागबण्डा र संसदमा पार्टीको विभिन्न भूमिकामा अग्रणी भए, पौडेल। महासचिव ईश्वर पोखरेल समेत रक्षा मन्त्रालयको नेतृत्वमा गएपछि पौडेलले माओवादी नेतृत्वलाई एकतामा ल्याउन भूमिका खेल्नेदेखि पार्टीका वरिष्ठ नेता माधव नेपालसम्मको मन जित्ने काम गरे। शान्त कूटनीतिक स्वभावका पौडेलको महासचिव पदमा आगमनलाई पार्टीको भावी नेतृत्वसँग जोडेर हेर्न थालिएको छ। मिसन ओरेण्टेड पौडेलले कुुनै पनि जिम्मेवारी लिंदा विचमा छोडेको वा असफल भएको ईतिहास नरहेको दावी गर्छन, उनका समकक्षीहरु। अत्यन्तै लो प्रोफाईल मा रहेर काम गर्ने पौडेल चर्चामा आउन त्यति रुची गर्दैनन। पौडेलको महत्वपूर्ण विशेषता भनेको जहिले पनि भूगोलको राजनीतिमा केन्द्रित भएर काम गर्ने शैली हो। ३२ वर्षको उमेरमा तत्कालीन एमालेका स्व महासचिव मदन भण्डारीले पार्टीको केन्द्रिय सदस्यमा मनोनित गरेपछि पौडेल कांग्रेसको जगजगीको बेला महाकाली ईञ्चार्ज भएर काम गरेका थिए। त्यस यताका समयमा पनि पौडलले भूगोलको राजनीतिलाई निकै महत्व दिएर काम गरेका थिए। तत्कालीन एमालेको ५ नम्वर प्रदेशको ईञ्चार्ज रहेका पौडेलको प्रतिनिधिसभा र प्रदेशसभा निर्वाचनमा भुुगोलबाट एमालेले राम्रै नजिता निकाल्यो। कार्यकर्ता र शुुभेच्छुुकसंग मित्रवत र ज्यान दिने माया र व्यवहारका कारण पौडेलसँग जो कोही पनि टाढा हुुन नसक्ने उनका समकक्षीहरु बताउँछन। पार्टीका दस्तावेज निर्माण देखि दस्तावेजलाई व्यवस्थित गर्ने र तथ्यांकमा खेल्ने पौडेलका लागि दुुई दलका संगठनलाई न्यायोचित र सन्तुुलित रूपमा अघि बढाएर पाटीलाई शसक्त बनाउने जिम्मेवारी थपिएको छ। तत्कालीन एमालेले पहिलो संविधानसभामा नराम्रो हार व्यहोर्दा पनि स्थायी समितिबाट चुुनाव जित्ने दोस्रो व्यक्ति थिए, पौडेल। दोस्रो संविधानसभामा माओवादी केन्द्रका बाबुुराम भट्टराईलाई नराम्रोसँग पराजित गरेका पौडेललाई मिलनसार, मिजासिलो नेताका रूपमा हेर्ने गरिन्छ। केपी ओलीको अघिल्लो सरकारका पालामा अर्थमन्त्री रहंदा धेरैको अनुुमान विपरित उनले लोकप्रिय बजेट ल्याएका थिए।"
"ओली ५ वर्षका लागि प्रधानमन्त्री, यसमा तलमाथि हुँदैन","काठमाडौँः नेपाल कम्युनिष्ट पार्टी (नेकपा) का नेता एवम् पूर्वगृहमन्त्री जनार्दन शर्मा प्रभाकर ले नेताहरुको व्यवस्थापनकै लागि अब सचिवालयको सदस्य नबढाउने स्पष्ट पारेका छन् । उनले भोलिसम्ममा पार्टीको स्थायी कमिटी सदस्य र केन्द्रीय सदस्यहरुको टुगो लगाइसक्ने पनि बताए । हामीले केन्द्रीय सदस्यहरु टुंगो लगाइसकेका छौं, खाली सेटिङमा राख्नमात्रै बाँकी छ, आइतबार रिपोर्टर्स क्लब नेपालको साक्षात्कारमा बोल्दै नेता शर्माले भने, स्थायी समिति सदस्यहरु पनि हामीले लगभग टुंगो लगाएका छौं, भोलीसम्म केन्द्रीय सदस्य र स्थायी सदस्यहरुको टुंगो लाग्छ । साक्षात्कारमा बोल्दै नेता शर्माले एमालेमाओवादी एकतापछि बनेको नेकपाको वर्तमान सचिवालय सदस्य संख्या नै काफी रहेको जिकिर गरे । सचिवालय सदस्य ९ जना नै काफी छ, अब संख्यामा तलमाथि हुँदैन, उनले भने, त्यो संख्या बढाउन आवश्यक छैन । आफूलाई सचिवालयमा परे वा नपरेकोमा कुनै चिन्ता समेत नरहेको उनको स्पष्टोक्ति थियो । नेता शर्माले पार्टीमा नेता थुपार्न र पद वितरण गर्न एकता नभएको स्पष्ट पारे । मुलुकको समृद्धि र आर्थिक रुपान्तरणका लागि एकता भएको हो, त्यसको अनुभूति जनताले चाँडै गर्न पाउँछन्, उनले भने, हाम्रो ध्यान त्यसमै केन्द्रित छ । जनताको एजेण्डा नै दुई दलको एकता थियो, त्यो जनतमतको सम्बोधन गरेका हौं । शर्माले पुराना संस्कार, संस्कृति, प्रबृत्ति र मान्यताको अन्त्य नगर्दासम्म समृद्धिको बाटो तय हुन नसक्ने समेत धारणा राखे । अब हाम्रो सरकारले शिक्षा, स्वास्थ्य लगायतका तमाम क्षेत्रमा रहेका सबैखाले फोहोर सोहोर्ने काम गर्छ, शर्माले थपे, सबैखाले विकृति विसंगतिहरुको अन्त्य गर्छौं । वर्तमान सरकारले आफ्नो काम हो, यहीँबाट शुरु गर्छ, अब कर्मचारीले मन्त्री घुमाउने, नेता घुमाउने कामको अन्त्य हुन्छ, पुरानो फोहर नसोहर्दासम्म नयाँ कामको शुरुवात गर्न नसकिने बताउँदै भने, अब मन्त्रीको निर्देशनअनुसार कर्मचारीले काम गर्नुपर्छ । उनका अनुसार अब वर्तमान सरकारले हरेक महिना, तीनतीन महिना, छछ महिना र एक वर्षको कामको नियमित मूल्याङ्कन गर्नेछ । उनले भने, अब पनि परम्परागत रुपले मुलुकको समृद्धि सम्भव हुँदैन, यसको लागि हामीले कामको बृहत्त मूल्याङ्कन गर्न जरुरी छ। आगामी ५ वर्षसम्म वर्तमान प्रधानमन्त्री केपी शर्मा ओलीले नै सरकारको नेतृत्व गर्ने पनि उनले जनाए । अबको ५ वर्षसम्म ओली नै प्रधानमन्त्री हो, त्यसमा तलमाथि हुँदैन, शर्माले भने । एकता महाधिवेशनमा वर्तमान अध्यक्षद्वय केपी शर्मा ओली र पुष्पकमल दाहाल प्रचण्ड दुवै उठे दुईजनामध्ये एकजना अध्यक्ष हुने शर्माले बताए ।"
कांग्रेस नेता शेखरको आक्रोशः देउवाओली दुवै अधिनायकवादी,"चौताराः नेपाली कांग्रेसका केन्द्रीय सदस्य डा शेखर कोइरालाले देउवा र ओली दुबै अधिनायकवाद तिर लम्केको आरोप लगाएका छन् । नेपाली कांग्रेस चौतारा साँगाचोकगढी नगर समितिद्वारा आयोजित कार्यकर्ता भेलालाई सम्बोधन गर्दै कोइरालाले शेरबहादुर देउवा पार्टी भित्र र केपी ओलीले सरकारमा अधिनायकवाद लाद्न खोजेको आरोप लगाएका हुन् । माइतीघर मण्डलामा जुलुस धर्ना निषेध गरेर ओलीले अधिनायकवादको सुरुवाती विन्दुको थालनी गरेको कोइरालाले बताए । उनले पार्टी सभापति देउवाले विधान पनि नमान्ने र सहमतिमा पनि नआई पार्टी भित्र अधिनायकवाद हाबी गराउन खोजेको धारणा राखे । चुनाव सम्पन्न गरेको जस लिन हतार गर्नेले हारको जिम्मेवारी पनि लिनुपर्छ, पार्टी सभापति देउवालाई लक्षित गर्दै कोइरालाले भने, पार्टी नेतृत्वले संगठन जिरो पारेकाले चुनाव हारिएको हो । वाम एकताबाट पार्टी भित्र सत्तामा जान चाहानेहरु मात्र अतालिएको उल्लेख गर्दै कोइरालाले काँग्रेसलाई संगठन मजबुत बनाउने अवसर आएको बताए । कांग्रेस हारको कारण बाम गठबन्धन मात्र होइन, म जिम्मेवार लिन तयार छु केही कारण मेरो पनि होला, कोइरालाले भने, सबै भन्दा बढी जिम्मेवारी पार्टी नेतृत्वले लिनुपर्छ । उनले महासमिति वैठकबाट प्रादेशिक ढाँचाको विधान परिवर्तन गरी छिटो महाधिवेशन गरेर नेतृत्व परिवर्तन गर्नुपर्नेमा जोड दिए । कांग्रेस भित्र गैरराजनीतिक चरित्र हाबी भएका छन्, फाइदा लिने हिसाबले आएका व्यवसायी नेता बनेका छन्, कोइरालाले थपे, अधिनायक र गैरराजनीतिक चरित्रलाई निस्तेज पार्न छिटो महाधिवेशनमा जान जरुरी छ । नेतृत्वसँग आँखा जुधाएर गलत प्रवृत्तिको विरोध गर्न कोइरालाले कार्यकर्तालाई निर्देशन दिए । खबरदारी गर्न नसकेकै कारण नेतृत्व निरंकुस बन्दै गएको उनको भनाइ थियो ।"
कांग्रेस जिल्ला सभापति भेला असारको पहिलो साता,"काठमाडौं : नेपाली कांग्रेसले जिल्ला सभापतिको भेला असारको पहिलो साता हेटौंडामा हुने भएको छ। आइतबार पार्टी मुख्यसचिव कृष्णप्रसाद पौडेलले विज्ञिप्त निकाल्दै जिल्ला सभापतिको भेला असार ५, ६ र ७ गते मकवानपुरको हेटौंडामा गर्ने जानकारी दिएका हुन्। वैशाखमा सकिएको कांग्रेसको केन्द्रीय कार्यसमिती बैठकले जेठको अन्तिम हप्तासम्म जिल्ला सभापति भेला र भदौमा महासमिती भेला गर्ने निर्णय गरेको थियो। केन्द्रीय कार्यसमितिको निर्णय अनुसार जिल्ला सभापतिको भेला असारको पहिलो हप्ता तय गरिएको विज्ञप्तिमा उल्लेख छ। केन्द्रीय कार्यसमितिको बैठक लगत्तै पदाधिकारी मनोयन गरेपछि कांग्रेस सभापति शेरबहादुर देउवा केही हप्ता यता जिल्ला सभापति भेला र विधान संशोधन मस्यौदा समिती तय गर्ने विषयको छलफलमा थिए। उपसभापति बिमलेन्द्र निधिका अनुसार अनौपचारिक रुपमा विद्यान संशोधन समिती बनाउने गृहकार्य समेत अन्तिम चरणमा पुगेको छ। निधिले अन्नपूर्णसँग भने, एक दुई दिनमै त्यसको पनि घोषणा हुन्छ। स्रोतका अनुसार महामन्त्री पूर्णबहादुर खडकाको संयोजकत्वमा विद्यान संशोधन मस्यौदा समिती बनाउने गृहकार्य भइरहेको छ। उपसभापति निधिका अनुसार जिल्ला सभापतिको भेलामा उक्त समितीले पार्टीको नयाँ संरचना बारेमा सल्लाह संकलन गर्नेछ। निधिका अनुसार पुरानो २४० निर्वाचन क्षेत्र र जिल्लाको संरचनालाई बदलेर नयाँ विद्यानले १६५ संघीय निर्वाचन क्षेत्र, ३३० प्रादेशिक निर्वाचन क्षेत्र, ७५३ ओटा स्थानीय तह, ७ प्रादेशिक संरचना र ७७ जिल्लागत संरचना कायम गर्नेछ।"
कांग्रेसका सन्डमुन्डले भारतको नाकाबन्दीमा बोल्न नदिँदा हार',"चौताराः नेपाली कांग्रेसका नेता चन्द्र भण्डारीले नेतृत्वले छोरीलाई दाइजो दिए जसरी टिकट बाँड्दा पार्टीले हार भोग्नुपरेको बताएका छन् । नेपाली कांग्रेस चौतारा साँगाचोकगढी नगर समितिद्वारा आयोजित कार्यकर्ता भेलालाई सम्बोधन गर्दै कांग्रेस केन्द्रीय सदस्य भण्डारीले यस्तो बताएका हुन् । पार्टीले उम्मेदवार छान्दा धनी बाबुले छोरीलाई दाइजो दिए जसरी टिकट वितरण गरेकाले पराजय भोग्नु परेको हो, उनले भने, टिकट वितरणमा भएको गल्तीको क्षतिपूर्ति नेताहरुले तिर्नुपर्छ । उनले अब पार्टीका नयाँ नेतृत्वको खाँचो रहेको पनि बताए । अब काँग्रेसमा नयाँ दृष्टिकोण र नयाँ नेतृत्व हुनुपर्छ, यही नेतृत्व रहे पार्टी शुूयमा झर्छ, परिवारको उदाहरण दिँदै भण्डारीले थपे, जसरी बाबु बुढो भएपछि घरको कारोबार जसरी छोरालाई सुम्पन्छ, त्यसैगरी नेतृत्वले पनि आफू नसक्ने भएपछि जिम्मेवारी त्याग्नुपर्छ । उनले भारतको नाकाबन्दीविरुद्ध बोल्न नसक्दा कांग्रेसले हारको सामना गर्नुपरेको धारणा राखे । जुन दिन पार्टीका सुण्डमुण्डहरुले केन्द्रीय समितिमा नाकाबन्दी भन्ने शब्द राख्न दिएनन्, कांग्रेस त्यही दिन हारेको हो, भण्डारीले भने, कांग्रेस बिगार्ने नेतृत्व अबको महाधिवेशनमा बिदाइ गर्छौं । कार्यक्रममा कांग्रेस जिल्ला सभापति विकास लामा, पूर्व जिल्ला सभापति भुपेन्द्रबहादुर थापा र प्रदेशसभा सदस्य निमा लामा लगायतले कांग्रेसले आगामी दिनमा अपनाउनुपर्ने नीतबारे बोलेका थिए ।"
कांग्रेस संसदीय दलको नेतामा रावल,धनगढी : प्रदेश सरकार गठन भएको तीन महिनापछि प्रमुख प्रतिपक्षी दल नेपाली कांग्रेसले प्रदेश ७ को संसदीय दलको नेतामा डा रणबहादुर रावललाई चयन गरेको छ। आइतबार बसेको बैठकले रावललाई सर्वसम्मत रुपमा संसदीय दलको नेता चयन गरेको सांसद टेकबहादुर रैकाले जानकारी दिए। नेपाली कांग्रेसका सांसदबीच सहमती जुट्न नसक्दा संसदीय दलको नेता चयन हुन सकेको थिएन। डा रावल कैलाली क्षेत्र नम्बर १ (ख) बाट निर्वाचित प्रदेश सभा सदस्य हुन्।संसदीय दलको नेता चयनका लागि कांग्रेस केन्द्रीय कार्यालयले सबै प्रदेशमा केन्द्रीय प्रतिनिधि खटाएको थियो। ७ नम्बर प्रदेशका लागि खटिएका केन्द्रीय सदस्य एनपी साउदको उपस्थितिमा बैठक भएको थियो।कांग्रेसको प्रदेश ७ को संसदमा १२ जना सांसद रहेका छन्।
हारको कारण खोज्दै वडासम्म पुग्यो कांग्रेस,"विराटनगर : मोरङ कांग्रेसले प्रतिपक्षी दलको हैसियतमा पार्टीले अंगाल्नु पर्ने अबको कार्यदिशाबारे तल्लो तहमै पुगेर चलफल चलाएको छ। कांग्रेसले गत चैतवैशाख दुई महिना वडास्तरसम्म पुगेर समीक्षा र सुझाव संकलन अभियान सञ्चालन गरेको हो। मोरङका १७ मध्ये १६ स्थानीय तहमा सञ्चालन गरिएको कार्यक्रममा चुनावी हार र प्रतिपक्षीको रुपमा पार्टीले अब गर्नुपर्ने भूमिकाको विषयमा गम्भीर ढंगले छलफल भएको पार्टीले जनाएको छ। तलबाट संकलन भई आएका सुझाव तथा विषयलाई जिल्ला कार्यसमितिको बैठकले आइबार अनुमोदन गर्दै यसलाई केन्द्रलाई समेत पठाइएको पार्टीका जिल्ला संगठन विभाग प्रमुख मानबहादुर लिम्बूले जानकारी दिए। हामीले कार्यकर्ता तथा वडा, क्षेत्र र पालिका स्तरबाट प्राप्त भएका सुझावलाई संक्षेपीकरण गर्दै जिल्ला कार्यसमितिको बैठकबाट अनुमोदन गरेका छौं। यसलाई थप छलफल र रणनीति तयार गर्न मद्दत पुगोस भनेर केन्द्रलाईसमेत पठाएका छौं, लिम्बुले भने। संगठन विभागको तर्फबाट जिल्ला कार्यसमितिको बैठकमा तलबाट प्राप्त विषयको आधारमा चुनावी सन्दर्भ, संगठन र नेतृत्व तथा अबको बाटो शीर्षकमा १८ बुँदे सुझाव प्रस्तुत गरिएको छ।"
तत्कालीन एमालेबाट नेकपा केन्द्रीय सदस्यमा ४२ जना कोको परे ?,"काठमाडौं : नेपाल कम्युनिष्ट पार्टी (नेकपा) केन्द्रीय कमिटीमा तत्कालीन नेकपा (एमालेको तर्फबाट ४२ जना थप सदस्यको नाम टुंगो लागेको छ । नेकपाका अध्यक्ष केपी शर्मा ओली र सचिवालय सदस्य माधवकुमार नेपालले थप केन्द्रीय सदस्यको नाम टुंगो लगाएको हो । केन्द्रीय सदस्यमा टुंगो लागेकामा खगराज अधिकारी, गोकुल बाँस्कोटा, महेश बस्नेत, विष्णु रिजाल, नरुलाल चौधरी, डोरमणि पौडेल, तीलकुमार मेन्याङ्बो, राजेन्द्र गौतम, आनन्द पोखरेल, कैलाश ढुंगेल, गुरुप्रसाद बराल, डा युवराज खतिवडा, बलराम बाँस्कोटा, केशवलाल श्रेष्ठ, रामेश्वर फुयाँल, कृष्ण राई, वसन्त मानन्धर र नीरज आचार्य छन् । त्यसैगरी दयालबहादुर शाही, रवीन्द्र अधिकारी (नवलपुर), विनोद ढकाल, महेश रेग्मी, भानुभक्त जोशी, गौरी ओली, समिम मियाँ अन्सारी, प्रमोदनारायण यादव, दिलकुमारी पन्त, लीला भण्डारी, अइन्द्रसुन्दर नेम्वाङ, साध्यबहादुर भण्डारी, चन्द्रबहादुर शाही, देवेन्द्र दाहाल, अच्युत मैनाली, देवी ज्ञवाली, रामेश्वर राना मगर र नरेश खरेल छन्। त्यस्तै विनोद श्रेष्ठ, श्रीनाथ रावल, गोविन्दविक्रम शाह, शारदा सुवेदी, लक्ष्मण ज्ञवाली र एकबहादुर रानाको नाम टुङ्गो लगाइएको छ । नवगठित नेकपा केन्द्रीय कमिटीमा चार सय ४१ सदस्यमा तत्कालीन एमालेबाट २४१ र माओवादी केन्द्रबाट २०० सदस्य रहने सहमति भएको थियो । बाँकी सदस्यको नाम केही दिनमा टुङ्गो लाग्ने तर औपचारिक रुपमा सार्वजनिक गर्न बाँकी भएको नेकपाका केन्द्रीय सदस्य कृष्णगोपाल श्रेष्ठले जानकारी दिए । तत्कालीन एमाले स्थायी कमिटी बैठकले केन्द्रीय कमिटीमा थप्ने सदस्यको नाम टुंग्याउने जिम्मा अध्यक्ष ओली र वरिष्ठ नेता नेपाललाई दिएकोे थियो । नवौंँ महाधिवेशनमा केन्द्रीय सदस्यमा हारेका, लामो समय दलको विभिन्न निकायमा बसेर काम गरेका, विभिन्न विभागका सचिव र युवा नेतालाई केन्द्रीय कमिटीका थप सदस्यमा प्राथमिकता दिइएको छ । तत्कालीन एमालेबाट ४१ केन्द्रीय सदस्य थपिनुपर्नेमा ४५ जनाको नाम तय भए पनि औपचारिक रुपमा ४५ जनाको नाम सार्वजनिक हुन बाँकी छ । रासस"
सबै स्थानीय तहलाई नयाँ घर,"काठमाडौं : सरकारले देशभरका स्थानीय तहका भवन चार वर्षभित्र बनाउने भएको छ। यसका लागि संघीय सरकारले प्रदेश सरकार र स्थानीय तहको साझेदारीमा एक खर्ब ३५ अर्ब ९१ करोड रुपैयाँ लगानी गर्ने तयारी गरेको छ। संघीय मामिला तथा सामान्य प्रशासन मन्त्रालयले महानगरपालिकाका कार्यालय भवनदेखि वडा कार्यालयसम्मका लागि भवन बनाउने प्रस्ताव तयार पारेको छ। स्थानीय तहको पुनर्संरचनापछि साविकका भौतिक संरचनाबाट स्थानीय तह सञ्चालन गर्न कठिनाइ भएको भन्दै व्यवस्थित किसिमले गाउँपालिका, नगरपालिका र तिनका वडा कार्यालय सञ्चालन गर्न कार्यालय भवन निर्माण गर्नु अत्यावश्यक भएको भन्दै मन्त्रालयले उक्त प्रस्ताव तयार पारेको हो। मन्त्रालयले तयार पारेको स्थानीय तहको प्रशासकीय भवन पूर्वाधार विकास कार्यक्रम (एलएबीआईडीपी) अर्थ मन्त्रालयमा पेस गरेको मन्त्रालयका सचिव दिनेश थपलियाले जानकारी दिए। स्थानीय तहको जिम्मेवारीअनुसारको कार्य सम्पादनका लागि अनुकूल कार्यालय भवन निर्माण गर्न स्थानीय तहलाई उपलब्ध गराएको स्रोतबाट मात्रै सम्भव नहुने उनले बताए। अधिकांश स्थानीय तहको आन्तरिक आय न्यून रहेको अवस्थामा न्यूनतम रूपमा कार्य सञ्चालनका लागि आवश्यक सक्षम वातावरण तयार गर्ने दायित्व संघीय सरकारको हो, उनले भने। मन्त्रालयले ६ महानगरपालिकाका भवनका लागि ४० करोड र ११ उपमहानगरपालिकाका लागि २२ करोड विनियोजन गर्न प्रस्ताव तयार पारेको छ। एक सय ५७ नगरपालिकाका लागि नयाँ भवन निर्माण गर्न १२ करोड र एक सय १९ नगरपालिकाका निर्माणाधीन भवनको निर्माण सम्पन्न गर्न पाँच करोड रुपैयाँ लाग्ने भएको छ। चार सय ६० गाउँपालिकाको पनि भवन निर्माण गर्नुपर्ने अवस्था छ। सिंहदरबारको अधिकार स्थानीय सरकारलाई भनिए पनि यसका लागि संघीय सरकारले आठ करोड रुपैयाँ मात्र छुट्याउने भएको छ। मुलुकभरका उपमहानगर र नगरपालिकाका दुई हजार आठ सय वडा कार्यालय बनाउनुपर्नेछ, जसका लागि एक करोड पाँच लाख छुट्याउने र गाउँपालिकाका दुई हजार सात सय ५० वडाका लागि एक करोडको तयारी छ। मुलुकभर स्थानीय तहका सबै प्रकारका निर्माण गर्नुपर्ने भवनको संख्या ६ हजार तीन सय तीन छन्। यसका लागि सरकारले चार वर्षका लागि क्रमागत रूपमा बजेट निर्माण गरी काम सम्पन्न गर्ने लक्ष्य राखेको छ। अहिले अधिकांश स्थानीय तहले घरभाडामा लिएर कार्यालय सञ्चालन गर्नुपरेको छ। एकैपटक ठूलो संख्यामा कार्यालय भवन निर्माण गर्न आवश्यक पर्ने रकम सरकार र स्थानीय तह एक्लैले व्यवस्थापन गर्न कठिन हुने भएकाले लागत भने साझेदारीमा गर्न मन्त्रालयको प्रस्ताव छ। महानगरपालिका र वडा कार्यालयको भवनका लागि संघले ४० प्रतिशत, प्रदेशले १० र तहले ५० प्रतिशत साझेदारी गर्नुपर्ने छ। उपमहानगरपालिका र तिनका वडा कार्यालय भवनका हकमा संघले ५५, प्रदेशले १० र तहले ३५ प्रतिशत बेहोर्नेछन्। नगरपालिका र तिनका वडालाई संघले ६५, प्रदेशले १० र तहले २५ प्रतिशत र गाउँपालिका र तिनका वडा कार्यालयका लागि संघले ७०, प्रदेशले १० र तह स्वयंले २० प्रतिशत साझेदारी गर्नेछन्। अर्थ मन्त्रालयबाट स्वीकृत भएर आएपछि मन्त्रिपरिषद्को बैठकले अन्तिम निर्णय गर्नेछ। आगामी आर्थिक वर्षदेखि सुरु गरेर चार वर्षभित्र ६ सय ३५ तहका भवन, एक सय १९ नगरपालिकाका निर्माणाधीन भवन र पाँच हजार पाँच सय ५० वडाका भवन निर्माण सम्पन्न गर्नेछौं, सचिव थपलियाले भने।"
मधेसी दललाई सत्ताको निम्ता,"काठमाडौं ः दुई ठूला वाम दल एकीकरणपछि शक्तिशाली बनेको सत्तारूढ दल नेकपाका नेताहरूले मधेसी दललाई सरकारमा सहभागी गराउन पहल थालेका छन्। एकीकरणपछि शुक्रबार साँझ नै केपी ओली र पुष्पकमल दाहालले विशेष सूत्रमार्फत मधेसवादी दललाई सत्तामा सहभागी हुन आग्रह गरिसकेका छन्, फोरमका एक नेताले अन्नपूर्णसँग भने, एकीकरणपछि शक्तिशाली बनेको सत्तारूढ दलसँगै फोरमराजपा सत्तामा जान इच्छुक छन्। वाम दल एक हुनुमा चीन तथा भारतको हात रहेको उल्लेख गर्दै ती नेताले भने, उनीहरूकै पहलमा फोरमराजपा पनि अब सरकारमा सहभागी हुन्छन्। संघीय समाजवादी फोरमका वरिष्ठ नेता अशोक राईले नेकपाबाट फोरमराजपालाई सरकारमा सहभागी हुन आह्वान भएको पुष्टि गरेका छन्। सत्ताका लागि संकेत आइसकेको छ। संविधान संशोधनको प्रतिबद्धता शून्य रहेको अवस्थामा संकेतको कुनै अर्थ छैन। प्रतिबद्धता कार्यान्वयन हुने चरण देखिए हामी सत्तामा सहभागी हुन सक्छौं, उनले भने। मधेसी नेताले पनि पहिचानसहितको संघीयतातर्फ संविधान संशोधन गराउनमा प्रयास भए आफूहरूलाई सत्तामा सहभागी हुन कुनै अप्ठ्यारो छैन भन्दै सरकारमा सहभागी हुने आसय व्यक्त गर्न थालेका छन्। केपी ओली र पुष्पकमल दाहालले विशेष सूत्रमार्फत मधेसवादी दललाई सत्तामा सहभागी हुन आग्रह गरिसकेका छन्। मधेसी दलको बुझाइमा संविधान संशोधनका लागि नेकपाभित्र पुष्पकमल दाहाल समूह प्रतिबद्ध छ भने प्रधानमन्त्री केपी ओली समूह भने अझै द्विविधामै छ। अध्यक्ष मण्डलको आइतबार बस्ने बैठकले नेपाली राजनीतिको पछिल्लो अवस्थाबारे विश्लेषण गरी आवश्यक निर्णय लिने राजपाका महासचिव केशव झाले बताए। अध्यक्ष मण्डलको बैठक तत्कालै राजनीतिक समितिको बैठकको तयारी भइरहेको छ, उनले भने। राजपाका एक नेताका अनुसार भारतीय प्रधानमन्त्री नरेन्द्र मोदीको जनकपुरमा भएको सम्मानको गुन तिर्न भारतीय दूतावासले केही मधेसी शीर्ष नेतालाई डाकेर रात्रिभोज आयोजना गरेको थियो। भोजमा कम्युनिस्ट पार्टीको एकताले भविष्यमा पर्ने राजनीतिक प्रभावबारे कुराकानी भएको राजपाका ती नेताले जानकारी दिए। राजपाका नेत्री चन्दा साहसँग रात्रिभोजबारे जिज्ञासा राख्दा उनले भनिन्, मलाई पनि निम्ता आएको थियो। तर जिल्लामा भएकाले सहभागी हुन पाइनँ।"

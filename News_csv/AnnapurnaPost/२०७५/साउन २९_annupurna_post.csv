शीर्षक,विवरण
रासायनिक मलमा अत्याचार,"किसानलाई अत्यावश्यक परेको बेला जहिले पनि रासायनिक मल हुँदैन। देशभर वार्षिक पाँच लाख मेट्रिक टन मल आवश्यक पर्छ भन्ने जानकारी कृषि मन्त्रालय, अर्थ मन्त्रालय र सरकारका सबै निकायका पदाधिकारीलाई थाहा छ। कुन बेला कुनचाहिँ मल कति परिमाणमा चाहिन्छ त्यो पनि उनीहरूलाई थाहा छ। उनीहरू समय छउञ्जेल कुनै प्रक्रिया अघि नबढाई बस्छन्जानाजान। कुनै प्रक्रिया पूरा गर्नुपर्ने कारण होइन, नियत नै मलको अभाव गराउने नै हो। अन्तिम घडीमा आएर मलको चरम अभाव भएपछि सरकार, उसका कर्मचारी, मल आपूर्ति गराउने एजेन्टलाई बिनाप्रतिस्पर्धा मल खरिद गर्ने बाटो खुल्छ। कहिले सरकारी तहमा (जीटूजी) त कहिले, प्रतिस्पर्धा गराउने समय नभएर कोटेसनका भरमा। यो प्रवृत्ति त्यसै हाबी भएको होइन, फगत मल आपूर्ति गराउँदा, प्राप्त हुने मोटो कमिसन नै हो। कमिसन एजेन्टसितको मिलिभगतले सरकारी कर्मचारी र मन्त्रीको नियत नै सदा खराब देखिँदै आएको छ। सधैंभरि मल अभाव झेल्नुपर्ने आमनियति भइसकेको छ। मलकै अभावमा किसान खेती बाँझै राख्नुपर्ने बाध्यतामा हुन्छन्। अर्कातिर मुलुकको कुल गार्हस्थ उत्पादनमा कृषि क्षेत्रअन्तर्गत धानको मात्र योगदान १२ प्रतिशत छ। समग्र जीडीपीमा कृषि क्षेत्रको योगदान ३१७ प्रतिशत छ। कृषिलाई नेपालको प्रमुख आर्थिक गतिविधिका रूपमा लिइन्छ, जहाँ अहिले पनि कुल जनसंख्याको ६५ प्रतिशत कृषि क्षेत्रमै प्रत्यक्ष वा अप्रत्यक्ष तवरले रोजगार छन्। त्यसै पनि कुल कृषियोग्य क्षेत्रमध्ये झन्डै ११ लाख हेक्टर जमिन बाँझो छ। नेपालमा कुल ३४ लाख हेक्टर खेतीयोग्य जमिन छ। नेपाललाई वार्षिक ६० लाख मेट्रिक टन धान चाहिन्छ। नेपालमा सरदर ५२, ५३ लाख मेट्रिक टन उत्पादन हुन्छमौसम र यस्तै मलले साथ दिएमा। गत वर्ष ४२ लाख मेट्रिक टन मात्र उत्पादन भयो। कुनै बेला धान निकासी गर्ने मुलुकले यतिखेर मासिक दुई अर्ब रुपैयाँबराबरको चामल आयात गरिरहेको छ। यस वर्ष सुरुदेखि मनसुनले साथ दिएकाले किसानले ९५ प्रतिशत रोपाइँ गरिसकेका छन्। मध्यसाउनदेखि भदौ पहिलो सातासम्म हुर्किंदै गइरहेको धानको बोटलाई मल नभई हुँदैन। पहिलोपटक धानको बेर्ना रोप्ने बेला र दोस्रो पटक हुर्किने क्रममा रासायनिक मल अनिवार्य हाल्नुपर्छ। सरकारी निकाय ५० हजार बोरामा मात्र मल छ भन्दै आएको छ, जबकि यसको आवश्यकता भनेको चार लाख बोरा हो। यही आवश्यकता र हतारो देखाएर सरकारले भारत सरकारसित मल खरिद गर्ने प्रक्रिया अघि बढाएको छ। सरकारी तहबाट खरिद गर्दा प्रतिस्पर्धा गराउनु नपर्ने सुविधालाई दुरुपयोग गर्दै यसैका लागि ऊ आफूले गर्नुपर्ने काम नगरी बसेको पुष्टि हुन्छ। नेपालमा आफ्नै मल कारखाना छैन। जाइकाले सन् १९८४ मै मल कारखाना स्थापनासम्बन्धी सम्भाव्यता अध्ययन गरेको थियो। हालको लगानी बोर्डले त्यसलाई परिमार्जन गरेर अध्ययन गर्दा यस्तो कारखाना स्थापनाका लागि एक अर्ब ४० करोड अमेरिकी डलर लाग्ने देखिएको छ। बोर्ड सार्वजनिकनिजीसाझेदारी (पीपीपीए) अवधारणाअनुसार यसलाई अघि बढाउन गरेको प्रयास सफल हुन सकेको छैन। कमिसन एजेन्ट र तिनका मतियारले नेपालमा मल कारखाना स्थापना गर्न पनि दिने छैनन्। किनभने यो कारखाना स्थापना भयो भने यस्तै धमिलो पानीमा माछा मार्ने खेल समाप्त हुनेछ। सरकारले यसपालि आर्थिक वृद्धिदर ८ प्रतिशत हासिल गर्ने घोषणा गरेको छ। एकातिर उच्च आर्थिक वृद्धिदरको परिकल्पना गरेर जनतालाई मक्ख पार्ने, अर्कोतिर उक्त आर्थिक वृद्धिदर हासिल गर्न नभई नहुने मलजस्तो अत्यावश्यक वस्तु चोर बाटोबाट उपलब्ध गराउन खोज्ने दोहोरो चरित्र विद्यमान छ। परिलक्षित आर्थिक वृद्धिदर हासिल गर्न कृषि क्षेत्रलाई अलग गर्न सकिँदैन। त्यसमाथि धानको महत्व अझ बढी छ। मुलुकको कुल गार्हस्थ उत्पादनमा धानको योगदान १२ प्रतिशत छ भने समग्र कृषि क्षेत्रको योगदान ३१७ प्रतिशत छ र अझै पनि देशको कुल जनसंख्याको ६५ प्रतिशत नेपाली कृषि क्षेत्रमै आबद्ध छन्। यति गहन र संवेदनशील विषयमा पनि सरकार कमिसनका लागि कुकर्म गर्न उद्यत रहन्छ भने त्योजतिको घृणित नियत के होला ? मलमा हुने सदावहार भ्रष्टाचारले पराकाष्ठा नाघिसकेको छ। यो प्रक्रियामा संलग्न हुने सबैले विगतमा उन्मुक्ति पाएकाले दण्डहीनता फस्टाएको हो। किसानघात मात्र होइन राष्ट्रघातै गर्ने यी गैरजिम्मेवार पदाधिकारीमाथि छानबिन गरी कारबाही प्रक्रिया अघि बढाउनुपर्छ।"
महानगरवासीलाई करको भारी,"काठमाडौं : काठमाडौं महानगरपालिकाले व्यक्तिगत सम्पत्ति, घरबहाल, होटल, व्यवसाय करमा भारी बृद्धि गरेको छ । महानगरपालिकाले २०३६ बाट छुट दिइँदै आएको होटल करमा छुट खारेज गरेको छ । राजपरिवारका होटलले त्यो छुटको सुविधा लिँदै आएका थिए । सिफारिस दस्तुरमा खासै परिवर्तन नगरे पनि होटल, उद्योगव्यवसायमा कर बृद्धि गरिएको महानगरपालिकाका राजश्व विभागका निर्देशक यादव घिमिरेले जानकारी दिए । महानगर राजश्व विभागका अनुसार पाँच तारे होटलको ७५ हजार लिइँदै आएको करमा बढाएर १ लाख बनाइएको छ । चार तारे होटलको ६ हजारबाट ८० हजार, तीन तारे होटलको ४ हजार ५ सयबाट ६० हजार कायम गरिएको छ । महानगरपालिकाले दुई तारेको ४० हजार, एकतारेको २० हजार, बेतारे होटल, गेष्टहाउसलजको १५ हजार र होस्टेलको ५ हजार कर कायम गरेको छ । डान्स, दोहोरी बाहेकको रेष्टुरेन्ट एण्ड बारको १० हजार तथा डान्स र दोहोरीसहितको २० हजार कर तोकिएको छ । क्याफे, फास्ट फुड, रेष्टुरेन्ट ठूलो (४०० भन्दा माथि १००० बर्गफिट सम्म) को ५ हजार र सानोको ३ हजार छ । मिठाइ पसलको १० हजार कर कायम गरिएको छ । ट्राभल एजेन्सीको १० देखि १५ हजार तोकिएको छ । रिक्रियसन खेल (गल्फकोर्स, अश्वारोहण, स्किइङ, ग्लाइडिङ, प्यारा ग्लाइडिङ, पोलो, फुटसल) को १० हजार, टेकिङ एजेन्सीको ५ हजार कर तोकिएको छ । विदेशी विमान सेवा ५० हजार र स्वदेशी विमान सेवालाई २५ हजार कर तोकिएको छ । त्यस्तै मदिराजन्य व्यवसाय अधिकतम ३० हजार कर तोकेको छ । यसअघि मदिराजन्य व्यवसायमा अतिकतम १० हजार कर लिँदै आएको थियो । सुन व्यवसाय (ज्वलरी) को कर ३० हजार तोकिएको छ । डिपार्टमेन्टल स्टोर ( १०००० वर्ग फिट भन्दा बढी) को १ लाख २५ हजार कर कायम गरिएको छ । हलुका पेय पदार्थ उद्योग (कोकाकोला, पेप्सी फ्रुटी ) डिस्टिलरी उद्योग ५०५० हजार, टेलिकम तथा मोवाइल सेवाका लागि १ लाख कायम गरिएको छ । प्रतिदिन मुभी विदेशी (सार्क राष्ट्र बाहेक) छायांकनमा ६ हजार, सार्क राष्ट्र मुभी छायांकनमा ६ हजार, म्युजिक भिडियो, डकुमेन्ट्रीको ६ हजार, नेपाली चलचित्रको २० हजार तोकिएको छ । सम्पत्ति कर १ हजारदेखि १ लाख ७४ हजार ५ सय सम्म कायम गरेको छ । पहिलो एक करोड मूल्यको सम्पत्ति कर १ हजार तोकिएको छ भने १० करोडमाथिको सम्पत्ति करमा ०६ प्रतिशतसम्म कायम गरिएको छ । सम्पत्ति करमा रुपान्तरण भएपछि ००१ प्रतिशत देखि ०६ प्रतिशत मात्र कायम गरिएको महानगरका सहप्रवक्ता नवराज ढकालले जानकारी दिए । विगतमा रहँदै आएको न्यूनतम ००५ प्रतिशतदेखि १५ प्रतिशत लिँदै आएको घरजग्गा कर अहिले सम्पत्ति करमा रूपान्तरण भएको छ । विगतमा रजिस्ट्रेसन शुल्कका आधारमा कर लिँदै आएकोमा अहिले सरकारी मूल्यको आधारमा कर लिने व्यवस्था गरिएको छ । उता कित्ताकाटमा १ हजार बढाएर दुई हजार बनाइएको छ । आठ सिफारिस दस्तुरमा छुट काठमाडौं महानगरले विगतमा लिँदै आठवटा सिफारिस दस्तुर निःशुल्क बनाएको छ । एक सय रुपैयाँ लिएर दिइने आर्थिक अवस्था कमजोर सिफारिस निःशुल्क बनाइएको छ । २ सय रुपैयाँ दस्तुर लिइँदै आएको नाबालकसम्बन्धी सिफारिस पनि निःशुल्क बनाइएको छ । ५० रुपैयाँमा दिइने अदालतको शुल्क मिनाहासम्बन्धी सफारिस पनि निःशुल्क बनाइएको छ । यसअघि २५ रुपैयाँमा दिइने स्वास्थ्य उपचारसम्बन्धी सिफारिश पनि निःशुल्क बनाइएको छ । अपाङ्ग र नागरिकतासम्बन्धी सिफारिस समेत निःशुल्क गरिएको छ । गोकर्णेश्वरेको तीन गुणा वृद्धि गोकर्णेश्वर नगरपालिकाले करमा तीन गुणा वृद्धि गरेको छ । गोकर्णेश्वर नगरपालिका वडा नम्बर ४ का वडाअध्यक्ष श्रीकुमार श्रेष्ठले सरकारले तोकेको मापदण्डका आधारमा करको दायरा निर्धारण गरिएको बताए । हाम्रोमा ४ वर्षदेखि कर बढेको थिएन । अहिले सरकारी रेट अनुसार करको दर कायम गरेका छौं, उनले भने, हेर्दा तीन गुणा बढे जस्तो लाग्छ तर सरकारले तोकेको भन्दा बढी छैन । घर कर, व्यवसाय करमा गोकर्णेश्वरले भारी बृद्धि गरेको छ ।"
टेलिकम प्रमुखबाट राजभण्डारीलाई हटाउनेसहित यी हुन् मन्त्रिपरिषदका निर्णय,"काठमाडौं : सरकारले नेपाल टेलिकमका प्रबन्ध निर्देशक कामिनी राजभण्डारीलाई पदमुक्त गर्ने निर्णय गरेको छ। मंगलबार बसेको मन्त्रिपरिषद्को बैठकले उनलार्इ पदबाट हटाउने निर्णय गरेको सरकारका प्रवक्ता एवम् सूचना तथा सञ्चार प्रबिधि मन्त्री गोकुल बाँस्कोटाले जानकारी दिए। विस्तृत पढ्नुस् : नेपाल टेलिकमको प्रबन्ध निर्देशकबाट कामिनी राजभण्डारी बर्खास्त मन्त्रिपरिषद् बैठकले परराष्ट्र मामिला अध्ययन प्रतिष्ठानको पुनर्गठन गर्ने निर्णय गरेको बाँस्कोटाले जानकारी दिए। बैठकले प्रतिष्ठानमा डिल्लीराज घिमिरे, डा खड्क केसी, प्राडा मीना वैद्य मल्ल, उपरथी हिमालय थापा, हरि फुयाँल, डा शंकर शर्मा, भवानी राणा र लालबाबु यादवलाई तीन वर्षका निम्ति नियुक्त गर्ने निर्णय गरेको छ। सरकारले बालबालिकासम्बन्धी कानूनलाई संशोधन र एकीकरण गर्न बनेको विधेयक, खाद्य तथा खाद्य सम्प्रभुताको अधिकारसम्बन्धी विधेयक र रोजगारीको हक सम्बन्धमा व्यवस्था गर्न बनेको विधेयक संघीय संसद्मा पेश गर्ने निर्णय गरेको छ। बैठकले निक्षेप तथा कर्जा सुरक्षण कोषको अध्यक्षमा महालेखा नियन्त्रक सुरेश प्रधानलाई तोक्नुका साथै मेलम्ची खानेपानी आयोजनाको पाइप बिछ्याउने कार्यका लागि बूढानीलकण्ठ क्षेत्रको नौ आना जग्गा अधिग्रहण गर्न स्वीकृति दिने निर्णय गरेको छ। साथै बैठकले बोनस (चौथो संशोधन) नियमावली, २०७५ स्वीकृत गर्ने निर्णय गरेको छ।"
असई थमन हत्या प्रकरण: मेयर र राजपा महासचिव साधारण तारिखमा रिहा,"बर्दिबास : सशस्त्र प्रहरी बलका असई थमन विक हत्या अभियोग लागेका थप दुई अभियुक्तलाई जिल्ला अदालत महोत्तरीले साधरण तारिखमा रिहा गरेको छ । हत्या अभियोग लागेका जलेश्वर नगरपालिकाका मेयर रामशंकर मिश्र र राजपा नेपालका केन्द्रीय महासचिव सुरेश पाण्डेयलाई अदालतले साधारण तारिखमा रिहा गरेको हो। न्यायाधीश ब्रजेश प्याकुरेलको इजलासले थुनछेक सुनवाइ गर्दै भदौ ४ गते उपस्थित हुन आदेश गरेको रामान्नदप्रसाद अधिकारीले जानकारी दिए । उनीहरुलाई मुलुकी ऐन अदालती बन्दोबस्तको ४७ नम्बर बमोजिम साधारण तारिखमा रिहा गरिएको हो । चार घण्टासम्म चलेको थुनछेक बहसले उनीहरुलाई साधारण तारिखमा रिहा गरेको हो । प्रदेश २ का सामाजिक विकास राज्यमन्त्री अभिराम शर्मा अदालतमा हाजिर भएर सोमबार सामान्य तारेखमा छुटेका थिए । २०७२ भदौ २५ गते मधेस आन्दोलनका क्रममा आन्दोलनकारीको तर्फबाट घाइते भएका सशस्त्र प्रहरीका असई विकलाई उपचारको लागि जलेश्वरबाट जनकपुर लानेक्रममा उम्बुलेन्सबाट थुतेर कुटपिट गर्दै हत्या गरिएको थियो । शसस्त्र प्रहरी बल सीमा सुरक्षा कार्यालय महोत्तरीको पत्र र असई थमनका दाइ प्रेमबहादुर विकको जाहेरीले नेपाल सरकारवादी विरुद्ध सञ्जयकुमार साह समेत प्रतिवादी रहेको कर्तव्य ज्यान मुद्दामा उनीहरु आरोपी हुन् । असई विकको हत्यामा संलग्न २८ जनाको नामै किटेर उनका दाजु प्रेमबहादुरले २०७२ असोज १ गते जिल्ला प्रहरी कार्यालय, महोत्तरीमा जाहेरी दिएका थिए । त्यही जाहेरीको आधारमा जिल्ला अदालत महोत्तरीले २०७२ फागुन २७ गते बयानका लागि इजलाससमक्ष पेश गर्न र फरार रहेका प्रतिवादीको हकमा वारेन्टको ७० दिने म्यादी पूर्जी जारी गरेको थियो।"
सरकार क्रान्तिकारी र देशभक्तलाई सखाप पार्ने योजनामा छ: विप्लव,"काठमाडौं : नेपाल कम्युनिस्ट पार्टीका महासचिव नेत्रविक्रम चन्द विप्लवले सरकारले क्रान्तिकारी र देशभक्तलाई सखाप पार्ने योजना बनाएको आरोप लगाएका छन्। मंगलबार आह्वान गरेको नेपाल बन्द सकिएलगत्तै साँझ विज्ञप्ति प्रकाशित गर्दै विप्लवले यस्तो आरोप लगाएका हुन्। प्रधानमन्त्री केपी शर्मा ओली र पूर्वप्रधानमन्त्री पुष्पकमल दाहाल प्रचण्ड मिलेर यस्तो योजना बनाएको आरोप उनको छ। नेपाली क्रान्तिकारी आन्दोलनप्रति भयानक गद्दारी गरी दलाल संसदीय व्यवस्थामा आत्मासमर्पण गर्न पुगेका यी वामपन्थी खोल ओडेकाहरले देश र जनतालाई दिनदिनै बर्वाद गरिराखेका छन्, विप्लवको विज्ञप्तिमा भनिएको छ, क्रान्तिकारी र देशभक्तमाथि देशीविदेशी प्रतिक्रियावादीको निर्देशन र इसारामा सखाप पार्ने योजना बुनिरहेका छन्। उनले पार्टी प्रवक्ता प्रकाण्डसहित अन्य पोलिटब्यूरो र केन्द्रीय सदस्य तत्काल रिहा गर्नसमेत माग गरेका छन्। त्यसकै विरोधमा मंगलबार विप्लवले नेपाल बन्दको आह्वान गरेका हुन्। कमरेड प्रकाण्ड लगायतका जतिपनि नेताकार्यकर्ता अहिले गिरफ्तार गरिएका छन्, ती सबै केपीपीकेले भन्दै गरेको संघीय संविधानको विपरित रहेको उनीले गरेका रवैयाले पुष्टि गरेको छ, विज्ञप्तिमा थप भनिएको छ, अहिले हाम्रा कमरेडको गिरफ्तारीलाई लिएर चौतर्फी विरोध भइराखेको छ। यसरी विरोध गर्ने संघसंस्था, विशिष्ट व्यक्तिप्रति हामी धन्यवाद दिन चाहन्छौँ। प्रवक्ता प्रकाण्ड, पोलिट ब्यूरो सदस्य पदम राई, ओम पुन, कृष्ण धमला, मोहन कार्की, केन्द्रीय सदस्य टेकबहादुर केसी, देवनारायण शाहलगायत पक्राउ परेका छन्।"
जनप्रतिनिधिबीच विवाद,"भैरहवा : मुलुक संघियतामा गएपछि पिछडिएको क्षेत्र पनि विकास हुने अपेक्षा गरिएको थियो । गाउँमा गाउँमा सिंहदरबार नारा दिएर निर्वाचनमा होमिएका राजनैतिक दलका नेता तथा कार्यकर्ता संघियता आएपछि भने एक आपसको विरोधमा उत्रिएका छन् । गाउँगाउँको विकास गर्ने भन्दै निर्वाचन जितेका रुपन्देहीका जनप्रतिनिधीहरु विवादमा पर्न थालेका छन् । जनप्रतिनिधीहरु एकले अर्कालाई भ्रष्टाचार गरेको आरोप लगाउँदै स्थानिय तहको विकासको काम छाडेर विनियोजित बजेटको पछाडी लाग्दा स्थानिय तहमा विवाद बढ्दै गएको हो । रुपन्देहीको सबैभन्दा पिछिडएको मानिने मर्चवार क्षेत्रमा स्थानिय तहका जनप्रतिनिधीहरु बीच विवाद बढ्दै जान थालेपछि मर्चवारको विकासमा स्थानिय चिन्ता व्यक्त गरेका छन् । मर्चवार क्षेत्रमा ३ वटा मर्चवारी गाउँपालिका, सम्मरीमाई गाउँपालिका र कोटहीमाई गाउँपालिका रहेका छन् । मर्चवारको विकासका लागि यी तीनवटै गाउँपालिका करोडौ बजेट विनियोजित भएपनि बजेटको सदुपयोग भन्दा दुरुपयोग हुदाँ स्थानिय रुष्ट हुनुका साथै जनप्रतिनिधीहरु बीच नै विवाद बढ्न थालेको छ । यसको पछिल्लो ज्वलन्त उदाहरण हो मर्चवारी गाउँपालिका । मर्चवारी गाउँपालिकाका जनप्रतिनिधीहरु विकासमा जुट्नुको सट्टा मुद्दा मामिला लिएर जिल्ला समन्वय समितीको कार्यालय रुपन्देहीमा धाउन थालेका छन् । गाउँपालिकाका अध्यक्ष, उपाध्यक्ष, २६ जना सदस्य एकातिर र ७ वटै वडाका वडाअध्यक्ष एकातिर हुदाँ विवाद उत्कर्षमा पुगेको हो । जनप्रतिनिधीहरुको विवादका कारण विकास निर्माणले गति लिन नसकेको स्थानियहरुले बताएका छन् । गाउँपालिकाले विनियोजन गरेको बजेटमा जनप्रतिनिधीहरु बीच भागबण्डा नमिल्दा उनीहरु एक पक्षले अर्को पक्षलाई भ्रष्टाचारको आरोप प्रत्यारोप लगाउँदै हिडेका छन् । विवादलाई लिएर जिल्ला समन्वय समिती रुपन्देहीको कार्यालयमा उपाध्यक्ष र सदस्यहरु सहित आएका गाउँपालिका अध्यक्ष केशवनन्द बनियाँले गाउँपालिकाको ७ वटै वडाअध्यक्षहरुले वडासदस्यहरुको राय सुझाव नलिई एकलौटी रुपमा काम गरिरहेको आरोप लगाए । वडाअध्यक्षहरुले आफ्नो वडासदस्यहरुलाई बाइकट गरी काम गरिरहेको भन्ने गुनासो आफुसगँ आएपछि मिलाउन खोजेको विवाद नमिलेपछि आफु समन्वय समिती प्रमुख समक्ष आएको अध्यक्ष बनियाँले बताए । उनले वडाअध्यक्षहरुले विकास निर्माण अनियमितता गर्ने गरेको आरोप लगाउँदै सदस्यहरुले हिसाब माग्दा समेत नदिने गरेको बताए । वडाअध्यक्षहरुले एकलौटी रुपमा काम गरेर भ्रष्टाचार गरिरहेको वडाका सदस्यहरुको आरोप छ । वडा नम्बर ६ का सदस्य रतनेश कुमार यादवले वडाअध्यक्षले गाउँपालिकाबाट आएको बजेट आफ्नै घरको जस्तै गरी खर्च गर्ने गरेको आरोप लगाए । निर्वाचनको बेला हामी पनि जनता समक्ष मत माग्न गएका थियौँ । वडाअध्यक्षले आएको बजेट व्यक्तिगत सरह प्रयोग गर्दा आज जनताले एउटा धारा माग्दा समेत दिन सक्ने स्थिती छैनौ, कसरी सदस्य भएर बस्ने ? उनले प्रश्न गरे । यता वडा नम्बर ४ का अध्यक्ष शैलेश श्रीवास्तवले गाउँपालिका अध्यक्षले वडाको योजना पनि आफै चलाउन खोजेको आरोप लगाए । उनले गाउँपालिका अध्यक्षले वडामा समेत ठाडो हस्तक्षेप गरी काम गर्ने गरेको आरोप लगाउँदै वडालाई दिने भनिएको एक करोड रुपैयाँ समेत कटौती गरी ८० लाख मात्र पठाउन खोजेको बताए । गाउँपालिका अध्यक्षले उपाध्यक्ष, वडाअध्यक्ष तथा सदस्यहरुलाई मिलाएर लैजानुपर्नेमा वडा सदस्यहरुलाई अनावश्यक रुपमा उचालेर विवाद सिर्जना गरेको उनको आरोप छ ।"
"पेट्रोल बमदेखि नक्कली बम, विस्फोटदेखि आगजनीसम्म : विप्लव बन्दको आतंक (अपडेट)","काठमाडौँ : प्रवक्ता खड्गबहादुर विश्वकर्मा पक्राउ परेको विरोधमा नेत्रविक्रम चन्द विप्लव नेतृत्वको नेपाल कम्युनिस्ट पार्टीले मंगलबार गरेको बन्दको प्रभाव ठाउँ ठाउँमा देखिएको छ। राजधानी काठमाडौँमा सवारी साधन आंशिकरुपमा घटे पनि सञ्चालन भइरहेका छन्। तर निजी तथा सरकारी विद्यालय बन्द भएका छन्। कतिपय स्कुल र कलेजहरूले आज पढाई नहुने सूचना दिइसकेका छन्। देशका विभिन्न ठाउँमा सार्वजनिक स्थानमा शंकास्पद बस्तुहरू फेला परेको खबरहरू प्राप्त भएका छन्। सप्तरी बन्दका कारण सप्तरीका शिक्षण संस्था बन्द छन्। निजी तथा सामुदायिक विद्यालय तथा क्याम्पसको पठनपाठन बन्द हुँदा करिब एक लाख ३५ हजार विद्यार्थीको कक्षा अवरुद्ध भएको जिल्ला शिक्षा विकास समन्वय ईकाईले जनाएको छ। बन्दका कारण सप्तरीमा रहेको महेन्द्र विन्देश्वरी बहुमुखी क्याम्पससहित ३३ उच्च माध्यमिक विद्यालय, ४४ माध्यमिक विद्यालय, ९९ निम्न माध्यमिक विद्यालय र दुई सय ३६ प्राथमिक विद्यालयको पठनपाठन बन्द छ। संस्थागत विद्यालयतर्फ ८१ प्राथमिक विद्यालय, २५ निम्न माध्यमिक विद्यालय, ३५ माध्यमिक विद्यालय र १२ उच्च माध्यमिक विद्यालयको पठनपाठन समेत प्रभावित बनेको सम्वाददाता मनोहर पोखरेलले जनाएका छन्। तेह्रथुम विप्लव नेतृत्वको नेकपाको बन्दको प्रभाव तेह्रथुममा पनि परेको छ। बन्दका कारण सदरमुकाम म्याङलुङबाट छुट्ने साना तथा ठुला सवारी साधनहरु ठप्प भएका छन्। बजार पसल पनि छिटफुट मात्र खुलेका छन्। उद्योगभन्दा तथा शैक्षिक संस्था समेत बन्द भएका छन्। बन्दका बेला कुनै क्षति नहोस भनेर जिल्लाको सुरक्षा व्यवस्था कडा पारिएको सम्वाददाता टीआर लिम्बुले जनाएका छन्। रुपन्देही रुपन्देहीको तिलोत्तमा नगरपालिका १५ पथ्थरडाँडामा यात्रुवाहक बसमा अज्ञात समूहले पेट्रोल बम प्रहार गरेको छ। पोखराबाट भैरहवा आउँदै गरेको लु १ ख ६६२१ नम्बरको यात्रुवाहक बसमा पेट्रोल बम प्रहार भएको प्रहरीलाई उद्धृत गर्दै सम्वाददाता सलमान खानले जनाएका छन्। पेट्रोल बम प्रहारबाट बसमा सवार रेशमबहादुर थापा घाइते भएको जिल्ला प्रहरी कार्यालय रुपन्देहीका डिएसपी कुमोद ढुंगेलले जानकारी दिए। प्रहरीले बमप्रहार गर्ने समूहको खोजीकार्य गरिरहेको जनाएको छ। विप्लव नेतृत्वको नेकपाले आह्वान गरेको बन्दका कारण रुपन्देहीको जनजीवन प्रभावित भएको छ। बन्दका कारण सिद्धार्थ राजमार्ग र हुलाकी मार्गमा सवारीसाधनका साधन चलेका छैनन्। मोटरसाइकल र साना सवारीहरू समान्य रुपमा चलेका छन्। भैरहवाबाट छुट्ने लामो तथा छोटो दुरीका बसहरु भैरहवा बसपार्कमै थन्किएका छन् भने शिक्षण संस्था, उद्योग, कलकारखाना, बजार, बैंक वित्तीय संस्था बन्द रहेका छन्। बन्दका कारण भारतबाट आउने नेपाली सीमा नाका बेलहियामा अलपत्र परेका छन्। रोल्पा बन्दका कारण सुनसान बनेको रोल्पा सदरमुकाम लिबाङ बजार। रोल्पाको सदरमुकाम लिबाङको लहरी खोलामा मंगलबार बिहान विष्फोट गराइएको छ। पूर्वी सुलिचौरमा पनि विष्फोटको आवाज सुनिएको थियो। नेकपाले बन्द आह्वान गरेकोले नेकपा कार्यकर्ताले दुबै ठाउँमा विष्फोट गराएको अनुमान गरिएको छ। बम वा अन्य कुनै विष्फोटक पदार्थ के पड्काएको भन्ने पत्ता लाग्न नसकेको प्रहरीले जनाएको छ। जिल्ला प्रहरी प्रमुख प्रहरी नायव उपरीक्षक दीपक थापाले त्रास फैलाउन विष्फोट गराएको हुनसक्ने बताएको सम्वाददाता खेमबहादुर बुढाले जनाएका छन्। डोटी बन्दको डोटीमा पनि आंशिक प्रभाव परेको छ। सडकमा फाट्टफुट्ट सवारी साधन देखिएका छन्। डोटीका मुख्य बजार बन्द गरिएका छन् भने ग्रामीण क्षेत्रका बजार भने संचालनमा छन्। स्थानीय स्तरमा संचालनमा आउने ठूला सवारी साधन पूर्णरुपमा बन्द रहेको र डोटीबाट चल्ने लामो दूरीका सवारी साधन समेत नचलेको सम्वाददाता खगेन्द्रबहादुर सिंहले जनाएका छन्। दिपायल सिलगढीमा संचालनमा रहेका दुईवटा नगरबस भने प्रहरीको सहयोगमा संचालनमै रहेका छन्। दुईवटै नगर बसमा हतियारधारी प्रहरीको एकएक टोली खटाइएको जिल्ला प्रहरी कार्यालयले जनाएको छ। मकवानपुर मकवानपुरको थाहा नगरपालिका ११ देउरालीमा एउटा स्कुल बस बन्दकर्ताले जलाएको खबर छ। सम्वाददाता कृष्ण सारु मगरका अनुसार पालुङबाट नौबिसे जाँदै गरेको नम्बर प्लेट नहालेको स्कुलबस बन्दकर्ताले पेट्रोल हालेर आगो लगाएका हुन्। मकवानपुर प्रहरी प्रमुख बुद्धि गुरुङका अनुसार बस पूर्ण रुपमा जलेको छ। बन्दका कारण यहाँ लामो रुटका गाडी चलेका छैनन् भने स्थानीय गाडी फाट्टफुट्ट चलिरहेका छन्। रुकुम रुकुम पूर्व र पश्चिममा बन्दको प्रभाव परेको छ। सम्वाददाता महेश केसीका अनुसार यहाँ यातायात, विद्यादलय र कलकारखाना बन्द छन्। बन्दकर्ताले सरकारी कार्यालय पनि बन्द गर्न उर्दी जारी गरेका छन्। महोत्तरी पूर्वपश्चिम राजमार्ग अन्तरगत महोत्तरीको बर्दिबासस्थित रातुछहरा पुलमा कुकर बम राखिएको छ । नेत्रविक्रम चन्द विप्लव नेतृत्वको नेपाल कम्युनिस्ट पार्टीले गरेको नेपाल बन्दका क्रममा २४ घण्टा व्यस्त रहने यो पुलमा राखिएको सम्वाददाता राजकरण महतोले जनाएका छन्। पुलमै कुकर बम राखिएपछि यहाँबाट पूर्वपश्चिम राजमार्गको यातायात एक घण्टादेखि पूर्णरुपमा अवरुद्ध भएको छ। यातायात रोकिँदा सयौँ सवारीसाधन र यात्रु सडकमै अलपत्र परेका छन् । लमजुङ प्राप्त खबरअनुसार बन्दका कारण यहाँ बजार बसल बन्द छन्। अन्नपूर्ण सम्वाददाता नवीन कुइँकेलका अनुसार बन्दका कारण यहाँ छोटो तथा लामो दूरीका सवारी साधन चलेका छैनन्। लमजुङको राईनास नगरपालिका५ तिनिपप्लेमा सुतली बम फेला परेको प्रहरीले जनाएको छ। कपिलवस्तु अन्नपूर्ण सम्वाददाता दीपक आचार्यका अनुसार कपिलवस्तुका शिवराज नगरपालिका, विजयनगर गाउँपालिकामा बन्दको पूर्ण प्रभाव परे पनि अन्य ८ स्थानीय तहमा बन्दको आंशिक प्रभाव परेको छ। बन्दका कारण लामो तथा छोटो दूरीका सवारी, उद्योगभन्दा, शिक्षण संस्था, कलकारखाना चलेका छैनन्। बन्दकर्ता सडकमा नउत्रिए पनि बन्दका प्रभाव यहाँ देखिएको हो। बन्दको पूर्वसन्ध्यामा कपिलवस्तुको वाणगंगा ११ देउवापारमा सोमबार राती विष्फोट गराईएको इलाका प्रहरी कार्यालय पिपराले जनाएको छ। बम विष्फोट गराएको ठूलै आवाज सुनिए पनि कुनै क्षति नभएको प्रहरीको भनाई छ। जिल्लाका मुख्य बजार ४ नं जीतपुर, इमिलिया, गोरुसिंगे, चन्द्रौटा, बहादुरगञ्ज, महाराजगञ्ज, कृष्णनगर लगायतका स्थानमा बन्दको प्रभाव देखिएको छ। उद्यपि सुरक्षा व्यवस्था कडा पारिएको जिल्ला प्रहरी कार्यालय कपिलवस्तुले जनाएको छ। सिरहा नेपाल बन्दको प्रभाव सिरहामा परेको छैन। सिरहा सम्वाददाता सन्तोष यादवका अनुसार पूर्वपश्चिम राजमार्ग र अन्य सडकमा सवारी साधन अन्य दिनझैं आज पनि गुडिरहेका छन्। बजार र विद्यालय समेत खुलेका छन्। उद्योग कलकारखाना समेत संचालनमा रहेका छन्। सडकमा कतै बन्दकर्ता पनि देखिएका छैनन्। अन्य दिनको तुलनामा आज राजमार्ग क्षेत्रमा बढी सुरक्षाकर्मी परिचालन भएका छन्। ललितपुर अन्नपूर्ण सम्वाददाता नितु घलेका अनुसार ललितपुरका तीन ठाउँमा नक्कली बम राखिएको छ। लगनखेलको बटुकभैरव, रिङ रोडस्थित ताल्छिखेल र ग्वाकर्कोस्थित गुण सिनेमामा राखिएका शंकास्पद बस्तु बम नभएको हानगरीय प्रहरी परिसर जावलाखेलका डिएसपी नरेन्द्र चन्दले जानकारी दिए। तीनवटै ठाउँमा प्रेसर कुकर भेटिएको तर ती बम नभएर नागरिकलाई तर्साउने उद्देश्यले मात्र राखिएको डिएसपी चन्दको भनाई छ। यी तीनै ठाउँमा नेपाली सेनाको बम डिस्पोजल टोलीले नक्कली बम राखेको पत्तो लगाएको थियो। नवलपरासी पूर्वी नवलपरासीको गैंडाकोटमा दुईवटा ट्रकमा मंगलबार बिहानै आगजनी गरिएको छ। हाम्रा सहकर्मी हरि शर्माका अनुसार कपिलबस्तुको चनौटाबाट पराल बोकेर हेटौंडातर्फ जाने क्रममा भृकुटीचोकमा रोकिएका ना २ ख ८४८७ र ना २ ख २५४८ नम्बरका ट्रकमा आगजनी गरिएको इलाका प्रहरी कार्यालय गैंडाकोटले जनाएको छ। बाजुरा बाजुराको बडिमालिका नगरपालिकाको कार्यालय अगाडि प्लास्टिकको झोलामा शंकास्पद बस्तु फेला परेको छ। झोलामा बम भएको हुन सक्ने स्थानीयले बताएपछि त्यहाँ सुरक्षाकर्मीको टोली पुगिसकेको हाम्रा सहकर्मी रमित बिकले जनाएका छन्। भक्तपुर यहाँका सूर्यविनायक र लोकन्थलीमा मंगलबार बिहानै भेटिएको प्रेसर ककुर बम नेपाली सेनाको टोलीले निष्कृय पारेको छ। नेपाली सेनाको बम डिस्पोजल टोलीले दुवै ठाउँमा भेटिएको बम केहिबेर अघि निष्क्रिय पारेको हो। राससका अनुसार सूर्यविनायक नगरपालिका६ आदर्श बसपार्क नजिक र मध्यपुर थिमी नगरपालिका१ लोकन्थलीस्थित सडक छेउमा झोलामा राखेको अवस्थामा प्रेसर कुकर बम भेटिएको हो। दुवै ठाउँको बम नेपाली सेनाको डिस्पोजल टोलीले निष्क्रिय पारेको महानगरीय प्रहरी परिसर भक्तपुरका प्रहरी उपरीक्षक हिमालयकुमार श्रेष्ठले बताए। उनले शान्ति सुरक्षाका लागि प्रहरी गस्ती र सादा पोशाकमा प्रहरी खटाइएको बताए। अर्घाखाँची विप्लवले गरेको नेपाल बन्दको कारण विहानैदेखि अर्घाखाँचीको जनजीवन प्रभावित बनेको छ। विहानैदेखि छोटो तथा लामो दुरीका सवारी साधन नचलेका हाम्रा सहकर्मी प्रेमनारायण आचार्यले जनाएका छन्। अर्घाखाँचीमा बजार, उद्योग धन्दा , तथा शिक्षण सस्था पुर्ण रुपमा ठप्प भएका छन्। बजारमा बन्दकर्ता नदेखिए पनि बन्दको प्रभाव पूर्णरुपमा परेको छ। विप्लवले आफ्ना प्रवक्ता प्रकाण्ड लगायतका नेताहरुलाई विनाकारण प्रकाउ गरेको भन्दै नेपाल बन्दको आब्हान गरेको हो। गुल्मी गुल्मी सदरमुकाम तम्घासमा विप्लवका कार्यकर्ताहरुले सोमबार राति मसाल जुलुस निकालेका थिए। सयौँ कार्यकर्ताहरुसहित निकालिएको मसाल जुलुसका क्रममा प्रहरीले धरपकड गरेन। विप्लवका कार्यकर्ताहरुले जिल्लाका धार्कोट गाउँपालिका, जैसीथोक गाउँपालिका, सत्यवती गाउँपालिका लगायतमा पनि मंगलबार राति मसाल जुलुस निकालेका थिए। विप्लवका कार्यकर्ता सक्रिय भएपछि त्यहाँ पनि बन्दको असर परेको छ।"
आफ्नै हात जगन्नाथ,"प्रदेश १ ब्युरो विराटनगर : स्थानीय तहमा जितेर जानेबित्तिकै जनप्रतिनिधिले दुइटा काममा हतार गरे जथाभावी कर लगाउन र आफ्नै तलब टन्न तोक्न। जब प्रदेश संसदले कानुन बनाएर तलबको दायरा तय गर्यो, अप्ठ्यारोमा परे। किनकि, सबैजसो स्थानीय तहले निर्धारण गरेको सुविधा त्यसभन्दा बढी थियो। फसाद पर्यो अब के गर्ने ? धेरैजसो जनप्रतिनिधिले बढी लिएको फिर्ता गरेका छैनन्। अति कमले भने फर्काइसके। कतिपयले भने प्रदेशले तोकेको तलबभत्ता कम भएको गुनासो गरिरहेका छन्। विराटनगर महानगरले प्रमुखको तलब ५० हजार, उपप्रमुखको ४५ हजार, वडाअध्यक्षको ३० हजार र नगरसभाका सदस्यको ६ हजार ५ सय रूपैयाँ तोकेको थियो। प्रदेश कानुनले महानगर प्रमुखको ३६ हजार ५ सय, उपप्रमुखको ३१ हजार ६ सय, वडाअध्यक्षको २५ हजार, कार्यपालिका सदस्यको १३ हजार ५ सय र वडासदस्यको ९ हजार तय गर्यो। त्यहाँका पदाधिकारीले अघिल्लो आर्थिक वर्षको साउनदेखि चैतसम्मको तलबभत्ता बुझिसकेका थिए। बढी भएको ९ महिनाको फिर्ता गर्नेनगर्नेबारे भने महानगरले निर्णय लिएको छैन। महानगरका सूचना अधिकारी नन्दीकेशर भण्डारीले भने, प्रदेशबाट कानुन आउनुअघि जनप्रतिनिधिले आफै पारि श्रमिक लिनुभएको थियो, पछि घटेर आएपछि लिइसकेको के गर्ने भन्ने कुनै निर्णय भएको छैन। नौ महिनाको तलबबापत उनीहरूले १ करोडभन्दा बढी रकम बुझेका छन्। वैशाखयता भने प्रदेश कानुनअनुसार नै लिएको भण्डारीले बताए। कानुन नआउँदै उनीहरूले दशैंभत्ता पनि बुझेका थिए। महानगर प्रमुख भीम पराजुलीले आफूले पारि श्रमिकबापत पाउने रकम व्यक्तिगत प्रयोजनमा प्रयोग नगर्ने बताए। भने, सामुदायिक विद्यालयमा छात्रवृत्ति तथा उनीहरूको पठनपाठनमा सहयोग गर्नेछु, भण्डारीले भने, पहिले हामीले आफ्नै कानुनअनुसार सुविधा लिएका हौं, प्रदेशसभाले कानुन बनाएपछि त्यसैअनुसार नै लिन थालेको छौं। प्रदेश १ का एकसय ३७ स्थानीय तहका वडासदस्यले बैठक भत्ताको साटो तलबकै रूपमा रकम निकासा गर्न माग गर्दै आन्दोलन गरेका थिए। विराटनगरका वडा सदस्यले मासिक कम्तीमा तीनवटा बैठक बसाउनु पर्ने र त्यसबापत भत्ता पाउने व्यवस्था गर्न महानगरको ध्यानाकर्षण नै गराएका थिए। कानुनले तोकेभन्दा धेरै भुक्तानी झापाको दमक नगरपालिकाले पनि पहिलो नगरसभाबाट जनप्रतिनिधिको तलब आफै तोक्यो। सबैले त्यहीअनुसार बुझे। उनीहरूले बुझ्ने रकम पनि प्रदेश कानुनमा तोकिएभन्दा बढी थियो। प्रमुखले तलब ३५ हजार र सञ्चार खर्च तथा अतिथि सत्कार भन्दै थप १० हजारसहित मासिक ४५ हजार बुझ्दै आएका थिए। चाडपर्व खर्च भनेर वार्षिक ३५ हजार र पोसाक खर्च ७ हजार पाँच सय पनि बुझिसकेका थिए। नगरका लेखापाल भरत गौतमका अनुसार उपप्रमुखका लागि पनि मासिक ३५ हजार तलबसहित सञ्चार र अतिथि सत्कार १० हजार तोकिएको थियो। चाडपर्व खर्च वार्षिक ३५ हजार र पोशाक खर्च ७ हजार पाँच सय भुक्तान भएको थियो। नगरप्रमुख रोमनाथ ओली भन्छन्, प्रदेश कानुन आएपछि हामीले सोही अनुसार गरेका छौं। दमकका वडाअध्यक्षले मासिक १५ हजार तलब र सञ्चारलगायत सुविधाका लागि थप पाँच हजार लिए। चाडपर्व खर्च १५ हजार दिइयो। कार्यपालिका सदस्यले मासिक १० हजार र सञ्चारलगायत सुविधामा पाँच हजार प्राप्त गरे। उनले पनि चाडपर्व खर्च वार्षिक १० हजार बुझे। परिषद् सदस्यले भने सबै तलबभत्तामा पाँच हजार रूपैयाँ प्राप्त गर्दै आएका थिए। नगरपालिकाका प्रशासकीय अधिकृत गणेश तिम्सिनाले भने, अब भने हामी प्रदेश कानुनअनुसार नै चल्छौं। इटहरी उपमहानगरमा पनि कार्यपालिका बैठकले आफै तलब तोक्यो। प्रमुखलाई ४५, उपप्रमुखलाई ४०, वडाध्यक्षलाई २५ र मनोनित कार्यपालिका सदस्यले २० हजार पाउने निर्णय भयो। नौ महिना (चैतसम्म) तलब बुझेपछि वैशाखदेखि रोकियो। प्रदेश सभाले नै तोक्ने भएपछि रोकिएको थियो, इटहरी उपमहानगरकी उपमेयर लक्ष्मी गौतमले भनिन्, पछि हिसाब मिलान गरेर वैशाखदेखिको तलब एकमुष्ठ असारमा बाँडियो। नगरले आफै तोकेको तलब प्रदेशको गाउँ तथा नगरसभाका सदस्यहरूको सुविधासम्बन्धी ऐन, २०७५मा भन्दा बढी थियो। वडाध्यक्षबाहेक अरुको तलब तीनचार हजार रूपैयाँ बढी थियो, गौतमले भनिन्। ऐनले उपमहानगर प्रमुखले एउटा सवारी साधन र बैठकभत्तासहित मासिक ३६ हजार ५ सय मात्र पाउने व्यवस्था गर्यो। उपप्रमुखले एउटा साधनसहित ३१ हजार ६ सय पाउने तोकियो। इटहरीका पदाधिकारील्े लिइसकेको बढी रकम फिर्ता गरेका थिए। मेयर तथा उपमेयरले झण्डै दुई महिनाको तलब पहिल्यै बुझेकाले पछि लिन पाएनन्। तलब कम भएको गुनासो ओखलढुंगाका जनप्रतिनिधिले सुविधा कम भएको गुनासो गरेका छन्। काम धेरै तर सुविधा थोरै भएको उनीहरूको दाबी छ। सिद्धिचरण नगरपालिकामा प्रदेशले तोकेअनुसार सुविधा दिइएको नगरका लेखा अधिकृत विष्णुबहादुर भट्टराईले जानकारी दिए। तर उपप्रमुख इच्छाकुमारी गुरुङले पहाडी जिल्लामा आउजाउ गर्दा खर्च बढी हुने भएकाले सुविधा कम भएको गुनासो गरिन्। थोरै यातायात सुविधा पाइन्छ। कहिलेकाहीं पाएभन्दा तेब्बर खर्च हुन्छ, निकै कठिन छ, उनले भनिन्। गाडी नभएकाले उनले मासिक ६ हजार यातायात सुविधा पनि लिन्छिन्। नगरपालिकाले जनप्रतिनिधिको सुविधाका लागि वार्षिक ५६ लाख १० हजार खर्च गरेको अभिलेख छ। कार्यकारी जिम्मेवारी भएका वडा अध्यक्षले कर्मचारीभन्दा बढी काम गर्नु परेकाले कम्तीमा २५ हजार मासिक सुविधा दिनुपर्ने माग गरेका छन्। वडा नंं १० का वडा अध्यक्ष दामोदर धमलाले काम बिहानदेखि बेलुकासम्म हुने भएकाले कम्तीमा सुब्बा सरहको सुविधा हुनुपर्ने बताए। पाँचथरका प्रतिनिधिले पनि प्रदेश सरकारले तोकेको सुविधा र तलबले दैनिकी चलाउन गाह्रो परेको बताएका छन्। फालेलुङ गाँउपालिकाका अध्यक्ष सञ्चकुमार केरुङले प्रदेशले तोकेको सुविधाले आफूहरू मारमा पारेको जिकिर गरे। जनप्रतिनिधिको काम र व्यस्ततालाई ख्याल नगरी सुविधा तोकिएको छ, यस्तो व्यवस्थाले हामी उल्टै मारमा परेका छौं, उनले भने। अहिले सबैले प्रदेशले व्यवस्था गरेअनुसार तलबभत्ता लिएका छन्। ७ नम्बर वडाका अध्यक्ष शेरबहादुर केरुङले पनि गुनासो दोहोर्याए, चन्दा, विज्ञापन र अन्य सहयोग गर्दा जनप्रतिनिधिलाई आर्थिक भार थाम्न गारो भएको छ। धनकुटाको सहिदभूमि गाउँपालिकाका जनप्रतिनिधिले भने अहिलेसम्म प्रदेश सरकारले तोकेकै भुक्तानी पनि पाएका छैनन्। प्रदेश सरकारले अघिल्लो आर्थिक वर्षको सुविधा अहिले असारमा तोकेको हुनाले भुक्तानी दिन नसकिएको प्रमुख प्रशासकीय अधिकृत सुवर्ण घिमिरेले बताए। घिमिरेले भने, अघिल्लो वर्षको सुविधा चालु वर्षको भुक्तानी दायित्व सारिएको छ। प्रदेश सरकारले निर्णयअनुसार यस वर्ष एकमुष्ठ दिइन्छ। इलामको देउमाई नगरपालिकाका मेयर सूर्य पोखरेलको पनि प्रदेशबाट तोकिएको सुविधाले खर्च नै नपुग्ने भनाइ छ। आवासको व्यवस्था नभएकाले कानुन नै संशोधन गर्नुपर्ने उनको माग छ। ताप्लेजुङ आठराई त्रिवेणी गाउँपालिकाका अध्यक्ष विश्वनाथ सिटौला कम सुविधाले वडाध्यक्षहरू मारमा परेको बताउँछन्। स्थानीय सरकारमा बढी कामको भार वडाध्यक्षलाई छ, उनले भने, उनीहरूको तलब अपुग हो। आठराईमा गत वर्ष मात्रै २१ लाख ९६ हजार तलबमा खर्च भएको छ। मोबाइल खर्चमा मासिक ३७ हजार, खाजामा १४ हजार ४ सय, पुस्तक तथा पत्रपत्रिकामा ३० हजार, अनुगमनमा ३३ हजार ५ सय, पानी तथा बिजुलीमा ७ हजार ५ सय, सरसफाइ तथा मर्मतमा ४ हजार, अतिथि सत्कारमा ९ हजार र यातायातमा मासिक ५० हजार निकासा भएको लेखापाल दुर्गा थापाले बताए। खर्च धान्न विदेशबाट पैसा तेह्रथुमको म्याङलुङ नगरपालिका वडा नं १ का वडाध्यक्ष इन्द्रराज लिम्बूले घरखर्च नचलेपछि बेलायतमा बस्ने बाआमाबाट खर्च मगाउने गरेका छन्। श्रीमती, एक छोरा, भाइबुहारी र भतिज गरी ६ जनाको परिवारमा सबै बेरोजगार छन्। बुबा र आमाले प्रत्येक महिना पैसा पठाइदिनु हुन्छ, उनले भने, प्रदेश सरकारले तोकेको १६ हजारले पुग्दैन, आफन्त र सेवाग्राही आउँदा चियाखाजा खाँदैमा महिनामा २० हजार सकिन्छ। म्याङलुङ५ का अध्यक्ष होमबहादुर खड्काले पनि वडाध्यक्षको सुविधा निकै कम भएको दुखेसो पोखे। उनले भने मेरा छोराहरूले विदेशबाट पैसा नपठाइदिने हो भने घरखर्च नै ठप्प हुन्छ। नगरप्रमुख सञ्जयकुमार तुम्बाहाङफे पनि आफू तलबबाट नभई टेन्डर, ठेक्कापट्टा र कन्सलटेन्टमा भएको सेयरबाट टिकेको सुनाए। यस्तो छ व्यवस्था प्रदेश सरकारको कानुनमा स्थानीय पदाधिकारीको पारि श्रमिक तलबको रूपमा नतोकी बैठकभत्ता तथा अन्य ११ शीर्षकमा समेटिएको छ। महानगर प्रमुखले बढीमा तीनवटा नियमित बैठकको प्रतिबैठक ३ हजार, उप्रमुखले २ हजार ५ सय, वडाअध्यक्ष र कार्यपालिका सदस्यले २ हजार २ सय तथा वडासदस्यले २ हजार रूपैयाँ प्राप्त गर्नेछन्। यससँगै टेलिफोन, खाजाखर्च, पुस्तक, पत्रिपत्रिका, इन्टरनेट, अनुगमन भत्ता, खानेपानी, बिजुली महसुल, सरसफाइ, मर्मतसंभार, अतिथि सत्कारसहितका शीर्षक जोड्दा प्रमुखको पारि श्रमिक ४२ हजार पुग्छ। उपप्रमुखको ३५ हजार, वडाअध्यक्षको २९ हजार एकसय, कार्यपालिका सदस्यको १७ हजार एकसय र वडासदस्यको १२ हजार ५ सय हुनेछ। प्रमुख र उपप्रमुखबाहेकले सवारी साधनको खर्चसहित यति पारि श्रमिक पाउँछन्। उपमहानगरतर्फ प्रमुखको ३६ हजार ५ सय, उपप्रमुखको ३१ हजार ६ सय, वडाअध्यक्षको २५ हजार, कार्यपालिका सदस्यको १३ हजार ५ सय र वडासदस्यले ९ हजार प्राप्त गर्नेछन्। नगरपालिकाका प्रमुखले ३८ हजार ५ सय, उपप्रमुखले ३२ हजार ६ सय, वडाअध्यक्षले २० हजार, कार्यपालिका सदस्यले १२ हजार ५ सय र वडासदस्यले ७ हजार ५ सय पाउँछन्। गाउँपालिका अध्यक्षको मासिक तलब ३६ हजार ५ सय, उपप्रमुखको ३१ हजार ६ सय, वडाअध्यक्षको २५ हजार, कार्यपालिका सदस्यको १३ हजार ५ सय र वडासदस्यको ९ हजार रूपैयाँ तोकिएको छ। प्रमुख उपप्रमुखबाहेकलाई यातायात खर्चसहित पारि श्रमिक निर्धारण गरिएको छ। गाउँ, नगर, उपमहानगर र महानगर सभाका सदस्यले हरेक बैठक, स्वदेश भ्रमण र विदेश गरेबापत भ्रमणभत्ता प्राप्त गर्ने व्यवस्था छ। जिल्ला समन्वय समितिका प्रमुखले पारि श्रमिकबापत ३९ हजार, उपप्रमुखले ३२ हजार, सदस्यले १८ हजार ५ सय र सभाका सदस्यले ४ हजार ५ सय पाउँछन्। उनीहरूको पारि श्रमिक विभिन्न १० शीर्षकमा तोकिएको छ। जसमा सवारी साधन पनि समावेश छ। स्वदेश भ्रमण र विदेश भ्रमण भत्ताको पनि व्यवस्था छ। (कुमार लुइँटेल, तोयानाथ भट्टराई, हिमाल दाहाल, भीमकुमार बाँस्कोटा, हरिबहादुर लम्जेल, शिवप्रसाद ढुंगाना, लोकनाथ रिजाल, सीताराम गुरागाईं र टीआर लिम्बु)"
अनेरास्ववियुको नेतृत्वका लागि त्रिपक्षीय प्रतिस्पर्धा,"काठमाडौं : अनेरास्ववियु र अनेरास्ववियु (क्रान्तिकारी) बीच एकताको प्रक्रिया अगाडि बढ्दै गर्दा नेतृत्वका लागि त्रिपक्षीय प्रतिस्पर्धा हुने देखिएको छ। एकीकृत अखिलको अध्यक्षका लागि ऐन महर, रञ्जीत तामाङ र सुदेश पराजुली प्रतिस्पर्धामा उत्रिएका हुन्। प्रधानमन्त्री तथा नेकपाका अध्यक्ष केपी शर्मा ओलीको विश्वास महरमाथि छ। नेकपाका अर्का अध्यक्ष एवम् पूर्वप्रधानमन्त्री पुष्पकमल दाहाल प्रचण्ड तामाङलाई अगाडि बढाउन चाहन्छन् भने वरिष्ठ नेता माधवकुमार नेपाल पराजुलीको पक्षमा छन्। अर्का वरिष्ठ नेता झलनाथ खनालले समेत पराजुलीलाई नै रुचाएका छन्। महर अनेरास्ववियुको महासचिव हुन् भने तामाङ अखिल क्रान्तिकारीका अध्यक्ष हुन्। पराजुली भने अनेरास्ववियुको सचिव हुन्। अखिल एकीकरणका लागि नेकपा केन्द्रीय कमिटी सदस्य तथा पर्यटनमन्त्री रविन्द्र अधिकारी, अखिल अध्यक्ष नविना लामा, अखिल (क्रान्तिकारी) अध्यक्ष रञ्जित तामाङ र रमेश मल्ल सदस्य रहेको कार्यदल गठन भएको छ। कार्यदलले भदौ ५ गतेसम्म एकीकरण गरिसक्नुर्ने गरी समय पाएको छ। एकताको खाकासहित उपसमितिले भदौ २३ गते प्रतिवेदन बुझाइ सकेको छ। प्रतिवेदनमा संगठनको केन्द्रीय कमिटी बढीमा ४९९ सदस्यीय बनाउने र संयोजकसहित ९ सदस्यीय केन्द्रीय कार्यालय निर्माणको सिफारिस गरेको छ ।"
विप्लवका प्रवक्ता विश्वकर्मालार्इ उपस्थित गराउन ४८ घण्टे आदेश,"काठमाडौं : सर्वोच्च अदालतले नेत्रविक्रम चन्द नेतृत्वको नेपाल कम्युनिस्ट पार्टीका प्रवक्ता खड्गबहादुर विश्वकर्मासहित तीनजनालाई ४८ घण्टाभित्र उपस्थित गराउन गृह मन्त्रालयलाई आदेश दिएको छ। कायममुकायम प्रधानन्यायाधीश ओमप्रकाश मि श्रको एकल इजलासले सोमबार उक्त आदेश दिएको हो। प्रहरीले पक्राउ गरी गैरकानुनी थुनामा रहेको दाबीसहित आइतबार बन्दी प्रत्यक्षीकरण रिट दायर भएको थियो। थुनामा राखिएका विश्वकर्मा, कालिकोट कालिका गाउँपालिका६ का हरिचन्द्र आचार्य र कपिलवस्तु वाणगंगा नगरपालिका ४ का मनबहादुर श्रेष्ठका हकमा नरेन्द्रबहादुर विश्वकर्माले रिट दायर गरेका थिए। उनी प्रकाण्डका छोरा हुन्। प्रकाण्डसहित तीनैजनालाई हाजिर गराउन सुरक्षा निकायलाई बाटाको म्याद बाहेक ४८ घण्टाको समय दिएको जानकारी दिए। बन्दीसहित थुनाको कारणसमेत खुलाएर लिखित जवाफसमेत पेस गर्न आदेश भएको छ, कालाखेतीले अन्नपूर्णसँग भने। सर्वोच्चले गृहमन्त्री रामबहादुर थापा, प्रहरी प्रधान कार्यालय, काठमाडौं जिल्ला अदालत र महानगरीय प्रहरी परिसर टेकुका नाममा उक्त आदेश जारी गरेको छ। थुनामा राखिएका आचार्य उक्त पार्टीका कार्यकर्ता र श्रेष्ठ यातायात व्यवसायी रहेको रिटमा उल्लेख छ। यी बन्दीलाई काठमाडौं जिल्ला अदालतले आइतबार यी तीनजना बन्दीलाई थप तीन दिन थुनामा राख्न अनुमति दिएको थियो। चन्दा ऐन, २०३० अनुसार मुद्दा चलाउने तयारीका लागि विश्वकर्मालाई थुना अनुमति लिइएको हो।"
विप्लवको नेपाल बन्द : कहाँ के भयो ? (अपडेट),"काठमाडौँः आफ्ना प्रवक्ता पक्राउ परेको विरोधमा नेत्रविक्रम चन्द विप्लव नेतृत्वको नेपाल कम्युनिस्ट पार्टीले मंगलबार गरेको बन्दको प्रभाव ठाउँ ठाउँमा देखिएको छ। राजधानी काठमाडौँमा सवारी साधन आंशिकरुपमा घटे पनि सञ्चालन भइरहेका छन्। तर निजी तथा सरकारी विद्यालय बन्द भएका छन्। विप्लवले बन्द गरेको भन्दै स्कुल र कलेजहरुले आज पढाई नहुने सूचना दिइसकेका छन्। देशका विभिन्न ठाउँमा सार्वजनिक स्थानमा बम राखेको खबर आएको छ। लमजुङ लमजुङमा बन्दको प्रभाव परेको छ। बन्दका कारण यहाँ छोटो तथा लामो दूरीका सवारी साधन नचलेको अन्नपूर्ण सम्वाददाता नवीन कुइँकेलले जनाएका छन्। यहाँ बजार बसल पनि बन्द छन्। कपिलवस्तु अन्नपूर्ण सम्वाददाता दीपक आचार्यका अनुसार कपिलवस्तुका शिवराज नगरपालिका, विजयनगर गाउँपालिकामा बन्दको पूर्ण प्रभाव परे पनि अन्य ८ स्थानीय तहमा बन्दको आंशिक प्रभाव परेको छ। बन्दका कारण लामो तथा छोटो दूरीका सवारी, उद्योगभन्दा, शिक्षण संस्था, कलकारखाना चलेका छैनन्। बन्दकर्ता सडकमा नउत्रिए पनि बन्दका प्रभाव यहाँ देखिएको हो। बन्दको पूर्वसन्ध्यामा कपिलवस्तुको वाणगंगा ११ देउवापारमा सोमबार राती विष्फोट गराईएको इलाका प्रहरी कार्यालय पिपराले जनाएको छ। बम विष्फोट गराएको ठूलै आवाज सुनिए पनि कुनै क्षति नभएको प्रहरीको भनाई छ। जिल्लाका मुख्य बजार ४ नं जीतपुर, इमिलिया, गोरुसिंगे, चन्द्रौटा, बहादुरगञ्ज, महाराजगञ्ज, कृष्णनगर लगायतका स्थानमा बन्दको प्रभाव देखिएको छ। उद्यपि सुरक्षा व्यवस्था कडा पारिएको जिल्ला प्रहरी कार्यालय कपिलवस्तुले जनाएको छ। सिरहा नेपाल बन्दको प्रभाव सिरहामा परेको छैन। सिरहा सम्वाददाता सन्तोष यादवका अनुसार पूर्वपश्चिम राजमार्ग र अन्य सडकमा सवारी साधन अन्य दिनझैं आज पनि गुडिरहेका छन्। बजार र विद्यालय समेत खुलेका छन्। उद्योग कलकारखाना समेत संचालनमा रहेका छन्। सडकमा कतै बन्दकर्ता पनि देखिएका छैनन्। अन्य दिनको तुलनामा आज राजमार्ग क्षेत्रमा बढी सुरक्षाकर्मी परिचालन भएका छन्। ललितपुर अन्नपूर्ण सम्वाददाता नितु घलेका अनुसार ललितपुरका तीन ठाउँमा नक्कली बम राखिएको छ। लगनखेलको बटुकभैरव, रिङ रोडस्थित ताल्छिखेल र ग्वाकर्कोस्थित गुण सिनेमामा राखिएका शंकास्पद बस्तु बम नभएको महानगरीय प्रहरी परिसर जावलाखेलका डिएसपी नरेन्द्र चन्दले जानकारी दिए। तीनवटै ठाउँमा प्रेसर कुकर भेटिएको तर ती बम नभएर नागरिकलाई तर्साउने उद्देश्यले मात्र राखिएको डिएसपी चन्दको भनाई छ। यी तीनै ठाउँमा नेपाली सेनाको बम डिस्पोजल टोलीले नक्कली बम राखेको पत्तो लगाएको थियो। नवलपरासी पूर्वी नवलपरासीको गैंडाकोटमा दुईवटा ट्रकाम मंगलबार बिहानै आगजनी गरिएको छ। हाम्रा सहकर्मी हरि शर्माका अनुसार कपिलबस्तुको चनौटाबाट पराल बोकेर हेटौंडातर्फ जाने क्रममा भृकुटीचोकमा रोकिएका ना २ ख ८४८७ र ना २ ख २५४८ नम्बरका ट्रकमा आगजनी गरिएको इलाका प्रहरी कार्यालय गैंडाकोटले जनाएको छ। बाजुरा बाजुराको बडिमालिका नगरपालिकाको कार्यालय अगाडि प्लास्टिकको झोलामा शंकास्पद बस्तु फेला परेको छ। झोलामा बम भएको हुन सक्ने स्थानीयले बताएपछि त्यहाँ सुरक्षाकर्मीको टोली पुगिसकेको हाम्रा सहकर्मी रमित बिकले जनाएका छन्। भक्तपुर यहाँका सूर्यविनायक र लोकन्थलीमा मंगलबार बिहानै भेटिएको प्रेसर ककुर बम नेपाली सेनाको टोलीले निष्कृय पारेको छ। नेपाली सेनाको बम डिस्पोजल टोलीले दुवै ठाउँमा भेटिएको बम केहिबेर अघि निष्क्रिय पारेको हो। राससका अनुसार सूर्यविनायक नगरपालिका६ आदर्श बसपार्क नजिक र मध्यपुर थिमी नगरपालिका१ लोकन्थलीस्थित सडक छेउमा झोलामा राखेको अवस्थामा प्रेसर कुकर बम भेटिएको हो। दुवै ठाउँको बम नेपाली सेनाको डिस्पोजल टोलीले निष्क्रिय पारेको महानगरीय प्रहरी परिसर भक्तपुरका प्रहरी उपरीक्षक हिमालयकुमार श्रेष्ठले बताए। उनले शान्ति सुरक्षाका लागि प्रहरी गस्ती र सादा पोशाकमा प्रहरी खटाइएको बताए। नेत्रविक्रम चन्द ९विप्लव० नेतृत्वको नेपाल कम्युनिष्ट पार्टीले आज बन्दको आह्वान गरेको छ। बन्दसँगै सर्वसाधरणलाई आतंकित पार्न बम राखिएको हुनसक्ने प्रहरीले जनाएको छ। अर्घाखाँची विप्लवले गरेको नेपाल बन्दको कारण विहानैदेखि अर्घाखाँचीको जनजीवन प्रभावित बनेको छ। विहानैदेखि छोटो तथा लामो दुरीका सवारी साधन नचलेका हाम्रा सहकर्मी प्रेमनारायण आचार्यले जनाएका छन्। अर्घाखाँचीमा बजार, उद्योग धन्दा , तथा शिक्षण सस्था पुर्ण रुपमा ठप्प भएका छन्। बजारमा बन्दकर्ता नदेखिए पनि बन्दको प्रभाव पूर्णरुपमा परेको छ। विप्लवले आफ्ना प्रवक्ता प्रकाण्ड लगायतका नेताहरुलाई विनाकारण प्रकाउ गरेको भन्दै नेपाल बन्दको आब्हान गरेको हो। गुल्मी गुल्मी सदरमुकाम तम्घासमा विप्लवका कार्यकर्ताहरुले सोमबार राति मसाल जुलुस निकालेका थिए। सयौँ कार्यकर्ताहरुसहित निकालिएको मसाल जुलुसका क्रममा प्रहरीले धरपकड गरेन। विप्लवका कार्यकर्ताहरुले जिल्लाका धार्कोट गाउँपालिका, जैसीथोक गाउँपालिका, सत्यवती गाउँपालिका लगायतमा पनि मंगलबार राति मसाल जुलुस निकालेका थिए। विप्लवका कार्यकर्ता सक्रिय भएपछि त्यहाँ पनि बन्दको असर परेको छ।"
बजार बन्द गराउँदै हिँड्ने विप्लवका नगर इन्चार्ज पक्राउ,"धनगढी : नेत्रविक्रम चन्द विप्लव नेतृत्वको नेपाल कम्युनिस्ट पार्टीका घोडाघोडी नगरपालिका इन्चार्ज छविलाल ओली घर्तीलाई प्रहरीले पक्राउ गरेको छ। बजार बन्द गराउँदै हिँडिरहेको अवस्थामा उनलाई इलाका प्रहरी कार्यालय सुखडको टोलीले मंगलबार नियन्त्रणमा लिएको हो। पक्राउ परेका ओलीमाथि सार्वजनिक अपराध अन्तर्गत मुद्दा चल्छ, जिल्ला प्रहरी कार्यालय कैलालीका प्रमुख प्रहरी उपरीक्षक विनोद घिमिरेले जानकारी दिए। कैलालीमा नेकपाको बन्दको आंशिक प्रभाव परेको छ। छोटो दूरीका सवारीसाधन चले पनि लामो दूरीका सवारीसाधन र विद्यालय खुलेका छैनन्। विप्लवका प्रवक्ता विश्वकर्माको थुनामुक्तिका लागि रिट विप्लवका प्रवक्ता विश्वकर्मालार्इ उपस्थित गराउन ४८ घण्टे आदेश पेट्रोल बमदेखि नक्कली बम, विस्फोटदेखि आगजनीसम्म : विप्लव बन्दको आतंक (अपडेट) विप्लवको बन्द : बालुवा बोकेको ट्रक जलाइयो, अन्य दुईमा तोडफोड"
बिना भिसा नेपाल छिरेकी क्रोएसियाली महिला पक्राउ,"काठमाडौं : प्रवेशाज्ञा (भिसा) बिनै नेपाल छिरेकी एक क्रोएसियाली महिला पक्राउ परेकी छन्। भारतबाट स्थलमार्ग हुँदै नेपाल छिरेकी ती महिला भारतको मुम्बाइ जान लाग्दा सोमबार त्रिभुवन अन्तर्राष्ट्रिय विमानस्थलबाट पक्राउ परेकी हुन्। बिना भिसा नेपाल प्रवेश गरेको पाइएपछि त्रिवि अध्यागमनका कर्मचारीले क्रोएसियाली महिला मिराला बारर्डीयालाई विमानस्थलबाट पक्राउ गरेको हो। उनले क्रोएसियाको २७४०४४८२८ नम्बरको राहदानीमा यात्रा गरेकी थिइन्। त्रिवि अध्यागमन कार्यालयले उनको राहदानी परीक्षण गर्दा भिसा र आगमन छापसमेत नभएको भन्दै मुम्बाइ जान रोक लगाएको थियो। पक्राउ लगत्तै त्रिवि अध्यागन कार्यालयले प्रहरीको रोहवरमा अध्यागमन विभाग पठएको छ। भारतीयसँग विवाह गरेकी उनी श्रीमान्सँग नेपाल आएकी हुन्। ती क्रोएसियाली युवती नाका छली गरी नेपाल प्रवेश गरेको पाइएको छ। भारतीय नागरिकलाई नेपाल प्रवेश गर्दा राहदानी अनिवार्य नभएपछि अन्य मुलुकका नागरिकले भने नेपालको प्रवेशाज्ञा अनिवार्य रूपमा लिनु पर्छ। स्थलमार्गबाट नेपाल आएका उनीहरू खुला सीमाको फाइदा उठाउँदै नाका छली गरी नेपाल आएको अध्यागमनका कर्मचारीले बताए। क्रोएसियाली राहदानीमा नेपाल छिरे पनि उनीसँग न नेपालको भिसाछ न भारतबाट नेपाल प्रस्थान गरेको प्रमाण नै। विमानस्थल प्रहरी स्रोतका अनुसार, त्रिवि अध्यागमन कार्यालयले विभागलाई लेखेको पत्रमा गैरकानुनी ढंगले नेपाल छिरेकी बारर्डीयासँग नेपालको भिसार भारत छाड्दाको डिपार्चर छापसमेत नभएकाले आवश्यक कारवाही गर्न विभाग पठाएको उल्लेख छ।"
विप्लवको नेपाल बन्द : कालिकोटमा बम विस्फोट,"कालिकोट : कालिकोटमा नेत्रविक्रम चन्द विप्लव नेतृत्वको नेपाल कम्युनिस्ट पार्टीले आह्वान गरेको नेपाल बन्दको प्रभाव परेको छ । पार्टी प्रवक्ता प्रकाण्ड पक्राउ परेको विरोधमा आह्वान गरेको नेपाल बन्दको प्रभाव कालिकोटमा परेको हो । कालिकोट प्रकाण्डको गृहजिल्ला हो कर्णाली राजमार्गको कालिकोट खण्डको कालेखोलामा नेकपाका कार्यकर्ताले प्रेसर कुकर बम बिस्फोट गराएका छन् । जिल्ला प्रहरी कार्यालय कालिकोटका प्रमुख डीएसपी विनोद शर्माका अनुसार कर्णाली राजमार्गको कालेखोलामा नेकपाका कार्यकर्ताले प्रेसर कुकर बम विस्फोट गराएका हुन् । प्रहरीले विस्फोटमा संलग्न जिल्लाको शान्नित्रिवेणी गाउँपालिका मुम्राका २३ वर्षीय कासी दर्जीलाई पक्राउ गरेको छ । डीएसपी शर्माका अनुसार सादा पोषकका प्रहरीले दर्जीलाई पक्राउ गरेका हुन् । जिल्ला प्रहरी कार्यालयका अनुसार नेकपाको नेपाल बन्द गाउँ केन्द्रित बनेको छ। जिल्ला सदरमुकाम मान्ममा सबै सरकारी कार्यालय, शैक्षिक संस्थाह संचालन भएपनि गाउँका सबै शैक्षिक संस्था बन्द छन् ।"
सरकारको ५ महिने उपलब्धि : सिन्डिकेटदेखि सुन तस्कर कारबाहीसम्म,"काठमाडौं : केपी ओली नेतृत्वको सरकारले आफूले पाँच महिनाको अवधिमा सिन्डिकेट अन्त्यदेखि सुन तस्करीलाई कारबाहीसम्मका उपलब्धि सार्वजनिक गरेको छ। दुईतिहाइ बहुमतको सरकारले सोचेअनुरूप काम गर्न नसकेको भन्दै आलोचना भइरहेका बेला सरकारले गरेका कामको पाँचमहिने उपलब्धि सोमबार सार्वजनिक गरेको हो। यातायात सिन्डिकेट अन्त्य, तस्करमाथि कारबाही र प्रभावकारी नियन्त्रण, विकास निर्माणको ढिलासुस्ती हटाउने कदम, औचित्यहीन भ्रमणमा नियन्त्रण, सार्वजनिक खर्चमा मितव्ययिता गरेको सरकारको भनाइ छ। यसैगरी, खरिद अनियमितता रोक्न एकीकृत सूचना प्रणाली, सामाजिक सुरक्षा भत्ता वितरणमा पारदर्शिता, राजदूत नियुक्तिमा मापदण्ड निर्धारण, कन्सुलर प्रमाणीकरण आधा घण्टामै, सुरक्षाकर्मीको दुरुपयोगको अन्त्य, राजमार्ग र सडक सुरक्षा प्रबन्ध, अध्यागमन व्यवस्थापनमा टोकन प्रणाली र पेट्रोलियम पदार्थ चुहावट रोक्न लकिङ प्रणालीजस्ता १५ महत्वपूर्ण काम गरेको उसको भनाइ छ। प्रधानमन्त्री कार्यालयले सार्वजनिक गरेको प्रतिवेदनमा सुशासनका लागि मानक थालनी गरिएको उल्लेख छ। सरकारले यातायात क्षेत्रमा रहेको सिन्डिकेट अन्त्य गरी देशभर एकैसाथ रुट परमिट खुला गरेको बताएको छ। तर सरकारले गरेको यो दाबी पूर्ण रूपमा लागू हुन नसकेको विपक्षीको आरोप छ। सुन तस्करमाथि थालिएको कारबाहीबाट संगठित अपराधको सञ्जाल भत्काउने काम पनि सरकारले गरेको छ। तर विपक्षी दलले भने सरकारले यस काण्डका ठूला माछा समात्न नसकेको आरोप लगाएका छन्। विकास निर्माणका काममा भएको ढिलासुस्ती हटाउन कडा कदम चालिएको छ। औचित्यहीन खर्च र अनावश्यक विदेश भ्रमण रोकिएका छन्। कार्यालय सञ्चालन र साधारण खर्च कम गर्दै पुँजीगत खर्च वृद्धि गर्ने उद्देश्यअनुरूप तयार पारिएको सार्वजनिक खर्चमा मितव्ययिता र प्रभावकारिता कायम गर्ने नीतिगत मार्गदर्शन, २०७५ कार्यान्वयनमा ल्याइएको छ। सार्वजनिक खरिदमा हुने अनियमिततालाई रोक्न र आर्थिक पारदर्शिता कायम गर्न सिंगल पोर्टलमा आधारित एकीकृत सूचना प्रणाली (ईजीपी) लागू गरिएको छ। सामाजिक सुरक्षा भत्ता वितरण प्रणालीलाई व्यवस्थित बनाउन विद्युतीय प्रणालीबाट सामाजिक सुरक्षा भत्ता भुक्तानी रणनीति, २०७४ स्वीकृत गरिएको छ। यो प्रणाली हाल कतिपय जिल्लाको वडा तहसम्मै लागू भएको छ। परराष्ट्र मन्त्रालयमा आधा घण्टाभित्रै कन्सुलर प्रमाणीकरण गर्ने पद्धति सुरु गरिएको छ। यसबाट छरितो रूपमा सरकारी दस्तावेजको आधिकारिता प्रमाणित गरिने हुँदा उपभोक्तालाई सहज भएको छ। राजदूत नियुक्ति मापदण्ड तर्जुमा गरी राजदूत नियुक्तिमा उठ्ने गरेको योग्यतासम्बन्धी प्रश्नको नीतिगत सम्बोधन भएको छ। घरेलु कामदारका रूपमा दुरुपयोग गरिएका १ सय ५१ सुरक्षाकर्मीलाई नियमित सुरक्षा कार्यमा फर्काइएको छ। सरकारले पाँचमहिने उपलब्धि सार्वजनिक गर्नु स्वाभाविक भएको कांग्रेसका प्रवक्ता विश्वप्रकाश शर्माले बताए। सरकारको पाँच महिने कामलाई अर्धवार्षिक परीक्षाको संज्ञा दिँदै यो अवधिलाई बहुमतको सरकारले उर्वर ढंगले सदुपयोग गर्न नसकेको उनको दाबी छ। ओली सरकार उमंगले नाच्ने बेला भएको छैन, बरु सरकार चुकेको विषयमा गम्भीर ढंगले चिन्तन र आत्मसमीक्षा गर्नुपर्ने भएको छ, उनले भने, सिन्डिकेट पनि अधुरै रह्यो, होहल्ला मात्र बढी भयो। समृद्धिको मानक भनिएको रेलको सर्भे, डीपीआर न लगानी कसले गर्ने भन्ने विषय नै स्पष्ट छैन। ३३ किलो सुन तस्करीमा सरकारकै एक मन्त्रीले ठूला माछा फेला पार्न बाँकी छन् भने पनि अझैसम्म नागरिकले देख्न नपाएको प्रवक्ता शर्माको भनाइ छ। राप्रपाका महामन्त्री राजेन्द्र लिङ्देनले पनि सरकारले पाँचमहिने अवधिमा आहा भन्ने कुनै काम नगरेको टिप्पणी गरे।"
विपक्षी सांसदले गरे करवृद्धि खारेजीको माग,"काठमाडौं : प्रतिनिधि सभामा सत्ता र प्रतिपक्षी दलका सांसदहरूले केन्द्र तथा स्थानीय सरकारले जनतालाई मर्का पर्ने गरी करवृद्धिको निर्णय गरेको भन्दै करकै कारण संघीयता खतरामा पर्न सक्नेतर्फ सचेत गराएका छन्। दोहोरोतेहोरो कर लिने कार्य तत्काल अन्त्य गरी जनतालाई करको बोझबाट मुक्त गर्नुपर्छ, प्रतिनिधिसभाको सोमबारको बैठकमा विशेष समय लिएर बोल्ने सत्ता तथा प्रतिपक्षका सांसदहरूले सरकारलाई सचेत गराउँदै भने। उनीहरूले मुलुकमा करविरुद्धको आन्दोलन प्रारम्भ भइसकेको जनाउँदै सरकारलाई भनेका छन्, आन्दोलनले संघीयता मात्रै एक्लै घायल हुँदैन। यसले धेरै चीजलाई घाइते बनाउँदै नष्ट हुने चरणमा पुर्याउँछ। सरकारले तत्काल सर्वदलीय बैठकबाट वा संसद्बाट समिति गठन गरी कर आतंक अन्त्य गर्नुपर्नेमा सांसदहरूले जोड दिएका छन्। सत्तारुढ दल नेकपाका सांसद हृदयेश त्रिपाठीले कर वृद्धिका कारण संघीय व्यवस्था बदनाम हुनेमात्र नभइ अरु धेरै चीज नष्ट हुन सक्नेतर्फ सरकारलाई सचेत गराए। सांसद त्रिपाठीले भने, करविरुद्धको आन्दोलनले संघीय व्यवस्थामात्र नभई अरु धेरै चिज लैजाने खतरा हुन्छ त्यसैले बेलैमा ध्यान पुर्याउनु पर्छ। संसदले यसको निरुपण गर्नुपर्छ। स्याङ्जामा ज्योतिषलाई पनि कर तिराइएको छ। परेवा, कुखुरा, साइकल जे देख्यो त्यसमै कर लगाउने काम गरिएको छ, उनको आक्रोश थियो। कांग्रेस सांसद डिला संग्रौलाले जन्मदर्ता र मृत्युदर्ताको सिफारिस गर्दा एक हजार लिनु न्यायोचित नभएको बताइन्। जन्मदर्ता र मृत्युदर्ताका लागि सिफारिस गर्दा १ हजार लिने गरिएको छ। जनताले महंगो कर तिर्न मत हालेका होइनन्, संग्रौलाले भनिन्। राप्रपाका सांसद राजेन्द्र लिङदेनले सरकारले इन्टरनेट सेवामा लाग्ने कर फिर्ता लिएको घोषणा गरे पनि मोवाइल डाटा प्याकमा ३० प्रतिशतसम्म कर वृद्धि कायमै रहेको बताए। राजपाका सांसद महेन्द्रराय यादवले कर प्रणालीका नाममा संघीयता खतम गर्ने सरकारको षड्यन्त्रलाई जनताको आन्दोलनले चिर्ने चुनौती दिए। जनतबाट अनावश्यक रूपमा कर लिएर सरकार कहाँ जान खोजेको छ, यादवले आक्रोस पोखे। सांसद सञ्जय गौतमले दोहोरो करमा मुलुक चलाउने नीतिले साम्यवादमा पुग्न नसकिने औंल्याए।"
गाउँपालिका बन्द गरी जनप्रतिनिधि र कर्मचारी ५ दिने भ्रमणमा,"वीरगन्ज : पर्साको जिराभवानी गाउँपालिकाका अध्यक्ष, उपाध्यक्षसहित कर्मचारी कार्यालय बन्द गरी जिल्लाबाहिर गएका छन् । सेवाग्राही भने कार्यालय बन्द देखेपछि निराश भएर फर्किने गरेको स्थानीयको भनाइ छ । अध्यक्ष रामप्रति महतो थारू, उपाध्यक्ष उषा चौधरी, पाँचै वडाका वडासदस्य र १५ कर्मचारी गरी ४० जनाको टोली अवलोकन भ्रमणमा गएपछि शुक्रबारदेखि गाउँपालिका कार्यालय बन्द छ । गाउँपालिका कार्यालयमा १८ जना कर्मचारी कार्यरत छन् । तीमध्ये इन्जिनियर, सूचनाप्रविधि अधिकारी, स्वास्थ्य संयोजक, सहसंयोजक, पशु चिकित्सक, नायबसुब्बा, लेखापाल, सबइन्जिनियर, सामाजिक परिचालक, खरिदार, शिक्षा संयोजक, कृषि प्राविधिक गरी १५ कर्मचारी लिएर अध्यक्ष थारू चितवन, पोखरा र लुम्बिनीका लागि पाँच दिनको भ्रमणमा गएका हुन् । भ्रमणमा नगएका प्रमुख प्रशासकीय अधिकृत अमित गिरी तथा कार्यालय सहायकद्वय मनोजकुमार दास र नागेन्द्र महतो पनि शुक्रबारदेखि कार्यालयमा आएका छैनन् । गाउँपालिका कार्यालयले उपलब्ध गराएको प्रमुख प्रशासकीय अधिकृत गिरीको मोबाइल फोन पनि शुक्रबारदेखि अफ छ । भ्रमणको खर्च ६ लाख रुपैयाँ पनि गाउँपालिकाकै बजेटबाट निकासा गरिएको जनाइएको छ । गाउँपालिका कार्यालय शुक्रबारदेखि बन्द हुँदा सेवाग्राही काम नगराई फर्किन बाध्य भएका छन् । सेवाग्राही निराश भई फर्किन बाध्य हुने गरेको गाउँपालिका कार्यालय अगाडि घर भएका ओमप्रकाश चौधरीले बताए । अध्यक्ष, उपाध्यक्षसहित सबै कर्मचारी भ्रमणमा गएकाले शुक्रबारदेखि कार्यालय बन्द छ, उनले भने, हरेक दिन १५२० जना मान्छे विभिन्न काम लिएर कार्यालयमा आउँछन् तर कार्यालय बन्द देखेपछि निराश भएर फर्किन्छन् । जनप्रतिनिधिबाटै जनताले सास्ती पाइरहेको जिराभवानी गाउँपालिका२ का रामेश्वर साहले बताए । भने, जनताले तिरेको करबाट भ्रमणमा गएर मोजमस्ती गर्नु जनविरोधी काम हो । वडा नम्बर १ का अध्यक्ष शेख नुमान आजमले पनि गाउँपालिका कार्यालय नै बन्द गरी जिल्लाबाहिर जानु गलत भएको बताए । मलाई पनि भ्रमणमा जान भनेका थिए तर वडा कार्यालयमा कामको चाप भएकाले म गइनँ, उनले भने, तर, वडासदस्य सबै जना भ्रमणमा गएका छन् । अध्यक्ष थारूले अवलोकन भ्रमणका लागि जिल्लाबाहिर आएकाले कार्यालय बन्द रहेको स्वीकार गरे । हामी सबै भ्रमणमा आएका छौं, त्यसैले कार्यालय बन्द भएको हो, उनले भने, एकदुई दिनमा फर्किएपछि कार्यालय खुल्छ । भ्रमण शीर्षक र रकमबारे जिज्ञासा राख्दा उनले भने, यो कुरा मलाई थाहा छैन । प्रमुख प्रशासकीय अधिकृतलाई सोध्नुस्, उनले नै भ्रमणको प्रबन्ध मिलाएर हामीलाई पठाएका हुन् ।"
पत्रकार महासंघ झापामा बम विष्फोट,"बिर्तामोड : झापाको दुई छुट्टाछुट्टै स्थानमा मंगलबार बम विष्फोट भएको छ। झापाको गौरादह नगरपालिका७ को वडा कार्यालय र बिर्तामोडस्थित नेपाल पत्रकार महासंघ झापा शाखाको कार्यालय नजिक बम विष्फोट भएको हो। विप्लव समूहको नेकपाका कार्यकर्ताले गौरादहको ग्वालडुब्बा बजार पूर्वतर्फ रहेको वडा कार्यालय र पत्रकार महासंघको कार्यालय भवन नजिकै बम विष्फोट गराएको प्रहरी बताएको छ। वडाध्यक्ष बलराम खरेलले बम बिष्फोटबाट कार्यालयको झ्यालको सिसा फुटेको छ भने पर्खालमा सामान्य क्षति भएको बताए। घटनामा संलग्न व्यक्तिको खोजी भइरहेको प्रहरी चौकी ग्वाल्डुब्बाका प्रहरी सहायक निरीक्षक नीलकुमार श्रेष्ठले बताए। प्रहरी चौकी ग्वालडुब्बा वडा कार्यालयदेखि पाँच सय मिटर टाढा रहेको छ। यसैगरी विप्लवका कार्यकर्ताले बिर्तामोड बसपार्कमा रहेको नेपाल पत्रकार महासंघको कार्यालय भवनभन्दा उत्तरको सडक किनारको झाडीमा सुतली बम बिस्फोट गराएका छन्। विप्लवका दुईजना कार्यकर्ताले मंगलबार बिहान ६ बजे बम राखेर हिँडेको केही क्षणमै विस्फोट भएको स्थानीयले बताएका छन्। राजमार्गमा प्रहरीको गस्ती कडा पारिएपछि भित्रि इलाकामा विस्फोट गराएको हुनसक्ने प्रहरीको अनुमान छ। यसैबिच दमकबाट सोमबार नेत्रविक्रम चन्द (विप्लवं) नेतृत्वको नेपाल कम्युनिष्ट पार्टीका दुई कार्यकर्ता पक्राउ परेका छन्। पर्चा बाँड्दै गरेको अवस्थामा प्रहरीले ताप्लेजुङका २५ वर्षीय असल लिम्बू र २६ वर्षीय राजु दासलाई पक्राउ गरेको प्रहरी उपरीक्षक भीमप्रसाद ढकालले जानकारी दिए। विप्लवको बन्द : बालुवा बोकेको ट्रक जलाइयो, अन्य दुईमा तोडफोड बन्दको डोटीमा आंशिक प्रभाव बजार बन्द गराउँदै हिँड्ने विप्लवका नगर इन्चार्ज पक्राउ"
करमा करकाप,"काठमाडौ : देशभरका स्थानीय तहले मनपरी कर उठाउन र बढाउन थालेका छन् । यसको व्यापक विरोध सुरु भएको छ । संघीय मामिला तथा सामान्य प्रशासन मन्त्रालय स्वयं यसमा चिन्तित देखिन्छ । जथाभावी कर लिएको नागरिकवाट अत्यधिक गुनासा आएका छन् । सबै स्थानीय तहलाई औचित्यका आधारमा मात्र कर लगाउन ध्यानाकृष्ट गराउँदै पत्राचार गरिएको छ, मन्त्रालयका सचिव दिनेश कुमार थपलियाले अन्नपूर्णसँग भने, जे जति कर लगाउने हो, जनता र सरोकारवालासँग छलफल गरेर मात्र तय गर्नुपर्छ । संघीयताको मर्म यही हो । उनका अनुसार कतिपय स्थानीय तहले संविधान विपरित निर्माण सामाग्री, प्रदूषण, निकासी, पर्यटक लगायत कर लिइरहेको छ । त्यस्तो लिन नपाउने उनले बताए । संविधानमा कर उठाउन अधिकार दिइएको तर दायरा नतोकिएकाले समस्या आएको उनको ठम्याइ छ । मन्त्रालयका अनुसार २ सय ७६ नगरमध्ये आधाभन्दा वढिमा यस्तो समस्या देखिएको छ । कतिपय जिल्लामा कर वढाएको विरोधमा आन्दोलन हुन थालेका छन् । संविधानले स्थानीय तहलाई सम्पति कर, घर वहाल कर, घर जग्गा रजिष्ट्रेशन शुल्क, सवारी साधन कर, सेवा शुल्क दस्तुर, पर्यटन शुल्क, विज्ञापन कर, व्यवसाय कर, भुमिकर, दण्ड जरिवाना, मनोरञ्जन कर, मालपोत संकलन लगायत उठाउन अधिकार दिएको छ । तर औचित्यसहित र नागरिकको हीतलाई ध्यानमा राखेर मात्र निर्धारण गर्नुपर्ने यसको मर्म हो । संविधानले कर उठाउन दिएको त छ । तर, आफूखुसी होइन । दिनेशकुमार थपलिया, सचिव पुर्व अर्थ सचिव शान्तराज सुवेदीले स्थानीय तहहरुले हतार गरेर चर्को रुपमा जनतालाई मार पार्ने गरि कर लगाउन नहुने वताए । नत्र शुरुमै संघीयताप्रति सर्वसाधारणमा वितृष्णा पैदा हुन सक्छ, उनले भने, त्यसैले कर विवेकपुर्ण किसिमले लगाउनुपर्छ । काठमाडौ महानगर ४ स्थित धुम्वाराही क्षेत्रको सहायक पीच सडकमा पर्ने जग्गाको मूल्याङ्कन प्रतिआना ७ लाख थियो । महानगरले २८ लाख पुर्यायो । जथाभावी कर बढाउनु राज्यको लोककल्याणकारी सिद्धान्तविपरीत हो, धुम्वाराहीका हरिशरण शर्माले भने । मन्त्रालयका स्थानीय स्रोत परिचालन शाखा प्रमुख विष्णुदत्त गौतमले जनताको क्षमताका आधारमा कर निर्धारण गर्नुपर्ने बताए । तर, आफुखुशी गरिएकाले समस्या उत्पन्न भएको उनको धारणा छ । उनका अनुसार २ सय ९३ नगरपालिकामध्ये सय वटामा यसअघि नै सम्पति कर लागु गरिएको थियो । बाकी १ सय ९३ मध्ये अधिकांशले मनपरी वृद्धि गरिरहेका हुन् । केहीले सतप्रतिशतसम्म वृद्धि गरेको मन्त्रालयले जनाएको छ ।"

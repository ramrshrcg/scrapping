शीर्षक,विवरण
सार्वजनिक यातायातका सास्ती,"सार्वजनिक यातायात क्षेत्र सर्वसाधारणले भोग्ने कष्टस्थल बनेको छ। दशकौंदेखिका समस्या जस्ताका तस्तै छन्। सरकारसँग महत्त्वाकांक्षी योजनाको चाङ छ। सर्वसाधारण नागरिकसँग दिनहुँ सार्वजनिक यातायातमा भोग्नुपर्ने सास्ती घटेको छैन। यातायात व्यवस्था विभागले जारी गरेको यातायात व्यवस्थापन कार्यविधि निर्देशिकामा भनिएको छ माइक्रो बसको सिटिङ क्यापासिटी चालकसहित १४ जना हुनुपर्छ। मिनीबसको सिटिङ क्यापासिटी चालकसहित १५ देखि २५ जनासम्म हुनुपर्छ। निर्देशिकाको अनुसूची २१ को बुँदा नम्बर १५ मा भनिएको छ यात्रुको मनोरञ्जनका लागि म्युजिक सिस्टम तथा पत्रपत्रिकाको व्यवस्था हुनुपर्नेछ। तर निर्देशिकाअनुसार सडकमा कुनै पनि सवारी साधन भेटिन्न। तर पनि न अनुगमन छ, न निगमन। निर्देशिका पालना गर्ने हो भने बस्न सुबिस्ताका सिट हुनुपर्छ। तर प्रायः माइक्रोका सिटहरू भत्काएर साँघुरो बनाइएको छ। बसका झ्यालहरू राम्रा छैनन्। कुनै सिट भत्किएका हुन्छन्। कुनैका सिसा फुटेका हुन्छन्। बिहानबेलुकी कार्यालय समयमा ठूलो सास्ती भोग्नुपर्छ। गाडीभित्र उभिएर बस्ने ठाउँसमेत हुँदैन। टाउको ठोकिने होचा माइक्रोहरूमा क्षमताभन्दा बढी यात्रु राखिन्छ। उपत्यकामा आवागमन सहज बनाउन ठूला गाडीहरू भित्रिए। साझा, महानगर, मयुर यातायातजस्ता ठूला बस उपत्यकाका चोकचोकमा पुग्छन्। ती बसले सुरुमा यात्रुको मनोरञ्जनका लागि टेलिभिजन, वाइफाई र चोकको नाम अटोमेटिक उच्चारण गर्ने मेसिन जडान गरे। नयाँमा सिस्टमले काम गर्यो। तर समय बित्दै जाँदा कुनै पनि उपकरणले काम नगर्ने भए। सर्वसाधारणले भोग्नुपर्ने सास्ती फेरि उस्तै भयो। सार्वजनिक यातायातबाट सबैभन्दा पीडित भएका छन्, महिला, वृद्धवृद्धा, बालबालिका र अपांगता भएका व्यक्ति। आरक्षण सिट छुट्ट्याइए पनि उनीहरूले बस्न पाउँदैनन्। वृद्धवृद्धा र अपांगता भएका व्यक्तिका लागि तोकिएको स्थानमा बस रोक्दैनन्। भीडभाडको मौका छोपी महिलामाथि दुव्र्यवहार गर्न खोज्ने, जबर्जस्ती धकेल्ने, सरसामान चोर्ने, पाकेट मार्नेजस्ता गतिविधि यत्रतत्र पाइन्छ। दुई साताअघि राजधानीको एक सार्वजनिक यातायातमा यौनजन्य दुव्र्यवहार गरेको घटनाको सर्वत्र निन्दा भयो। त्यसका दोषीलाई अझै प्रहरीले कानुनको दायरामा ल्याउन सकेको छैन। ट्राफिक व्यवस्थापन अझै फितलो छ। यातायात व्यवस्था विभाग निर्देशिका र मापदण्ड मात्रै तोक्दै कार्यालयमा बसेको छ। यातायात व्यवसायी यात्रुलाई निर्जीव वस्तु जसरी गाडी कोच्छन्। चालक, सहचालकको व्यवहार उस्तै छुद्र र अशिष्ट छ। बिहान यात्रामा सिट नपाइन्जेल यात्रु मुर्मुरिन्छन्। दिनभर आफ्नै काममा व्यस्त हुन्छन्। बेलुकी घर फर्किने बेला फेरि सार्वजनिक यातायातको दुर्दशादेखि रुष्ट हुन्छन्। बेलुकी घर पुगेपछि फेरि बिर्सन्छन्। अस्तव्यस्तविरुद्ध कोहीकसैले आवाज उठाउँदैनन्। कुनै राजनीतिक पार्टी र एनजीओआईएनजीओले घोषणापत्रमा उल्लेख गर्ने, प्लेकार्ड बोकेर विरोध जनाउने वा विज्ञप्ति निकाल्नेसम्मको योग्य विषय ठान्दैनन्। यस्तो लाग्छ यो कुनै सुधारिने विषय नै होइन। यसैमा अभ्यस्त हुनु नै एकमात्र विकल्प हो, तर सर्वसाधारणले दिनहुँ कष्ट भोगिरहेका छन्। तर यो उन्मुक्तिको विषय होइन। यातायात व्यवस्था विभागले जारी गरेको निर्देशिका कडाइपूर्वक लागू गरे मात्रै पनि सर्वसाधारणले धेरै राहत पाउने निश्चित छ। २० वर्ष पुराना गाडीलाई व्यवहारतः लागू गर्नुपर्छ। कुन गाडी कुन रुटमा कतिबेलासम्म चल्छ भन्ने सूचना सर्वसाधारणले थाहा पाउने गरी बस स्टपहरूमा टाँस्नुपर्छ। ट्राफिक प्रहरीले नियम मिच्ने सवारीलाई जरिवाना मात्रै होइन, अशिष्ट र अभद्र व्यवहार देखाउने चालक, सहचालकलाई पनि उचित जरिवाना दिने व्यवस्था गर्नुपर्छ। अनि मात्रै कानुनी राज्यको अनुभूति सर्वसाधारणले गर्नेछन्। सार्वजनिक यातायात प्रयोग गर्ने नागरिक समुदायलाई दोस्रो दर्जाका ठानी वास्तै नगर्ने हो भने यो बेथिति झन् बढ्नेछ। राज्यको ध्यान जाओस्।"
प्रदेश ५ गाडी खरिद प्रकरण : छानबिनमा तानिएका व्यक्ति नै बैठकमा,"बुटवल : पाँच नम्बर प्रदेशमा गाडी खरिदमा भएको अनियमितता आशंकामा छानबिन गरिरहेको सार्वजनिक लेखा समितिले ठोस प्रतिवेदन तयारमा विलम्ब गरेको छ । उपसमितिले दिएको प्रतिवेदनमा कतिपय विषयहरु छानबिन हुन बाँकी रहेपछि मूल समितिमै छलफल शुरु भएको हो । बुधबार बसेको सार्वजनिक लेखा समितिको बैठकले गाडी खरिदकर्ता र विक्रेताको बयान लिनेबारे छलफल गरेको छ । प्रतिवेदनमाथि मूल समितिमै छलफल गरी प्रतिवेदन तयार गरिने सभापति डिल्ली चौधरीले बताए । उपसमितिको प्रतिवेदनमा अझै केही कुराहरु अनुसन्धान गर्न बाकी देखिएका छन्, अव मुल समितिले नै बयान लिने र प्रतिवेदनलाई अन्तिम टुंगो लगाउने काम गर्छ, उनले भने, बुधबार करिव तीन घण्टा बसेको समितिको बैठकले कुनै ठोस निर्णय लिन सकेन । समितिले प्रदेश सभा र मन्त्रालयपिच्छे एउटै गाडीको मूल्य फरक हुनुको कारणमाथि अनुसन्धान गर्ने सभापति चौधरीले बताए । प्रदेशका मन्त्रालय र प्रदेशसभाले खरिद गरेका गाडीमा करिव एक लाखको अन्तर रहेको छ । उपभोक्ता मुल्य ६५ लाख ५५ हजार रहेको छ । प्रदेश ५ मा गाडी किन्दा लाखौं घोटाला, लेखाले माग्यो कागजपत्र प्रदेश ५ मा गाडी खरिद प्रकरण : उपसमितिले बुझायो अधुरो प्रतिवेदन टाटा स्ट्रोम गाडीको विशेषता निर्धारणमै चलखेल भएको आशंका गरिएको छ । प्रदेश सभाले बुटवलकै हेबी इक्युपमेन्ट कार्यालयलाई टाटा स्ट्रोमै विशेषता तोकेर स्पेशलाइसेजन निकाल्न पत्र काटेको भेटिएपछि अनियमितताको आशंका झन बढेको हो । प्रदेश सभाले ११ र मन्त्रालयहरुले चार वटा गाडी खरिद गरेका छन् । मन्त्रालयले करिव ७३ लाख, प्रदेशसभाले ७२ लाखमा गाडी खरिद गरेका हुन् । गाडी खरिदको अनियमितता आशंका छानबिन गर्न पुस २८ गते गठन भएको उपसमितले प्रारम्भिक प्रतिवेदन मुल समितिमा बुझाएको छ । त्यो प्रतिवेदनले प्रंक्रिया मिलाए पनि गाडी खरिद नियतमा खोट रहेको जनाएको छ । सभापति चौधरीले प्रतिवेदनमाथि छलफल र बयान लिने क्रम तीन दिनमा सक्ने बताएका छन् । छानबिन गरिने व्यक्ति नै समितिमा प्रदेश सभाले खरिद गरेको गाडी अनियमिता आशंकामा छानबिन गरिरहेको सार्वजनिक लेखा समितिको सचिव प्रदेश सभाकै लेखापाल रामचन्द्र मरासिनी छन् । गाडी खरिद गर्ने प्रक्रियाका प्रमुख व्यक्ति नै समितिको गोप्य बैठकमा बस्दा छानबिन प्रभावित हुने आशंका भएको छ । बुधबारको बैठकमा सञ्चारकर्मीलाई निषेधित गरिएपनि लेखापाल भने सचिवको हैसियतमा प्रतिवेदनमाथि छलफलमा सक्रिय थिए । माननीयको भन्दा उहाँले (लेखापाल) चर्काे स्वरले तर्क गर्नुहुन्छ, उहा बस्न हुने कि नहुने ?, समितिका एक सदस्यले भने । सभापति चौधरीले भने कागजात शिलबन्दी गरिएकाले बैठकमा बस्दैमा निर्णय प्रभावित हुने दाबी गरे । लेखा समितिको बैठक बिहीबार पनि बस्दैछ ।"
कोशी नहरमा डुबेर बालकको मृत्यु,राजविराज : बालबालिकासँग खेलिरहेकी सप्तरीकी एक बालिकाको कोशी नहरमा डुबेर मृत्यु भएको छ। सप्तरीको महादेवा गाउँपालिका ६ ढिकली बस्ने अनन्दी यादवकी छोरी दुई वर्षीया अन्जलीकुमारी यादवको डुबेर मृत्यु भएको जिल्ला प्रहरी कार्यालय सप्तरीले जनाएको छ। घरदेखि १५ मिटर दक्षिणमा रहेको कोशी नहरमा खस्दा डुबेर बालिकाको मृत्यु भएको जिल्ला प्रहरी कार्यालयले जनाएको छ।
तपाईँको ड्रिम कार कस्तो ? १२ विद्यार्थीका यी पेन्टिङ जापान पठाइँदै,"काठमाडौं : टोयोटा मोटरले आयोजना गरेको '१३ औं ड्रिम कार आर्ट कन्टेस्ट' मा १२ स्कुले विद्यार्थी विजयी भएका छन्। यी बालबालिकाले आफ्नो कल्पनाशीलता प्रयोग गरी बनाएका कारका १२ चित्रहरू विश्वव्यापी प्रतियोगितामा सहभागिताका लागि जापान पठाइने भएको छ। जापानमा हुने विश्वव्यापी छनोटमा परेमा उनीहरूले आफूजस्तै विश्वभरबाट आएका चित्रहरूसँग प्रतिस्पर्धा गर्नेछन्। विश्वका ७७ देशमा एकसाथ आयोजना गरिएको यो प्रतियोगितामा स्कुलका विद्यार्थीहरूलाई तीन अलगअलग समूहमा बाँडेर प्रतिस्पर्धा गराइएको नेपालस्थित टोयोटाको आधिकारीक विक्रेता युनाइटेड ट्रेडर्स सिन्डिकेटले जनाएको छ। यस वर्ष करिब ९०० चित्र प्रतिस्पर्धामा सहभागी थिए। विजयी बालवालिकाहरू। ८ वर्ष भन्दा कम उमेर समूह, ८ देखि ११ वर्ष उमेर समूह र १२ देखि १५ वर्ष समूहका विद्यार्थीहरुको प्रतिस्पर्धाबाट हरेक समूहमा ४४ जना छनोट गरिएको हो। विगतमा नेपालबाट प्रतिनिधित्व गर्दै दुई पटक प्रतिस्पर्धी जापान गएका कम्पनीले जनाएको छ। अन्तिम प्रतिस्पर्धा जापानमै हुनेछ। सन् २००४ देखि सुरु भएको टोयोटा ड्रिम आर्ट कन्टेस्टमा २०१८ का लागि विश्वभरबाट ६ लाख ५० हजार चित्रहरू प्राप्त भएका थिए। तलका चित्रहरू तीनै क्याटेगोरीमा छानिएका प्रथम, दोस्रो, तेस्रो र सान्तवना (पहिलोबाट घडीको सुईको दिशामा) चित्रहरू हुन्। ८ वर्ष भन्दा कम उमेर समूहमा छानिएका चित्रहरूः हेरिटेज कार (आरुष दाहाल), माइ ड्रिम कार (वैश्नवी लुंगेली मगर), कलरफुल कार (श्रीया शाक्य), मल्टिपर्पस कार (शौर्यन गुरुङ)। ८ देखि ११ वर्ष उमेर समूहमा विजयी चित्रहरूः द रेस्क्यु कार (उर्जा राना मगर), स्पेस एजुकेसन कार (तमन्ना अग्रवाल), सोलार फ्रुट कार (निश्चय ढकाल), वन्डर कार (जिनी शाह)। १२ देखि १५ वर्ष समूहमा विजयी चित्रहरूः टोयोटा ड्रिम कार (मनकामना रौनियार), रकेट कार (सम्मानजंग बस्नेत), टोयोटा एग्रिकल्चर कार (देवांश अग्रवाल), इकोफ्रेन्डली ड्रिम कार (युभा राव)।"
"मेरो गाउँ, मेरो ठाउँ भिडियो च्यालेन्ज घोषणा","नेपालगञ्ज : वी विल राइज फाउण्डेशनले 'मेरो गाउँ, मेरो ठाउँ शीर्षकमा भिडियो प्रतियोगिता गर्ने भएको छ। बुधबार नेपालगञ्जमा पत्रकार सम्मेलन गरी फाउन्डेसनले ओझेलमा परेका सांस्कृतिको प्रवर्द्धनका लागि भिडियो च्यालेन्ज गर्न लागेको जनाएको छ। फाउन्डेसनका संस्थापक निर्देशक निर्मल श्रेष्ठले प्रचारमा आउन नसकेका सांस्कृतिक, पर्यटकीय क्षेत्र, भेषभुषा, खानपान लगायतको प्रवर्द्धन गर्ने उद्देश्यले भिडियो च्यालेन्ज गर्न लागेको जानकारी दिए। निश्चित विषयवस्तुमा आधारित कुनै पनि विषयको बढीमा पाँच मिनेटको एचडी क्वालिटीको भिडियो प्रतिष्पर्धामा सहभागी हुन पाउँछ', उनले भने। प्रतिस्पर्धामा क्यामेरा तथा मोबाइलले खिचेका भिडियोलाई सहभागी गराइनेछ। एक जनाको पाँच वटासम्म भिडियो प्रतिस्पर्धामा समावेश गर्न सकिने आयोजकले जानकारी दियो। प्रतियोगिताको प्रचारप्रसार गर्न १३ पटक सगरमाथा चढेका आरोही फुर्वा तेन्जिङ शेर्पा, अर्की सगरमाथा आरोही तथा पत्रकार रोजिता बुद्धाचार्यलगायत 'वी विल राइज फाउन्डेसन' को टोली नेपालगञ्ज आएको हो। देशैभरीबाट संकलन भएका भिडियोमध्ये १० वटा छनोट गरी ६ वटालाई पुरस्कृत गरिने आयोजकले जनाएको छ। उत्कृष्ट भिडियोले एक लाख, दोस्रो हुनेले ५० हजार र तेस्रो हुनेले २५ हजार पुरस्कार पाउने छन्। पब्लिक च्वाइसका आधारमा उत्कृष्ट हुने भिडियोलाई पनि एक लाख रुपैयाँ उपलब्ध गराउने श्रेष्ठले बताए। उत्कृष्ट स्क्रिप्ट र उत्कृष्ट सम्पादनले भने जनही २५२५ हजारको पुरस्कार पाउने छन्। हौसियो फोटो वाकर ग्रुप फोटोको माध्यमबाट नेपालगञ्ज सहर चिनाउन चार वर्षदेखि नेपालगञ्ज फोटो वाकर समूह बाँकेमा क्रियाशील छ। डिएसएलआर क्यामरा बोकेका दुई दर्जनको हाराहारीका युवा हरेक शनिबार सहरदेखि गाउँसम्म पुग्छन् र फोटो खिच्छन्। तिनै फोटोले मिडिया र सोसल मिडियामा स्थान पाउँछन्। फोटोको माध्यमबाट गाउँ सहर चिनाउन मद्दत गरेको छ, नेपालगञ्ज फोटो वाकरका संस्थापक विशाल राना मगर भन्छन्, अब हाम्रो ध्यान भिडियोबाट पर्यटन प्रवर्द्धन गर्नु हुनेछ। वी विल राइज फाउण्डेशनले मेरो गाउँ, मेरो ठाउँ नामक भिडियो प्रतियोगिताबारे जानकारी गराएपछि फोटो वाकर ग्रुप हौसिएको छ। कसले के भिडियो बनाउने भन्नेबारे चाँडै बैठक डाकेर हामी योजना बनाएर नै काम गर्छौँ। यो हाम्रा लागि अवसर हो, मगरले भने। यो समूह मात्र होइन, जिल्लामा रहेर श्रव्यदृश्य माध्यममा काम गर्ने पत्रकार र भिडियोकर्मी पनि पर्यटन प्रवर्द्धनमा भिडियो बनाउन उत्साही भएका छन्।"
सचिवमाथि झापड प्रकरणको प्रतिवेदन तयार,"जनकपुरधाम : प्रदेश२ का मन्त्रीले सचिवलाई झापड लगाएको घटनाको छानविन प्रतिवेदन तयार भएको छ। दुई दिन भित्र प्रतिवेदन सार्वजनिक हुने प्रदेश सरकारले आन्तरिक मामिला तथा कानुनमन्त्री तथा छानविन समितिका संयोजक ज्ञानेन्द्र यादवले जानकारी दिए। प्रतिवेदनमा समितिका सदस्य प्रमुख सचिव दीपक सुवेदीको हस्ताक्षर हुन बाँकी रहेकाले प्रतिवेदन सार्वजनिकमा ढिलाई भएको हो। सचिव सुवेदी विदामा भएकाले हस्ताक्षर हुन नसकेको बताइएको छ। आर्थिक मामिला तथा योजनामन्त्री विजय यादवले उद्योग, पर्यटन, वन तथा वातावरण मन्त्रलायका सचिव विद्यानाथ झालाई पुस २९ गते झापड लगाएपछि विवाद चुलिएको थियो। सात दिनको समय दिएर छानविन समिति गठन भएको थियो। विभिन्न बाहानबाजी देखाउँदै छनाविन समितिले प्रतिवेदन सार्वजनिक गर्न ढिलाई गरिरहेको छ। प्रतिवेदन तयार गरिसकेका छौं, समितिका संयोजक मन्त्री यादवले भने, प्रमुख सचिवको हस्ताक्षर हुने वितिकै प्रतिवेदन मुख्यमन्त्रीज्यूलाई बुझाउँछौं। सप्तरीको मलेठ घटनाको पनि प्रतिवेदन तयारी भएको उनले जानकारी दिए। मलेठ घटनाको प्रतिवदेन तयारी अवस्थामा छ , उनले भने। छानविन समितिका सदस्यसचिव रहेका मुख्य न्यायाधीवक्ता कार्यालयका कर्मचारी सरुवा भएकाले प्रतिवेदनमा उनको हस्ताक्षर हुन सकेको छैन। हस्ताक्षर लिन प्रयासरत छौं, मन्त्री यादवले भने।"
ट्रकले किच्दा नुवाकोटमा वृद्धको मृत्यु,नुवाकोट : नुवाकोटको महामण्डलमा गुडिरहेको ट्रकले किच्दा एक वृद्धको ज्यान गएको छ। प्रहरीले ट्रक र चालकलाई नियन्त्रणमा लिएको छ। विदुरमहामण्डलफलाटे सडकखण्डमा रहेको विदुर नगरपालिका वडा नम्बर २ महामण्डलमा बुधबार अपरान्ह मालवाहक ट्रकले किच्दा पैदल हिँडिरहेका सोही स्थानका ७७ वर्षिय केदारबहादुर ठकुरीको घटनास्थलमै ज्यान गएको जिल्ला प्रहरी कार्यालय नुवाकोटले जनाएको छ। वृद्धलाई किच्ने ट्रक चितवनवाट गल्छी हुँदै विदुरवाट नुवाकोटको ग्रामीण भेग फलाटेतर्फ कोइला बोकेर जाँदै थियो। मृतकका आफन्त तथा स्थानीयवासीले लापरवाही तरिकाले मानवीय क्षति भएको जनाउँदै दोषीलाई कानुन अनुसार कारवाही र मृतकका आश्रित परिवारलाई क्षतिपूर्ति दिइनुपर्ने माग गरेका छन्। स्थानीयले विदुरमहामण्डलफलाटे सडकमार्ग वन्द गराएका छन् भने पैदल हिडिरहेका वृद्धलाई ट्रकले ठाडै गएर किचेर हत्या गरेको विदुर२ का स्थानीय युवा महेन्द्र श्रेष्ठले बताए। घटनाको थप अनुसन्धान भइरहेको तथा ट्रक र त्यसका चालक मकवानपुर हेटौँडाका ५८ वर्षिय श्यामबहादुर महतलाई नियन्त्रणमा लिइएको जिल्ला प्रहरी प्रमुख तथा प्रहरी उपरीक्षक कृष्णबहादुर पल्लिमगरले बताए।
अर्घाखाँचीबाट विप्लवका चारजना कार्यकर्ता पक्राउ,"अर्घाखाँची : यहाँको छत्रदेव गाउँपालिकाबाट नेत्रविक्रम चन्द नेतृत्वको नेकपाका ४ जना नेता पक्राउ परेका छन । छत्रदेव गाउँपालिका७ मडेलचौरका स्थानीय भिमलाल पाण्डेलाई कुटपिट गरेको आरोपमा विप्लपका ४ कार्यकर्तालाई पक्राउ गरिएको जिल्ला प्रहरी कार्यलयका प्रहरी नायव उपरीक्षक नवराज मल्लले बताए । पक्राउ पर्नेमा जिल्ला जन परिषद प्रमुख पिताम्बर पोख्रेल, गुल्मी जिल्ला सचिव खिम खड्का, लुम्बिनी ब्युरो सदस्य पूर्ण सिंह र जाजरकोट जिल्ला पार्टी सदस्य शिवलाल पुन रहेका छन् । जिल्ला अदालत अर्घाखाँचीमा दायर गरिएको मुद्दा फिर्ता लिन नमानेपछि भीमलाललाई कुटपिट गरेपछि उनीहरू पक्राउ परेका हुन् । कुटपिटमा संलग्न रहेका ४ जना पक्राउ परे पनि अन्य ४ जना फरार रहेकाले खोजी भइरहेको प्रहरीले जनाएको छ ।"
"जुम्लामा तीन महिनादेखि छैन बिजुली, दिउँसै बालियो मैनबत्ती","जुम्ला : तीन महिनादेखि सदरमुकाम खलङ्गा विद्युतविहीन बनेपछि यहाँका नागरिक विरोधमा उत्रिएका छन् । गत मसिंरदेखि सदरमुकाम खलंगासहित चन्दननाथ नगरपालिका अन्धकारमय छ । बुधबार समावेशी महिला मानव अधिकार संजाल समितिको नेतृत्वमा जुम्लाका महिला अधिकारकर्मीसहितको टोलीले विद्युत माग्दै क्याण्डल जुलुस गरेका हुन् । उनीहरुले क्याण्डल बालेर जुलुस गर्दै बजार परिक्रमा गरे । एक हप्ताभित्र नियमित विद्युत आपूर्ति नभएमा संयुक्त आन्दोलन गर्ने चेतावनी उनीहरुले दिएका छन् । साना जलविधुत् उपभोक्ता समिति खलंगाको लापारवाहीका कारण उपभोक्ताहरुले चरण लोडसेडिङको मार खेप्नुपरेको हो । ध्यानाकर्षण पत्र बुझ्दै प्रमुख जिल्ला अधिकारी बिष्णु पौडेलले २४ घण्टाभित्रै समिति तथा सरोकारवालासँग बैठक बसेर विद्युत आपूर्तिको वातावरण बनाउने बताए । भारतीय दूतावासको सहयोगमा नयाँ मेसिन खरिदको बाहानामा समितिले विगत तीन महिना झुलाइसकेको छ । महिनौदेखि सदरमुकाम अध्याँरो हुँदा जिल्लाले करोडौँको ब्यापार घाटा बेहोर्नु परेको गुनासो स्थानीयले गरेका छन् । बिजुली नहुँदा स्थानीय टुकी, झरो तथा बैकल्पिक ऊर्जाको ब्यवस्था गर्न बाध्य छन् । विद्युत् नहुँदा खलंगाका होटल व्यवसाय, व्यापारी, उद्योग कलकारखाना मारमा परेका अधिकारकर्मी लक्ष्मीकन्या बुढाले बताइन् । एसइइ र लोकसेवा तयारी कक्षाका लागि सदरमुकाम झरेका झण्डै १० हजार विद्यार्थीको अध्ययन पनि बिजुली अभावमा प्रभावित भएको छ । उपभोक्तालाई विद्युत दिने आश्वासन दिएर समितिले झारो टारिरहेको अधिकाकर्मी भगवती श्रेष्ठले बताइन् । बिजुली नबालेरै बिल तिर्न बाध्य छौँ, उपभोक्ता सीता बुढाले भनिन्, हाम्रो अधिकारमा खेलवाड गर्न पाइँदैन, प्रशासन मौन भएर नबसोस् । उपभोक्ताहरुले पहुँुच भएकाहरुले भिआइपी लाइन लिँदा लोडसेडिङ चर्किएको ती लाइन काट्न पनि आग्रह गरेका छन्"
स्कुलको कर बुझ्दा एक लाख घुस लिने सहायक रजिष्ट्रार अख्तियारको फन्दामा,"काठमाडौं : अख्तियार दुरुपयोग अनुसन्धान आयोगले कम्पनी रजिष्ट्रारको कार्यालय त्रिपुरेश्वर, काठमाडौंमा कार्यरत सहायक रजिष्ट्रार गीता कुमारी पन्थीविरुद्ध भ्रष्टाचार मुद्दा दायर गरेको छ। कम्पनी रजिष्ट्रारको कार्यालय त्रिपुरेश्वरमा दर्ता भएको बोर्डिङ स्कुलको कर तिर्न जाँदा राजश्व रकम कम गरिदिने बहानामा उनले घुस लिएको खुलेको थियो। उनले एक लाख घुस लिएको र तत्काल छोरीलाई दिएको अख्तियारको अनुसन्धानबाट खुलेको छ। उनीविरुद्ध भ्रष्टाचार निवारण ऐन अनुसार जरिवाना र कैद सजाय मागदाबी गर्दै अख्तियारले विशेष अदालतमा मुद्दा दायर गरेको हो।"
प्रधानमन्त्री ओली वीरेन्द्र अस्पतालमा,"काठमाडौं : प्रधानमन्त्री केपी शर्मा ओलीले छाउनीस्थित वीरेन्द्र अस्पतालको निरीक्षण गरेका छन्। बुधबार प्रधानमन्त्री ओली उपप्रधान तथा रक्षामन्त्री ईश्वर पोखरेलसँगै छाउनीमा रहेको वीरेन्द्र अस्पतालमा पुगेका हुन्। प्रधानमन्त्री ओलीले निरीक्षणको क्रममा अस्पतालको अतिविशिष्ट कक्ष, इमरजेन्सी वार्ड तथा हेमोडाइलसीस युनिटको अवलोक गरे। प्रधानमन्त्री ओलीले अस्पतालमा देखिएका कमजोरी सुधार गर्न आवश्यक निर्देशनसमेत दिएको नेपाली सेनाले जानकारी गराएको छ। अस्पतालमा प्रधानमन्त्री र रक्षामन्त्रीसँगै प्रधानसेनापति पूर्णचन्द्र थापा, स्वास्थ्य सचिव, निमित्त रक्षा सचिव, सेनाका रथी तथा अधिकृतको उपस्थिति थियो।"
"पासवान जातिको अनौठो पूजा, जहाँ पूजारी आगो र तरबारमै हिँड्छन् !","राजविराज : सप्तरीमा बुधबार एउटा अनौठो पूजा भयो । कञ्चनरुप नगरपालिका८ बेरियरमा मनाइएको राहु पूजामा पूजारी बनेका सुरुङ्गा नगरपालिका८ मल्हनमाका सन्तोषकुमार पासवान नाङ्गो तरबारमा उभिए, उम्लिरहेको दुधको खिरमा हात गाढे र नाङगो खुट्टाले आगोमाथि हिँडे । सन्तान प्राप्ति, धन आर्जन तथा दीर्घरोग निको हुने विश्वासका साथ अनौठो परम्पराका रुपमा मनाइने राहु पूजामा उनले भेडा नमरुञ्जेल भेडालाई दाँतले चेपेर समेत घुमाइरहे । राहु पूजामा भएको यस्तो दृश्य अपत्यारिलो लागे पनि सन्तोषकुमारले ती सबै गतिविधि आफैँ गरेका थिए । हजारौं दर्शकको भीडमा यसरी मनाइएको यस्तो पूजा रोचक र अचम्मलाग्दो पनि थियो । यहाँ पूजामा जोसुकै आउन सक्छन् । पूजा जसले पनि गराउन सक्छ । तर पूजारी दुसाध (पासवान) जातिकै हुनुपर्ने परम्परा छ । सोही अनुरुप यसपटक सन्तोषकुमारले पूजारी (भगता) को जिम्मेवारी सम्हालेका थिए । तराईको पासवान (दुसाध) जातिको अनौठो पूजामा सहभागी हुन र अवलोकन गर्न हजारौं सर्वसाधारण उपस्थित भए । सप्तरीको विभिन्न गाउँका साथै सिरहा, सुनसरी र सिमावर्ती भारतीय क्षेत्रका सर्वसाधारणको पनि यहाँ घुइँचो नै लाग्यो । यसबाहेक भाकल गरेका कुरा पूरा भएपछि पनि यहाँ पूजा गर्न जाने चलन छ । यसका लागि कुनै जात विशेषको हुनु पर्दैन । पूजा व्यवस्थापक समितिका अध्यक्ष जोगिन्द्र पासवान (खिखर) का अनुसार एक साता अघिदेखि नै पूजा गर्ने व्यक्तिको घरमा आएर पूजामा प्रयोग हुने बाँसलाई वाँसविट्टीको घारीमा गएर पूजा गरी निम्तो दिने गरिन्छ । उक्त बाँस पूजा हुने स्थलमा काटेर ल्याउने गरिन्छ । यहाँ पूजा गर्दा निःसन्तानलाई सन्तान प्राप्ति, आवाज गुमेकाको आवाज आउने, विरामीहरु निको हुने जनविश्वास रहेको छ । सूर्य भगवानले अरु कुनै जातिसँग अर्घ नलिइ पासवान (दुसाध) जातिसँग मात्र लिएको बताइन्छ ।"
श्रमजीवीको पारिश्रमिकको मर्ममाथि आघात पुग्यो : महासङ्घ,काठमाडौं : नेपाल पत्रकार महासङ्घले सञ्चार प्रतिष्ठानमा कार्यरत श्रमजीवीको पारिश्रमिकको मर्म भावनामाथि आघात पुगेको जनाएको छ। सर्वोच्च अदालतले श्रमजीवी पत्रकारको न्यूनतम पारिश्रमिक सम्बन्धमा दिएको अन्तरिम आदेशप्रति महासंघले नेपाल राजपत्रमा प्रकाशित सूचनासमेत रोक्ने गरी जारी आदेशले ध्यानाकर्षण भएको जनाएको छ। महासङ्घका महासचिव रमेश विष्टद्वारा आज जारी विज्ञप्तिमा पत्रकारको न्यूनतम पारिश्रमिकसम्बन्धी सर्वोच्च अदालतको आदेश यथा समयमै प्रक्रियाबमोजिम पुनर्विचार भई आवश्यक भूमिका निर्वाह हुने अपेक्षा गरिएको छ। महासङ्घले मुलुकी फौजदारीसंहिता ऐनका प्रेस स्वतन्त्रतामाथि आघात पुर्याउने विभिन्न प्रवाधानमाथि संशोधनका लागि सरकारद्वारा गठित कार्यदलको सुझावअनुरुप अविलम्ब संशोधन प्रक्रिया अघि बढाउन सम्बद्ध पक्षसँग माग गरेको छ। यस्तै नवीकरण हुन नसकेका अनलाइन मिडियाको सहज ढङ्गले नवीकरण प्रक्रिया सुरु गर्न महासङ्घले सूचना विभागलाई समेत ध्यानाकर्षण गराएको छ। त्यस्तै सरकारले विज्ञापन नियमन गर्ने सम्बन्धमा व्यवस्था गर्न ल्याएको प्रस्तावित विधेयकका विषयमा समेत महासङ्घले ध्यानाकर्षण भएको जनाउँदै उक्त विधेयकका कतिपय प्रावधान अभियक्ति स्वतन्त्रताको मूल्य मान्यतासँग मेल नखाने देखिएकाले सच्याउन माग गरेको छ। के थियो माघ २१ गतेको सर्वोच्चको आदेश ? पढ्नुस्ः
महिलाको शव भेटियो,"ताप्लेजुङ : ताप्लेजुङको फुङलिङ नगरपालिका ८ खोदम्बुको बञ्चरे भिरमा महिलाको वेवारिसे शव भेटिएको छ । पहिचान खुल्न नसकेकी अधवैंशे महिलाको शव अप्ठ्यारो भिरमा अल्झिरहेको देखेपछि स्थानीयले प्रहरी र जनप्रतिनिधिलाई खबर गरेका थिए । पातलो शरीर भएकी, खैरो लुङ्गी लगाएकी महिलाको शव भेटिएको वडाध्यक्ष पदम पालुङ्वाले जानकारी दिए । खबर प्राप्त भए लगत्तै गएको प्रहरी टोलीले शव भिरबाट निकाली सनाखदका लागि सदरमुकाम ल्याइएको डिएसपी सञ्जयसिंह थापाले बताए ।"
निर्मलाको स्मृति पार्क शिलान्यास : न्याय कहिले ?,"महेन्द्रनगर : बलात्कारपछि हत्या गरिएकी भीमदत्त नगरपालिका २ उल्टाखामकी १३ वर्षीया बालिका निर्मला पन्तको स्मृतिमा निर्माण हुने बाल उद्यानको शिलान्यास भएको छ। बुधबार निर्मलाकी आमा दुर्गादेवी पन्त र वडा नम्बर २ का अध्यक्ष डम्बर कार्कीले स्मृति पार्कको शिलान्यास गरेका हुन्। पार्कको हिन्दु परम्पराअनुसार पुजा गरेर शिलान्यास गरिएको हो। भीमदत्त नगरपालिका २ उल्टाखामस्थित निर्मला अध्ययन गर्ने विद्यालय सरस्वती माध्यामिक विद्यालयको हाताभित्र स्मृति पार्क बनाउन लागिएको हो। घट्ना भएको लगत्तै वडाले पार्क बनाउने घोषणा गरेको थियो भीमदत्त नगरपालिका २ का वडा अध्यक्ष डम्बर कार्कीले भने, बुधवार शिलान्यास गरिएको छ, अर्को आर्थिक वर्षभित्रमा निर्माण कार्य पूरा हुनेछ। विद्यालयले बाल उद्यान निर्माणका लागि हाताभित्र २ कठ्ठा जमिन उपलब्ध गराएको छ। भीमदत्त नगरपालिकाको २ ले १२ लाखको लगानीमा बाल उद्यान बनाउन लागेको हो। स्मृति पार्क न्यू जोशी कस्ष्ट्रसनले निर्माण गर्ने छ। निर्मलाकी आमा दुर्गाले छोरीको सम्झनामा पार्क निर्माणको काम थालिनु सकारात्म भएको बताइन्। शिलान्यास कार्यक्रममा उनले छोरीका बलात्कारी र हत्यारा उम्किन नहुने भन्दै न्यायका लागि अझै सबैको सहयोग आवश्यक रहेको बताइन्। निर्मला पन्तको बलात्कारपछि हत्या भएको ६ महिना बित्तासमेत अपराधि पक्राउ परेका छैनन्। घटनाको वास्तविकतासमेत सार्वजनिक भएको छैन। प्रहरीको केन्द्रीय अनुसन्धान ब्यूरोको टोलीले अनुसन्धान जारी राखेको छ। साउन १० गते साथी रोशनी बमको घरमा होमवर्क गर्न गएकी निर्मलाको साउन ११ गते भीमदत्त नगरपालिका २ र १८ को सीमामा पर्ने निम्बुखेडा खोला नजिकैको उखुबारीमा शव भेटिएको थियो।"
हिमपातले १६ दिनदेखि मार्तडीकोल्टी सडक ठप्प,"बाजुरा : माघ ७ गतेको हिमपातपछि अवरुद्ध भएको सदरमुकाम मार्तडी र कोल्डी क्षेत्र जोड्ने सडक १६ दिन बित्दा पनि खुल्न सकेको छैन । चार पाँच फिटसम्म हिउँ जमेपछि सडक अवरुद्ध भएको थियो । बडिमालिका र बूढीनन्दा नगरपाकिालको सीमा पोरखे लेकमा फेरि बाँक्लो हिउ परेपछि मार्तडी र कोल्टी क्षेत्रको सम्बन्ध टुटेको हो । पोरखे लेकमा चार पाँच फिट हिउँ जमेको छ, आवतजावतमा समस्या भएको छ, बडिमालिका नगरपालिका ७ का वडा अध्यक्ष धर्मराज पाध्यायले भने । सडक अवरूद्ध हुँदा बाजुराका पूर्वोत्तर क्षेत्रका स्थानीय तहबाट सदरमुकाम आउने र जाने मानिस समस्यामा परेका छन । हिमपातकै कारण मार्तडीकोल्टी सडक बन्द हँुदा बाजुराको क र ख क्षेत्रको सम्बन्ध टुटेको छ । सडक खोल्न डोजर लगाइएको छ, कच्ची सडकमा हिउँ पग्लेर सडक हिलाम्मे भएर चिप्लो भएकाले गाडी चलाउन अप्ठेरो भएको छ, बाजुराका प्रमुख जिल्ला अधिकारी चेतराज बरालले भने । सडक अबरुद्ध हँदा कोल्टी प्राथामिक स्वास्थ्य केन्द्रबाट रिफर भएर जिल्ला अस्पताल ल्याउनुपर्ने विरामीहरुलाई बढी समस्या भएको छ । जिल्ला स्वास्थ्य कार्यलयका कार्यालय प्रमुख डा रुपचन्द्र विश्वकर्माले गम्भिर प्रकृतीका विरामीलाई असहज भएको बताए । कोल्टीमा जहाज पनि नियमित आउँदैन, जहाज चढेर नेपालगन्ज उपचार गर्न सबैको आर्थिक अवस्थाले पनि पुग्दैन, यताबाट रेफर भएकाहरु जिल्ला अस्पताल आउने हुन, दुई हप्ता देखि त्यो क्षेत्रबाट गम्भिर प्रकृतीको कोही पनि विरामी जिल्ला अस्पताल आएको छैन, विश्वकर्माले भने । मार्तडीकोल्टी सकड बन्द हुँदा जय मालिका यातायात र स्वामीकार्तिक मानासरोवर यातायातका ५० जिप कामविहीन बनेका छन । स्वामीकार्तिक मानासरोवर यातायात प्रालिका काउन्टर ईन्चार्ज निसान्त रोकायाले सडक बन्द भएकाले गाडी थन्किएको बताए ।"
"तनहुँको बन्दीपुरमा जीप दुर्घटना, दुईजनाको मृत्यु","तनहुँ : तनहुँको बन्दीपुर बजारबाट आँबुखैरेनी गाउँपालिका६ जालभञ्ज्याङतर्फ जाँदै गरेको ग २ च ३२७० नम्बरको जीप बन्दीपुर गाउँपालिका५ स्थित झारगाउँमा आज राति ७ः३० बजे दुर्घटना हुँदा दुईजनाको मृत्यु भएको छ । मृत्यु हुनेमा बन्दीपुर गाउँपालिका५ का ५० वर्षीया भीमकुमारी गुरुङ र सोही ठाउँका ५० वर्षीय मनबहादुर गुरुङ रहेको जिल्ला प्रहरी कार्यालय तनहुँले जनाएको छ । उनीहरुको उपचारका क्रममा मृत्यु भएको बन्दीपुर अस्पतालमा प्रहरी नायब उपरीक्षक श्यामु अर्यालले जानकारी दिए । जीप कच्ची सडकबाट ५० मिटर तल खस्दा दुर्घटना भएको प्रहरी नायब उपरीक्षक श्यामु अर्यालले जानकारी दिए । दुर्घटनामा बन्दीपुर गाउँपालिका५ कै ४५ वर्षीया चिजामाया गुरुङ, सोही ठाउँका ६० वर्षीया हरिमाया गुरुङ, ६० वर्षीया धनमाया गुरुङ, ५१ वर्षीया कमली गुरुङ र जीप चालक सोही ठाउँका २५ वर्षीय विर्खबहादुर गुरुङ घाइते भएका छन् । घाइतेहरुलाई उपचारका लागि पोखरा लगिएको प्रहरी नायब उपरीक्षक अर्यालले जानकारी दिए । रासस"
अनाथालयका बालबालिकालाई आर्थिक सहयोग,महेन्द्रनगर : कञ्चनपुरको भीमदत्त नगरपालिका३ निवासी एक दम्पत्तीले वैवाहिक वर्षगाँठ र जन्मदिनको अवसरमा अनाथ बालबालिकालाई सहयोग गरेका छन् । भीमदत्त नगरपालिका३ बस्ने पुष्पराज भट्ट र लक्ष्मीदेवी भट्टले वैवाहिक वर्षगाँठ तथा जन्मदिनको अवसरमा अनाथालयमा आर्थिक सहयोग गरेका हुन् । उनीहरुले महेन्द्रनगरस्थित समाज कल्याण अञ्चल बाल अनाथालयमा आश्रित बालबालिकालाई नगद १५ हजार रकम सहयोग गरेका हुन् । भट्ट दम्पत्तीले नगद रकम अनाथालयमा बस्ने बालबालिकालाई प्रदान गरे । फजुल खर्च गर्नुभन्दा सामाजिक काममा खर्च गर्ने योजनाले अनाथालयमा आश्रित बालबालिकालाई सहयोग गरेको लक्ष्मीदेवी भट्टले बताइन् । त्यस अवसरमा सबै बालबालिकालाई टीका लगाइदिएर मिठाई र फलफुल समेत वितरण गरिएको थियो । अनाथालयमा २३ जना बालबालिका आश्रित छन् ।
दुर्घटना कम गर्न सडकमै चालकको स्वास्थ्य जाँच,"कालिकोट : सवारी दुर्घटना न्युनीकरण गर्न कालिकोटमा चालकको सडकमै स्वास्थ्य परीक्षण गरिएको छ । स्वस्थ चालकले नै सुरक्षितरुपमा सवारी साधन चलाउन सक्छन् भन्दै जिल्ला ट्राफिक प्रहरी कार्यालय कालिकोटको आयोजनामा सवारी चालकहको स्वास्थ्य परीक्षण गरिएको हो । सडक दुर्घटना न्यूनीकरण गर्न कर्णाली राजमार्गमा सवारी चलाउने चालकहरुको स्वास्थ्य परीक्षण गरिएको जिल्ला ट्राफिक प्रहरी कार्यालय निमित्त प्रमूख अवल्दार बलबहादुर बस्यालले बताए । धेरैको आँखामा समस्या उनले स्वास्थ्य जाँच गरिएका अधिकांश चालकहरुमा आँखामा कमजोरी देखिएकोे बताए । स्ववास्थ्य परीक्षण गराएका जम्मा ३९ मध्य ४ जनाको आँखा अतिकमजोर भएका पाइको छ । यस्तै ३ जना उच्च रक्त चापका बिरामी, ४ जना कम रक्तचापका समस्या पाइयो । दुई जना चालकमा आँखाको समस्या देखिएको छ । उच्च रक्तचाप भएका र आँखामा समस्या भएका चालकलाई तत्काल उपचार गराउन सल्लाह दिएको जिल्ला आँखा अस्पताल कालिकोटका डा डवल अधिकारिले बताए । सवारी चालकले समय समयमा स्वास्थ्य परीक्षण गर्नुपर्ने हुन्छ तर नियमित स्वास्थ्य जाँच नगर्ने भएकोले जिल्ला अस्पतालमा बोलाएर स्वास्थ्य परीक्षण गरिएको जिल्ला प्रहरी प्रमूख डिएसपी बिनोद शर्माले बताए । शिविरमा जिल्ला आँखा अस्पताल कालिकोटका प्रमूख डा डवल अधिकारि, जिल्ला अस्पतालमा कार्यरत डानहकुल शाहि लगायतका स्वस्थ्यकर्मीले चालकको स्वास्थ्य चेकजाँच गरेका थिए । दुर्घटना न्युनीकरण गर्न सवारी चालकले आफ्नो स्वास्थ्यको समय समयमा चेकजाँच गराई राख्न डिएसपी शर्माले आग्रह पनि गरेका छन् । प्रहरीका अनुसार कर्णाली राजमार्गको जुम्लासुर्खेत सडकखण्डको सबैभन्दा दुर्घटना हुने जोखिमयुक्त सडक पनि कालिकोटखण्डमै पर्छ । कालिकोट खण्डको दैखोलादेखि नाग्म बजारसम्म बर्षेनी ससाना दुर्घटना र सडक अवरुद्ध भइरहँदा प्रहरीलाई पनि सास्ती भइरहेको छ । कडा चट्टानमा सडक र टेलिफोन सेवासमेत नहुँदा उद्धारमा निकै चुनौती रहेको जिल्ला ट्राफिक प्रहरी कार्यालयले जनाएको छ ।"
सुकुम्बासी बस्तीको टहरामा झुन्डिएको अवस्थामा भेटिए युवा,भक्तपुर : भक्तपुरको मध्यपुर थिमी नगरपालिका १ मनहरास्थित सुकुम्बासी बस्तीको टहरामा झुन्डिएको अवस्थामा एक युवा भेटिएका छन्। महानगरीय प्रहरी परिसर भक्तपुरका अनुसार काभ्रेको नमोबुद्ध नगरपालिका ६ घर भइ हाल सुकुम्बासी बस्तीको टहरामा बस्दै आएका २६ वर्षीय लक्की तामाङ बुधबार मृत अवस्थामा भेटिएका हुन्। परिसरका प्रवक्ता प्रहरी नायब उपरीक्षक रेवतीरमण पोखरेलका अनुसार तामाङ टहराभित्र बाँसको बलोमा डोरीले पासो लगाई झुन्डिएको अवस्थामा भेटिएका हुन्। तामाङको शव पोस्टमार्टमको लागि भक्तपुर अस्पतालमा पठाइएको छ। घटनाका सम्बन्धमा थप अनुसन्धान कार्य भइरहेको उनको भनाइ छ।
भक्तपुरमा विद्युत चोर्नेलाई १ लाख ४२ हजार जरिवाना,"भक्तपुर : नेपाल विद्युत प्राधिकरण भक्तपुर वितरण केन्द्रले विद्युत चोरी गर्ने एकजना ग्राहकलाई १ लाख ४२ हजार रुपैयाँ जरिवाना तिराएको छ।विद्युत चुहावट नियन्त्रण गर्न आक्रामक रुपमा प्रस्तुत हुँदै आएको केन्द्रले अहिलेसम्म कारबाही गरेका घरेलु ग्राहकबाट बढी जरिवाना असुलेको यो नै पहिलो घटना हो। केन्द्रका प्रमुख प्रज्ज्वलमान श्रेष्ठका अनुसार घरमा रेस्टुरेन्ट सञ्चालनमा रहेको उक्त घरले केन्द्रका दुईटा फिडरको बिजुली प्रयोग गर्दै आएका थिए।लोडसेडिङबाट बच्न उनले केन्द्रका दुइटा फिडरबाट बिजुली बाल्दै आएका थिए। लोडसेडिङमा एउटा फिडरमा बिजुली गए अर्को फिडरको लाइनबाट बिजुली बाल्थे उनी। तर दुइटै फिडरको लाइन मिटरमा नपुग्दै ट्यापिङ गरेर बिजुली चोरी गरिएको भेटिएको केन्द्र प्रमुख श्रेष्ठले जानकारी दिए। 'बत्ती बाल्न दुइटा फिडरबाट लगिएको दुई लाइनमा मिटर नपुग्दै ट्यापिङ गरेर बिजुली चोरी गरिएको फेला पर्यो,' उनले भने, चोरी भएको बिजुलीको एकलाख ४२ हजार रुपैयाँ जरिवाना गराइयो।' उनका अनुसार उक्त ग्राहकले जरिवानासमेत भुक्तानी गरिसकेका छन्।केन्द्र प्रमुख श्रेष्ठले भक्तपुरमा अधिकांश ग्राहकले मिटरसम्म पुगेको लाइनमा ट्यापिङ गरेर विद्युत चोरी गर्ने गरेको भेटिएको जानकारी दिए। माघ १८ सम्म ९६ लाख ६८ हजार जरिवाना केन्द्रले चालू आर्थिक वर्षको माघ १८ गतेसम्म विद्युत चुहावट कारबाहीबाट ९६ लाख ६८ हजार रुपैयाँ संकलन गरेको छ । यस अवधिसम्ममा दुईसय ९४ जना ग्राहकलाई चुहावट कारबाही गरिएको केन्द्र प्रमुख श्रेष्ठले जानकारी दिए। उनका अनुसार माघ महिनाको १८ दिनमा मात्रै १४ लाख ४१ हजार सात सय ३७ रुपैयाँ विद्युत चुहावट कारबाही गरिएको छ । उक्त अवधिमा ४४ जनालाई विद्युत चुहावटको कारबाही गरिएको उनी बताउँछन्। केन्द्रले गएको साउनमा ४९ जनालाई १८ लाख ९४ हजार पाँच सय चार रुपैयाँ, भाद्रमा ३३ जनालाई १४ लाख सात सय ३६ र असोजमा ३९ जनालाई नौ लाख २३ हजार सातसय ९७ रुपैयाँ विद्युत चुहावट कारबाही गरेको छ। त्यस्तै कार्तिकमा २९ जनालाई सात लाख ८२ हजार सात सय ४५ रुपैयाँ, मंसिरमा ४९ जनालाई १४ लाख ६८ हजार ६ सय ४२ रुपैयाँ र पुसमा सबैभन्दा बढी ५१ जनालाई १७ लाख ५६ हजार चारसय ९६ रुपैयाँ विद्युत चुहावट कारबाही गरिएको केन्द्रका चुहावट फाँट इन्चार्ज प्रदीप कटुवालले जानकारी दिए । चुहावट पत्ता लगाउन डेढ घन्टा केन्द्रका कर्मचारीहरुले सितिमिति विद्युत चुहावट पत्ता लगाउन सक्दैन।सामान्यतयाँ ग्राहकको पाँच छ महिनाको विद्युत खपत युनिट हेर्दा चुहावट भए नभएको थाहा हुने उक्त फाँटका अर्का कर्मचारी गणेश कटुवाल बताउँछन्। विद्युत चुहावट भइरहेको सितिमिति नभेटिने उनको भनाइ थियो। एउटा घरमा विद्युत चुहावट भेट्टाउन डेढघन्टासम्म लाग्यो । खपत युनिटले चुहावट भइरहेको प्रस्टै देखाउँछ। घर हेर्दा पनि विद्युत धेरै खपत हुने खालकै छ,' उनले थपे, 'सम्भावित सबै जाँच गरियो। हामी असिनपसिन भइसक्यौं तैपनि विद्युत चुहावट फेला परेन। दोहोर्याएर खम्बाबाट आएको मुख्य लाइन पछ्याउँदै जाँदा हामी छक्कै पर्यौं।' उनका अनुसार मुख्य लाइनलाई घरको शौचालयबाट लगिएको थियो। शौचालयमा पाइप बिछ्याउन राखिएको प्वालमै ट्यापिङ गरेर विद्युत चोरिएको भेटिएको उनी बताउँछन्।'चोरी थाहा नपाओस् भनेर मुख्य लाइनलाई पाइप जाने प्वालमा ट्यापिङ गरेर सेतो कागजले टालिएको थियो,' उनले भने, 'सामान्य आँखाले झट्टै हेर्दा त्यहाँ त्यसरी विद्युत चोरी गरिएको थाहा पाउन मुस्किल हुन्छ।' केन्द्रले मुख्य लाइनमा हुकिङ गर्ने एकसय ४८ जनालाई समेत कारबाही गरेको जनाएको छ। घरको शौचालयमा मिटर नपुग्दै विद्युत लाइनमा ट्यापिङ गरिएको बिजुलीको तार।तस्बिर : नेविप्रा भक्तपुर वितरण केन्द्र"
भूकम्पले चर्किएको घर भत्किँदा वृद्धको मृत्यु,नुवाकोट : नुवाकोटको पुर्वी भेगमा रहेको रातमाटेमा घर भत्कांदा स्थानीय एक वृद्धको ज्यान गएको छ भने उनका छोरा घाइते भएक छन् । सदरमुकाम विदुरदेखि २० किलोमिटर दक्षिणस्थित बेलकोटगढी नगरपालिका७ रातमाटेको आलडाँडाँमा वुधवार विहान ३ बजेतिर घर भत्किँदा स्थानीय ८५ वर्षीय कप्तान तामाङको मृत्यु भएको जिल्ला प्रहरी कार्यालय नुवाकोटले जनाएको छ । घर भत्किएर उनका ५२ वर्षीय छोरा शुक्रबहादुर घाइते भएको जिल्ला प्रहरी प्रमुख तथा प्रहरी उपरीक्षक कृष्णबहादुर पल्लीमगरले जानकारी दिए । उनको स्वास्थ्य संस्थामा उपचार भइरहेको छ । २०७२ वैशाखको विनाशकारी भूकम्पले चर्किएर कमजोर भएको कच्ची घरमा बस्दै आएका वृद्धको त्यही घर भत्किदा थिचिएर ज्यान गएको बेलकोटगढी७ का वडाध्यक्ष हेमनिधि नेपालले बताए । परिवारका अन्य सदस्य नजिकैको अस्थायी टहरामा बस्दै आएकाले बाँच्न सफल भए । वृद्ध तामाङ भने छोरासहित चर्किएको घरमा बस्दै आएकाले यो दुर्घटना भएको वडाध्यक्ष नेपालले बताए । उनको शव अस्पतालमा पोष्टमार्टम गरिएको छ ।
चाबहिलजोरपाटीसाँखु सडकखण्डको जामले यात्रु मारमा,"काठमाडाैं : चाबहिलजोरपाटीसाँखु सडकखण्डको जामले यात्रु मारमा परेका छन्। आज बिहान करिब ८ बजेदेखि भएको सवारी जाम मूलपानीदेखि नारायणटारसम्म पुग्दा यात्रु समस्यामा परे। बिहान पिक आवरमा भएको जामले विशेषगरी स्कुलकलेजका विद्यार्थी र साली नदीको दर्शन गर्न हिँडेका यात्रु समस्यामा परेका छन्। बिरामी बोकेको एम्बुलेन्स,विवाहको गाडी, स्कुल र कलेजका बसहरु जाममा फसे। सडक स्तरोन्नती र साँखुको सालीनदीमा दर्शन गर्न जाने र फर्कने यात्रुको चाँप बढेपछि उक्त सडक खण्डमा जाम बढेको हो ।जोरपाटीसाँखु सडकखण्ड सडक विस्तारको काम समयमै सम्पन्न नहुँदा धुँवा र धूलो र हिलोले स्थानीय हैरानी भएका छन्। सडक विस्तारको क्रममा चाहिने निमार्ण सामग्रीहरु सडकको बीच भागमै अलपत्र राखेका छन्।बालुवा र गिट्टी सडकको बीच भागमा राखिदा सवारी नियमित गुड्न सकेका छैनन्।जसले गर्दा यो सडकखण्डमा दिनहुँजसो जाम हुने गर्छ।"
परिवारबाट लुकेर गर्भ जाँच,"भद्रपुर : झापा गाउँपालिकाकी एक महिला हतारमा स्वास्थ्य चौकीको बर्थिङ सेन्टर छिर्दै थिइन् । हटिया गर्न आएकी, मोटाएँ कि हेर्नुपर्नेछ, उनी भन्दै थिइन्, ६ महिना लाग्यो मेरो पेटमा बच्चा पनि मज्जाले चल्छ । तर, घरमा थाहा छैन म हस्पिटल आउँछु भनेर । घरका कसैले पनि स्वास्थ्य चौकीमा बच्चा नजन्माएको उनले सुनाइन् । म त लुकीलुकी भए पनि स्वास्थ्य चौकीमै आउँछु, उनले भनिन् । वडा नम्बर ३ की समिरा आलमले स्वास्थ्य चौकी बन्द हुँदा पहिलो बच्चा घरमै जन्माएको सुनाइन् । दोस्रो बच्चा भने उनले बर्थिङ सेन्टरमा जन्माइन् । घर अगाडि नै स्वास्थ्य चौकी बनेर हामीलाई सहज भएको छ, उनले भनिन्, तर, चेकजाँचका लागि घरमा अनेक जाल बुनेर जानु पर्छ । स्वास्थ्य चौकीमा रगत परीक्षण पनि भए त्यसले धेरै महिलालाई सजिलो हुने उनको भनाइ छ । स्वास्थ्य जाँच अनि प्रसूतिका लागि दमकको आम्दा र भद्रपुरको मेची अञ्चल अस्पताल पुग्नुपर्ने बाध्यता गाउँपालिकाले हटाइदिएको छ । यसमा पनि गर्भवती भएका बेला परीक्षणका लागि अस्पतालसम्म जान नपाउने मुस्लिम महिला लाभान्वित भएका छन् । झापा३ का सुरेश गणेशले श्रीमतीलाई प्रसूति गराउन अस्पताल नलगेको बताए । अस्पताल लैजान मसँग पैसा थिएन, खोज्दा पाइनँ, उनले भने, ८० किलोमिटर टाढा रहेको मेची अञ्चल अस्पतालमा बिरामी लैजाँदै गर्दा पुग्ने बेला दिदीको मृत्यु भयो । अब त यहाँका महिलालाई सामान्य अवस्थामा सुत्केरी गराउन टाढाका अस्पतालमा कुदाउनुपर्ने बाध्यता नरहेको उनको भनाइ छ । यहाँ रहेको बर्थिङ सेन्टरले ६ महिनामा २१ महिलालाई प्रसूति सेवा दिएको छ । तीमध्ये अधिकांश मुस्लिम समुदायका छन् । टाढाका अस्पताल लानुपर्ने बाध्यतालाई मध्यनजर गरी ६ महिनाअघि सेवा दिन सुरु गरिएको गाउँपालिका अध्यक्ष जयनारायण साहले बताए । उनका अनुसार स्वास्थ्य चौकी पाँच वर्षजति बन्द भएको थियो । बर्थिङ सेन्टर स्थापनासँगै मुस्लिम महिलासमेत गर्भ जाँच र प्रसूतिका लागि आउने गरेको उनले सुनाए ।यो खुसीको कुरा हो, उनले भने, मुस्लिम समुदायमा गर्भ परीक्षणका लागि अस्पताल जान हुँदैन भन्ने मान्यता छ । तर, मुस्लिम महिला लुकीलुकी भए पनि नियमित परीक्षणका लागि आउने गरेका छन् । बर्थिङ सेन्टर स्थापनासँगै मुस्लिम महिलासमेत गर्भ जाँच र प्रसूतिका लागि आउने गरेका छन् । यहाँ मुस्लिम र आदिवासी जनजाति बाहुल्य छ । बर्थिङ सेन्टर सञ्चालनसँगै स्वास्थ्य जाँच गर्न आउने गर्भवतीको संख्या बढेको स्वास्थ्य संयोजक लक्ष्मण विश्वकर्माले बताए । मुस्लिम समुदायका महिला घर र समाजबाट लुकीलुकी भए पनि तौल लिन र बच्चा चले नचलेको बुझ्न आउँछन्, उनले भने, प्रसूति हुने बेला परिवारसँग रोइकराइ गरेरै आउनेको संख्या नि बढ्दो छ । कोही हाट जाने बहानामा बच्चा जन्माउनकै लागि स्वास्थ्य चौकी छिर्छन् । उनका अनुसार भवन नहुँदा बर्थिङ सेन्टर सञ्चालन गर्न समस्या भएको छ । एउटा कोठाबाट सेवा दिन बाध्य छौं, उनले भने, गाउँपालिकाले जग्गादाताको खोजी गरिरहेको छ । जग्गा पाइयो भने भवन बनाउन कारितास नेपालले सहयोग गर्ने भएको छ । प्रसूतिका क्रममा महिलालाई सरकारले प्रदान गर्दै आएको खर्चमा गाउँपालिकाले १ हजार रुपैयाँ थपेर दिने गरेको अहेव कमल प्रसाईंले बताए । चौबीसै घण्टा सेवा प्रदान गर्दै आएका छौं, उनले भने, सेन्टरमा दुई अनमी र एक अहेव छौं । कर्मचारी अपुग हुँदा काम गर्न समस्या छ । यो गाउँपालिकामा मुस्लिम बस्ती धेरै छ । तर, मुस्लिम महिला गर्भ परीक्षण र बच्चा जन्माउन स्वास्थ्य चौकी जाँदैनन् । प्रसूति गराउनुपूर्व गर्भवतीको रगत जाँच गर्नुपर्ने हुन्छ । गाउँपालिकामै ल्याब नहुँदा रगत परीक्षण र सुत्केरी गराउन समस्या भइरहेको छ । गाउँपालिकाले यसतर्प छिटो ध्यान दिए धेरै जनता लाभान्वित हुने उनको भनाइ छ । रगत जाँचका लागि गर्भवतीको अवस्था हेरेर आम्दा र मेची अञ्चल अस्पतालमा सिफारिस गर्ने गरेका छौं, उनले भने । झापा जिल्लामा १८ बर्थिङ सेन्टर सञ्चालनमा छन् । ६ प्राथमिक स्वास्थ्य केन्द्र र १२ स्वास्थ्य चौकीबाट यो सेवा दिने गरिएको जिल्ला जनस्वास्थ्य प्रमुख शशी भट्टराईको भनाइ छ ।"
"पुल निर्माणमा व्यथिति, दुई वर्षको काम आठ वर्षमा भएन","बेसीशहर : लमजुङको दोर्दीखोलामा दुई वर्षमा निर्माण सक्ने सम्झौता भएको पुलको निर्माण कार्य ८ वर्षमा पनि पूरा हुन सकेको छैन। पुल निर्माणमा चरम लापारबाही भएको भन्दै स्थानीय आक्रोशित भएका छन्। निर्माण सुरु भएको ७ वर्ष ८ महिनामा गत मंसिरमा ढलान भएको थियो। ढलानपछि २ महिनामा निर्माण सक्ने उद्घोष गरेको निर्माण कम्पनी काम छोडेर बेपत्ता भएको छ। बेसीशहर नगरपािलका११ चिती र दोर्दी गाउँपालिका४ नौथरसेरा जोड्ने उक्त पुल निर्माणको काम ठप्प भएपछि स्थानीय चिन्तित बनेका छन्। ६० मिटर लम्बाईको सो पुल २०६८ चैतमा सिलन्यास भएको थियो। पुल निर्माणको ठेक्का पाएका हेटौंडाको सपना निर्माण सेवा र धादिङको जयबाबा निर्माण सेवाले काममा ढिलाइ गरेका हुन्। पुल निर्माणमा दुई कम्पनीबीच विवाद बढेपछि निर्माणकार्य अलपत्र परेको स्रोतले बताएको छ। सरकारले समयमा नै काम नगर्ने ठेकेदारलाई कालोसूचीमा राखेर कारबाही थाल्ने प्रक्रिया अघि बढाएपछि गत जेठबाट पुल निर्माणकार्यले गति लिएको थियो । दोर्दी गाउँपालिका अध्यक्ष ओमबहादुर गुरुङले मंसिर पहिलो साता ढलान भएयता काम नभएको बताए । जेठबाट सुरु भएपछि असार महिनामै काम सक्ने भनिए पनि ठेकेदार काम छोडेर बेपत्ता भएको उनले जानकारी दिए । पुलमा तीनवटा स्ल्याब ढलान जोड्न एक्सपान्सन ज्वाइन्ट राख्न बाँकी छ । रेलिङ र दायाँबायाँ एप्रोच सडक निर्माण गर्न बाँकी छ । पुल निर्माणकार्य ९० प्रतिशत सकिएको निर्माणपक्ष र सडक कार्यालयले दावी गरेको छ। सडक डिभिजन दमौलीका प्रमुख डिभिजनल इन्जिनियर विष्णुप्रसाद काफ्लेले निर्माण व्यवसायीलाई छिटो काम गर्न दवाव दिइरहेको बताएका छन्। पुल निर्माणमा ढिलाइ गरेपछि सडक डिभिजनले निर्माण कम्पनीलाई सम्झौता रकमको १० प्रतिशत जरिवाना गरेको छ । करिब २८ लाख रुपैयाँ जरिवना बिलिङबाट घटाउँदै लगिने कार्यालयले जनाएको छ। प्रमुख जिल्ला अधिकारी झंकनाथ ढकालले लगातारको प्रयासपछि कामले गति लिए पनि अहिले रोकिएको बताए। भौतिक निर्माण कार्यलाई गति दिन गृहमन्त्रीको योजना अनुरूप हामीले निर्माण कम्पनी र सडक कार्यालयलाई पटकपटक ताकेता गरेका थियौं, प्रजिअ ढकालले भने, ताकेता पुल ढलानसम्म भयो। अब फेरि खोजेर काम पूरा गराउन लगाउँछौँ। दोर्दी गाउँपालिकाका उपाध्यक्ष दिलबहादुर घलेले समयमा पुल नबन्दा दोर्दी खोलामा निर्माणाधीन चारवटा जलविद्युत् आयोजनाको निर्माण कार्य प्रभावित भइरहेको बताए । पुल नबन्दा जलविद्युत्का निर्माण सामग्री वारपार गर्न समस्या परेको आयोजनाका सञ्चालकले बताएका छन्। यसले आयोजनाको निर्माणमा पनि ढिलाइ भएको छ।"
रारामाथि हिउँको कार्पेट (फोटो फिचर),"मुगु : एक सातादेखिको भारी हिमपात रोकिएसँगै यतिबोला रारा र राराबाट देखिने हिमाल सेताम्मे देखिएको छ। हिउँले ढाकिएका डाँडामा हिउँमा रमाउनेहरू त्यहाँ पुग्न थालेका छन्। समुद्री सतहदेखि ३ हजार २०० मिटर उचाईमा रहेको देशकै ठूलो रारामा माघ ८ गते रातिदेखि एक सातासम्म हिमपात परेको थियो। हिउँमा रमाउन चाहनेहरूका लागि रारा घुम्न उपयुक्त सिजन पनि हो। रारा किनार वरपर २ देखि ४ फिटसम्म हिउँ जमेका छ। हिउँले डाकिएको रारामा रमाउन हवाई तथा सडक यातायात दुबै सुविधा उपलब्ध छन् तर नाग्मागमगढी सडक खण्ड यतिबेला हिमपातले अवरुद्ध भएकाले सडक नखुलुन्जेल हवाई यात्राको विकल्प छैन। नेपालगञ्जदेखि रारा विमानस्थलसम्म दैनिक हवाई सेवा सञ्चालनमा छ। रारा अवोलकन गर्न आउनेहरूलाई हुटुमा होटल डाँफे र हेरिटेज भिलेज रिर्सोट तथा छायाँनाथ रारा नगरपालिका९ माझघट्टमा होमस्टे तथा एक दर्जन जति होटल, सल्लेरीका होटलहरूले सेवा दिँदै आएका छन्। हेर्नुस् हिमपातपछिको रारा तथा राराबाट देखिने छायाँक्षेत्र धार्मिक स्थलको हिमाल। फोटोहरूः जीवन सेजुवालअन्नपूर्ण"
साइप्रस हिँडेका ११ विद्यार्थीलाई अध्यागमनले हचुवाको भरमा रोक्यो,"काठमाडौं : अध्यागमनका कर्मचारीहरूले विद्यार्थी प्रवेशाज्ञा (भिसा) मा साइप्रस हिँडेका ११ जनालाई हचुवाको भरमा फर्काइदिएको (अफ लोड) छ। जबकि उस्तै भिसा भएका अन्य १२ जना विद्यार्थीलाई साइप्रस जान प्रस्थान अनुमति दिइएको छ। त्रिभुवन अन्तर्राष्ट्रिय विमानस्थल अध्यागमन कार्यालयले साइप्रसको भिसा शंकास्पद भएको भन्दै सोमबार ४ जना र मंगलबार ७ जना विद्यार्थीलाई फिर्ता गरेको थियो। अध्यागमन कार्यालयले 'स्टुडेन्ट भिसाको प्रतिलिपिमात्र प्राप्त भएको र सो भिसा प्रष्ट नखुलेकोले निजहरूको भ्रमण शंकास्पद देखिएको हुँदा अध्यागमन कार्यविधि २०६० को दफा ३(१) ३ बमोजिम प्रस्थान अनुमति नदिइएको' उल्लेख गरेको छ। विमानस्थल अध्यागमनका कर्मचारीले फिर्ता गरिएकाहरूको भिसा र यात्रा शंकास्पद भएकोले रोकिएको बताएका छन्। तर उही स्थान र उस्तै प्रकृतिको भिसा भएका विद्यार्थीमध्ये केहीलाइ रोक्नु र केहीलाई प्रस्थान अनुमति दिनुको कारणबारे अध्यागमनका कर्मचारीहरू बोल्न चाहेनन्। विमानस्थलबाट फर्किएका विद्यार्थीहरूले अध्यागमनका डेस्क अधिकृतले पैसाको बार्गेनिङ गरेको आरोप लगाएका छन्। अध्यागमनले आफ्ना साथीलाई फिर्ता गरेको थाहा पाएपछि बाँकी विद्यार्थी र उनका अभिभावकहरू छलफलका लागि बुधबार अध्यागमन विभाग गएका थिए। साइप्रस जान लागेका करिब २० विद्यार्थी बुधबार दिउँसो अध्यागमन विभागमा पुगेका थिए। विद्यार्थीहरूले पाएको भिसा, र उनीहरूलाई थमाइएको अध्यागमनको पत्र। फर्काइएकी मध्ये पर्वतकी दुर्गा शर्माले दिइसकेको प्रस्थान अनुमति समेत अध्यामगन अधिकृतले रद्द गरिदिएको बताइन्। शर्माले अन्नपूर्णसँग भनिन्, डिपार्चर कक्षमा पुगिसकेकी थिएँ। त्यहीँ आएर अध्यागमनका कर्मचारीले रोके। डिपार्चर छापमा समेत अध्यामगनका कर्मचारीले रातो पेनले केरमेट गरिदिएको उनले बताइन्। हचुवाको भरमा आफूहरूलाई फिर्ता गरेको उनको भनाइ छ। यसै साता झण्डै ७७ जना विद्यार्थी साइप्रस उडदैछन्। साइप्रस जान विद्यार्थीहरूले आवश्यक सबै प्रक्रिया पुरा गरेका छन्। शिक्षा मन्त्रालयले उनीहरू सबैलाई नो अब्जेक्सन लेटर सेमत दिएको छ। तर 'नो अब्जेक्सन लेटर' समेत नक्कली भएको भन्दै अध्यामगन अधिकृतले आफूहरूलाई मानसिक तनाव दिएको आरोप विद्यार्थीहरूको छ। १५ दिनको इन्ट्री भिसामा साइप्रस जान लागेका उनीहरूले बाँकी भिसा त्यही पाउँछन्। अध्यागमन विभागका महानिर्देशक ईश्वरराज पौडेलले फिर्ता भएका र विधि सम्बत तरिकाले भिसा पाएका विद्यार्थीहरू साइप्रस जान पाउने बताए। विद्यार्थी रोकिएको सूचना पाएपछि महानिर्देशक पौडेलले नेपालस्थित साइप्रसको कन्सुलेट अफिसमा कुराकानी गरेका थिए। महानिर्देशक पौडेलले अन्नपूर्णसँग भने, साइप्रसको कन्सुलेट कार्यालयले पठाएको सूचीमा भएका विद्यार्थीहरू रोकिँदैनन्। मैलै अध्यागमनमा उक्त सूची पठाइसकेँ। नेपालस्थित साइप्रसको कन्सुलेट अफिसले ७७ जना विद्यार्थीको भिसा प्रमाणिकरण गरेको थियो।"
'निर्मला प्रकरणलाई मानवअधिकारकर्मी र पत्रकारले बेचे',"काठमाडौँ : नेपाल कम्युनिष्ट पार्टीका सांसद महेश बस्नेतलाई कञ्चनपुरकी निर्मला पन्त हत्या प्रकरणलाई मानवअधिकारकर्मी र पत्रकारहरुले बेचीखाने विषय बनाएको आरोप लगाएका छन् । बुधबार बसेको प्रतिनिधि सभा बैठकमा गृहमन्त्री रामबहादुर थापा बादलसँगको प्रश्नोत्तर सत्रमा बोल्दै सांसद बस्नेतले सरकारले गम्भीर अनुसन्धान गर्दा गर्दै पनि निर्मला प्रकरणलाई अनावश्यक उचाल्ने काम भएको गुनासो गरे । सांसद बस्नेतले निर्मला प्रकरण प्रतिपक्षी दल नेपाली कांग्रेसलाई पनि राजनीति गर्ने विषय बनेको जिकिर गरे । सांसद बस्नेतले सरकारबाट अनुसन्धान जारी राखेको अवस्थामा निर्मला प्रकरणलाई अनावश्यक उचाल्नेहरुमाथि पनि छानबिन गर्न सरकारलाई आग्रह गरेका गरेका छन् । उनले निर्मला पन्त प्रकरणको छानबिनमा त्रुटी गर्ने तत्कालिन कञ्चनपुर प्रहरी प्रमुख डिल्लीराज विष्टलाई खटाउने प्रहरी नेतृत्वमाथि कारबाही गरिनुपर्ने पनि जिकिर गरे । अनुुसन्धानको ९६ प्रतिशत काम सकिएको भन्नेमा बधाई छ । तर कञ्चनपुर प्रहरी प्रमुख बनाएर दिल्लीराज विष्टलाई खटाउनेमाथि कारबाहीको प्रक्रिया के हुँदैछ ?', बस्नेतले सोधे ।"
मुहान किनेर पानी,"दिङ्ला : भोजपुर दिङ्ला बजारका घनश्याम श्रेष्ठ, हेमराज श्रेष्ठ, खिलराज श्रेष्ठ र डुन्डी श्रेष्ठले २०२० हजार रुपैयाँ उठाएर खानेपानी मुहान खरिद गरे । षडानन्द८ तुंगेछास्थित पोष्टबहादुर चापागाईंका नाममा रहेको खानेपानी मुहानलाई उनीहरूले ८० हजारमा लगाएर किनेका हुन् । पानी उम्रिएको चार आना जमिन किनेपछि मात्र श्रेष्ठ दाजुभाइले खानेपानी जोहो गर्न सके । जग्गाधनीले पानी लैजानका लागि मुहान र वरपर रहेको जग्गा किन्नै पर्ने सर्त राखे, हेमराजले भने, हामीसँग कुनै विकल्प भएन । खानेपानीको संकट टार्न पनि मुहान खरिद गरेर घरसम्म पाइपमार्फत पानी ल्यायौं । उनका अनुसार गाउँ नजिकका मुहान सुक्न थालेका छन् । पहिले पानी उम्रिने ठाउँमा अहिले मुहानै सुकिसके । गाउँघरमा एउटादुईटा मात्र मुहान बाँकी छन्, उनले भने, बाँकी मुहान सुके भने पानी नपाएर मरिन्छ होला । उम्रिएको पानी त्यत्तिकै उपभोग गर्न नदिने भनेपछि हामीले दाजुभाइ मिलेर एउटा मुहान नै किन्नुपर्यो । दिङ्लाकै २२ परिवारले पनि मिलेर मुहान भएको १२ रोपनी जग्गा स्थानीय प्रेमनाथ चापागाईंसँग किने । जग्गा नकिने पानी उपभोग गर्न नपाइने भएपछि उनीहरूले ३० लाख रुपैयाँ संकलन गरे । तीन किलोमिटर पर रहेको मुर्कुटे धाराको मुहान भएको जग्गा खरिद गरिएको स्थानीय पवन कुलुङले बताए । प्रतिपरिवार १ लाख ३६ हजार रुपैयाँभन्दा बढी पर्यो । पानीको स्रोत नहुँदा वैकल्पिक उपायका रूपमा मुहान भएको जग्गा किनेर घरघरमा धारा पुर्याइएको उनले सुनाए । पानीका लागि हामीसँग अन्य विकल्प थिएन । खानेपानी पाउन नसकेर तनाव बेहोर्नुपर्यो, उनले भने, गाउँघरमा जग्गाधनीसँग मुहान किन्नु हाम्रो बाध्यता हो । मुहान किनेर ल्याएको पानी प्रयोग गर्ने गरिएको छ । स्थानीय होटल व्यवसायी नारायण श्रेष्ठलगायत चार परिवारले पनि ४ लाखमा दुई रोपनी जग्गा किनेर पानी व्यवस्थापन गरेका छन् । आसपासमा मुहान नहुँदा दिङ्ला बजारका धेरैजसो स्थानीयले समस्या झेल्नुपरिरहेको उनले बताए । कसैले पानी माग्दा दिने अवस्था भएन । होटल व्यवसाय चलाउन त झन् गाह्रो भयो, उनले भने, त्यही भएर पनि मुहान खरिद गर्नै पर्ने अवस्था आयो । मुहान किनेर ल्याएको पानीले सजिलो भएको छ । बेलाबेला मुहान मर्मत नगरे त्यही पानी पनि नआउने उनले सुनाए । भने, मुहान टाढा भए पनि मान्छे र वस्तुभाउलाई चाहिने भएपछि दुःख गर्नै पर्छ । केउरेनीपानी खानेपानी उपभोक्ता समितिले पनि २०७३ मा किमालुङ, खार्तम्छा र तुंगेछाको सिमानामा पर्ने खहरे खोलाबाट खानेपानी ल्याउन योजना ल्याएको थियो । २०७६ भित्र बजारमा पानी आपूर्ति गर्ने लक्ष्य छ । मजदुरको ज्यालाका लागि उपभोक्ता समितिका ३ सय ६० परिवारबाट १ हजार २ सय ३० रुपैयाँका दरले रकम संकलन गरिएको योजना समितिका अध्यक्ष जितेन्द्र श्रेष्ठले बताए । उनका अनुसार १ हजार ५ सय घरधुरी लाभान्वित हुने गरी ७० हजार लिटर क्षमताको ट्यांकी बनाउने काम भइरहेको छ । नगरपालिकाले भने खानेपानीका लागि निर्णय गरेको छैन । खानेपानीलाई प्राथमिकतामा राखिएको मेयर वीरबल राईले बताए । दिगो विकासका लागि कामको थालनी पनि बिस्तारै हुन्छ, उनले भने, आउँदो परिषद्को नयाँ योजनाबाटै बजार क्षेत्रमा खानेपानीको सुलभ पहुँचका लागि भौतिक संरचना निर्माण र योजनालाई प्राथमिकतामा राखेर अगाडि लानेछौं । फेदीको पानी डाँडामा मालिका गाउँपालिका७ बिमकी हेमु जुग्जालीको आँगनमै खानेपानी आउन थालेको छ । हरेक दिन डेढदुई घण्टा लगाएर पानीको जोहो गर्नुपर्ने दिन गए, उनले भनिन्, आँगनकै धारामा नियमित पानी आउन थालेपछि धेरै सुविधा भयो । घरायसी तथा वस्तुभाउका लागि घण्टौं पालो पर्खिएर पानी आसोर्दै आएकी देवी जुग्जालीको दैनिकी फेरिएको छ । बिहान उठेदेखि नसुत्दासम्म पानीको जोहो गर्दागर्दै बित्थ्यो, उनले भनिन्, अब भने समय बचत र सुविधा दुवै हुने भयो । बिमका सयभन्दा बढी घरको दैनिकी लिफ्टिङ प्रविधिको खानेपानी आयोजना सञ्चालन भएपछि परिवर्तन भएको हो । बिम लिफ्टिङ खानेपानी तथा सरसफाइ आयोजनामार्फत फेदीको पानी डाँडामा पुर्याएर घरघरमा वितरण गरिएको छ । गाउँभन्दा माथि पानीको स्रोत नभएकाले लिफ्टिङ प्रविधिबाट पानी ल्याउनुपरेको वडाध्यक्ष रेशम जुग्जालीले बताए । फेदीको पानी तानेर गाउँमा पुर्याउने योजनामा धेरैलाई विश्वास लागेको थिएन, उनले भने, तर, प्रविधिको विकासले सफल भयो । बिम लिफ्ट खानेपानी आयोजनामा पानी तान्न जडान गरिएको सौर्य ऊर्जा । तस्बिर : सन्तोष गौतम सौर्य ऊर्जाको प्रयोगले फेदीमा रहेको बिबोट खोला र जुगे खोला मुहानको पानी २ सय ४० मिटर माथि ट्यांकीमा जम्मा गरिएको छ । त्यसबाटै वितरण गरिएको उपभोक्ता समिति अध्यक्ष धनबहादुर जुग्जालीले बताए । नौरु, तल्लोगाउँ र अस्तबाङका १ सय ११ घर, आठ विद्यालय तथा सार्वजनिक स्थानमा धारा जडान गरिएको उनले सुनाए । गाउँपालिका, पश्चिम नेपाल ग्रामीण खानेपानी तथा सरसफाइ परियोजना र उपभोक्ताको १ करोड ४३ लाख लागतमा आयोजना निर्माण भएको हो । २२ किलोवाट क्षमताका १ सय २० सोलार प्यानलमार्फत पम्प जडान गरी पानी तान्ने व्यवस्था मिलाइएको आयोजनाकी कमला शर्माले बताइन् । सो उपकरणको पानी तान्ने क्षमता प्रतिसेकेन्ड २५ लिटर छ, उनले भनिन् । २ इन्टेक, ८ ट्यांकी, १ सय १९ धारा र ९ हजार मिटर पाइपलाइन छ । आयोजनामा उपभोक्ताले २७ लाख ६९ हजार रुपैयाँबराबरको श्रमदान गरेका छन् ।"
द्वन्द्वका उजुरी टुंग्याउँदै राष्ट्रिय मानवअधिकार आयोग,"काठमाडौं : राष्ट्रिय मानवअधिकार आयोगले द्वन्द्वकालदेखि थन्किएका उजुरी टुंग्याउन सक्रियता देखाएको छ। द्वन्द्वकालका उजुरीमा छानबिन गर्नुको साटो जिम्मेवारी सार्ने कार्यबाट पीडितहरूमा निराशा प्रकट भइरहेका बेला आयोगले उजुरी टुंग्याउन सक्रियता देखाएको हो। उजुरी अब आउने पदाधिकारीलाई सुम्पिनेछैनौं। हाम्रै कार्यकालमै टुंग्याउनेछौं, आयोग अध्यक्ष अनुपराज शर्माले भने। संविधानको धारा २४९ ले मानवअधिकार उल्लंघनका उजुरी लिने, छानबिन गरी कारबाहीको सिफारिस गर्ने अधिकार राष्ट्रिय मानवअधिकार आयोगलाई दिएको छ। प्रमाण नभेटिँदासम्म उजुरी फस्र्याेट गर्न मिल्दैन। आयोग घटनापिच्छे ठाउँठाउँमा पुग्दासमेत प्रमाण पाउन गाह्रो भएकाले उजुरी टुंगो लाग्न कठिन भएको हो, शर्माले भने। हरेक महिनामा आयोगले द्वन्द्वकालीन उजुरी घटाउन पदाधिकारीको बैठक बस्ने गरेको उनले जानकारी दिए। हामी मासिक ६० देखि १ सय वटासम्म उजुरी फस्र्योट गरिरहेका छौं, उनले भने। उजुरीकर्ताले स्पष्ट ठेगाना नलेखेका कारण कतिपय उजुरीमा छानबिनमा हुन नसकेर थन्किएको सचिव वेदप्रसाद भट्टराईले बताए। घटना पुराना भएकाले प्रमाण र साक्षी नभेटिँदा छानबिनमा चुनौती उत्पन्न भएको हो, उनले भने। बर्सेनि आठ सय फाइल टुंग्याउने योजना बनाए पनि त्यसअनुसार गर्न काम अगाडि बढेको शर्माको भनाइ छ। आयोगले करिब दुई सय उजुरीको प्रतिलिपि बेपत्ता आयोगमा पठाइसकेको छ। आयोगले करिब दुई सय उजुरीको प्रतिलिपि बेपत्ता आयोगमा पठाइसकेको छ। हामी अन्य आयोगलाई सहयोग गर्छौं, उनले भने। आयोगमा द्वन्द्वकालीन घटनाका तीन हजार नौ सय उजुरी थन्किएका थिए। त्यसमध्ये करिब एक हजार उजुरी फस्र्योट भएको आयोगको भनाइ छ। आयोगले द्वन्द्वकालीन घटनाका केही उजुरीको छानबिन टुंग्याएर कारबाहीका लागि सिफारिस गरे पनि सरकारले कार्यान्वयन गरेको छैन। आयोगले हत्याका पाँच सय ६, बलपूर्वक बेपत्ता र अपहरणका १ सय २६, यातनाका ५, सम्पत्ति कब्जा र आन्तरिक विस्थापितका ४३, कुटपिट र घाइतेका २८, महिला अधिकारका १८, खाद्य शिक्षा, स्वास्थ्य, श्रम र आवासका १४, कैदीबन्दीको अधिकार १२, गैरकानुनी थुनाका १०, बाल अधिकारका ९ र धम्कीका ३, अपांगताका २ गरी ८ सय ५६ घटनामा कारबाहीको सिफारिस गरेको थियो। आयोगले कतिपय घटनाका दोषीमाथि विभागीय कारबाहीका लागि सिफारिस गरे पनि भएको छैन। सिफारिस चित नबुझे सरकारले तीन महिनाभित्र जवाफ दिनुपर्ने प्रावधान छ। तर सरकारले आयोगका सिफारिसको जवाफ पनि दिएको छैन। केही महिनाअघि द्वन्द्वपीडित ३३ जनालाई सरकारले आयोगको सिफारिसअनुसार क्षतिपूर्ति दिएको थियो। सबै उजुरी एउटा स्टेज पार गरी टुंग्याउँछौं। परिपूरण र क्षतिपूर्ति त पाउँछन् नै केही फौजदारी अपराधका घटनामा भने मुद्दा चलाउन महान्यायधिवक्ताको कार्यालयलाई लिखितै रूपमा भन्नेछौं, अध्यक्ष शर्माले भने।"
जाजरकोटमा बास माग्दै राउटे,"जाजरकोट : फिरन्ते जीवन बिताइरहेका लोपोन्मुख राउटे समुदायले जाजरकोटमा बास मागेका छन्। सुर्खेतमा बस्दै आएका राउटेहरू जंगलमा सिकार पाउन छाड्नुका साथै बसाई असहज भएको भन्दै जाजरकोटमा बास मागेका हुन्। मंगलबार राउटे मुखिया लोकेन्द्रबहादुर शाही जिल्ला प्रशासन कार्यालय जाजरकोट पुगेर आफ्नो समुदायलाई जाजरकोटमा बसोबासका लागि अनुमति माग गरेका छन्। प्रमुख जिल्ला अधिकारी ललितकुमार बस्नेतलाई काठको कोसी उपहार दिँदै उनले बसाइसराइका लागि अनुमति माग गरेका हुन्। सुर्खेतको दशरथपुरमा बस्दै आएकोमा सिकार गर्नका लागि बाँदर, गुनालगायतका जंगली जनावर नपाइने र कोशी, मधुस, खाटलगायतका काठका सामग्री बनाउने काठ पनि सकिँदै आएपछि जाजरकोट बसाइ सर्ने मनसाय प्रअिज समक्ष राखेका छन्। आफ्नो समुदायले जाजरकोटमा नै बस्ने निर्णय गरेकाले अनुमति दिन माग गरेका छन्। जाजरकोटका जंगलमा सिकारका लागि जंगली जनावर पाइने र काठका सामग्री बनाउन जंगल पनि पर्याप्त देखिए पनि आफूहरू बसाइ सर्ने निर्णयमा पुगेको मुखिया शाहीले बताए। उनीहरूले भेरी नगरपालिकाका केही जंगलको समेत अवलोकन गरेका छन्। दैलेख र सुर्खेत बस्न थालेको धेरै वर्ष भयो, मेरो जनतालाई अब म जाजरकोट बसाइ सार्छु। त्यसैको चाँजोबाँजो मिलाउन यहाँ आएको हुँ राउटे मुखिया शाहीले भने, अबको केही समयपछि जाजरकोट आउँछौं, हामीलाई सिकार गर्न जाजरकोटमा गुना, बादर धेरै पाइन्छ। शाहीले सरकारले भत्ता दिन ढिलाइ गरेकोले आफूहरूलाई दाल, चामल, तरकारी जस्ता दैनिक उपभोग्य बस्तु अभाव भएको बताए। राउटेका मुखिया शाहीसँगै उनका नाती टेकराज शाही र भान्जा मानसिंह कल्याल पनिसँगै आएका थिए। राउटेका मुखियाले जिल्ला समन्वय समिति जाजरकोटका कार्यवाहक प्रमुख ज्ञानीप्रसाद आचार्य, प्रहरी नायव उपरीक्षक रविन्द्रबहादुर सिंह र नेकपा कार्यालय पुगेर नेतालाई भेटेका थिए।"
"मापसे गरेर दुई ट्याक्सी तोडफोड, एकजना पक्राउ",काठमाडौं : मादक पदार्थ सेवन गरेर ट्याक्सी तोडफोड गर्ने एकजनालाई प्रहरीले बुधबार पक्राउ गरेको छ। नागर्जुन नगरपालिका४ सीतापाइला चोकबाट बा२ ज ६९१ र बा२ ज ६६३ नम्बरको २ वटा ट्याक्सी तोडफोड गरेको अभियोगमा त्यही नगरपालिका रामकोट बस्ने एकजनालाई प्रहरीले पक्राउ गरेको हो । पक्राउ पर्नेमा धादिङ घर भएका २१ वर्षीय दिनेश बिक रहेका छन् । उनले मादक पदार्थ सेवन गरी ट्याक्सी तोडफोडपछि भाग्ने क्रममा महानगरीय प्रहरी बृत्त स्वयम्भूकोको टोलीले पक्राउ गरेको हो ।
असहायलाई जग्गा उपलब्ध,"कुश्मा : बिचल्लीमा परेका तीन बालकका लागि घर बनाउन पाँच आना जग्गा सहयोग मिलेको छ। पर्वत कुश्मा९ कटुवा चौपारी छेउखन्नाका धनबहादुर दमाईका तीन छोरा बिचल्लीमा थिए। आमाबाबु नहुँदा बेसहारा बनेको समाचार अन्नपूर्णमा प्रकाशन भएको थियो। त्यसपछि उनीहरूलाई जग्गा उपलब्ध गराउन पहल थालिएको थियो। प्रमुख जिल्ला अधिकारी गुरुदत्त ढकालको पहलमा कुश्मा९ मा उनीहरूको बस्तीनजिकै जग्गा दिइएको हो।मध्यपहाडी लोकमार्ग आयोजनामा कार्यरत इन्जिनियर सुरेन्द्र गौतम, सरोज गौतम, इन्द्रबहादुर राना थापासहित २४ जनाले रकम संकलन गरेका थिए। बस्तीनजिकै खेतमा भए पनि जग्गा उपलब्ध गराउन सफल भयौं, प्रजिअ ढकालले भने। यो जग्गा १ लाख रुपैयाँमा खरिद गरिएको हो। घर बनाउन पहल गरिने उनको भनाइ छ। यसअघि उनले मासिक ६ हजार रुपैयाँ उपलब्ध गराउने घोषणा गरेका थिए। धनबहादुरको २०७४ मंसिर १४ गते मृत्यु भएको थियो। उनकी श्रीमती सावित्री चार वर्षअघि र कान्छी श्रीमती देवी परियारले दुई वर्षअघि अर्को बिहे गरेका थिए। देवीतर्फका १४ वर्षीय विवेक, सावित्रीतर्फका १५ वर्षीय विशाल र १२ वर्षीय विश्वास वृद्ध हजुरबुवाआमासँग बस्दै आएका छन्। जग्गाको नाममा सानो झुप्रो मात्र भएकाले गुजारा चलाउन धौधौ भएको हजुरआमा गौमतीले बताइन्। ७० वर्षीय केदार मजदुरी गर्दै आएका छन्। तीन बालकको बिचल्ली"
निर्मला पन्तका हत्यारा बालुवाटारमा छन् कि सिंहदरबारमा ?,"काठमाडौँ : सांसदहरुले कञ्चनपुरकी बालिका निर्मला पन्तको बलात्कारपछि भएको हत्याको घटनामा संलग्नलाई समात्न नसकेको भन्दै चर्को आलोचना गरेका छन् । बुधबार बसेको प्रतिनिधि सभाको बैठकमा गृहमन्त्री रामबहादुर थापासँगको सवाल जबाफसत्रमा सहभागी हुँदै सांसदहरुले निर्मला प्रकरणमा संलग्नलाई सरकारले नै जोगाउन खोजेको आरोप लगाए । नेपाली कांग्रेसकी सांसद डिला संग्रौलाले निर्मला प्रकरणमा सरकार असफल भएको भन्दै अपराधीलाई पनि जोगाउन लागेको आरोप लगाइन् । 'चाँडो भन्दा चाडो निर्मलाका हत्यारालाई पक्राउ गरियोस । निर्मलाका हत्यारा बालुवाटारमा छन् कि सिंहदरबारमा छन् ?', उनले प्रश्न गरिन्, 'अपराधीलाई चाँडो भन्दा चाँडो कानुनकी दायरामा ल्याउन सक्नुपर्छ ।' सांसदहरुको प्रश्नको उत्तर दिँदै गृहमन्त्री थापाले निर्मला हत्या प्रकरण टुंगोमा पुग्न लागिसकेको बताउँदै चाँडै टुंगोमा पुग्ने आश्वासन दिए । थापाले अपराधीहरुलाई कुनै पनि हालतमा छाड्न नसकिने बताउँदै प्रहरीले यसको गम्भीर अनुसन्धान अहिले पनि जारी राखेको जानकारी सांसदहरुलाई दिए । मन्त्री थापाले नेपाल प्रहरी अपराध अनुसन्धानमा ९६ प्रतिशतसम्म सफल भएको बताउँदै निर्मला प्रकरणमा पनि असफल हुन सवालै नरहेको दाबी गरे ।"
श्री पस्मिना उद्योगबाट दश मजदुर निकालिए,"भक्तपुर : भक्तपुर औद्योगिक क्षेत्रस्थित श्री पस्मिना उद्योगले दशजना मजदुरलाई निकालेको छ। समाजसेवी डा गोविन्द टण्डन सञ्चालक रहेको उक्त उद्योगले निकालिएका मजदुरहरु आन्दोलनमा समेत उत्रिएका छन्। उद्योगले उनीहरुलाई गएको माघ १६ गतेदेखि बिदा दिएको हो। उनीहरुले आफूलाई श्रम ऐन, नियमावली र निर्देशिकाविपरीत गएर निष्कासन गरेको भन्दै श्रम कार्यालयमा उजुरी हालेका छन्। उजुरीमा पुनर्बहालीको माग पूरा नभए उद्योगमा तालाबन्दी गर्ने उनीहरुले चेतावनी दिएका छन्। उद्योगमा कार्यरत करिब ५० मध्ये निष्कासित दस मजदुरहरुले विनाकारण आफूहरुलाई निष्कासन गरिएको बताएका छन् । उल्टै आफूहरुले काम गरेको समयको तलब, भत्ता र सञ्चय कोषसमेत नदिएको उनीहरुले आरोप लगाए। 'समाजसेवामा अग्रणी डा गोविन्द टण्डनले हामीलाई विनाकारण उद्योगबाट निष्कासन गरेर अन्याय गर्नभयो', निकालिएकी एक महिला मजदुरले भनिन्, 'त्यसमाथि काम गरेको पूरा तलब, भत्ता र सञ्चयकोषको रकमसमेत दिनुभएन।' यता उद्योगले भने उद्योगमा काम नभएकाले सहमति गरेरै उनीहरु हटेको स्पष्टीकरण दिएको छ।उद्योगका लेखापाल गिरिश नेपालले उद्योग सञ्चालक, ट्रेड युनियनका प्रतिनिधि र मजदुरहरुको संयुक्त बैठकको सहमतिअनुसार नै ती मजदुरहरु आफै बताए। 'उद्योगमा निरन्तर काम घटिरहेकाले गएको दसैंलगत्तै ट्रेड युनियन र कर्मचारीहरुलाई आवश्यक नहुने मजदुरलाई हटाइने जानकारी दिइएको थियो। त्यसैअनुसार सूचनासमेत निकालिएको थियो', उनले भने, सोही सूचनाअनुसार उद्योग सञ्चालक, ट्रेड युनियन र मजदुरको संयुक्त बैठकले हाललाई दस जना मजदुर हटाउने सहमति गरेको थियो। सोही सहमतिअनुसार उहाँहरु हट्नुभएको हो।' लेखापाल नेपालले उद्योगमा काम बढे पुनः उनीहरुलाई नै काममा लगाउने सहमतिसमेत भएको सुनाए। श्रम ऐनकानुनअनुसार नै प्रक्रिया पुर्याएर उनीहरुलाई काम गरेकोभन्दा एक महिना बढीको तलबसमेत दिएर बिदा गरिएको लेखापाल नेपाल बताउँछन्। उनले उद्योगमा श्रम कार्यालयबाट मजदुर हटाएकोबारे पत्र आएको स्वीकार गर्दै त्यसको उत्तर दिने प्रक्रिया अघि बढाइएको जानकारी दिए।उनका अनुसार अरु काम नभएका मजदुरहरुलाई पनि प्रक्रिया पुर्याएर उद्योगले क्रमशः हटाउने लाने भएको छ। 'दुई वर्षअघिदेखि पस्मिनाको बजार खस्कँदै आएको छ। जसको प्रत्यक्ष असर उद्योगमा पनि परेको छ,' लेखापाल नेपालले भने, 'त्यसैले काम नहुने मजदुरहरुलाई क्रमशः हटाउँदै लगिनेछ। काम गर्दै आएका मजदुर हटाउनु हाम्रो इच्छा होइन। कामै नभएपछि तलब खुवाएर राख्न सकिन्न।'"

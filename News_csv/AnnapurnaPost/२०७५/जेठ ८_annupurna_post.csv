शीर्षक,विवरण
अलोकतान्त्रिक ढिलाइ,"गोपाल पराजुलीको अस्वाभाविक विदाइसँगै रिक्त सर्वोच्च अदालतको प्रधानन्यायाधीश पद रिक्त रहेको दुई महिनाभन्दा बढी हुँदासम्म पनि नियुक्ति प्रक्रियामा उदासीनता देखिएको छ। मुलुकको न्यायालयको सर्वोच्च पदलाई यति लामो समयसम्म रिक्त राख्नु खेदजनक छ। प्रधानन्यायाधीश नियुक्तिका लागि संविधानले संवैधानिक परिषद्को बन्दोबस्त गरेको छ। प्रधानमन्त्रीको नेतृत्वमा प्रतिनिधिसभाको सभामुख, राष्ट्रियसभाका अध्यक्ष, विपक्षी दलको नेता, प्रतिनिधिसभाका उपसभामुख र प्रधानन्यायाधीश, प्रधानन्यायाधीश नभएको अवस्थामा कानुन तथा न्यायमन्त्रीसहितको पाँच सदस्यीय हुने संवैधानिक परिषद् हाल कायमै छ। तर, दुई महिना बित्दासम्म पनि संवैधानिक परिषद्ले प्रधानन्यायाधीशसमेत सिफारिस गर्न सकेको छैन। संविधानतः संवैधानिक परिषद्कोे सिफारिसमा परेका प्रधानन्यायाधीशको संसदीय सुनुवाइपछि राष्ट्रपतिले नियुक्ति गर्ने प्रावधान छ। संविधानको धारा २८४को उपधारा ३ अनुसार संवैधानिक परिषद्ले बहालवाला प्रधानन्यायाधीशको पद रिक्त हुनुभन्दा एक महिनाअगावै र मृत्यु भई वा राजीनामा दिई रिक्त भएको प्रधानन्यायाधीशको पद रिक्त रहेको खण्डमा त्यसको एक महिनाभित्र सिफारिस गर्नुपर्छ। यो प्रावधानअनुसार, संवैधानिक परिषद्ले संवैधानिक बन्दोबस्तकै उल्लंघन गरेको ठहर हुन्छ। अर्कोतर्प संवैधानिक परिषद्ले अख्तियार दुरुपयोग अनुसन्धान आयोगका प्रमुख आयुक्तमा पनि रिक्त भएको डेढ महिनासम्म पनि सिफारिस गर्न सकेको छैन। संविधानले अख्तियारलगायतका संवैधानिक निकायका प्रमुखको हकमा पनि प्रधानन्यायाधीशको नियुक्तिकै समान बन्दोबस्त गरेको छ। अख्तियारका प्रमुख आयुक्तको विदाइ भने अस्वाभाविक थिएन। तथापि संवैधानिक परिषद् आफ्नो कर्तव्यबाट च्यूत भएको देखियो। संवैधानिक परिषद् यसरी आफ्नो कर्तव्यबाट चुकेको यो पहिलो घटना भने होइन। सुशीला कार्की प्रधानन्यायाधीश नियुक्त हुने समयमा पनि यसैगरी ढिलासुस्ती भएको थियो। आखिर किन संवैधानिक परिषद् आफ्नो कर्तव्यबाट विमुख हुने गर्छ ? देशको संविधानको अक्षरशः पालना गरी उदाहरणीय बन्नुपर्ने निकाय आफ्ना जिम्मेवारीबाट च्यूत हुनु सुखद् संकेत होइन। संवैधानिक परिषद्को ढिलासुस्तीमा दलीय स्वार्थ कारक रहेको शंका गरिएको छ। विगतका अभ्यास हेर्दा यस्ता शंका निराधार पनि देखिँदैनन्। यदि त्यसो हो भने त्यो झनै डरलाग्दो अभ्यास हो। देशलाई स्वेच्छाचारिताको बन्धनबाट निकालेर शक्ति पृथकीकरण र स्वायत्तताको अभ्यासका लागि संवैधानिक परिषद्जस्ता निकायको बन्दोबस्त गरिएको हो। राज्यका अंग र संवैधानिक निकायका प्रमुखको नियुक्तिमा दलीय प्रभाव नपरोस् भनेर संवैधानिक परिषद्को जन्म ०४७ सालको संविधानबाट भएको थियो। त्यसभन्दा पहिला प्रधानन्यायाधीश र अन्य संवैधानिक अंगका प्रमुखको नियुक्ति राजाको तजबिजी अधिकारको विषय थियो। त्यस्तो अभ्यासले स्वच्छेचारितालाई बल पुगेको हुँदा यस्ता निकायको बन्दोबस्त गरियो। यद्यपि, लोकतन्त्रको अभ्यास संवैधानिक प्रावधानहरूलेमात्र पूर्ण हुँदैन। त्यसका लागि व्यवहार र कर्ताको नियतले पनि ठूलो भूमिका खेल्छ। लोकतन्त्रको अर्थ अवश्य पनि शक्तिसम्पन्न दलको निरंकुशता स्थापना होइन। न त कुनै न कुनै प्रकारको स्वच्छेचारिताको निरन्तरता हो। तर, पछिल्लोपटक राज्यका अंग र संवैधानिक आयोगका प्रमुखहरूको नियुक्तिमा देखिएको अलोकतान्त्रिक अभ्यासले लोकतन्त्रकै इज्जतमा दाग लागेको छ। लोकमानसिंह कार्कीको नियुक्ति विवाद अलोकतान्त्रिक अभ्यासको तड्कारो उदाहरण हो। लोकतन्त्रमा गरिएको अलोकतान्त्रिक अभ्यासले अन्ततः लोकतन्त्रलाई नै संकटमा पार्ने छ। लोकतन्त्र संस्थाहरूको गठन र व्यवहारमा निर्भर गर्छ। विडम्बना नेपालमा लोकतन्त्रको अभ्यासको सुरुदेखि नै दलीय भागबन्डा र स्वार्थले प्रश्रय पाएको छ। आफ्नो दलनिकट व्यक्तिलाई नियुक्त गर्न गरिने अनेक षडयन्त्रले देशलाई विस्तारै अनिर्णयको बन्दीमात्र बनाउने छैन, राज्यलाई सीमित वर्गको पकडमा जकड्ने छ। विकास र समृद्धिको नारा दिएको वर्तमान सरकार यो अनिर्णयको प्रमुख कारक हो। उसले बुझ्नुपर्छ, विकास र समृद्धि नारा र कार्यक्रमले मात्र हुँदैन। लोकतान्त्रिक संस्थाको जीवन्तता त्यसको पहिलो सर्त हो। लोकतन्त्र दिगो बनाउन संवैधानिक परिषद्ले प्रधानन्यायाधीशलगायतको नियुक्तिमा अब ढिलाइ गर्नु हुँदैन।"
गोरेले आत्मसमर्पण गरे कि पक्राउ परे ?,"काठमाडौं : मंगलबार प्रहरीले ३३ किलो सुन तस्करीका मुख्य अभियुक्त चूडामणि उप्रेती गोरे गोरेलाई सार्वजनिक गरेको छ। गृह मन्त्रालयमा पत्रकार सम्मेलन गरेर सुन तस्करी प्रकरणको छानबिनाका लागि गठित समितिले गोरेलाई सार्वजनिक गरेको हो। सुन तस्करी र मोरङ उर्लाबारीका सनम शाक्य हत्याको प्रमुख अभियुक्त गोरे काठमाडौंको गौरीघाटबाट पक्राउ परेको छानबिन समितिको दाबी छ। मोरङ उर्लाबारी नगरपालिका ७ स्थायी घर भएका ३७ वर्षीया गोरे गौरीघाटमा लुकेर बसेको अवस्थामा पक्राउ गरेको छानबिन समितिको दाबी छ। उता गोरेले आत्मसमर्पण गरेको एक निवेदन सार्वजनिक भएपछि भने छानबिन समितिको दाबीमाथि प्रश्न उठेको छ। नेपाल मानवअधिकार संगठनमार्फत् गोरेले जीवन रक्षासहित आत्मसमर्पण गरेको पत्र सार्वजनिक भएपछि गोरे पक्राउको विषय पेचिलो बनेको हो। गोरेले ०७५ जेठ ३ गते लेखेको पत्रमा भनेका छन्, प्रस्तुत विषयमा हाल नेपालमा चर्चामा रहेको ३३ किलो सुन प्रकरणमा मलाई मात्र दोषी देखाई विभिन्न पक्ष व्यक्तिले मेरै ज्यान लिनेसम्मको घटना घटाई अनुसन्धानमा रहेको विषयमा आफ्ना कुरा राख्न समेत बञ्चित गराउने र दोष जति सबै मेरा थाप्लामा हाल्ने देखिएकोले म आफ्नो राय राख्न तथगा मसँग भएका प्रमाणहरु सम्बन्धित अदालत वा छानबिन समिति समक्ष राख्न चाहन्छु। सँगै गोरेले ३३ किलो सुन काण्डमा तीन जनाको हत्या भइसकेकाले आफ्नो पनि जीवन खतरामा परेको भन्दै उनले आत्मसमर्पण गर्नु परेको उल्लेख गरेका छन्। यस बीचमा यसै घटनासँग सम्बन्धित हुन सक्ने तीनजनाको समेत हत्या वा मृत्यु भइसकेको थाहा पाएको हुँदा मेरो पनि जीवन खतरा पूर्ण रहेको देखिन्छ। हाल म लुकिछिपी बाच्नु परेकोले आफ्ना कुरा राख्न समेत पाएको छैन। सो सम्बन्धमा मसँग रहेका, भएका विषय राख्ने वातावरण बनाइदिनु हुन अनुरोध गर्दछु, गोरेले लेखेको आत्मसमर्पण पत्रमा थप लेखिएको छ, मेरो जीवन रक्षाहोस्। कानुनलाई सघाउन तथा आफ्ना कुरा राख्न पाउँ भन्दै तपाईमार्फत् नेपाल मानव अधिकार संगठन समक्ष यो निवेदन गर्दछु। सुरक्षित रुपमा न्यायालयमा पुग्न सक्ने मिति, स्थान र समयको प्रबन्ध मिलाई दिनु हुन समेत अनुरोध गर्दछु। आफैले मास्क खोलेर अनुहार देखाए गोरेले काठमाडौंबाटै समातिएका थिए गोरे : छानबिन समित"
नीति तथा कार्यक्रममाथि नेताहरूको यस्तो टिप्पणी,"काठमाडौं : केपी ओली सरकारको नीति तथा कार्यक्रमले समृद्धिलाई केन्द्रमा राखेको छ । सरकारले घोषणा गरेको समृद्ध नेपाल, सुखी नेपाली नारालाई दीर्घकालीन उद्देश्यमा राखेको छ । यसै साता दुई प्रमुख कम्युनिस्ट घटकबीच एकता भई बनेको नेकपा सरकारको यो पहिलो नीति तथा कार्यक्रम हो । नेकपाले आफ्नो लक्ष्य समाजवादउन्मुख राष्ट्रिय पुँजीवादको विकास र सामाजिक न्यायसहितको समृद्धिलाई तत्कालिक दिशा, कार्यभार र लक्ष्य बनाउने उद्घोष गरेको थियो । सरकारको नीति तथा कार्यक्रम समाजवादउन्मुख चरित्रको छ त ? पूर्वप्रधानमन्त्री तथा नयाँ शक्ति पार्टीका संयोजक डाबाबुराम भट्टराई नीति तथा कार्यक्रममा त्यसको सामान्य संकेत देखिए पनि गुणात्मक कार्यक्रम नभएको बताउँछन् । समाजवादउन्मुख कार्यक्रमका लागि अहिले सामाजिक सुरक्षामा ध्यान दिनुपर्छ । संविधानमा समाजवादउन्मुख भन्नुको अर्थ अहिले नै समाजवाद भनेको होइन । त्यसका लागि शिक्षा, स्वास्थ्यमा आमुल सुधार ल्याउनु पर्छ, डा भट्टराईले अन्नपूर्णसँग भने, संकेत गर्न खोजिएको छ तर जुन खालले गुणात्मक परिवर्तन ल्याउनु पर्ने थियो, त्यो छैन । पूर्व अर्थमन्त्री समेत रहेका डा भट्टराईले आर्थिक वृद्धिदरमा मुख्य जोड दिने र वितरणमा ध्यान दिनुपर्ने बताए । आर्थिक वृद्धिदरमा जोड गरिएन भने समाजवाद भन्ने कुरा नाम मात्रकै हुन्छ । त्यसकारण सन्तुलन मिलाउने कुरा मुख्य हो । त्यससम्बन्धी नीतिगत कुरा नीति तथा कार्यक्रममा स्पष्ट आएन, उनले भने । नेकपाकै नेता घनश्याम भुसालले पनि नीति तथा कार्यक्रम समाजवादी चरित्र बोक्ने गरी गम्भीर्यताका साथ आउन नसकेको बताए । उनले कृषि क्षेत्रमा आधारित जनसंख्यालाई रोजगारी सिर्जना गर्ने र प्रतिव्यक्ति आय बढाउने कार्यक्रममा सरकारले जोड नगरेसम्म समाजवादी चरित्र नीति तथा कार्यक्रमले बोक्न नसक्ने टिप्पणी गरे । हाम्रो विकास र समृद्धि त्यही हो । सरकारको नीति तथा कार्यक्रममा त्यसबारेमा जसरी आउनु पर्दथ्यो, त्यसरी आइरहेको छैन । त्यो गम्भीरता र संकल्प देखिँदैन, भुसालले अन्नपूर्णसँग भने, सरकारले बजेटमा के ल्याँउछ, मेरो आँखा त्यतातिर छ । भुसालका अनुसार सरकारले गरिबी निवारण गर्ने, रोजगारी सिर्जना गर्ने कुरा नीति कार्यक्रममा सैद्धान्तिक रुपमा गरे पनि कृषि क्षेत्रमा दुरुह परिस्थितिमा टाक्सिएको नेपाली जनजीवनलाई समृद्ध बनाउने कार्यक्रमका आधारमा समाजवादको चरित्र समेटिएनसमेटिएको हेर्नुपर्ने हुन्छ । कृषि क्षेत्रले रोजगारी दिन सकेको छैन । त्यसकारण हाम्रो बेरोजगारी धेरै छ । कृषिमा पैसा गएन, आम्दानी बढेन, रोजगारी पाएनन् भने केही हँुदैन, हामीले यतातिर ध्यान दिनुपर्छ, भुसालले भने, कृषिमा रहेको जनसंख्यालाई हामीले कसरी रोजगारी दिन्छौं भन्ने कुराले हाम्रो शिक्षा, स्वास्थ्य, खानेपानी, सरसफाइ सबै निर्धारण गर्छ । यसमा सरकारको ध्यान पुग्नुपर्छ । डाभट्टराईले दोहोरो अंकले आथिर्क वृद्धि गर्ने, ५ वर्षमा प्रतिव्यक्ति आय दोब्बर बनाउने कुरा राम्रो भए पनि त्यसका लागि ठोस कार्यक्रम ल्याउनुपर्ने बताए । त्यसका लागि उनले सरकाले जेठ १५ मा ल्याउने आर्थिक वर्ष २०७५७६ को बजेट पर्खेर बसेको टिप्पणी गरे । ५ वर्षमा प्रतिव्यक्ति आय डबल गर्ने भनिएको छ, त्यो रामो कुरा हो तर आर्थिक वृद्धि दोहोरो अंकको नभई ५ वर्षमा आय डबल हुँदैन, उनले भने, त्यसकारण यसमा केही अन्तरविरोधी कुरा छन् । यसमा सरकार प्रष्ट हुनुपर्छ । प्रमुख प्रतिपक्षी दल कांग्रेस सभापति तथा पूर्वप्रधानमन्त्री शेरबहादुर देउवाले नीति तथा कार्यक्रम संसद्लाई स्पष्टिकरण दिने शैलीमा मात्र आएको छोटो प्रतिक्रिया दिए । कांग्रेस नेता प्रदीप गिरीले सरकारले मुलुक सुहाउँदो नीति तथा कार्यक्रम ल्याउनै नसकेको टिप्पणी गरे । मुलुक नयाँ युगमा प्रवेश गर्र्यो तर युग सुहाउँदो नीति तथा कार्यक्रम आएन । त्यति मात्र होइन, उहाँहरूको पार्टी एकीकरण अुनसरको पनि भएन । गिरीले पनि सुन्दा शब्दमा मिठास भएपनि बजेटमा ती शब्दको कार्यान्वयन हुनेगरी आउँछन् कि आउँदैनन् हेर्न बाँकी रहेको टिप्पणी गरे ।"
नेपालमा पूर्वराजा ज्ञानेन्द्रको भूमिका खोज्ने बेला आयोः शंकराचार्य,"वीरगन्जः भारतका जगतगुरु शंकराचार्य पुज्यपाद स्वामी श्री निश्चलानन्द सरस्वती महाराजले नेपालमा धार्मिक तथा सांस्कृतिक क्षेत्रबाट पूर्वराजा ज्ञानेन्द्र शाहको भूमिका खोज्नुपर्ने बेला आएको बताएका छन् । नेपालको धार्मिक भ्रमणका क्रममा काठमाडौँ हुँदै गत आइतवार वीरगन्जमा आएका शंकराचार्यले मङ्गलवार पत्रकार सम्मेलन गरेर नेपालमा अब धार्मिक र सांस्कृतिकरुपमा राजाको भूमिका खोज्नुपर्ने बेला भएको बताएका हुन् । राजतन्त्रकालमा कुनै धर्मलाई विभेद नगरेपनि राजा हटेपछि हिन्दु धर्ममाथिको अतिक्रमण बढेको उनले बताए । सनातन हिन्दु धर्मलाई पश्चिमा धर्मले सेवाको नाममा अतिक्रमण गरिरहेका छन्, उनले भने, क्रिश्चियनहरुले शोषणको अभियान चलाएर हिन्दु धर्मावलम्बीहरुलाई अल्पसंख्यकमा पारिरहेका छन् । नेपालमा सनातन धर्मको मठ, मन्दिरहरुमा द्वन्द्व फैलाएर हिन्दु धर्म संस्कृति माथि आक्रमण भइरहेको पनि उनले बताए । हिन्दुत्वको रक्षा तथा सबै मानवीय हितका लागि आफू विश्व अभियानमा रहेको शंकराचार्यले बताए । तर म मुश्लिम र क्रिश्चियन धर्मको विरोधमा लागेको छैन, यसमा सबै प्रष्ट भए हुन्छ, उनले भने, क्रिश्चियनहरुले चलाइरहेको धर्म परिवर्तनको अभियान भविष्यमा उनीहरुकै लागि अभिषापसिद्ध हुनेछ । सनातन हिन्दु धर्मले मात्र मानवताको रक्षा गर्ने र वास्तविक सुख समृद्धि प्रदान गर्ने काम गर्छ । काठमाडौँमा आफूले प्रधानमन्त्री केपी ओलीसँगको भेटमा गोप्य वार्ता नगरेको पनि उनले बताए । प्रधानमन्त्री ओलीसँगको भेटका क्रममा मैले हिन्दु धर्मबारे चिन्ता मात्र व्यक्त गरेँ, उनले भने, जनताको आकांक्षा अनुसार काम गर्न सुझाव पनि दिएको छु । धेरैलाई लाग्यो होला मैले प्रधानमन्त्री ओलीसँग गोप्य वार्ता गरेर सत्ता पल्टाउने कुरा गयो भनेर, तर त्यस्तो कुरा केही भएको छैन, उनले अगाडि थपे । ज्ञानेन्द्रलाई भेटे उनले पूर्वराजा ज्ञानेन्द्र शाहसँग वीरगन्जमा सोमबार भएको भेटमा पनि हिन्दु धर्ममाथि भइरहेको अतिक्रमणबारेमा चिन्ता व्यक्त गरेको बताए । एक सातादेखि पर्सा, बारा र रौतहटको धार्मिक भ्रमणमा रहेका पुर्वराजा ज्ञानेन्द्रले सोमबार राति वीरगन्जको गोपालमण्डली अतिथी सदनमा शंकराचार्यसँग भेट गरेका थिए । नेपालमा अहिले कम्युनिष्ट पार्टीको सरकार रहेको र यसले हिन्दु धर्मलाई पार्ने प्रभावबारे पत्रकारहरुले राखेको जिज्ञासामा प्रश्नमा शंकराचार्यले कटाक्ष गर्दै भने, दुइटा रोटी दिने नाममा नेता बन्नेहरु नै कम्युनिष्ट भएका छन् । कम्युनिष्ट नेताहरु गरिबको नाममा अकूत धन कमाएर धनी बन्ने गरेको भन्दै शंकराचार्यले प्रश्न गर्दै भने, चीन, भारत वा कुनै पनि देशमा कम्युनिस्ट नेता गरिब देख्नुभएको छ ? उनले नेपाल र भारतका कम्युनिस्ट नेताहरुले पनि आपूसँग भेटेर परामर्श लिने गरेको खुलासा गरे । नेपाल र भारतका कम्युनिस्ट नेता र उनीहरुलाई समर्थन गर्ने जनताको मनभित्र पनि सनातन हिन्दु धर्म नै रहेको दावी उनले गरे । नेपालको धार्मिक भ्रमणका क्रममा काठमाडौँ हुँदै गत आइतवार वीरगन्ज आएका शंकराचार्य तीनदिने वीरगन्ज बसाइ सकेर मङ्गलवार साँझ कोलकत्ता प्रस्थान गरेका छन् । यसअघि गत आइतवार वीरगन्ज आएकै दिन उनले यहाँका गहवामाई, महावीर, अलखिया मठ, राणीसती, विर्तामाई लगायतका मन्दिरमा पूजापाठ गरेका थिए । सोमबार आदर्शनगर रंगशालामा आयोजित हिन्दू धर्म जागरण सभामा उनले प्रवचन पनि दिएका थिए । सभामा प्रदेश दुईका प्रदेश प्रमुख रत्नेश्वरलाल कायस्थ पनि सहभागी भएका थिए ।"
मोदी भ्रमण व्यवस्थापनको खर्चमा विवाद,"जनकपुरधाम : प्रदेश२ मा खर्चको विषय लिएर सत्तारुढ दलहरुबीच नै अहिले विवाद चुलिएको छ । भारतीय प्रधानमन्त्री नरेन्द्र मोदीको भ्रमणमा भएको खर्चको बिषय लिएर विवाद चुलिएको हो । मोदी भ्रमणको समिक्षा गर्न बसेको बैठकमा सांसद डिम्पल झाले खर्चको विवरण मागेपछि विवाद सुरु भएको स्रोतको भनाइ छ । उनले खर्चको विवरण माग्दा कृषि भूमि व्यवस्था तथा सहकारी राज्यमन्त्री योगेन्द्र राय यादव र राजपा प्रदेशसभा सदस्य झाबीच विवाद भएको बैठकमा सहभागी एक नेताको भनाई छ । सवारी व्यवस्थापनदेखि लिएर अन्य व्यवस्थापनमा अनियमित्ता गरिएको भन्दै सांसद झाले बैठकमा बिरोध गरेपछि विवाद सतहमा देखिएको छ । कुनैपनि जिल्लामा आवश्यकता अनुसार सवारीसाधन नगएको समिक्षा बैठकमा उनले बताइएकी थिइन । तरपनि बिभिन्न व्यवस्थापनको नाममा राज्यको ढुकुटी सिँध्याउने काम मात्र भइरहेको बैठकमार्फत उनले गुनासो जाहेर गरेकी छन् । तर यो विषयमा प्रतिक्रिया लिन खोज्दा सांसद झाले प्रतिक्रिया दिन चाँहिनन् । समिक्षा बैठकमा खर्च विवरण माग्दा राजपा सांसद झामाथि दुव्र्यहारको विषय लिएर अहिले फोरमराजपाको सम्बन्ध चिसिएको छ । दुव्र्यहार गर्ने सांसदले माफी नमागे सरकारबाट आफ्नो समर्थन फिर्ता लिन समेत राजपा संसदीय दलले निर्णय गरेको राजपा महामन्त्री मनिष सुमनले जनाए । उनका अनुसार गएको ४ जेठमा भएको प्रदेश२ को संसदीय दलको बैठकमा यस्तो निर्णय गरिएको छ । कहाँकति खर्च? मोदीको भ्रमणलाई सफल बनाउनको लागि काम बाँडफाड गरेर मुलसमितिसहित बिभिन्न ७ वटा उपसमितिहरु बनाइएको थियो । मुल समारोह समिति,मंच वयवस्थापन उपसमिति,सरसफाई तथा स्वागतद्वार उपसमिति,प्रचारप्रसार उपसमिति,शान्ति सुरक्षा उपसमिति,जन परिचालन उपसमिति र आर्थिक व्यवस्थापन उपसमितिगरी साँतवटा समितिउपसमितिहरु बनाइएको थियो । प्रत्येक समितिउपसमितिहले आफ्नो जिम्मेवारी अनुसार छुट्टाछुट्टै खर्च गरेको मुख्यमन्त्री तथा मन्त्रिपरिषदको कार्यालयले जनाएको छ । भ्रमणमा जनपरिचालन समितिको संयोजक कृषि मन्त्री शैलेन्द्र साहका अनुसार २८ बैशाखमा भएको मोदी भ्रमणमा २ सय ३० बस परिचालन गरिएको जनाए । उनका अनुसार धनुषामा ६०,महोतरीमा ७०,सर्लाहीमा ४०,रौतहटमामा ४०,पर्सामा २० गरी ८ वटै जिल्लामा आवश्यकता अनुसार बस परिचालन गरिएको छ । कृषिमन्त्री साहले रौतहटमा ४० वटा बस परिचालन गरिएको भनेपछि सांसद झाले यो गलत रहेको भन्दै आक्रोसित भएकी थिइन् । उनका अनुसार रौतहटमा १० वटा बसमात्र परिचालन गरिएको थियो । तर बढी बस पठाइएको भनेर रकम अनियमित्ता गर्न लागिएको सांसद झाले बैठकमा उठान गरेको स्रोतको भनाई छ । कृषिमन्त्री साहका अनुसार प्रत्येक बसमा ५ हजारको दरले खाजा व्यवस्थापन पनि गरिएको थियो । अर्थात २ सय ३० वटा बसमा साढे ११ लाखको खाजाको व्यवस्था गरिएको थियो । कृषिमन्त्री साहले बसमा खाजाको व्यवसथा गरिएको दाबी गरेपनि बसमा आएकाहरुले भने आफूले खाजा नपाएको बताएका छन् । बीरगन्जबाट आएका खुुुर्सेद आलमले आफूहरु बीरगन्जबाट भोकै जनकपुर आएको बताए । कतैबाट पनि बसमा खाजाको नपाएको उनको भनाई छ । उनले भने,कार्यक्रम स्थलमै पिउने पानीको समेत व्यवस्था गर्न नस्कनेले कसरी बसमा खाजाको व्यवस्था गर्ला ? बस कति भाँडामा रिजर्भ गरिएको भन्ने सवालमा मन्त्री साहले रकम खुलाउन आनाकानी गरे । त्यस्तै सामाजिक विकास मन्त्री रामनरेश रायले प्रचारप्रसारमा ५० लाख भन्दा बढी खर्च भएको बताए । उनका अनुसार प्रत्येक जिल्लाको रेडियो,टिभी,पत्रपत्रिका सुचना प्रकाशनप्रशासरण गर्न दिइएको थियो । जसमा ५० लाखभन्दा बढी खर्च भएको उनको दाबी छ । त्यस्तै मञ्च व्यवसथापनमा १ करोड ६७ लाख खर्च र पेन्टिङमा २० लाखको हाराहरीमा खर्च भएको स्रोतको भनाई छ । मोदीको भ्रमणको व्यवस्थापनमा ७ करोड भन्दा बढी खर्च भएपनि मुख्यमन्त्रीको कार्यालयबाट भने औपचारिक घोषणा गरिएको छैन् । मुख्यमन्त्रीको कार्यालयका अनुसार भ्रमणमा प्रदेश सरकार र जनकपुर उपमहानगरपालकाले छुट्टाछुट्टै खर्च गरेको छ,त्यही भएर खर्च विवरण आउन सकेको छैन् । खर्चको विषय लिएर अहिले राजपाफोरम गठबन्धन धरमराउन थालेको छ । राजपा संसदीयदलले गरेको निर्णयमा सहमति नभए प्रदेशसमा राजपासंगको गठबन्धनमा समस्या बढ्दै गएको राजपा नेताहरुको आंकलन छ ।"
फोरम अध्यक्ष यादवको गुनासो : हामीहरुलाई नीति तथ कार्यक्रमका बारेमा एक शब्द पनि सोधिएन,"धनगढी : संघीय समाजवादी फोरमका अध्यक्ष उपेन्द्र यादवले सरकारले सोमबार प्रस्तुत गरेको नीति तथा कार्यक्रमका बारेमा आफुहरुसँग कुनै परामर्श र छलफल नै नगरेको गुनासो गरेका छन । संघीय समाजवादी फोरम कैलाली जिल्ला समितिले आयोजना गरेको पत्रकार सम्मेलनमा बोल्दै अध्यक्ष यादवले यस्तो बताएका हुन्। सरकारमा नगए पनि ओली नेतृत्वको सरकारलाई समर्थन गरेका यादवले सहयोगी दलहरुको पनि परामर्श लिनुपर्नेमा सरकारले त्यस्तो नगरेको गुनासो गरे । सरकारले सहयोगी दलहरुको परामर्श नै नचाहेको हो भने केही भन्नु छैन, तर हामीहरुलाई एक शब्द पनि नीति तथा कार्यक्रमका बारेमा सोधिएनउनले गुनासो गर्दै भने । उनले सरकारले ल्याएको नीति तथा कार्यक्रम राम्रो रहेका बताए । नीति तथा कार्यक्रममा हाम्रो पार्टीको समर्थन छ तर सल्लाह गरेको भए यो भन्दानी राम्रो गर्न सकिन्थ्यो । उनले नीति तथाकार्याक्रममा आएका कुराहरु एकदमै बढी महत्वाकांक्षी भएकाले तीनको कार्यान्वयनमा भने चुनौती रहेको बताए । नीति तथा कार्यक्रममा एकदमै महत्वाकांक्षी कुराहरु आएका छन, ती कार्यान्यनमा पनि ध्यान दियो भने त राम्रै हुन्छ, तर कार्यान्वयनमा चुनौती देखिएको छ उनले भने ।हालै भएको एमाले र माओवादी केन्द्रको मीलन देशकालागि राम्रो भएको पनि यादवको भनाई छ । हामी त देश स्थिरता तर्फ जाओस, पार्टीहरु फुटमा होइन जुटमा जानुपर्छ भन्नेमा थियौं, हामीले दुई पार्टीको एकीकरण पनि सकारात्मक रुपमा लिएका छौं उनले भने । यादवले आफुहरुको सिद्धान्त नै नमिल्ने भएकाले अहिले बनेको नेकपासँग एकीकरणको भने कुनै सम्भावना नै नरहेको जिकिर गरे । हामी अलग सिंद्धान्त बोकेको पार्टी हौं, अहिले कम्युनिष्टहरुसँग मिल्ने कुरा सम्भवै छैन, तर कार्यगतएकताभने जो संँग पनि हुनसक्छ उनले भने । उनले देशमा संघीयता आएपनि अहिले संघले प्रदेश र स्थानीय सरकारलाई अधिकार विहीन बनाइरहेको आरोप लगाए । उनले भने भन्नका लागि संघीयता भन्ने तर संविधानमै प्रदेश र स्थानीय तहलाई अधिकार विहीन बनाउने खेल खेलिएको छ, यसैले संघीयता बलियो बनाउन संविधान संसोधन गरेरै भएपनि स्थानीय र प्रदेश सरकारलाई अधिकार सम्पन्न बनाउनुपर्छ । उनले कृषिमा आधुनिकीकरण, बन्द भएका चार सयवटा उद्योगहरुको स्थापना, पर्यटन प्रबर्धन र एकनासको शिक्षा नीति अपनाएमा नेपाल छिट्टै समृद्ध हुने बताए ।"
पाँच वर्षभित्र सबै तहका केन्द्र कालोपत्रे,"काठमाडौं : सरकारले पाँच वर्षभित्र स्थानीय तहका केन्द्रलाई कालोपत्रे सडकले जोड्ने भएको छ। संघीय संसद्मा सोमबार आगामी आव २०७५०७६ को नीति तथा कार्यक्रम प्रस्तुत गर्दै राष्ट्रपति विद्यादेवी भण्डारीले यस्तो घोषणा गरेकी हुन्। देशभर ७ सय ५३ स्थानीय तहमध्ये अझसम्म ४८ गाउँपालिकाका केन्द्र सडकले जोडिन सकेका छैनन्। ४८ गाउँपालिकाका केन्द्र जोड्न करिब ३ हजार किलोमिटर सडक निर्माण गर्नुपर्नेछ, स्थानीय पूर्वाधार विकास तथा कृषि सडक विभाग (डोलिडार) को ग्रामीण कृषि सडक शाखाका प्रमुख जीवन गुरागाइँले भने। प्रदेश १ मा ४ जिल्लाका ७ गाउँपालिका केन्द्र र ३७ वडा केन्द्रमा सडक पुगेको छैन भने प्रदेश २ का सबै गाउँपालिका र वडामा सडक सञ्जाल पुगेको छ। प्रदेश ३ का ७ जिल्लाका ४ गाउँपालिका र १७ वडाका केन्द्रमा सडक पुगेको छैन भने प्रदेश ४ का ७ जिल्लाका २४ वडा केन्द्रमा सडक जोडिएको छैन। प्रदेश ५ का ३ जिल्लाका ८ वडा, प्रदेश ६ का ९ जिल्लाका २६ गाउँपालिका र १ सय ७ वडा केन्द्र र प्रदेश ७ का ७ जिल्लाका ११ गाउँपालिका र ६६ वडा केन्द्र सडक सम्पर्कबाहिर छन्। सडकले नजोडिएका यसअघिका २ सय ५९ गाउँ विकास समितिमध्येबाटै ४८ वटा गाउँपालिकाको केन्द्र तोकिएको छ भने बाँकी गाविस २ सय ११ वडामा परिणत गरिएका छन्। डोलिडार र सडक विभागमार्फत् देशभर झन्डै ८० हजार किलोमिटर सडक निर्माण गरिसकिएको छ। यसो हुँदा पनि कर्णाली अञ्चलको डोल्पा र हुम्ला जिल्ला सडक सञ्जालमा जोडिएका छैनन्। सदरमुकाम नजोडिँदा हुम्लाका ७ र डोल्पाका ८ वटै गाउँपालिका सडकविहीन छन्। सडक नहुँदा खासगरी कर्णाली अञ्चल र हिमाली भेगका गाउँपालिकाका बासिन्दा सबैभन्दा बढी मारमा छन्। मुगुका ४ गाउँपालिकामध्ये क्षेत्रफलका दृष्टिले सबैभन्दा ठूलो कर्मारोङकी उपाध्यक्ष छिरिङ तामाङले केही दिनअघि भनेकी थिइन्, स्थानीय सरकार भनेर के गर्नू ? पैदल हिँड्नुको विकल्प छैन, गाउँपालिका वारपार गर्न तीन दिनमा पनि भ्याउँदैन विकास कसरी गर्ने ? नीति तथा कार्यक्रममा सरकारले प्रदेश राजधानी र स्थानीय तहका केन्द्रको एकीकृत पूर्वाधार विकास गुरुयोजना तयार पार्ने जनाएको छ। यसमा व्यवस्थित सहर, आर्थिक केन्द्र र बस्ती विकास गरी गाउँ र सहरबीच अन्तर घटाइने छ। संघ, प्रदेश र स्थानीय तहमा सहरी पूर्वाधार एवं भवन निर्माण मापदण्ड लागू गरिने भएको छ। प्रदेश र स्थानीय तहको क्षमता विकास, पूर्वाधार निर्माण र प्रशासनिक सहजीकरणको व्यवस्था सरकारले गरेको नीति तथा कार्यक्रममा उल्लेख छ। प्रदेश र स्थानीय तहमा क्रमशः औद्योगिक क्षेत्र र उद्योग ग्राम स्थापना गरिने भएको छ।"
सम्पत्ति विवरण प्रकरण : १३ हजारमाथि अख्तियारको कारवाही,"काठमाडौं : अख्तियार दुरूपयोग अनुसन्धान आयोगले सम्पत्ति विवरण पेस नगर्ने १३ हजारभन्दा बढी सार्वजनिक पदमा रहेका पदाधिकारीलाई ५ हजार रुपैयाँ जरिवाना गरेको छ । जरिवानावापत राज्यको सर्वसञ्चित कोषमा ६ करोड ६९ लाख ५० हजार रुपैयाँ जम्मा हुनेछ । राष्ट्रिय सतर्कता केन्द्रको अनुगमन प्रतिवेदन (२०७३०७४) का आधारमा जरिवाना तोकिएको हो । अख्तियारका प्रवक्ता रामेश्वर दंगालले बैठकबाट सार्वजनिक पदाधिकारी एवं कर्मचारी गरी १३ हजार ३ सय ९० जनालाई अख्तियार दुरूपयोग अनुसन्धान आयोग ऐन, २०४८ को दफा ३१ (क) को उपदफा (२) बमोजिम ५ हजार रुपैयाँ जरिवाना गरिएको जानकारी दिए । ऐनमा आर्थिक मसान्तभित्र सम्पत्ति विवरण नबुझाउने सार्वजनिक पदाधिकारीलाई सुरुमा ५ हजार रुपैयाँ जरिवाना गरी फेरि सम्पत्ति विवरण पेस गर्न लगाउने व्यवस्था छ । जसले सम्पत्ति विवरण बुझाएनन्, तिनीहरूलाई जरिवाना गरिएको छ, उनले भने, सम्बन्धित निकायबाट विवरण र नामनामेसी प्राप्त नभएको सम्बन्धमा यकिन गरी कारवाही गर्न र त्यसको एकमुष्ठ जानकारी आयोगमा पठाउन सम्बन्धित मन्त्रालय, सचिवालय र केन्द्रीय निकायमा लेखी पठाउने निर्णय भएको छ । उनका अनुसार जरिवानासँगै फेरि पनि सम्पत्ति विवरण बुझाउनुपर्ने छ । फेरि पनि नबुझाए कस्तो व्यक्ति हो हैसियत हेरी सम्पत्ति छानबिन हुनसक्छ, उनले भने । जरिवाना कारवाहीमा पर्नेमा ५ पूर्वमन्त्री र ४ राज्यमन्त्रीसमेत छन् । २४ तत्कालीन सांसद, शिक्षक ११ हजार ४ सय ५५ शिक्षक, ४ हजार ५ सय २५ निजामती कर्मचारी, १ हजार ४ सय ४५ सैन्य अधिकारी र १ सय १३ जना प्रहरी अधिकारी छन् । सार्वजनिक संस्थान र निकायका १ हजार ५ सय ९६ जना पदाधिकारी र कर्मचारी पनि कारवाहीमा परेका छन् । ४ लाख ४९ हजार राष्ट्रसेवक कर्मचारीमध्ये सम्पत्ति विवरण बुझाउनेको संख्या भने ४ लाख २९ हजार मात्र छ । राष्ट्रिय सर्तकता केन्द्रले गत फागुनमा कारवाहीको मागसहित निर्धारित समयमा सम्पत्ति विवरण नबुझाउने कर्मचारी र पदाधिकारीको विवरण अख्तियारमा पठाएको थियो । अख्तियार स्रोतका अनुसार सम्पत्ति विवरण नबुझाउनेमा पूर्वमन्त्री, सांसद, निजामती कर्मचारी, शिक्षक, सैनिक, प्रहरी तथा विभिन्न सार्वजनिक संस्थान र निकायमा कार्यरत पदाधिकारी तथा कर्मचारी छन् । पदाधिकारी संख्या पूर्वमन्त्री र राज्यमन्त्री ९ जना पूर्वसांसद २४ जना शिक्षक ११,४५५ जना निजामती कर्मचारी ४,५०० जना सैन्य अधिकारी १,४०० जना प्रहरी अधिकारी १०० संस्थानका अधिकारीकर्मचारी १,५००"
रोल्पाबाट नेकपाका १३ केन्द्रीय सदस्य हुँदा पूर्व एमालेबाट एक मात्र !,"काठमाडौं : नेपाल कम्युनिस्ट पार्टीकोे ४४१ सदस्यीय केन्द्रीय समितिमा रोल्पा जिल्लाबाट पूर्व माओवादी केन्द्रबाट १३ जना केन्द्रीय सदस्य हुँदा एमालेबाट एक जना मात्रै परेका छन् । माओवादीको उद्गमस्थल रोल्पाबाट वर्षमान पुनअनन्त, जोखबहादुर महराप्रताप, कुलप्रसाद केसीसोनाम,ओनसरी घर्तिमगरउषा,जयपुरी घर्तिमगर, झक्कुप्रसाद सुवेदी केन्द्रीय सदस्य भएका छन् । त्यस्तै दिपेन्द्र पुन, सुकबहादुर रोका, राजबहादुर बुढा,तारा घर्ति,नवीन रोकामगर र मानबहादुर बुढामगर माअाेवादीबाट केन्द्रीय सदस्य भए । उता पूर्व एमालेबाट गोकुल घर्तिमगर मात्रै केन्द्रीय सदस्य हुने भाग्यमानी हुन् । पूर्व माओवादीबाट केन्द्रीय सदस्य हुने १२ जना १ बर्षमान पुनमगर 'अनन्त' जकोट, रोल्पा २ जोख बहादुर महरा 'प्रताप' गजुल, रोल्पा ३ कुलप्रसाद केसी 'सोनाम'कोटगाउ, रोल्पा ४ ओनसरी घर्तीमगर 'उषा'जकोट, रोल्पा ५ जयपुरी घर्तिमगर 'नमुना' राङ्सी, रोल्पा ६ झक्कुप्रसाद सुवेदी 'अधिकारू' गजुल,रोल्पा ७ दिपेन्द्र पुन 'सिजल' कोर्चाबाङ, रोल्पा ८ सुकबहादुर रोका 'सरद' जेलबाङ,रोल्पा ९ राजबहादुर बुढा 'अबिनास'कुरेली,रोल्पा १० तारा घर्ती 'कोटगाउ, रोल्पा ११ नवीन रोकामगर उवा, रोल्पा १२मानबहादुर बुढामगर 'बिकल्प' गाम, रोल्पा पूर्व एमालेबाट केन्द्रिय सदस्य रोल्पाका नेता १ गोकुल घर्तिमगर ,गैरिगाउ, रोल्पा यसैगरी रोल्पाकै नन्दबहादुर पुनमगर 'पासाङ' उपराष्ट्रपति छन् भने कृष्णबहादुर महरा सभामुख भएका छन् ।"
"'आगामी वर्ष, समृद्धिको इतिहास रच्ने वर्ष'","काठमाडौं : राष्ट्रपति विद्यादेवी भण्डारीले आगामी आर्थिक वर्ष २०७५७६ समृद्धिको इतिहास रच्ने आधार वर्ष हुने बताएकी छन् । सरकारको नीति तथा कार्यक्रम प्रस्तुत गर्दै सोमबार राष्ट्रपति भण्डारीले वर्तमान पुस्ताले अनुभूति गर्ने गरी विकास र समृद्धि हासिल गर्नेतर्फ केन्द्रित भएर सरकारले काम गरिरहेको र आगामी आव समृद्धिको इतिहास रच्ने आधार वर्षका रूपमा स्थापित हुने बताइन् । राष्ट्रपति भण्डारीले दुवै संसद्को संयुक्त बैठकलाई सम्बोधन गर्दै भनिन्, सरकारले विकासप्रतिको सोच र प्रक्रिया, कार्यसंस्कृति, शासकीय प्रणाली, अर्थतन्त्रको संरचना र सामाजिक न्यायका क्षेत्रमा रूपान्तरण गर्नेछ । विकास नीति, रणनीति, कार्यनीति, कानुन, संस्था, जनशक्ति र स्रोतसाधन, सहभागिता, सेवाप्रवाह र नतिजा अनुगमन एवं मूल्यांकनका क्षेत्रमा आमूल परिवर्तन गर्नेछ । अबको विकास सूचना र तथ्यांकको गहन विश्लेषण, अनुसन्धान र प्रमाणमा आधारित हुने सम्बोधनमा उल्लेख छ । यस कार्यको प्राप्तिका लागि देशको भूगोल, प्रकृति, स्रोतसाधन, क्षमता र सम्भावनाका सम्पूर्ण सूचनाको राष्ट्रिय तथ्यगत विवरण तयार गरिने पनि कार्यक्रममा जनाइएको छ । सरकारले विभिन्न विषयमा विज्ञहरू संलग्न थिंक ट्यांक पनि बनाउने भएको छ । विकास, निर्माण, सुरक्षा, परराष्ट्र सम्बन्ध शासकीय सुधारलगायत विविध पक्षमा अध्ययनअनुसन्धान गरी सरकारलाई नियमित सुझाव दिन विज्ञहरू संलग्न थिंक ट्यांकको व्यवस्था गर्ने विषय नीति तथा कार्यक्रममा उल्लेख गरिएको हो । सरकारले मुलुकमा वैमनस्य, द्वेष, त्यसको विषय बन्न र बनाउन दिनु नहुने भन्दै त्यसो भए सचेत ढंगले असफल बनाउने प्रतिबद्धता सम्बोधनमा गरिएको छ । नेपालको जातीय, भाषिक, धार्मिक, सांस्कृतिक तथा भौगोेलिक विविधतालाई आत्मसात् गरी सामाजिक एवं सांस्कृतिक समानता र सहिष्णुता आधारित सद्भावको बाटोबाट राष्ट्रिय एकता मजबुत बनाउने नीति लिएको छ । राष्ट्रिय एकतालाई कमजोर बनाउने, अखण्डतालाई अपमान गर्ने र देशभक्तिलाई होच्याउने कुरालाई सरकारले कुनै हालतमा छुट नदिने भएको छ । राष्ट्रिय एकतालाई कमजोर पार्ने, कुनै पनि नाम वा बहानामा अखण्डतालाई अपमान गर्ने र देशभक्तिलाई होच्याउने कुराहरू सरकारले कुनै पनि हालतमा स्वीकार गर्दैन, राष्ट्रपति भण्डारीले भनिन् । लोकतन्त्र न्याय र समानताको प्रणाली भएकाले सार्वभौमसत्तासम्पन्न जनताको अधिकार, अवसर, सुरक्षा र सम्मानमा घटीबढी हुन नसक्ने सम्बोधनमा उल्लेख छ । सबै प्रकारका भेदभाव र अन्यायको अन्त्य, न्यायको प्राप्ति र सबैका लागि समृद्धि सरकारको नीति रहेकाले अवसरमा पछि परेका सुमदायलाई अगाडि ल्याउने राष्ट्रपति भण्डारीले प्रतिबद्धता व्यक्त गरिन् । नेपालको वैदेशिक नीति पारस्परिक लाभ र मान, अन्तर्राष्ट्रिय प्रतिबद्धता तथा दायित्व एवं राष्ट्रिय हित र न्यायमा आधारित हुने नीति तथा कार्यक्रममा उल्लेख छ । विदेशस्थित नेपाली नियोगलाई राष्ट्रिय हित, पर्यटन विकास, निर्यात र लगानी प्रवद्र्धनका लागि क्रियाशील तुल्याइने भएको छ । सरकारले विश्वका विभिन्न देशमा रहेका नेपाली नियोगको आवश्यकता, औचित्य र प्रभावकारिताको पुनरवलोकन गर्दै जाने नीति अपनाउने भएको छ । संयुक्त राष्ट्रसंघ तथा अन्य अन्तर्राष्ट्रिय भूमिका निर्वाह गरी मानवअधिकारको संरक्षण र प्रवद्र्धनमा योगदान पुर्याइने सरकारको परराष्ट्र नीति छ । लोकतन्त्र मासिएला, अधिनायकवाद आउला र प्रतिगमन होला भन्ने आधारहीन आशंकाको कुनै अर्थ नरहेको सम्बोधनमा उल्लेख छ । समृद्धि अब नेपालका लागि मृगतृष्णा मात्र हुन सक्दैन, नीति तथा कार्यक्रममा भनिएको छ । संविधानले नै नेपाली जनताको सार्वभौमिकतालाई संवैधानिक, कानुनी र व्यावहारिक रूपमा स्थापित गरिसकेको भन्दै सरकारले राज्यबाट प्रदान गरिने सेवासुविधा, समग्र सुरक्षा र सम्मान सबै नेपालीले प्राप्त गर्न सकून् भनेरै राज्य पुनःसंरचना गरिएको स्पष्ट गरेको छ । संघ, प्रदेश र स्थानीय तीनै तह जनताका साझा संस्था रहेको भन्दै स्थानीय तह आआफ्ना स्थानमा अधिकारसम्पन्न भएकाले आधुनिक समृद्ध नेपाल बनाउन सबैले आआफ्नो स्थानबाट कृतसंकल्पित हुनुपर्नेमा सरकारले जोड दिएको छ । समृद्ध नेपाल, सुखी नेपाली नारालाई सरकारले आफ्नो दीर्घकालीन उद्देश्य हुने उल्लेख गरेको छ । सगरमाथाको उचाइ र गौतम बुद्धको शान्तिको ज्योतिबाट विश्वमा परिचित नेपाललाई एक दशकभित्रै समृद्धिसहितको सम्मानित परिचयमा स्थापित गर्ने राष्ट्रिय संकल्प सरकारले गरेको छ । यस्ता छन् कार्यक्रम सरकारलाई सुझाव दिन थिंक ट्यांकको व्यवस्था आगामी वर्ष दोहोरो अंक नजिकको आर्थिक वृद्धिदर २०७५७६ मा १० प्रतिशत नजिकको वृद्धिदर नेपालीको प्रतिव्यक्ति आय दोब्बर पुर्याइने सबै स्थानीय तहमा कालोपत्रे सडक कृषिको उत्पादन दोब्बर बनाइने असंगठित क्षेत्रमा काम गर्नेलाई पनि सामाजिक सुरक्षाको दायरामा ल्याइने पाँच वर्षभित्र पाँच हजार मेगावाट र १० वर्षमा १५ हजार मेगावाट विद्युत् उत्पादन व्यावसायिक सीप विकास गरी स्वदेशमा रोजगारी"
यी हुन् नेकपाका ४४१ केन्द्रीय सदस्य,काठमाडौं : नवगठित नेपाल कम्युनिस्ट पार्टी (नेकपा) को केन्द्रीय समिति सदस्यहरूको नामावली सार्वजनिक भएको छ। नेकपाले पूर्व एमालेबाट २४१ जना र माओवादी केन्द्रबाट २०० जना गरी ४४१ केन्द्रीय सदस्यको नामावली सार्वजनिक गरेको हो। पार्टी एकीकरण लगत्तै निर्वाचन आयोगमा दर्ता भएको नेकपाले बुधबार नै आयोगमा केन्द्रीय पदाधिकारी र सदस्यहरूको नामावली बुझाउँदै छ। नेकपाले केन्द्रीय समितिबाहेक स्थायी आमन्त्रित सदस्यका रुपमा पुराना ६ नेतालाई छानेको छ। पढ्नुस् पूर्ण सूचिः

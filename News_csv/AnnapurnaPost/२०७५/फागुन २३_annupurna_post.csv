शीर्षक,विवरण
असफल अर्थमन्त्री,"सरकार संसद्मा झन्डै दुईतिहाइ बहुमत प्राप्त शक्तिशाली छ। शक्तिशाली भएकै कारण यो सरकारसित जनताका अपेक्षा चुलिएका छन्। तर गठन भएको एक वर्षको अवधिमा उल्लेखनीय काम हुन नसकेकाले सरकारप्रति आम जनता निराशउन्मुख भएका छन्। जनताका निराशा चालु बजेट कार्यान्वयनको अवस्थाले पनि इंगित गरेको छ। यो आवको पहिलो ६ महिनामा विगतको अस्थिर र संक्रमणकालीन सरकारको बजेटभन्दा यस शक्तिशाली सरकारको बजेटको कार्यान्वयनमा कुनै तात्विक फरक रहेन। भौतिक पूर्वाधारको अभाव, गरिबी, बेरोजगार, सार्वजनिक सेवामा गुणस्तर र प्रभावकारिताको अभाव सबै ज्यूँका त्यूँ छन्। समयक्रममा सुस्त गतिमा भए पनि क्रमशः विकास त भइरहेकै हुन्छ। तर देशले विगतको परम्परागत निरन्तरता होइन, ठूलै फट्को मार्न चाहेको छ। बजेटको मध्यावधि समीक्षाका क्रममा अर्थ मन्त्रालयले बजेटको आकार घटाएको छ। ६ महिनाको खर्च अवस्थालाई हेरेर अर्थले १३ खर्ब १५ अर्ब रुपैयाँको बजेट घटाएर ११ खर्ब ९९ अर्ब रुपैयाँमा झारेको छ। ६ महिनाको खर्च अवस्थाले आर्थिक वर्षको अन्त्यसम्ममा यही बजेट पनि खर्च हुने या नहुने हो भन्ने ठेगान छैन। अर्कोतर्फ चालु आवमा सरकारले नौ खर्ब ४५ अर्ब रुपैयाँ राजस्व संकलन अनुमान गरेकोमा मध्यावधि समीक्षा क्रममा ९७ प्रतिशत मात्र संकलन हुने अनुमान छ। यो राजस्वको पनि ठूलो हिस्सा आयातमा निर्भर छ। आयातका लागि वैदेशिक मुद्रा सञ्चिति खर्च गर्दै जानुपर्छ। वैदेशिक सहयोग परिचालन र प्रत्यक्ष वैदेशिक लगानी घटिरहेको परिदृश्यमा आयाततर्फ सरकार अलि संयमित हुन खाजेजस्तो देखिन्छ। विलासी वस्तु आयातलाई निरुत्साहित गर्ने नीति लिएकाले सरकारले राजस्व असुलीको लक्ष्य कटौती गरेको हुन सक्छ। फेरि पनि चिन्ता र चासो वित्तीय अनुशासनसहितको विकास खर्च र कामको गुणस्तरकै हो। यो अवधिमा विकास बजेटको आकार ३ खर्ब १४ अर्बबाट २ खर्ब ६५ अर्ब रुपैयाँमा झारिएको छ। अर्थात् विकास खर्चतर्फ कुल विनियोजनको ८४५ प्रतिशत मात्र खर्च हुने अनुमान छ। मध्यावधि समीक्षामा झन्डै आधा खर्ब रुपैयाँ विकास खर्च घटाइएको छ। भौतिक पूर्वाधार विकासको ठूलो आवश्यकता रहेको मुलुकमा सरकारले विकास निर्माणमा छुट्ट्याएको रकम खर्च हुन नसकेर घटाउने अवस्था आउनु अर्थतन्त्र विस्तारमा धक्का लाग्नु हो। सरकारले यो ४९ अर्ब रुपैयाँ कुनै कार्यान्वयनयोग्य आयोजनामा खर्चेको भए यसले अर्थतन्त्रमा मूल्य अभिवृद्धि सिर्जना गथ्र्याे, जसले राजस्व र रोजगार दुवै बढाउँथ्यो। तर विकास खर्च कटौतीले आर्थिक क्रियाकलाप विस्तारलाई धीमा तुल्याएको छ। सरकारले पाँच वर्षभित्र बाध्यकारी वैदेशिक रोजगारमा जान नपर्ने व्यवस्था सिर्जना गर्ने घोषणा गरेको छ। यसका लागि मुलुकभित्र ठूलो संख्यामा रोजगार सिर्जना गर्नुपर्छ। वास्तवमा तृणमूल तहमा जनताले अनुभूत गर्ने तहको परिवर्तन ल्याउने भनेकै स्वरोजगार अर्थात् आयआर्जनका अवसर सिर्जना र रोजगारको प्रत्याभूति हो। बजेट खर्च हुन नसकेर आकार घटाउँदै गर्दा यसले हाम्रा कार्यान्वयन निकायको क्षमतादक्षतामाथि पनि प्रश्न उठेको छ। हाम्रो कर्मचारीतन्त्रमा निर्णय नगर्ने रोग जीवितै रहेको प्रस्ट हुन्छ। निर्णय गर्न डराउने कर्मचारीतन्त्रलाई मनोबल पुर्याउन राजनीतिक तहले नै हो। उदाहरणका लागि सरकारले मेलम्ची आयोजनाको नियतवश भुक्तानी गरेन। त्यसरी विकास निर्माणमा टाङ अड्याउनेलाई कारबाही गर्न सक्नुपथ्र्याे। यस्तै कारणले खर्च हुन सक्दैन। एकातिर खर्च हुन नसक्ने र अर्काेतिर राजस्व उठाउन नसकेर लक्ष्य नै घटाउने आत्मसमर्पणवादी नीतिमा सरकार पुग्नु लाजमर्दाे हो। अझ विज्ञ भनिएका अर्थमन्त्रीले ल्याएको बजेट र कार्यान्वयनको यो अवस्थाले उनको औचित्यमाथि प्रश्न उठिसकेको छ। सरकारले पूरक बजेट ल्याएर विकास निर्माणमा मात्र केन्द्रित हुन व्यापक संशोधन गर्न जरुरी रहेको आर्थिक तथ्यांकहरूले प्रस्ट्याएका छन्।"
एक सय २५ थरीका अर्ग्यानिक परिकार प्रर्दशनी,"धनकुटा : स्थानीयस्तरमा लोपोन्मुख परिकारहरुको संरक्षण तथा सम्वर्द्धन गर्ने उद्धेश्यसहित धनकुटामा अर्ग्यानिक खानेकुरा प्रर्दशनीमा राखिएको छ । १ सय ९ औं अन्तर्राष्टिय श्रमिक महिला दिवसको अवसरमा उद्यमी महिला बचत तथा ऋण सहकारी सस्था र धनकुटा मिसन मुस्कान पर्यटन प्रवर्द्धन केन्द्रले १ सय ९ वस्तुको १ सय २५ थरी अर्ग्यानिक परिकार प्रर्दशनीमा राखेका हुन् । स्थानीय चिप् एण्ड बेष्ट होटलमा चामल, मकै, कोदो, फापर जस्ता खाद्यान्नका सेलरोटी, पुलाउ, भटमास, बोडी, दाल जस्ता दलहनका पकौडा लगायत परिकार राखिएको हो । त्यसैगरी रायो साग, चम्सुर, बास्मती साग, मुला, गाँजर, काँक्रा, आलु जस्ता परिकारका तरकारी, सिन्की, गुद्रुक, अचार लगायत १ सय २१ थरि परिकार प्रर्दशनीमा राखिएको छ । प्रर्दशनीमा राखिएका परिकार सहकारीमा आवद्ध महिला सदस्यले घरबाट बनाएर ल्याएका हुन् । प्रर्दशनीे अवलोकनकर्तालाई परिकारबारे जानकारीसमेत प्रदान गरिएको सहकारीका अध्यक्ष कुसुम रानाले बताइन् ।"
सिनियर डिभिजन इन्जिनियरकै शैक्षिक प्रमाणपत्र नक्कली,"काठमाडौं : शहरी विकास मन्त्रालय अन्तर्गत खानेपानी तथा ढल निकास विभाग, पानीपोखरी काठमाडौंका सिडिई मोतिउर रहमानविरुद्ध नक्कली शैक्षिक प्रमाणमा मुद्दा दायर गरिएको छ । खानेपानी तथा सरसफाई डिभिजन कार्यालयमा कार्यरत इन्जिनियरहरुले नक्कली शैक्षिक योग्यताको प्रमाणपत्र पेश गरी जेष्ठता र कार्यक्षमताको आधारमा बढुवा भएको उजुरी परेपछि छानबिन गर्दा रहमानको प्रमाण पत्र नक्कली भएको फेला परेको हो । रहमानले उत्तर प्रदेशको अल्लाहावाद विश्वविद्यालय भारतबाट प्राप्त बिई इन्जिनियरिङको नक्कली शैक्षिक योग्यताको प्रमाणपत्र पेश गरी खानेपानी तथा सरसफाई मन्त्रालयको सिडिई पदमा बढुवा समेत भई सरकारी लाभ सुविधा लिएको पुष्टि हुन आएको अख्तियारले जनाएको छ । उनीविरुद्ध भ्रष्टाचार निवारण ऐन, बमोजिम सजाय हुन मागदाबी लिई विशेष अदालत काठमाडौंमा आरोपपत्र दायर गरिएको उपसचिव एवं सहायक प्रवक्ता मदन कोइरालाले जानकराी दिए ।"
"सडक विभागको जिप दुर्घटना, ५ जना घाइते","इलाम : इलाम नगरपालिका४ सिम्लेस्थित मेची राजमार्गमा विहीबार दिउँसो एउटा सरकारी जिप दुर्घटनामा परेको छ । झापाबाट ताप्लेजुङ जाँदै गरेको सडक विभागको निशान जिप दुर्घटना हुँदा पाँच जना घाइते भएका छन् । बा १ झ ९८९८ नम्बरको सड्क विभाग ताप्लेजुङको जिप ब्रेक फेल भएर सडकबाट डेढ सय मिटर तल खसेको प्रहरीले जनाएको छ । घाइतेलाई जिल्ला अस्पतालमा प्राथमिक उपचारपछि थप उपचारका लागी झापाको बीएण्डसी अस्पताल पठाइएको प्रहरीले जनाएको छ । घाइतेमध्ये २ को अवस्था गम्भीर रहेको प्रहरीले जनाएको छ । ताप्लेजुङको फुङलिङ नगरपालिका५ का ७४ वर्षीया धनमाया लिम्बु र ५० वर्षीया जानुका योङहाङको अवस्था गम्भीर रहेको जिलला प्रहरी कार्यालय इलामका हवल्दार विजय राईले बताए । दुर्घटनामा नुवाकोटको ककनी गाउँपालिका५ का १८ वर्षीय को जंग तामाङ , चालक ककनी गाउँ पालिकाकै २६ वर्षीय रितिक लामा, ताप्लेजुङको लेलेप२ बस्ने ४५ वर्षीय पेम्बा शेर्पा पनि दुर्घटनामा घाइते भएका छन् ।"
गण्डकी मेडिकल कलेजका २ जनाविरुद्ध ठगी मुद्दा,"पोखरा : विद्यार्थीको उजुरीपछि पक्राउ परेका गण्डकी मेडिकल कलेज (जिएमसी)का सञ्चालकसहित २ जनाविरुद्ध कास्की प्रहरीले बिहीबार ठगी मुद्दा दर्ता गराएको छ । बुधबार पक्राउ परेका पूर्वसिइओसमेत रहेका सञ्चालक सन्तोष खनाल र कर्मचारी लक्ष्मण शर्माविरुद्ध कास्की अदालतमा प्रहरीले मुद्दा दर्ता गराएको हो । विद्यार्थीले आफूहरुसँग कलेजले सरकारी दरभन्दा १५ लाख रुपैयाँभन्दा बढी असुलेको भनी मंगलबार प्रहरीकहाँ उजुरी गरेका थिए । त्यसै आधारमा प्रहरीले अदालतबाट अनुमतिसमेत लिई कलेजका सञ्चालकसहित १० जनालाई पक्राउ पुर्जी जारी गरेको थियो । २ जना पक्राउ परे पनि ८ जनालाई कास्की प्रहरीले समात्न सकेको छैन । सम्पत्ति शुद्धीकरण अनुसन्धान विभागमा पनि कलेज सञ्चालकविरुद्ध विद्यार्थीले उजुरी दर्ता गराएका छन् । कलेज अध्यक्ष खुमा अर्याल, प्रिन्सिपल रवीन्द्र श्रेष्ठ, लेखाप्रमुख युवराज शर्मा, लेखाकी कर्मचारी हरिमाया पौडेल, प्रशासनका दिनेश पौडेल, पूर्व प्रमुख कार्यकारी अधिकृत सन्तोष खनाल, कलेजका कर्मचारीहरु तिलक पौडेल, लक्ष्मणप्रसाद शर्मा, कृष्ण पौडेल र कृष्ण घिमिरेविरुद्ध प्रहरीको पक्राउ पुर्जी जारी छ । माघ १६ गतेदेखि विद्यार्थी कलेजविरुद्ध चरणबद्ध आन्दोलनमा छन् । गण्डकी मेडिकल कलेजद्वारा अवैध असुली गण्डकी मेडिकल कलेजविरुद्ध सम्पत्ति शुद्धीकरण र प्रहरीमा उजुरी गण्डकी मेडिकल कलेजका पूर्व सीईओसहित दुई पक्राउ"
अवैध रुपमा बालुवा बेच्ने वडाध्यक्षविरुद्ध अख्तियारमा उजुरी,"विराटनगर : मोरङको बुढीगंगा गाउँपालिका४ का वडाध्यक्ष कासीम मियाँविरुद्ध खोलाको माटो अवैध रुपमा उत्खनन गरी बेचेको भन्दै अख्तियार दुरुपयोग अनुसन्धान आयोगमा उजुरी परेको छ । अख्तियार दुरुपयोग अनुसन्धान आयोगको क्षेत्रीय कार्यालय इटहरीमा मियाँविरुद्ध उजुरी परेको छ । मियाँको प्रत्यक्ष संलग्नतामा बुढीगंगास्थित बुढीखोलाको बगरको माटो र बालुवा अवैध रुपमा उत्खन्न गरी बेच्चे गरेको भन्दै अख्तियारमा उजुरी परेको हो । यसअघि नै स्थानीयहरुले गाउँपालिकामा पुगेर मियालाई कारवाही गर्नुपर्ने माग गरेका थिए । तर गाउँपालिका प्रमुख बालचन्द्र माझीले यसबारे सुनुवाई नगरेको भन्दैपछि बुढीगंगा गाउपालिकाका स्थानीय नुर महमदको नेतृत्वमा उजुरी हालिएको हो । अख्तियार सहित जिल्ला प्रशासन कार्यलय मोरङ, आन्तरिक मामिला तथा कानु मन्त्रालय प्रदेश १, उद्योग, प्रर्यटन तथा वातावरण मन्त्रलाय, भूमि व्यवस्था, कृर्षी तथा सहकारी मन्त्रालय लगायतमा उजुरी दिइएको हो । जनप्रतिनिधिकै संलग्नतामा खोला बगरको अवैध रुपमा स्काभेट लगाएर दैनिक १० वटा टिपरले माटो उत्खन्न गरी बेच्नेगरेको भन्दै समाचार अन्नपूर्ण पोस्टमा प्रकाशित भएको थियो । समाचार प्रकाशित भएपछि स्थानीयहले प्रमख बालचन्द्र माझीलाई भेटेर उजुरी दिएका थिए । उजुरी दिएको लामो समयपछि प्रमुख माझी सहित टीम स्थलगत अनुगमन गरेर प्राविधिक सहितको टोलीले छानबिन गर्ने बताएका थिए । तर कारवाही गर्न चासो नदेखाइएपछि स्थानीहरुले सम्बन्धित निकायहरुमा उजुरी दिएका हुन् । खोलाको बगरमा रहेको ऐलानी जग्गामा उत्खनन् गरिएको क्षेत्रमा ठूल्ठूला खाल्डाखुल्डी छन् । वडाध्यक्ष कासिम मियाको संलग्नतामा अवैध रूपमा खोला क्षेत्रमा भरोटको उत्खनन् हुने गरेको स्थानीयले आरोप लगाउँदैआएका छन् । अहिले सो क्षेत्रमा उत्खनन् गर्न रोक लगाएको भनिए पनि माटो ट्याक्टर मार्फत दैनिक बाहिर पठाउने गरिएको छ ।"
बाजुरामा बडीमालिका सांस्कृतिक महोत्सव सुरु,"बाजुरा : जिल्लाका पर्यटकीय क्षेत्रको प्रचार र पर्वद्धन गर्न सदरमुकाम मार्तडीमा प्रथम बडीमालिका सांस्कृतिक महोत्सव बिहीवारदेखि सुरु भएको छ । प्रथम बडीमालिका सांस्कृतिक कार्यक्रमले बाजुराली जनतामा पनि उत्साह ल्याएको छ । महोत्सवको सांस्कृतिक कार्यक्रमले बाजुराली जनतालाई मनोरन्जन दिनुका साथै पर्यटन प्रर्वद्धनमा टेवा पुयाउन कार्यक्रम गरिएको बडिमालिका सांस्कृतिक कला केन्द्रका अध्यक्ष धनबहादुर विकले बताए । बाजुराको कला संस्कृति जगेर्ना, पर्यटन प्रर्वद्धन गर्न बडीमालिका सांस्कृतिक कला केन्द्र मार्तडी बाजुराको आयोजना र ब्राण्डरुट इन्टरटेनमेन्ट प्रालि तथा वान वे फिल्मस प्रालि काठमाडौँको सहआयोजनामा महोत्सव सुरु भएको प्रचार प्रसार समिति संयोजक मदन विकले बताएका छन् । बिहीबारदेखि सुरु महोत्सव तीन दिनसम्म संचालन गरिने बिकले बताए । कार्यक्रममा नेपालकै चर्चित कलाकारहरु टंक बुढाथोकी, दुर्गेश थापा, मेक्सम खाती, गोपाल नेपाल जिएम, टंक तिमिल्सेना, प्रमोद डिजी, अशोक दर्जी, एआर बुढाथोकी, मधुसुदन डाँगी, सुनिल बिसी, गायिका अमृता लामिछाने, मोडल पुजन घिमिरे, देव गुुरुङ्ग र विनु शाक्यले प्रस्तुति दिने भएका छन् । त्यस्तै स्थानीय कलाकारहरु प्रकाश थापा, नरबहादुर विश्वकर्मा चर्चित डान्सर राजेश पायल विक र निशान्त रोकायालगायतको सांस्कृतिक प्रस्तुति रहने आयोजकले जनाएको छ । स्थानीयहरुले भोटे सेलो, भुवा चाली, देउडागीत, अनन्ते लगायत सांस्कृतिक झाँकीहरु कार्यक्रममा प्रस्तुति गरिने बडीमालिका सांस्कृतिक कला केन्द्रका अध्यक्ष धनबहादुर विकले बताए । आज पहिलो दिन स्थानीय कलाकारका प्रस्तुतीका साथै टंक तिमिल्सेना, गोपाल जिएम नेपाल, सुनिल बिसी, मधुसुदन डाँगी लगायतका राष्ट्रिय कलाकारहरुको प्रस्तुती थियो ।"
सर्वोच्चले भन्यो : ठोरीको सेवा केन्द्र सार्ने निर्णय कार्यान्वयन नगर्नू,"वीरगन्ज : सर्वोच्च अदालतले पर्साको ठोरी गाउँपालिकाको सेवा केन्द्र सार्ने सरकारको निर्णय तत्काल कार्यान्वयन नगर्न अन्तरिम आदेश जारी गरेको छ । माघ १४ गते सबेको मन्त्रिपरिषद बैठकले ठोरी गाँउपालिका वडा नम्बर ५ सुवर्णपुरमा रहेको सेवा केन्द्र , ठोरी गाउँपालिका वडा नम्बर ४ घ्याङडाँडामा सार्ने निर्णय गरेको थियो । सेवा केन्द्र सार्ने सरकारको निर्णय विरुद्ध ठोरी गाउँपालिकाकी उपाध्यक्ष शान्तिमाया थिङले सर्वोच्च अदालतमा रिट निवेदन दायर गरेकी थिइन् । उक्त रिट उपर फागुन १९ गते भएको सुनुवाइ पछि सर्वोच्च अदालतका न्यायाधीश अनिलकुमार सिंहको एकल इजालासले प्रधानमन्त्री तथा मन्त्रिपरिषदको कार्यालयसँग ठोरी गाउँपालिकाको सेवा केन्द्र सार्ने निर्णयको कारण देखाऊ आदेश माग्दै अन्तरिम आदेश जारी गरेको हो । स्थानीय तह सञ्चालन ऐन २०७४ को कार्यविधी नअपनाइ अवैधानिकरुपमा सेवा केन्द्र परिवर्तनको प्रस्ताव पारित गरेको भनी बहुमत भनिएको निर्णयको आधिकारिकतामाथि जनप्रतिनिधिले प्रश्न उठाएको देखिएकोले दुवै पक्षको तर्फबाट सुनुवाइ गर्न सेवा केन्द्र सार्ने निर्णय तत्काल कार्यान्वयन नगर्न सर्वोच्चले भनेको हो । न्यायाधीश सिंहको इजलाशले ठोरी गाउँपालिकालाई फागुन २८ गते पेशी तारेखमा आफ्नो प्रमाणसहित उपस्थित आदेश पनि दिएको छ । अन्तरिम आदेश जारी हुने वा नहुने सम्वन्धमा उपरोक्त बमोजिम छलफल नभएसम्मको लागि माघ २५ गते सरकारले राजपत्रमा केन्द्र परिवर्तन गरेको सूचना कार्यान्वयन नगर्न पनि सर्वोच्चले भनेको छ । आदेशपछि ताला खोलियो सेवा केन्द्र सार्ने सरकारको निर्णय कार्यान्वन नगर्न सर्वोच्च अदालतबाट अन्तरिम आदेश जारी भएसँगै सुवर्णपुर संघर्ष समितिले गाउँपालिकाको सेवा केन्द्रमा गरेको एक महिना देखि गरेको तालावन्दी बिहिबार खोलिदिएको छ । संघर्ष समितिका संयोजक जरी लामा थिङ लगायतको उपस्थितिमा बिहीबार अपरान्ह तीन बजे सेवाकेन्द्रको मुल गेटमा लगाइएको तालावन्दी खोलिएको हो । सरकारले सेवा केन्द्र सार्ने निर्णयको विरोधमा संघर्ष समितिले गत माघ १७ गतेदेखि सुवर्णपुरमा रहेको सेवाकेन्द्रको मुल गेटमा तालावन्दी गरी आन्दोलन जारी राखेको थियो । यसअघि गत माघ १४ गते सरकारले सेवा केन्द्र घ्याङडाँडामा सार्ने निर्णय गरेसंगै ठोरी गाँउपालिकाको कार्यालयले भने स्थानीय तहबाट दिइने सेवा तथा दैनिक प्रशासनिक कार्य , घ्याङडाँडाबाट गर्दै आइरहेको छ ।"
"१४ करोड ६४ लाखमा मनकामना जीर्णोद्वार, राष्ट्रपतिबाट समापन घोषणा",गोरखा : राष्ट्रपति विद्यादेवी भण्डारीले गोरखाको प्रसिद्ध धार्मिकस्थल मनकामना मन्दिर जीर्णोद्वार कार्यको समापन गरेकी छन् । नेपाली सेनाको हेलिकप्टरमा बिहिबार दिउँसो साढे १ बजे मनकामना आइपुगेकी राष्ट्रपति भण्डारीले मन्दिरमा पूजा पनि गरेकी थिइन् । विशेष पूजासहित राष्ट्रपति भण्डारीले जीर्णोद्वार सम्पन्न भएको घोषणा गरेकी हुन् । त्यस अवसरमा बोल्दै राष्ट्रपति भण्डारीले मनकामना मन्दिर जीर्णोद्वारका क्रममा सरकार र स्थानीय बासिन्दाबीच भएको सहकार्य उदाहरणीय रहेको बताइन् । मनकामना मन्दिर जीर्णोद्वारका लागि पुरातत्व विभागले चार करोड रुपैयाँ विनियोजन गरेको थियो । चन्दा अभियान तथा भक्तजनहरुबाट करिब १२ करोड रुपैयाँ संकलन गरिएको थियो । सरकार र नागरिकबीच सहकार्य भए विकासका कामहरु सहजरुपमा गर्न सकिन्छ भन्ने उदाहरण मनकामना मन्दिर जीर्णोद्वार समितिले देखाएको उनको भनाई छ । राष्ट्रपति भण्डारीले मन्दिर जीर्णोद्वारमा आर्थिक सहयोग गर्ने दाताहरुलाई सम्मान पनि गरेकी थिइन् । जीर्णोद्वार समापन कार्यक्रमका वक्ताहरुले मनकामना क्षेत्रलाई विश्व सम्पदा सूचीमा राख्न पहल गर्नुपर्ने माग गरेका छन् । शहिद लखन गाऊँपालिका३ मा रहेको मन्दिर जीर्णोद्वार समापन कार्यक्रममा गाउँपालिकाका अध्यक्ष रमेश थापामगरले गाउँकार्यपालिकाको बैठकले विश्व सम्पदा सूचीमा राख्न पहल गर्ने निर्णय गरिसकेको भन्दै त्यसका लागि सहयोग गर्न राष्ट्रपति भण्डारीलाई आग्रह गरेका थिए । गोरखा निर्वाचन क्षेत्र नम्वर १ का सांसद हरिराज अधिकारीले मनकामना मन्दिरसँगै आसपासका अन्य धार्मिक स्थललाई समेट्ने गरी गुरुयोजना बनाउनुपर्ने धारणा राखेका थिए । पुरातत्व विभागका कायममुकायम महानिर्देशक दामोदर गौतमले मनकामना मन्दिरको ऐहितासिक र धार्मिक महत्वबारे जानकारी गराएका थिए । मनकामना मन्दिर जीर्णोद्वारको काम २०६८ सालबाट सुरु भएको थियो । जीर्णोद्वारको काम सक्न १४ करोड ६४ लाख रुपैया खर्च भएको जीर्णोद्वार समितिका संयोजक नरेन्द्रबाबु श्रेष्ठले बताए । राष्ट्रपति विद्यादेवी भण्डारी आउने भएपछि मनकामना मन्दिर क्षेत्रको सुरक्षामा कडाइ गरिएको थियो । राष्ट्रपतिले आउने समयमा झण्डै एक घण्टा भक्तजनलाई पूजा गर्न दिइएको थिएन । कतिपय भक्तजन आफूले ल्याएको फूल प्रसाद मन्दिर परिसरमै छोडेर फर्किएका थिए ।
योगेशको प्रश्न : रवीन्द्रसहित सातैलाई एकसाथ किन पाथीभरा लगियो ?,"ताप्लेजुङ : प्रतिनिधिसभा सदस्य योगेश भट्टराईले तत्कालीन पर्यटनमन्त्री रवीन्द्र अधिकारी सवार हेलिकप्टर दुर्घटनाले विभिन्न आशंका उब्जाएको बताएका छन् । ताप्लेजुङमा विहीबार आयोजित श्रद्धाञ्जलीसभामा बोल्दै भट्टराईले यस्तो बताएका हुन् । विगतमा पनि हेलिकप्टर दुर्घटना भएर ठूलो क्षति ब्यहोर्नुपरेको थियो । यस पटक रवीन्द्र अधिकारी सवार हेलिकप्टर दुर्घटनाले धेरै आशंका उब्जाएका छन्, उनले भने, यसअघि कहिल्यै पाथीभरामा सातजना एउटै हेलिकप्टरमा लगिएको थिएन । नेकपाका नेतासमेत रहेका योगेशले यसअघि सुकेटार वा फुङ्लिङको आर्मीे ब्यारेकमा राखेर केही यात्रु ओरालेपछि मात्रै लाने चलन रहेका स्मरण गराए । तर यस पटक किन त्यसरी लगियो ?, उनले प्रश्न गरे । सरकारले छानबिन समिति गठन गरिसकेकाले सत्यतथ्य बाहिर आउनेमा आफू विश्वस्त रहेको भट्टराईले बताए । हिमाली क्षेत्रको भूगोल विकट र मौसम पनि अनिश्चयको हुने हुँदा उक्त क्षेत्रको हवाई उडानमा विषेश ध्यान दिनुपर्नेमा सांसद भट्टराईको जोड थियो । दुर्घटनाको जोखिम पहाडतराई सबैतिर हुने भन्दै उनले सावधानी अपनाए क्षति न्यूनीकरण गर्न सकिने बताए । पाथीभरा सुरक्षित छ भन्ने सन्देश प्रवाह गर्न उच्च पदस्थ अन्तर्राष्ट्रिय व्यक्तिलाई भ्रमण गराउने प्रयास भइरहेको समेत भट्टराईको भनाइ थियो । पर्यटन व्यवसाय ताप्लेजुङको समृद्धिको आधारस्तम्भ हो, उनले भने, त्यसैले यो जिल्ला सुरक्षित रहेको सन्देश दिन भारतको पश्चिम बङ्गाल र सिक्किमका मुख्यमन्त्रीलाई छिट्टै ल्याउने प्रयास गरिरहेका छौं । ताप्लेजुङको घुन्सामा २०६३ सालमा पनि हेलिकप्टर दुर्घटना हुँदा तत्कालिन वन राज्यमन्त्री गोपाल राई र भूगोलविद हर्क गुरुङसहित २४ जनाको मृत्यु भएको थियो । दुवै दुर्घटनामा निधन भएकाको स्मृतिमा फुङ्लिङमा स्मृति पार्क बनाउने समेत सांसद भट्टराईले घोषणा गरे । श्रद्धाञ्जलीसभामा बोल्दै उनले पछिल्लो पुस्ताबाट सम्भावना बोकेका यो सरकारका गतिशील मन्त्री रवीन्द्र अधिकारीलाई सम्झिए । दुर्घटनाको अघिल्लो दिन पनि सुकेटार विमानस्थलको स्तरोन्नतिका विषयमा अधिकारीसँग भट्टराईले कुरा गरेका थिए । कार्यक्रममा नेकपाका नेताहरुले मन्त्री अधिकारीको व्यक्तित्व, क्षमता र योगदानबारे चर्चा गरे । नेकपाका प्रदेश नं १ का अध्यक्ष देवराज घिमिरेले रवीन्द्र अधिकारी जस्तोसुकै जिम्मेवारीलाई कुशलतापूर्वक निभाउन सक्ने नेताकारुपमा सम्झना गरे । नेकपाले मन्त्री अधिकारी र पूर्वअर्थमन्त्री भरतमोहन अधिकारीको सम्झनामा श्रद्धाञ्जलीसभा गरेको हो ।"
बलात्कारीलाई फाँसी दे भन्दै जनकपुरमा प्रदर्शन,"जनकपुरधाम : बलात्कारीलाई फाँसी दे भन्दै जनकपुरमा प्रदर्शन गरिएको छ। धनुषाको मिथिला नगरपालिका३ हरिहरपुरकी ९ वर्षकी बालिकाको बलात्कार पश्चात हत्या गरेर जलाउने हत्यारालाई फाँसीको सजाइ माग गर्दै विहीबार प्रदर्शन गरिएको हो। कक्षा २ मा अध्ययनरत हरिहरपुर मगरटोलकी अबोध बालिका रेश्मा रसाइलीको हत्या गर्ने अपराधिलाई कडा कारवाहीको माग गरिएको छ। पीडित परिवारलाई क्षतिपुर्ती दिनु पर्ने, सम्वेदनशिल घटनाको उच्चस्तरीय छानविन गरिनु पर्ने, दोषीलाई कडा कारवाही गरिनु पर्ने, अन्य फरार अपराधिलाई तुरुन्त पक्राउ गरिनु पर्ने माग गर्दै स्कूले विद्यार्थी, महिला, अधिकारकर्मीहरुले प्रदर्शन गरेका छन्। पीडित परिवारजन तथा हरिहरपुरका स्थानीयहरुले रेश्समालाई न्याय दिलाउनु पर्ने भन्दै बिहिबार प्रदेश २ को मुख्यमन्त्री तथा मन्त्रिपरिषदको कार्यालय, जिल्ला प्रशासन, जिल्ला प्रहरी, जिल्ला अदालत, जिल्ला सरकारी वकिल, उच्च अदालत, उच्च सरकारी वकिल कार्यालयह अगाडी नाराजुलुससहित प्रदर्शन गरिएको हो। पिराडी चोक देखि सुरु भएको नाराजुलुस थापा चोक हुदैं मिल्स एरिया, भानु चोक, कदम चोक, सिडिओ कार्यालय हुदै जिल्ला प्रहरी कार्यालय, जिल्ला अदालत हुदै जनकचोकमा कोण सभामा परिणत भएको थियो। बेटी पढाऊ, बेटी बचाऊ नारा अघि सारेका प्रदेश २ सरकारले रेश्समा रसाइलीको घटनामा गम्भीर नबनेको भन्दै मुख्यमन्त्री तथा मन्त्रिपरिषद्को कार्यालय अगाडी नाराजुलुस गर्दै प्रर्दशन गरिएको हो। रेश्समा बलात्कार गरेर हत्या गरेको अभियोगमा बटेश्वर गाउँपालिका४ बेंगारी टोलका २२ वर्षीय निरज जर्घा मगरलाई प्रहरीले पक्राउ गरिसकेको छ। गत फागुन १ गते साँझराती गाउँमै विवाहमा नाच्दै गरेकी बालिका रेश्समालाई निरजले लाइन कटेको मौका छौपेर फ्रुटी र चाउचाउको लोभ देखाएर फकाएर लगि बलात्कार पश्चात हत्या गरेर प्रमाण लुकाउन उनको शव जलाएको प्रहरीको भनाइ छ। आरोपीले घटना एकलै गरेको स्वीकार गरिसकेकोले प्रहरीले भन्दै आएको छ। पीडित परिवारले घटना एक जनाले मात्रै नगराएको शंका गर्दै फरार अन्यलाई प्रहरीले पक्राउ गर्न नसकेको रेश्समाका काका देवराज रसाइलीले जनाए। सानो बालिकाले कसलाई के बिगार गरेको थियो। इज्जत लुटेर मारेर जलायो,सर्लाहीको लालबन्दीबाट प्रदर्शन गर्न जनकपुर आएकी दलित अधिकारकर्मी गीता विश्वकर्माले भनिन्,घटना सुनेर हृदय दुःख्छ । रेश्समाको हत्या गर्ने पापीलाइ फाँसीको सजाइ हुनै पर्ने माग धनुषाको पुष्पवलपुरकी उषा लामगादेले गरिन्। बालिकाको हत्याले छोरी स्कूल पठाउन डर लागेको जनकपुरकी चन्द्रमाया विश्वकर्माले बताइन्। नेपालमा त फाँसीको सजाई छैन,उनले भनिन्, तर, नेपालमा जन्मकैदको सजाई पक्कै पनि छ। अपराधीलाई जन्मकैदको सजाई गरेर सरकारले जेलमै सडाउनु पर्छ। सरकारले जनतालाई शान्ति सुरक्षाको प्रत्याभुति दिलाउनु पर्ने उनले बताइन्। महिला अधिकारकर्मी सुमिन्त्रा कुमारीले प्रहरीले फरार अपराधी खोजेर तुरुन्त पक्राउ गर्न प्रशासन गर्न माग गरे। अपराधी प्रहरीले नसमाते कसरी समानु पर्छ भन्ने पाठ प्रहरीलाई हामी सिकाउँछौं उनले भनिन्। उच्च स्तरीय छानविन समिति गठन गरेर रेश्समाको घटनालाई छानविन गर्नु पर्ने सघर्ष समितिका अध्यक्ष उमेश जंग गजमेरले बताए। पीडित परिवारको माग सरकारले पुरा गर्नु पर्छ। पीडित परिवारको घाउमा सरकारले मलहमपट्टी नगरे कडा संघर्ष अघि बढाउँछौं कोण सभामा बोल्दै विश्वकर्मा समाज प्रदेश २ का अध्यक्ष मिन रहपालले चेतावनी दिए। दलित तथा विपन्न परिवारका रेश्माको धनुषाको मिथिला नगरपालिका३ हरिहरपुरका देवनारायण रासायलिका एक मात्र छोरी थिइन्। छोरीको हत्या हुनुभन्दा एक महिना अघि देवनारायणको घरमा आगलागी भएर सरासम्पत्ति जलेर राख भयो। अगलागीले बेहाल बनेका उनको परिवार छोरीको हत्याले शोकमा छन्। त्यसमाथि परिवारजन रेश्समाको क्रियाकर्म गर्दा लागेको ५० हजार ऋणले पिरोलिएका छन्।"
नेपालमा पहाडमधेस मिल्नुको विकल्प छैन : पूर्व राष्टपति यादव,"काठमाडौँ : पूर्व राष्टपति डा रामवरण यादवले नेपालमा पहाड र मधेस मिल्नुको विकल्प नभएको बताएका छन् । यादवले सामुहिकताको भावना अनुसार सबै मिले मात्रै देश अघि बढ्न सक्ने दाबी गरे । काठमाडौँमा भारतीय दूतावासले विहीवारदेखि गरेको महात्मा गान्धीसम्बन्धी चित्र प्रर्दशनी कार्यक्रमलाई उद्घाटन गर्दै पुर्वराष्ट्रपति यादवले गान्धीबाट सिकेर पनि नेपालमा पहाड र मधेस मिल्नु पर्नेमा जोड दिए । भारतमा गान्धीले सधैँ हिन्दुमुस्लिम मिलेर बस्नु पर्नेमा जोड दिएको बताउँदै यादवले त्यो नभएकैले आज पनि भारत र पाकिस्तान समस्यामा परेको जिकिर गरे । उनले आफु अध्यनका क्रममा भारतको कोलकत्ता र पन्जावमा ११ वर्ष बसेको बताउँदै त्यहाँ रहँदा हिन्दुमुस्लिमको पीडालाई नजिकबाट नियालेको उल्लेख गरे । मैले नेपालमा सधैँ मधेसपहाड मिलेर अघि बढ्न सुझाव दिँदै आएको थिएँ, उनले भने । उनले मुलुममा पछिल्लो समयमा हतियारको बिगबिगी देखिन थालेको बताउँदै त्यसप्रति समयमै सबै पक्ष सचेत हुनुपर्ने बताए । कार्यक्रममा कांग्रेस नेता तथा सासंद प्रदीप गिरीले गान्धीको नीति र विचार अबको दशकले सबैभन्दा वढी महसुस गर्ने दाबी गरे । गिरीले आफूले यो कुरा बहकावमा आएर नराखेको पनि प्रष्ट पारे । मेरो सूचना र मैलै देखिरहेको विश्व परिस्थितिबारे ठोकुवा गरेर भन्छु, अबको शताब्दी गान्धीको विचारले नेतृत्व गर्ने छ, उनले भने । कार्यक्रममा पूर्वसभामुख दमननाथ ढुंगाना, नेपाल आर्ट काउन्सिलका सागर शमशेर राणा लगायतले गान्धीबारेमा वोलेका थिए । बिहीबारदेखि नेपाल आर्ट काउन्सिलमा सुरु गान्धीको जीवनीसम्बन्धी चित्र प्रर्दशनी एक सातासम्म चल्ने नेपालका लागि भारतीय राजदूत मन्जीवसिंह पुरीले बताए । पुरीले गान्धीप्रति भारत र नेपालमा समान धारणा रहेकाले काठमाडौँमा भारतीय महोत्वका क्रममा गान्धीसम्बन्धी कार्यक्रमहरु राखिएको बताए । आउँदो १५ तारिखमा यही कार्यक्रम अन्र्तगत गान्धीबारेमा विचार प्रतियोगितासमेत हुन गइरहेको छ ।"
कालिञ्चोकको भेटीसम्म छोडेनन् ठेकेदारले,"दोलखा : प्रसिद्ध तीर्थस्थल कालिञ्चोकको भेटी संकलनको जिम्मा पाएका ठेकेदारले डेढ वर्षदेखि नबुझाएको पाइएको छ । मन्दिरलाई व्यवस्थापन गर्न २०७३ सालदेखि सुरु गरिएको कालिञ्चोक मन्दिरको भेटी संकलनको ठेक्का लिएका ठेकेदारले १८ महिनादेखि मालपोत कार्यालयमा नबुझाएको पाइएको हो । भक्तजनहरुले आस्था र स्वेच्छिक दान गरेको भेटी संकलन गर्ने ठेक्का लिएका कालिञ्चोक गाउँपालिका१, कालिञ्चोकका ठेकेदार डम्बरबहादुर तामाङले १८ महिनादेखि भेटीको रकम नबुझाएको मालपोत कार्यालय दोलखाले जनाएको छ । ठेकेदार तामाङ कालिञ्चोक गाउँपालिका१, कालिञ्चोकबाट निर्वाचित वडासदस्य पनि हुन् । ठेकेदार तामाङले २०७३ भदौ ३० गते मालपोत कार्यालयमा वार्षिक ४ लाख एकहजार एकसय १५ भेटी बुझाउने गरी सम्झौता गरेको थिए । गत आर्थिक बर्षदेखिको भेटी नबुझाएको दोलखाको प्रमुख मालपोत अधिृकत गोविन्दप्रसाद अधिकारीले जानकारी दिए । २०७५ भदौ २८ गतेदेखि नयाँ ठेकेदारसँग भेटी संकलनका लागि सम्झौता भईसकेको भए पनि ठेकेदार तामाङले भेटी बुझाएका छैनन् । रकम दाखिला गर्न र नयाँ ठेकेदारलाई तालाचाबी बुझाउन पटकपटक ताकेता गर्दा समेत अटेर गरी तामाङले नै भेटी संकलन गरेको कार्यालय प्रमुख अधिकारी बताउँछन् । ठेकेदार तामाङले गत आर्थिक वर्षको ४ लाख एकहजार एकसय १५ र चालु आवको ६ महिनाको दामासाहीले हुने २ लाख एकहजार गरी ६ लाख दुईहजार भेटी बुझाउन बाँकी रहेको कार्यालयले तथ्याङ्क राखेको छ । भेटी नबुझाएकोबारे सोध्दा ठेकेदार तामाङले आफैँले नपाएको बताए । मैलै नै पाएको छैन, कसरी बुझाउनु, उनले भने, २०७३ सालको बुझाएको छु ७४ सालको बाँकी छ उनले भने । दोलखाका प्रमुख जिल्ला अधिकारी सागरमणी पाठकले भेटी असुलिने बताए । असुल हुन्छ, उनले भने, सम्झौताबमोजिमको भेटी नबुझाए सरकारी बाँकी सरह घरघरानाबाट भए पनि असुल्छौँ ।"
"मोटरसाइकल जुध्दा सडकमा लडे, बसको ठक्करले ज्यान गयो",भक्तपुर : मध्यपुर थिमी नगरपालिका २ सानोठिमीमा बिहीबार दुई मोटरसाइकलको ठोक्किएर लडेको एउटा मोटरसाइकललाई बसले पुनः ठक्कर दिँदा एकजनाको मृत्यु भएको छ । महानगरीय प्रहरी परिसर भक्तपुरका अनुसार सुरुमा काठमाडौंको पेप्सीकोलाबाट सानोठिमीतर्फ आउँदै गरेको बा ७४ प ५५३ नम्बरको मोटरसाइकलले सानोठिमीबाट काठमाडौंतर्फ जाँदै गरेको प्रदेश ३०२००२ प ६३ नम्बरको मोटरसाइकललाई ठक्कर दिएको थियो । ठक्करबाट प्रदेश ३०२००२ प ६३ नम्बरको मोटसाइकल सडकमा लडेको थियो । लडेको मोटरसाइकललाई पछाडि आइरहेको बा २ ख ४८६८ नम्बरको बसलेसमेत ठक्कर दिएको थियो । मोटरसाइकल र बसको ठक्करबाट मोटरसाइकल चालक काभ्रेको देउपुर ३ घर भई हाल मध्यपुर थिमी नपा ९ बोडे बस्ने २४ वर्षीय सन्तोष राई घाइते भएको भक्तपुर प्रहरीले जनाएको छ । घाइते भएका राईलाई तत्काल उपचारको लागि मध्यपुर थिमीकै गट्ठाघरस्थित नागरिक सामुदायिक अस्पताल लगिएको थियो । अस्पतालमा उपचारकै क्रममा बिहीबार उनको मृत्यु भएको भक्तपुर प्रहरीका निमित्त प्रवक्ता प्रहरी निरीक्षक सुशीलकुमार पाण्डेले जानकारी दिए । उनले घटनामा संलग्न बा ७४ प ५३३ नम्बरको मोटरसाइकल चालक काठमाडौंको पेप्सिकोला बस्ने २४ वर्षीय अरुणकुमार श्रेष्ठ र बस चालक सिन्धुपाल्चोक बलेफी गाउँपालिका ३ घर भई हाल पुरानो ठिमी बस्ने २४ वर्षीय ताराबहादुर तामाङलाई महानगरीय प्रहरी वृत्त ठिमीको नियन्त्रणमा राखिएको बताए ।उनका अनुसार घटनाबारे अनुसन्धान भइरहेको छ ।
शान्तिनगर गाउँपालिकामा अज्ञात समूहको ताला,"दाङ : दाङको शान्तिनगर गाउँपालिकामा अज्ञात समूहले तालाबन्दी गरिदिएको छ। विप्लब नेतृत्वको नेकपाले आयोजना गरेको बन्दकै दिन शान्तिनगर गाउँपालिका र केही वडामा तालाबन्दी भएको हो। शानिनगर गाउँपालिका कार्यालय चिराघाट, गाउँपालिकाको वडा नम्बर ३ र ४ र तुलसीपुर उपमहानगर पालिका वडा १को कार्यालयमा अज्ञान समूहले तालाबन्दी गरेको गाउँपालिकाका प्रेस सल्लाहकार निराश पाण्डेले जानकारी दिए। गाउँपालिकामा लगाएको ताला भने स्थानीय र प्रहरीले फोडेको पाण्डेले जानकारी दिएका छन्।प्रहरीले भने ताला विप्लवका कार्यकर्ताले लगाएको हुनसक्ने अनुमान गरेको छ। गाउँपालिकामा अहिले उच्च सुरक्षा सर्तकता अपनाइएको छ।"
आयो कालापानीलिपुलेकसहितको आधिकारिक नक्सा,"काठमाडौं : भूमि व्यवस्था, सहकारी तथा गरिबी निवारण मन्त्रालयले नेपालको संघीय संरचना बमोजिम आधिकारिक प्रशासनिक नक्सा सार्वजनिक गरेको छ । नापी विभागले तयार पारेको नेपालको नक्सा मन्त्रालयले आज (बिहिवार) मन्त्रालयमा पत्रकार सम्मेलनको आयोजना गरी सार्वजनिक गरेको हो । भूमि व्यवस्था, सहकारी तथा गरिबी निवारण मन्त्री पद्माकुमारी अर्यालले उक्त नक्सा रिबन काटेर सार्वजनिक गरेकी हुन् । त्यस अवसरमा नक्साबारे जानकारी दिँदै नापी विभागका महानिर्देशक गणेशप्रसाद भट्टले संघीय संरचना बमोजिम नेपालको प्रशासनिक नक्सा सार्वजनिक गर्न प्रदेशहरूको नामाकरणले ढिलाइ भएको बताए । प्रदेशहरूको नामाकरण नसकिएकाले मन्त्री अर्यालको निर्देशनमा हाललाई ३ वटा प्रदेशको मात्र नामाकरणसहितको नक्सा प्रकाशन गरिएको महानिर्देशक भट्टले जानकारी दिए । नक्सामा सातवटै प्रदेश, जिल्ला, सदरमुकाम, प्रमुख राजमार्ग, शहरहरू, सिमाहरू, निकुञ्ज, नदी र प्रमुख ठाउँ उल्लेख गरिएको छ । नेपाली भाषामा प्रकाशन गरिएको नक्सामा पालिकाहरू पनि उल्लेख नगरिएको महानिर्देशन भट्टले बताए । क्रमशः प्रदेश, जिल्ला र पालिकाहरूको नक्सा सार्वजनिक गरिने विभागले जनाएको छ । मन्त्री अर्यालले यसअघि नै संघीय संरचनाअनुसारको नक्सा प्रकाशन तयारी भए पनि प्रदेशहरूको नामाकरणका कारणा ढिलाइ भएको बताइन् । अहिलेसम्म पुरानै नक्सा प्रयोग गर्दै आएको बताउँदै मन्त्री अर्यालले त्यसबारे केही प्रश्नहरू उठ्दै आएकाले यसअघि नै संघीय संरचना अनुसारको नक्सा ल्याउन नापी विभागलाई निर्देशन गरिसकेको बताइन् । बजारमा धेरैखाले नक्सा पाइएकाले ढिलो गर्दा ठीक नहुने निचोडसहित नक्सा सार्वजनिक गरिएको उनले बताइन् । यो नक्सा सार्वजनिक गरेका छौ । अब छिटो गरेर ७७ जिल्ला, ७ प्रदेश र ७ सय ५३ वटै पालिकास्तरको नक्सा बनाएर तल हस्तान्तरण गर्ने अभियानमा अगाडी बढ्नेछौ, अर्यालले भनिन्, केही प्राविधिक समस्याले ७५३ पालिकाको नामसहित प्रकाशन गर्न सकेका छैनौं । यसलाई पनि छिट्टै प्रकाशन गर्ने तयारीमा छौ । नक्सा तत्काल सिंहदरबारभित्रका सबै मन्त्रालय र मन्त्रालय मातहतका कार्यालयमा पुर्याइने उनले बताइन् । त्यसपछि प्रदेशस्तर र ७५३ पालिकामै आधिकारिक नक्सा पुर्याइने छ । मन्त्री अर्यालले नयाँ संरचनाअनुसारको आधिकारित प्रशासनिक नक्सा जनस्तरसम्म पुर्याउन सबैलाई आग्रह गरिन् । धेरै अनाधिकृत नक्सालाई बिस्तापित गरेर आधिकारिक नक्सा प्रयोग बढाउने हिसाबले मन्त्रालय र नापी विभाग अगाडी बढ्नेछ, उनले भनिन्, नक्सासँग जोडिएका अन्यौलतालाई हामीले चिर्न सफल हुनेछौँ ।' नक्सामा ७ प्रदेश, त्यसका राजधानी र ७७ जिल्लाको सिमाङ्कन र सदरमुकाम समेटिएको छ । नापी विभागका पूर्व उपमहानिर्देशक सुरेशमान श्रेष्ठले गलत नक्सा प्रचार, प्रसार वा प्रयोग र विक्री गर्ने सबैलाई ऐन नियम अनुसार कारबाही गर्न विभाग अग्रसर हुनुपर्ने बताएका छन् । यो नक्सा नेपालकै इतिहासमा तेस्रो संस्करण हो । पहिलो पटक विसं २०३२ सालमा नेपालको नक्सा प्रकाशन गरिएको थियो । बहुदलीय व्यवस्था आएपछि सरकारले २०४९ सालमा दोस्रो पटक नेपालको अधिकारिक सार्वजनिक गरेको थियो ।"
बर्दियामा ११ वर्षीया बालिका बनिन् आमा,"गुलरिया : बर्दियाको गेरुवा गाउँपालिका ४ की भावना बस्नेत १२ वर्ष नपुग्दै सुत्केरी भएकी छन्। ०६३ चैत्र १३ गते जन्मिएकी बस्नेतले ०७५ फागुन ७ गते माइतीकै छाप्रोमा छोरी पूर्णिमालाई जन्माएकी हुन्। स्वास्थ्य संस्थामा समेत नपुगी उनी ११ वर्ष १० महिना २४ दिनको उमेरमा सुत्केरी भई आमा बनेकी हुन्। घरमै सुत्केरी भएकी भावना र बच्चाको अवस्था सामान्य रहे पनि उमेरका कारण दुवैको स्वास्थ्य जोखिमपूर्ण छ।यतिखेर उनी शरीर सुन्निने र ज्वरो आउने समस्याबाट पीडित छिन्। गाउँकै सरस्वती आधारभूत विद्यालय कक्षा ७ मा पढ्दै गरेका १४ वर्षीय नन्दबहादुर रावतसँग शारीरिक सम्बन्धले भावनालाई यतिखेर कष्टपूर्ण अवस्थामा पुर्याएको हो । एउटै विद्यालयमा पढ्दै गरेका भावना र नन्दबहादुरको पछिल्लो अवस्थाले अरुको पनि मन पिरोल्ने गरेको छ । शारीरिक, मानसिक तथा आर्थिक रुपमा परिपक्व भएपछि मात्र विवाह गर्दा राम्रो हुन्छ। तर उनीहरुको अवोध सम्बन्धले विवाहपूर्व कलिलो उमेरमै सुत्केरी भएपछि समाजको अवस्थालाई समेत उजागर गरिदिएको छ। एकातिर सुत्केरी अवस्थाको पीडा त छदैछ अर्कोतिर उनलाई आर्थिक अभावका कारण साँझ बिहानको छाक टार्न समेत धौधौ छ। सुत्केरी अवस्थामा पोषिलो खानेकुरा खानुपर्छ तर आर्थिक अभावका कारण पौष्टिक आहार त परको कुरा भयो पेटभरि समेत खान पाएकी छैनन्। शरीर कमजोर छ, हिँडडुल गर्न पनि सक्दिन, दुई साताकी सुत्केरी भावनाले आफ्नो पीडा सुनाइन्। बच्चालाई प्रर्याप्त दूध पुग्दैन।उनलाई माइतीले अहिलेसम्म भित्र्याएका पनि छैनन्।मालिकाफाँटा गाउँपालिका जुम्लास्थित घर भएका नन्दबहादुरको आमा सानैमा बेतेको र बावुले दोस्रो विवाह गरेपछि उनी बर्दियास्थित दिदीको घरमा बसेर पढ्दै थिइन्। भावनाले थपिन्,' घर पनि छैन, माइतीको पुरानो भान्छाको छाप्रोमा एक्लै बस्दै आएकी छु। जुम्लामा रहेको घर सम्पत्तिको बारेमा केही थाहा नभएको उनले बताइन्। दिदीको घरमा बसेर पढ्दै आएका नन्दबहादुर पनि आर्थिक संकटका कारण गाउँमै मजदुरी गर्दै आएको उनले बताइन्। भेट्नका लागि दिउँसो झुप्रोमा आएपनि रातको समयमा भने आफू एक्लै बस्ने गरेकी छु।चैत्र महिनादेखि परीक्षा सुरु हुने भएकाले आफूलाई पढ्ने इच्छा रहेको उनले व्यक्त गरिन्। कसैको सहयोग पाए छोरीसहित आफू परिवारसँगै बस्ने इच्छा भएको उनले बताइन्। गेरुवा गाउँपालिका ४ की वडा सदस्य जयभेला भेरीकारले उनीहरुको सामाजिक सहजीकरणमा भूमिका खेल्दै आएकी छन् । ग्रामीण समाजमा आउने अपहेलना विरुद्ध उनले वकालत गर्दै आएको बताइन्।वडा सदस्य भेरीकारले सुरुमा छिमेकीले खानपिन गराएको र अहिले उनकी आमाले खाना दिने गरेको बताइन्। भावनाको विवाह पछि माइतीमा किचलो भएकाले सुत्केरीको उचित स्याहारसुसार नभएको उनको बताइन।उनले भनिन्,' सुत्केरी आफैलाई स्याहार्न त मुस्किल छ, शिशुको कसरी रेखदेख गर्छिन?' कुनै मनकारीले उनको पढाइ, स्वास्थ्यलगायत बासस्थानको व्यवस्थापन गरिदिए ठूलो पुण्य हुनेथियो,उनले भनिन्।'"
प्रहरीलाई सहासिक बनाउन बन्जी जम्प,"सिन्धुपाल्चोक : प्रहरी सेवाको आधारभूत तालिम लिँदै गरेका ९० जना प्रहरी निरीक्षक र ३० जना प्रशिक्षक गरी १२० जनाले बन्जी जम्प गरेका छ्न्। राष्ट्रसेवाको क्रममा उद्दार लगायतका कार्य गर्दा सहासिक गतिविधिमा संलग्न हुनुपर्ने भएकोले तालिम अन्तर्गत बन्जी जम्प गराइएको प्रहरी उपरीक्षक मधुसूदन लुइँटेलले जानकारी दिए। उनी भन्छ्न , 'बन्जीले डरसँग लडी अगाडि बढ्न आत्मबल बढाउँछ त्यसैले तालिममै बन्जी जम्प समावेश गराएको छ।' भोटेकोसी स्थित 'द लास्ट रिसोर्ट'मा गराइएको बन्जीमा प्रशिक्षक ५ र प्रशिक्षार्थी ९ गरी १४ जना महिला प्रहरीले जम्प गरेको लुइँटेलले बताए। एक सय ६० मिटर उचाइमा एसियाकै दोश्रो अग्लो बन्जीमा जम्प गर्न पाउनु खुसीको कुरा रहेको पनि उनले सुनाए। प्रहरीलाई जम्प गराउन पाउँदा आफ्नो काम प्रति अझ गर्व बढेको र प्रहरीको अनुशासन देखेर आफू प्रभावित भएको बन्जी मास्टर भोला श्रेष्ठको भनाइ छ । पाङलङ र त्याङ्थली जोड्ने एक सय ६६ मिटर लामो झलुङ्गे पुल निर्माण गरी न्यूजिलाण्डका नागरिक डेविड एलर्डाइस र भैरहवाका विष्णु न्यौपानेले सन् १९९९ मा सहासिक खेल बन्जी जम्प नेपालमा सुरु गरेका हुन्। करिव २ दशक नेपालमा रिभर गाइड काम गरेका डेविड भोटेकोशी नदीमा र्याफ्टिङ सुरु गर्ने पहिलो व्यक्ति हुन्। डेविड र उनको साथी विलियम लिङ्कन लगायतको टोलीले सन् १९९९ को नोबेम्बरमा उद्घाटन बन्जी गरेका थिए।"
"राहत शिक्षक र सरकारबीच सहमति, आन्दोलन फिर्ता","काठमाडौं : पेशागत सुरक्षाको माग गर्दै आन्दोलनमा उत्रेका सामूदायिक विद्यालयका राहत कोटाका शिक्षक, बाल विकास सहयोगी कार्यकर्ता र सरकारबीच सहमति भएको छ । शिक्षा विज्ञान तथा प्रविधि मन्त्रालयसँग भएको वार्तामा सहमति जुटेपछि विद्यालय बन्द गरेर आन्दोलनमा उत्रेका शिक्षकहरु पढाउन फर्किन सहमत भएका छन् । वार्ताको क्रममा राहत कोटामा नियुक्त भएका शिक्षक र वाल विकास केन्द्रमा सहयोगी कार्यकर्ताकारुपमा कार्यरत शिक्षकलाई निश्चित मापदण्डको आधारमा दरबन्दीमा परिणत गर्ने र तोकिए बमोजिम आन्तरिक तथा खुल्ला प्रतिस्पर्धामा सहभागी गराउने सहमति भएको छ । यो सँगै उनीहरुबीच तीन बुँदे सहमति भएको छ । मुलुकभर प्राथमिक, निम्न माध्यमिक र माध्यमिक तहमा समेत गरेर ४० हजारको हाराहारीमा राहत शिक्षक कार्यरत छन् । सरकारले विद्यालय तहमा शिक्षक अभाव भएपछि अस्थायी दरवन्दीको सिर्जना गरेर विद्यार्थी भएका विद्यालयमा राहत कोटामा शिक्षक नियुक्त गरेको थियो । अहिले तीनै शिक्षकले आफूहरुलाई स्वत दरवन्दीमा रुपान्तरा गर्नुपर्ने र आन्तरिक प्रतिस्पर्धा गराएर स्थायी गर्नुपर्ने माग गरेका छन् । आफूहरुको माग विपरित शिक्षा मन्त्रालयले संघीय शिक्षा ऐन ल्याउन लागेको भन्दै उनीहरु लामो समयदेखि आन्दोलनमा छन् ।"
आगोले रित्तियो परिवार,"तेह्रथुम : छथर गाउँपालिका२ हमरजुङको शुक्रबारे बजारस्थित एक घरमा भएको आगलागीमा परेर आमाछोरीको मृत्यु भएको छ। जलेर घाइते भएकी ५५ वर्षीया राममाया कार्कीको उपचार क्रममा बीपी कोइराला स्वास्थ्य विज्ञान प्रतिष्ठान धरानमा मंगलबार राति १० बजे मृत्यु भएको प्रहरीले जनाएको छ। मंगलबार बिहान ६ः१५ बजे भएको आगलागीमा राममायाकी छोरी २० वर्षीया सम्झना कार्कीको घटनास्थलमै मृत्यु भएको थियो। सुतिरहेको अवस्थामा आगो लागेका कारण बाहिर निस्कन नसक्दा छोरीको मृत्यु भएको प्रहरीले जनाएको छ। प्रहरीका अनुसार बिहान उठेर राममायाले टुकीबाट आगो बाल्न चुलोमा मट्टीतेल खन्याउने क्रममा दाउराबाट घरमा आगो सल्किएको हो। काठको बेरा र टिनको छानो भएको २ तले कच्ची घरमा लामो समयदेखि आमाछोरी मात्रै बस्दै आएका थिए। राममायाका श्रीमानको यसअघि नै निधन भइसकेका कारण घरमा आमाछोरी मात्रै रहेको र आगोमा जलेर दुवै जनाको मृत्यु हुँदा परिवारै रित्तिएको प्रहरीले जनाएको छ। आगलागीमा परी छोरीको मृत्यु, आमा गम्भीर"
"रोल्पामा फेरि आगजनी, गाउँपालिकाको डोजर जलाइयो","रोल्पा : रोल्पामा एकपछि अर्को गाउँपालिकाका साधनमा आगजनी भइरहेको छ । जनप्रतिनिधि चढ्ने सवारीसाधन जलाएको भोलिपल्ट त्रिवेणी गाउँपालिकाको डोजर अज्ञात समूहले जलाएको छ । त्रिवेणी गाउँपालिकाको रा १ क ७१२ नम्बरको रबरको टायर भएको जेसिभीको बायाँ भागको टायर जलाइएको छ । ट्यांकीमा पति क्षति पुगेको छ । गाउँपालिका अध्यक्ष शान्तकुमार वलीले गाउँपालिकाको २ नम्बर वडामा पर्ने ह्याङ सडकखण्ड सफा गर्न लगिएको डोजरमा आगजनी भएको जनाए । गाउँपालिका केन्द्र जुगारकरेटी जोड्ने सडकको खाल्डाखुल्डी पुर्न गएको जेसिभी ठूलो टायर बिग्रिएर जंगल क्षेत्रमा थियो । विकासको योजनामा रहेको जेसिभी माथि आगजनी होला भन्ने सोचिएको थिएन, अध्यक्ष वलीले भने, विकास विरोधी हर्कत भयो । अध्यक्षलाई सडक निर्माण उपभोक्ता समितिका अध्यक्ष ङणमानसिंह बुढाले जेसिभी जलेको विहानपख जानकारी गराएको जनाए । अध्यक्ष वली घटनास्थल हिँडेका छन् । जिल्ला प्रहरी कार्यालय प्रमुख प्रहरी नायव उपरीक्षक दिपक खड्काका अनुसार इलाका प्रहरी कार्यालय होलेरीबाट प्रहरी टोली घटनास्थल पुगिसकेको छ । प्रहरी निरीक्षको नेतृत्वमा घटनाको सूचना लगत्तै प्रहरी ह्याङ हिडेको हो । घटना स्थल जंगल क्षेत्रमा पर्दछ । एक भागको एउटा टायर जलाईएको र ट्यांकीमा क्षति पुगेको घटनास्थलबाट प्रहरीले जानकारी दिएको छ । मंगलबार राति गंगादेव गाउँपालिकाका अध्यक्ष वीरबहादुुर खत्रीले भाडामा प्रयोग गर्दै आएको ठाडीमा आगजनी भएको भोलिपल्ट डोजर जलाइएको हो । त्यही रात त्रिवेणी गाउँपालिकाको गाडी पनि तोडफोड भएको थियो । जलाउने उद्देश्यले मोबिल खन्याएर विष्फोटक पदार्थ छोडिएको भन्दै गाउँपालिकाले विज्ञप्ति निकालेर घटनाको भत्र्सना गरेको छ । श्रृंखलावद्ध आगजनीले जनप्रतिनिधिमा र सरकारी गाडी प्रयोग गर्ने कर्मचारीमा त्रास पैलिएको छ । आगजनीको कसैले जिम्मेवारी लिएको छैन । सुरक्षा स्रोतका अनुसार नेत्रविक्रम चन्द विप्लव नेतृत्वको नेकपाले जलाएको आशंका गरेको छ ।"
अग्नीपीडितलाई किरिया खर्चको पिरलो,"जनकपुरधाम : आगलागीले बेहाल बनेको र छोरीको हत्याले शोकमा डुबेको रेश्माको परिवार किरिया गर्दा लागेको खर्च ५० हजार ऋणले पिरोलिएको छ । छिमेकको विवाहमा नाच्दै गरेकी रेश्मालाई राति लाइन कटेको मौका छोपेर फ्रुटी र चाउचाउको लोभ देखाएर उखुबारीमा लगी बलात्कारपछि हत्या गरेर जलाएको अवस्थामा फागुन २ गते उनको शव फेला परेको थियो । छोरीको हत्या हुनुभन्दा एक महिनाअघि देवनारायणको घरमा आगलागी भई सबै सम्पत्ति जलेर खरानी भयो । रेश्मा हत्या भएको २० दिन बितिसक्दा पनि स्थानीय, प्रदेश र संघीय सरकारबाट न राहत पुगेको छ न त आश्वासन नै ! बेटी बढाऊ, बेटी बचाऊ को रटान लगाइरहेका प्रदेश २ का मुख्यमन्त्री लालबाबु राउत र उनको नेतृत्वको सरकारका कुनै मन्त्री पनि पीडित परिवारसामु पुगेका छैनन् । रेश्माका काका देवराज रसाइलीले भने, आईएनजीओ र एनजीओको गोष्ठीमा प्रदेश सरकारका मन्त्रिमण्डल नै सहभागी हुन्छन् । गरिब समुदायकी छोरीको निर्मम हत्याले शोकमा डुबेका परिवार ऋणले पिरोलिँदा पनि वास्ता गर्दैनन् । रेश्माका बुवा देवनारायण भाइको घरमा बस्दै आएका छन् । छोरीलाई उच्च शिक्षामा प्रोत्साहित गर्न मिथिला नगरपालिका ढल्केवरले घरघरमा साहना, मिथिलाको चाहना भन्ने नारा अघि सारेको छ । कक्षा २ मा पढ्दै गरेकी रेश्मालाई बलात्कार गरेर हत्यापछि जलाइयो । उनको परिवारले ऋण गरेर काजकिरिया गर्दा पनि स्थानीय सरकारले राहत प्रदान नगरेको रेश्मा संघर्ष समितिका अध्यक्ष उमेशजंग गजमेरले आक्रोश व्यक्त गरे । घटनाका एक जना अभियुक्तलाई समातेर प्रहरी निश्चिन्त बनेकोप्रति पीडित परिवारजनले जनकपुरमा पत्रकार सम्मेलन गरेर आपत्ति जनाएका छन् । बालिकाको सामूहिक बलात्कारपछि हत्या भएको रेश्मा संघर्ष समितिका अध्यक्ष गजमेरले बताए । उच्चस्तरीय समिति गठन गरेर रेश्मा हत्याको छानबिन गरिनुपर्छ, रेश्माको घटनालाई दबाउन खोजेको दाबी गर्दै जनकपुरमा पीडित परिवारले आयोजना गरेको पत्रकार सम्मेलनमा भने, घटनाको सत्यतथ्य नआए कडा आन्दोलन चर्काउँछौं । त्यसबाट उत्पन्न हुने परिस्थितको जिम्मेवारी सरकारले लिनुपर्छ । पीडित परिवारलाई तुरुन्त प्रदेश सरकारले राहत उपलब्ध गराउनुपर्ने प्रदेश सांसद शारदा देवी थापाले माग गरेकी छन् । उनले भनिन्, सबै दोषीलाई कानुनी कठघारामा ल्याइनुपर्छ । अनि न नागरिकलाई देशमा सरकार छ भन्ने अनुभूति हुन्छ । उखुबारीमा जलाइएको अवस्थामा बालिकाको शव फेला घर जलायो दैवले, छोरी जलाए पापीले बलात्कारपछि बालिकालाई जलाउने अभियुक्त पक्राउ रेश्मा बलात्कारहत्याको उच्चस्तरीय छानबिन माग"
डा गोविन्द केसीले भने : प्रधानमन्त्री नै माफिया र भ्रष्टका वफादार,"काठमाडौँ : स्वास्थ्य र शिक्षा क्षेत्रको सुधारका लागि लामो समयदेखि आन्दोलनरत प्राडा गोविन्द केसीले प्रधानमन्त्री केपी शर्मा ओलीलाई माफियाको वफादार बनेको आरोप लगाएका छन् । बिहीबार सात बुँदै वक्तव्य निकाल्दै केसीले स्वास्थ्य र शिक्षा क्षेत्रका समस्या समाधान गर्नुको साटो प्रम ओली र उनी नेतृत्वको सरकार माफिया, दलाल र भ्रष्टहरुको वफादार बनेको आरोप लगाएका हुन् । डा केसीले मेडिकल शिक्षा र स्वास्थ्य क्षेत्रमा सुधार, सुशासन, विपन्न नागरिकले सुलभ र गुणस्तरीय स्वास्थ्य सेवा पाउने अधिकारका लागि आफू संघर्षमै रहेको बताउँदै यसलाई निरन्तरता दिने पनि उल्लेख गरेका छन् । 'प्रधानमन्त्री खड्गप्रसाद ओली लगायत संसदको शिक्षा तथा स्वास्थ्य समिति तथा त्यस अन्तर्गतको उपसमितिमा रहेका सत्तारूढ़ दलका सांसदलेसमेत चिकित्सा शिक्षा अघि बढाउने प्रक्रियालाई माफियाको सेवा गरेर उनीहरुप्रति आफ्नो वफादारी प्रमाणित गर्ने मौकाको रुपमा उपयोग गरे', केसीले भनेका छन्, 'त्यसो गर्दा संसदको स्वायत्तताको अवधारणामै कुठाराघात भएको छ।' डा केसीले आफूले इलाममा १६ औँ अनशनका क्रममा उठाएको द्वन्द्वकालिन मुद्दालाई पुन: उठाएका छन् । उनले द्वन्द्वकालीन न्यायको अवस्था झनै भयावह रहेको पनि टिप्पणी गरेका छन् । 'पीडितहरुका सरोकार सुनेर तिनका घाउमा मलम लगाउनु त के सरकारले झन् घाउमा नुनचुक छर्कने प्रयास गरिरहेको छ', केसीले भनेका छन्, 'द्वन्द्वकालका जघन्य तथा मानवताविरोधी अपराधका दोषीहरुलाई समेत उन्मुक्ति सुनिश्चित गर्न अहिले सरकार प्रयासरत छ ।' डा केसीले सत्य निरुपण तथा मेलमिलाप आयोग र बेपत्ता छानविन आयोग पुनर्गठन गर्नु पर्ने पनि माग गरेका छन् । उनले पीडितहरुको विश्वास जितेका विज्ञहरुलाई नियुक्त गर्ने, तिनको कार्य सम्पादनलाई इमान्दारीसाथ सहयोग गर्ने र सिफारिस कार्यान्वयन नगरिए पीडितहरुसँग न्यायका लागि अन्तर्राष्ट्रिय अदालतमा जानुको विकल्प नरहेको पनि बताएका छन् । ८७ लाख घुसकाण्डमा मुछिएका अख्तियारका सदस्य राजनारायण पाठकबारे आफूले पहिले नै प्रश्न उठाएको पनि उनले बताएका छन् । पाठकलाई महाअभियोग नलगाइ भ्रष्टाचारबाट जोगाउने चलखेलमा सरकार लागेको पनि आरोप लगाएका छन् । 'महाअभियोग नलगाई भ्रस्टाचारबाट जोगाउन राजीनामा दिन लगाइएको आयुक्त राजनारायण सिंह पाठकलाई कानुनी कठघरामा उभ्याएर कानुन अनुसार कारवाही गरियोस', उनले भने, 'विगतमै दोषी प्रमाणित भएर पदबाट हटाइ कारवाही नगरिएका अख्तियारका तत्कालीन प्रमुख आयुक्त लोकमान सिंह कार्की र सर्वोच्च अदालतका तत्कालीन प्रधानन्याधीश गोपाल पराजुलीलाईसमेत कारवाही गरियोस।' पछिल्लो समय गण्डकी मेडिकल कलेज र किस्ट मेडिकल कलेजबाट भएको करोडौँको ठगीमा संलग्नलाई पनि तत्काल कानुनी दायरामा ल्याउन उनले माग गरेका छन् । 'एमबीबीएस, बीडीएस र नर्सिंग लगायतका कार्यक्रममा अर्बौंको कालोबजारी गर्ने निजी मेडिकल कलेजमाथि कारवाही गरियोस्', उनले भनेका छन्, 'तीमध्ये कलेजको ठगी र आर्थिक अपराधका प्रमाणसहित आन्दोलनमा उत्रेका गण्डकी मेडिकल कलेजका विद्यार्थीको माग तत्काल सुनुवाइ गर्दै विद्यार्थीबाट असुलिएको अवैध रकम तत्काल ब्याजसहित फिर्ता गरियोस् ।' उनले किस्टलगायत अन्य मेडिकल कलेजहरुमा समेत त्यस्तै ठगी भइरहेकाले त्यहाँका सबै विद्यार्थीसँग असुलिएको अतिरिक्त रकम फिर्ता गर्दै दोषी पदाधिकारीलाई फौजदारी मुद्दा चलाउन माग गरेका छन् । कञ्चनपुरकी निर्मला पन्तको बलात्कार र हत्यापछि न्यायका लागि सिंगो देश आन्दोलित हुँदा पनि सरकार आँखा चिम्लेर बसेको आरोप केसीले लगाएका छन् । 'सरकारले अहिलेसम्म न दोषीलाई कानुनी दायरामा ल्याएको छ न त प्रमाण नष्ट गर्ने र नक्कली अपराधी खडा गर्ने प्रहरीहरुमाथि कुनै कारवाही', उनले भनेका छन्, 'भ्रष्टहरुलाई उन्मुक्ति र पुरस्कार दिइने यही लूटतन्त्र र दण्डहीनता नै अहिलेको सरकारको कार्यशैली बनेको छ। भ्रस्टाचार र अपराध नियन्त्रण गर्नुको सट्टा सरकार नागरिकको अभिव्यक्ति स्वतन्त्रतामाथि अंकुश लगाउने र विरोधका आवाज दबाउने अभ्यासमा सक्रिय छ।' विज्ञप्तीको पूर्ण पाठ मेडिकल शिक्षा र स्वास्थ्य क्षेत्रमा सुधार, सुशासन, सबै विपन्न नागरिकहरुको सस्तो, सुलभ र गुणस्तरीय स्वास्थ्य सेवा पाउने अधिकार तथा सबै विद्यार्थीको योग्यताका आधारमा निःशुल्क वा सस्तो शुल्कमा चिकित्सा तथा स्वास्थ्य शिक्षाका अन्य विषयहरु पढ्ने अधिकारका लागि हामी निरन्तर लडि आएका सर्वबिदितै छ । साम्यवादी पार्टीको दुई तिहाइ बहुमतको सरकारले सस्तो, सुलभ स्वास्थ्य सेवा देशभर पुर्याउने काम छाडेर मुट्ठीभर माफियाहरुको स्वार्थमा काम गरेको भनेर हामीले लामो समयसम्म विरोध गर्दै आएका छौं। जनतामुखी र विद्यार्थीमुखी चिकित्सा शिक्षा ऐन आउनुपर्छ भनेर विगत सात वर्षदेखि निरन्तर संघर्षरत रहेकोमा हामी सत्याग्रहरत रहेकै बेला सरकारले जबरजस्ती माफ़ियामुखी चिकित्सा शिक्षा ऐन जारी गर्यो। सरकार र सत्तारूढ़ दलले त्यस क्रममा देखाएको रवैयाले यो सरकार स्वास्थ्य र शिक्षामा गुणस्तर र पहुँच हैन आफ्ना आसेपासेहरुको व्यापारिक स्वार्थ र नफाखोरी सुनिश्चित गर्न लागीपरेको प्रमाणित भएको छ। थप क्षमता नभएकै विश्वविद्यालयबाट हतारहतार सम्बन्धन खुलाएर निजी मेडिकल कलेज चलाउने सरकारी हतारोले ग्रामीण क्षेत्रमा बस्ने दुई तिहाइ जनताको हक हितभन्दा सरकारलाई सीमित माफियाहरुको स्वार्थ ठूलो लागेको कुरा पुष्टि भएको छ । प्रधानमन्त्री खड्गप्रसाद ओली लगायत संसदको शिक्षा तथा स्वास्थ्य समिति तथा त्यस अन्तर्गतको उपसमितिमा रहेका सत्तारूढ़ दलका सांसदहरुले समेत चिकित्सा शिक्षा अघि बढाउने प्रक्रियालाई माफ़ियाको सेवा गरेर उनीहरुप्रति आफ्नो वफादारी प्रमाणित गर्ने मौकाको रुपमा उपयोग गरे। त्यसो गर्दा संसदको स्वायत्तताको अवधारणामै कुठाराघात भएको छ। यसैबीच दण्डहीनता यसरी मौलाएको छ कि अपराध प्रमाणित भइसकेका अपराधीहरु समेत दण्डित हुनुको सट्टा हाकाहाकी शिर उठाएर बाँचिरहेका छन् र कतिले त बेरोकटोक अपराधकर्म जारी राखेका छन्। न्यायिक जाँचबुझ आयोगले दोषी ठहर गरेको त्रिवि पदाधिकारी लगायतका व्यक्तिहरु अहिले पनि मेडिकल माफियाको स्वार्थ अनुसार मेडिकल शिक्षाको गुणस्तर धराशायी बनाउन लागी परेका छन् । अख्तियारजस्तो संवेदनशील निकायमा बसेर वर्षौं संगठित अपराधको गिरोह चलाएका राजनारायण पाठकबारे सप्रमाण समाचार आउँदा पनि सरकार मौन छ । निर्मला पन्तको बलात्कार र हत्या भएपछि न्यायका लागि सिंगो देश आन्दोलित हुँदा पनि अहिलेसम्म न दोषीलाई कानुनी दायरामा ल्याइएको छ न त प्रमाण नष्ट गर्ने र नक्कली अपराधी खडा गर्ने प्रहरीहरुमाथि कुनै कारवाही भएको छ । भ्रष्टहरुलाई उन्मुक्ति र पुरस्कार दिइने यही लूटतंत्र र दण्डहीनता नै अहिलेको सरकारको कार्यशैली बनेको छ। समाजमा यस्तो भ्रस्टाचार र अपराधलाई नियन्त्रण गर्नुको सट्टा सरकार नागरिकको अभिव्यक्ति स्वतंत्रतामाथि अनेक अंकुश लगाउने र विरोधका आवाजहरुलाई दबाउने अभ्यासमा सक्रिय छ। द्वन्द्वकालीन न्यायको अवस्था झनै भयावह छ । पीडितहरुका सरोकार सुनेर तिनका घाउमा मलम लगाउनु त के सरकारले झन् घाउमा नुनचुक छर्कने प्रयास गरिरहेको छ । द्वन्द्वकालका जघन्य तथा मानवताविरोधी अपराधका दोषीहरुलाई समेत उन्मुक्ति सुनिश्चित गर्न अहिले सरकार प्रयासरत छ । अब सत्य निरुपण तथा मेलमिलाप आयोग र बेपत्ता छानविन आयोग पुनर्गठन गर्दा पीडितहरुको विश्वास जितेका विज्ञहरुलाई नियुक्त गर्ने, तिनको कार्य सम्पादनलाई इमान्दारीसाथ सहयोग गर्ने र सिफारिश कार्यान्वयन गर्ने काम गरिएन भने अब पीडितहरुसामू न्यायका लागि अन्तर्राष्ट्रिय अदालतहरुका ढोका ढक्ढक्याउनुको विकल्प रहने छैन । यसले के देखाउँछ भने देशमा भ्रष्टाचार, अपराध र दण्डहीनता सरकारले नियन्त्रण गर्न नसकेर मौलाएका हैनन् कि ती सबै सरकारको कार्य सम्पादनकै पाटा हुन् । यो सरकारको नियत, लक्ष्य, उद्देश्य, जे भए पनि नीतिगत भ्रष्टाचार समेत गरेर सीमित व्यक्तिका लागि अकुत धन जोड्नु र त्यसको विरोधमा उठ्ने आवाजहरुलाई दबाउनु हो । यो अवस्थामा देशमा सुधार र सुशासनको सम्भावना कायम राख्न निरन्तर नागरिक खबरदारी गर्नुको विकल्प छैन। तसर्थ हामीसँग विगतमा भएका सम्झौताहरु यथासिघ्र कार्यान्वयन गर्न स्मरण गर्दै निम्नबमोजिम मागहरु प्रस्तुत गर्न चाहन्छौं: १ एमबीबीएस, बीडीएस र नर्सिंग लगायतका कार्यक्रमहरुमा अरबौंको कालो बजारी गर्ने निजी मेडिकल कलेजहरुमाथि तत्काल कानुन बमोजिम कडा कारवाही गरियोस् । तीमध्ये कलेजको ठगी र आर्थिक अपराधका प्रमाणसहित आन्दोलनमा उत्रेका गण्डही मेडिकल कलेजका विद्यार्थीहरुको माग तत्काल सुनुवाइ गर्दै विद्यार्थीहरुबाट नाजायज रुपमा असुलिएको अवैध रकम तत्काल ब्याजसहित विद्यार्थीहरुलाई फिर्ता गरियोस् । किस्टलगायत अन्य मेडिकल कलेजहरुमा समेत त्यस्तै ठगी भइरहेकाले त्यहाँका सबै विद्यार्थीसंग अवैध रुपमा असुलिएको अतिरिक्त रकम फिर्ता गर्दै दोषी पदाधिकारीहरुलाई फौजदारी मुद्दा लगायत हदैसम्मको कारवाही गरियोस् । २ बलजफ्ती र निषेधपूर्वक माफ़ियाको स्वार्थमा पारित गरिएको चिकित्सा शिक्षा ऐन १५ औं सत्याग्रहको बेला भएको सम्झौता अनुसार नै संसोधन गरियोस्। साथै गौरी बहादुर कार्की नेतृत्वको जाँचवुझ आयोगको प्रतिवेदनले दोषि ठहर गरेका त्रिवि पदाधिकारी लगायतका व्यक्तिहरुलाई तत्काल सिफारिश बमोजिम बर्खास्ती लगायतका कारवाही गरियोस् । त्रिवि पदाधिकारीहरुद्वारा चिकित्सा शिक्षा अध्ययन संस्थानका खोसिएका अधिकारहरु पुनः सो संस्थान मै फिर्ता गरियोस् । ३ हामीसँग भएको सम्झौता अनुसार इलामपाँचथर, उदयपुर, डोटीडडेल्धुरा लगायत प्रदेश नं २ र ४ मा पनि सरकारी मेडिकल कलेज खोल्ने प्रक्रिया तत्काल अघि बढाइयोस् । कर्णाली स्वास्थ्य विज्ञान प्रतिष्ठान तथा गेटा मेडिकल कलेज र राप्ती स्वास्थ्य विज्ञान प्रतिष्ठानमा शीघ्र एमबीबीएस लगायतका कार्यक्रम शुरु गरियोस् । ४ सत्य निरुपण तथा मेलमिलाप आयोग र बेपत्ता छानविन आयोगको पुनर्गठन गर्दा विगतमा झैँ दलीय भागवण्डाका आधारमा नभई पीडितहरुको विश्वास जितेका योग्य र सक्षम विज्ञहरुलाई नियुक्त गरियोस् । द्वन्द्वकालका जघन्य तथा मानवताविरोधी अपराधका दोषीहरुलाई अन्तर्राष्ट्रिय कानुन अनुसार दण्डित हुने सुनिश्चित गरियोस् । ५ निर्मला पन्तको बलत्कार र हत्यामा संलग्न व्यक्तिहरुलाई तत्काल पक्राउ गरी मुद्दा चलाइयोस् । झुठा प्रमाण बनाउने, यातना दिने, न्याय माग्न चलेको आन्दोलनमा गोली चलाई हत्या, अंगभंग गर्ने व्यक्तिहरूलाई तत्काल पक्राउ गरि फौजदारी मुद्दा चलाइयोस् । ६ संसदमा दर्ता भएको शान्ति सुरक्षा विधेयक र सामाजिक सञ्जालसम्बन्धी विधेयकका अभिव्यक्ति स्वतन्त्रता तथा नागरिक अधिकार विरोधी प्रावधानहरु तत्काल खारेज गरियोस् । ७ महाअभियोग नलगाई भ्रस्टाचार बाट जोगाउन चलखेल गरि राजिनामा दिन लगाइएको आयुक्त राजनारायण सिंह पाठकलाइ कानुनी कठघरामा उभ्याएर कानुन अनुसार कारवाही गरियोस। विगतमै दोषी प्रमाणित भएर पदबाट हटाइएक तर कारवाही नगरिएका अख्तियारका तत्कालीन प्रमुख आयुक्त लोकमान सिंह कार्की तथा सर्वोच्च अदालतका तत्कालीन प्रधानन्याधीश गोपाल पराजुलीलाई समेत कानुन अनुसार कारवाही गरियोस। डा गोविन्द केसी त्रिवि शिक्षण अस्पताल, महाराजगंज, काठमाण्डौं २०७५ फाल्गुन २३"
मापसे छल्न ट्राफिक प्रहरीलाई साढे ४ हजार घुस दिँदा पक्राउ,काठमाडौँ : मादक पदार्थ सेवन गरी मोटरसाइकल चलाएका एकजनाले प्रहरीलाई घुस दिन खोज्दा पक्राउ परेका छन् । बुधबार राति महानगरीय प्रहरी वृत्त स्वायम्भूबाट खटिएको प्रहरी र ट्राफिक प्रहरीसहितको संयुक्त टोलीलाई घुस दिन खोज्दा चन्द्रागिरि नगरपालिका० स्यूचाटार घर भएका ४० वर्षीय भीमबहादुर बानियाँ पक्राउ परेका हुन् । बुधबार राति साढे ९ बजे काठमाडौँ१५ सानो भर्याङमा चेकजाँच गर्ने क्रममा गोरखा घर भएका बानियाँ मार्दक पदार्थ सेवन गरी बा७८ प ९९४४ नम्बरको मोटरसाइकल चलाइरहेको अवस्थामा भेटिएका थिए । मापसे गरेको अवस्थामा भेटिएपछि प्रहरीले नियन्त्रणमा लिन खोज्दा उनलले ४ हजार ५ सय रूपैयाँ घुस दिन खोजेका थिए । त्यसपछि प्रहरीले नगद र मोटरसाइकलसहित उनलाई नियन्त्रणमा लिई अनुसन्धान भइरहेको जनाएको छ।
क्रिकेट रंगशाला बनाउन विश्वप्रकाश शर्माको सहयोग,काठमाडौँ : नेपाली कांग्रेसका प्रवक्ता विश्व प्रकाश शर्माले गौतम बुद्ध अन्तर्राष्ट्रिय क्रिकेट रंगशाला निर्माणका लागि आर्थिक सहयोग हस्तान्तरण गरेका छन् । कविता शर्मासँग विवाह भएको १६ औं वर्षको अवसर पारेर उनले धुर्मुससुन्तली फाउण्डेशनका अध्यक्ष सीताराम कट्टेल धुर्मुस लाई सहयोग हस्तान्तरण गरेका हुन् । विवाह भएको १६ औँ वर्षगाँठमा उनले क्रिकेट रंगशाला निर्माण गर्न शर्माले १६ हजार रुपैँया सहयोग गरेका छन् । सहयोग हस्तान्तरण गर्दै उनले यस्तै अवसरमा हुने खर्चको जोहो गरेर सबैले सानो सानो सहयोग गरे नेपालमा छिट्टै अन्र्तराष्ट्रियस्तरको रंगशाला निर्माण हुने विश्वास व्यक्त गरे । प्रत्येक नागरिकले देश बनाउने कर्तव्य मेरो हो भन्ने अनुभुत गरेमा देशको विकास हुन समय नलाग्ने भन्दै उनले रंगशाला निर्माणका लागि सकेको सहयोग गर्न सबैमा आव्हान पनि गरेका छन् ।
राष्ट्रपतिले उद्घाटन गरिन् मन्दिरको लिफ्ट,"पोखरा : राष्ट्रपति विद्यादेवी भण्डारीले पोखराको विन्ध्यवासिनी मन्दिरमा निर्माण गरिएको लिफ्टको बिहीबार एक समारोह बीच उद्घाटन गरेकी छन् । मन्दिरमा दर्शनार्थ आउने ज्येष्ठ नागरिक एवं असक्त सर्वसाधारणको सहजताका लागि उक्त लिफ्ट निर्माण गरिएको हो । हुण्डाई मोटर कम्पनी दक्षिण कोरिया तथा लक्ष्मी ग्रुप नेपालको सहकार्यमा एक करोडको लागतमा सो लिफ्ट निर्माण गरिएको हो । एकपटकमा १२ जनासम्म चढ्ने ६० फिट अग्लो लिफ्टको भारवाहन क्षमता ६८० किलोग्राम रहेको छ । यसैगरी राष्ट्रपति विद्यादेवी भण्डारीले मन्दिर परिसरस्थित विन्ध्यवासिनी माता, गणेश र आराध्यदेव महादेवको दर्शन गरी पूजाआर्चना पनि गरेकी छन् । रासस"
"लिबाङस्थित कांग्रेसको पार्टी कार्यालय नजिकै सकेट बम, सेनाद्वारा निस्क्रिय",रोल्पा : रोल्पाको सदरमुकाम लिबाङमा बिहीबार सकेट बम फेला परेको छ। नेपाली कांग्रेसको निर्माणाधीन पार्टी कार्यालय नजिकै बम फेला परेको हो। स्थानीय एवं नेपाली कांग्रेसका नेता चन्द्रप्रकाश आचार्यलाई नचिनेको नम्बरबाट फोन गरी बम फालिएको सूचना आएको थियो। बम तरकारी बारीमा राखेको अवस्थामा भेटिएको थियो। पार्टी कार्यालयदेखि करिब २५ मिटर टाढा बम भेटिएको कांग्रेस निकट विद्यार्थी नेता शेरबहादुर थापाले जानकारी दिए। बम रहेको कांग्रेस पार्टी कार्यालय नजिक रोल्पा नगरपालिकाको कार्यालय समेत छ।प्रमुख जिल्ला अधिकारी गन्जबहादुर एमसीले बम डिस्पोजका लागि लिबाङस्थित नेपाली सेनाको खड्ग दलबाट आएको डिस्पोजल टोलिले बम निस्क्रिय बनाएको हो। जिल्लाको त्रीवेणी गाउँपालिकाको कार्यालयको नजिकै पनि बिहानै बम फेला परेको थियो। ठाउँठाउँमा बम फ्याकिएको थाहा पाएपछि सर्वसाधारण त्रसित बनेका छन्। सुरक्षा व्यवस्था कडा पारिएको छ।
कैलालीमा २ किलोभन्दा बढी सुन र चाँदीसहित दुईजना पक्राउ,"धनगढी : कैलाली प्रहरीले २ किलो ३ सय ३२ ग्राम सुन र चाँदीका भाडासहित २ जनालाई पक्राउ गरेको छ। धनगढी उपमहानगरपालिका१ बस्ने ४५ वर्षीय रमेशकुमार सैजु र कैलारी गाउँपालिका५ बस्ने २५ वर्षीया सीताकुमारी चौधरीलाई पक्राउ गरेको प्रहरीले जनाएको छ। मंगलबार जिल्ला प्रहरी कार्यालय कैलालीले पत्रकार सम्मेलन गरी उनीहरुलाई सार्वजनिक गरेको हो।कैलालीको पूर्वी क्षेत्र चिसापानीमा चेकजाँचका क्रममा सोमबार राति ११ बजे सुन र चाँदीसहित दुईजना पक्राउ गरेको कैलालीका प्रहरी प्रमुख प्रहरी उपरीक्षक आभुषण तिम्सिनाले जानकारी दिए। प्रहरी उपरीक्षक तिम्सिनाले कहाँबाट के कामका लागि ल्याएको हो भन्ने थप अनुसन्धान पछि मात्र थाह हुने बताए। मध्यरातमा पक्राउ गरिएको सैजु धनगढीकै सुन व्यावसायी हुन्। उनीसँग एक किलो ३ सय ग्राम सुन खरिद गरेको विल भेटिए पनि एक किलो सुनको भने विल नभेटिएको प्रहरीले जनाएको छ। व्यापारीले उक्त सुन काठमाडौंबाट खरिद गरेर ल्याएको दाबी गरेको प्रहरीको उपरीक्षक तिम्सिनाले जानकारी दिए। यस्तै प्रहरीले बरामद गरेको चाँदी वडर भएको काठको प्रेम ४३ थान, चाँदीको टिकादानी १२ थान, चाँदीको करुवा १०, चाँदीको सतपाला ७, चाँदीको आचमनी ३२, चाँदीको पञ्चपाक ३२, चाँदीको आँठी १८ बरामद हो। यस्तै उनीहरु चढेको बा ११ च ७४१३ नम्बरको कार र मोबाइल ३ थान पनि बरामद गरेको प्रहरीले जानकारी दिएको छ। सामानसहित पक्राउ परेका व्ययक्तिलाई बिहीबार नै राजस्व अनुसन्धान शाखामा पठाइने प्रहरीले जानकारी दिएको छ।"
प्रधानमन्त्री सवार जहाज १० मिनेट होल्ड हुँदा छानबिन समिति,"काठमाडौँ : प्रधानमन्त्री केपी शर्मा ओली चढेको यति एयरलाइन्सको जहाज मङ्गलवार बेलुका १० मिनेट होल्ड हुँदा छानबिन समिति नै गठन भएको छ । झापाको भद्रपुरबाट साँझ साढे चार बजे उडेको यति एयरलाइन्सको ९२६ नम्बर उडानको जहाज करिब साढे पाँच बजे काठमाडौँ अवतरणका क्रममा होल्डमा परेको थियो । भीभीआईपी उडान भन्ने थाहै भएन, त्रिभुवन विमानस्थल कार्यालय स्रोतले भन्यो, भीभीआईपीको उडान छ भनेर टावरलाई पनि कुनै जानकारी नहुँदा उक्त जहाज १० मिनेट होल्डमा परेको थियो । भीभीआईपीको उडान होल्डमा राखेको विषयमा पर्यटन मन्त्रालयले बुधवार राज्यमन्त्री स्तरीय निर्णयबाट छानबिन समिति गठन गरेको हो । पर्यटन मन्त्रालयका सहसचिव सुरेश आचार्यको संयोजकत्वमा पाँच सदस्यीय छानबिन समिति बनाइएको हो । आचार्यको संयोजकत्वमा पर्यटन मन्त्रालयकै कानुन महाशाखाका उपसचिव सूर्यवंश कँडेल, प्रशासन महाशाखाका उपसचिव प्रकाश शर्मा ढकाल, नेपाली सेनाका क्याप्टेन सुवास थापा र नेपाल नागरिक प्राधिकरणका निर्देशक नवीना कर्माचार्य रहेको मन्त्रालयका प्रवक्ता घनश्याम उपाध्यायले जानकारी दिए । उनका अनुसार छानबिन समितिले सात दिनको कार्यदिशा पाएको छ । उक्त समितिलाई भीभीआइपी जहाज होल्ड हुनुको कारण, होल्ड गर्नुपर्ने अवस्था र प्राविधिक विषयसहितमा छानबिन गर्ने कार्यदेश दिएको छ । प्रधानमन्त्री चढेको विमान होल्ड भएको विषयमा विमानस्थल कार्यालयले भने भीभीआईपी उडान थाहै नपाएको प्रतिक्रिया दिएको छ । यस्तो अवस्थामा सम्बन्धित वायुसेवाको पाइलटले जानकारी गराउनुपर्ने हुन्छ । तर पाइलटबाट पनि जानकारी नआएको स्रोतले जानकारी दिएको छ । भीभीआईपी अन बोर्ड भनेर उल्लेख पनि नभएकोले सामान्य अवस्थामा जस्तै उक्त जहाज पनि अवतरण भएको विमानस्थल कार्यालयका एक अधिकारीले अन्नपूर्णलाई बताए । सरकारले छानबिन समिति नै बाएकोले यसको कारण त्यही समितिबाट आउने जानकारी पनि विमानस्थलका ती अधिकारीले बताए ।"
रोल्पाको त्रिवेणी गाउँपालिकाको कार्यालय नजिकै दुईवटा बम फेला,रोल्पा : रोल्पाको त्रिवेणी गाउँपालिकाको कार्यालय नजिकै दुईवटा सकेट बम फेला परेका छन्। जुगारमा रहेको कार्यालयको दक्षिणी पर्खालदेखि २० मिटर टाढा कालो पोलिथिनमा दुईवटा बम फेला परेका हुन्। इलाका प्रहरी कार्यालय होलेरीका इन्चार्ज लेखनाथ चापागाईका अनुसार बम रहेको स्थानमा प्रहरीले सुरक्षा पहरा दिइरहेको छ। बम डिस्पोजका लागि नेपाली सेनासँग समन्वय भइरहेको प्रमुख जिल्ला अधिकारी गञ्जबहादुर एमसीले जनाए। गाउँपालिकाकी उपाध्यक्ष सावित्रा बुढाका अनुसार बिहीबार बिहान बम रहेको जानकारी आएको बताइन्। खानेपानी पाइप जोड्ने सकेटबाट निर्माण गरिएको बमको चुच्चोमा रातो तार देखिन्छ। मंगलबार राति पर्खालभित्र रहेको गाडी तोडफोड भएको थियो। अज्ञात समूहले तोडफोड गरेको आवाज कार्यालय सहयोगीले थाहा पाएका थिए। उनले होहल्ला गरेपछि उनीहरु भागेको थिए। गाडीमा मोबिल छर्किएको र गाडी विष्फोटक पदार्थ समेत फेला परेको गाउँपालिका अध्यक्ष शान्तकुमार वलीले जनाए। तोडफोडमा आएका समूहले नै हतारमा भाग्ने क्रममा पर्खाल नजिकै बम खसालेको हुनसक्ने आशंका गरिएको छ। बम फेला परेपछि जनमानसमा त्रास फैलिएको छ।
"बस र सुमो ठोक्किँदा ६ घाइते, एकको अवस्था गम्भीर","सिन्धुली: मध्येपहाडी लोकमार्गअन्तरगत सिन्धुलीको फिक्कल गाउँपालिका५ स्थित झगरेमा बिहीबार दिउँसो बस र सुमो ठोक्किँदा ६ जना घाइते भएका छन्। काठमाडौंबाट ओखलढुङ्गातर्फ जाँदै गरेको बा ४ ख ४४३४ नम्बरको बस र विपरित दिशाबाट आइरहेको ना १ ज ७०९४ नम्बरको टाटा सुमो ठोक्किँदा सुमोमा सवार ६ जना यात्रु घाइते भएका हुन्। घाइतेमध्ये एकको अवस्था गम्भीर रहेको र अन्य पाँचजनालाई समान्य चोट लागेको जिल्ला प्रहरी कार्यालय सिन्धुलीका प्रमुख प्रहरी उपरीक्षक चक्रबहादुर सिंहले जानकारी दिए। दुर्घटनामा परी सुमोमा सवार लेले गाउँपालिका१ सोलुखुम्बुकी ८० वर्षीया देउकुमारी खत्री गम्भीर घाइते भएकी छन्। उनको दाँया हात भाँच्चिएको छ भने टाउकोमा गम्भीर चोट लागेको प्रहरी उपरीक्षक सिंहको भनाई छ। यस्तै सोही ठाउँका ३८ वर्षीया कृष्णकुमारी खत्री, मुगारी गाउँपालिका३ सोलुखुम्बुकी २२ वर्षीया धनकुमारी सार्की, सोलुखुम्बुकै थोलुङ्ग गाउँपालिका १ बस्ने ४५ वर्षीय जङ्म्मु शेर्पा र उनकी ३ वर्षीया छोरी साङ्गे शेर्पा सामान्य घाइते भएका छन्। उनीहररु सबैको टाउको, आँखा र हात खुट्टामा चोट लागेको प्रहरी उपरीक्षक सिंहले जानकारी दिए। सुमोका चालक लिसङ्खु गाउँपालिका ५ सिन्धुपाल्चोकका २४ वर्षीय राजेन्द्र बानिया पनि घाइते भएका छन्। उनको टाउकोमा चोट लागेको छ। उनको पनि अवस्था सामान्य रहेको छ। सिंहका अनुसार दुर्घटनापछि घाइते सबैको उपचारका लागि उदयपुरको घुर्मिस्थित आस्था लाइफ केयर अस्पतालमा पठाएको छ।दुर्घटनापछि बसका मालिक र बसलाई भने प्रहरीले नियन्त्रणमा लिएको छ भने बसका चालक फरार छन्। बस र सुमो ठोक्किँएपछि केही समय मध्यपहाडी लोकमार्ग अबरुद्ध भएको थियो। तर, स्थानीय र प्रहरीको सक्रियतामा बस र सुमोलाई साइड लगाइएपछि अहिले यातायात सूचारु गरिएको छ। सुमो पूर्णरुपमा क्षति भएको प्रहरीले जनाएको छ। दुर्घटनास्थल सिन्धुली सदरमुकामबाट झण्डै ८० किलोमिटर पूर्वमा पर्दछ।"
ट्याक्टरको ठक्करबाट पैदल यात्रुको मृत्यु,विराटनगर : विराटनगर महानगरपालिका१२ मा बिहीबार दिउँसो ट्याक्टरको ठक्कर दिंदा भएको दुर्घटनामा एक महिलाको मृत्यु भएको छ। पूर्वबाट पश्चिमतर्फ जाँदै गरेको को १ त ३१५३ नम्बरको ट्याक्टरको ठक्करबाट पैदल हिंडिरहेकी विराटनगर१६ की ५० वर्षीया ठेकनीदेवी रायको मृत्यु भएको प्रहरीले जनाएको छ। ट्याक्टरको ठक्करबाट गम्भीर घाइते रायको उपचारका क्रममा न्युरो अस्पताल विराटनगरमा मृत्यु भएको हो। प्रहरीले ट्याक्टर र चालक सुनसरीको बर्जु गाउँपालिका३ का ४० वर्षीय रामा पहाडीलाई नियन्त्रणमा लिएर घटनाको अनुसन्धान सुरु गरिएको जानकारी दिएको छ।
भोजपुरको सडकमा भ्रष्टाचार : इन्जिनियरविरुद्ध साढे १८ लाखको मुद्दा,काठमाडौं : तत्कालीन जिल्ला प्राविधिक कार्यालय पूर्वाधार विकास कार्यालय) भोजपुरका तत्कालीन सिनियर डिभिजनल ईन्जिनियर उपसचिव) लालु गिरीविरुद्ध भ्रष्टाचार मुद्दा दायर भएको छ । अख्तियार दुरुपयोग अनुसन्धान आयोगले उनीविरुद्ध १८ लाख ५० हजार विगोसहितको मुद्दा चलाएको हो । आयोगले भोजपुरटक्सारकोटगोगनेलेखर्क सडक स्तरोन्नतिको लागि पेश्की तथा रनिङ्ग बिल भुक्तानीका क्रममा पटक पटक गरी घुस लिएको पुष्टि भएपछि मुद्दा दायर गरिएको अख्तियारका सहप्रवक्ता मदन कोइरालाले बताए । भोजपुरटक्सारकोटगोगनेलेखर्क सडक स्तरोन्नतिको लागि पेश्की तथा रनिङ्ग विल भुक्तानीबापत एमके र वाईपी जेभीका प्रतिनिधिसँग बैङ्क खातामार्फत र नगदै १८ लाख ५० हजार घुस लिएको पुष्टि भएको अख्तियारले जनाएको छ । उनीविरुद्ध भ्रष्टाचार निवारण ऐन बमोजिम सजायको मागदाबी सहित आरोप पत्र दायर गरिएको छ । ऐन बमोजिम सजायको माग दाबीसहित आरोप पत्र दायर गरिएको छ ।
सिके राउतलाई रिहा गर्न सर्वोच्चको आदेश,काठमाडौं : तराईमधेसमा विवादस्पद कृयाकलाप गर्दै आएका सिके राउतलाई सर्वोच्च अदालतले बिहीबार साधरण तारेखमा रिहा गर्न आदेश दिएको छ । प्रधानन्यायाधीश चोलेन्द्र शमशेर जबरा र न्यायाधीश पुरुषोक्तम भण्डारीको संयुक्त इजलासले राउतलाई साधारण तारेखमा रिहा गर्न आदेश दिएको हो । राउतलाई यसअघि राज्यविरुद्ध संगठित कसुर मुद्दामा रौतहट जिल्ला अदालतले पुर्पक्षका लागि थुनामा राख्न आदेश दिएको थियो । त्यस आदेशलाई सर्वोच्चले आदेशलाई बद्दर गर्दै साधारण तारेखमा रिहा गर्ने निर्णय गरेको हो । डाराउतका दाजु जयकान्त राउतका अनुसार सर्वोच्चको आदेशसँगै विहीबार नै काठमाडौँस्थित केन्द्रीय कारागारबाट उनलाई रिहा गर्ने प्रक्रिया मिलाइँदैछ । सर्वोच्चको आदेशले राउतले अब साधारण तारेखमै मुद्दा खेप्ने सुविधा पाएका छन् । राउतविरुद्ध तराईमधेसका विभिन्न जिल्लामा दर्जनौँ मुद्दा रहेका छन् । सर्वोच्चको आदेशमा रिहा भए पनि कपिलवस्तुसहित जिल्लामा डाराउतमाथि मुद्दा परेकोले उनी पुनः पक्राउ पर्न सक्ने छन् । सिके राउत रौतहटबाट पक्राउ सिके राउतलाई सर्वोच्चमा उपस्थित सिके राउतका तीनजना नेता पक्राउ सर्वोच्च अदालतले किन झिकायो सिके राउतको पेनड्राइभ ? सिके राउतलाई थुनामुक्त गर्न सर्वोच्चद्वारा अस्वीकार सिके राउत पुर्पक्षका लागि जेल चलान सिके राउतका ४ कार्यकर्ता पक्राउ सिके राउतलाई बेवास्ता गरे राष्ट्रिय सुरक्षामा समस्या : कमल थापा
बार निर्वाचनमा दुई पक्षीय टक्कर,"काठमाडौं : नेपाल बार एसोसिएसनको चुनावमा लोकतन्त्रवादी समूह र प्रगतिशील समूहबीच कडा प्रतिस्पर्धा हुने देखिएको छ। चैत १६ गते हुने निर्वाचनमा बारको अध्यक्ष्मा ८ जनाले प्रतिस्पर्धा गर्दै छन्। दुवै समूहका नेतृत्व यतिबेला चुनाव प्रचारका लागि देशव्यापी दौडाहामा छन्। लोकतन्त्रवादी समूहले अधिवक्ता सुनिल पोखरेलको नेतृत्वको प्यानललाई चुनावी मैदानमा उतारेको छ। समूहले प्रदेश १ उपाध्यक्षमा अधिवक्ता डिल्लीबहादुर कार्की, प्रदेश २ मा सुधीरकुमार कर्ण, प्रदेश ३ मा राजेश्वर अधिकारी, गण्डकी प्रदेशमा निरञ्जनलाल राजभण्डारी, प्रदेश ५ मा सुनिलकुमार श्रेष्ठ, कर्णाली प्रदेशमा उत्तमप्रसाद आचार्य र सुदूरपश्चिम प्रदेशमा ठेकेन्द्रराज जोशीलाई उम्मेदवार बनाएको छ। महिला उपाध्यक्षमा कविता थापा कार्की, महासचिवमा लीलामणि पौडेल र कोषाध्यक्षमा तेजबहादुर रावललाई उम्मेदवार बनाएको छ। बारको आधुनिकीकरण, कानुन व्यवसायीको पेसागत सुरक्षा, स्वतन्त्र, सक्षम तथा भ्रष्टाचारमुक्त र निर्भिक न्यायपालिका, अभिव्यक्ति स्वतन्त्रता र संस्थागत स्वायत्तता, कानुन व्यवसायीको प्राज्ञिक एवं व्यावसायिक क्षमता र अन्तर्राष्ट्रिय सहभागिता जस्ता मुद्दालाई यो समूहले चुनावी नारा बनाएको छ। आफूलाई राजपा र राप्रपाको समेत समर्थन रहेको दाबी समूहले गरेको छ। पेसागत हक हितको रक्षाका अलावा निर्देशित र नियन्त्रित शासनविरुद्ध हाम्रो प्रतिबद्धता छ, अधिवक्ता पोखरेलले भने। प्रगतिशील, पेसागत तथा समावेशी समूहले वरिष्ठ अधिवक्ता चण्डेश्वर श्रेष्ठ नेतृत्वको प्यानललाई चुनावी मैदानमा उतारेको छ। यो समूहबाट प्रदेश १ को उपाध्यक्षमा मानबहादुर रुम्दाली, प्रदेश २ मा रामचन्द्र सिंह, प्रदेश ३ मा ईश्वरीप्रसाद भट्टराई, प्रदेश ५ मा लीलाधर मरासिनी, गण्डकी प्रदेशमा सुरेन्द्र थापा मगर, कर्णाली प्रदेशमा मीनबहादुर महत, सुदूरपश्चिममा उमेशप्रसाद विष्टले उम्मेदवारी दिँदै छन्। महिला उपाध्यक्षमा रक्षा बस्याल, महासचिवमा अधिवक्ता सुरेन्द्रबहादुर थापा र कोषाध्यक्षमा रुद्र पोखरेललाई समूहले चुनावी प्रतिस्पर्धामा उतारेको छ। यो समूहले स्वतन्त्र, सक्षम र भ्रष्टाचारमुक्त न्यायपालिका, कानुनी शिक्षा एवं भौतिक पूर्वाधार विकास, लयर्स एकेडेमीमार्फत नवोदित कानुन व्यवसायीलाई तालिम, स्मार्ट बारको अवधारणा अघि सारेको छ। जहाँ सुनुवाइ त्यहाँ बार भन्ने हाम्रो नारा छ। अर्धन्यायिक निकायमा होस् या स्थानीय निकाय जहाँ पनि कानुन व्यवसायीको पहुँच सुनिश्चित हुनुपर्छ भन्ने हाम्रो मान्यता छ, प्रगतिशील समूहतर्फ अध्यक्षका उम्मेदवार श्रेष्ठले भने। उनले मुटकोर्ट को आधारभूत तालिम, सुशासनका लागि लिगल अडिट कार्यक्रमजस्ता योजनासमेत रहेको बताए। यो समूहले पनि आफ्नो प्यानल समावेशी रहेको दाबी गरेको छ। यता नेमकिपानिकट कानुन व्यवसायी रामप्रसाद प्रजापति, नेत्रविक्रम चन्द विप्लव नेकपा निकट डापुण्यप्रसाद खतिवडा, नयाँ शक्ति पार्टी निकट कृष्ण शर्मा र स्वतन्त्रमा विराट न्यौपाने र तोयानाथ ढुंगाना पनि अध्यक्षको प्रतिस्पर्धामा उत्रेका छन्। यसपल्टको बार निर्वाचनलाई पुरानो पुस्ता र युवा पुस्ताबीचको भद्र संघर्ष का रूपमा हेरिएको छ। चुनावमा लोकतन्त्रवादी र प्रगतिशील समूहबीच कडा प्रतिस्पर्धा हुने देखिएको छ। बार निर्वाचन समितिका अधिकृत शिवप्रसाद रिजालका अनुसार २५ सदस्यीय केन्द्रीय समितिका लागि १० हजार ३ सय १३ कानुन व्यवसायी मतदाता छन्। ८८ बार इकाइका मतदाताले देशभरिका ३५ केन्द्रमा मतदान गर्ने छन्। मत गणना केन्द्रमा ल्याएर गरिनेछ, रिजालले भने।"
पाठक प्रकरण : उपराष्ट्रपतिका छोरा दीपेशसँग बयानको तयारी,"काठमाडौं : अख्तियार दुरुपयोग अनुसन्धान आयोगले तत्कालीन आयुक्त राजनारायण पाठकले घुस लिएको प्रकरणमा उपराष्ट्रपति नन्दबहादुर पुनका छोरा दीपेश पुनलगायत विभिन्न व्यक्तित्वसँग बयान लिने तयारी गरेको छ। अख्तियारले उपराष्ट्रपति पुनका छोरा दीपेश र अखिल क्रान्तिकारी नेता कैलाश मगर तथा उक्त प्रकरणमा मुछिएका एक दर्जनभन्दा बढी व्यक्तिसँग बयान लिन लागेको हो। आयोगले पाठकलाई घुस बुझाउने चाँगुनारायणस्थित नेपाल इन्जिनियरिङ कलेज भक्तपुरका अध्यक्ष लम्बोदर न्यौपानेसँग बिहीबार बयान लिने भएको छ। राजपा नेपालका नेता ज्ञानेन्द्र झाले लम्बोदरको ७८ लाख रुपैयाँ पाठकलाई बुझाएका थिए। अस्ट्रेलियामा स्थायी बसोबासको अनुमति (पीआर) पाएका लम्बोदर र अर्का सञ्चालक दीपक भट्टराईबीच इन्जिनियरिङ कलेजको स्वामित्वका विषयमा विवाद छ। न्यौपाने पक्षले इन्जिनियरिङ कलेजलाई निजी भन्दै आएको छ भने भट्टराई पक्षले समुदायबाट सञ्चालित गैरमुनाफामूलक भएको बताउँदै आएको छ। विगत दुई वर्षदेखि भट्टराई पक्षले लम्बोदर पक्षलाई कलेजमा प्रवेश गर्न दिएको छैन। उक्त विवाद मिलाउन लम्बोदर राजपा नेतामार्फत तत्कालीन आयुक्त पाठककहाँ पुगेका थिए। पाठक प्रकरणमा अख्तियारले उपराष्ट्रपति नन्दबहादुर पुनका छोरा दीपेश, अखिल क्रान्तिकारीका नेता कैलाश मगर, महानगरीय अपराध अनुसन्धान महाशाखा प्रमुख एसएसपी धीरजप्रताप सिंहलगायतसँग बयान लिन लागेको छ। त्यस्तै अख्तियारले राजपा नेता झासँग १५ लाख लिने राजनारायणका भाइ शुभनारायणसँग बयान लिँदैछ। पाँच वर्षअघि शुभनारायणले छोरी पढाउन भनेर झासँग १५ लाख लिएका थिए। उनले त्यो रकम अहिलेसम्म फिर्ता गरेका छैनन्। अख्तियारले पाठकको भिडियो बनाउने नेकपाका कार्यकर्ता ध्वजमान मोक्तानसँग बयान लिनेछ। राजपा नेता झा र मोक्तानले भिडियो बनाएर पाठकको कर्तुत बाहिर ल्याएका थिए। अहिले मोक्तान भारतमा छन्। पाठकको घुस प्रकरणको अडियोभिडियो झा र मोक्तानले सार्वजनिक गरेका थिए। शुभनारायणले लम्बोदर र झालाई आयुक्त पाठकसम्म पुयाएका थिए। घुस विवाद मुछिएका शुभनारायण पूर्वाञ्चल विश्वविद्यालय इन्जिनियरिङ विभागका डिन हुन्। यसैगरी अख्तियारले महानगरीय अपराध अनुसन्धान महाशाखा प्रमुख एसएसपी धीरजप्रताप सिंहसँग पनि बयान लिने भएको छ। पाठकले भिडियो खिच्ने झा र मोक्तानलाई भिडियो डिलेट गराउन एसएसपी सिंह र उपराष्ट्रपतिका छोरा दीपेशको साथ लिन खोजेको पाइएको छ। घुस लिएर पनि काम नगरेपछि पाठकले घुस स्वीकारेको भिडियोअडियो डिलिट गराउन एएसपी सिंह र पुनलाई प्रयोग गरेको अख्तियार स्रोतको दाबी छ। दीपेशकहाँ पाठकको घुस प्रकरणको विषय पुगेपछि उनी आफैंले भिडियो खिच्ने झा र मोक्तानसँग कुराकानी गरेका थिए। तर कुरा ननमिलेपछि पुनले उनीहरूसँग थप कुरा गर्न कैलाश मगरलाई पठाएका थिए। पाठक घुस प्रकरणमा जोडिएका प्रत्येकसँग बयान लिइनेछ, अख्तियार स्रोतले भन्यो। अख्तियारले राजनारायणलाई ७८ लाख बुझाउने राजपा नेता झासँग विगत तीन दिनदेखि बयान लिइरहेको छ। मेरो बयान अझै सकिएको छैन, झाले भने। पाठक प्रकरणमा बयान लिन धेरै समय लाग्ने देखिएको छ। सबैसँग बयान लिएपछि मात्रै आयोग परिणाम सार्वजनिक गर्ने तयारीमा छ। घुस प्रकरणमा मुछिएका अख्तियार आयुक्त पाठकको राजीनामा पाठकमाथि छानबिन गर्न बाटो खुला, महान्यायाधीवक्ताले दिए राय महान्यायाधिवक्ताको राय, पाठकमाथि छानबिन गर्न मिल्छ घुस काण्डमा मुछिएका पाठकमाथि छानबिन गर्न अनुसन्धान टोली पाठकसँग बयान लिँदै अख्तियार पाठकमाथि अकुतमा पनि छानबिन राजनारायणले घुस लिएको भिडियो नेकपाले अख्तियारलाई बुझायो आयुक्त पाठक प्रकरण : झाले भने  ७८ लाख बुझाएको हुँ"
वाटर एटिएमबाट दुई रुपयाँमा पानी,"ललितपुर : ललितपुर महानगरपालिका परिसर भित्र वाटर एटीएम राखिएको छ। वाटर भेन्डिङ मेसिन बाट दुई रुपैयाँमा पानी पिउन पाइन्छ। यो प्रविधि नेपालमा पहिलो पटक भित्र्याइएको हो। यो प्रविधिलाई नेवारीमा लःहिटी नामाकरण गरिएको छ वाटर एटीएमलाई नेपालीमा पँधेरो नाम दिइएको छ। मंगलबार उद्घाटन गरी सुरु गरिएको पँधेरोमा शनिबारसम्म निःशुल्क पानी पिउन पाइनेछ। ललितपुर महानगरपालिकाको प्रांगणमा राखिएको वाटर एटीएम को खानेपानीमन्त्री बिना मगरले पानी पिएर मंगलबार उद्घाटन गरिन्। वाटर भेन्डिङ मेसिन का लागि काठमाडौं उपत्यका खानेपानी व्यवस्थापन बोर्डले खर्च उपलब्ध गराएको हो। ललितपुर महानगरपालिकाले मेसिन राख्नका लागि स्थान उपलब्ध गराएको छ भने सुपिङ इन्टरनेशनले वाटर एटीएमको सञ्चालन तथा मर्मत गर्ने छ। वाटर एटीएम बारे बटुवालाई पानी कसरी सार्ने, सिक्का कसरी राख्ने भन्ने सिकाउँदै गरेको अवस्थामा भेटिएका सुपिङका प्रतिनिधि प्रकाश शर्माले भने, शनिबारसम्म यो सेवा निःशुल्क उपयोग गर्न पाइन्छ। शनिबारपछि सिक्का साट्ने तथा पानी सार्न सिकाउने एकजना अपरेटर राखिने छ। बुधबार महानगरपालिका आएका सेवाग्राहीलाई कप निकाल्ने, सिक्का झार्ने विधिबारे शर्माले सिकाइरहेका थिए। बुधबार वाटर एटीएम अवलोकनका लागि आउनेको उपस्थिति निकै बाक्लो थियो। कागजको प्रतिकप दुई रुपैयाँ १५ पैसा लाग्छ। तर दुई रुपैयाँमा पानी पिउनु भनेको सितैमा जस्तो भएको उनले तर्क गरे। पानी वितरण गर्ने यो मेसिनको फिल्टर सिस्टम भारत, अमेरिका, चीन, जर्मनी र नेपालको प्रविधिबाट बनेको हो। दैनिक १२ घण्टा सञ्चालनमा ल्याउने भनिए पनि जनशक्ति अभाव देखिएको छ। बुधबार एक बजे मात्रै वाटर एटीएम खुल्ला गरिएको थियो। खुले लगत्तै पानी पिउन आउनेको संख्या बढेको थियो। उपत्यका खानेपानी व्यवस्थापन बोर्डले पानी उपलब्ध लगाउँदै आएको छ। त्यसका लागि ५ हजार लिटरको ट्यांकरमा पानी भण्डार गरिएको छ। त्यो पानी १५ सय लिटरको वाटर भेन्डिङ मेसिनसम्म जान्छ। पहिलो चरणमा ललितपुर महानगरपालिकाको प्रांगणमा राखिएको यो प्रविधि नेपालका २० ठाउँमा राख्ने योजना बनेको छ। ललितपुर महानगरका मेयर चिरीबाबु महर्जनले सुरुवाति चरणमा एक जना सहयोगी राखिने भए पनि पछि नराखिने उल्लेख गरे। विस्तारै बानी पर्दै जान्छ। मान्छे पनि चाहिदैन, उनले भने, तीन महिनापछि सम्पूर्ण ब्यवस्थापन तथा सञ्चालन महानगर आफैंले गर्छ।"
रेशमलाई जन्मकैद : पीडित भन्छन् ढिलै भएपनि न्याय पाइयो,"प्रदेश ब्युरो : गम्भीर अपराधले राजनीतिक उन्मुक्ति पाउन सक्ने शंका भइरहँदा कैलाली जिल्ला अदालतले पीडितका पक्षमा फैसला गरेको छ। कतिपय घटनामा राजनीतिक ओतमात्र हुँदैन भन्ने नजिर कैलाली जिल्ला अदालतको बुधबारको फैसलाले देखाएको छ। भूमिगत रूपमा निर्वाचन लडेर प्रतिनिधिसभा सदस्य बनेका रेशमलाल चौधरीले सांसदको शपथ खाएको दुई महिनापछि जिल्ला अदालतले उनलाई सर्वस्वसहित जन्मकैद फैसला सुनाएको हो। २०७२ भदौ ७ मा ८ सुरक्षाकर्मीसहित ९ जनाको ज्यान गरी भएको टीकापुर घटनाका मुख्य अभियुक्त चौधरी प्रहरीको मोस्ट वान्टेड को सूचीमा रेहका बेला राजपाबाट चुनाव लडी कैलाली १ बाट प्रतिनिधिसभा सदस्यमा विजयी भएका थिए। राजपाको दबाब र थारू समुदायको माग सम्बोधन गर्दै सरकारले पुर्पक्षका लागि थुनामा रहेका चौधरीलाई सांसदको शपथ खुवाएको थियो। शपथ खुवाए पनि संघीय संसद्मा चौधरीलाई उपस्थित हुन दिइएको थिएन। अदालतले बुधबार चौधरीसहित ११ जनालाई जन्मकैद सजाय सुनाएको हो। अदालतले लक्ष्मण चौधरीसहित १३ जनालाई तीन वर्ष कैद र अन्य तीनजनालाई सफाइ दिएको छ। जिल्ला न्यायाधीश परशुराम भट्टराईको इजलासले यस्तो फैसला सुनाएको हो। अदालतले सांसद रेशमलाल, हरिनारायण चौधरी, राजकुमार कठरिया, सुन्दरलाल कठरिया, बृजमोहन डँगौरा, राजेश चौधरी, वीरबहादुर चौधरी, प्रदीप चौधरी, विद्रोह भनिने सीताराम चौधरी, श्रवण चौधरी र गंगाराम चौधरीलाई मुलुकी ऐन ज्यानसम्बन्धी महलको १३(३) अनुसार जन्मकैद फैसला सुनाएको हो। ११ जनामध्ये श्रवण चौधरी नाबालक देखिएकाले उनलाई भने अरूको भन्दा आधा अथवा १० वर्ष मात्रै कैद सजाय तोकिएको छ। राजपा नेता लक्ष्मण चौधरी, थारू कल्याणकारिणी सभाका कैलाली जिल्ला अध्यक्ष लाहुराम चौधरी, रामकुमार कठरिया, सन्तराम चौधरी, वि श्राम भनिने जितबहादुर डँगौरा, प्रेमबहादुर चौधरी, किसनलाल चौधरी, दिलबहादुर चौधरी, संगम भनिने सन्तोष थारू चौधरी, वि श्राम चौधरी, चुन्नीराम चौधरी र रामप्रसाद चौधरीसहित १२ जनालाई मुलुकी ऐनको ज्यानसम्बन्धी महलको १७(३) अनुसार तीन वर्षको कैद सजाय सुनाइएको छ। तीमध्ये चुन्नीरामको कैद फागुन ३० गते सकिने भएकाले उनीबाहेकका ११ जना भने बुधबार रिहा भएका छन्। तीन वर्ष सजाय तोकिएका अर्का नाबालक करन चौधरीलाई ६ महिना कैद तोकिएकोमा उनको पनि उक्त कैद पुर्पक्षकै क्रममा भुक्तान भइसकेकाले बुधबार रिहा भएका छन्। जिल्ला अदालतले नुरुल अलि जागा भनिने तहाबर अलि जागा, विसराम चौधरी (कुस्मी) र रामनरेश चौधरीलाई घटनामा संलग्न नभएको भन्दै सफाइ दिएको छ। के छ फैसलामा ? टीकापुर नगरपालिकाको पशु हाटबजारमा सुरक्षार्थ खटिएका सुरक्षाकर्मीलाई भाग्न उम्कन नदिएर सी आकारको घेरा हाली आफूले बोकेका भाला, लाठा, खुडा, बन्चरो, तरबारले आक्रमण गरी आठ सुरक्षाकर्मी र एक नाबालकको हत्या गरेको पुष्टि हुन आएकाले ११ जनालाई जन्मकैद गरिएको फैसलामा उल्लेख छ। वादी नेपाल सरकारका तर्फबाट मुलुकी ऐन ज्यानसम्बन्धी महलको १३(१) बमोजिम सजाय दाबी गरिए पनि घटना र वारदातको परिस्थिति विश्लेषण गर्दा उक्त दाबी चर्को हुन जाने भएकाले मुलुकी ऐन ज्यानसम्बन्धी ऐनको १३ (३) बमोजिम जन्मकैद गरिएको उल्लेख गर्दै अदालतले एक सय ९६ पृष्ठको फैसला दिएको हो। शान्तिपूर्ण आन्दोलनका नाममा एकपक्षीय ढंगले घरेलु हतियारले सुसज्जित भई सुरक्षाकर्मी र आफ्ना विरोधी व्यक्तिउपर मात्र लक्षित गरी आक्रमण गर्नु कदापि शान्तिपूर्ण होइन। त्यस कारण उक्त हृदयविदारक तथ्य, आधार, कारण र प्रमाण हेर्दा कानुन हातमा लिई, पूर्वयोजना, निर्देशन र षड्यन्त्रपूर्वक तरिकाले प्रहरीलाई लखेटीलखेटी, ज्यानको भिख माग्दा पनि वास्ता नगरी निर्ममता, क्रूरता र विभत्स तरिकाले हत्या गरेको पाइएकाले यो सजाय तोकिएको छ, फैसलामा उल्लेख छ। यस्तो थियो घटना २०७२ भदौ ७ मा कैलाली, कञ्चनपुरदेखि नवलपरासीसम्म थरुहट प्रदेश हुनुपर्ने माग गर्दै टीकापुरमा गरिएको आन्दोलनमा नेपाल प्रहरीका वरिष्ठ उपरीक्षक लक्ष्मण न्यौपाने, प्रहरी निरीक्षकद्वय बलराम बिष्ट र केशव बोहोरा, प्रहरी हबल्दारद्वय श्यामबहादुर खड्का, जनक नेगी र प्रहरी जवान लोकेन्द्रबहादुर चन्दको हत्या गरिएको थियो। सशस्त्र प्रहरीका वरिष्ठ हबल्दार ललित साउँद र सशस्त्र हबल्दार राम विहारी थारूलाई थरूहट थारूवान पक्षधर आन्दोलनकारीले नियन्त्रणमा लिई भाला, खुकुरी र धारिलो हतियार प्रहार गरी हत्या गरेका थिए। आक्रमणकारीबाट सशस्त्र प्रहरीका सहायक हबल्दार नेत्रबहादुर साउँदका टीकापुर नगरपालिका९ स्थित घरमै खेलिरहेका २ वर्षीय छोरा टेकेन्द्र साउँदको हत्या भएको थियो। घटनापछि प्रहरीले दुई नाबालक श्रवण चौधरी र करन चौधरीसहित २७ जनालाई पक्राउ गरेको थियो। श्रवण र करनलाई पोखरास्थित बालगृहमा राखिएको थियो भने रेशम र लक्ष्मणबाहेक २३ जना कैलाली कारागारमा थिए। सरकार वादी रहेको मुद्दामा पक्राउ परेका सबैविरुद्ध कर्तव्य ज्यान, ज्यान मार्ने उद्योग र डाँकाचोरी गरी तीन थरीका मुद्दा दर्ता भएको थियो। ५८ जनाका नाममा मुद्दा दर्ता गरिए पनि ३१ जना भने फरार छन्। अदालतका स्रेस्तेदार इन्द्र कठायतले अदालतमा हाजिर नभएका ३१ जनाको मुद्दा केही समयका लागि स्थगित हुने र त्यो समय गुज्रिसकेपछि फेरि फैसला हुने बताए। न्याय पाइयो : पीडित टीकापुर घटनामा आफन्त गुमाएका पीडितले ढिलै भए पनि न्याय पाएको प्रतिक्रिया दिएका छन्। न्यायका लागि तीन वर्षदेखि लडिरहेका थियौं। न्याय नपाइने हो कि भन्ने लाग्थ्यो, तर अदालतले ढिलै भए पनि न्याय दिएको छ, घटनामा पति (प्रहरी निरीक्षक केशव बोहरा) गुमाएकी शारदा बोहराले भनिन्, लामो समयदेखि पर्खिएकी थिएँ न्यायका लागि, आज न्याय पाएको महसुस गरेकी छु। उनले ढिलै भए पनि राहत पाएको बताइन्। बोहराले भनिन्, फैसला कार्यान्वयन पक्ष भने हेर्न बाँकी छ। फैसला कार्यान्वयन भयो भने मात्रै सन्तुष्ट भइनेछ। उनले ५८ जनाविरुद्व किटानी जाहेरी दिए पनि ११ जनालाई जन्मकैदको फैसला भएको भन्दै अदालतले पनि सबै सबुत प्रमाण हेरेरै फैसला गरेको हुन सक्ने प्रतिक्रिया दिइन्। सोही घटनामा मारिएका प्रहरी निरीक्षक बलराम विष्टकी पत्नी मन्दिरा विष्टले पनि आफूले न्याय पाएको बताइन्। न्याय पाइने होइन कि भन्ने डर थियो। ढिलै भए पनि घटनामा मारिएका परिवारले न्याय पाएका छन्, उनले भनिन्, अब फैसला कार्यान्वयन हुनुपर्छ। उनले राज्यले सहिद घोषणामात्रै गरेको तर सहिदका परिवारलाई आवश्यक सहयोग नगरेको गुनासो गरिन्। फैसलाप्रति सन्तुष्ट भएका छौं, हत्या गरिएका बलराम विष्टका भाइ धर्मसिंह विष्टले भने, सहिद घोषणापछि पाउने १० लाख मात्रै राहत मिलेको हो परिवारलाई, त्योबाहेक छोराछोरीलाई रोजगारीलगायत पठनपाठनमा सहुलियत पाइएको छैन। सहिद घोषणा पत्रिकामा मात्र हत्या गरिएकालाई सरकारले सहिद घोषणा गरेको खबरपत्रपत्रिकामा मात्र पढ्न पाएको गुनासो पीडित परिवारले गरेका छन्। बलराम विष्टका भाइ धर्मसिंह विष्टले सरकारले सहिद घोषणा गरेको तर अहिलेसम्म कुनै प्रमाणपत्र नभएको बताए। हत्या गरिएका प्रहरी निरीक्षक केशव बोहराका बुवा प्रेमसिंहले पनि फैसलाले राहत मिलेको बताए। हाम्रो माग न्याय पाउनुपर्छ भन्ने थियो, उनले भने, अदालतको फैसलाले न्याय पाएको र केही हदसम्म राहत पाएको महसुस गरेको छु। घटनामा संलग्नलाई राजनीतिक मुद्दा बनाएर उन्मुक्ति दिइन्छ भन्ने हल्ला फैसलाले अन्त्य गरेको पनि उनले बताए। उनले फैसला कार्यान्वयन गर्न ढिलाइ गरेर पीडित परिवारलाई झन् पीडा दिने काम कसैबाट हुन नहुने बताए। अन्य विकल्पमा जान्छौं ः समर्थक रेशमका समर्थकले न्यायिक उपचारका लागि अन्य विकल्पमा जाने बताएका छन्। चौधरीले शपथ लिएसँगै टीकापुर क्षेत्रमा सद्भाव कायम हुने विश्वास गरेका चौधरीका बुवा लालवीर चौधरीले यस क्षेत्रका जनतामाथि अदालतले अन्याय गरेको गुनासो गरे। उनले अदालतको निर्णयले टीकापुर क्षेत्र दुःखी भएको बताए। हामी अत्यन्तै दुःखी छौं। टीकापुरमा सामाजिक सद्भाव कायम गर्न रेशम चौधरी छुट्नुपर्छ भन्ने हाम्रो भनाइ थियो उनले भने, अदालतले कानुनी रूपमा मात्रै फैसला गयो, हामी उच्च अदालत हुँदै सर्वोच्चसम्म पुग्छौं। चौधरीलाई गत पुस १९ गते सरकारले शपथ खुवाएपछि उनका समर्थक खुसी थिए। चौधरीको शपथपछि टीकापुर घटनाले राजनीतिक रूप पाएको महसुस उनीहरूको थियो। उनका डेढ सय समर्थक बुधबार जिल्ला अदालतमा फैसला सुन्न पुगेका थिए। जननिर्वाचित चौधरीलाई जन्मकैद गर्ने निर्णय न्यायिक नभएको टिप्पणी उनका समर्थकले गरेका छन्। थारू कल्याणकारिणी सभा क्षेत्र नं १ का अध्यक्ष लौटन चौधरीले अदालतको निर्णयले थारू समुदाय दुःखित भएको बताए। चौधरीले भने, सरकारले शपथ खुवाएपछि हामी आशावादी थियौं। टीकापुर घटना राजनीतिक घटना हो। यसको उपचार त्यसैगरी हुनेछ भन्ने थियो। तर अदालतको फैसलाले हामीले फेरि सरकारबाट हेपिएको महसुस गरेका छौं। टीकापुरका टीकाराम चौधरीले जनताको मत प्राप्त प्रतिनिधिलाई अदालतले रिहा गर्ने विश्वास गरे पनि जन्मकैद फैसलाले थारू युवा निराश भएको बताए। निर्वाचनमा रेशमको उम्मेदवारी रद्द भएन। हामीले उनलाई मतदान गयौं, निर्वाचित भए, सरकारले शपथ पनि खुवायो तर आज आएर अदालतले जन्मकैदको फैसला गयो, चौधरीले भने। सरकारले शपथ खुवाएपछि अदालतले समेत टीकापुर घटनालाई राजनीतिक रूपमा निर्णय गर्ने विश्वास गरेकी जोशीपुरकी राजमती कठरियाले अदालतले आफूहरूलाई अन्याय गरेको बताइन्। फैसलाको विरोध विभिन्न चार थारू संगठनले चौधरीसहित ११ जनालाई जन्मकैद गर्ने अदालतको फैसलाको विरोध गरेका छन्। थरुहट थारुवान संयुक्त संघर्ष समिति कैलाली तथा कञ्चनपुर, थारू कल्याणकारिणी सभा कैलाली र कञ्चनपुरले संयुक्त विज्ञप्ति प्रकाशित गर्दै रेशमलाल चौधरीसहितका ११ जना पनि निर्दोष रहेको दाबी गरेका छन्। नुरुल जागा, रामनरेश चौधरी र विसराम चौधरी (कुस्मी) लाई सफाइ दिनु भनेको नै टीकापुर घटनाका सबै बन्दी निर्दोष रहेको प्रमाण हो, विज्ञप्तिमा भनिएको छ। विज्ञप्तिमा रेशमसहितका सबै ११ जनाको रिहाइको माग गरिएको छ। ती संगठनले सामाजिक सद्भावका लागि पनि सरकारले ११ जनाको मुद्दा फिर्ता लिनुपर्ने माग गरेका छन्। शिवराज भट्टधनगढी, परमानन्द पाण्डेटीकापुर, विष्णुप्रसाद देवकोटामहेन्द्रनगर सांसदको लोगो लगाएर रेशम चौधरी जेलतिर टीकापुर हत्याकाण्ड : रेशम चौधरीसहित ११ जनालाई जन्मकैद राजेन्द्र महतोको आक्रोश : रेशम चौधरीलाई जन्मकैदविरुद्ध विद्रोह गर्छौं रेशम चाैधरीलाई जन्मकैद फैसलापछि सरकारकाे समर्थन फिर्ता लिने राजपाकाे घोषणा अब रेशम चौधरीको सांसद पद के हुन्छ ?"
मालपोतको संलग्नतामा गुठीको जग्गा बिक्री,"धरान : मालपोत र नापीका कर्मचारी तथा जनप्रतिनिधिको संलग्नतामा नक्कली नागरिकता बनाएर गुठीको २२ कट्ठा १० धूर जग्गा व्यक्तिको नाममा सारिएको छ। यो कार्यमा मालपोत तथा नापी कार्यालय सुनसरीका कर्मचारी र धरान उपमहानगरपालिका१६ का अध्यक्ष दीलकुमार गिरीको समेत संलग्नता देखिएको छ। उक्त जग्गा अर्को एक व्यक्तिलाई झण्डै सवा करोड रुपैयाँमा बिक्री गर्ने अन्तिम समयमा जग्गा किर्तेको भेद खुलेको हो। सुनसरीको रामधुनी नगरपालिका६ स्थित चन्द्रशेखर महादेव गुठीको नाममा रहेको जग्गालाई धरान१४ का मानबहादुर परियारको नाममा सारिएको हो। यसरी व्यक्तिको नाममा दर्ता गर्नका लागि भूमाफिया, कर्मचारी र जनप्रतिनिधिको समेत सहभागिता रहेको देखिएपछि सोहीअनुसार कारवाहीको लागि जिल्ला अदालत सुनसरीमा बुधबार अभियोग पत्र दर्ता गरिएको जिल्ला सरकारी वकिल कार्यालय सुनसरीका प्रमुख जिल्ला न्यायाधीवक्ता गोकुल निरौलाले जानकारी दिए। उनका अनुसार किर्ते गरी जग्गा किनबेच गर्ने कार्यमा वडाध्यक्ष गिरीको समेत संलग्नता देखिएपछि अनुसन्धान गरी अभियोग पत्र दर्ता गरिएको हो। उनले जिल्ला अदालतले दोषी ठहर गरे जनप्रतिनिधिसहित सबै जेल सजायको भागिदार हुनुपर्ने बताए। इलाका प्रहरी कार्यालय पकलीले पाँचजनालाई मुख्य कसूरदार ठहर गर्दै कारवाहीका लागि जिल्ला अदालतमा पठाएको थियो। तीमध्ये चारजना पक्राउ परेका छन् भने एकजना फरार छन्। पकली प्रहरीले अनुसन्धान सकेर वडाध्यक्ष र मालपोत कार्यालयका कर्मचारीसहित अन्य चारजनालाई समेत प्रतिवादी बनाउँदै सरकारी वकिल कार्यालयमा मिसिल बुझाएपछि ९ जनाविरुद्ध मुद्दा दायर भएको हो। किर्ते तथा ठगी आरोपमा प्रहरीले धरान१६ का सोमबहादुर परियार, किशोर मगर, धरान१४ का मानबहादुर परियार र इटहरी२० का लेखापढी व्यवसायी अर्जुन चौधरीलाई माघ २५ गते नै पक्राउ गरेको थियो। इनरुवाका रोहित दर्नाल भने फरार छन्। पाँचजनाको प्रत्यक्ष संलग्नता र अन्यको मिलेमतोमा गुठीको नाममा रहेको साविक बक्लौरी गाविस ९ (ग) २५७ नम्बर कित्ताको ३ कट्ठा ५ धूर र ९(ग) १४ नम्बर कित्ताको १९ कट्ठा ५ धूर जग्गा व्यक्तिको नाममा ल्याइएको थियो। जग्गा खरिद गर्न लागेका सुनसरीका नन्दकुमार विकलाई धनीपूर्जासमेत राम्रो नदेखाइएको प्रहरीको अनुसन्धानले देखाएको छ। विकले सवा करोडमा जग्गा किन्ने तयारी गरेकोमा १७ लाख पाँच हजार रुपैयाँ बैनास्वरुपसमेत दिइसकेका थिए। पछि पास गर्ने क्रममा गुठीको जग्गा भएको खुलेपछि यो कुरा प्रहरीसम्म पुगेको थियो। किर्ते नागरिकता यो गिरोहले गुठीको जग्गा व्यक्तिको नाममा नामसारी गर्न धरानका मानबहादुर परियारलाई चन्द्रशेखर महादेव (परियार) भनेर नक्कली नागरिकता बनाएको खुलेको छ। सोझो र बुढो मानिस भएकोले मानबहादुरलाई प्रयोग गरिएको देखिन्छ प्रहरी निरीक्षक जितेश दाहालले भने। चन्द्रशेखर महादेव (परियार) को नागरिकता भनेर पेश गरिएको नागरिकता किर्ते गरी बनाएको जस्तो देखिएको छ। जिल्ला प्रशासन कार्यालय सुनसरीको रेकर्डमा यो नम्बरमा अर्कै महिलाको नागरिकता जारी छ। चन्द्रशेखर महादेवको नामको किर्ते नागरिकताको दर्ता नम्बर २१६२१९९ छ। २०४६ साल असार २९ गते जारी भएको उल्लेख छ। पहिलो प्रतिलिपी भनेर लेखिएको छ। जसमा श्री ५ को सरकारको निशान छाप अंकित छ। वडाको सिफारिस नक्कली नागरिकता निकाली सकेपछि गिरोहले जग्गाधनी पूर्जामा फोटो टाँस गर्न र नागरिकता तथा धनपूर्जामा भएको नाम एकै व्यक्तिको भएको सिफारिससमेत माग गरेको थियो। वडाकार्यालयले मालपोत कार्यालयलाई पत्र लेख्दै नागरिकतामा लेखिएको चन्द्रशेखर महादेव (परियार) र धनीपूर्जामा उल्लेख चन्द्रशेखर महादेव एकै व्यक्ति भएको मंसिर २७ गते सिफारिस गरेको थियो। उक्त जग्गा चन्द्रशेखर परियार नामका व्यक्तिले पहिले नै गुठीको नाममा दान दिएको अनुमान गरिएको छ। पछि भूमाफियाले यो विषयमा थाहा पाएपछि उनीहरूले दर्ता गर्न र बेच्नसमेत सहज हुने नियतले परियार थरकै व्यक्तिको फोटो प्रयोग गरी किर्ते नागरिकता बनाएको र वडा कार्यालयसमेतको सिफारिस, नापी तथा मालपोतको मिलेमतोमा व्यक्तिको नाममा सारिएको अनुमान गरिएको छ। मेरो संलग्नता छैन : वडाध्यक्ष यता वडाध्यक्ष गिरीले सक्कल नागरिकता र धनीपूर्जामा नाम मिल्ने भएकोले सिफारिस दिएको बताए। उनले अन्य आरोपीको गलत नियतको कारणले आफू झुक्किएको बताउँदै कुनै लोभलालचमा फसेर सिफारिस नगरेको दाबी गरे। त्यसैले सिफारिस बदर गर्न वडा कार्यालयले पत्राचारसमेत गरिसकेको छ, उनले भने। नागरिकता किर्ते गरी गुठीको जग्गा व्यक्तिको नाममा पारिएको विषय बाहिरिएपछि वडा कार्यालयले माघ १५ गते नै एउटा पत्र लेखेर पहिले आफूले दिएको सिफारिस बदर गर्न आग्रह गरेको थियो।"
विप्लवको राप्ती बन्दले पाँच जिल्लाको जनजीवन प्रभावित,"दाङ: विप्लव नेतृत्वको नेपाल कम्युनिस्ट पार्टीले गरेको बन्दका कारण दाङसहित ४ जिल्लाको जनजीवन प्रभावित भएको छ। नेकपाको राप्ती व्युरोले बिहीबार गरेको बन्दका कारण दाङसहित पहाडी जिल्लाको जनजीवन कष्ठकर बनेको हो। बन्दका कारण, शैक्षिक संस्था, उद्योग कलकारखाना, व्यापार, व्यवसाय र यातायात पूर्णरुपमा बन्द छन्। लामो तथा छोटो दूरीका सार्वजनिक सवारी साधन संचालनमा नआउँदा सर्वसाधारण समस्यामा परेका छन्।गन्तव्यमा हिँडेका यात्रुहरु बाटोमै अलपत्र परेका छन्। सम्भावित घटना हुन नदिन बिहानैदेखि दाङका विभिन्न सडक, चोकमा बाक्लो रुपमा प्रहरी परिचालन गरिएको छ। राप्तीका पहाडी जिल्ला सल्यान, रोल्पा, रुकुम, र प्युठानमा पनि बन्दको प्रभाव परेको छ।दाङको तुलसीपुरमा कार्यक्रम स्थलबाटै पक्राउ परेका पार्टीका सदस्य प्रदीप वली, ईश्वरी पाण्डे र रुद्ध वलीको विनासर्त रिहाइको माग गर्दै बन्दको आह्वान गरिएको नेकपाले जनाएको छ। बन्द बेलुका ६ बजेसम्म गरिने बताइएको छ। यसैबीच बन्दको अवज्ञा गरेको भन्दै सल्यानको त्रिवेणी गाउँपालिका५ सल्यखोलामा ट्रक र जीपमा तोडफोड भएको सल्यान प्रहरीले जनाएको छ।सल्यान श्रीनगरबाट दाङ जाँदै गरेको ना ४ ख ६३३८ ट्रक र लु२ च २७२५नम्बरको बलेरो जीपमा त्रिवेणी ५ सल्लेखोला खोलामा तोडफोड गरेको जिल्ला प्रहरी कार्यालय सल्यानका प्रहरी निरीक्षक गिरीराज भण्डारीले जानकारी दिए ।"
एम्बुलेन्स बन्यो प्रहरी भ्यान,"कालिकोट : प्रहरीको भ्यान उद्धार कार्यमा, कुनै घटनामा आरोपितलाई पक्रेर हिरासतसम्म लैजान र विशिष्ट व्यक्तिको स्कर्टिङमा प्रयोग गरिन्छ। तर कालिकोटमा भने प्रहरी भ्यानले बिरामी बोक्न थालेको छ। एम्बुलेन्स नहुँदा बिरामीलाई जिल्ला अस्पतालसम्म पुर्याउन प्रहरीको भ्यान प्रयोग गरिएको हो। गाउँमा कोही अकस्मात् बिरामी परेमा एम्बुलेन्सका रूपमा जिल्ला प्रहरी कार्यालयको भ्यान प्रयोग हुँदै आएको छ। तीन महिनादेखि जिल्ला अस्पताल एम्बुलेन्सविहीन भएको छ। यसअघि सञ्चालन हुँदै आएको बा २ झ १७४० नम्बरको एम्बुलेन्स गत मंसिर २६ गते दैलेखको जिरो पोइन्टनजिकै दुर्घटनामा परेपछि कालिकोट एम्बुलेन्सविहीन बनेको हो। एम्बुलेन्स नभएपछि सडक मार्गले जोडिएका नजिकका स्थानबाट बिरामी बचाउन प्रहरीले स्कर्टिङ भ्यान पठाउँदै आएको हो। जिल्ला प्रहरी कार्यालयका प्रमुख डिएसपी विनोद शर्माले फागुनमा मात्र ६ जना बिरामीलाई प्रहरीको भ्यानले अस्पताल पुर्याएको जानकारी दिए। अस्पतालमा एम्बुलेन्स छैन। गाउँमा सुत्केरी हुन नसकेका महिलालाई तत्काल अस्पताल पुर्याउन आफन्तले हामीलाई सहयोग माग्छन्। समुदाय प्रहरी साझेदारी कार्यक्रमअन्तर्गत बिरामीलाई प्रहरीले आफ्नो गाडी पठाएर उद्धार गर्दै आएको छ, उनले भने। कालिकोटमा एम्बुलेन्स नहुँदा बिरामी बोक्न प्रहरीको भ्यान प्रयोग गर्न थालिएको छ। जिल्ला अस्पतालका इमरजेन्सी इन्चार्ज दीपबहादुर रावलले दैनिक बिरामी ल्याउन एम्बुलेन्स माग हुने गरे पनि जिल्लामा एम्बुलेन्स नहुँदा सेवा दिन नसकिएको बताए। प्रहरीको गाडी नभेटिएमा सर्वसाधारणले अन्य सवारी वा स्टेचर र डोकोमार्फत बिरामीलाई अस्पताल पुर्याउने गरेका छन्। नेपाल रेडक्रस सोसाइटी जिल्ला शाखा कालिकोटको एम्बुलेन्स पनि केही महिनादेखि बिग्रिएको छ। रेडक्रसका जिल्ला सभापति बलप्रसाद संज्यालले भने, एम्बुलेन्स बिग्रिएको तीन महिना भयो। आवश्यक आर्थिक स्रोत अभावमा निर्माण गरी सञ्चालनमा ल्याउन सकिएको छैन।"
साहुको सन्दुकमा बन्धक नागरिकता मुसहरलाई फिर्ता,"जनकपुरधाम : साहुको ऋण तिर्न नसकेर पुस्तौंदेखि साहुले बन्धक बनाएर राखेको धनुषाको लक्ष्मीनियाँ गाउँपालिका२ सिनुरजोडाका मुसहरका नागरिकता प्रशासनले फर्काउन निर्देशन दिएको छ। मुसहरको नागरिकता फिर्ता गराउन प्रशासन गाउँसम्म पुगेको छ। नागरिकताबाट वञ्चित भएकाहरूलाई नागरिकता पनि दिलाउन सुरु गरिएको छ। धनुषाका प्रमुख जिल्ला अधिकारी प्रदीपराज कणेल सिनुरजोडा पुगेर गाउँका साहु रामअशिष यादवले मुसहरलाई ऋण उपलब्ध गराउँदा कपाली तमसुक गराउनुका साथै पुस्तौंदेखि बन्धकीमा नागरिकता राख्दै आएका नागरिकता फिर्ता गराएका छन्। रामप्रभेश, शम्भू, मुनेश्वर, जीबच्छ, सन्तोषी सादा र तारा देवीलगायतको नागरिकता साहुबाट फिर्ता गराइएको लक्ष्मीनियाँ गाउँपालिका२ का वडाध्यक्ष गणेश यादवले बताए। फागुन १२ गते अन्नपूर्ण पोस्ट्को प्रथम पृष्ठमा बाउको नागरिकता साहुकहाँ, ऋण चुक्ता गर्न नसके अनागरिक भन्ने शीर्षक समाचार छापिएपछि नागरिकता फर्काउन प्रशासन गाउँ पुगेको हो। प्रमुख जिल्ला अधिकारी कणेलले रामवरण सदा, रामपुन सादा, रामसिया सदा र भरत सादालाई बुधबार नागरिकता वितरण गरेका छन्। आधार प्रमाण अभावमा उनीहरू नागरिकतबाट वञ्चित रहँदै आएका थिए। लक्ष्मीनियाँ गाउँपालिका२ सिनुरजोडा वडाध्यक्ष गणेशकुमार यादवलाई राखेर साहु रामअशिषका छोरा सञ्जीव यादव र स्थानीयबीच गाउँमै बसेर नागरिकता फर्काउन छलफल गरिएको थियो। कुन कानुनले तपाईंलाई नागरिकता बन्धक राख्ने अधिकार दियो, सीडीओ कणेलले साहुका छोरा सञ्जीवलाई प्रश्न गर्दा उनले भने, तपाईं पूरै गलत बोल्दै हुनुहुन्छ। कसले भन्यो, तपाईंलाई मुसहरको नागरिकता बन्धक राख्यो। भइपरीमा ऋण दिएर आफूले गरिब मुसहरलाई सहयोग गर्दै आएको उनले जिकिर गर्दै भने, १० ठाउँबाट ऋण नलेओस् भनेर डर देखाउन नागरिकता राखेर ऋण दिन्छौं। दुईचार हजार ऋण तिर्न नसक्दा मुसहरहरूको बुबाहजुर बुबाको नागरिकता साहुको सन्दुकमा बन्द हुँदा मुसहरका सन्तान नागरिकता, जन्मदर्ता, विवाह दर्ता, सामाजिक सुरक्षा भत्ताबाट वञ्चित रहँदै आएका छन्। अब मसँगै जनकपुर जानुपर्छ तपाईं, कानुनको डण्डा लगाउनुपर्छ, भनेर प्रमुख जिल्ला अधिकारी कणेलले साहुका छोरा सञ्जीवलाई तुरुन्त नागरिकता नफर्काए थुन्ने चेतावनी दिएका थिए। लगत्तै उनले सिनुरजोडाका ६५ वर्षीय सिवरती सदा (मुसहर) छोरा मुनेश्वरको मंगलबार नै प्रमुख जिल्ला अधिकारीको उपस्थितिमा उनको घरमै पुगेर साहुले नागरिकता फर्काएका छन्। हामीकहाँ रहेको सबै मुसहरको नागरिकता फर्काउँछौं, प्रशासनलाई साहु सञ्जीवले भने, ऋण र त्यसको ब्याज कहाँबाट ल्याउँछ त्यो मलाई मतलव छैन। १८ देखि ३६ प्रतिशतसम्म चर्को ब्याजदरमा उनले गरिब मुसहरलाई ऋण दिएका छन्। सिवरतीको टहरा बन्यो लक्ष्मीनियाँ गाउँपालिका२ सिनुरजोडाका ४० घरपरिवार मुसहर बस्तीमा सबैभन्दा गरिब छिन् सिवरती सादा। धनुषाका प्रमुख जिल्ला अधिकारी प्रदीपराज कणेलको रेडक्रस, गाउँले, सहयोगी र व्यक्तिगत लगानीमा सिवरतीको त्रिपाल टाँगेर घामपानी छल्ने टहरा बनाइदिएका छन्। सिवरतीका परिवार तथा अन्यलाई लत्ताकपडा, कम्बल, चामल दाल, चिनी, भाँडाकुँडा, खानेपानी राख्ने डोललगायत खानेकुरा नेपाल रेडक्रस सोसाइटी जिल्ला शाखा तथा क्लथ बैंक धनुषाले प्रदान गरेको छ। अन्नपूर्ण पोस्ट्मा प्रकाशित समाचार पढेर सिवरती सदाको परिवारलाई सहयोग गर्न सहयोगी हातहरू अघि सरेका छन्। मकवानपुर घर भई कोरियामा कार्यरत ईश्वर न्यौपानेले उनलाई ५ हजार सहयोग रकम पठाएका छन्। उनले सदा परिवारका बालबच्चाको पढाइमा पनि आफूले निरन्तर सहयोग गर्ने प्रतिबद्धता जनाएका छन्। त्यसैगरी, नेपाल पत्रकार महासंघ धनुषा शाखाका अध्यक्ष अनिल मिश्रले सदा परिवारलाई खाद्यान सामग्री सहयोग गरेका छन्। हामीले अपतकालीन रूपमा घामपानी छेक्न टहरा बनाइदिएका छौं, प्रमुख जिल्ला अधिकारी कणेलले भने, स्थायी घर बनाउन पहल गर्छौं। रक्सीको लतमा फसेर मुसहरको प्रगतिमा बाधा पुगेको उनले बताए। उनले भने, मुसहर बस्तीमा रक्सी बन्द हुन्छ। एक पटक खाए एक हजार जरिवाना गर्छौं। नागरिकता नहुने मुसहरलाई आधारप्रमाण लिएर जिल्ला प्रशासन कार्यालय धनुषा आउन आग्रह गरेका थिए। सीडीओ कणेलले दर्जनभन्दा बढी मुसहरको नागरिकता फाराममा गाउँमै बसेर तोक लगाएका थिए। मुसहर सबैको घर बन्ने प्रदेश २ को सरकारले जनता आवास कार्यक्रमअन्तर्गत सबै डोम र मुसहरको घर बनाउने घोषणा गरेको छ। यसै कार्यक्रमअन्तर्गत सिनुरजोडाको सिवरती सदाका साथै सम्पूर्ण मुसहर बस्ती नै सरकारले निर्माण गर्ने भौतिक पूर्वाधार तथा विकासमन्त्री जितेन्द्र सोनलले बताए। केन्द्रबाटै सञ्चालित जनता आवास कार्यक्रम प्रदेश २ मा निकै अस्तव्यस्त रहेको हुँदा यसको तथ्यांक संकलनपश्चात् प्रदेश सरकारले नयाँ योजना बनाउने मन्त्री सोनलले जानकारी दिए।"

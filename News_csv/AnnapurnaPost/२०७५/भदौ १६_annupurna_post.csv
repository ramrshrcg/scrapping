शीर्षक,विवरण
नेता इतिहास र जनताले पैदा गर्ने कुरा होः अध्यक्ष प्रचण्ड,"काठमाडौं : नेपाल कम्युनिष्ट पार्टी (नेकपा)का अध्यक्ष तथा पूर्वप्रधानमन्त्री पुष्पकमल दाहाल प्रचण्डले पार्टी र नेता भनेको इतिहास र जनताले पैदा गर्ने बताएका छन् । अध्यक्ष निवास खुमलटारमा शनिबार बिहान नेत्रविक्रम चन्द नेतृत्वको समूह परित्याग गरी नेपाल कम्युनिष्ट पार्टीमा प्रवेश गर्ने नेता तथा कार्यकर्तालाई स्वागत गर्दै उनले यस्तो बताएका हुन् । कसैलाई रहर लागेर नेता हुन सक्ने होइन । इतिहास र जनताले आन्दोलनको क्रममा पार्टी, नेता र विचारको विकास गर्ने कुरा हो । उनले भने । उनले आफूहरुले जनयुद्ध र शान्ति प्रक्रिया दुबैको नेतृत्व गरेको उल्लेख गर्दै लामो संघर्ष र बलिदानपछि देश गणतन्त्रको युगमा प्रवेश गरेको बताए । अध्यक्षल दाहालले भने, अब हामी सामाजिक न्याय र समृद्धिको एउटा प्रक्रिया मार्फत समाजवादको तयारीमा छौं । पार्टीमा नवप्रवेशी नेता तथा कार्यकर्ताहरुलाई स्वागत गर्दै अध्यक्ष प्रचण्डले सबैलाई बिना पूर्वाग्रह उचित भूमिका दिइने बताए । पार्टी छोडेर अन्य पार्टीमा गएर अनुभव हासिल गरेका तपाईं नेता तथा कार्यकर्ताहरु प्रति मेरो कुनै पूर्वाग्रह हुन्न ।उनले भने । नेत्रविक्रम चन्द नेतृत्वको समूह परित्याग गरी नेकपामा प्रवेश गर्नेहरुमा गणतान्त्रिक खेलकूदका वरिष्ठ उपाध्यक्ष बिमला संग्रौला, भ्याली ब्यूरो सदस्य रामप्रसाद घिमिरे, काठमाडौं जिल्ला सदस्यहरु डिल्लीराम थपलिया, गोपाल खरेल, भक्तपुर जिल्ला सदस्य राजराम लाथेजु, काठमाडौं जिल्ला क्षेत्र नं २ बाट माधव लामिछाने र विष्णु तिमल्सेना रहेका छन् । उनीहरुले चन्द नेतृत्वको समूहले क्रान्तिका नाममा अराजकता फैलाउने र कार्यकर्ता अल्मलाउने मात्र कार्य गरेको बताए । अबको समाजवादी क्रान्तिको नेतृत्व अध्यक्ष प्रचण्डबाट मात्र सम्भव देखिएको भन्दै आफूहरु नेकपामा प्रवेश गरेको उनीहरुको भनाई थियो ।"
नयाँ विद्यानको मस्याैदा साताभित्रै,"काठमाडौं : कांग्रेसको विद्यान मस्यौदा समितिले अर्को साता भित्र प्रारम्भिक मस्यौदा तयार पार्ने भएको छ। विद्यान मस्यौदा समितिको शुक्रबार बसेको बैठकले प्रारम्भिक मस्यौदा बनाउन तीनवटा उपसमिति बनाएको छ। मस्यौदा समितिले संरचनासम्बन्धी उपसमिति, कार्यविभाजन सम्बन्धी उपसमिति र आन्तरिक व्यवस्थापन सम्बन्धी उपसमिति गठन गरेको हो। पार्टीलाई संघीय संरचनामा लैजान आवश्यक पर्ने विधानको मस्यौदा तयार पार्न कांग्रेसले पार्टी महामन्त्री पूर्णबहादुर खड्काको नेतृत्वमा विधान मस्यौदा समिति गठन गरेको थियो। समितिको शुक्रबारको बैठकले आधिकारिक धारणा सार्वजनिक गर्न समितिको प्रवक्तामा रमेश लेखकलाई तोकेको छ। हामीले शुक्रबार गठन गरेका उपसमितिहरूले एक साताभित्र अआफ्नो प्रारम्भिक मस्यौदा बनाइ सक्ने छन्, प्रवक्ता लेखकले अन्नपूर्णसँग भने, मागेका सुझावहरू मस्यौदामा थप गर्नेछौं। उपसमितिले प्रारम्भिक मस्यौदा बनाउँदा जिल्ला सभापतिहरूको हेटौडा भेलाका सुझावलाई आधार बनाएर काम गर्ने समेत बताए। पार्टीको विधानमा गरिनु पर्ने संशोधन र परिमार्जनका विषय तथा सिद्धान्तको पहिचान पछि प्रारम्भिक मस्यौदा एक साता भित्र तयार गरी सक्ने गरी तीन उपसमिति बनाएको कांग्रेसले जनाएको छ। यसअघि समितिले २१ भदौ भित्र सबै पक्षसँग सुझाव संकलन गर्ने निर्णय गरेको थियो। २१ भदौमा सुझाव संकलन भइसके पछि समितिले प्रारम्भिक मस्यौदा बनाउने नेता लेखकले बताए। प्रारम्भिक मस्यौदा बनेपछि समितिले सातवटै प्रदेशमा छलफल चलाउने योजना बनाएको छ। सबै कामहरू समितिको संयोजक महामन्त्री खडकाकै नेतृत्वमा हुन्छ, प्रवक्ता लेखकले भने, आइतबार हामी छलफल गरी विद्यागत जिम्मेवारी समेत तय गर्ने छौं। महामन्त्री खडका नेतृत्वको ११ सदस्यीय मस्यौदा समितिमा दुईजना जिल्ला सभापति स्थायी सदस्यका रूपमा थप्ने निर्णय पार्टी बैठकले गरेपछि शुक्रबार थपिने जिल्ला सदस्यको नामावली आएको छैन। मस्यौदा समितिले बनाउने विद्यानको मस्यौदालाई पार्र्टी महासमितिको दुई तिहाईबाट पारित भएपछि लागू हुनेछ। मस्यौदा समितिले क्रियाशील सदस्यता, संघीय संरचनामा कुन तहलाई कति अधिकार दिने भन्नेबारे टुग्याउने छ। कांग्रेसले मंसिर ५ देखि ९ गते सम्म काठमाडांैमा महासमिति बैठक गर्दैछ।"
वीरगन्जकाठमाडाैं रेल निर्माण नयाँ चरणमा,"काठमाडौं : वीरगन्जकाठमाडौं रेल निर्माण प्रक्रियाको पूर्वअध्ययन गर्न सहमति भएको छ । प्रधानमन्त्री केपी ओली र उनका भारतीय समकक्षी नरेन्द्र मोदीबीच बिम्स्टेक साइडलाइनमा भएको द्विपक्षीय भेटमा भारतले नेपाललाई बनाइदिने भनिएको वीरगन्जकाठमाडौं रेलवे लाइनको अध्ययन सम्बन्धी समझदारीपत्र हस्ताक्षर भएको हो । ओलीको गत चैतको भारत भ्रमणमा दुई देशबीच रक्सौलकाठमाडौं विद्युतिय रेल निर्माणसम्बन्धी समझदारीपत्रमा हस्ताक्षर भएको थियो । द्विपक्षीय सम्झौतामा भौतिक पूर्वाधार तथा यातायात मन्त्रालयका सचिव मधूसुदन अधिकारी र नेपालका लागि भारतीय राजदूत मञ्जीवसिंह पुरीले हस्ताक्षर गरेका थिए । सम्झौता अनुसार रेलमार्ग काठमाडौंको चोभारसम्म ल्याउने गरी अध्ययन गरिनेछ । एक वषभित्र विस्तृत अध्ययन प्रतिवेदन (डीपीआर) तयार गरी पाच वषभित्र रेल निर्माण सम्पन्न गर्ने सहमति अनुसार पहिलो सहकार्य भएको हो । रेलगमार्ग निर्माण भारतीय लगानीमा हुने छ । यसका लागि अध्ययन गर्न कोंकण रेलवे कर्पोरेशन लिमिटेडले नेपाल सरकारको परार्मशमा रेलवेको इन्जिनियरिङ तथा ट्राफिक क्यवस्थापन अध्ययन गर्ने जिम्मेवारी दिइएको भारतीय दूतावासको विज्ञप्तीमा उल्लेख छ । बिम्स्टेक सम्मेलन सकिएपछि नेपाली र भारतीय प्रतिनिधिमण्डलस्तरीय वार्तापछि रेलमार्ग अध्ययन सम्बन्धी सम्झौता भएको हो । सम्झौताले वीरगन्जकाठमाडौं रेलमार्ग निर्माण प्रक्रिया एउटा नयाँ बिन्दुमा पुगेको भौतिक योजना सूचिव अधिकारीले जानकारी दिए । यो रेलमार्गले अब व्यावहारिक तहमा गति लिनेछ । यसको काम अघि बढ्नेमा दुईमत छैन, अधिकारीले भने, पूर्व सम्भाव्यता अध्ययन सकिएपछि सम्भाव्यता अध्ययन तथा विस्तृत परियोजना प्रतिवेदन (डीपीआर) निर्माण हुनेछ । अहिलेको सम्झौता इञ्जिनियरिङ तथा ट्राफिक सर्भे हो । रक्सौलबाट वीरगन्ज हँुदै काठमाडौं जोड्ने उक्त रेलमार्गले दुई देशको जनताबीचको सहकार्यलाई थप बल पुग्ने सम्झौतापछि मोदीले उल्लेख गरे । रेलमार्ग बढीमा एक सय ३० किलोमिटर लामो हुनेछ भने अधिकांश स्थानमा टनेल बन्नेछ । नेपालले अर्को छिमेकी चीनसग केरुङकाठमाडौं रेलमार्ग निर्माणको अध्ययन थालेको छ । चिनियाँ प्राविधिकले प्रारम्भिक अध्ययन गरिसकेका छन् । उनीहरूले पनि आगामी नौ वर्ष भित्र काठमाडौंसम्म रेल ल्याउन सक्ने बताइसकेका छन् । भुगोलको कारण चिनियाँ रेल निर्माण अत्याधिक महंगो पर्ने भन्दै नेपालले चिनियाँ अनुदान खोज्दै आएको छ । रेलमार्ग सम्भाव देखिएपनि महंगो हुँदा नेपालले कूटनीतिक पहल गरिरहेको छ । केही दिन पहिले नेपाली अधिकारी रेलमार्गका विषयमा चिनियाँ अधिकारीसँग द्विपक्षीय छलफलमा बसेका थिए । धर्मशाला उद्घाटन रेल पूर्वअध्ययन सहमति लगत्तै नेपालभारत दुबै देशका प्रधानमन्त्रीले गौशालाको पशुपति क्षेत्रमा निर्माण गरिएको धर्मशालाको संयुक्त रुपमा उद्घाटन गरे । धर्मशमाला २२ करोडको लागतमा निर्माण भएको हो । धर्मशाला संयुक्त उद्घाटन समारोहमा प्रधानमन्त्री ओलीले भारतीय सहयोगको सरहना गरे । मोदीले नेपालभारतबीच जनस्तरको सम्बन्ध विस्तार गर्न सके मात्र सम्बन्ध साच्चै उच्चस्तरमा रहने उल्लेख गरे । भारतले यतिबेला जनस्तरको सम्बन्ध विस्तारमा ध्यान दिएको भन्दै नेपाली जनताको साथमा भारत रहने मोदीले बताए । चार वर्षे कार्यकालमा आफू चौथौपटक नेपाल भ्रमणमा आएको बताउँदै मोदीले भने, पशुपतिनाथले मलाई नेपालमा बारम्बार तानिरहनु भएको छ । म उहाँको चरणमा पर्न पाइरहेको छ । उनले काठमाडौंलाई हिन्दुबुद्धको संगमस्थालका रुपमा चित्रण गरे । बुद्ध र हिन्दु धर्म मान्नेबीचको मेलमिलापले यहाँको हरेक पक्षलाई उजागर गर्छ । जुन साघुरा सडकमा हिड्ँदा समेत प्रस्तुत हुने गरेको छ, मोदीले भने । उनले यो प्रशंगलाई लुम्बिनीले गौतम दियो भने भारतको बोधगयाले बुद्ध दिएकोतर्फ लग्दै भने, गौतम बुद्धले दिएको सन्देशले आतंकवाद र अतिवाद जस्तो समस्या हल गर्ने संगम दिएको छ । ओलीले लुम्बिनी भ्रमणको निम्ता गर्दै गौतम बुद्ध बारे धारणा राखेपछि मोदीलेको यस्तो अभिव्यक्ति आएको हो । साइडलाइन वार्ता बिम्स्टेक साइडलाइनमा नेपालथाइल्याण्डबीच भएको वार्तामा थाइल्याण्डले भूकम्पपछि उपलब्ध गराउने भनेको करिब १७ करोड रुपैया बराबरको मेडिकल सहायता शुक्रबार हस्तान्तरण गरेको छ । प्रधानमन्त्री ओलीसग थाइल्याण्डका प्रधानमन्त्री प्रयुट चान ओ चाबीच शुक्रबार द्विपक्षीय भेटवार्ता भएको परराष्ट्रमन्त्री प्रदीप ज्ञवालीले पत्रकार सम्मेलनमा जानकारी दिए । भेटमा थाइल्याण्डका प्रधानमन्त्री चान ओ चाले नेपाललाई १५ लाख डलर (करिब १६ करोड ८० लाख रुपैया) बराबरको औषधि तथा मेडिकल उपकरण हस्तान्तरणको प्रतिकात्म्क सामग्री हस्तान्तरण गरे । अोलीमोदी वार्ता ओलीमोदी दुईपक्षीय छलफलमा नेपालभारतको सम्बन्ध र आपसी सहयोगका बारेमा छलफल भएको छ । भारतीय प्रधानमन्त्रीले नेपालको पछिल्लो राजनीतिक अवस्था र विकास बारे चासो राखेका थिए । आवश्यक साथ र सहयोग गर्न आफूहरू तयार रहेको पनि बताएको परराष्ट्र अधिकारीले जानकारी दिए । बिम्स्टेक सम्मेलनमा आएका पाहुनाले पनि एक आपसमा साइडलाइन भेटवार्ता गरेका छन् । भारतीय प्रधानमन्त्री मोदीले सबै भन्दा बढी भेटवार्ता गरेका छन् । उनले सबैजसो समकक्षीसँग दुईपक्षीय वार्ता गरेका थिए । कतिपयले रिट्रिटलाई नै दुईपक्षीय वार्ताको माध्यम बनाए । उनीहरूले रिट्रिटमा बिम्स्टेकमा पर्यवेक्षक थप्ने विषयमा पनि अनौपचारिक छलफल गरे । सदस्य मुलुकसँग जोडिएका र बंगालको खाडी तथा हिन्दमहासागर छेउका मुलुकबारे सोच्दै अघि बढ्ने विषयमा पनि छलफल भएको छ । फर्किए पाहुना भारतीय प्रधानमन्त्री मोदी, बंगलादेशी प्रधानमन्त्री शेख हसिना, म्यानमारका राष्ट्रपति यु मिन्ट र थाइ प्रधानमन्त्री प्रत्युचान बिम्स्टेक सम्मेलन सकिए लगत्तै स्वदेश फर्केका छन् । हसिना र ओचालाई उपप्रधानमन्त्री ईश्वर पोखरेलले बिदाइ गरेका थिए । म्यानमारका राष्ट्रपति मिन्टलाई गृहमन्त्री रामबहादुर थापाले बिदाइ गरे । मोदीलाई उपप्रधानमन्त्री उपेन्द्र यादवले बिदाइ गरे । सबैको स्वागत भने उपप्रधानमन्त्री पोखरेलले गरेका थिए । मोदी, शेख र ओचा बिहीबार काठमाडौं आएका थिए । म्यानमारका राष्ट्रपति यु मंगलबार नै काठमाडांै आएका थिए । उनले लुम्बिनीको भ्रमण पनि गरे । राष्ट्रपति युले नेपालम्यानमारको सहकार्य र सम्बन्ध जनस्तरमा समेत रहेको बताउँदै काठमाडांै बसाइ महत्वपूर्ण रहेको बताए । मोदीले छोटो समयमा शिखर सम्मेलन गरेर नेपालले राजनीति स्थायित्वको सन्देश दिएको बताए । भुटानमा अन्तरिक सरकार प्रमुख शनिबार बिहान फर्कने छन् । श्रीलंकाका राष्ट्रपति मैत्रीपाला सिरिसेना शनिबार लुम्बिनी पुग्नेछन् । उनले प्रधानमन्त्री ओलीसँग पनि दुईपक्षीय भेटवार्ता गर्नेछन् । उनी आइतबार स्वदेश फर्कने कार्यक्रम छ ।"
प्रहरी हिरासतमा रहेका सिके राउतका कार्यकर्ताको उपचारका क्रममा मृत्यु,"गुलरिया : जिल्ला प्रहरी कार्यालय बर्दियाको हिरासतमा रहेका सिके राउतका कार्यकर्ताको उपचारका क्रममा मृत्यु भएको छ। बिहीबार बिहान बेहोस भएका राम मनोहर यादवको काठमांडांैस्थित टिचिङ अस्पतालमा उपचारका क्रममा मृत्यु भएको हो। उनको शुक्रबार राति २ बजे मृत्यु भएको प्रहरीले जानकारी दिएको छ। बाँके जिल्ला जानकी गाउँपालिका ६ निवासी ३० वर्षीय यादव १४ गते बिहान बेहोस भएपछि जिल्ला अस्पताल गुलरियामा उपचारका लागि पुर्याईएको थियो। जिल्ला प्रहरी कार्यालय बर्दियाका प्रहरी उपरीक्षक सुरेन्द्रप्रसाद मैनालीका अनुसार जिल्ला अस्पतालले सिटी स्क्यानका लागि भेरी अञ्चल अस्पताल नेपालगञ्जमा रेफर गरेको थियो। भेरीले आईसीयुमा राखेर हेर्नुपर्ने बताएपछि यादवलाई नेपालगञ्ज मेडिकल कलेज पुर्याइएको थियो। मेडिकल कलेजले भने भदौ १५ गते टिचिङ अस्पतालमा रेफर गरेको थियो। उपचारकै क्रममा गएराति उनको मृत्यु भएको एसपी मैनालीले जानकारी दिए। भदौ ७ गते उपप्रधान तथा स्वास्थ्यमन्त्री उपेन्द्र यादवको बर्दियास्थित जिल्ला समन्वय समितिको हलमा आयोजित कार्यक्रममा कालोझण्डा देखाएर कार्यक्रम बिथोलेको अभियोगमा प्रहरीले यादव लगायत ३ जनालाई पक्राउ गरेको थियो। प्रहरीले कालो झण्डा बोकेको आरोपमा बाँकेको डुँडुवा गाउँपालिका६ निवासी २६ वर्षीय हरपाल सिंह, ३१ वर्षीय इरफान अहमद शेष र जानकी गाउँपालिका३ निवासी २८ वर्षीय राजीत राम बर्मालाई पक्राउ गरेको थियो। डिएसपी दलबहादुर बोगटीका अनुसार उनीहरुलाई राज्यविरुद्धको कसुरमा मुद्दा दायर गरी जिल्ला अदालतबाट म्याद थप गर्दै अनुसन्धान अगाडि बढाइएको थियो। पोष्टमार्टम रिपोर्ट आएपछि शव परिवारलाई जिम्मा लगाउने तयारी प्रहरीको छ।"
पार्टी नेताले पूर्वयुवराज पारसलाई भेटेको थाहा छैन : अध्यक्ष राणा,"भक्तपुर : राष्ट्रिय प्रजातन्त्र पार्टी (प्रजातान्त्रिक) का अध्यक्ष पशुपतिशमशेर राणाले आफ्नो पार्टीका युवा नेताले पूर्वयुवराज पारसलाई भेटेकोबारे आफूलाई जानकारी नभएको बताएका छन् । आफ्ना युवा नेताहरुले पारससँग भेट्नुअघि आफूसँग कुरा नगरेको र भेटेपछि पनि केही जानकारी नदिएको उनको भनाइ छ । पार्टी समर्थित राष्ट्रिय प्रजातान्त्रिक महिला संगठन (प्रजातान्त्रिक) भक्तपुरले शनिबार गरेको तीज विशेष कार्यक्रममा सहभागी अध्यक्ष राणाले पत्रकारहरुसँग भने, हाम्रा युवा नेताहरुले पूर्वयुवराज पारससँग भेट गरेकोबारे मलाई जानकारी छैन । उहाँहरुले भेट्नुअघि सोध्नुभएको छैन र भेटेपछि पनि केही भन्नुभएको छैन । सञ्चारमाध्यममा तीन राप्रपाका युवा नेताले पूर्वयुवराज पारस शाहसँग भेटवार्ता गरेको समाचार सार्वजनिक भएको थियो । उक्त भेटमा पूर्वयुवराज पारसले तीन राप्रपाको एकताबारे चासोसमेत व्यक्त गरेको खबर बाहिर आएको छ । साथै पारससँग भएको भेटमा सहभागी राप्रपा प्रजातान्त्रिकका केन्द्रीय सदस्य एवं युवक संगठनका प्रमुख रवीन्द्रप्रताप शाह पार्टी अध्यक्ष राणासँगै शनिबारको कार्यक्रममा सँगै थिए । अध्यक्ष राणाले उक्त भेटबारे जानकारी नभएको बताइरहँदा सँगै रहेका शाह मुस्कुराइमात्र रहेका थिए । अध्यक्ष राणाले पत्रकारले भनेपछि मात्रै आफ्ना युवा नेताले पारसलाई भेटेको थाहा पाएको भन्दै ठट्टासमेत गरे । राप्रपा प्रजातान्त्रिक उदार पार्टी भएकाले व्यक्तिगत रुपमा कसले कसलाई किन भेट्यो भन्ने महत्वपूर्ण र पार्टी अनुशासनभित्रको कुरा नहुने उनको भनाइ छ । तीन राप्रपाबीच कहिले पार्टी एकता हुन्छ भन्ने सञ्चारकर्मीहरुको प्रश्नको जवाफ अध्यक्ष राणाले पार्टी एकीकरणको लागि आफूले वार्ता समिति बनाएको र उक्त समितिले पार्टीसँग विचार र भावना मिल्ने व्यक्ति र पार्टीसँग एकताको लागि संवाद गर्ने जानकारी दिए । पार्टी एकता गर्न समिति बनाएका छौं, उनले भने, उक्त समितिबाट पार्टी एकता अघि बढेको छ । उनले कहिलेसम्म पार्टी एकता हुन्छ भन्ने प्रश्नको भने स्पष्ट जवाफ दिएनन् । उनले पार्टी एकता गर्न गठित समितिको क्रियाशीलताप्रति भने अशंका व्यक्त गरे । अध्यक्ष राणाले कार्यक्रममा धेरै भक्तपुरे नेता तथा कार्यकर्ताहरु देखिए पनि चुनाव जित्न नसकेको दुखेसो पोखे । उनले पुरुषहरुलाई उछिनेर पार्टीलाई चुनाव जित्ने बनाउन महिलालाई आह्वान गरे । भक्तपुरको पार्टी पंक्तिप्रति मेरो गुनासो छ । आजकै कार्यक्रम हेर्नोस् सहभागी कति छौं, उनले भने, तर हामीले भक्तपुरमा चुनाव जित्न सकेनौं । अब पार्टीलाई चुनाव जित्ने बनाउने गरी महिला अघि आउनुपर्यो । कार्यक्रममा पार्टीका महामन्त्री राजाराम श्रेष्ठ, केन्द्रीय सदस्य एवं युवक संगठन विभाग प्रमुख रवीन्द्रप्रताप शाह, केन्द्रीय प्रशिक्षण विभाग प्रमुख सुरेन्द्र केसीलगायतले प्रजातन्त्रवादी फुटेरभन्दा जुटेर अघि बढ्नुपर्नेमा जोड दिए ।"
युवा नेतालाई बोलाएर पारसले सोधे'राप्रपा एकता कहाँ पुग्यो',"काठमाडौं : हिन्दू धर्म र राजसंस्थानिकट मानिने राप्रपा धारका दलबीचको एकताबारे पूर्वयुवराज पारस शाहले चासो व्यक्त गरेका छन् । तीन धारमा विभाजित राप्रपालाई एकताका लागि पूर्वराजा ज्ञानेन्द्र शाहले पनि दबाब दिँदै आएका छन् । राजनीतिबारे सार्वजनिक रूपमा कुनै टिप्पणी नगरेका पारसले राप्रपा धारका तीन दलका युवा नेतालाई एकै ठाउँमा बोलाएर पार्टी एकताबारे चासो व्यक्त गरेका हुन् । तपाईंहरूबीच एकता हुँदै छ भन्ने सुनेको थिएँ, त्यो कहाँ पुग्यो ? पारसको भनाइ उद्धृत गर्दै भेटमा सहभागी राप्रपाका एक नेताले अन्नपूर्णसँग भने, उहाँको चासो राप्रपाबीच एकतामा ढिलाइ हुनुभएन । छिटो एकता हुनुपर्यो भन्ने नै थियो । ती नेताका अनुसार पूर्वयुवराज शाहले पार्टी एकताले राष्ट्रवादी शक्ति बलियो हुने र हिन्दू राजसंस्था स्थापनाका लागि थप बल पुग्ने धारणा राखेका थिए । पहिलो पटक राजनीतिक दलका नेतासँग सामूहिक छलफल गरेका शाहले समय देशभर भइरहेका हत्या, हिंसा र बलात्कारका घटनाप्रति चिन्ता व्यक्त गरेका थिए । शाहले राष्ट्रवादी शक्ति विभाजित नभई एक ठाउँमा उभिँदा राजतन्त्रसहितका मुद्दाको पक्षमा जनलहर बढ्ने विश्वास व्यक्त गरेको राप्रपा प्रजातान्त्रिकका प्रवक्ता राजेन्द्र गुरुङले बताए । उहाँले पहिलो पटक युवा नेतालाई बोलाएर समसामयिक राजनीति र पार्टी एकताबारे छलफल गर्नुभयो, उनले भने, हामीले सबै शीर्ष नेता पार्टी एकताप्रति जिम्मेवार हुनुपर्ने धारणा व्यक्त गर्यौं । अर्का नेता सगुन लावतीले पूर्वयुवराज शाहसँग पहिलो पटक राजनीतिक भेटघाट भएको उल्लेख गरे । राष्ट्र, राष्ट्रियताबारे खुला छलफल भयो । सबै मिलेर यसलाई बचाउनुपर्छ भन्नेमा छलफल भयो, उनले भने । भेटघाटमा राप्रपाका तर्फबाट टंक ढकाल, जयन्त चन्द, राप्रपा प्रजातान्त्रिकबाट प्रवक्ता राजेन्द्र गुरुङ, सुरेश आचार्य, सगुन लावती, राप्रपा राष्ट्रवादीबाट केशव विष्ट, सुष्मा आचार्यलगायत नेता सहभागी थिए । पूर्वराजा ज्ञानेन्द्र शाहले पनि केही महिनाअघि तीनवटै राप्रपाका दोस्रो तहका नेतासँग सामूहिक छलफल गरी पार्टी एकतामा जोड दिएका थिए ।"
भागबन्डा विवादले समिति सभापति निर्वाचन अनिश्चित,"काठमाडौं : दलीय भागबन्डा नमिलेपछि प्रतिनिधिसभाका विषयगत समितिका सभापतिको पूर्वघोषित निर्वाचन कार्यक्रम अनिश्चितकालका लागि स्थगित भएको छ । संसद् सचिवालयले प्रतिनिधिसभाका १० वटा विषयगत समितिका सभापतिको निर्वाचन भदौ १७ गते तोकेको थियो । तर दलहरूबीच भागबन्डा नमिलेपछि सचिवालयले निर्वाचनसम्बन्धी पूर्वघोषित कार्यक्रम स्थगित गरी अनिश्चिकालका लागि सरेको छ । प्रतिनिधिसभाका सचिव गोपालनाथ योगीले शुक्रबार विज्ञप्ती प्रकाशित गरी सभामुख कृष्णबहादुर महराको निर्देशनअनुसार अर्को सूचना नभएसम्मका लागि सभापतिको निर्वाचन स्थगित भएको जनाएका छन् । १० वटा विषयगत समितिमध्ये कम्तिमा २ वटा सभापति आफूले पाउनुपर्ने प्रमुख विपक्षी कांग्रेसको अडान र लेखा समिति सभापति मात्र दिने सत्तासीन नेकपाको अड्डीका कारण दलहरूबीच सहमति जुट्न सकेको छैन । विपक्षी कांग्रेसले राष्ट्रिय सभामा १, संयुक्त सदनको एक र प्रतिनिधिसभातर्फ २ वटा समितिको सभापतिमा दाबी गर्दै आएको छ । राष्ट्रिय सभामा कांग्रेसलाई एक सभापति दिने निश्चित भए पनि प्रतिनिधिसभातर्फ भागबन्डा मिल्न नसकेको स्रोतले बतायो । सत्तासीन नेकपाले प्रतिनिधिसभातर्फ लेखा समिति सभापति दिने बताएपछि कांग्रेसले सांसद भरत शाहलाई सभापति बनाउने निर्णय गरिसकेको छ । तर अर्को एक समिति सभापति पाउनुपर्ने दाबी कांग्रेसको छ । प्रतिनिधिसभा समिति सभापतिका विषयमा औपचारिक कुराकानी हुन बाँकी छ, कांग्रेस सचेतक पुष्पा भूसालले अन्नपूर्णसँग भनिन, औपचारिक बैठकमै कसले कति लिने भन्ने टुंगो लाग्छ । सुरुमा नेकपाले प्रतिनिधिसभातर्फका ९ वटा समितिको सभापति आफैंले लिने तयारी गरेको थियो । तर मधेस केन्द्रित दलले पनि सभापतिमा दाबी गरेपछि राजपा, संघीय समाजवादी फोरम र स्वतन्त्र समूहलाई पनि एकएक जना सभापति दिने गरी तयारी भइरहेको नेकपा उच्च स्रोतले बतायो । राजपा, संघीय समाजवादी फोरम र स्वतन्त्र समूहलाई पनि एकएक जना सभापति दिने तयारी स्वतन्त्र सांसदहरूको समूहबाट विगतमा एमालेको चुनाव चिह्न लिएर चुनाव जितेका हृदयेश त्रिपाठी र वृजेश गुप्तामध्ये एक जनालाई सभापति दिने तयारी भइरहेको नेकपा स्रोतले बतायो । समिति सभापतिलाई राज्यमन्त्री सरहको वरियता र सुविधा हुने गर्छ । नेकपा स्रोतका अनुसार पार्टी अध्यक्ष पुष्पकमल दाहाल कांग्रेसलाई दुईवटा समिति सभापति दिएर सहमति खोज्नुपर्ने पक्षमा रहेपनि अर्का अध्यक्ष एवं प्रधानमन्त्री केपी ओली भने कांग्रेसलाई लेखा समिति मात्र दिने अडानमा छन् । प्रधानमन्त्री ओली विमस्टेक सम्मेलनमा व्यस्त रहनु र नेकपाले पनि आफ्नै दलका तर्फबाट सभापति बन्नेहरूको नामावली टुंग्याउन बाँकी रहेकोले पनि निर्वाचन सारिएको संसद् सचिवालयका अधिकारीहरूको भनाइ छ । नेकपाले आफ्ना तर्फबाट सभापति बनाउनेको नाम टुंगो लागेपछि समिति हेरफेर गर्नुपर्ने भनी सभामुख महरासँग कुराकानी गरेको तर महराले भदौ १७ गते चुनाव तोकेर १८ गतेसम्म प्रतिनिधिसभाको बैठक स्थगित गरेपछि सत्तापक्षलाई पनि प्राविधिक समस्या परेको नेकपा स्रोतले बतायो । सभामुखले प्रतिनिधिसभाको बैठकमा समिति सदस्यहरूको नाम हेरफेर भएको घोषणा गर्ने संसदीय अभ्यास छ । नेकपाभित्र समिति सभापतिका लागि सांसदहरूको दौडधुप सुरु भइसकेको छ । राष्ट्रियसभातर्फ तीनवटा समितिको सभापति निर्वाचित भइसकेका छन् भने कांग्रेसको भागमा परेको समितिको केही दिनभित्रै चुनाव गर्ने तयारी भइरहेको राष्ट्रियसभा सचिवालयले जनाएको छ । संयुक्त सदनअन्र्तगत संसदीय सुनुवाई विशेष समिति ज्येष्ठ सदस्यको अध्यक्षतामा बस्ने गरे पनि राज्यका निर्देशक सिद्धान्त कार्यान्वयन तथा अनुगमन समिति भने अझै गठन हुन सकेको छैन ।"
राहुल गान्धी काठमाडौंबाट मानसरोवर यात्रामा,काठमाडौं : शुक्रबार काठमाडौं आएका भारतीय कांग्रेस आईका अध्यक्ष राहुल गान्धी शनिबार तिब्बतको कैलाश मानसरोवर यात्रामा निस्किएका छन्। दुई सहयोगीका साथ इन्डिगो एयरबाट सामान्य ढंगले काठमाडौं आएका गान्धी शनिबार चाइना एयरको जहाजबाट तिब्बतको मानसरोवर यात्रामा निस्किएका हुन्। गान्धी नेपालगन्जबाट हुम्लाको हिल्सा हुँदै तिब्बतको मानसरोवर जाने पूर्व निर्धारित कार्यक्रम थियो। शुक्रबार राति गान्धी लाजिम्पाटस्थित र्याडिसन होटलमा बसेका थिए। निजी भ्रमणका लागि नेपाल आइपुगेका गान्धीले कुनै राजनीतिक भेटवार्ताको कार्यक्रम राखेका छैनन्। शुक्रबार गान्धी अन्तराष्ट्रिय विमानस्थलको अध्यागमन डेस्कमा सामान्य व्यक्तिका रूपमा आएका थिए। उनलाई चिनेपछि मात्र प्रहरीले भीआईपी कक्षतर्फ लगेका थिए। केही छिनको भीआईपी कक्षको बसाइपछि गान्धी सामान्य कार चढेर होटलतर्फ लागेका थिए।
निजामती सेवा विधेयक छलफल नहुँदै विवादित,"काठमाडौं : संघीय निजामती सेवाको प्रस्तावित विधेयक मन्त्रिपरिषद्मा छलफल नहुँदै विवादित वनेको छ। विधेयकमा व्यवस्था गरिएका प्रावधानले कर्मचारी र नागरिक दुवै पक्षको हित गर्न नसकेको सरकारका अधिकृतको आरोप छ। विधेयक ऐनको रूपमा आएपछि संघीय शासनमा प्रशासन हाँक्ने मुख्य आधार नै यही हो। त्यति महत्वपूर्ण विधेयक प्रशस्त छलफलबिनै अगाडि बढाइएकाले थुप्रै त्रुटी रहेको अधिकृतहरूको दाबी छ। संघीय मामिला तथा सामान्य प्रशासन मन्त्रालयले विधेयक गतसाता मन्त्रिपरिषद्मा पठाएको हो। मन्त्रिपरिषद्मा छलफल नहुँदै सरकारकै अधिकृतहरू विधेयकको विरुद्धमा उत्रिएका हुन्। प्रशासन सेवाका सयभन्दा बढी अधिकृतले शुक्रबार मन्त्रालय परिसरमा धर्ना दिए। धर्नापछि उनीहरूले मन्त्री लालबाबु पण्डितलाई लिखित सुझाव दिँदै निजामती सेवाको प्रमुख भूमिकामा रहेको प्रशासन सेवालाई क्षतविक्षत नपार्न आग्रह गरे। प्रशासन सेवालाई डम्पिङ साइट बनाउन खोजिएको आरोप अधिकृतले मन्त्रीसामू लगाए। प्रस्तावित विधेयकमा अन्य सेवा समूहका हजारौंलाई हचुवाको आधारमा प्रशासन सेवामा ल्याउन लागिएको दाबी उनीहरूको छ। सहसचिव र उपसचिवमा खुला प्रतिस्पर्धा हटाएर बाहिरको प्रतिभावान् जनशक्तिलाई निजामती सेवामा प्रवेश निषेध गर्न खोजेको आरोप उनीहरूको छ। सरकारको यस्तो प्रस्तावप्रति विभिन्न कलेजमा पढाउँदै र संघ, संस्थामा कार्य गर्दै आएका व्यक्तिको पनि तीब्र असन्तुष्टि छ। जनप्रशासनका प्राध्यापक केशव पाण्डेले बाहिरका प्रतिभावान जनशक्तिलाई नीति निर्माण तहमा प्रवेशको ढोका बन्द गर्न खोज्नु नाजायज भएको तर्क गरे। मन्त्रीज्यू विशेष हेक्का राख्नुहोला यसअघि आर्जन गरेको तपाईको छवि यस्ता विवादित विषयले गुम्न सक्छ, अधिकृतहरूले मन्त्रीलाई सम्झाउँदै भने। मन्त्री पण्डितले विधेयकका कतिपय कुरा पुनः छलफल गरी सच्याउन सकिने बताए। अन्य सेवा समूहका कर्मचारी प्रशासनमा आएर काम गर्ने जाँगर देखाए बाटो बन्द गर्न नहुने उनको भनाइ छ। सहसचिव र उपसचिवमा खुला हटाइएको बारेमा पनि छलफल गर्न सकिने पण्डितले बताए। तर कर्मचारीहरू कार्यालयको काम छोडेर डेलिगेशन आएकोमा भने पण्डितले आक्रोश पोखे। कर्मचारीको व्यवहार देख्दा कहिलेकाँही डण्डा हानूँ हानूँजस्तो लाग्छ। हालको निजामती सेवामा रहेका ११ सेवा समूहलाई प्रस्तावित विधेयकमा संकुचन पार्न खोजिएको उनीहरूको भनाइ छ। यसअघि रहेको नेपाल आर्थिक योजना तथा तथ्यांक सेवा, नेपाल शिक्षा सेवा र नेपाल विविध सेवाका कर्मचारीलाई स्वतः प्रशासन सेवामा ल्याउने प्रस्ताव विधेयकमा छ। कम्प्युटर अप्रेटर, टाइपिष्ट लगायतलाई पनि बिनापरीक्षा प्रशासन सेवामा ल्याउन लागिएको अधिकृतको आरोप छ। प्रधानमन्त्री कार्यालयका शाखा अधिकृत झपेन्द्र पाण्डेका अनुसार अन्य सेवा समूहका व्यक्तिलाई प्रशासनमा ल्याइए प्रशासनका अधिकृतको वृत्ति विकास कम्तिमा पनि १० वर्षसम्म रोकिन सक्छ। यस्तो प्रस्तावले प्रशासनका आमकर्मचारीको मनोबल गिर्छ जुन सरकारका लागि नै प्रत्यूत्पादक हुन्छ, प्रधानमन्त्री कार्यालयका एक सहसचिवले भने। हाल सरकारी सेवामा नेपाल प्रशासन सेवाका ३३ हजार ६ सय ४८ कर्मचारी छन्। जुन कूल कर्मचारीको ३८३४ प्रतिशत हो। निजामती कर्मचारीको आधिकारिक ट्रेड युनियनका अध्यक्ष पुण्यप्रसाद ढकालले अन्य सेवाका कर्मचारीलाई प्रशासन सेवामा ल्याउने तथा सहसचिव र उपसचिवमा खुला प्रतिस्पर्धा रोक्ने सरकारको प्रस्ताव गलत र त्रुटिपूर्ण रहेको बताए। कर्मचारीले उल्टो बुझे : लालबाबु पण्डित सरकारकै सयौं अधिकृत विधेयकको विरोधमा उत्रिए नि ? विरोधमा उत्रनुको अर्थ छैन। अझै छलफल गरी समाधान खोज्न सकिन्छ। अधिकृतहरूले बढी दिमाग घुमाएर उल्टो बुझेकाले समस्या आएको हो। कार्यालय समयमा विरोध गर्ने वा डेलिगेशन गर्ने अधिकार कर्मचारीलाई छैन। सहसचिव र उपसचिवमा खुला प्रतिस्पर्धा रोक्न नै खोज्नु भएको हो ? कर्मचारीले काम नै ठगेर पढ्ने काममात्रै गरिरहे। त्यसैले खुला हटाउन लागेका हौं। अहिलेको व्यवस्थाले काम नगरेर विकल्प खोज्न लागिएको हो। यसले गर्दा बाहिरका प्रतिभावान् जनशक्तिको पनि ढोका बन्द हुने भयो नी ? उपसचिव र सहसचिवमा ढोका किन राख्नु पर्यो ? सरकारी सेवामा आउने भए अधिकृतबाटै आए भइहाल्छ नि। अन्य सेवाकालाई प्रशासन सेवामा ल्याएर प्रशासनलाई डम्पिङ बनाउन लाग्नुभएको हो ? त्यस्तो होइन। यस विषयमा अझै छलफल गर्ने भनेको छु। प्रशासनलाई डम्पिङ बनाउने भन्ने कुरा नै असत्य हो। प्रशासनका सहसचिव, उपसचिव, अधिकृत सबै विरोधमा उत्रिए भने कसरी काम गर्नुहुन्छ ? त्यस्तो अवस्था आउँछजस्तो लाग्दैन। आवश्यक छलफल गरी समयमा नै निकासा खोजिन्छ।"
भक्तपुरमा एकै दिन दुई राप्रपाका फरकफरक कार्यक्रम,"भक्तपुर : राष्ट्रिय प्रजातन्त्र पार्टीका अध्यक्ष कमल थापाले नेपाललाई हिन्दू राष्ट्र बनाउन पार्टीले अभियान चलाउने बताएका छन्। पार्टी समर्थित राष्ट्रिय प्रजातान्त्रिक महिला संगठन भक्तपुरले शनिबार गरेको जिल्लास्तरीय महिला भेलालाई सम्बोधन गर्दै अध्यक्ष थापाले हिन्दू राष्ट्र र राजसंस्थासम्बन्धी एजेन्डा कमजोर बन्दै गएकाले पार्टीले देशव्यापी अभियान चलाउने बताएका हुन्। उनले नेपाललाई हिन्दू राष्ट्र घोषणा गर्नेबारे जनमतसंग्रह गर्नुपर्नेसमेत दोहोर्याए। जनताले बुझ्न नसक्दा नेपाल धर्मनिरपेक्ष भएको उनको भनाइ थियो। ९५ प्रतिशतभन्दा बढी नेपाली हिन्दु धर्मको पक्षमा छन् तर जनताले बुझ्न नसक्दा समस्या भयो, अध्यक्ष थापाले भने, जनतालाई हामीले पनि बुझाउन सकेनौं। त्यसैले गएका चुनावमा हिन्दू राष्ट्र र राजसंस्था बोक्ने हामीले नराम्रोसँग पराजय भोग्नुपर्यो। उनले संघीय संसदमा राप्रपाका एकजनामात्रै सांसद भएकाले पनि हिन्दु राष्ट्र र राजसंस्थाको पक्षमा आवाज ठूलो हुन नसकेको जानकारी दिए। तैपनि नेपाललाई हिन्दू राष्ट्र बनाउनैपर्छ, उनले भने। कार्यकर्तालाई भ्याईनभ्याई शनिबार एकैदिन भक्तपुरमा राप्रपाका दुई घटकका महिला संगठनले करिब एकै समय कार्यक्रम गरेका थिए। राप्रपा (प्रजातान्त्रिक) का अध्यक्ष पशुपति शमशेर राणा आउने भएपछि राप्रपाका अध्यक्ष कमल थापा पनि ढिलो गरी भक्तपुर पुगेका थिए। प्रजातान्त्रिकका अध्यक्ष राणाले पार्टी एकता हुनुपर्ने बताए पनि राप्रपाका अध्यक्ष थापाले पार्टी एकताबारे केही शब्द पनि बोलेनन्। करिब एकै समयमा दुवै अध्यक्षको सम्बोधन भएपछि पार्टी एकताको पक्षमा रहेका स्थानीय नेता तथा कार्यकर्ताहरुलाई भने दुइटै कार्यक्रम भ्याउन भ्याई नभ्याई भएको थियो। धन्न दुइटै कार्यक्रम मध्यपुर थिमी नपाभित्र गरिएको थियो। करिब एक किलोमिटरको दूरीमा कार्यक्रम भएकाले प्रजातान्त्रिकको कार्यक्रम सकाएर राप्रपाको कार्यक्रम भ्याउन केही सहज भएको थियो। प्रजातान्त्रिकले मध्यपुर थिमी नपा ७ स्थित न्यू एभरेस्ट पार्टी प्यालेसमा र राप्रपाले वडा नम्बर ९ स्थित निकोसेरा पार्टी प्यालेसमा कार्यक्रम गरेका थिए। प्रजातान्त्रिकका अध्यक्ष राणाको सम्बोधन पहिले सकिएकाले त्यहाँबाट राप्रपाको कार्यक्रममा पुग्नेले अर्का अध्यक्ष थापाको सम्बोधनसमेत सुन्न भ्याएका थिए। कार्यक्रममा दौडधुप गरेका जिल्लास्तरीय नेता कार्यकर्ताहरुको मनोदशा हेर्दा उनीहरु पार्टी एकताको पक्षमा छन् तर केन्द्रमा कुरा नमिल्दा आफूहरुमात्रै तातिएर केही नहुने राप्रपाका जिल्ला नेताहरु बताउँछन्। जिल्लामा पार्टी एकता गर्न हामीलाई समस्या छैन, राप्रपाका एक जिल्ला नेता भन्छन्, तर माथि केन्द्रीय नेताहरु मिल्दैनन्। उनीहरु नमिलेसम्म हामी विभाजित नै भएर रहनुपर्ने भयो। कार्यक्रममा सहभागी केही नेता कार्यकर्ताहरुले पनि प्रकाशचन्द्र लोहनी नेतृत्वको राप्रपा (राष्ट्रवादी) को पनि कार्यक्रम बाँकी छ कि भनी प्रश्न गरेका थिए।"
करवृद्धिविरुद्ध कांग्रेसको आन्दोलन,"धरान : करवृद्धिको निर्णय सुनसरीको धरान उपमहानगरपालिकाले फिर्ता नलिएपछि कांग्रेस आक्रोशित भएको छ। करवृद्धिको विरोधमा तय गरिएको आन्दोलनको स्वरूप अब परिवर्तन गरिने कांग्रेसले जनाएको छ। कांग्रेस धरानले शुक्रबार पत्रकार सम्मेलन गरी विरोध कार्यक्रमलाई नयाँ ढंगले अघि बढाउने तयारी गरिएको जानकारी दिएको हो। वृद्धि गरिएको कर फिर्ता लिन कांग्रेसले १० दिनको अल्टिमेटम दिएको थियो। यो अवधिमा कर फिर्ता लिन उपमहानगरपालिका तयार नभएकाले आन्दोलन कडा बनाई जनप्रतिनिधिलाई घुँडा टेकाई छाड्ने कांग्रेस धरानका सभापति तिलक राईले बताए। उपमहानगरपालिकाकी कार्यवाहक मेयर मञ्जु भण्डारीले कर नबढाइएको सार्वजनिक अभिव्यक्ति दिँदै हिँडेको आरोप सभापति राईले लगाए। कार्यवाहक मेयर नै उपमहानगरपालिकाले करवृद्धि गरेको छैन भन्दै हिँड्नु आश्चर्यजनक भएको छ, उनले भने, यो हामीलाई सह्य छैन। कर फिर्ता नगरे उपमहानगरपालिका घेराउ गर्ने, २० वटै वडाबाट जनता उतार्नेलगायत कार्यक्रम कांग्रेसले सार्वजनिक गरेको छ। उपमहानगरपालिकाले भीरपाखाको पनि मूल्यांकन बढाएर करवृद्धि गरेको जनाइएको छ। धरानसँग गाँभिएका साबिकका पाँचकन्या र विष्णुपादुका गाविसमा भीरपाखाको पनि कर बढाइएको हो। यी ठाउँका पहाडी क्षेत्रका अनुत्पादक पाखो बारीको मूल्यांकन बढाएर करवृद्धि गरेपछि नगरवासीले फिर्ता लिन माग गरेका छन्। यी क्षेत्रमा प्रतिकट्ठा पाँच रुपैयाँका दरले कर तोकिएको विष्णुपादुकाका मदम लिम्बूले जानकारी दिए। अनुत्पादक क्षेत्रका किसानले बाख्रा पालेर जीविकोपार्जन गर्दै आएका छन्, उनले भने, पाखो बारीमा किन कर लगाउनु होला ? उपमहानगरले जन्मदर्ता, मृत्युदर्ता, विवाहदर्ता, घरजग्गा शुल्क, घरबहाली कर, एकीकृत सम्पत्ति कर, व्यावसायिक कर, सवारी दर्ता करमा भारी वृद्धि गरेको छ। पूर्वमेयर कुमारबहादुर कार्कीले उपमहानगरले वृद्धि गरेको कर अवैज्ञानिक भएको तर्क गरे। धरानका प्रमुख प्रशासकीय अधिकृत सुमन घिमिरेले करको पुनरवलोकन गर्न कार्यपालिका बैठक बोलाइएको जानकारी दिए। पहाडी क्षेत्रका अनुत्पादक क्षेत्रमा पनि करवृद्धि भएको गुनासो बढेकाले त्यसलाई पुनर्विचार गर्न लागिएको उनको भनाइ छ। कांग्रेस जिल्ला सदस्य पदम लिम्बूले बढेको करले जनताको ढाड सेकिएको बताए।"
प्रधानमन्त्री ओली र श्रीलंकाका राष्ट्रपति सिरिसेनाबीच शिष्टाचार भेट,काठमाडौं : प्रधानमन्त्री केपी शर्मा ओली र श्रीलंकाका राष्ट्रपति मैत्रीपाला सिरिसेनाबीच शिष्टाचार भेट भएको छ। शनिबार साँझ प्रधानमन्त्री ओली र राष्ट्रपति शिरिसेनाबीच प्रधानमन्त्रीको सरकारी निवास बालुवाटारमा शिष्टाचार भेट भएको हो। भेटमा दुई मलुकबीचको आपसी हितमा कुराकानी भएको प्रधानमन्त्री ओलीले ट्विटरमार्फत् जानकारी गराएका छन्। बहुक्षेत्रीय प्राविधिक तथा आर्थिक सहयोगका लागि बङ्गालको खाडीको प्रयास (विम्स्टेक)को चौथो सम्मेलनमा सहभागी श्रीलकंन राष्ट्रपति मैत्रीपाल नेपाल आएका हुन् । शनिबार नै मैत्रीपालले लुम्बिनीको भ्रमण गरेका थिए । उनी आइतबार स्वदेश फर्किदैछन् ।
गरिबी हटाउने वाचा,"काठमाडौं : बिम्स्टेक शिखर सम्मेलनले यस क्षेत्रको गरिबी र पछौटेपन अन्त्य गर्ने संकल्प गरेको छ। आपसमा अर्थपूर्ण र सम्मानजनक सहकार्य गर्ने वाचासहित सम्मेलनले १८ बुदे घोषणापत्र जारी गरेको हो। बिहीबार राजधानीमा आरम्भ भएको बिम्स्टेक शिखर सम्मेलनले अबको युग एसियाको भन्दै आपसमा सम्मानपूर्वक सहकार्यमा जोड दियो। शुक्रबारको समापनमा सदस्य मुलुकहरूले आउँदो १२ वर्षमा यस क्षेत्रको गरिबी पूर्णतः अन्त्य गर्ने वाचा गरे। गरिबी अन्त्यको यस्तो वाचा बिम्स्टेकका सदस्य मुलुकले दक्षिण एसियाली क्षेत्रीय सहयोग संगठन (सार्क)मार्फत तीन दशकअघि नै गरेका थिए। बहुक्षेत्रीय प्राविधिक तथा आर्थिक सहयोगका लागि बंगालको खाडी राष्ट्रको प्रयास (बिम्स्टेक) को चांैथो सम्मेलन समापन गर्दै प्रधानमन्त्री केपी ओलीले श्रीलंकाका राष्ट्रपति मैत्रिपाला सिरिसेनालाई अध्यक्षता हस्तान्तरण गरे। श्रीलंकाले आगामी शिखर सम्मेलन आयोजना गर्नेछ। सार्कमा शिखर सम्मेलन जुन मुलुकमा हुन्छ, सोही मुलुक अध्यक्ष हुन्छ भने यहा शिखर सम्मेलन गर्ने मुलुकले आउँदो सम्मेलन गर्ने मुलुकलाई अध्यक्षता हस्तान्तरण गर्ने चलन छ। सन् २०१४ मा म्यानमारमा सम्पन्न तेस्रो शिखर सम्मेलनपछि नेपालले अध्यक्षता गरिरहेको थियो। अध्यक्षता हस्तान्तरण गर्दै प्रधानमन्त्री ओलीले काठमाडौं सम्मेलनले बिम्स्टेकलाई नयाँ उर्जा थप्नुको साथै थप चलायमान र नतिजा दिने संगठनतर्फ उन्मुख बनाउन इटा थप्ने काम गरेको बताए। समापन समारोहमा निवर्तमान अध्यक्ष ओलीले भने, अहिलेसम्म गरेका र आज जारी घोषणापत्र कार्यान्वयनमा गए क्षेत्रीय साझेदारीको लाभ जनता समक्ष पुग्नेमा आशंका छैन, उनले भने, यस क्षेत्रको समस्या भनेकै प्रतिबद्धतालाई काममा बदल्नु हो। यो चुनौती अझै छ। बिम्स्टेकको भविष्य आगामी नतिजामा भर पर्छ। २१औं शताब्दीलाई साझा प्रयासको शताब्दी भन्दै सामूहिक प्रयासबाट मात्र सदस्य मुलुकहरू सफल हुन सक्ने प्रधानमन्त्री ओलीले बताए। प्रधानमन्त्रीले सम्मेलनबाट पारित मुख्य १८ र समीक्षात्मक ३० बुँदे घोषणापत्रको प्रभावकारी कार्यान्वयनमा सबै सदस्यको उत्तिकै सक्रिय सहयोग, साथ, समर्थन प्राप्तिका साथै बराबर जिम्मेवारीबोध हुनेमा विश्वास व्यक्त गरे। १८ बुँदे भनिएको (१८ मुख्य बुदाअन्तर्गत विषयगत समीक्षाका ३० बुदा) काठमाडौं घोषणापत्र जारी भएको छ। यसलाई परराष्ट्र अधिकारीहरूले ४८ बुँदे घोषणाका रूपमा पनि व्याख्या गरेका छन्। (बिम्स्टेक)सम्मेलन समापन समारोहमा श्रीलंकाका राष्ट्रपति मैत्रीपाल सिरिसेनालाई अध्यक्षता हस्तान्तरण गर्दै नेपालका प्रधानमन्त्री केपी ओली। तस्बिर : दीपेन श्रेष्ठ यसपटक मुख्य बुँदाअन्तर्गत विभिन्न विषय र क्षेत्रगत व्याख्या गर्दै सहकार्यमा जोड दिइएको प्रधानमन्त्रीले उल्लेख गरे। सम्मेलन सफलताका लागि विविध तयारी गरेका बिम्स्टेक महासचिव शाहिदुल इस्लामप्रति खुसी व्यक्त गर्दै उनले पेश गरेको प्रतिवेदनलाई राष्ट्र एवं सरकार प्रमुखहरूले स्वीकार गरिसकेको सुनाए। मन्त्रीस्तरीय बैठकबाट पारित भएर इस्लामले तयार गरेको प्रतिवेदन शिखर सम्मेलनमा पेश भएको थियो। प्रधानमन्त्री ओलीले नेपालले सार्क र बिम्स्टेकजस्ता क्षेत्रीय संगठनका शिखर सम्मेलन सफलतापूर्वक आयोजना गरेर अन्तर्राष्ट्रिय समुदायमा आफ्नो कूटनीतिक साख र क्षमता प्रदर्शन गरेकोमा गर्व गरे। नेपालले अध्यक्षता ग्रहणपछिका साढे चार वर्षमा सबै सदस्यबाट उत्तिकै साथ र सहयोग पाएकोले शिखर सम्मेलन सफल भएकोमा उनले सबैप्रति आभार व्यक्त गरे। नया अध्यक्ष श्रीलंकाका राष्ट्रपति मैत्रीपाला सिरिसेनाले भएका प्रतिबद्धता कार्यावन्यनमा आफ्नो पक्षबाट पूर्ण प्रयास हुने र त्यसका लागि सबैको उत्तिकै जोश र जागर अहिलेको जस्तै रहनुपर्ने बताए। उनले आफ्नो मुलुक सार्क र बिम्स्टेक दुवैप्रति उत्तिकै सक्रिय रहेर दुवै संगठनको सबलताका लागि लागिपर्ने बताए। सम्मेलनको अन्त्यमा समेत सहभागी सातै मुलुकका राष्ट्र तथा सरकार प्रमुखले एक अर्कामा जोडिएर (कनेक्टिभिटी) मात्र सफलतामा पुग्न सकिने विचार व्यक्त गरे। बिम्स्टेक मुलुकहरू स्थल, जल र हवाइमार्गले कुनेै न कुनै रूपमा जोडिनुपर्ने उनीहरूले बताए। विद्युत् प्रसारण लाइनमार्फत जोड्ने विषयमा भएको सहमतिले यो संगठनलाई एक कदम अघि बढाएको पनि चर्चा गरे। नेपालको भूमिमा बिम्स्टेक सम्मेलन गरेर नेपालले क्षेत्रीय संगठनप्रतिको आफ्नो दृढता पुनः स्थापित गरेको भारतीय प्रधानमन्त्री नरेन्द्र मोदीले बताए। आफू करिब चार वर्षअघि सार्क शिखर सम्मेलनमा आएको र अहिले नेपालले नै बिम्स्टेक गर्दा आफू सहभागी हुन पाउदा नेपालले आफ्नो स्थायित्वतर्फको यात्रा तय गरेकोमा खुशी लागेको उनले जिकिर गरे। मोदीले यो धारणा भारतीय सहयोगमा पशुपति क्षेत्रमा निर्माण भएको धर्मशालामा आफ्नो धारणा राख्ने क्रममा पनि व्यक्त गरेका थिए। बिम्स्टेक सदस्य मुलुकहरू सन् २०३० सम्म यस क्षेत्रमा थाती रहेको २० प्रतिशतभन्दा बढी गरिबीको पनि अन्त्य गर्ने विषयमा सहमत भएको बताइएको छ। संयुक्त राष्ट्र संघको दीर्घकालीन विकास लक्ष्यअनुरूप नै उनीहरूले यो सहमति गरेका हुन्। बिम्स्टेक सदस्यबीच भएको मुख्य सहमतिमा आतंकवाद र यससँग सम्बन्धित सबै प्रकारका कार्यसग लड्नका लागि सामूहिक पहलको विषय पनि अर्थपूर्ण रहेको भन्दै यसमा सहकार्यका लागि सबैले जोड दिए। आतंकवादविरुद्ध लड्ने, विकासको आधार मानिएको कृषिमा आधुनिकिकरण गर्ने र यसको नया प्रविधि सहकार्य पनि घोषणामा छ। बिम्स्टेक भिसाको सहजीकरण, जलवायु परिवर्तनले पार्ने असरलाई न्यूनीकरण, व्यापार र लगानी बढाउने विषय पनि घोषणापत्रमा समेटिएको छ। यातायात सञ्जाल विस्तारसम्बन्धी गुरुयोजना शीघ्र अनुमोदन गर्दै बिम्स्टेक सम्मेलनले कार्यदलमार्फत कार्यान्वयनका रूपरेखा निर्धारण गर्ने सहमति गरेको छ। सबै सदस्य मुलुकमा मोबाइल सेवामा पहुच, व्यापार र लगानीमा उत्साहका लागि स्वतन्त्र व्यापार क्षेत्रसम्बन्धी सम्झौता जतिसक्दो छिटो सम्पन्न गर्ने उल्लेख छ। भन्सार सहयोगसम्बन्धी सम्झौताका निम्ति हालसम्म भएका प्रगतिमा अध्ययन गर्दै बिम्स्टेक आर्थिक मञ्चमार्फत अघि बढ्ने भनिएको छ। बिम्स्टेक प्रवेशाज्ञा (भिसा)सम्बन्धी विषय निरूपण गर्न विज्ञ समूह खटाउदै त्यसको निक्र्यौल निकाल्ने बताइएको छ। आपसी कानूनी सहायताअन्तर्गत सूचना आदानप्रदानसम्बन्धी सम्झौता अनुमोदन, अन्तर्राष्ट्रिय आतंकवाद, सीमापार संगठित अपराध र लागुऔषधको अवैध ओसारपसारसम्बन्धी बिम्स्टेक अभिसन्धिमा अनुमोदन भइसकेकाले यसलाई औपचारिक रूपमा अघि बढाउने सहमति पनि भएको छ। सुरक्षा निकायबीच गोप्य सूचना आदानप्रदान र विपत व्यवस्थापनमा सम्पर्क सञ्जाल र सहकार्यमा पनि निर्णय लिएको छ। सम्झौता एउटा मात्रै बिम्स्टेक सदस्य मुलुकबीच विद्युत् प्रसारणलाइन सञ्जाल बनाउने समझदारीपत्र हस्ताक्षर भएको छ। चौथो बिम्स्टेक सम्मेलनमा भएको यो एक मात्र सम्झौता हो। अन्य विषयमा काम थालिने र कार्यावन्यनमा ल्याउने सहमति जुटेको छ। बुधबार बसेको पराराष्ट्र मन्त्रीस्तरीय बैठकले प्रसारणलाइन सम्झौता सम्बन्धी अनुमोदन गरेपछि बिम्स्टेक शिखर सम्मेलनमा पेश भएको थियो। उक्त समझदारीले सदस्य मुलुकहरूबीच विद्युत् आदानप्रदानका लागि अन्तरदेशीय प्रसारण सञ्जालको बाटो खुलाउने छ। बिम्स्टेकमा साझा व्यापार क्षेत्रको फ्रेमवर्क सम्झौता भएको १४ वर्ष भइसक्दा पनि यो कार्यावन्यनमा नआएकोले अहिले नै उत्साहित हुने अवस्था भने छैन। त्यसपछिका दुई सम्मेलन उक्त सम्झौताको वरिपरि नै घुमे। अहिलेको शिखर सम्मेलनमा पनि २० पटकसम्म स्वतन्त्र व्यापार क्षेत्रबारे छलफल भएको उल्लेख छ। यसमा थप अध्ययन नै गर्ने भनिएको छ। ग्रिड कनेक्टिभिटी समझदारीपत्रमा बिम्स्टेक मुलुकका परराष्ट्रमन्त्रीहरूले हस्ताक्षर गरेका छन्। यो समझदारी कार्यान्यवनमा आए सदस्य मुलुकका ग्रिडहरू एक आपसमा जोडिने छ। यसअघि सार्क राष्ट्रहरूबीच पनि यस्तो समझदारी भएको थियो। बिम्स्टेक तहमा भएको यो समझदारी साँच्चै कार्यावन्यनमा आए नेपालले म्यान्मार हुदै थाइल्यान्डसम्म पनि विद्युत् बिक्री गर्न सक्छ। नेपालले विद्युत् खरिदबिक्रीबारे भारत र बंगलादेशसग मात्रै समझदारी गरेको छ। उक्त ग्रिड कनेक्टिभिटी कार्यावन्यनमा आए नेपाल र भुटानलाई बिक्रीका लागि फाइदा हुनेछ भने ऊर्जा संकट भोगिरहेका मुलुकलाई पनि लाभ नै हुनेछ। समझदारी कार्यान्वयनका लागि बिम्स्टेक तहमै विभिन्न संयन्त्रहरू बनाउँदै संयुक्त संयन्त्रमार्फत नियमित सम्वाद आवश्यक पर्ने परराष्ट्र अधिकारीले बताए। अन्यथा यसले मूर्तरूप पाउन सहज नभएको पनि उनले उल्लेख गरे। वर्षा याममा बढी हुने विद्युत् बिक्री गर्न नेपालले प्रस्ताव गरेको इनर्जी बैकिङमा भारत अझै सहमत भएको छैन। यस्तो अवस्थामा ग्रिड कनेक्टिभिटी सहज कार्यान्वयनमा आउने आशंका उत्तिकै छ। यसबाहेक अन्य विषयमा पनि सहकार्य अध्ययन गर्ने, समिति बनाउने र कार्यावन्यनमा जाने बताइएको छ। बिम्स्टेक कोष तयार गर्ने, सचिवालय पुनर्संरचना गर्नेदेखि गरिबी निवारणको लागि सहकार्य गर्नेसम्मका विषय घोषणापत्रमा उल्लेख छ। घोषणापत्रमा विषयगत समीक्षा पनि समेटिएको छ, जसमा गरिबी निवारणसहित यातायात र सूचना सहकार्य रहेको छ। व्यापार र लगानी, आतंकवाद र अन्तरदेशीय अपराधविरुद्ध सहकार्य, वातावरण र भूक्षयसम्बन्धी व्यवस्थापन, उर्जा, जलवायु परिवर्तन, प्रविधि, कृषि, मत्स्यपालन, जनस्वास्थ्य जनस्तरको सम्बन्ध, सांस्कृतिक सहकार्य, पर्यटन, माउन्टेन इकोनोमी र ब्ल्यु इकोनोमीजस्ता विषयमा सहकार्य गर्दै अघि बढ्ने बुँदा घोषणापत्रमा छन्। सबै विषयमा काम गर्न र दायरा फराकिलो पार्न केही केन्द्र खोल्ने विषय पनि घोषणामा छ। सम्मेलनले स्थिर बंगालको खाडी, शान्ति र समृद्धितिर भन्ने मूलमन्त्र तय गरेको थियो।"
अभियोजन अधिकार माग गर्दै सकियो मुख्य न्यायाधिवक्ताको सम्मेलन,"पोखरा : सबै ७ वटै प्रदेशका मुख्य न्यायाधिवक्ताले मुद्दा दायरको अधिकार माग गरेका छन्। प्रदेशको शान्ति सुरक्षा एवं अभियोजनसम्बन्धी अधिकार महत्वपूर्ण हुने भएकाले ती अधिकार प्रदेशमा दिनुपर्ने उनीहरुको माग छ। महान्यायाधिवक्ता कार्यालय मातहत रहने व्यवस्था भए पनि मुख्य न्यायाधिवक्तालाई अभियोजन अर्थात मुद्दा दायरको अधिकार छैन। महान्याधिवक्ताले सर्वोच्च अदालत र न्यायपरिषदसँग समन्वय गरी काम गर्न पाएजस्तै प्रदेशस्तरमा समेत मुख्य न्यायाधिवक्तालाई अधिकार प्रत्यायोजन गरिनुपर्ने उनीहरुको माग हो। पोखरामा शुक्र र शनिबार चलेको सम्मेलनपछि ११ बुँदे पोखरा घोषणापत्र जारी गर्दै उनीहरुले प्रदेश सरकारको सहज र प्रभावकारी कार्य सञ्चालन गर्न प्रहरी, लोकसेवा, लगायत विषयमा यथाशीघ्र कानुन निर्माणका लागि संघीय सरकारको ध्यानाकर्षण गरेका छन्। सम्मेलनमा मुख्य न्यायाधिवक्ताहरु प्रदेश १ का चूडामणि आचार्य, २ का दीपेन्द्र झा, ३ का सूर्यचन्द्र न्यौपाने, गण्डकीका राजेन्द्र घिमिरे, ५ का ठाकुर डिसी, कर्णालीका विद्याभूषण मानन्धर र ७ का कुलानन्द उपाध्याय सहभागी थिए। उनीहरुले संयुक्त हस्ताक्षरमा १० बुँदे पोखरा घोषणापत्र जारी गरेका हुन्। चाँडै आवश्यक कानुन बनाएर प्रदेश सरकारको काम सजिलो बनाइदिन पनि उनीहरुले संघ सरकारसँग माग गरेका छन्। प्रहरी, लोकसेवा, न्यायसेवा सम्बन्धी कानुन बनाउन संघीय कानुनीको प्रतीक्षा भइरहेका बेला उनीहरुले त्यस्तो माग गरेका हुन्। मुख्य न्यायाधिवक्ताको काम, कर्तव्य र व्यवहार पूर्ण रुपमा स्वतन्त्र रहेको भन्दै उनीहरुले दरबन्दी अनुसार कर्मचारी उपलब्ध हुन नसकेको दुखेसो गरेका छन्। प्रदेश सरकारका संरचना र अवयवहरुको प्रभावकारी सञ्चालन हाम्रो संघीयताको आत्माको रुपमा छ, घोषणामा भनिएको छ, संघीयताको सफलता प्रदेशमा निर्भर छ। नयाँ संविधान, नयाँ मुलुकी देवानी र फौजदारी संहिताका व्यवस्थालाई आम नागरिकमाझ पुर्याउन सबै प्रदेशमा सचेतना कार्यक्रम सञ्चालन गर्ने उनीहरुकोघोषणामा छ। संविधानको कार्यान्वयन, प्रणालीको समुचित व्यवस्थापन, तथा संविधान र कानुन सम्बन्धमा सम्बद्ध सरकारलाई समुचित राय, सल्लाह दिने कार्यमा हामी प्रतिबद्ध छौं, मुख्य न्यायाधिवक्ताहरुले भनेका छन्। सम्मेलन आयोजक गण्डकी प्रदेशका मुख्य न्यायाधीवक्ता राजेन्द्र घिमिरेले संविधानले अनुभव आदानप्रदान मात्र नभएर आफूले झेल्नुपरेका समस्याबारे पनि छलफल भएको जानकारी दिए।"
सरकार म्याराथन धावक हो : भट्टरार्इ,"ताप्लेजुङ : प्रतिनिधिसभा सदस्य तथा नेपाल कम्युनिस्ट पार्टीका नेता योगेश भट्टराईले सरकारलाई म्याराथन धावकको संज्ञा दिएका छन्। सरकारका ६ महिने कार्यकालप्रति टिप्पणी गर्दै उनले यस्तो बताएका हुन्। यो सरकार सय मिटर दौडको धावक होइन, शनिबार प्रेस संगठन नेपालले ताप्लेजुङमा गरेको पत्रकार सम्मेलनमा भट्टराईले भने, सय मिटरको धावकले सुरुदेखिनै बल लगाउँछ, हामी म्याराथन धावक हौं, एकनासले दौडन्छौं। चार महिना, नौ महिनामा परिवर्तन हुने सरकारको जस्तो कार्यशैली स्थायी सरकारको नहुने उनको भनाइ छ। अहिले सरकारप्रति धेरै प्रश्नहरु उठेका छन्, भट्टराईले भने,पहिलो छ महिनामा सरकारले पाँच वर्षको लागि आधार तयार गरेको छ, अब देखिने खालका नतिजा आउन थाल्छन्। सरकारले छोटो समयमा २ सय ५० वर्षअघिदेखि बिग्रिएको परराष्ट्र सम्बन्ध सुदृढ भएको र छिमेकी मुलुक नेपालमा लगानी गर्न उत्साहित बनेको भट्टराईले दाबी गरे। फरक प्रसङ््गमा उनले भ्रष्ट व्यक्ति नेकपाको सदस्य हुन नसक्ने बताएका छन्। भ्रष्टचार गर्ने मान्छे हाम्रो पार्टीको सदस्य हुन सक्दैन, उनले भने, पार्टीका केही नेता भ्रष्टाचार मुद्यामा दोषी ठहर भए उसको सदस्यता खारेज गरिन्छ। सुन तस्करी प्रकरणमा नेकपाकै नेतासमेत मुछिने देखिएपछि अनुसन्धानमा रोकिएको हो ? भन्ने सञ्चारकर्मीको प्रश्नमा उनले यस्तो बताएका हुन्। ताप्लेजुङबाट निर्वाचित सांसद भट्टराईले जिल्लाका ठूला विकासका योजना केन्द्र सरकारले नै सञ्चालन गर्ने आश्वासन दिए। तमोर करिडोर, उत्तरदक्षिण ओलाङचुङगोला लोकमार्ग आयोजना, मदन भण्डारी राजमार्ग, लिम्बूनी पुलदेखि कञ्चनजंघा आधार शिविर पुग्ने काबेली करिडोर जस्ता योजनालाई प्राथमिकताका साथ सञ्चालन गर्ने, पाथीभरा जाने सडकमा लगानीका लागि भारतको एक्जिभ बैंकसँग कुरा भइरहेको जानकारी गराए।"

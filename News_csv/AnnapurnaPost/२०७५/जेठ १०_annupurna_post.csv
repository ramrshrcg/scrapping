शीर्षक,विवरण
समावेशीकरणको उपहास,"दुई ठूला कम्युनिस्ट पार्टी एकीकरणपछि बनेको नेपाल कम्युनिस्ट पार्टीको केन्द्रीय समिति समावेशी देखिएन। ४४१ सदस्यीय केन्द्रीय समितिमा जम्मा ७३ जना महिला, ८८ जना जनजाति, २३ जना दलित र ६७ जना मधेसी, थारू र मुस्लिम छन्। त्यो भनेको क्रमशः १६५५, १९९५, ४८९ र १५ प्रतिशत हो। नेकपाको केन्द्रीय समितिको यो संरचनाले जनसंख्याका आधारमा समानुपातिक प्रतिनिधित्व गराउने संविधानको मर्मको उपहास गरेको छ। समानुपातिक प्रतिनिधित्व गराउने सन्दर्भमा राजनीतिक दलहरू उदासीन देखिएको यो पहिलोपटक होइन। लगभग धेरैजसो ठूला पार्टीमा समानुपातिक उपस्थिति कमजोर पाइन्छ। पछिल्लोपटक भएको संघीय र प्रादेशिक व्यवस्थापिकाको निर्वाचनमा दलहरूले दिएको उम्मेदवारी नै समावेशी मान्यताको ठाडो उल्लंघन थियो। दलहरूले गठबन्धनको आवरणमा महिला उम्मेदवारीको ठाडो उल्लंघन गरेका थिए। फलस्वरूप समानुपातिकतर्पबाट संसद्लाई समावेशी गराउनुपर्ने अवस्था आयो। दलहरूको यस्तो व्यवहारले नेपालले थालेको समावेशीकरणको अभ्यासको दिगोपना र प्रभावकारितामाथि नै प्रश्नचिह्न उठ्छ। समावेशीकरण निगाह होइन, अधिकार हो। तर दलको नेतृत्वले गरेको व्यवहारले उनीहरू समावेशीकरणलाई निगाहका रूपमा हेर्छन् भन्ने पुष्टि हुन्छ। जबकि समावेशीकरणको अवधारणा नै लामो आन्दोलनले स्थापित गरेको हो। समावेशीकरण वर्तमान सामाजिकआर्थिक संरचनामा भएका त्रुटिहरू सच्याउने प्रयत्न हो। लामो समयदेखि सामाजिक संरचनाका कारण महिला, जनजाति, दलित र सीमान्तकृत समुदाय निर्णायक तहमा पुग्न पाएनन्। निर्णायक तहमा उनीहरू नभएकैले राज्यतहबाट बन्ने नीति र ल्याइने कार्यक्रम ती जाति, लिंग र समुदायलाई हितकारी हुन सकेनन्। लामो समयदेखि निर्णायक तहबाट विमुख गराइएको लिंग, जाति र समुदायलाई राज्यको मूलधारमा ल्याउनका लागि समावेशीकरणको अवधारणा आत्मसात गरिएको हो। समावेशीकरणका प्रमुख दुई आयाम छन् : समानुपातिक प्रतिनिधित्व र सशक्तीकरण। समानुपातिक प्रतिनिधित्व तुरुन्तै देखिने प्रक्रिया हो भने सशक्तीकरण दीर्घकालीन प्रक्रिया। समानुपातिक प्रतिनिधित्वको अर्थ हो निर्णायक तहमा सहभागी गराइनु, निर्णय प्रक्रियामा सहभागी गराइनु, राय र विचारको कदर गरिनु, प्रस्ताव र तर्कहरूलाई आत्मसात गरिनु। विडम्बना, पछिल्लो एक दशकको अभ्यासमा शासन सत्ताको मूलधारमा रहेका दलहरूबाटै समावेशीकरणको यो मर्म आत्मसात नभएको देखिन्छ। अधिकांश दलले केवल संख्या पुर्याउने हिसाबले मात्र समानुपातिक प्रतिनिधित्वको अभ्यास गरेका छन्। समावेशीकरणको नेपाली अभ्यास किन यति निम्छरो र देखावटी मात्र भयो भन्नेबारेमा अनेकन् अनुसन्धान हुन सक्छन्। यसको मुख्य कारण नेतृत्वदायी तहमा पुरानै मानिसकता भएका व्यक्तिहरूको निरन्तरता हो। अधिकांश राजनीतिक दलमा पुरानै नेताहरू नेतृत्वकारी पदमा छन्। उनीहरूले आफ्नो मानसिकतामा अझै परिवर्तन ल्याउन सकेका छैनन् भन्ने पछिल्ला अभ्यासहरूले पुष्टि गर्छन्। अर्को कारण हो, सामाजिक संरचनामा नआएको परिवर्तन। राजनीतिक दलको केन्द्रीय समितिको बनोटलाई पार्टीको तल्लो समितिदेखिकै बनावटले प्रभाव पार्छ। पार्टी तहमा प्रभावकारी उपस्थिति राख्ने नेताहरू केन्द्रीय समितिका हकदार बन्छन्। आर्थिक र सामाजिक पुँजीमा पछि पारिएका महिला, जनजाति, सीमान्तकृत समुदायका नेताले दलमा तुलनात्मक रूपमा प्रभावकारी उपस्थिति राख्न नसक्नु अस्वाभाविक होइन। त्यसैले पनि सकारात्मक विभेदको प्रावधान राखिएको हो। वर्षौंदेखि स्थापित संरचनागत सीमिततालाई परिवर्तन गर्न सजिलो अवश्य छैन। तर अगुवाहरूले त्यही अप्ठ्यारो काम सम्भव बनाएर परिवर्तनको सुुरुवात गर्ने हो। राजनीतिक दलहरू देशका अगुवा हुन्। वर्तमान परिवर्तनकामी संविधान उनीहरूले नै निर्माण गरेका हुन्। त्यसैले परिवर्तनको सुरुवात गर्ने जिम्मेवारी पनि उनीहरूकै काँधमा छ। राजनीतिक दलका हरेक संरचनामा समावेशीकरणलाई पूर्णतया स्थापित गर्न सकियो भने समाजका अन्य तह र तप्कामा पनि त्यसको प्रभाव देखिनेछ। विडम्बना अगुवाइको भूमिका लिनुपर्ने राजनीतिक दलहरू त्यसमा चुकेका छन्। नेकपाको असमावेशी केन्द्रीय समिति त्यसैले आलोचनायोग्य छ।"
नेकपाको पहिलो बैठकमा भ्रष्टाचारविरुद्ध ओली र प्रचण्ड आक्रमक,"काठमाडौं : नेपाल कम्युनिस्ट पार्टी (नेकपा) को पहिलो केन्द्रीय समितिको बैठक सम्पन्न भएको छ। बिहीबार प्रधानमन्त्रीको सरकारी निवास बालुवाटारमा बसेको बैठकमा अध्यक्षद्वय केपी शर्मा ओली र पुष्पकमल दाहाल प्रचण्डले विशेष निर्देशन दिएका छन्। बैठकलाई सम्बोधन गर्दै अध्यक्ष ओली र प्रचण्डले विशेष निर्देशन दिएका हुन्। संघीय, प्रादेशिक र स्थानीय सरकार सञ्चालन गर्दा भ्रष्टाचार हुन नदिन दुई अध्यक्षले जोड दिएका हुन्। सुशासनलाई प्राथमिकतामा राखेर समृद्धिको लक्ष्य हासिल गर्नुपर्छ, अध्यक्षको निर्देशनबारे जानकारी दिँदै नेकपाका प्रवक्ता नारायणकाजी श्रेष्ठले भने, हाम्रो मुख्य कार्यसूची संघीय, प्रादेशिक र स्थानीय सरकार सञ्चालन गर्दा भष्टाचार नगर्ने, हुन नदिने र भएमा तत्काल कारबाही गर्ने हाे । हामी सबै त्यही बाटाेमा अघि बढ्नुपर्छ । सुशासन नभएमा देश समृद्ध हुनै नसक्ने भन्दै दुर्इ अध्यक्षले सबै केन्द्रीय सदस्यलाई सुशासनमा आफ्नो तहबाटै काम गर्न आग्रह गरे। दुई अध्यक्षको निर्देशनमा केन्द्रित भएको पहिलो बैठकले केन्द्रीय सदस्यको हस्ताक्षरसहितको विवरण तयार पारेको छ। बिहीबारको बैठकको प्रमुख कार्यसूची नै केन्द्रीय सदस्यको हस्ताक्षरसहितको विवरण तयार पार्ने थियाे । म आफू पनि भष्टाचार गर्दिन भनेर घोषणा गरेको छु, अरुले गर्ने भष्टाचारलाई पनि सहदिन भनेको छु प्रधनमन्त्री ओलीले बैठकलाई सम्बोधन गदै भने, वितरणलाई समुचित र न्यायपूर्ण ढंगल व्यवस्थित गर्ने गरी काम गर्न तीनवटै सरकारमा रहेका साथीलाई निर्देशन दिन्छु। त्यही अनुसार परिचालन गराउन तपाईहरुले पनि भूमिका खेल्न आग्रह गर्छु। एमालेमाओवादी एकतापछि निर्माण भएको नेकपाको प्रतिनिधिसभामा १७४, राष्ट्रिय सभामा ४२ जना संसाद छन्। त्यस्तै प्रदेश २ बाहेक ६ ओटै प्रदेशमा नेकपाकै सरकार छ भने स्थानीय तहका ७५३ मध्ये ४ सय तहमा नेकपाका प्रमुख तथा अध्यक्ष छन्। अहिले केन्द्रदेखि स्थानीय तहका सरकारसम्म नेकपाको अवस्था भनेको सबैभन्दा ठूलो उपलब्धी हो, यसलाई जोगाउने नजोगाउने, हाम्रै काममा निर्भर हुन्छ, बैठकमा ओलीले भने। अर्का अध्यक्ष प्रचण्डले कम्युनिस्ट सत्ताको उन्मादमा रमाउदा बिग्रेका विश्वमा धेरै उदाहरण रहेकाले नमात्तिकन जनताका अपेक्षा अनुसारका जनप्रिय काममा लाग्न निर्देशन दिए। कम्युनिस्टहरु बिग्रने, भ्रष्ट हुने र आलोचित हुने काम भएका छन्। कयौं बलिादानबाट प्राप्त उपलब्धि सत्तामा पुगेर मातिदा ढलेका छन्, विघटन भएका छन्, प्रचण्डको भनाइ उद्धृत गर्दै केन्द्रीय सदस्य युवराज चौलागाईले भने, हामी अहिले तीनवटै सरकारमा सुविधाजनक बहुमतमा छौं, यो जनमतलाई बचाइराख्नु हामो चुनौती हो, यसलाई बचाउने दिशामा केन्द्रित हुनुहोस्। प्रचण्डले शान्तिपूर्ण र सशस्त्र संर्घष दुवैको प्रयोग गरेर अहिले नेपालमा कम्युनिस्टह शक्तिशाली अवस्थाा आएको बताउँदै यसलाई मनन गरेर आग्रहपूर्वग्रह नराखी पार्टी काममा खटिन नेतालाई आग्रह पनि गरे। ओलीले पनि सबै नेता कार्यकर्तालाई योग्यता क्षमताका आधारमा जिम्मेवारी दिइने भएकाले आआफनो जिम्मेवारी अनुसारको काममा लाग्न आग्रह गरे। बैठकपछि पार्टी प्रवक्ता श्रेष्ठले अध्यक्षदयले पार्टी एकतालाई सुदृढ गर्न र पार्टीले दिने जिम्मेवारीलाई कार्यान्वयनमा लैजान नेतालाई आह्वान गरेको बताए। पार्टी केन्द्रीय समितिको अनौपचारिक बैठक बसेको हो, निर्वाचन आयोगमा केन्द्रीय समितिको सदस्यको नागरिकता, हस्ताक्षर सहितको विवरण बुझाउनु पर्ने भएकाले बैठक त्यसैका लागि आह्वान गरिएको थियो, श्रेष्ठले भने, बैठकमा अध्यक्षद्दयले नेतालाई समाजिक न्यायसहितको समृद्धि हासिल गर्ने दिशातिर केन्द्रित हुन निर्देशन दिइएको छ। बैठकमा अध्यक्षद्वय प्रचण्ड र ओलीकले ३ जेठमा केन्द्रीय सदस्यको शपथ नखाएका केन्द्रीय सदस्यलाई शपथ ग्रहण गराए।सँगै, निर्वाचन आयोगले तयार पारेको दल दर्ताको विवरण अनुसार नै केन्द्रीय नेतालाई हस्ताक्षर गराउने र नेताको नागकिरताको प्रतिलिपी संकलन गर्ने काम पनि भएको छ। पार्टी एकता गर्न विधान अनुसारको नियमावली बनाउन गठित कार्यदलले आफनो प्रतिवेदन बुझाएपछि केन्द्रीय समितिको अर्काे बैठक ब्यवस्थित रुपमा बोलाउने प्रतिबद्धता दुवै अध्यक्षले जनाएका छन्।"
गोपाल शर्माले नेकपाको केन्द्रीय सदस्य पद किन त्यागे ?,"काठमाडौँ: पद पाउन नेपालका दलहरुमा नेताहरुको मारामार,रोइलो हुन्छ । नेकपा एमाले र नेकपा माओवादी केन्द्र मिलेर बनेको नेपाल कम्युनिस्ट पार्टीको केन्द्रीय सदस्यका लागि केही समय नेताबीच दौडधुप नै चल्यो । तर एकजना नेता अन्य भन्दा फरक देखिएका छन् । रुकुमबाट नेपाल कम्युनिस्ट पार्टीको केन्द्रीय सदस्य बनाइएका गोपाल शर्माअनल ले भने पाएको पद पनि छाडेको घोषणा गरेका छन् । उनले आफू भन्दा क्षमतावान र धेरै होनाहार नेता छुटेकाले उनीहरुका लागि पद त्याग गरेको बताएका छन् । तत्कालीन माओवादी केन्द्रका रुकुम अध्यक्ष शर्माले आफुले पाएको पद असन्तुष्टिले भन्दा पनि अगुवालाई अवसर दिन छाडेको बताएका छन् । उनले भूमिका नभएकाहरुलाई भूमिका दिन आफुले केन्द्रीय सदस्य पद छोडेको बताए । म त सांसद छँदैछु नि, किन मलाई दोहोरो पद चाहियो', उनले भने, 'अरु साथीहरु भूमिकाविहीन हुनुहुन्छ, उहाँहरुलाई समेट्दा काम गर्न पनि सजिलो हुन्छ । रुकुमका पूर्व पाल्पा जिल्ला इन्चार्ज वसन्त शर्मा र विप्लवबाट आएका महेन्द्र केसीलाई भूमिका दिन आफुले पद छाडेको उनले बताए । गोपाल शर्मा पाल्पाको सेक्रेटरी हुँदा वसन्त शर्मा पाल्पा इन्चार्ज थिए । 'वसन्त शर्मा लामो समय पाल्पाको इन्चार्ज हुनुभयो, महेन्द्र केसी विप्लवबाट नेतृत्व लिएर माओवादी केन्द्रमा आउनु भएको हो', उनले थपे, उहाँसँगै विप्लवबाट आउने केन्द्रीय सदस्य भइसके तर उहाँ पर्नु भएन, उहाँहरुलाई जसरी पनि केन्द्रीय समितिमा समेट्नु पर्छ । गोपाल शर्माको नेतृत्वमा स्थानीय निर्वाचनमा माओवादी केन्द्रले रुकुममा अन्य दललाई स्वीप गरेको थियो । उनले आफु केन्द्रीय सदस्य हुन लायक नभएर छाडेको भन्ने कुरा गलत रहेको बताए । बाँके बर्दियाको इन्जार्चमा २०५८ साल नै थिए, त्यो भन्दा अगाडि विद्यार्थीको नेतृत्व गरेको थिएँ', उनले भने, 'म भन्दा जुनियरहरु धेरैजना केन्द्रीय कमिटीमा हुनुहुन्छ तर भूमिका नपाएका अग्रजहरुलाई भूमिका दिनुपर्छ भन्ने मेरो मत हो । केन्द्रीय सदस्य परिग्याग गरेका शर्मा रुकुमका प्रदेश संसद हुन । उनले छुटेका होनहार नेतालाई केन्द्रीय कमिटिमा समेट्ने अरुले पनि सदासयता देखाउनु पर्ने बताए । सांसद हुने केन्द्रीय सदस्य हुनै पर्छ भन्ने छैन', शर्माले भने,'छुटेकालाई समेट्न अरुले पनि मैले जस्तै त्याग गर्नु सक्नु भयो भने नेकपा अझै सशक्त हुन्छ ।"
पुर्खा खोज्दै प्रचण्ड काभ्रेमा,"बनेपा : नेपाल कम्युनिस्ट पार्टी (नेकपा) का अध्यक्ष एवम पूर्वप्रधानमन्त्री पुष्पकमल दाहाल प्रचण्डले पार्टी एकताले जनसंगठन भित्र विवाद भएको भन्ने गलत भ्रम नराख्न सबैलाई आग्रह गरेका छन्। पार्टी एकीकरणसँगै देश समृद्धिको पथमा अगाडि बढिसकेकाले विवाद भन्दा पनि पार्टी एकताले देशभर भिन्नै उत्साह पैदा भएको उनको भनाइ छ। बिहीबार काभ्रेको बनेपा नगरपालिका ३ नालामा निर्मित दाहाल बन्धु अध्यायन प्रतिष्ठानको केन्द्रीय कार्यालय उद्घाटन तथा वशांवली विमोचन कार्यक्रमलाई सम्बोधन गर्दै अध्यक्ष दाहालले संगठनभित्र विवाद भन्दा पनि देश समृद्धिको बाटोमा अगाडि बढेको बताए। मुलुकको एकता नै हाम्रो शक्ति हो। सबै जातजातीको एकता बाट नै मुलुकको समृद्धि हासिल गर्न सक्छौँ, प्रचण्डले भने। कार्यक्रमलाई सम्बोधन गर्दै प्रचण्डले प्रदेश नम्बर ३ को स्थायी राजधानीेको चर्चा बनेपाका लागि धेरै ठाउँबाट भएपनि यसको निर्णय कुनै व्यक्ति, पार्टीले भन्दा पनि प्रदेशसभाले गर्ने बताए। राजधानी बारेमा विभिन्न ठाउँको चर्चा रहेपनि मैले बोल्नु भन्दा पनि प्रदेश सभाले के निर्णय गर्छ। त्यो नै उचित हुन्छ, उनले भने। कार्यक्रमलाई सम्बोधन गर्दै प्रचण्डले भने, दाहाल बन्धुको मात्र एकतामा म लागेर हुँदैन। सिंगो राष्ट्र एकताबद्ध गर्ने काममा लागेको छु। सँगै सहिद भीमसेन दाहालको नाममा बन्न लागेको सडकको उद्घाटन गर्दै प्रचण्डले सडकको स्तर उन्नतिका लागि पहल गर्ने प्रतिबद्धता जनाए। कार्यक्रममा प्रदेश सांसद बसुन्धरा हुमागाईले प्रदेश ३ को राजधानी १३ जिल्लालाई पायक पर्ने गरी राजधानी काभ्रेमा ल्याउन प्रचण्डसँग आग्रह गरे। कार्यक्रममा धुलिखेल नगरपालिकाका प्रमुख अशोक व्याञ्जू, बनेपा नगरपालिका प्रमुख लक्ष्मीनरसिं बादे, नेपाली कांगे्रसका प्रतिनिधि योगराज दाहाल, दाहाल बन्धु प्रतिष्ठानका अध्यक्ष यज्ञ दाहाल लगायतले मन्तव्य राखेका थिए।"
"कमल थापाको आरोपः केपी ओलीले 'कू' गर्छन्, सर्वसत्तावाद ल्याउँछन्","काठमाडौँः राष्ट्रिय प्रजातन्त्र पार्टीका अध्यक्ष कमल थापाले संविधान र प्रजातन्त्रको आवरणमा वर्तमान् सरकार सर्वसत्तावादी व्यवस्था कायम गर्न उन्मुख रहेको गम्भीर आरोप लगाएका छन् । बिहीबार राजधानीमा गरिएको साक्षात्कारमा बोल्दै अध्यक्ष थापाले यस्तो आरोप लगाएका हुन् । उनले वर्तमान सरकार प्रतिपक्षी र विपक्षी दलहरु प्रति असहिष्णु हुनु सरकार सर्वसत्तावादी व्यवस्था कायम गर्ने प्रमाण भएको जिकिर गरे । राष्ट्रियताको पक्षमा विगतमा लिएको अडान र केपी ओलीलाई जनताले मत दिएको बताउँदै उनले जनताको म्याण्डेटअनुसार शान्ति, स्थिरता र प्रजातन्त्र बलियो बनाउनेमा शंका पैदा भएको आरोप लगाए । भेनेजुएलामा ह्युगो चाभेजले, टर्कीमा एर्डोगानले र रसियामा पुटिनले पनि संविधान र प्रजातन्त्रको आवरणमा नै सर्वसत्तावाद व्यवस्था कायम गरेका हुन्, साक्षात्कारमा बोल्दै अध्यक्ष थापाले भने, संविधान बमोजिम प्रजातान्त्रिक आवरणमा, यति गरिसकेपछि चुनाव जित्न पनि गाह्रो नहुने, मिडियाले पनि चुइँक्क पनि बोल्न सक्दैन्, व्यापारीहरुको हालत त्यही हुन्छ, यो सर्कल अब नेपालमा सुरु हुन लागेको छ । १९६० वा ७० को दशकमा प्रजातन्त्रको समाप्ती सैनिक कू बाट हुने गरे पनि अहिले सैनिक शासन वा कू हुने खतरा विश्वमै कम हुँदै गएको अध्यक्ष थापाले स्मरण गराए । उनले थपे, तर संविधान बमोजिम र प्रजातन्त्रकै परिधिभित्रै रहेर चुनाव जितेर सर्वसत्तावाद र अधिनायकवाद कायम गरिनु अहिलेको ट्रेण्ड रहेकोे छ । थापाले अबको २ देखि ३ वर्षभित्रै वर्तमान सरकारले ९० प्रतिशत कर्मचारी, सुरक्षा निकाय, न्यायालय सबैमा आफ्नो प्रभाव जमाउने आशंका व्यक्त गरे । उनले भने, अब हेर्दै जानुहोला, सरकारले अब मिडियामा आक्रमण गर्छ, नक्कली समस्या खडा गर्छ, मिडियापछि व्यापारीहरुलाई विभिन्न हत्कण्डा अपनाएर दुःख दिने काम सुरु गर्छ, सरकार न्यायालय, संवैधानिक निकाय, प्रशासनिक संयन्त्र लगायतका क्षेत्रहरुलाई पार्टीकरण गर्न उद्यत रहेको आशंका बढेर गएको छ । संविधानलाई स्वागत नगरेको र नाकाबन्दी लगाएका भारतका प्रधानमन्त्री नरेन्द्र मोदीलाई नेपाल भ्रमणको क्रममा स्वागत गर्नुसम्म ठिक भएपनि नागरिक अभिनन्दन गरिनु गलत भएको उनको भनाई छ । मोदीलाई स्वागत गर्नुपर्छ तर नागरिक अभिनन्दन गर्नुहुँदैन भनेर सायद पहिलो बोल्ने व्यक्ति मै हुँ, मोदीलाई नागरिक अभिनन्दन गरिनु अस्वभाविक र अनावाश्यक थियो र हो, उनले भने । संविधान जारी गर्दा भारतले नेपालमाथि आर्थिक नाकाबन्दी लगाएकोले त्यो पीडा नेपालीहरुले अझैसम्म बिर्सन नसकेको अवस्थामा मोदीलाई अभिनन्दन गरिनु अनावश्यक रहेको उनले बताए । भारतले नेपालको संविधान अपूर्ण र समावेशी नभएको भनेर विश्वभरि नै योजनावद्ध रुपमा प्रचार अभियान चलाएको समेत उनले स्मरण गराए । उनले भने,मोदीले भारतले लगाएको आर्थिक नाकाबन्दीबारे दुःखसमेत व्यक्त गरेनन् । सत्तामा पुगेपछि टिकिरहन बाहृय शक्तिको आर्शिवाद चाहिन्छ भन्ने विगतको आत्मसमर्पणवादी मानसिकता वर्तमान प्रधानमन्त्री केपी ओलीमा पनि देखिन थालेको त होइन ? भन्दै उनले प्रश्न समेत तेर्साए ।"
नेकपाको पहिलो बैठक बालुवाटारमा सुरु,काठमाडौं : नेकपा (एमाले) र नेकपा (माओवादी केन्द्र) मिलेर बनेको नेपाल कम्युनिस्ट पार्टी (नेकपा)को पहिलो बैठक बालुवाटारमा सुरु भएको छ। नेकपाको पहिलो बैठकमा पार्टी सञ्चालन विधि र प्रक्रियाका विषयमा छलफल जारी छ । पहिलो बैठकलाई नेकपाका अध्यक्षद्वय केपी शर्मा ओली र पुष्पकमल दाहाल प्रचण्डले सम्बोधन गर्ने छन्। निर्वाचन आयोगले नेकपाका केन्द्रीय सदस्यलाई दल दर्ताका निम्ति विवरण मागेकाले आजको बैठकमा सबै सदस्यलाई अनिर्वार्य नागरिकता लिएर उपस्थित भनिएको थियो । सबै केन्द्रीय सदस्यको विवरण प्राप्त भए शुक्रबार नै निर्वाचन आयोगमा बुझाउने तयारी छ । सँगै पहिलो बैठकमा सबै केन्द्रीय सदस्यलाई अनिवार्य उपस्थितका लागि अनुरोध गरिएको थियो । पहिलो बैठक भएकाले परिचयको कार्यक्रम समेत रहेको छ । बैठकले अन्य केही महत्वपूर्ण निर्णय गरे पनि स्थायी समितिको निर्णय भने गर्ने छैन । तत्कालीन माओवादीले आफ्नो कोटामा परेका १९ सदस्यको संख्या टुंगो लगाउन नसक्दा स्थायी समितिले पूर्णता नपाउने एक केन्द्रीय सदस्यले जानकारी दिए । एमाले र माओवादी मिलेर जेठ ३ गते घोषणा भएको नेकपाका नौ सदस्य सचिवालय छ। नेकपाले ४५ सदस्यीय स्थायी समिति बनाएको छ भने ४४१ केन्द्रीय सदस्यले छन्। दुई महिनाभित्र देशभर पार्टी एकता गर्ने तयारीमा नेताहरु छुटिरहेका छन्। बिहीबार प्रधानमन्त्रीको सरकारी निवास बालुवाटरमा बसेको पहिलो बैठकले तल्लो तहसम्म पार्टी एकता कसरी गर्ने भन्ने विषयमा ठोस निर्णय गर्ने बताइएको छ।
प्रचण्ड भन्छन् : अब पाँच वर्षसम्म यो सरकारलाई कसैले हल्लाउन सक्दैन,"काठमाडौं : नेपाल कम्युनिष्ट पार्टीका अध्यक्ष पुष्पकमल दाहाल प्रचण्डले जनताबाट अनुमोदित बहुमत प्राप्त वर्तमान सरकार आगामी पाँचवर्षसम्म सञ्चालन हुने र कसैले हल्लाएर नहल्लिने बताए । उनले भने, नौ महिना, एकवर्ष, दुई वर्ष सरकार टिक्ने र टिकाइराख्ने अवस्था अब सदाका लागि अन्त्य भयो । सुविधाजनक बहुमत वर्तमान सरकारसँग छ । लोकतान्त्रिक विधि र प्रक्रियाअनुसार स्थिररुपमा पाँचवर्षसम्म यो सरकार टिक्छ । यसमा ढुक्क रहन म आग्रह गर्छु । नेपाल राष्ट्रिय उद्योग व्यापार संगठनको १२ औं स्थापना दिवस समारोहलाई बिहीबार यहाँ सम्बोधन गर्दै अध्यक्ष प्रचण्डले राजनीतिक स्थायित्व र स्थिरताका लागि जनताले कम्युनिष्टलाई स्थानीय, प्रदेश र केन्द्रमा समेत सुविधाजनक बहुमत हुने गरी मत दिएको र यसलाई खेर जान नदिने बताए । बहुदल अथवा गणतन्त्र स्थापनापछि पाँचवर्षसम्म कुनै सरकारले काम गर्न पाएनन्, जनताले सरकारको मूल्याँकन गर्न पाएनन्, अब यस्तो अवस्थाको सदा अन्त्य हुन्छ, सरकारले पाँचवर्ष जनमुखी काम गर्छ, यसपछिका निर्वाचनमा जनताले मूल्याँकन गर्छन्, सरकार अब खरो रुपमा आर्थिक समृद्धि र विकासमा उत्रन्छ,उनले भने । अध्यक्ष प्रचण्डले सरकारको नीति तथा कार्यक्रमले सरकारको आगामी पाँचवर्षको मार्गचित्र कोरेको स्पष्ट पार्दै आगामी बजेटमा भौतिक पूर्वाधार र सामाजिक क्षेत्रमा बढी रकम विनियोजित हुनेसमेत जानकारी दिए । उनले सत्ता प्राप्तिभन्दा राजनीतिक स्थायित्वलाई बलियो बनाउन दुई कम्युनिष्ट पार्टीका बीचमा एकता भएको र यो एकतालाई अब कुनै शक्तिले भाँजो हालेर टुक्र्याउन नसक्ने बताए। प्रमुख प्रतिपक्षी दल नेपाली कांग्रेसले समेत कम्युनिष्ट एकताबाट राजनीतिक स्थिरता र विकास आउने विश्वास बुधबार बालुवाटारमा भएको बैठकमा व्यक्त गरेको स्मरण गराउँदै उनले सबै मिलेर अब आर्थिक विकासमा लाग्नुपर्ने विचार व्यक्त गरे । स्वाधीन र आत्मनिर्भर अर्थतन्त्रले मात्र देशलाई समृद्धितर्फ डोर्याउँछ, यसका लागि हामीलाई विदेशी लगानी, सीप र प्रविधि पनि चाहिन्छ, उनले भने । पार्टी महासचिव विष्णु पौडेलले अब मुलुकमा स्थायित्व र विकास आउने बताए। अर्थविद् दीपेन्द्रबहादुर क्षेत्रीले आगामी बजेटले भौतिक पूर्वाधार र सामाजिक क्षेत्रलाई प्राथमिकतामा राख्नुपर्ने बताए ।रासस"
नेकपाले बोलायो केन्द्रीय समिति बैठक,"काठमाडौं ः नेपाल कम्युनिस्ट पार्टी (नेकपा)ले केन्द्रीय समितिको पहिलो बैठक बोलाएको छ। एमालेमाओवादी एकतापछि नेकपाले मंगलबार केन्द्रीय समितिलाई पूर्णता दिएपछि केन्द्रीय समितिको बैठक बोलाएको हो। बैठक प्रधानमन्त्री निवास बालुवाटारमा बिहीबार दिउँसो ४ बजे बस्ने केन्द्रीय सदस्य कृष्णगोपाल श्रेष्ठले जानकारी दिए। यो पहिलो बैठक हो, सामान्य परिचय गर्ने, निर्वाचन आयोगको प्रक्रियाका लागि हस्ताक्षर सहितका कागजात संकलन गर्ने र दुई अध्यक्षको सम्बोधन हुनेलगायत एजेन्डा छन्, नेता श्रेष्ठले भने। केन्द्रीय सदस्यलाई अनिवार्य रूपमा नागरिकतासहित बैठकमा उपस्थित हुन सूचना जारी गरिएको छ। आयोगले केन्द्रीय सदस्यको नागरिकतासहितको विवरण बुझाउन ताकेता गरेपछि उनीहरूलाई नागरिकतासहित आउन सूचना गरिएको पनि श्रेष्ठले बताए। नेकपाले पार्टी एकताकै दिन ३ जेठमा दल दर्ताका लागि आयोगमा निवेदन दिएको थियो। पहिलो बैठक र नेताहरूबीच आपसी अन्तरघुलनसमेत नभएकाले पहिलो पटक भने पूर्ववत् पार्टी नेताहरूकै सम्पर्क सूत्रका आधारमा केन्द्रीय सदस्यलाई बैठकको खबर गरिएको छ। केन्द्रीय समितिमा पूर्ववत् एमालेका तर्फबाट २ सय ४१ र माओवादी केन्द्रका तर्फबाट २ सय जना सदस्य छन्। ६ जनालाई भने स्थायी आमन्त्रित सदस्यका रूपमा बैठकमा बोलाइएको छ।"
"मन्त्री : को धनी, को ऋणमा ?","काठमाडाैं : सरकारले प्रधानमन्त्री केपी ओलीलगायत २२ मन्त्रीको सम्पत्ति विवरण बुधबार सार्वजनिक गरेको छ। सरकार गठनको ९५ दिनपछि प्रधानमन्त्रीलगायत सबै मन्त्रीको सम्पत्ति विवरण सार्वजनिक गरिएको हो। भ्रष्टचार निवारण ऐन २०५९ अनुसार सार्वजनिक पद धारण गरेको ६० दिनभित्र सबै पदाधिकारीले तोकिएको निकायमा सम्पति विवरण बुझाउनुपर्ने प्रावधान छ। प्रावधानअनुसार प्रधानमन्त्री ओलीसहित सबै मन्त्रीले प्रधानमन्त्री तथा मन्त्रिपरिषद् कार्यालयमा सम्पति विवरण बुझाएका थिए। प्रधानमन्त्री तथा मन्त्रिपरिषद् कार्यालयले सबै मन्त्रीको सम्पत्ति विवरण बुधबार सार्वजनिक गरेको हो। सरकारको निर्णयअनुसार पारदर्शिता कायम गर्न मन्त्रीहरूको सम्पत्ति विवरण सार्वजनिक गरिएको प्रधानमन्त्री तथा मन्त्रिपरिषद् कार्यालयका प्रवक्ता विनोदबहादुर कुँवरले जानकारी दिए। गत आइतबार बसेको मन्त्रिपरिषद् बैठकले प्रधानमन्त्रीलगायत सबै मन्त्रीहरूको सम्पत्ति विवरण सार्वजनिक गर्ने निर्णय गरेको थियो। बढ्यो प्रधानमन्त्रीको सम्पत्ति यातायातमन्त्री महासेठ अर्बपति पर्यटनमन्त्री अधिकारीसँग सुन धेरै परराष्ट्रमन्त्री ज्ञवालीका सम्पत्ति किताब पनि सार्वजनिक गरिएको सम्पत्ति विवरणअनुसार प्रधानमन्त्री ओलीको भक्तपुरको सूर्यविनायकमा ३३ तलाको दुई वटा पक्की घर रहेको छ। एक रोपनी जग्गामा बनेका ती घर प्रधानमन्त्री पत्नी राधिका शाक्यको नाममा छन्। सूर्यविनायकमै प्रधानमन्त्रीको आधा रोपनी जग्गा समेत छ। झापाको पृथ्वीनगरमा शाक्यकै नाममा १० कट्ठा जग्गा रहेको छ। प्रधानमन्त्री ओलीको नाममा एभरेस्ट बैंकमा ४२ लाख मौज्दात रहेको विवरण सार्वजनिक गरिएको छ। जुन रकम उनको तलब बापतको रकम भएको उल्लेख छ। यसैगरि श्रीमती राधिकाको नाममा राष्ट्रिय वचत पत्र शीर्षकमा २५ लाख रूपैयाँ रहेको पाइएको छ। बढ्यो प्रधानमन्त्रीको सम्पत्ति प्रधानमन्त्री ओलीको सम्पत्ति २०७२ सालमा सोही पदमा हुँदाभन्दा बढेको पाइएको छ। २०७२ सालमा प्रधानमन्त्री हँुदा उनको एभरेस्ट बैंकमा ७ लाख रूपैयाँ मात्रै वचत रहेको थियो। अहिले सार्वजनिक भएको सम्पत्ति विवरणमा सोही बैंकमा वचत रकम ४२ लाख छ। २०७२ सालमा १४ तोला सुन रहेकोमा प्रधानमन्त्रीको सम्पत्ति विवरणमा यसपटक १८ तोला सुन रहेको विवरण उल्लेख छ। प्रधानमन्त्रीको चार तोला सुन बढेको पाइएको हो। यातायात मन्त्री महासेठ अर्बपति सार्वजनिक गरिएको सम्पत्ति विवरणमा सरकारका मन्त्रीहरूमध्ये सबैभन्दा धनी मन्त्री भौतिक पूर्वाधार तथा यातायातमन्त्री रघुवीर महासेठ देखिएका छन्। महासेठ र उनकी श्रीमतीको नाममा रहेको सम्पत्ति हेर्दा महासेठ अर्बपति मन्त्री देखिएका छन्। महतोका धनुषामा दुई वटा र ललितपुर महानगरपालिकामा गरी तीन वटा पक्की घर रहेका छन्। महतोकी श्रीमती जुलीको नाममा धनुषाका विभिन्न स्थानमा निकै विघा जग्गा रहेको विवरण समेत सार्वजनिक भएको छ। महतोको सगोलमा रहेको सम्पत्ति पनि सयांै विघा रहेको पाइएको छ। जुलीको नाममा करोडौको सेयर समेत रहेको छ। महासेठको विवरणमा २ करोड ऋण लिएको पनि उल्लेख छ। वहालवाला मन्त्रीहरूमा अर्थमन्त्री युवराज खतिवडा, कानुनमन्त्री शेरबहादुर तामाङ, रक्षामन्त्री ईश्वर पोखरेल, पर्यटनमन्त्री रवीन्द्र अधिकारी, स्वास्थ्य तथा जनसख्ंया राज्यमन्त्री पद्मा अर्याल पनि धनी देखिएका छन्। कतिपय मन्त्रीहरू चर्को ऋणमा सार्वजनिक गरिएको विवरणअनुसार केही मन्त्रीले करोडौं र लाखौं रूपैयाँ ऋण लिएको पाइएको छ। उनीहरूले निर्वाचनको समयमा ऋण लिएको हुन सक्ने अनुमान सरकारी अधिकारीहरूले गरेका छन्। कानुनमन्त्री तामाङ र र श्रममन्त्री विष्टले ७० लाख रूपैयाँ ऋण लिएको देखाएका छन्। यसैगरी रक्षामन्त्री पोखरेलले २० लाख, सञ्चार राज्यमन्त्री गोकुल बास्कोटाले १५ लाख, परराष्ट्रमन्त्री प्रदीप ज्ञवालीले १५ लाख, कृषि राज्यमन्त्री रामकुमारी चौधरीले ५ लाख रूपैयाँ ऋण लिएको सम्पत्ति विवरणमा उल्लेख छ। कस्को सम्पति कति १प्रधानमन्त्री केपी शर्मा ओली श्रीमती राधिका शाक्यको नाममा भक्तपुरमा ढेड रोपनी सहितको ३ तल्ला घर , झापा १० कट्ठा , प्रधानन्त्रीको नाममा वैङ्क व्यालेन्स ४२ लाख ,सुन १८ तोला , श्रीमती राधिका शाक्यको नाममा १० लाख मौज्दात, राधिकाको नाममा शेयर २५ लाख २रक्षा मन्त्री इश्वर पोख्रेल टोखा ६ मा २३ आनामा वनेको ३ तले घर , जग्गाा झापामा १२ कट्ठा, भक्तपुरमा १ रोपनी , खानीखोलामा ४ रोपनी जग्गा श्रीमती मिरा पोख्रेलको नाममा सुन ९ तोला, चादी २५ तोला , शेयर १३ लाख वढि , ऋण २० लाख ३ गृह मन्त्री राम वहादुर थापा श्रीमती नैनीकला थापाको नाममा चितवन भरतपुरमा घर, चितवनमा २३७ वर्गमीटर जग्गा , सुन ६ तोला, नगद ३ लाख ६० हजार , शेयर १४ हजार ६ सय , पाटीको एउटा गाडी ४ शिक्षा मन्त्री गिरीराज मणि पोख्रेल खोटाङमा २२ रोपनी, वैङ्क मौज्दात झण्डै ४ लाख ५ वन तथा वातावरण मन्त्री शक्ति वहादुर वस्नेत जाजरकोटमा घर, जग्गा १८००वर्ग मीटर जग्गा , स्कोरपियो गाडी पार्टीवाट प्राप्त , नगद १५ लाख , सुन ५ तोला, चादी १० केजी ६ भौतिक पुर्वाधार तथा यातायात मन्त्री रघुवीर महासेठ श्रीमती जुली कुमारी महतोको नाममा जनकपुर उपमहानगरपालिकामा साढे २ तले घर, ललितपुरमा साढे दुई तले पक्की घर , धनुषा, सिन्धुली, र ललितपुरका विभिन्न स्थानमा करोडौ मूल्यको जग्गा , विभिन्न वैङ्कमा नगद ७२ लाख , सुन २७ तोला, चादी ढेड केजी, जवाहरात स्टोन भएको , श्रीमती जुलीको नाममा झण्डै ७ करोडको शेयर , सगोलमा १ सय ५० विगा जग्गा , ऋण २ करोड ७उर्जा , जल श्रोत तथा सिचाई मन्त्री वर्षमान पुन रोल्पा जंकोटका विभिन्न स्थानमा ३ वटा घर, जग्गा केहि रोपनी , सुन १५ तोला चादी २ केजी र नगद ७ लाख ५० हजार , हल्का सवारी चालक १ ८उद्योग वाणिज्य तथा आपुर्ति मन्त्री मातृका यादव सिराहा रामनगरमा घर ,सिराहामा १ करोड भन्दा वढि मूल्यको जग्गा , सुन १६ तोला , ४ लाख वढि वैङ्क मौज्दात ९अर्थ मन्त्री युवराज खतिवडा कठमाडौ कामनपा ४ मा १९ आनामा वनेका दुइवटा घर । जग्गा भत्तःपुर र काठमाडौमा गरि २८ आना वढि जग्ग्गा, दोलखा र झापामा पनि लाखौ मूल्यको जग्गा , सुन १० तोला , चादी १ किलो, अम्ेरिकी डलर १०७०३ विभिन्न वैङेकमा गरि करोडौ वैङेक व्यालेन्स ,ऋण दिएको २४ लाख , मोटरकार १०कानुन न्याय तथा संसदीय मामिला मन्त्री शेर वहादुर तामाङ काठमाडौ गोकर्णेश्वरमा अढाई तले घर, खोटाङमा १०५ रोपनी जग्गा , काठमाडौ, सिन्धुुपाल्चोक, मोरङमा करोडौ मूल्यका जग्गा , सुुन ३० तोला, वैङ्क व्यालेन्स १ लाख २८ हजार , विभिन्न वैङ्कमा शेयर १५ लाख , ऋण ७० लाख , कार एउटा ११कृषि भुमि व्यवस्था तथा सहकारी मन्त्री चक्रपाणि खनाल कपिलवस्तुका विभिन्न स्थानमा ३ कट्ठा वढि जमीन , विभिन्न वैङकमा गरि झण्डै १५ लाख नगद , १० लाख वढिको शेयर, स्कूटर १२महिला वालवालिका तथा समाजकल्याण मन्त्री थममाया थापा वेनी ८ मा घर , वैङ्क मौज्दात १५ हजार १३संघीय मामिला तथा सामान्य प्रशासन मन्त्री लालवावु पण्डित मोरङ विराटनगर १२ मा १ कट्ठामा वनेको ५ कोठे घर, पैत्रिक सगोलमा ४ विघा जग्गा ,सुन १० तोला , चादी १५ तोला , वैङ्क मौज्दात श्रीमती विमलाको नाममा सहित ५५ लाख , काठमाडौ भैसेपाटीमा ४ आना जग्गा १४परराष्ट्र मन्त्री प्रदिप ज्ञावाली कठमाडौ ३१ मा २ तले पक्की घर, सुन २ तोला, वैङ्क मौज्दात २ लाख ६० हजार झण्डै १५ लाख ऋण १५युवा तथा खेलकुद मन्त्री जगत वहादुर सुनार पोखरामा ५ रोपनी वढि जग्गा, सुन ५० तोला , १३ लाख मौज्दात श्रीमती अञ्जु कुमार विश्वकर्माको नाममा ७ लाख ,ऋण दिएको ५ लाख १६ श्रम रोजगार तथा सामाजिक सुरक्षा मन्त्री गोकर्ण विष्ट कामनपा २९ मा ४० लाखको जग्गा,गुल्मी इष्मामा २ कच्ची घर, गुल्मीको विभिन्न स्थानमा ५० रोपनी वढि जग्गा , सुनको सिक्री २, वाला २, टप ३४ सेट र औठी ३ वटा , विभिन्न वैङ्कमा शेयर , ऋण ७० लाख वढि १७संस्कृति पर्यटन तथा नागरिक उड्ययन मन्त्री रविन्द्र अधिकारी पोखरा लेखनाथमा पैत्रिक घर , काठमाडौ वुढानीलकण्ठमा घर ,पोखरालेखजाथ मा ९४ रोपनी जग्गा , सुन ६० तोला, चादी ३० केजी ,वैङ्क मौज्दात २४ लाख ५७ हजार , शेयर ३२ लाख वरावरको , एउटा सानो कार १८सञ्चार तथा सुचना प्रविधि मन्त्री गोकुल वास्कोटा भक्तपुरमा एक तले पक्की घर, वनेपामा १० रोपनी भन्दा वढि जग्गा , सुन १७ तोला, चादी ६० तोला , शेयर सहित नगद मौज्दात झण्डै २० लाख , ऋण १५ लाख लिएको १९खानेपानी मन्त्री विना मगर पती प्रकाश दाहालको नाममा चितवन भरतपुरमा २ कटठा र सासु सिता दाहालको नाममा भरतपुरमा १२ कट्ठा जग्गा ,। सुन ५ तोला, चादी १६ तोला , स्कुटर नगद छैन २० संस्कृति पर्यटन राज्यमन्त्री धन वहादुर वुढा डोल्पा र वाकेका विभिन्न स्थानमा ४ रोपनी वढि र ढेड कठ्टा जमीन , ४० लाखको हाइलक्स गाडी २१स्वास्थ्य तथा जनसंख्या राज्यमन्त्री पद्मा अर्याल स्याङ्जा वालिङ १ मा १२ आना सहितको घर, शेयर १ लाख ७५ हजार , ऋा लिएको ८ लाख , जग्गा विभिन्न स्थानमा २ विगा भन्दा वढि , काठमाडौका विभिन्न स्थानमा झण्डै १० आना जग्गा, स्याङजा लगायतका ठाउमा झण्डै ७० रोपनी जग्गा सुन १५ तोला , चादी २० तोला , विभिन्न वैङकमा साढे ७ लाख मौज्दात , ट्याक्टर ३ वटा २२ कृषि भुमि व्यवस्था तथा सहकारी राज्यमन्त्री रामकुमारी चौधरी २ तोला सुन, ५५ तोला चादी , ऋण ५ लाख"
'नीति तथा कार्यक्रम लघु उपन्यास जस्तो',"पुनर्लेखन गर्न माग काठमाडौं : प्रमुख प्रतिपक्षी नेपाली कांग्रेसका सांसदले सरकारको नीति तथा कार्यक्रम पुनर्लेखन गर्न माग गरेका छन्। सरकारको आगामी आर्थिक वर्षको नीति तथा कार्यक्रममाथि टिप्पणी गर्दै कांग्रेस सांसद दीलेन्द्रप्रसाद बडुले नीति तथा कार्यक्रमलाई 'अप्रासंगिक' र 'अनावश्यक' संज्ञा दिए। आउँदो आर्थिक वर्षको नीति तथा कार्यक्रम उल्लेख गर्नुपर्नेमा यसमा पञ्चवर्षीय योजनाहरूमात्र समेटिएको उनको टिप्पणी छ। 'आगामी आर्थिक वर्षका नीति तथा कार्यक्रम यो सम्बोधनमा छैनन्, निकै मिहिनेत गरेर खोज्दा एक ठाउँमा मात्र भेटियो', कांग्रेस नेता बडुले प्रतिनिधिसभाको बिहीबारको बैठकमा भने, 'यहाँ तत्काल गर्नुपर्ने कुराभन्दा भविष्यका कुरा धेरै छन्, यसलाई सच्याउनुपर्छ, पुनर्लेखन गर्नुपर्छ।' यसपटकको नीति तथा कार्यक्रम संविधान जारी भएपछिको पहिलो भएकोले 'नयाँ संस्कृतिको सुरुवात गर्न' अनावश्यक कुरा हटाउनुपर्ने उनको भनाई छ। 'मैले धेरै मिहिनेत गरेर हेरेँ ७५७६ को नीति र कार्यक्रम कहाँ छ?', उनले प्रश्न गरे, 'यहाँ पञ्च वर्षीय योजनाको लामो भाषण छ, लघु उपन्यास छ। आउने वर्षको नीति तथा कार्यक्रम दुई लाइनमात्र छ।' सांसदले कर्णले देखे 'रेल चढेर काठमाडौं आएको' सपना २१ औँ शताब्दीका मार्क्सले के भन्छन् भन्नेमा ध्यान दिउँ : बाबुराम नीति तथा कार्यक्रममा आउँदो वर्ष समृद्धिको आधार वर्ष हुने उल्लेख गरिएको तर आधार वर्षमा के गर्ने भन्ने विषयमा केही पनि उल्लेख नभएको भन्दै बडुले यो 'अनावश्यक रहेको' बताए। आकारमा पनि इतिहासकै ठूलो नीति तथा कार्यक्रम रहेको भन्दै उनले 'कयौँ अप्रसांगिक विषयहरू उठाएर ठूलो बनाउने काम भएको' टिप्पणी गरे। बडुले नीति तथा कार्यक्रमले 'संघीयता बिर्सिएको' आरोप पनि लगाए। 'यसमा संघीय सरकारका काम बाहेक संघीयतालाई कसरी सम्बोधन गर्ने भन्ने उल्लेख छैन। यो केन्द्रिकृत मानसिकताबाट आएको छ', उनले भने, 'आर्थिक दृष्टिकोणबाट संघीय संरचनालाई बचाउन यसले सक्दैन। संघीयता कमजोर हुने खतरा देखिएको छ।'"
मुख्यमन्त्री र गृहमन्त्री भेटवार्ता : त्रीदेशीय नाका प्रहरी राख्न माग,"धनगढी : प्रदेश नम्बर ७ का मुख्यमन्त्री त्रीलोचन भट्ट र संघीय सरकारका गृहमन्त्री रामबहादुर थापाबीच बुधबार धनगढीमा भेटवार्ता भएको छ। प्रदेश स्तरीय सुरक्षा गोष्ठीमा सहमागि हुन धनगढी आएका गृहमन्त्री थापा र मुख्यमन्त्री भट्टबीच, भट्टकै निवासमा भेटवार्ता भएको हो। मुख्यमन्त्री भट्टले वर्षौं देखि ६ महिना खाली रहने दार्चुलाको त्रिदेशीय नाका तिंकरमा नेपाली प्रहरी वर्षभरी बस्ने ब्यवस्था मिलाउन आग्रह गरे। दार्चुलाको तिंकरमा जाडोका बेला नेपाल प्रहरी तल झर्ने गरेकाले भारत र चीनले नेपालको भुमी प्रयोग गरेर ब्यापार गर्ने गरेका छन। नेपाल, भारत र चीनको त्रिदेशीय नाकामा नेपाल प्रहरी मंसिर देखि नै हिमपात भए लगत्तै बेशी झर्ने गरेको छ। मुख्यमन्त्री ज्युले, त्यहाँ वर्षभरी प्रहरी बस्नसक्ने पोशाक, पुर्वाधार र अन्य सेवा सुविधा दिन गृहमन्त्री ज्युलाई आग्रह गर्नुभयो मुख्यमन्त्रीका स्वकीय सचिव शिव ओलीले भने। त्यसमा गृहमन्त्री थापाको सकारात्मक जवाफ आएको छ। मुख्यमन्त्री भट्टले यही आर्थिक वर्ष देखि त्रीदेशीय नाका तिंकरमा नेपाल प्रहरीको बाह्रै महिना बस्ने गरी ब्यवस्थापनको माग गरेका हुन। उनले नेपाल भारतको खुला सीमानाका कारण तस्करी, लागु औषधका कारोबारीहरु बढिरहेकाले भारत सँगको सीमानामा कम्तीमा पनि ५ किलोमिटरमा शसस्त्र प्रहरीको क्याम्प राख्न माग गरे। कैलाली र कञ्चनपुरको झण्डै दुई सय किलोमिटरको भारतसँगको सीमानामा चार पाँच वटा मात्रै शसस्त्र प्रहरीका क्याम्प राखिएका छन। खक्रौला, भजनी, त्रिनगर, बेलौरी र गड्डाचौकीमा मात्रै शसस्त्र प्रहरीको क्याम्प छ। ४० किलोमिटरको दुरीमा राखिएका शसस्त्रका क्याम्पले तस्करी, लागुपदार्थ र अन्य सीमामा हुने अपराध रोक्न नसकिरहेकाले आउदो आर्थिक वर्षदेखि सीमाको हरेक ५ किलोमिटरमा शसस्त्र प्रहरी राख्नुपर्ने माग गरिएको स्वकीय सचिव ओलीले बताए। अवैध रुपमा भईरहेको चोरी तस्करी रोक्न, लागुपदार्थका कारण युवाहरुमा फैलिरहेको विकृती रोक्न र सीमानामा हुने अपराध रोक्नका लागि यो गर्न आवश्यक रहेको कुरा गृहमन्त्रीलाई भनियो मुख्यमन्त्रीका स्वकीय सचिव ओलीले भने। भेटवार्तामा प्रदेश ७ मा प्रहरी जनशक्ति थप्नका लागि छलफल भएको छ। प्रदेश ७ मा करिव ६ हजार प्रहरीको दरबन्दी रहेको र त्यसमा पनि ४ देखि ५ हजार मात्रै कार्यरत रहेकाले समाजमा अब्बल शान्ति सुरक्षा हुन नसकेको भन्दै मुख्यमन्त्रीले कम्तीमा पनि प्रदेशमा १० हजार प्रहरीको जनशक्ति राख्नका लागि केन्द्रिय गृहमन्त्रीलाई आग्रह गरेका छन। प्रदेश नं७ को राजधानी धनगढीमा प्रदेश स्तरिय सुरक्षा गोष्ठीका लागि गृहमन्त्री रामबहादुर थापा मंगलबार साझ धनगढी आएका हुन। उनीसँगै चार वटै सुरक्षा अंगका प्रमुखहरु पनि आएका छन।"
९० प्रतिशत बजेट खर्च नहुने,"जनकपुर : प्रदेश २ को सरकारले चालू आर्थिक वर्षका लागि ल्याएको बजेट खर्च नहुने देखिएको छ। चालू आवमा समय अभावका कारण बजेट खर्च नहुने सम्भावना बढ्दै गएको विभिन्न मन्त्रालयका सचिवहरूको आकलन छ। उनीहरूका अनुसार बजेट ९० प्रतिशत खर्च नहुने अवस्था छ। बजेट पास कार्य निर्देशिका नबनेका कारण बजेट अहिलेसम्म खर्च गर्न नसकिएको मुख्यमन्त्री तथा मन्त्रिपरिषद् कार्यालयका सचिव हरि फुयाँलले बताए। उनका अनुसार अझै एक साता कार्य निर्देशिका बनाउनमै लाग्नेछ। त्यसपछि बल्ल बजेट खर्च गर्न टेन्डर आह्वान गरिन्छ, उनले भने। बजेट खर्च प्रक्रियागत रूपमा गर्नुपर्ने कानुनी व्यवस्था रहेकाले त्यहीअनुरूप अघि बढ्नुपर्ने उनको भनाइ छ। उनका अनुसार कार्य निर्देशिका तयार भइसकेपछि पहिला सूचना प्रकाशन गरिन्छ, जसको म्याद एक महिनाको हुन्छ। जेठ १५ मा सूचना आह्वान गर्ने हो भने अर्को महिनाको १५ गतेसम्म टेन्डर भर्ने अवधि हुन्छ। त्यसपछि कुनै अवरोध नभए टेन्डर सदर गरिन्छ। टेन्डर सदर भइसकेपछि आसयपत्र दिनुपर्ने हुन्छ, जसको म्याद सात दिन छ। यो प्रक्रिय जोड्दा असार २२ गते पुग्छ। त्यसपछि १५ दिन सम्झौताको म्याद रहने जनाइएको छ। बजेट खर्च गर्न अब ४७ दिनको अवधि छ। तर, नीति, नियम बनाएर सबै प्रक्रिया पूरा गर्दा ५९ दिन लाग्ने देखिन्छ। काम गर्न बाँकी रहेको समयभन्दा अझै १२ दिन बढी नीति, नियम बनाउनमै लाग्ने अवस्था छ। आजको मितिदेखि नै सबै प्रक्रिया पूरा गरी काम सुरु गर्ने हो भने पनि भ्याइँदैन, उनले भने, किनकि, बजेट खर्च गर्ने नीति, नियम नै बनेको छैन। सरकारी नियमअनुसार २५ असारसम्म मात्र चेक काट्न पाइन्छ। त्यसपछि कोष तथा लेखा नियन्त्रण कार्यालयले चेक काट्न नदिने व्यवस्था रहेको उनले सुनाए। यो वर्षको बजेट खर्च नहुने गणितीय आधार रहेको मन्त्रालयगत सचिवको भनाइ छ। उनीहरूका अनुसार सदनमा अवरोधका कारण समय अभाव भएको हो। केही हदसम्म भ्रमण कार्यक्रमले पनि नीति निर्माणमा बाधा पुगेको नाम नलेख्ने सर्तमा एक सचिवले बताए। चालू आर्थिक वर्षको बजेट बजेटमै सीमित रहनेछ, उनले भने, कुनै पनि विकास निर्माण पूरा हुन नसक्ने अवस्था छ। प्रदेश सरकारले चालू आवको बाँकी अवधिका लागि १ अर्ब २ करोड बजेट ल्याएको थियो। सबैभन्दा बढी सांसद विकास कोषका लागि १० करोड बजेट विनियोजन भएको थियो। बेटी पढाऊ, बेटी बचाऊ अभियानका लागि ८० लाख, स्वच्छता अभियानमा १ करोडसहित ३४ शीर्षकमा बजेट छुट्याइएको थियो। त्यस्तै, यो वर्ष सडक, कृषि, शिक्षा, स्वास्थ्यमा विशेष काम गर्ने नीति तय बनेको थियो। तर, अहिलेसम्म कुनै रकम निकासा हुन नसकेको मुख्यमन्त्री तथा मन्त्रिपरिषद् कार्यालयले जनाएको छ। सुरुवाती चरणमा रहेकाले बजेट कार्यान्वयनमा ढिलाइ भएको जनाइएको छ। मुख्यमन्त्रीका प्रमुख स्वकीय सचिव लालबाबु यादवले भने, हामी अहिले नयाँ अभ्यासमा छौं, नियमकानुन यही बेला बनाउनुपरेको छ। त्यही भएर बजेट कार्यान्वयनमा नतिजा प्राप्त गर्न सकिएन। संघीय समाजवादी फोरमका लालबाबु राउतको नेतृत्वमा ३ फागुनमा प्रदेश सरकार गठन भएको थियो। सरकार गठनको केही सातापछि सदनमा बजेट पेस भएको थियो।"
आन्दोलनकारीको घरजग्गा रोक्का,"मधेस आन्दोलनः उपलब्धिभन्दा पीडा बढी परासी ः पश्चिम नवलपरासीका मधेसकेन्द्रित दलका जिल्ला नेता र कार्यकर्ताहरूले मधेस आन्दोलनले उपलब्धिभन्दा पीडा दिन थालेको गुनासो गरेका छन्। आन्दोलनका क्रममा मुद्दा चलाइएका मधेसकेन्द्रित दलका कार्यकर्ताको धमाधम घरजग्गा रोक्का हुन थालेपछि उनीहरूले उपलब्धिभन्दा पीडा खेप्नुपरेको गुनासो गरेका हुन्। आन्दोलनका क्रममा सरकारी संरचना र व्यक्तिका सम्पत्तिमाथि आगजनी र तोडफोडको अभियोगमा मुद्दा लागेका कार्यकर्ताहरूको अहिले जिल्ला अदालतले धमाधम घरजग्गा रोक्का गर्न थालेको छ। आन्दोलनमै लागेका कारण सम्पत्ति रोक्का हुन थालेपछि कार्यकर्ताहरू नेताहरूमाथि आक्रोशित बन्न थालेका छन्। उनीहरूलाई जिल्ला प्रशासन र जिल्ला अदालतमा मुद्दा दायर गरी कानुनी प्रक्रिया अघि बढाइएको छ। राजनीति मुद्दा भएकाले नेताहरूले नै त्यसको किनारा लगाउने भन्दै कार्यकर्ताहरूले अदालत र प्रशासनले दिएको मुद्दाको म्याद गुजारेर बसेका थिए। तर, मुद्दा चलेको करिब तीन वर्ष पुग्न लागेको अवस्थामा अदालतले धमाधम उनीहरूका घरजग्गा रोक्का राख्न थालेको छ। घरजग्गा रोक्का रहनेमा जिल्लाका कुनै पनि नेता छैनन्, सबै कार्यकर्ता छन्। मुद्दा चलाइएका सबैलाई प्रहरीले फरार सूचीमा राखेको छ। अभियोग लागेका सबै नेता र कार्यकर्ताहरू खुलेआम हिँडडुल गरे पनि राजनीतिक मुद्दा भएकाले प्रहरीले पक्राउ गर्न चासो नदिएको बताइएको छ। संविधान जारी गर्ने प्रक्रियाका बेला संघीयता र सीमांकनको मागसहित विरोधमा मधेसकेन्द्रित दलहरू आन्दोलनमा उत्रिएका थिए। ०७२ साउनदेखि पाँच महिना बढी (पुससम्म) चलेको मधेस आन्दोलनका क्रममा तोडफोड र आगजानी गरेको भन्दै प्रहरीले जिल्ला नेतासहित ३५ कार्यकर्तामाथि मुद्दा चलाएको छ। जसमध्ये राजपाका केन्द्रीय उपाध्यक्ष गोविन्द चौधरी, केन्द्रीय सदस्य पुरन चौधरी, हैदरअलि मोमिनसहित १२ जनाविरुद्ध जिल्ला प्रशासन कार्यालयमा केही सार्वजनिक अपराधका मुद्दा दायर छन्। अन्य २३ जनालाई आगो लगाएको अभियोगमा जिल्ला अदालतमा मुद्दा दायर गरिएको छ। अदालतमा मुद्दा दायर भएकामध्ये १२ जनालाई सनईस्थित रगरगन्ज प्रहरीचौकीमाथि तोडफोड र आगजनी गरेको अभियोग छ। उनीहरू सबैको घरजग्गा अदालतले रोक्का गरेको छ। केहीको जग्गा गाउँब्लकमा रहेका कारण स्थानीय तहमार्फत विवरण माग भइरहेको अदालतले जनाएको छ। अदालत र प्रशासनमा दायर भएका दुवै प्रकृतिका मुद्दा अहिले चालु अवस्थामा छन्। मुद्दा लगाइएका अधिकांश कार्यकर्ताले घरजग्गा रोक्का भएको भर्खरै मात्र जानकारी पाएको बताएका छन्। अदालतले तीन महिनाअघिदेखि (२०७४ माघ १७ गते) मालपोत कार्यालयलाई पत्र पठाएर घरजग्गा रोक्का राख्न आदेश दिएको छ। अभियोग लागेका कार्यकर्ताहरू उपस्थित नभएपछि अदालतले सगोलमा राखेको घरजग्गासमेत रोक्का राख्न आदेश दिएको हो। आदेशपछि मुद्दा लागेका व्यक्तिको नाउँमा जग्गा नरहे पनि सगोलमा रहेका परिवारका सदस्यको सम्पत्ति रोक्का राखिएको छ। जसका कारण परिवारका अन्य सदस्यसमेत आफ्नो सम्पत्ति उपभोग गर्नबाट वञ्चित हुन पुगेका छन्। प्रशासनमा दायर भएको सार्वजनिक मुद्दा राजनीति भएकाले त्यसको टुंगो माथिबाटै हुने भन्दै प्रशासनले किनारा लगाउन ढिला गरेको एक कर्मचारीले बताए। तत्कालीन तराईमधेस लोकतान्त्रिक पार्टी, संघीय समाजवादी फोरम, सद्भावना पार्टी, तराई मधेस सद्भावना पार्टी सम्मिलित संयुक्त लोकतान्त्रिक मधेसी थरूहट मोर्चाले आन्दोलन गरेको थियो। मधेसमा चर्को आन्दोलनको समयमा भारतले नाकाबन्दीसमेत गरेको थियो। मुद्दा लगाइएका अधिकांश कार्यकर्ताले भने घरजग्गा नै रोक्का भएको भन्नेबारे अहिले मात्र जानकारी पाएको बताएका छन्। पाल्हिनन्दन गाउँपालिका सनईका मुन्ना यादवले आफूमाथि मुद्दा लागेको जानकारी पहिल्यै पाए पनि जग्गा रोक्का रहेकोबारे साता दिनअघि मात्र थाहा भएको बताए। संयुक्त नाउँमा रहेको जग्गा बिक्री गर्न मालपोत पुगेपछि मात्र यादवले जग्गा रोक्काको जानकारी पाएका हुन्। जग्गा रोक्का भएको जानकारी पाएपछि आफूले जिल्ला नेताहरूलाई तत्काल फुकुवाको पहल गर्न दबाब दिएको उनले बताए। यादवले संविधान संशोधनपश्चात् मधेसीका माग पूरा हुने भनेर आन्दोलनमा लागेको तर अहिले उपलब्धिभन्दा पीडा खेप्नुपरेको गुनासो गरे। हाम्रो मुद्दा व्यक्तिगत रिसइबीको होइन, राजनीतिक हो। त्यसैले केन्द्रीय नेताहरूलाई मुद्दा खारेजीका लागि दबाब दिन सबै साथी केही दिनमा काठमाडौं जाँदै छौं। यादवले भने। जिल्ला अदालत र प्रशासनमा चलाइएका मुद्दा खारेजीका लागि पहल गर्न केन्द्रीय नेताहरूसँग बारम्बार काठमाडौं जाँदासमेत वास्ता नगरिएकाले कार्यकर्ताले दुःख पाएका संघीय समाजवादी फोरमका जिल्ला अध्यक्ष धरेन्द्र यादवले बताए। हामीलाई घरमा बस्नै मुस्किल भयो। हरेक दिन कार्यकर्ताहरू घरै आएर मुद्दा किनारा लगाइदिन दबाब दिन्छन्। आन्दोलनका क्रममा दर्ता गरिएका मुद्दा सरकारमार्फत खारेज गर्न केन्द्रीय नेताले ढिलाइ गर्दा जिल्लामा संगठन गर्नसमेत गाह्रो भएको छ। राजपाका केन्द्रीय सदस्य एंव जिल्ला नेता पुरन चौधरीले मुद्दा फिर्ता नहुँदा कार्यकर्तामा नैराश्यता छाएको भन्दै तत्काल केन्द्रीय नेताले समाधान गर्नुपर्ने बताए। संविधान संशोधनको माग राखेर पश्चिम नवलपरासीका मधेसी दलले स्थानीय चुनाव बहिष्कार गरेका थियौं। तर, आन्दोलनमा मुद्दा लागेका कार्यकर्ताहरूको मुद्दा खारेजीसहित खाली भएका स्थानमा चुनाव हुने सर्तमा प्रदेश र संघीय निर्वाचनमा गयौं, अहिलेसम्म कुनै पनि माग पूरा नहुँदा कार्यकर्तामा पीडा थपिएको छ। चौधरीले भने। पछिल्लो पटक कार्यकर्ताको घरजग्गा नै रोक्का राख्दासमेत केन्द्रीय नेताहरूले खारेजीका लागि सरकारसँग पहल नगर्दा झन् पीडामा बस्नुपरेको चौधरीले बताए। मुद्दा फिर्ता नभए लामो समयसम्म पार्टीका लागि काम गरेका साथीहरूको राजनीति भविश्य नै अन्धकार हुने भएकाले त्यसमा गम्भीर हुन चौधरीले केन्द्रीय नेताहरूसँग आग्रह गरेका छन्। २०७२ मा भएको आन्दोलनमा ३५ वटा सवारीसाधन र केही सरकारी संरचनामाथि आगजनी र तोडफोड भएको जिल्ला प्रहरी कार्यालयले जनाएको छ।"
सांसदले कर्णले देखे 'रेल चढेर काठमाडौं आएको' सपना,"काठमाडौं : राष्ट्रिय जनता पार्टी नेपालका नेता एवं सांसद लक्ष्मणलाल कर्णले सपनाको खेती नगर्न सरकारलाई सुझाव दिएका छन्। सरकारको आगामी आर्थिक वर्षको नीति तथा कार्यक्रममाथिको छलफलमा भाग लिँदै सांसद कर्णले सपना बाँड्ने काम छोडेर काममा केन्द्रित हुन सरकारलाई आग्रह गरे। नीति तथा कार्यक्रममाथि टिप्पणी गर्ने क्रममा कर्णले सपनाका कुरा सुन्दा सुन्दा आफूले साँच्चै सपना देखेको बताए। 'सपनाको कुरा सुन्दा सुन्दा मैले वीरगञ्जबाट रेल चढेर काठमाडौं आएको सपना देखेँ। सात घण्टाको यात्रा तीन घण्टामा पूरा भयो, आराम पनि भयो', उनले व्यंग्य गरे, 'म जस्तै सारा नेपाली अहिले यस्तै सपना देखिरहेका छन्।' २१ औँ शताब्दीका मार्क्सले के भन्छन् भन्नेमा ध्यान दिउँ : बाबुराम सपना बाँड्ने काम धेरै भएको भन्दै उनले 'जे काम गर्नु छ त्यही गर्न' सरकारलाई सुझाव दिए। संघीय लोकतान्त्रिक गणतन्त्र स्थापनाका लागि धेरै नेपालीले रगत बगाएको चर्चा गर्दै कर्णले सरकारले सहिद र घाइतेहरूलाई बिर्सिएको आरोप लगाए। 'हामीले भुल्यौँ कि घाइते र सहिद परावरको स्थिति के छ। नीति तथा कार्यक्रममा उनीहरूको परिवारलाई राहत र भरणपोषण गर्नेबारे हामीले कुनै चर्चा गरेका छैनौँ।' शान्ति विना विकास नुहने कुरा सरकारले पटक पटक दोहोर्याए पनि विगतमा देशमा अशान्ति हुनुको कारण भने बिर्सिन खोजिएको उनले बताए। 'मधेसी, जनताति, थारु, दलितहरू आफ्नो अधिकार मागिरहेका छन्। अन्तरिम संविधानमा प्राप्त अधिकार पनि खोसियो भनिरहेका छन्', उनले भने, 'तर यो नीति कार्यक्रममा संविधान संशोधनको कुनै पनि कुरा छैन। संविधान संशोधनबिना देशमा शान्ति आउँदैन।' सरकारको नीति तथा कार्यक्रममा सबै विषयलाई प्राथमिकताको सूचिमा राखिएको प्रति पनि उनले आपत्ति जनाए। 'सबै विषय प्राथमिकता दिन सकिन्न। कहाँबाट र कसरी समृद्धि ल्याउने हो भन्नेमा प्रष्ट हुनुपर्छ', उनले भने, 'अब बजेट आउँदैछ । त्यसमा एउटा मूल प्राथकिता तय गर्नुस्। त्यसपछिका दोस्रो र तेस्रो प्राथमिकता तय गर्नुस्।'"
२१ औँ शताब्दीका मार्क्सले के भन्छन् भन्नेमा ध्यान दिउँ : बाबुराम,"काठमाडौं : नयाँ शक्ति पार्टी नेपालका संयोजक एवं सांसद डा बाबुराम भट्टराईले २१ औँ शताब्दीको आवश्यकता अनुसार विकासको नीति अगाल्नुपर्ने बताएका छन्। सरकारको आगामी आर्थिक वर्षको नीति तथा कार्यक्रममाथिको छलफलमा भाग लिँदै भट्टराईले परम्परागत विचारमा अडिएर अहिलेको आवश्यकताअनुसारको विकास गर्न नसकिने बताएका हुन्। 'नेपालको विकासको बाटो २१ औँ शताब्दीको आँखाबाट हेर्नुपर्छ। आज मार्क्स बाँचेको भए के भन्थे भन्नेमा ध्यान दिउँ', उनले भने, '१९ औँ शताब्दीका मार्क्सले के भनेका थिए भन्नेमा होइन, २१ औँ शताब्दीका मार्क्सले के भन्छन् ध्यान दिउँ।' युरोपमा क्याथोलिक चर्चमा गरिएको सुधारपछिमात्र त्यहाँको विकासले गति लिएको उदाहरण दिँदै भट्टराईले नेपालमा पनि परम्परागत सोचमाथि सुधार नगरीकन विकास हुन नसक्ने बताए। त्यसका लागि जातपातको व्यवस्थालाई जरैदेखि उखेल्नुपर्ने भट्टराईको भनाई छ। 'विकास गर्ने जनताले हो, त्यसैले जनताको सोचमा नै व्यापक सुधार नल्याइ हुँदैन', उनले भने, 'जातपातलाई जरैदेखि उन्मुलन नगरी विकास सम्भव छैन।' सरकारको नीति तथा कार्यक्रममा कृषि, उर्जा, उद्योग लगायतका प्राथमिकताहरू संकेत गरिए पनि सरकार त्यसमा हिचकिचाएको उनले बताए। भट्टराईले उदयीमान अर्थतन्त्र भएका भारत र चीनको बीचमा रहेको नेपालले पनि राष्ट्रिय हीतअनुकूल वैदेशिक पुँजी भित्र्याएर बस्तु उत्पादन गरी निर्यात नगरी विकास हुन नसक्ने बताए। उनले संघीयताको बुझाइमा पनि नीति तथा कार्यक्रममा समस्या देखिएको बताए। 'ध्यान नपुर्याउनुभएको हो कि जानीबुझिकन संविधानको मर्मविपरीत जानुभएको हो, मलाई चिन्ता छ', भट्टराईले भने, 'तीन तहको सरकार मिलेपछिमात्र नेपाल सरकार हुने हो तर नीति तथा कार्यक्रममा एउटामात्र नेपाल सरकार छ भने झैँ प्रस्तुत गरिएको छ।' कर्मचारीतन्त्रमा पनि व्यापक सुधार गर्नुपर्ने उनको भनाई छ।"
नेकपा: इन्चार्ज भन्दा सेक्रेटरी योग्य ? को को परेनन् ४४१ मा ?,"काठमाडौँ: नेपाल कम्युनिस्ट पार्टीले ४४१ सदस्यीय केन्द्रीय कमिटी बनाएको छ । जम्बो केन्द्रीय कमिटीमा पूर्व एमालेबाट २४१ जना र पूर्व माओवादी केन्द्रबाट २०० जना समेटिएको छ । पूर्व एमालेले पुरानो केन्द्रीय कमिटीबाट १९६ जना र ४५ जना नयाँ अनुहारलाई अवसर दिएको छ । पूर्व पुरानो केन्द्रीय कमिटिमा रहेका राधाकृष्ण मैनाली र रुपनारायण श्रेष्ठलाई समेटिएको छैन । दुवैले पार्टीको हितविपरित काम गरेको भन्दै केन्द्रीय कमिटीमा नसमेटिएको हो । नयाँ को को परे ? पूर्व एमालेको जनवर्गीय संगठन प्रेस चौतारीका पूर्व महासचिव विष्णु रिजाल, युवा संघ नेपालका पूर्व महासचिव निरज आचार्य र अर्थमन्त्री डा युवराज खतिवडा लगायत ४५ जना नेता केन्द्रीय कमिटीमा परेका छन् । एकै दिनमा 'सहिद' नेपाल कम्युनिस्ट पार्टीले केन्द्रीय सदस्य बनाइएका केही नेताले भने एकै दिनमा पद गुमाउनु परेको छ । यसरी पद गुमाउनेहरुमा पूर्व एमाले नेता दयालबहादुर शाही, पुण्य गौतम र साध्यबहादुर भण्डारी रहेका छन् । शाही बाजुराका प्रखर नेता हुन् । भण्डारी हालै जनमोर्चाबाट एमालेमा प्रवेश गरेका थिए । उनी नेपालका राष्ट्रवादी नेता र नेपालको भूगोलका अध्येता पनि हुन् । को को आउट भए ? नेकपामा पूर्वमन्त्रीहरु प्रदेश ७ का नेता दामोदर भण्डारी, प्रदेश १ का पूर्वमन्त्री कृपाशुर शेर्पा, प्रदेश ५ का दलबहादुर सुनार, प्रदेश २ का पुरुषोत्तम पौडेललाई केन्द्रीय सदस्यमा समेटिएको छैन । स्थानीय तहको निर्वाचनमा अन्य दललाई स्वीप गराउने धनकुटाका सांसद राजेन्द्र राई ,धादिङका पूर्वसांसद गुरुप्रसाद बुर्लाकोटी, बर्दियाकी महिला नेतृ शोभा ज्ञावाली, बाँकेका पूर्वसांसद देवराज भार, युवा नेता दामोदर अर्याल, नुवाकोटका राजेन्द्रप्रसाद लोहनी, कञ्चनपुरका उर्वादत्त पन्त, बझाङका गणेश विश्वकर्मा र सुनसरीका रेवती भण्डारी लगायतका नेताहरुले अवसर पाएनन् । सुनसरीका नेता नेता भण्डारी तत्कालीन एमालेका सचिव भीम आचार्यको कोपभाजनमा परेका थिए । उनले आचार्यकै कारण संघीय निर्वाचन समेत टिकटबाट बच्चित भए । भण्डारीले टिकट नपाउँदा सुनसरी २ वाम गठबन्धनले गुमाउनु परेको थियो । प्रदेश ५ प्रदेश ७ लाई विभेद पूर्व एमालेमा प्रदेश ५ र ७ बढी छुटेको गुनासो आएको छ । युवा नेता दामोदर अर्याल प्रदेश ५ र ७ मा धेरै नेता छुटेको बताउँछन् । प्रदेश ५ मा वामदेव गौतम र प्रदेश ७ मा भीम रावलको कोपभाजनमा परेको धेरै नेताहरु परेको आरोप लगाइएको छ । युवा नेता अर्यालले आफु २०४५ मा स्ववियू सभापति, अखिल र युवासंघको केन्द्रीय नेता, भेरी अञ्चल कमिटीको सदस्य तथा युवा विद्यार्थी इन्चार्ज, युथफोर्सको डिजाइनर र सञ्चालनकर्ताका रुपमा देशभरका युवा परिचालन गर्न सक्रिय भएको बताए । उनले आफुले काम लगाएका नेता पार्टीको केन्द्रीय सदस्य पोलिव्यूरोदेखि मन्त्रीसम्म भइसकेको बताए । एमालेबाट पत्रकार नेत एवं प्रेस चौतारीका पूर्वअध्यक्षहरु शम्भु श्रेष्ठ, गगन विष्ट र राजेन्द्र अर्याललेसमेत केन्द्रीय सदस्य हुने आकांक्षा राखेका थिए । अनेरास्ववियूका पूर्व केन्द्रीय सदस्य किशोरविक्रम मल्ल, वर्तमान अध्यक्ष नवीना लामा पनि केन्द्रीय कमिटीमा परेनन् । त्यस्तै पाँचथरका वसन्त नेम्वाङ, जाजरकोटका दिलबहादुर सिंह, कास्कीका कृष्ण थापा, सिन्धुपाल्चोकका सरेश नेपाल, मकवानपुरका कृष्णप्रसाद दाहाल, नुवाकोटका केशव पाण्डे र बाग्लुङका हिरा केसी छुटेका छन् । माओवादीमा पनि उस्तै पूर्व माओवादीबाट सचिवालय सदस्य सबैलाई समेटिएको छ । केन्द्रीय कमिटी जम्बो भएका कारण धेरै आउट भएका छन् । तर कतिपय पर्नै पर्ने पनि परेका छैनन् । लमजुङका नेता पारसमणि पौडेल केन्द्रीय सदस्यमा परेका छैनन् । वाईसीएलका वर्तमान अध्यक्ष दीपशिखा केन्द्रीय कमिटीमा पर्दा पूर्वअध्यक्ष आरसी अधिकारी भने आउट भएका छन् । अखिल (क्रान्तिकारी) का रमेश मल्ल, पूर्वसांसद राजकुमार श्रेष्ठ, निरु दर्लामी, झापाका झलकसिंह दर्लामी, जनयुद्धका बेला माओवादी र अध्यक्ष पुष्पकमल दाहाल लिम्बुवानका खम्बा श्रीप्रसाद जवेगु, कार्भेका सूर्यमान दोङ, खोटाङका टंक राई र पुराना नेता झलकपानी तिवारी समेत केन्द्रीय कमिटीमा अटाएनन् । सेक्रेटरी योग्य, ईन्चार्ज अयोग्य ? माओवादी रुकुमका सेक्रेटरी गोपाल शर्मा केन्द्रीय कमिटीमा परेका छन् तर इन्चार्ज कुशल भने केन्द्रीय सदस्यको लिस्टबाट आउट भए । रामेछापका इन्चार्ज मैनबहादुर मोक्तान परेनन् तर सहइन्चार्ज श्याम श्रेष्ठ भने केन्द्रीय कमिटीमा अटाए । तर सेक्रेटरी शर्माले अगुवाहरु नपरेको भन्दै केन्द्रीय सदस्य पद त्यागेको घोषणा गरेका छन् । धावा लामा समेत छुटेका छन् जो ८८ जनाको केन्द्रीयमा नै थिए । पूर्व माओवादी केन्द्रका पोलिटब्यूरो सदस्य आईपी खरेलले समकक्षीहरु धेरै छुटेको बताउँछन् । धेरै होनाहार कमरेडहरु छुटेका छन्, नेताका आसेपासे धेरै परेका छन् २०४२ सालको सेक्टर काण्डका नेता खरेलले भने,संगठनको हित गर्ने भन्दा चाकडी गर्नेले स्थान पाए । उनले संगठनात्मक रुपमा क्रियाशील र विपक्षीबीच खरो उत्रेकाले समेत स्थान नपाएको गुनासो गरे । धेरै नेताहरु छु्टेपछि उनीहरुले समाजिक सञ्जालमा असन्तुष्टि पोखिरहेका छन् ।"

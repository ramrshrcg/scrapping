शीर्षक,विवरण
निर्मला हत्याकाण्ड : बल्ल बोल्यो प्रदेश सरकार,"धनगढी : कञ्चनपुरकी निर्मला पन्तको बलात्कारपछि हत्यापछि सिर्जना भएको परिस्थितिबारे शनिबार प्रदेश नम्बर ७ को आकस्मिक मन्त्रिपरिषद् बैठक बसेको छ। मुख्यमन्त्री त्रिलोचन भट्टको अध्यक्षतामा बसेको बैठकले शुक्रबार भएको गोलीकाण्ड दुःखद भएको भन्दै ज्यान गुमाउने सन्नी खुनाका परिवारलाई उचित क्षतिपूर्ति दिने निर्णय गरेको छ। सरकारका प्रवक्ता आन्तरिक मामिला तथा कानुनमन्त्रीले जारी सार्वजनिक गरेको विज्ञप्तिमा निर्मला हत्याकाण्डका लागि सहसचिव हरिप्रसाद मैनालीको नेतृत्वमा तीनजना उच्च सुरक्षा अधिकारी सम्मिलित छानबिन समिति गठन भइसकेकाल समितिलाई कामगर्ने वातावरण बनाउन आन्दोलनकारीलाई आग्रह गरिएको छ। प्रदेश सरकारको पहलमा संघीय सरकारले पाँच सदस्यीय उच्च स्तरीय छानबिन समिति गठन गरेर कञ्चनपुर पुगिसकेको छ। समितिले शुक्रबारबाटै आफ्नो काम सुरु गरिसकेको छ, त्यसैले निर्मला हत्याकाण्डको निष्पक्ष छानबिन हुनेमा आम सर्वसाधारणलाई ढुक्क हुन आह्वान गर्दछौं, प्रदेश सरकारले विक्षप्तिमा भनिएको छ। मन्त्रिपरिषदको बैठकले आन्दोलनका क्रममा घाइते भएका सबैको उपचार प्रदेश सरकारले गर्ने निर्णय पनि गरेको छ। मृतकको परिवारलाई क्षतिपूर्ति दिने र घाइते सबैको प्रदेश सरकारले उपचार गर्ने निर्णय भएको छ विज्ञप्तीमा उल्लेख छ। प्रदेश सरकारले, यसअघिका प्रमुख जिल्ला अधिकारी, सुरक्षा निकायका प्रमुख हटाएर नयाँ सुरक्षा अधिकारी खटाइसकेकाले अबको छानबिन निष्पक्ष हुने र दोषिपत्ता लाग्ने विश्वास गरेको जनाएको छ।"
कञ्चनपुर घटनाः निर्मला र सन्नीका परिवारलाई सरकारको १०१० लाख,काठमाडौं : सरकारले कञ्चनपुरमा बलात्कार गरी हत्या गरिएकी किशोरी निर्मला पन्त र शुक्रबार प्रदर्शनका क्रममा प्रहरीको गोलीबाट मारिएका किशोर सन्नी खुनाका परिवारलाई राहत स्वरुप १० लाख दिने निर्णय गरेको छ। शनिबार प्रधानमन्त्री निवास बालुवाटारमा बसेको मन्त्रिपरिषद्को आकस्मिक बैठकले मृतक किशोर र बलात्कारपछि हत्या गरिएकी निर्मला पन्तको परिवारलाई राहत स्वरुप १०१० लाख रुपैयाँ दिने निर्णय गरेको सरकारका प्रवक्ता सञ्चार मन्त्री गोकुल बाँस्कोटाले जानकारी दिए। मन्त्रिपरिषद् बैठकले कञ्चनपृुर घट्नामा घाइते भएका सबैको उपचार खर्च व्यहोर्ने निर्णय गरेको छ। घट्नामा अंगभंग भई काम गर्न अशक्त हुने अवस्था आएमा त्यस्ता घाइतेलाई उचित आर्थिक सहायता वितरण गर्ने निर्णय गरेको छ। मन्त्रिपरिषद् बैठकले कञ्चनपुर घटनालाई लिएर शनिबार सर्वदलीय बैठकमा गरिएका सहमति र निर्णयलाई लागू गर्ने निर्णयसमेत गरेको प्रवक्ता बाँस्कोटाले जानकारी दिए। बैठकले सरकारद्वारा शुरुमा कञ्चनपुर घट्नाको छानबिन गर्न गठित समितिलाई पछिल्ला घट्नाकोसमेत छानबिन गर्ने जिम्मेवारी दिएको छ। मन्त्रिपरिषद् बैठकले कञ्चनपुरका तत्कालीन एसपी डिल्लीराज विष्टलाई निलम्बन गर्ने निर्णय गरेको छ। गृहमन्त्रालय स्रोतका अनुसार एसपी विष्टले घट्नाको समयमा गम्भीर लापारवाही गरेको तथा जिम्मेवारी बहन नगरेको पाइएकाले उनलाई निलम्बन गरिएको हो।
गृहमन्त्रीलाई प्रधानमन्त्रीकाे निर्देशन : शंका लागेजति कसैलाई नछाड्नू,"काठमाडौं : प्रधानमन्त्री केपी शर्मा ओलीले कञ्चनपुरकी १३ वर्षीया बालिका निर्मला पन्तको बलात्कारपछि हत्या गरिएको घटनामा शंकाको घेरामा रहेका सबैलाई पक्राउ गरेर अनुसन्धान गर्न गृहमन्त्री रामबहादुर थापा बादललाई निर्देशन दिएका छन्। शनिबार बिहान बसेको नेपाल कम्युनिस्ट पार्टी (नेकपा) को आकस्मिक सचिवालय बैठकमा प्रधानमन्त्री ओलीले गृहमन्त्री बादललाई यस्तो निर्देशन दिएका हुन्। प्रधानमन्त्री ओलीले कसैको नाम नलिई शंकाको घेरामा रहेका सबैलाई पक्राउ गरेर अनुसन्धान गर्न गृहमन्त्रीलाई निर्देशन दिएका हुन्। प्रहरीले निर्मालाको हत्यामा संलग्न भएको आरोपमा ४१ वर्षीय दिलिपसिंह बिष्ट, निर्मलाकी साथी रोशनी बम र रोशनीकी दिदी अनिता बमलाई पक्राउ गरिसकेको छ। निर्मलाको बलात्कारपछि हत्या प्रकरणमा भीमदत्त नगरपालिकाका मेयर सुरेन्द्र विष्टको भतिजा र एसपी डिल्लीराज विष्टका छोरासमेत शंकाको घेरामा छन्। स्थानीयले प्रहरीले विशिष्टका छोरालाई घटनाबाट जोगाउन मानसिक सन्तुलन ठिक नभएका दिलिपसिंहलाई दोषी देखाएको आरोप लगाएका छन्। यो विषयमा प्रधानमन्त्रीले केही नबताए पनि शंकाको घेरामा रहेका सबैलाई पक्राउ गर्न बादललाई निर्देशन दिएका हुन्। सँगै नेकपाले कञ्चनपुर घटनाको सत्यतथ्य छानबिन गरी दोषीलाई कडा कारवाही गर्न माग गरेको छ। प्रधानमन्त्री निवास बालुवाटारमा बिहान बसेको सचिवालय बैठकले यस्तो माग गरेको हो। सचिवालयको आकस्मिक बैठकले घटनाको सत्य तथ्य छानबिन गर्न र सामाजिक रुपमा विकृति फैलाउन खोज्ने प्रवृत्तिको सूक्ष्म छानबिन गरी कारवाही गर्न सरकारसँग माग गरेको हो। बालिका पन्तको बलात्कारपछि हत्या भएको विषयलाई लिएर केही दिनदेखि कञ्चनपुर तनावग्रस्त छ। नेकपाको बैठकले शान्ति सुरक्षामा खतरा पार्ने घटना भइरहेकाले त्यसप्रकारको घटना हुन नदिन विशेष पहल गर्ने निर्णय गरेको प्रवक्ता नारायणकाजी श्रेष्ठले जानकारी दिए। अनुसन्धानलाई व्यापक, विश्वसनिय र प्रभावकारी बनाउने निर्णयसमेत नेकपाको बैठकले गरेको छ। नेकपाले घटनालाई लिएर सामाजिक मूल्य मान्यतामा विकृति भित्रिएको, शान्ति सुरक्षामा खलल पार्ने काम भइरहेको सवालमा सरकार सचेत हुनुपर्ने बताएको छ। यस्ता घटनालाई साम्य पार्न जनचेतना तथा जागरण फैलाउन आम रुपमा आग्रह गर्दै बैठकले दोषी देखिएका जो कोहीलाई पनि कारवाहीको प्रक्रियामा ल्याउन सरकारलाई आग्रह गरेको हो। सम्बन्धित समाचार बालिका हत्याको चौतर्फी विरोध, महेन्द्रनगरमा प्रदर्शन बालिकाको हत्यापछि महेन्द्रनगर तनावग्रस्त महेन्द्र राजमार्ग चार लेन बनाइने बलात्कारपछि बालिका हत्या : वास्तविक अपराधी लुकाउन खोजेको आरोप, महेन्द्रनगर बजार बन्द बालिका हत्या प्रकरण : महेन्द्रनगर तनावग्रस्त, प्रदर्शनकारीमाथि अश्रुग्यास प्रदर्शनले हिंसात्मक रुप लिएपछि महेन्द्रनगरमा कर्फ्यू सामान्य बन्दै महेन्द्रनगर, सरकारी छानबिन समिति आइपुग्यो महेन्द्रनगरमा कर्फ्यू यथावत, सर्वदलीय बैठक सुरु"
कञ्चनपुर घटनाका दोषीमाथि कारबाही हुन्छ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले कञ्चनपुर घटनाका दोषीलाई सरकारले कारबाहीको दायरमा ल्याउने बताएका छन्। शनिबार साँझ ट्विट गर्दै प्रधानमन्त्री ओलीले दोषीलाई कारवाहीको दायरमा ल्याउन सरकारले कुनै कसर बाँकी नराख्ने बताएका हुन्। कञ्चनपुर घटनाका दोषीलाई कारवाहीको दायरामा ल्याउन सरकारले कुनै कसर बाँकी राख्नेछैन, प्रधानमन्त्री ओलीले भने। उनले घटनालाई सरकारले गम्भीर रुपमा लिएको प्रष्ट पारेका छन्। उनले समिति गठन गरेर छानबिन अगाडि बढाएको उल्लेख गरेका छन्। घटनालाई सरकारले गम्भीर रुपमा लिएकाले छानबिन समिति गठन गरेर काम अघि बढाइएको छ, प्रधानमन्त्रीले ट्विटरमा लेखेका छन्, कुनै पनि अपराधका घटनामा संलग्न दोषीलाई कारवाहीको दायरामा ल्याइनेछ। कन्चनपुर घटनाका दोषीलाई कारवाहीको दायरामा ल्याउन सरकारले कुनै कसर बॉकी राख्नेछैन। घटनालाई सरकारले गम्भीर रुपमा लिएकाले छानविन समिति गठन गरेर काम अघि बढाइएको छ।कुनै पनि अपराधका घटनामा संलग्न दोषीलाई कारवाहीको दायरामा ल्याइनेछ।    (_)  ,"
१८ जिल्लामा प्राविधिक थप्दै प्राधिकरण,"काठमाडौं : राष्ट्रिय पुनर्निर्माण प्राधिकरणले भूकम्पबाट कम प्रभावित १८ जिल्लामा करिब २ सय प्राविधिक थपिरहेको छ। भूकम्पपछिको पुनर्निर्माणको काम अत्यन्त सुस्त भएको र चालू आव २०७५७६ असार मसान्तभित्र निजी आवास पुनर्निर्माण सक्नुपर्ने भएकाले प्राधिकरणले प्राविधिक थपेको हो। भूकम्पबाट बढी क्षति भएका जिल्लामा पुनर्निर्माणको काम सन्तोषजनक भए पनि थोरै क्षति भएका जिल्लामा प्राविधिक अभावमा अत्यन्त सुस्त गतिमा काम भइरहेको छ। भूकम्प प्रभावित कतिपय गाउँपालिकामा अहिले इन्जिनियरसमेत छैनन्। कतिपय स्थानमा भूकम्पको ३ वर्षपछि प्राविधिक पुगेका छन्। कम प्रभावित १८ जिल्लामा प्राधिकरणले करिब २ सय प्राविधिक धमाधम करारमा नियुक्त गरी पठाउन थालेको छ। प्रत्येक गाउँपालिकामा कम्तिमा एक जना इन्जिनियर पुर्याउन प्राविधिक नियुक्त गरिएको प्राधिकरणका केन्द्रीय आयोजना कार्यान्वयन एकाइका शाखा अधिकृत धु्रवबहादुर कँवरले जानकारी दिए। उनले काम सकिन लागेका जिल्लाबाट समेत प्राविधिक कटौती गरेर पठाउन थालिएको बताए। उनका अनुसार प्राधिकरणले १ सय ५० जना इन्जिनियर र ५० जना सबइन्जिनियर थप्दै छ। खोटाङमा १४ इन्जिनियर रहेकामा ८ जना थपेर २२ जना पुर्याइएको छ भने सोलुखुम्बुमा ५ जना थपेर २० बनाइएको छ। चितवनमा ५ जना थपिएको छ। पहिला चितवनमा १० इन्जिनियर कार्यरत थिए। अन्य १५ जिल्लामा पनि सोही अनुपातमा थप गरिएको प्राधिकरणले जनाएको छ। प्राधिकरणमा १ हजार ४ सय ५ इन्जिनियर, ८ सय ५१ सबइन्जिनियर, ८ सय ४३ असिस्टेन्ट इन्जिनियरको स्वीकृत दरबन्दी छ। पछिल्लो समय तीव्र गतिमा पुनर्निर्माण भइरहेको कार्यान्वयन एकाईका उपनिर्देशक युवराज पौडेलले दाबी गरे। उनले भूकम्प प्रतिरोधी घर बनाउन प्राविधिक आवश्यक हुने बताए। उनले अति प्रभावित १४ र कम प्रभावित १८ गरी ३२ जिल्लामा पुनर्निर्माणमा ३ हजार २ सय ५० प्राविधिक खटिएको बताए। दोस्रो वर्षसम्म निर्माणले गति लिएको थिएन, अहिले सन्तोषजनक काम भइरहेको छ, उनले भने। उनले पुनर्निर्माण अभियानकै रूपमा सञ्चालन गर्न नसके लक्ष्य प्राप्त गर्न कठिन हुने बताए। कम प्रभावित प्रत्येक जिल्लामा १० हजार हाराहारीमा घर भत्किएका छन्। अहिलेसम्म भूकम्पबाट भत्किएका ५० प्रतिशत घर मात्र निर्माणाधीन छन्। १८ जिल्लामा १ लाख ७३ हजार १ सय २२ भूकम्पपीडितको पहिचान भएकोमा १ लाख ४३ जना लाभग्राही सूचीमा छन्। ९४ हजार ९ सय ७२ घरधुरीसँग अनुदान सम्झौता भएको छ भने ९२ हजार ३ सय २२ जनाले पहिलो किस्ताको ५० हजार रुपैयाँ अनुदान लिएका छन्। २० हजार ३ सय ९१ जनाले मात्र दोस्रो किस्ताको १ लाख ५० हजार रुपैयाँ पाएका छन्। १ हजार ६५ जनाले मात्र तेस्रो किस्ताको १ लाख रुपैयाँ पाएका छन्। अति प्रभावित तथा कम प्रभावित जिल्लाका गरी पहिचान भएका कुल ८ लाख ७ हजार ४ सय ८६ जनामध्ये जम्मा ७ लाख २२ हजार १ सय ११ जनासँग अनुदान सम्झौता भएको छ। प्राधिकरणको प्रमुख कार्यकारी अधिकृत सुशील ज्ञवालीले पदभार ग्रहण गरेसँगै ठोस योजना बनाएर पुनर्निर्माणको कामलाई समयभित्रै पूरा गर्ने घोषणा गरेका छन्।"
बिम्स्टेकबाट नेपालले अधिकतम फाइदा लिनुपर्छ,"काठमाडौं : बहुक्षेत्रीय प्राविधिक तथा आर्थिक सहयोगका लागि बंगालको खाडी राष्ट्रहरूको प्रयास (बिम्स्टेक)को चौथो शिखर सम्मेलनबाट नेपालले अधिकतम फाइदा लिनुपर्नेमा परराष्ट्रमन्त्री प्रदीप ज्ञवालीले जोड दिएका छन्। सम्मेलनको तयारीबारे जानकारी दिन परराष्ट्र मन्त्रालयमा शुक्रबार आयोजित पत्रकार सम्मेलनमा मन्त्री ज्ञवालीले यस्तो बताएका हुन्। शिखर सम्मेलनसम्बन्धी सबै काम द्रुत गतिमा भइरहेका छन्। घोषणापत्र लेखन तथा सम्मेलनमा हुने सहमतिको अन्तर्य पनि टुंगोमा पुर्याउन युद्धस्तरमा काम भइरहेको छ, उनले भने। ऊर्जा व्यापार, बौद्ध परिपथ, पर्यटन प्रवद्र्धन र जलवायु परिवर्तनमा सहकार्य गर्ने गरी बिम्स्टेक शिखर सम्मेलन केन्द्रित हुने र लुम्बिनीमा बुद्धिस्ट सम्मेलन गर्ने प्रस्ताव पनि नेपालले राख्ने परराष्ट्रका अधिकारीले बताएका छन्। बुद्धिस्ट सर्किटबारे छलफल भइरहेको अवस्थामा नेपालले त्यस्तो प्रस्ताव राख्ने बताइए पनि यस विषयमा परराष्ट्रमन्त्री ज्ञवालीले केही जानकारी दिएनन्। सदस्य राष्ट्रलाई सतह, जल र हवाईमार्गबाट जोड्ने मात्र नभई विद्युत् प्रसारण ग्रिड, अप्टिकल फाइबरबाट समेत जोड्ने विषयलाई नेपालले उच्च महत्व दिएको र त्यसअन्तर्गतका विषयमा छलफल भइरहेको मन्त्री ज्ञवालीले बताए। बिम्स्टेकको अध्यक्ष तथा चौथो शिखर सम्मेलन आयोजक देश नेपालले काठमाडौं घोषणापत्रको मस्यौदालाई अन्तिम रूप दिने एवं संगठनलाई प्रभावकारी एवं परिणामुखी तुल्याउन र सहयोगको दायरा बढाउने विषयलाई पनि उत्तिकै प्राथमिकताका साथ उठाउनेछ। बिम्स्टेकले पहिचान गरेका व्यापार, लगानी, यातायात तथा सञ्चार, ऊर्जा, पर्यटन, कृषि, प्रतिआतंकवाद, गरिबी निवारण, जनस्वास्थ्य, वातावरण तथा प्राकृतिक विपत्ति र जलवायु परिवर्तनजस्ता १६ क्षेत्र अब अझ कम हुने र ती जनताको गरिबी घटाउनेमा अधिक केन्द्रित हुने मन्त्री ज्ञवालीले जानकारी दिए। भदौ १४ र १५ मा सम्मेलन हुने भए पनि यसको प्रक्रियागत बैठक १२ गतेदेखि नै सुरु हुनेछ। सदस्य मुलुकका परराष्ट्र सचिवस्तरीय मंगलबार, बुधबार परराष्ट्र मन्त्रीस्तरीय र बिहीबार एवं शुक्रबार सदस्य राष्ट्रहरूका कार्यकारी सरकार प्रमुख शिखर सम्मेलनमा सहभागी हुनेछन्। भुटानमा प्रधानन्यायाधीश नेतृत्वको सरकार छ। त्यसैले भुटानबाट प्रधानन्यायाधीश सहभागी हुनेछन्। तर भुटानका प्रधानन्यायाधीश नेतृत्वको चुनावी सरकारले सम्मलेनका सबै सहमतिमा उपस्थिति जनाए पनि हस्ताक्षर नगर्ने मन्त्री ज्ञवालीले बताए। भारत, बंगलादेश र थाइल्यान्डबाट प्रधानमन्त्रीको सहभागिता रहनेछ। म्यानमार र श्रीलंकाबाट राष्ट्रपतिको भ्रमण हुनेछ। म्यानमार र श्रीलंकाका राष्ट्रपति कार्यकारी सरकार प्रमुख भएकाले सम्मेलनमा उनीहरूको सहभागिता हुने भएको हो। परराष्ट्रमन्त्री ज्ञवालीका अनुसार म्यान्मारका राष्ट्रपति भदौ १२, श्रीलंकाका राष्ट्रपति १३ गते काठमाडौं आइपुग्दै छन्। उनीहरूले लुम्बिनीको भ्रमण गर्ने तयारी रहेको मन्त्री ज्ञवालीले जानकारी दिए। अन्य मुलकका सरकार प्रमुख भने भदौ १४ गते नै नेपाल आउने कार्यक्रम छ। राष्ट्रपति विद्यादेवी भण्डारीले १४ गते बिम्स्टेक राष्ट्रका नेतासग दिवाभोजसहित भेटवार्ता गर्नेछिन्। प्रधानमन्त्री केपी ओलीले पनि सोही दिन साझ सांस्कृतिक कार्यक्रमसहित रात्रिभोज आयोजना गर्ने परराष्ट्रमन्त्रीले बताए। बिम्स्टेक सम्मेलनको तयारी अन्तिम चरणमा पुग्दै गर्दा काठमाडौंमा आयोजित एक कार्यक्रममा बोल्ने वक्ताले बिम्स्टेकलाई सार्कको विकल्पका रूपमा लिन नहुने बताएका छन्। दक्षिण एसिया अध्ययन केन्द्रले आयोजना गरेको कार्यक्रमका वक्ताले उक्त धारणा राखेका हुन्। कार्यक्रममा पूर्वपरराष्ट्रमन्त्री डा प्रकाशशरण महतले बिम्स्टेकले दक्षिण एसिया क्षेत्रीय सहयोग संगठन र दक्षिणपूर्वी एसिया संगठनबीच विचार र व्यापारको पुल बन्ने पहल गर्नुपर्ने धारणा व्यक्त गरे। बिम्स्टेकमा संलग्न सबै देशसँग नेपालका व्यापार घाटा रहेकाले नेपालले यो संगठनबाट के प्राप्त गर्न खोजेको हो, त्यो स्पष्ट हुनुपर्छ, उनले भने। पूर्वपरराष्ट्रमन्त्री रमेशनाथ पाण्डेले नेपाललाई विश्व समुदायमाझ चिनाउने अवसरका रूपमा बिम्स्टेक रहेको बताएका छन्। चीनको सांघाई अन्तर्राष्ट्रिय अध्ययन केन्द्रका प्रतिनिधि प्रा यू योनजिनले बिम्स्टेक राष्ट्रबीच सहकार्य गर्दै यस क्षेत्रका योजनामा लगानी गर्न चीन तयार रहेको बताएका छन्। सार्क र आसियान क्षेत्रका देशहरूले आर्थिक सहकार्य गर्ने देश चीन हुनुपर्छ, उनले भने, चीन यस क्षेत्रको विकासमा सहकार्य गर्न तयार छ।"
प्रतिनिधिसभामा महिला हिंसा अन्त्यको संकल्प,"काठमाडौं : महिलामाथिका बलात्कार, हत्या, हिंसा र शोषणका घटनालाई अन्त्य गर्न प्रतिनिधिसभाले संकल्प गरेको छ। पछिल्ला दिनमा महिलामाथि हिंसाका घटना बढेपछि प्रतिनिधिसभाले बिहीबार संकल्प प्रस्ताव पारित गरी महिलामाथिका सबैखाले हिंसा अन्त्य गर्ने अठोट गरेको हो। नेकपा सांसद बिन्दा पाण्डेसहित २२ जना सांसदले महिला हिंसाका घटना अन्त्य गर्न भन्दै प्रतिनिधिसभामा संकल्प प्रस्ताव दर्ता गरेका थिए। उक्त संकल्प प्रस्तावलाई सर्वसम्मत पारित गर्दै प्रतिनिधिसभाले महिलामाथि हुने हिंसा, शोषण, अन्याय गर्नेलाई तत्काल पक्राउ गरी कारबाही गर्न र पीडितलाई क्षतिपूर्तिसहित सामाजिक पुनस्र्थापनाका लागि यथोचित व्यवस्था गर्न सरकारलाई तीन बुँदे निर्देश गरेको छ। महिला हिंसालगायतका त्रुटीपूर्ण सामाजिक मान्यताविरुद्ध र समानता तथा सामाजिक न्यायको पक्षमा विद्यालय तहका पाठ्यक्रम परिवर्तन गर्ने क्रममा समावेश गरी शिक्षा दिने व्यवस्था मिलाउन सरकारलाई निर्देश गर्दछ, संकल्प प्रस्तावमा भनिएको छ, संविधान र कानुनले प्रदत्त गरेका हक र अधिकारका विषयमा र महिलामाथि हुने हिंसा, शोषण र दमनविरुद्ध देशव्यापीरूपमा व्यापक अभियान चलाउन पनि सरकारलाई निर्देशन छ। महिलामाथि भएका सबै प्रकारका हिंसा, शोषण, विभेदविरुद्ध जनप्रतिनिधिहरू पुनः एकतावद्ध भइ अभियानकै रूपमा लाग्ने संकल्प पनि प्रस्तावमा गरिएको छ। झण्डै तीन घण्टा प्रतिनिधिसभामा संकल्प प्रस्तावमाथि भएको छलफलमा सांसदहरूले महिला हिंसाका घटना बढ्दै गएपनि अपराधी पक्राउ गर्न नसकेको र पीडितलाई क्षतिपूर्ति दिन सरकारले पहल नगरेको भन्दै आपत्ति जनाएका थिए। महिला, बालबालिका तथा ज्येष्ठ नागरिकमन्त्री थममाया थापाले महिला माथिका हिंसा अन्त्य गर्न सरकार प्रतिवद्ध रहेको बताइन। महिला हिंसामा संलग्नलाई कानुनी दायरामा ल्याउन सरकारले कुनै पनि कसर बाँकी राख्ने छैन, मन्त्री थापामगरले भनिन्। उनले संकल्प प्रस्तावले दिने निर्देशन कार्यान्वयन गर्ने प्रतिवद्धता समेत जनाइन्। संकल्प प्रस्ताव प्रस्तुत गर्दै नेकपाकी सांसद पाण्डेले संविधान बमोजिम नेपाल पक्ष राष्ट्र भएका महिलामाथि हुने सबै प्रकारका विभेदविरुद्धको महासन्धिलगायत अन्तर्राष्ट्रिय अभिसन्धिहरूको कार्यान्वयन गर्न माग गरिन्। संकल्प प्रस्तावमा शारीरिक, मानसिक, यौनजन्य, मनोवैज्ञानिक एवं अन्य कुनै किसिमको हिंसाजन्य कार्य वा शोषणलाई दण्डनीय भनेकोले महिलामाथि हुने जघन्य अपराध (हत्या, बलात्कार, बोक्सी आरोपमा उत्पीडन, छाउपडी, यौनजन्य हिंसा, घरेलु हिंसा, दाइजोको निउँमा हुने कुटपिट) बाट पीडितलाई उपचार र क्षतिपूर्तिको व्यवस्था गर्न सरकारलाई निर्देशन दिइएको छ। यस्तै त्रुटिपूर्ण सामाजिक मूल्य मान्यता, प्रथा परम्परा, अन्धविश्वास, शोषणविरुद्ध व्यापक जनचेतना अभियान चलाई सामाजिक न्याय र समानताको लागि विद्यालय तहका पाठ्यक्रममा नै समावेश गर्न सरकारलाई निर्देशन दिइएको छ। कांग्रेस सांसद पुष्पा भुसालले संविधान र कानुनले बर्जित गरेपनि पितृसत्तात्मक समाजका कारण महिलामाथिको हिंसा नरोकिएको बताइन्। महिलामाथि हिंसा जारी रहनुको पहिलो कारण पितृसत्तात्मक समाज हो, कांग्रेसका सचेतक समेत रहेकी भूसालले भनिन, विभेद र अभावका कारण महिलामाथि हिंसा भइरहेको छ। तर राजनीतिकरणका नाममा महिलामाथि हिंसाका घटना ढाकछोप गर्दै जाने अवस्था पनि छ। नेकपाका सांसद रेखा शर्माले संविधानको प्रस्तावनादेखि मौलिक हकमा महिलाको हकको व्यवस्था गरे पनि व्यवहारमा लागू हुन नसकेको बताए। संकल्प गरौं सामाजिक सांस्कृति विकृति अन्त्य गरांै, शर्माले भनिन, दोष लगाएर उम्कने विषय होइन। महिला हिंसाको विषय सरकार, संसद र आमजनताको चासो र सरोकारको विषय हो। राष्ट्रिय जनमोर्चाकी सांसद दुर्गा पौडेलले हिंसापीडित महिलालाई आजीवन सरकारले क्षतिपूर्ति दिने व्यवस्था मिलाउनुपर्ने बताइन। नेकपाका सांसद यशोदा सुवेदी गुरुङले महिला हिंसाविरुद्ध प्रयाप्त कानुन भएपनि कार्यान्वयन नहुँदा महिला र बालबालिका पीडित हुनु परिरहेको बताइन्। कांग्रेसकी सांसद लक्ष्मी परियारले सामाजिक चेतना अभावमा महिला हिंसा बढिरहेको र दोषीलाई कारवाही गर्न सरकार चुकेको बताइन्। नेकपाकी सांसद राधाकुमारी ज्ञवालीले महिला हिंसामा संलग्नलाई कारवाही गर्ने पूर्ण अख्तियार भएको संयन्त्र २४ घण्टा खुल्लै रहनुपर्ने र दोषीलाई कारवाहीको दायरमा ल्याउनुपर्ने बताइन्। नेकपाका सांसद खगराज अधिकारीले आफ्नो शरीरमा एक थोपा रगत रहेसम्म महिला हिंसाविरुद्ध लाग्ने बताए। नेकपाका सांसद कृष्णभक्त पोखरेलले महिला हिंसाविरुद्ध देशव्यापी जागरणका कार्यक्रम सञ्चालन गर्नुपर्ने खाँचो औंल्याए। नेकपाकी सांसद निरुदेवी पालले महिला हिंसाविरुद्धका सामग्री विद्यालयका पाठ्यक्रममा राख्नुपर्ने र आत्मरक्षाका लागि महिलालाई कराते, तेक्वान्दो जस्ता खेलकुद खेलाउनुपर्ने बताइन।"
गृह मन्त्रालयमा आर्थिक सहायता माग्नेको भीड,"काठमाडौं : आर्थिक सहायता माग्दै गृह मन्त्रालयमा ३ हजारभन्दा बढीले निवेदन दिएका छन्। शेरबहादुर देउवा नेतृत्वको सरकारले करिब दुई हजारलाई २९ करोड रुपैयाँ वितरण गरेको थियो। देउवाका पालामा सहयोग पाइसकेका केही व्यक्तिले पुनः आर्थिक सहयोग पाऊँ भन्दै निवेदन दिएको पाइएको छ। सहयोगका लागि निवेदन आए पनि गृह मन्त्रालयले त्यसमाथि कारबाही प्रक्रिया अघि बढाएको छैन। गृहमन्त्री रामबहादुर थापाको स्वकीय सचिवालयले आर्थिक सहायताका लागि निवेदन दिएकाहरूको छानबिन गरी आर्थिक सहायता वितरण गर्न मन्त्रालयको प्रशासनिक नेतृत्वलाई दबाब दिँदै आएको छ। तर गृहसचिव प्रेमकुमार राई भने विभिन्न घटनामा परी मृत्यु भएका र राज्यले राहत दिने निर्णय गरिएकाबाहेकलाई सहयोग दिने काम बन्द गर्नुपर्ने अडानमा छन्। गम्भीर बिरामी भएकालाई स्वास्थ्य मन्त्रालयमार्फत उपचार खर्च दिइने भएकाले त्यस्ता निवेदन गृहले स्वास्थ्य मन्त्रालयका पठाउन थालेको छ। मिर्गौला, क्यान्सर, मुटु, हृदयरोग, अलजाइमर, पार्किन्सन जस्ता कडा रोग लागेका र रकम अभाव भएकालाई स्वास्थ्य मन्त्रालयमार्फत प्रस्ताव जाने गरेको छ। गृहमा निवेदन दिएकामध्ये केही विपन्न र कडा रोग लागेकासमेत छन्। विपन्नलाई वास्तविकता हेरी गृहले आर्थिक सहायता दिनुपर्ने पीडितको माग छ। गृहमन्त्रीको सचिवालयले पनि बिरामी भएर आएका विपन्नको निवेदन लिइरहेको छ। प्रधानमन्त्री कार्यालयमा आर्थिक सहायता मागिरहेकाहरूको निवेदन पनि गृह मन्त्रालयमा पठाउन थालिएको छ। उच्च राजनीतिक नेतृत्वसँग पहुच भएकाले भने गृह मन्त्रालयमा निवेदन नै नदिई प्रधानमन्त्री कार्यालयमार्फत आर्थिक सहायता पाइरहेको गृह मन्त्रालय स्रोतको भनाइ छ। वास्तविक पीडितले भने निवेदनउपर तत्काल छानबिन गरी आफूहरूलाई आर्थिक सहायता दिनुपर्ने माग गरेका छन्। कसैलाई काखा र कसैलाई पाखा नगर्न उनीहरूको सुझाव छ। आर्थिक सहायताबापत गृहमन्त्री र गृह सचिवले केही रकम दिन पाउने व्यवस्था छ। विगतमा गृह मन्त्रालयबाट करोडौं रुपैयाँ आर्थिक सहायता बाँडेर विकृति निम्त्याइएको उल्लेख गर्दै गृहसचिव राईले त्यस्तो विकृति अन्त्य गर्नुपर्ने आवश्यकता औंल्याए। गृह मन्त्रालयको राहत तथा सहजीकरण शाखाले भने स्पष्ट पापदण्ड बनाएर आर्थिक सहायता दिने गरी आर्थिक सहायतासम्बन्धी मापदण्ड २०७५ बनाउने गृहकार्य थालिएको जानकारी दिएको छ।"
थपिए २१ हजार मतदाता,"काठमाडौं : निर्वाचन आयोगले सुरू गरेको मतदाता नामावली संकलन कार्यक्रमअन्तर्गत तीन महिनामा २१ हजार मतदाता थपिएका छन्। वैशाख, जेठ र असारमा २१ हजार मतदाता थपिएको आयोगका प्रवक्ता दीपक सुवेदीले जानकारी दिए। आयोगले १८ वर्ष उमेर पुगेका, तर मतदाता नभएकाहरूलाई मतदाता नामावलीमा समावेश गर्न नामावली संकलन अघि बढाएको हो। आयोगले ७७ वटै जिल्लाबाट मतदाताको नाम संकलन गरेको हो। निकै थोरै मात्रै मतदाताको नाम सूचीकृत भएपछि आयोगले साउन १ देखि जिल्ला प्रशासनबाट नागरिकता लिनेहरूलाई स्वतः मतदाता नामावलीमा नाम सूचीकृत गर्ने व्यवस्था मिलाएको छ। तर साउनमा थपिएको मतदाताको विवरण भने संकलन भइरहेको आयोगका प्रवक्ता दीपक सुवेदीले बताए। साउन १ देखि सबै जिल्ला प्रशासन कार्यालय तथा तोकिएका इलाका प्रशासन कार्यालयमा मतदाता नामावली दर्ता कार्यक्रम सञ्चालन भइरहेकाले मतदाता नामावलीमा नाम सूचीकृत गराउन पनि आयोगले अपिल गरेको छ। हालै सम्पन्न तीन तहको स्थानीय तहको निर्वाचनमा १ करोड ४० लाख ७२ हजार ४ सय १९ जना मतदाता थिए। प्रतिनिधिसभा र प्रदेशसभा निर्वाचन घोषणा भएपछि आयोगले मतदाता नामावली संकलन गरेको थियो। उक्त अवधिमा १३ लाख ७० हजार २ सय ४९ जना नयाँ मतदाता थपिएका थिए। गत वर्ष सम्पन्न प्रतिनिधिसभा तथा प्रदेशको निर्वाचनमा जम्मा १ करोड ५४ लाख ४२ हजार ६६८ मतदाता कायम थिए।"
अध्यक्षलाई नै थाहा छैन गाउँपालिका करको दर,"चरिकोट : देशका विभिन्न स्थानीय तहले सीमा नतोकी कर वृद्धि गरेको विरोधमा कतै आन्दोलन त कतै आमरण अनशन बस्ने काम भएका छन्। दोलखाको उत्तरी दुर्गम विगु गाउँपालिकाका अध्यक्ष युधिष्ठिर खड्कालाई भने आफ्नै पालिकामा कुनकुन शीर्षकमा कतिकति कर लगाइएको छ भन्नेसम्म थाहा छैन। पालिकाले लगाएको करको दर र दायराको विषयमा प्रतिक्रिया लिन खोज्दा खड्कालाई आफूलाई कूलमा कति प्रतिशत कर बढेको केही थाहा नभएको बताएका छन्। नागरिकलाई समेत पर्यटन कर लगाएकोबारे प्रतिक्रिया लिँदा उनले उल्टै प्रश्न गरे, केकेमा कर लागेछ रे ? गाउँपालिकाको आर्थिक ऐन २०७५ को दफा १३ सँग सम्बन्धित अनुसूची १२ (१) अनुसार, गाउँपालिका भित्रकै नागरिकलाई आफ्नै गाउँपालिका भ्रमण गरेवापत २० रुपैयाँ कर लगाइएको छ। सोही ऐनको अनुसूची १२ (२) मा गाउँपालिका बाहेक दोलखा, रामेछाप र सिन्धुपाल्चोकका नागरिकलाई ३० रुपैयाँ पर्यटन शुल्क संकलन गरिने व्यवस्था गरिएको छ। खोई, मलाई त त्यस्तो राखेजस्तो याद छैन, कतैबाट कपी पेष्ट भो कि !, खड्काले प्रतिक्रिया दिए। विगु गाउँपालिका४, लादुकका स्थानीय नवराज कट्वालले कर्मचारी हावी भएर जथाभावी कर लगाउने कानुन बनाएको आरोप लगाएका छन्। भीमेश्वर नगरपालिकाले घुमाउँरो बाटोबाट एकीकृत सम्पति करको नाममा २६ सय प्रतिशतसम्म कर बढाएको स्थानीयले गुनासो गरेका छन्। भीमेश्वर नगरपालिकाले आव २०७५७६ मा जग्गाको मूल्यांकन अत्यधिक बढाएर घुमाउरो ढंगले कर वृृद्धि गरी सर्वसाधारणलाई मर्कामा पारेको छ। भीमेश्वर नगरपालिका३, चरिकोटका नवराज श्रेष्ठले अघिल्लो वर्ष १५ सय तिरेको कर चालु आवमा १५ हजार तिरेको बताए। सर्वसाधारणबाट अत्यधिक कर लगाइएको गुनासो आएपछि भीमेश्वर नगरपालिका३ ले विगत आवकै दरमा कर असुल गर्ने निर्णय गरेको वडाध्यक्ष हरिशरण शिवाकोटीले जानकारी दिए। मेलुङ गाउँपालिका, गौरीशंकर गाउँपालिका र कालिञ्चोक गाउँपालिकाले भने स्थानीय तह गठन भएको २ वर्ष बितिसक्दासमेत आर्थिक ऐन बनाउन सकेका छैनन्। मेलुङ गाउँपालिकाले सामान्य कार्यविधि बनाएर कर तथा अन्य शुल्क असुल गरिरहेको गाउँपालिकाका प्रवक्ता हीरा थोकरको भनाइ छ। निर्वाचन सम्पन्न भएदेखि नै केन्द्र विवादमै अल्झिएर कालिञ्चोक गाउँपालिकाले ऐन कानुन बनाउन नसकेको केही वडाध्यक्षहरू बताउँछन्। गौरीशंकर गाउँपालिकाले भने सामान्य निर्देशिका तथा कार्यविधिका भरमा कर तथा अन्य शुल्क असुल गरिरहेको पाइएको छ।"

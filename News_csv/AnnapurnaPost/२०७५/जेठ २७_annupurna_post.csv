शीर्षक,विवरण
अक्सिजनको अनुगमन,"आम उपभोक्ताको दृष्टिले नेपाली बजार कति धेरै अविश्वसनीय हुँदै गएको छ भने यहा केकेमा ठगी हुन्छ भन्दा पनि केमा ठगी हँुदैन भन्ने प्रश्न उठ्न थालेको छ । हुदाहुदा अब हिमाल आरोहणका क्रममा प्रयोग हुने अक्सिजनमा समेत ठगी हुने गरेको खबर आएको छ । उच्च हिमाली क्षेत्रको जोखिमपूर्ण आरोहणका क्रममा आरोहीहरूले अक्सिजनको प्रयोग गर्ने गर्छन् । टोपआउट, पोइक्स, समिट आदि नामका ६ हजारभन्दा बढी सिलिन्डर प्रयोगमा भए पनि आधा त २० वर्ष पुराना छन् । एकातिर मनलाग्दी मूल्य तोक्ने प्रवृत्ति हावी छ भने अर्कोतर्फ अक्सिजन गुणस्तरहीन भेटिएको छ । भुक्तभोगी आरोहीहरूले क्याम्प २ भन्दा माथि यो अक्सिजनले कामै नदिने गुनासो गरे पनि सरकार यो ठगीबारे बेखबर र उदासीन दुवै छ । आरोहीको स्वास्थ्य र जीवनसँगै जोडिएको यो विषयको संवेदनशीलता महसुस गर्दै सरकारले तत्काल यसमाथि गम्भीर अनुगमन थालिहाल्नुपर्छ । हिमाल आरोहणमा जाने आरोहीहरू उचाइ चढ्दै गर्दा अनिवार्य रूपमा अक्सिजन प्रयोग गर्ने गर्छन् । उचाइमा लिक्विड अक्सिजन को प्रयोग गर्नुपर्छ, तर अक्सिजन कारोबार गर्ने कम्पनीहरूसँगको मिलेमतोमा कतिपय पर्यटन व्यवसायीहरूले लिक्विड अक्सिजन को सट्टा मेडिकल अक्सिजन सिलिन्डर प्रयोग गर्ने गरेको भेटिएको छ । हिमालमा प्रयोग हुने लिक्विड अक्सिजनको ड्यु पोइन्ट मोइस्चर माइनस ६० डिग्री हुनुपर्छ । जुन मेडिकलमा भरिएको अक्सिजनमा पाइँदैन । उसै पनि हिमालको बाहिरी तापक्रम चिसो हुन्छ । बेरोकतोक गुणस्तरहीन अक्सिजन प्रयोग भइरहेको सन्दर्भले सरकारको कमजोर अनुगमन प्रणालीलाई फेरि एकपटक सतहमा ल्याएको छ । यसखाले प्रवृत्तिका कारण आरोहणको जोखिम बढ्ने मात्रै होइन, आरोहणप्रतिको विश्वसनीयतामै पनि गम्भीर प्रश्न उठ्छ । गुणस्तर नभएको अक्सिजनले क्याम्प २ भन्दा माथि कामै नदिने दाबी विज्ञहरूले गरिरहदा यो जोखिमपूर्ण भएको प्रस्ट हुन्छ । त्यसकारण सरकारले गुणस्तरहीन अक्सिजनको मनपरी व्यापारमाथि छानबिन गर्दै त्यसलाई नियन्त्रण गर्न ढिलाइ नगरोस् । हिमाल आरोहण गर्ने पर्यटक एकातिर ठगीको चपेटामा परेका छन् भने अर्कोतर्फ कम गुणस्तरको अक्सिजन प्रयोग गर्नुपरेकाले जोखिमपूर्ण यात्रा गर्न बाध्य छन् । यो अवस्थाको अन्त्य जरुरी छ । यसका लागि सरकारले तत्काल आरोहणका क्रममा प्रयोग हुने अक्सिजनको उचित मापदण्ड बनाउनु आवश्यक छ । मापदण्ड पूरा नगरी प्रयोग भएका बीसौं वर्ष पुराना सिलिन्डरको विस्थापन गराइनु आवश्यक छ । अक्सिजनको प्रयोग आधार शिविरभन्दा माथि हुन्छ र यो प्राविधिक विषय पनि हो । यसको अनुगमन प्रणाली केकस्तो हुदा प्रभावकारी हुन्छ, यसको प्रयोगको मापदण्डसहित नियमनको बाटो सरकारले पहिल्याउन आवश्यक छ । सरकारले आरोहीलाई अक्सिजन लिएर आरोहणमा जान निर्देशन दिने गरेको भए पनि कस्तो अक्सिजन प्रयोग गर्छन् भन्नेतर्फ ध्यान दिएको पाइँदैन । अबका दिनमा सरकारले अक्सिजनको गुणस्तर जो आरोहीको स्वास्थ्यमाथि प्रत्यक्ष सरोकार राख्छ, त्यो विषयलाई पनि अनुगमनको विषय बनाउनु आवश्यक छ । अहिले गुणस्तरहीन अक्सिजन बेचिरहेका व्यवसायीलाई छानबिन गरी कारबाहीको दायरामा ल्याउन पनि उत्तिकै जरुरी छ ।"
संयुक्त बैठकको अध्यक्षता सभामुखले गर्ने प्रस्ताव,"काठमाडौं : संघीय संसद्को संयुक्त बैठकको अध्यक्षता सभामुखले गर्ने प्रावधानसहितको संघीय संसद्को संयुक्त बैठक र संयुक्त समिति (सञ्चालन) नियमावली २०७५ प्रस्ताव गरिएको छ। उक्त प्रस्तावसहितको नियमावली सोमबार अपराह्न १ बजेका लागि बोलाइएको संघीय संसद्को संयुक्त बैठकमा पेश गरिँदैछ। ४४ दफा र ८ परिच्छेदसहितको प्रस्तावित नियमावलीमा संयुक्त बैठक, व्यवस्थापन कार्यविधि, जनमत संग्रह, संसदीय सुनुवाइ समिति, राज्यका निर्देशक सिद्धान्त, नीति र दायित्वको कार्यान्वयन अनुगमन तथा मूल्यांकन समितिको व्यवस्था गरिएको छ। नियमावलीमा अन्य संयुक्त समितिको कार्यविधि एवं अधिकारको व्यवस्था पनि गरिएको छ। रासस"
बजेटप्रति जनप्रतिनिधिको असन्तुष्टि,"परासी : सरकारले विनियोजन गरेको बजेटप्रति नवलपरासीका जनप्रतिनिधिहरुले असन्तुष्टि जनाएका छन्।बजेट विनयोजनले स्थानीय तहको अधिकार कटौती भएको भन्दै जनप्रतिनिधिहरुले असन्तुष्टि जनाएका हुन्। सरकारले अगामी आर्थिक वर्ष २०७५०७६ का लागि पश्चिम नवलपरासीमा एक अर्ब ९२ करोड ९४ लाख र पूर्वी नवलपरासीमा दुई अर्ब १९ करोड ८३ लाख बजेट विनियोजन गरेको छ। सात वटा स्थानीय तह रहेको पश्चिम जिल्ला र आठ वटा स्थानीय तह रहेको पूर्वी जिल्लाका स्थानीय तहहरुले बजेट प्रयाप्त नभएको भन्दै असन्तुष्टि जनाएका हुन्। बजेट, नीति तथा कार्यक्रममा पश्चिम जिल्लामा सबैभन्दा बढी बर्दघाट नगरपालिकामा बजेट विनियोजन भएको छ। बर्दघाटमा ३५ करोड ७१ लाख रकम विनियोजन भएको छ। नगरपालिकामध्ये सबैभन्दा बढी बजेट विनियोज गरेपनि नगर प्रमुख धिरजशर्मा बस्यालले नगरको क्षेत्र ठूलो रहेको र विकास निर्माणका धेरै कामहरु गर्न बाँकी रहेकाले बजेट प्रयाप्त नरहेको बताए। बजेट विनियोजन मार्फत स्थानीय तहका केही अधिकारहरु कटौती गरिएको प्रमुख शर्माले गुनासो गरे। स्वास्थ्य सम्बन्धी अधिकार स्थानीय तहलाई दिएपनि स्वास्थ्य सम्बन्धी संरचना निर्माणको काममा केन्द्रले हस्तक्षेप गरेको उनको भनाई छ। सबैभन्दा कम सुनवल नगरपालिकामा ३१ करोड ३९ लाख बजेट विनियोजन भएको हो। बजेट २०७५७६ : नाम फरक कार्यक्रम पुरानै बजेटमा आर्थिक समृद्धिका छिद्र बजेटको धरातल बजेटमा सधैं उपेक्षित कर्णाली बजेटले नदेखेको कला संघर्ष बजेटबारे छलफल बजेटको आकार र यथार्थ सुनवल नगरपालिकाका प्रमुख भीमबहादुर थापाले बजेटले स्थानीय जनताको विकासको आवश्यकतालाई पूरा गर्न नसक्ने बताए। गतवर्ष भन्दा एक करोड बजेट कम दिइएको भन्दै थापाले वडा कम भएपनि जनसंख्या र भूगोल ठूलो भएकाले छुट्टाइएको बजेट न्यून भएको गुनासो गरे। नेपालमै पहिलो बालमैत्री नगर घोषणा भएको नगरपालिकालाई प्रोत्साहन गर्न पनि बजेट बढी हुनुपर्नेमा कम आएकोले निराशा बनाएको नगर प्रमुख थापाको भनाई छ। पश्चिम जिल्लाको गाउँपालिकातर्फ प्रतापपुरले सबैभन्दा बढी बजेट पाएको छ। उक्त गाउँपालिकाका लागि २७ करोड दुई लाख विनियोजन छ।पाल्हीनन्दन गाउँपालिकाका अध्यक्ष दीपक गुप्ताले जिल्लाका अन्य स्थानीय तहमध्ये आफ्नो गाउँपालिकालाई कम बजेट छुट्टयाइएको गुनासो गरे। उक्त गाउँपालिकालाई २१ करोड ९८ लाख बजेट विनियोजन गरिएको छ। पिछडिएको गाउँपालिका भएकाले छुट्टाइएको बजेट कम रहेको गुप्ताको भनाई छ। पाल्हीनन्दनलाई प्रदेश सरकारले अतिपिछडिएको स्थानीय तहमा वर्गिकरण गरेर मुख्यमन्त्री ग्रामीण विकास कार्यक्रम सञ्चालन गर्न लागेको छ। स्थानीय तहहरुलाई वित्तिय समानिकरण र शसर्त अनुदान अन्तर्गत बजेट विनियोजन भएको हो। वित्तीय समानिकरणमा प्राप्त बजेटबाट स्थानीय तहहरुले आफैंले कार्यक्रम तर्जुमा गरेर लागू गर्न सक्ने छन्। यसबजेट अन्तरगत गाउँनगरसभाले पूँजीगत र चालु खर्च छुट्टाएर रकम खर्च गर्न पाउने छन्। वित्तिय समानिकरणको बजेट फ्रिज हुँदैन। यो स्थानीय तहको संचित कोषमा जम्मा गर्न सकिने प्रावधान छ। शसर्त अनुदानमा प्राप्त बजेटमा तलब भत्ता र केन्द्रले तोकेर पठाएका निश्चित कार्यक्रम सञ्चालन हुने छन्। यस बजेटबाट केन्द्रले सोझै पठाएका शिक्षा, स्वास्थ्य, कृषि, खानेपानीलगायतका कार्यक्रम तथा सामाजिक सुरक्षा भत्तालगायतमा खर्च हुने छ। अनुदानको बजेटबाट स्थानीय तहले छुट्टै कार्यक्रम तोकेर खर्च गर्न पाउँदैनन्। यो बजेटबाट खर्च हुन नसकेर फ्रिज भएको रकम केन्द्रीय संचित कोषमा जम्मा हुने प्रावधान छ। त्यसैगरी प्रदेश ४ को पूर्वी नवलपरासीको कावासोती नगरपालिकामा सबैभन्दा बढी बजेट विनियोजन भएको छ । गाउँपालिकातर्फ बुङ्गदीकाली गाउँपालिकामा सबैभन्दा कम बजेट विनियोजन भएको छ। कावासोतीको ३९ करोड ८५ लाख छ भने बुङ्गदीकालीको १६ करोड ९५ लाख छ। बुङ्गदीकाली गाउँपालिकाका अध्यक्ष चन्द्रबहादुर रानाले सरकारले पहाडी गाउँपालिकालाई वेवास्ता गरेको गुनासो गरे। पहाडी क्षेत्र विकासमा पछि परेको र विकास निर्माणका योजना सञ्चालन गर्न समेत महङे भएकाले उक्त तुलनामा गाउँपालिकाको बजेट अत्यन्त न्यून भएको उनको गुनासो छ।"
संसद् विकास कोष नल्याएकोमा आक्रोश,"बुटवल : प्रदेश ५ का सांसदले आफूहरूलाई वडाध्यक्षभन्दा कमजोर बनाइएको भन्दै आपत्ति जनाएका छन्। संघीय सरकारले बेवास्ता गरिरहेको अवस्थामा प्रदेश सरकारले समेत सांसदलाई निरीह बनाउन खोजेको सांसदको आरोप छ। प्रदेशसभामा प्रस्तुत नीति कार्यक्रममाथि छलफलमा सांसदले प्रदेशको गरिमा र प्रतिष्ठा कायम गर्न सरकारलाई आग्रह गरे। नीति तथा कार्यक्रममा सांसद विकास कोष ल्याउने योजना नदेखिएपछि रुष्ट बनेका सांसदले सरकारलाई दम्भ नदेखाउन चेतावनीसमेत दिएका छन्। सरकार भनेको मुख्यमन्त्री र मन्त्री मात्रै होइनन्, प्रदेशसभाका सांसद पनि हुन्, संघीय समाजवादी फोरमका प्रमुख सचेतक सन्तोष पाण्डेले भने, किन सांसदलाई बेवास्ता गरिएको छ ? जनताको मत जितेर आएका सबै सदस्य सरकारको हिस्सा भएको भन्दै बहुमतको बलमा दम्भ नदेखाउन प्रमुख सचेतक पाण्डेले मुख्यमन्त्रीलाई आग्रह गरे। बजेटमा निर्वाचन क्षेत्र विकासका लागि छुट्टै कोष खडा नभएर फोरम नेपाल चुप लागेर नबस्ने चेतावनी दिए। चुनाव जितेर आएका हामी के विकास लिएर निर्वाचन क्षेत्रमा जाने ? उनले प्रश्न गरे। कांग्रेसका सांसद डिल्ली चौधरीले सांसद वडाध्यक्षभन्दा कमजोर हैसियतमा रहेको दाबी गरे। सभामुखमार्फत मुख्यमन्त्रीलाई प्रश्न छ, के अब हामी विकास बजेट माग्न वडाध्यक्षकहाँ जानु, संसद्मा उनले भने। सरकारले सबै निर्वाचन क्षेत्रमा समेट्ने गरी कार्यक्रम ल्याउन सरकारलालई सुझाव दिए। प्रदेशलाई बलियो बनाउन कांग्रेसले विपक्षीको जस्तो भूमिकामा नदेखाएको भन्दै उनले मिलेर काम गर्ने वातावरण बनाउन सरकारलाई आग्रह गरे। सरकारले ल्याएको नीति तथा कार्यक्रममा सत्तापक्षका सांसदले पनि असन्तुष्टि पोखेका छन्। नेकपाका सांसद भोजप्रसाद श्रेष्ठले नीति तथा कार्यक्रम दूरदर्शी नभएको भन्दै कार्यान्वयनमा चुनौती रहेको बताए। नीति तथा कार्यक्रममा दूदर्शिता हुनुपर्छ, कार्यान्वयनको पाटो चुनौतीपूर्ण छ, उनले भने। फोरम नेपाल संसदीय दलका नेता सहसराम यादवले बजेटबिना जनतामाझ कसरी जाने भन्दै सरकारसँग प्रश्न गरे। प्रदेशको क्षमताअनुसार संसद् कोष वा निर्वाचन क्षेत्र विकासका लागि रकम विनियोजन गर्न उनले आग्रह गरे। कांग्रेसका सांसद बसिउद्धिन खाँले सडक पुल नभएर कष्ट पाएको प्रदेशमा मोनोरेल बनाउने सपना नबाँढ्न आग्रह गरे। मर्चवारका बासिन्दा दुई किलोमिटरको दूरी हिँड्न ३० किलोमिटर घुम्नुपर्छ, ती सडक पुल नबनाएर मोनोरेलको सपना बाँड्नु हुँदैन, उनले भने। नेकपाका सांसद तुलाराम घर्तीले सिद्धबाबाको सडक व्यवस्थापनमा संघीय सरकारकै सुरुङमार्ग बनाउने कार्यक्रम ठीक रहेको बताए। त्यहाँ प्रदेश सरकारले चट्टान काट्ने योजना ल्याएको छ। नीति तथा कार्यक्रममाथि सांसद विजय यादव, तारा जिसी, कमला विश्वकर्मा, थानकुमारी थापाले पनि बोलेका छन्। नीति तथा कार्यक्रममाथिको छलफल जारी छ। नियम निलम्बन गरेर विधेयक प्रदेशसभाले पहिलो पटक नियमावलीको नियम निलम्बन गरेर दुई विधेयक टेबल गरेको छ। असार १ गते आउने बजेटअगावै विधेयक पारित गर्नुपर्ने भन्दै नियमावलीको नियम ९९ र ११० संशोधन गरिएको हो। संसद्मा दर्ता भएको विधेयकमाथि ७२ घण्टासम्म संशोधन गर्न सकिने समयावधिलाई संशोधन गर्दै २४ घण्टामा झारिएको छ। सांसद दधिराम शर्माले नियमावली संशोधनको प्रस्ताव राखेका थिए। त्यसलगत्तै मुख्यमन्त्री शंकर पोखरेलले वित्त व्यवस्थापन विधेयक र प्रदेशका राजस्व कर तथा गैरकरसम्बन्धी विधेयक संसद्मा टेबुल गरेका थिए। प्रदेश सरकारले बजेटमा स्थानीय तहका लागि अनुदान दिन र कर संकलन गर्न वित्त व्यवस्थापन विधेयक आवश्यक छ। आगामी वर्षदेखि सवारी क्षेत्रको कर संकलन प्रदेश सरकारले गर्नेछ। त्यसको ४० प्रतिशत हिस्सा स्थानीय तहले पाउनेछ। कर संकलन गर्ने कर तोक्न विधेयक संसद्मा लगिएको हो। शनिबारको बैठक विधेयकमाथिको छलफल भने कार्यसूचीबाट हटाइएको छ। आइतबार नीति कार्यक्रम तथा विधेयकमाथि छलफल हुनेछ।"
कांग्रेसले अवरोध गरेपछि प्रदेश सभामा पहिलो पटक मार्सल,"पोखरा: असार १ गते बजेट ल्याउनैपर्ने संवैधानिक बाध्यताबीच प्रमुख प्रतिपक्ष दल नेपाली कांग्रेसले आइतबार पटकपटक सदन अवरुद्ध गरेपछि मार्सल लगाएर प्रदेश सरकारले २ विधेयक पेस गरेको छ । बजेटअघि ल्याउनै पर्ने विधेयक पेस गर्ने समय नपुग्ने भएपछि नेकपा नेतृत्वको प्रदेश सरकारले सदनमा प्रतिपक्ष सांसदमाथि मार्सल लगाएको हो । प्रादेशिक संसदमा मार्सल प्रयोगको यो नै पहिलो घटना भएको छ । प्रदेश कर र गैरकर राजस्व लगाउने र उठाउने सम्बन्धमा व्यवस्था गर्न बनेको र प्रदेश वित्त व्यवस्थापन गर्न बनेको विधेयकमाथि विचार गरियोस् भन्ने प्रस्ताव आइतबार सरकारले सदनमा पेस गरेको छ । कांग्रेसले बजेटअघि प्रदेश नामकरण माग गरेको हो । सभामुख सिर्जना शर्माले भने असार १० गते त्यसबारेको छलफलको मिति तोकेकी थिइन् । विधेयक पेस गरेको ७२ घन्टा नपुगी पारित गर्न नमिल्ने कानुनी व्यवस्था छ । आइतबार उक्त प्रस्ताव पेस नभएको भए ३१ गतेसम्म ७२ घन्टा पुग्दैनथ्यो । त्यसपछि १ असारमा बजेट ल्याउन नसक्ने अवस्थामा सरकार पुग्थ्यो । संविधानले असार १ मै बजेट ल्याउन गरेको व्यवस्था कार्यान्वयनका लागि संसद अन्त्य गरी अध्यादेशको बाटो रोज्नुपर्ने बाध्यता सरकारलाई हुन्थ्यो । आर्थिक मामिला तथा योजना मन्त्री किरण गुरुङले संवैधानिक बाध्यता नबुझी कांग्रेसले सदन अवरुद्ध गरेर दुर्घटना निम्त्याउन खोजेको प्रतिक्रिया दिएका छन् । उनले भने, मार्सल लगाएर सदन त्यसरी नचलाएको भए दुर्घटना हुन्थ्यो । आइतबार तेस्रोपटक ८ बजे बसेको प्रदेश सभा बैठकमा मर्यादापालक प्रहरीहरुलाई परिचालित गरी कांग्रेस सांसदलाई रोस्टमबाट अघि बढ्न रोकिएको थियो । त्यही बेला आर्थिक मामिला तथा योजना मन्त्री गुरुङले ती २ विधेयकमाथि विचार गरियोस् भन्ने प्रस्ताव प्रस्तुत गरे । कार्यबाहक सभामुख सिर्जना शर्माले प्रस्ताव निर्णायार्थ प्रस्तुत गरिन् । सत्तारुढ दल नेकपाका सांसदहरुको बहुमतले प्रस्ताव पारित गर्यो प्रदेश सभाको आइतबारको पहिलो बैठक साढे ४ बजेट सुरु हुनासाथ तोकिएको कार्यसूचीअनुसारको कार्यारम्भ नहुँदै कांग्रेस सांसद उठेर संसद चल्न रोकेका थिए । प्रतिपक्ष सांसद उठेपछि सदनको कारबाही अगाडि नबढाउने संसदीय परम्परा छ । सभामुखको कार्यभार सम्हालेकी उपसभामुख शर्माले पटकपटक बस्न गरेको अनुरोध प्रतिपक्ष कांग्रेस सांसदले मानेका थिएनन् । त्यसपछि उनले प्रमुख प्रतिपक्ष दलका नेता कृष्णचन्द्र पोखरेल नेपालीलाई बोल्न समय दिइन् । नेपालीले प्रदेश राजधानी र नामकरणसम्बन्धी प्रस्तावबारे छलफल अघि बढाउन माग गरे । किन कांग्रेसको अवरोध ? प्रदेश नामकरणको प्रक्रिया अघि बढाउन माग गर्दै प्रतिपक्ष नेपाली कांग्रेसले प्रदेश संसद अवरुद्ध गरे । फेरि बैठक साढे ७ बजे बसेको थियो । त्यसबेलामा पनि सदन अवरुद्ध भयो । तेस्रोपटक ८ बजे बसेको बैठकमा पनि कांग्रेस सांसदले अवरोध गरेपछि मर्यादापालकका रुपमा खटिएका प्रहरीले उनीहरुलाई रोकेका थिए । आइतबारको पहिलो बैठकमा बोल्न समय पाउनसाथ कांग्रेस सांसद कृष्णचन्द्र नेपालीले बजेटअघि प्रदेश नामकरणबारेको प्रस्तावमाथि छलफल अगाडि बढाइयोस् भन्ने माग गरे । बजेटको छलफलसँग राजधानी र प्रदेश नामकरण नजोडियोस्, उनले भने, पूरा प्रदेशले नामकरण हेरिरहेको छ । प्रदेशको नाममा लेटरप्याड छापिएको छैन, सदस्यहरुले लोगो लगाउन पाउनुभएको छैन । गएको चैत १२ गते प्रदेश सभाले गठन गरेको प्रदेश राजधानी र नामांकन समितिको प्रस्तावमाथि छलफल गर्न प्रमुख प्रतिपक्ष कांग्रेसले माग गरेको हो । सांसद नेपालीले उक्त समितिको म्याद २ चोटि गरी ४० दिन थपिइसकेको पनि उल्लेख गरे । सांसद नेपालीले बोलेर सक्नासाथ कांग्रेस सांसदहरु अगाडि गएर रोस्ट्रम घेराउ गरेका थिए । उनीहरुले संसदीय परम्परा पालना गरियोस् भन्दै नाराबाजी गरेपछि सभामुखको जिम्मेवारी सम्हालेकी उपसभामुख शर्माले सदन स्थगित गरेकी थिइन् । नाममा हतार नगरौँ अन्नपूर्णसँग कुरा गर्दै राष्ट्रिय जनमोर्चाका सांसद कृष्ण थापाले प्रदेश नामकरणमा हतार गरिहाल्नु नपर्ने बताए । उनले आफूहरुको पार्टी र कांग्रेसले नाम गण्डकी राख्ने भनेको र साविक एमालेले पनि सोही नाम भनेको हुँदा समस्या नआउने सुनाए । १२ दिनअघि पछिले केही नहुने हो, सर्वसम्मतिबाटै जान सकिन्छ, उनले भने । कांग्रेसका प्रमुख सचेतक मणिभद्र शर्माले भने पहिला संसदमा पेस भएको प्रतिवेदनमाथिको छलफललाई पहिला पालो दिनुपर्ने माग आफूहरुले राखेको प्रतिक्रिया दिए । कांग्रेसकै अर्का सांसद कुमार खड्काले प्रदेश नामकरणबारे जनतालाई सबैभन्दा धेरै चासो रहेको हुँदा टुंगो लगाउनुपर्ने बताए । जातजातिलाई यसैका नाममा उफ्रन दिनु हुँदैन, उनले अन्नपूर्णसँग भने । नयाँ शक्तिका सांसद हरिशरण आचार्यले पनि बजेटपछि नामकरण गर्न सकिने बताए । सत्तारुढ सांसदहरुले भने बजेट १ असारमै ल्याउनुपर्ने संवैधानिक व्यवस्था भएको हुँदा पहिला त्यही काम गर्नुपर्ने बताएका छन् । गण्डकी नाम पक्का पक्की नामांकन समितिले प्रदेश ४ को राजधानी पोखरा सिफारिस गरिसकेको छ । प्रदेश राजधानी र नामांकन समितिले उक्त सिफारिससहितको प्रतिवेदन २१ जेठमा सभामा प्रस्तुत भइसकेको छ । सबै दलका प्रतिनिधि सामेल समितिले प्रदेशको नाम गण्डकी राख्न सिफारिस गरेको छ । प्राथमिकता क्रममा १ नम्बरमा गण्डकी र त्यसपछि क्रमशः तमुवान मगराँत, गोरखा, धौलागिरि, हिमाल, अन्नपूर्ण, माछापुच्छे सिफारिस समितिले गरेको छ । ११ जिल्लामा अन्तक्रिया गरी सहभागीको मत, दलहरुको धारणा, विज्ञका राय, इमेलमा आएका सल्लाह र ज्ञापनपत्रहरुलाई समितिले नाम सिफारिस गरेको हो । मगराँतका लागि र्याली प्रदेश सभामा नामकरणबारे प्रक्रिया अघि नबढेकै दिन आइतबार क्षेत्री, ब्राह्मण, दशनामी लगायत समुदायले गण्डकी प्रदेश माग गर्दै जुलुश निकालेका थिए । केही दिनअघि आदिवासी जनजातिका संघसंस्थाले तमुवान मगराँत प्रदेश नामकरण माग गर्दै याली गरेका थिए ।"
प्रदेश २ को सरकारमा नेकपा सहभागी नहुने,विराटनगर : नेपाल कम्युनिष्ट पार्टी (नेकपा) का अध्यक्ष पुष्पकमल दाहाल प्रचण्डले प्रदेश नं २ को सरकारमा नेपाल कम्युनिष्ट पार्टी जाने अहिले कुनै सम्भावना नरहेको बताएका छन् । विराटनगर विमानस्थलमा आइतबार सञ्चारकर्मीसँग उनले संघीय समाजवादी फोरम नेपाल संघीय सरकारमा समावेश भएपनि नेपाल कम्युनिष्ट पार्टी प्रदेश नं २ को सरकारको नेतृत्व वा सरकारमा नहुने प्रष्ट पारे । उनले वर्तमान अवस्थामा बहुदलीय व्यवस्थाअन्तर्गत प्रतिष्पर्धात्मक निर्वाचनमा गएर सरकार निर्माण भएकाले तत्काल कार्यकारी राष्ट्रपति प्रणालीमा जाने सम्भावना नरहेको बताए । आगामी निर्वाचनमा यस सम्बन्धमा जनताको अभिमत बुझेर नै निर्णय गरिने धारणा उनले व्यक्त गरे । उनले माओवादी द्वन्द्वमा पीडित भएकाको समस्या समाधान सत्यनिरुपण आयोगले सुस्तगतिमा काम गरेकाले र अझै धेरै काम गर्न बाँकी रहेकाले आयोगको म्याद थप्ने विषयमा छलफल भइरहेको उल्लेख गरे । एक प्रश्नको जवाफमा उनले निर्माण व्यवसायीले तोकिएको समयमा निर्माण सम्पन्न नगर्ने व्यवसायीलाई राज्यले कारवाही गर्ने बताउँदै यस सम्बन्धमा सञ्चार माध्यममा आएजस्तो कुनै कार्य आफूबाट नभएको स्पष्ट पारे । अध्यक्ष दाहालले जिम्मेवारी लिइसकेपछि तोकिएको समयमा काम पूरा गर्नु निर्माण व्यवसायीको पनि दायित्व हो भन्दै गुणस्तरहीन काम गर्ने व्यवसायीलाई कारवाही गर्ने विषयमा मन्त्री वा कसैलाई रोक्न कुनै दबाब नदिएको स्पष्ट पारे । उनले जनताको चाहनाअनुसार मुलुकमा संघीयता कायम भएकाले तीन तहको सरकार निर्माण भइसकेकाले अबको एजेण्डा भनेको मुलुकमा सुशासन र आर्थिक समृद्धि भएको उल्लेख गरे । अध्यक्ष दाहालले संघीयता मुलुकका लागि पहिलो अभ्यास भएकाले र सोहीअनुसार कर्मचारी र जनप्रतिनिधिलाई काम गर्न केही असहज भएपनि निकट भविष्यमा सो समस्या समाधान हुने विश्वास व्यक्त गरे । उनले अन्तर्राष्ट्रिय बजारमा कच्चा पेट्रोलियम पदार्थको मूल्य वृद्धि भएकाले समायोजनका लागि बाध्य भएर सरकारले नेपालमा पनि मूल्य वृद्धि गर्नुपरेको स्पष्ट पारे । रासस
गठन हुन सकेन प्रहरी सेवा आयोग,"काठमाडौं : दश वर्षदेखि चर्चा चले पनि प्रहरी सेवा आयोग अझै गठन हुन सकेको छैन। २०६५ साल फागुनदेखि आयोग गठनका लागि विभिन्न कार्यदलले सुझाव दिँदै आएका थिए। भर्ना, सरुवा र बढुवा पारदर्शी एवं निष्पक्ष बनाउन र प्रहरी सेवालाई प्रभावकारी एवं शान्ति सुरक्षाको व्यवस्था मजबुत बनाउने उद्देश्यले आयोग गठन गर्नुपर्ने ती कार्यदलले सुझाव दिएका थिए। तर सबै सुझाव अहिले गृह मन्त्रालयका दराजमा थन्किएका छन्। पूर्व प्रहरी प्रमुखहरू रमेशचन्द ठकुरी, कुबेरसिंह राना, उपेन्द्रकान्त अर्याल र प्रकाश अर्यालले आयोग गठन प्रक्रिया अगाडि बढाउन तत्कालीन गृह नेतृत्वलाई सुझाव दिएका थिए। अहिले गृहले बनाउँदै गरेको संघीय प्रहरी ऐनको मस्यौदामा पनि प्रहरी सेवा आयोग गठन बुँदामा छलफल भइरहेको छ। गृह सचिव प्रेमकुमार राईसम्मिलित छलफलमा आयोग बनाउने र प्रहरीका आन्तरिक कामकारबाही पारदर्शी बनाउनुपर्ने विषयमा छलफल हुँदै आएको छ। यसअघि पूर्व महान्यायाधिवक्ता डा युवराज संग्रौलाको संयजकत्वमा गठित सुरक्षा निकाय आधुनिकीकरण उच्चस्तरीय कार्यदल ले २०६५ फागुनमा सरकारलाई बुझाएको प्रतिवेदनमा प्रहरी सेवा आयोग गठन हुनुपर्ने बुँदा उल्लेख थियो। प्रतिवेदनमा संग्रौलाले प्रहरीका पदहरू बिक्री हुने गरेकाले संगठनको छविमा नराम्रो असर पर्ने उल्लेख गरेका थिए। उनले सर्वोच्च अदालतका पूर्वन्यायाधीश प्रमुख रहने गरी तीन वटै सुरक्षा निकायको भर्ना, सरुवा, बढुवा लगायत विषय समेट्ने गरी आयोग गठन हुनुपर्ने गृहलाई सुझाव दिएका थिए। २०६५ माघमा तत्कालीन संसदको राज्य व्यवस्था समितिले पनि प्रहरी भर्ना, सरुवा र बढुवालाई निष्पक्ष, जिम्मेवार र पारदर्शी बनाउन आयोग गठन गर्नुपर्ने निर्देशन गृह मन्त्रालयलाई दिएको थियो। तत्कालीन डीआईजी राजेन्द्रसिंह भण्डारी (हाल अवकाश प्राप्त एआईजी) को संयोजकत्वमा प्रहरी प्रधान कार्यालयले प्रहरी ऐन २०१२ संशोधन गर्न समिति गठन गर्यो। मस्यौदा बनाउने क्रममा केही विवाद पनि आए। तर विवाद नसुल्झदै प्रधान कार्यालयले गृहमा प्रतिवेदन बुझायो। मस्यौदामा आयोग गठन सम्बन्धी कुनै बुँदा उल्लेख गरिएन। २०६७ भदौमा तत्कालीन प्रहरी महानिरिक्षक रमेशचन्द ठकुरीले संवैधानिक समितिमा आयोग गठन हुनुपर्ने रायसहितको सुझाव पठाएका थिए। उनले पठाएको सुझावमा प्रहरीको मात्र भर्ना र बढुवा हेर्ने संवैधानिक हैसियतको नेपाल प्रहरी सेवा आयोग गठन हुनुपर्ने र त्यसको अध्यक्षता विशिष्ट श्रेणीका पूर्व कर्मचारीले गर्न सक्ने उल्लेख गरिएको थियो। आयोग गठनकै सिलसिलामा तत्कालीन गृहसचिव लीलामणि पौडेलले २०६८ मा पूर्वडीआईजी गोपालमान श्रेष्ठको संयोजकत्वमा तीन सदस्यीय कार्यदल गठन गरेर सुझाव दिन निर्देशन दिएका थिए। सुझावमा आयोग गठनका लागि अझ विस्तृत अध्ययन हुनुपर्ने र आयोग गठन गर्दा प्रहरी सेवा झन् चुस्त दुरुस्त हुने सुझाव दिइएको थियो। पूर्वमहान्यायाधिवक्ता संग्रौला भन्छन्, आयोग गठन मात्रै होइन, अब नयाँ प्रहरी ऐन बनाएर प्रहरी संगठनकै पुनर्संरचना गर्नु आवश्यक छ। उनले सत्तामा बसेका राजनीतिक दल र प्रशासकले प्रहरी संगठन सञ्चालन कसरी भइरहेछ भन्ने खोज अनुसन्धान गर्ने दृष्टिकोणमा खाँचो रहेको औंल्याए। अहिले अपराधी, माफिया र विभिन्न एनजीओ, आईएनजीओहरू सत्ता सञ्चालन र दलीय राजनीतिमा हावी छन्। उनीहरू प्रहरी कमजोर भएकै हेर्न चाहन्छन्, संग्रौलाले अन्नपूर्णसँग भने, एकातिर अपराधी बलियो र अर्कोति राजनीतिक दल र माफिया नजिक भएपछि कानुन कार्यान्वयन गर्ने पाटो कमजोर हुँदै जान्छ। अहिले सरकार स्थिर रहेका बेला आयोग गठन र नयाँ ऐन ल्याउन सजिलो छ। अहिले प्रहरी संगठन प्रहरी ऐन २०१२ अनुसार चलेको छ। प्रहरी प्रवक्ता एसएसपी शैलेश थापा क्षेत्रीले प्रहरी ऐन र नियमावली अद्यावधिक र समयसापेक्ष परिमार्जन भए काम गर्न सजिलो हुने बताए। पुरानो ऐनअनुसार काम गर्दा प्रहरीले दिने सेवामा समेत अफ्ठ्यारा परिस्थिति सिर्जना हुने उनको भनाइ छ। क्षेत्रीले भने, पूरै दफा परिवर्तन नभए पनि बेलाबेलामा परिमार्जन हुनुपर्छ। हामीले ऐन कस्तो हुनुपर्छ भनेर तालुक मन्त्रालयमा प्रतिवेदन बुझाएका पनि छौं। माथिल्लो तहमा पनि कुरा पुगेको छ। बाँकी नियामक निकायको कुरा हो।"
"अधिकार केन्द्रले राख्दैन, तल्लो तहसम्म आउँछ","विराटनगर : प्रधानमन्त्री केपी ओलीले संघीयता कार्यान्वयनको प्रारम्भिक चरणमा रहेकाले मात्र कतिपय अधिकार केन्द्रमा राखेजस्तो देखिए पनि यो तल्लो तहसम्म हस्तान्तरण हुने बताएका छन्। कर्मचारी अभाव र पूर्वाधार व्यवस्थापनजस्ता कतिपय समस्याका कारण अधिकार केन्द्रले नै राखेजस्तो देखिएको उनको भनाइ छ। संघीयता कार्यान्वयन प्रारम्भिक चरणमै छ, विराटनगरमा शनिबार प्रदेशसभा बैठकलाई सम्बोधन गर्दै प्रधानमन्त्री ओलीले भने, अहिले केन्द्रले अधिकार लिन खोजेजस्तो देखिए पनि यो बिस्तारै तल आउँछ, माथि राखिँदैन। संघीय, प्रदेश र स्थानीय सरकारबीच स्रोत बाँडफाँटमा द्वन्द्व नहुने दाबी गर्दै उनले प्रदेश र केन्द्रबीच कुनै द्वन्द्व सिर्जना गर्न आवश्यक नभएको बताए। भने, समझदारीका आधारमा कुन स्रोत कसले प्रयोग गर्ने भन्ने तय हुनेछ। अहिले मुलुकमा ७६१ सरकार रहेको र ती सबै एउटै नेपाल सरकारको अंग भएको उनको भनाइ थियो। जुलाईभरिमा १९५० को सन्धि अद्यावधिक उनले पछिल्लो समय भ्रमण आदानप्रदानपछि नेपाल छिमेकीसँग बराबरीको हैसितयमा पुगेको चर्चा गर्दै नेपाल र भारतबीच सम्बन्ध सुमधुर भएको बताए। भने, सिमानामा कुनै व्यक्तिलाई व्यक्तिगत कारणले भारतीय प्रहरीले कुटपिट गर्यो भने अन्तर्वस्तु नबुझी अनर्थ लाग्ने गरी चर्चा गर्दा राम्रो हुँदैन। उनले भारतीय प्रधानमन्त्री नरेन्द्र मोदीको भ्रमणपपछि विराटनगरस्थित भारतीय दूतावासको फिल्ड कार्यालय बन्द गर्न सफल भएको पनि चर्चा गरे। उनले सन् १९५० सन्धि जुलाईसम्ममा अद्यावधिक हुने र त्यसलाई मूर्तरूप दिन विज्ञ समूहले काम गरिरहेको जानकारी दिए। पहिले यो सन्धिका विषयमा उच्चारण नै गर्न हुँदैन भनेजस्तो थियो तर अहिले विज्ञ समूहले काम गर्दै छ, उनले भने, यो राष्ट्रिय सम्मानको विषय हो। आफू चीन भ्रमणमा जाँदा पनि नेपालकै हित हुने गरी काम गर्ने उनको भनाइ थियो । उनले प्रदेश सरकारलाई योजना बनाउन र बजेट छैन भने संघीय सरकारसँग भन्न आग्रह गर्दै संघीय सरकारले बजेटको व्यवस्था गर्ने आश्वासन दिए। स्रोत थोरै छ, जनअपेक्षा धेरै छन् तर यसो भन्दैमा विकासमा पछि पर्ने भन्ने हुन्न, उनले भने, देशभित्र छैन भने बाहिरबाट सफ्ट लोन ल्याइन्छ। सयकडा डेढ रुपैयाँसम्म पैसा ल्याएर भए पनि विकासका काम गर्न सकिन्छ। थुतुने होइन पूर्वपश्चिम रेल उनले दक्षिणबाट आएर सिमानाबाट केही वरसम्म थुतुनो मात्र आउने गरी चल्नेभन्दा पनि नेपालका लागि पूर्वपश्चिम रेल महत्ववपूर्ण भएको बताए। उनले वीरगन्जकाठमाडौं रेल चार वर्षभित्रै चढ्न पाइने दाबी गर्दै केरुङकाठमाडौं र काठमाडौंपोखरा रेलसमेत चलाइने बताए। काठमाडौंमा तीन वर्षभित्र मोनोरेल चल्नेछ। यता मेचीबाट पनि चलाइनेछ, उनले भने, तर, पूर्वबाटै मात्र किन सुरु गर्ने भनेर बर्दिबासबाट काम सुरु भएको छ। उनले अघिल्ला सरकारजस्तो सामान्य कुरामा अल्झिने नभई विकास र सुशासनको मामिलामा सरकार नरोकिने स्पष्ट पारे। प्राकृतिक स्रोतसाधनको अधिकतम उपयोग गरी समृद्धिको बाटोमा अघि बढ्ने उनको भनाइ थियो। देशभित्र छैन भने बाहिरबाट सफ्ट लोन ल्याइन्छ। सयकडा डेढ रुपैयाँसम्म पैसा ल्याएर भए पनि विकासका काम गर्न सकिन्छ। केपी ओली, प्रधानमन्त्री जनतालाई खानलाउन पुर्याउने जिम्मेवारी सरकारको भएको उल्लेख गर्दै उनले भने, मान्छेको बस्ने घर छैन, खुला के मुक्त ? भनेर हुँदैन। पहिले आवासको व्यवस्था हुनुपर्छ। उनले आवासको योजना बनाएर सरकारले व्यवस्थित गर्ने बताए। नेतृत्व तथा कर्मचारीतन्त्रले आफूलाई सेवक नभई शासक ठान्ने प्रवृत्ति त्याग्नुपर्छ, उनले भने। सही ढंगले काम गर्न सके गरिबी अन्त्य हुन धेरै समय नलाग्ने उनको भनाइ थियो। व्यवस्थापन तथा दृष्टिकोण अनुपयुक्त भएकाले नेपाल पछि परेको चर्चा गर्दै उनले प्रणालीमा परिवर्तन ल्याउने दाबी गरे। प्रदेश १ असाधारण प्रदेश हो, उनले भने, कृषि, पर्यटन तथा जलविद्युत्बाट चाँडै फाइदा लिन सकिन्छ।"
प्रदेश ४ : नाम माग्दै सदन अवरुद्ध,"पोखरा : प्रदेश नामकरणको प्रक्रिया अघि बढाउन माग गर्दै प्रतिपक्ष नेपाली कांग्रेसले प्रदेश संसद अवरुद्ध गरेको छ। १ असारमा बजेट ल्याउने सरकारको तयारी स्वरुप आइतबार प्रदेश संसदमा नीति तथा कार्यक्रमको छलफल र २ विधेयक विचार गरियोस् भन्ने प्रस्ताव पेस गर्ने कार्यसूची थियो। तर प्रमुख प्रतिपक्षले सदन अवरुद्ध गरिदिएको छ। मध्याह्न १ बजे डाकिएको बैठकका लागि कार्यव्यवस्था परामर्श समितिले कार्यसूची तयार गर्न नसक्दा साढे ४ बजेका लागि सारिएको थियो। तर ५ बज्नै लाग्दा सदन सुरु हुनासाथ प्रतिपक्ष कांग्रेसका सांसदले उठेर विरोध जनाएका थिए। कार्यवाहक सभामुख सिर्जना शर्माले प्रमुख प्रतिपक्ष दलको संसदीय दलका नेता कृष्णचन्द्र पोखरेल नेपालीलाई बोल्न समय दिएकी थिइन्। नेपालीले बोल्ने समय पाउनसाथ बजेटअघि प्रदेश नामकरणबारेको प्रस्तावमाथि छलफल अगाडि बढाइयोस् भन्ने माग गरे। बजेटको छलफलसँग राजधानी र प्रदेश नामकरण नजोडियोस्, उनले भने, पूरा प्रदेशले नामकरण हेरिरहेको छ। प्रदेशको नाममा लेटरप्याड छापिएको छैन, सदस्यहरुले लोगो लगाउन पाउनुभएको छैन। गएको चैत १२ गते प्रदेश सभाले गठन गरेको प्रदेश राजधानी र नामांकन समितिको प्रस्तावमाथि छलफल गर्न प्रमुख प्रतिपक्ष कांग्रेसले माग गरेको हो। सांसद नेपालीले उक्त समितिको म्याद २ चोटि गरी ४० दिन थपिइसकेको पनि उल्लेख गरे। सांसद नेपालीले बोलेर सक्नासाथ कांग्रेस सांसदहरु अगाडि गएर रोस्ट्रम घेराउ गरेका थिए। उनीहरुले संसदीय परम्परा पालना गरियोस् भन्दै नाराबाजी गरेपछि सभामुखको जिम्मेवारी सम्हालेकी उपसभामुख शर्माले सदन स्थगित गरेकी थिइन्। फेरि पौने ८ बजेट बसेको बैठक पनि कांग्रेसले अवरुद्ध गरेको छ। नामांकन समितिले प्रदेश ४ को राजधानी पोखरा सिफारिस गरिसकेको छ। शुक्रबारको बैठकमा प्रदेश कर र गैरकर राजस्व लगाउने र उठाउने सम्बन्धमा व्यवस्था गर्न बनेको विधेयक विचार गरियोस्, प्रदेश वित्त व्यवस्थापन विधेयक विचार गरियोस् भन्ने प्रस्ताव पेस गर्ने र नीति तथा कार्यक्रममाथिको छलफल गर्ने कार्यसूची थियो। सत्तारुढ नेपाल कम्युनिस्ट पार्टी, राष्ट्रिय जनमोर्चा र नयाँ शक्ति पार्टीचाहिँ सदनको कारबाही अगाडि बढाउनुपर्ने पक्षमा थिए। अन्नपूर्णसँग कुरा गर्दै राष्ट्रिय जनमोर्चाका सांसद कृष्ण थापाले प्रदेश नामकरणमा हतार गरिहाल्नु नपर्ने बताए। उनले आफूहरुको पार्टी र कांग्रेसले नाम गण्डकी राख्ने भनेको र साविक एमालेले पनि सोही नाम भनेको हुँदा समस्या नआउने सुनाए। १२ दिनअघि पछिले केही नहुने हो, सर्वसम्मतिबाटै जान सकिन्छ, उनले भने। कांग्रेसका प्रमुख सचेतक मणिभद्र शर्माले भने पहिला संसदमा पेस भएको प्रतिवेदनमाथिको छलफललाई पहिला पालो दिनुपर्ने माग आफूहरुले राखेको प्रतिक्रिया दिए। कांग्रेसकै अर्का सांसद कुमार खड्काले प्रदेश नामकरणबारे जनतालाई सबैभन्दा धेरै चासो रहेको हुँदा टुंगो लगाउनुपर्ने बताए। जातजातिलाई यसैका नाममा उफ्रन दिनु हुँदैन, उनले अन्नपूर्णसँग भने। नयाँ शक्तिका सांसद हरिशरण आचार्यले पनि बजेटपछि नामकरण गर्न सकिने बताए। सत्तारुढ सांसदहरुले भने बजेट १ असारमै ल्याउनुपर्ने संवैधानिक व्यवस्था भएको हुँदा पहिला त्यही काम गर्नुपर्ने बताएका छन्। साविक माओवादी केन्द्रले गण्डकीको सट्टा गण्डक वा तमुवान नामकरण गरिनुपर्ने बताउँदा सत्तारुढ नेकपाको औपचारिक धारणा बन्न नसकेको स्रोत बताउँछ। प्रदेश राजधानी र नामांकन समितिले उक्त सिफारिससहितको प्रतिवेदन २१ जेठमा सभामा प्रस्तुत भइसकेको छ। सबै दलका प्रतिनिधि सामेल समितिले प्रदेशको नाम गण्डकी राख्न सिफारिस गरेको छ। प्राथमिकता क्रममा १ नम्बरमा गण्डकी र त्यसपछि क्रमशः तमुवान मगराँत, गोरखा, धौलागिरि, हिमाल, अन्नपूर्ण, माछापुच्छे सिफारिस समितिले गरेको छ। ११ जिल्लामा अन्तक्र्रिया गरी सहभागीको मत, दलहरुको धारणा, विज्ञका राय, इमेलमा आएका सल्लाह र ज्ञापनपत्रहरुलाई समितिले नाम सिफारिस गरेको हो। प्रदेश सभामा नामकरणबारे प्रक्रिया अघि नबढेकै दिन आइतबार क्षेत्री, ब्राह्मण, दशनामी लगायत समुदायले गण्डकी प्रदेश माग गर्दै जुलुश निकालेका थिए। केही दिनअघि आदिवासी जनजातिका संघसंस्थाले तमुवान मगराँत प्रदेश नामकरण माग गर्दै र्याली गरेका थिए।"
सडक र सुरुङमार्ग प्राथमिकतामा,"सुर्खेतः कर्णाली प्रदेश सरकारको आगामी वर्ष ०७५०७६ को नीति तथा कार्यक्रम प्रदेश प्रमुख दुर्गाकेशर खनालले शनिबार संसद्मा प्रस्तुत गरेका छन्। कार्यक्रममा सडक निर्माण र पर्यटन प्रवद्र्धनलाई उच्च प्राथमिकता दिइएको तथा रेलमार्ग र सुरुङमार्गको पनि सम्भाव्यता अध्ययन गर्ने उल्लेख गरिएको छ। सरकारले एक वर्षभित्र हुम्ला र डोल्पा सदरमुकाममा सडक पुयाउने जनाएको छ। यस्तै सुर्खेतदेखि रारा जोड्ने सडक कालोपत्रे, प्रदेश राजधानी वीरेन्द्रनगरसँग नजिक रहेका आर्थिक सहरहरू नेपालगन्ज, धनगढी, घोराही र जुम्लालाई सडक सञ्जालमा जोड्ने उल्लेख छ। त्यसैगरी सरकारले हरेक जिल्ला सदरमुकामलाई सडकमार्फत वीरेन्द्रनगरसँग जोड्ने र उत्तरदेखि दक्षिण जोड्ने जमुनाहहिल्सा सडक निर्माणलाई पनि प्राथमिकतामा राखेको छ। नीति तथा कार्यक्रममा सरकारले वीरेन्द्रनगर, चन्दननाथ, चौरजहारी, खलंगा र मुसिकोटजस्ता सहरी क्षेत्रमा भित्री सडक निर्माणका लागि विषेश गुरुयोजना बनाउने उल्लेख गरेको छ। यस्तै बाँकेको जमुनाहदेखि हुम्लाको हिल्सा, सुर्खेतको रानीघाटदेखि बर्दियाको भुरिगाउँ, जाजरकोटको मुल्सादेखि जुम्लाको टोप्लासम्म सुरुङमार्ग निर्माण गर्ने उल्लेख गरेको छ। यस्तै हुम्ला, जुम्ला र मुगुमा पनि सुरुङमार्गको सम्भाव्यता अध्ययन गर्ने सरकारको नीति तथा कार्यक्रम रहेको छ। प्रदेश समृद्धिको मुख्य आधार पर्यटन रहेको भन्दै सरकारले पर्यटन प्रर्वद्धनका लागि सडक र हवाई यातायातलाई महŒव दिएको छ। यसका लागि रेलमार्गको सम्भाव्यता अध्ययन गर्ने पनि नीति तथा कार्यक्रममा समावेश छ। रेलमार्ग र केबलकार प्रदेश सरकारले सुर्खेतमा केबलकार सञ्चालनका लागि सम्भाव्यता अध्ययन गर्ने जनाएको छ। सुर्खेतको गोठीकाँडा र सिद्धपाइलामा तथा अन्य पहाडी जिल्लामा केबलकार सञ्चालनका लागि आवश्यक अध्ययन गरिने उल्लेख छ। सुर्खेतलगायत स्थानमा रेलमार्गको सम्भाव्यता अध्ययन गर्ने पनि कार्यक्रममा समावेश गरिएको छ। छिमेकी प्रदेशका व्यापारिक केन्द्रसँग प्रदेश राजधानीलाई जोड्न आगामी आवबाटै रेलमार्गको सम्भाव्यता अध्ययन गर्ने कार्यक्रममा उल्लेख छ। यस्तै, दुर्गम जिल्लामा रहेका विमानस्थललाई विस्तार तथा सुधार गर्दै नियमित बनाउने उल्लेख छ। कालिकोटको सुनथराली विमानस्थललाई तत्काल सञ्चालनमा ल्याउने, सुर्खेतबाट हिमाली जिल्लामा हवाई सेवा प्रदान गर्ने र सुर्खेतमा अन्तर्राष्ट्रिय मापदण्डको विमानस्थल निर्माण गर्ने पनि सरकारको प्राथमिकतामा परेको छ। पाँच वर्षमा गरिबी आधा सरकारले नीति तथा कार्यक्रममा गरिबीलाई आधामा झार्ने उल्लेख गरेको छ। हाल प्रदेशमा करिब ५२ प्रतिशत जनता गरबीको रेखामुनि छन्। यसलाई अबको पाँच वर्षभित्र आधा अर्थात् २५ प्रतिशतमा झार्ने सरकारको नीतिमा उल्लेख गरिएको छ। गरिबी घटाउन गरिब परिवार पहिचान, आयआर्जनका लागि अनुदान, रोजगारी सिर्जना, आयातलाई प्रतिस्थापन र उत्पादनमा आत्मनिर्भर बनाउने कार्यक्रम सञ्चालन गर्ने सरकारले जनाएको छ। यस्तै पाँच वर्षभित्र प्रतिव्यक्ति आय दुई हजार एक सय बनाउने लक्ष्य सरकारको छ। एकीकृत बस्ती विकास कार्यक्रममार्फत दुई लाख घरधुरी व्यवस्थापन गर्ने, किसानलाई पेन्सन, कृषि बिमा र गरिब परिवारलाई आयआर्जनका लागि सहकारीमार्फत अनुदान दिने नीति तथा कार्यक्रममा उल्लेख छ। लगानीमैत्री वातावरण निर्माण गरेर ठूला आयोजना सञ्चालन गर्ने र रोजगारी उपलब्ध गराउने नीति सरकारको छ। पर्यटन हब बनाइने पर्यटन नै प्रदेश समृद्धिको आधार रहेको र यसका लागि पर्यटनमा लगानी बढाउने नीति सरकारले ल्याएको छ। हाल सञ्चालनमा रहेको कर्णालीरारा पर्यटन वर्षलाई थप व्यवस्थित गर्ने, कर्णाली जाऔं अभियान सञ्चालन गर्ने, पर्यटन विकासको गुरुयोजना निर्माण गर्ने र नयाँ ५० वटा पर्यटकीय स्थलहरूको पहिचानका लागि सम्भाव्यता अध्ययन गर्ने उल्लेख छ। पाँच वर्षभित्र प्रतिव्यक्ति आय दुई हजार एक सय बनाउने सरकारको लक्ष्य छ। कर्णाली उज्यालो कार्यक्रमअन्तर्गत १० वर्षभित्र पाँच हजार मेगावाट विद्युत् उत्पादन गर्ने नीति सरकारको छ। कर्णालीलाई पर्यटन हब बनाउने भन्दै सरकारले पर्यटन विकास, विस्तार र प्रवद्र्धन गर्न कर्णाली पर्यटन बोर्ड स्थापना गर्ने, प्राकृतिक सौन्दर्य, ऐतिहासिक, पुराताŒिवक, धार्मिक, सांस्कृतिक, कृषि, स्वास्थ्य, वन र जडीबुटी, जनयुद्ध स्मृति गन्तव्य, जनयुद्ध संग्रहालय र जलयात्रा तथा साहसिक पर्यटनको पवद्र्धन गर्ने भएको छ। यस्तै काँक्रेविहारकुभिण्डे तालवायुघट्टस्यार्पू दहशे फोक्सुण्डोचन्दनाथछायानाथरारा तालहिल्साकैलाश मानसरोवरपचाल झरना महाबुपञ्चकोसी र सिद्धपाइलालाई जोडेर प्रादेशिक पर्यटकीय सर्किट अध्ययन गर्ने कार्यक्रममा समावेश छ। यस्तै पर्यटकीय सर्किट विस्तार गर्ने, हवाई इन्धनमा अनुदान दिने, गुरिल्ला पर्यटनको प्रचार गर्ने र नयाँ होमस्टेहरू स्थापना गर्ने पनि सरकारको नीति तथा कार्यक्रममा परेको छ। १८ वर्ष पुुगेपछि अनिवार्य तालिम प्रदेश सरकारले १८ वर्ष पुगेका सबै नागरिकलाई एक वर्ष अनिवार्य सामाजिक सुरक्षा तालिम लिनुपर्ने नीति ल्याएको छ। स्वस्थ र तन्दुरुस्त नागरिकका लागि यो तालिम आवश्यक पर्ने नीतिमा उल्लेख छ। यस्तै ज्येष्ठ नागरिकको सुरक्षाका लागि मनमोहन ज्येष्ठ नागरिक कार्यक्रम सञ्चालन गर्ने, दुर्गमका बिरामीका लागि हवाई एम्बुलेन्स, सुर्खेतमा अन्तर्राष्ट्रिय सम्मेलन केन्द्र स्थापना, हरेक स्थानीय तहमा १५ शैया र जिल्लामा ५० शैयाको अस्पताल स्थापना गर्ने उल्लेख छ। यस्तै कर्णाली विकास साझेदार मञ्च गठन, कर्णाली विकास तथा लगानी कोष स्थापना गर्ने र कर्णाली उज्यालो कार्यक्रमअन्तर्गत १० वर्षभित्र पाँच हजार मेगावाट विद्युत् उत्पादन गर्ने नीति सरकारको छ।"
संसदमा मन्त्रालयगत बजेटमाथि छलफल सुरु,"काठमाडौं : प्रतिनिधिसभाको बैठकमा आइतबारदेखि मन्त्रालयगत बजेटमाथि छलफल सुरु भएको छ।आर्थिक वर्ष २०७५७६ को बजेटमाथि मन्त्रालयगत रुपमा छुट्याइएको बजेटमाथि छलफल सुरु भएको हो। आइतबार सञ्चार तथा सूचना प्रविधि, खानेपानी, कृषि भूमि व्यवस्था तथा सहकारी र कानुन न्याय तथा संसदीय मामिला मन्त्रालयको बजेटमा छलफल हुने संसद सचिवालयले तयार पारेको कार्यसूचीमा उल्लेख छ। शनिबारबाहेक हरेक दिन बिहान ११ बजेदेखि अपराह्न ४ बजेसम्म मन्त्रालयगत शीर्षकमा छलफल हुने छ।छलफल असार १ गतेसम्म चल्नेछ। जनप्रतिनिधिकै घरमा छैन शाैचालय जनप्रतिनिधि हत्यामा संलग्नलाई कारवाहीको माग प्रतिनिधिसभा नियमावली बहुमतले पारित : फौजदारी अभियोग लागेका सांसद निलम्बन नहुने संसद् विकास कोष नल्याएकोमा आक्रोश संसदमा मन्त्रालयगत बजेटमाथि छलफल सुरु"
नीति तथा कार्यक्रम : ६ लेनको राजमार्ग देखि नमुना सहरसम्म,"धनगढी : प्रदेश ७ को सरकारले आगामी वर्षको नीति तथा कार्यक्रम प्रस्तुत गरेको छ। प्रदेश प्रमुख मोहनराज मल्लले प्रदेशसभामा शनिबार आगामी आर्थिक वर्ष ०७५७६ को नीति तथा कार्यक्रम प्रस्तुत गरेका हुन्। प्रदेश सरकारको नीति तथा कार्यक्रममा सबैभन्दा बढी कृषि, पर्यटन, पूर्वाधार निर्माण र स्वास्थ्यलाई प्राथमिकता दिइएको छ। नीति तथा कार्यक्रममा कञ्चनपुरको गड्डाचौकीदेखि कैलालीको चिसापानीसम्म पूर्वपश्चिम राजमार्गलाई ६ लेन बनाउन डीपीआर तयार गरिने उल्लेख छ। यस्तै सबैभन्दा बढी जोड कृषिक्षेत्रलाई दिइएको छ। प्रदेश सरकारले गत वर्ष प्रस्तुत गरिएको नीति तथा मुख्यमन्त्री कृषि कार्यक्रमलाई निरन्तरता दिएको छ। परिवर्तित कृषि प्रणाली, मौसम सुहाउँदो खेती, माटो सुहाउँदो उत्पादन र उत्पादनअनुसारको बजार भन्ने नारा अवलम्बन गरिने नीति तथा कार्यक्रममा उल्लेख छ। मूल्य शृंखलामा आधारित कृषि प्रणाली लागू गरी आवश्यक भूनीति पनि ल्याइने कार्यक्रममा उल्लेख छ। कृषिमा प्रदेशलाई आत्मनिर्भर बनाउन सिँचाइ, उन्नत बीउ बिजन, जैविक तथा रसायनिक मलको उपलब्धता, माटो परीक्षण, चिस्यान र शीत भण्डार, कृषि सहकारीजस्ता कुरामा जोड दिइएको छ। यस्तै पशुपालन, घाँसखेती, गोठ सुधार, पशु मुत्र संकलन र प्रयोग, गड्यौला उत्पादन, वानस्पतिक विषादी उत्पादन र प्रयोग गरी माटोको उर्वरा शक्ति बढाउने कुरा पनि नीति तथा कार्यक्रममा उल्लेख छ। अन्न भण्डारको पूर्वाधारमा पनि लगानी गरिने कार्यक्रममा उल्लेख छ। कृषिजन्य उद्योगहरूको स्थापना, उत्पादित कृषि उपजको लेखाजोखा, संकलन, गरी बजारीकरण गरिने पनि उल्लेख छ। प्रदेशमा पर्यटन गुरुयोजना बनाएर समुदायको सहभागितामा होमस्टेलाई बढावा दिने उल्लेख छ। पूर्वाधारमा एक जिल्ला एक सडक कार्यक्रम ल्याएर प्रदेश विकास गरिने, कालोपत्रे हुन बाँकी प्रदेशका विमानस्थल कालोपत्रे गरिने नीति तथा कार्यक्रममा उल्लेख छ। प्रदेशका केही सहरलाई नमुना सहरको रूपमा विकास गरिने, लघु उद्यमलाई प्राथमिकता दिइने पनि उल्लेख गरिएको छ। यस्तै स्वास्थ्य क्षेत्रमा एक स्थानीय तह एक अस्पताल निर्माण, आकस्मिक स्वास्थ्य सेवा निःशुल्क गरिने र विषेशज्ञ स्वास्थ्य सेवा दिइने उल्लेख छ। थारु जातीमा मात्रै रहेको सिकलसेल एनेमियाका लागि उपचारमा सहजता ल्याउने र उपचार सहयोग गर्ने सरकारको नीतिमा उल्लेख छ। फलफूल आयात प्रतिस्थापनका लागि एक घरमा तीन फलफूलका बिरुवाको नीति गाउँ गाउँसम्म विस्तार गरिने, नेपालसँग सीमा जोडिएका भारत र चीनसँगको नाका खोल्न केन्द्र सरकारलाई अनुरोध गर्ने साथै प्रधानमन्त्री विपद् राहत कोष स्थापना गरिने पनि नीति तथा कार्यक्रममा समेटिएको छ। प्रतिपक्षको विरोध सरकारको नीति तथा कार्यक्रम गतिलो नभएको प्रमुख प्रतिपक्ष दल कांग्रेसले आरोप लगाएको छ। प्रदेशसभामा प्रतिपक्षी दलका नेता रणबहादुर रावलले प्रदेश सरकारको पहिलो नीति तथा कार्यक्रममा उल्लेख भएका सेती लोकमार्ग, महाकाली करिडोर र खुटिया दिपायल सडकको कुरा छुटाएको आरोप लगाए। नीति तथा कार्यक्रममा खासै दम छैन, धेरै कुरा छुटाइएका छन्, यसअघि आएको नीति तथा कार्यक्रममा तीन वटा सामरिक महŒवका सडक प्राथमिकतामा राख्ने उल्लेख छ, यसलाई छोडिएको छ, उनले भने। उनले नीति तथा कार्यक्रमउपर हुने छलफलमा यो कुरा उठाउने बताए।"
मोदी भ्रमणको खर्च माग्दै सदनमा अवरोध,"जनकपुरधाम : भारतीय प्रधानमन्त्री नरेन्द्र मोदीको जनकपुर भ्रमणका क्रममा प्रदेश सरकारले गरेको खर्च सार्वजनिक गर्नुपर्ने माग सांसदले पटकपटक गरे । तर, मोदी फर्किएको महिना बित्न लाग्दा पनि प्रदेश सरकारले उनको स्वागतमा भएको खर्च सार्वजनिक गरेको छैन । प्रदेशसभाको शनिबार बसेको बैठक पनि यही विषयले प्रभावित भयो । बैठक सुरु भएलगत्तै कांग्रेस सचेतक उपेन्द्र कुशवाहाले उठेर मोदी भ्रमणका बेला भएको खर्च सार्वजनिक गर्नुपर्ने माग गरे । आफ्नो माग पूरा नभएसम्म संसद् बैठक अवरुद्ध पार्ने चेतावनी उनले दिए । कांग्रेसका अन्य प्रदेश सांसदले उठेर उनको मागमा समर्थन जनाएपछि सभामुख सरोज यादवले नीति तथा कार्यक्रममा छलफल हुन दिन आग्रह गरे । तर, कुशवाहाले प्रदेश सरकारका तर्फबाट मिति तोकेरै खर्च सार्वजनिक गर्ने प्रतिबद्धता आउनुपर्ने अडान लिएपछि सभामुखले बैठक १५ मिनेटका लागि स्थगन गरेका थिए । दोस्रो सत्रको बैठकमा प्रदेश सरकारका तर्फबाट आन्तरिक मामिला तथा कानुनमन्त्री ज्ञानेन्द्र यादवले चाँडै समिति गठन गरी समस्या समाधान गर्ने प्रतिबद्धता जनाए । तर, कांग्रेस संसदीय दलका नेता रामसरोज यादवले मिति नतोकिएको भन्दै असन्तुष्टि जनाएपछि अन्य सांसदले उठेर विरोध जनाए । उनले आफूहरूले उठाएको मागको सम्बोधन नभएको भन्दै बैठक चल्न नदिने चेतावनी दिएपछि मन्त्री यादवले पुनः सम्बोधन गरे । उनले मोदी भ्रमणको खर्च चाँडै सार्वजनिक गर्ने भनी प्रस्ट पारेका थिए । यसअघि पनि सदनमा मोदीको स्वागतमा लाखेको खर्च सार्वजनिक गर्न माग भएपछि भौतिक योजना तथा निर्माणमन्त्री जितेन्द्र सोनारले एक पैसा पनि भ्रष्टाचार नगरेको भनेर स्पष्टीकरण दिएका थिए । मोदीलाई नागरिक अभिनन्दनका लागि बनेको मञ्च व्यवस्थापन समितिका संयोजकसमेत रहेका मन्त्री सोनारले भ्रष्टाचार गरेको पुष्टि भए राजनीति नै त्याग्ने बताएका थिए । मञ्च व्यवस्थापनमा सवा करोडसहित साढे ७ करोड खर्च भएको सांसदहरूको आकलन छ । नीति तथा कार्यक्रममा असन्तुष्टि प्रदेश सरकारले सार्वजनिक गरेको आर्थिक वर्ष २०७५७६ को नीति तथा कार्यक्रममा प्रतिपक्षी दलका सांसदले असन्तुष्टि जनाएका छन् । उनीहरूले नीति तथा कार्यक्रम समग्रमा दूरदर्शी र महत्वाकांक्षी रहे पनि अझ धेरै कुरा समेट्न छुटेको बताएका हुन् । संशोधन प्रस्ताव पेस गरेका सांसदले शनिबार छुटेका विषय समेट्न प्रदेश सरकारसँग माग गरे । कांग्रेसका शिवचन्द्र चौधरीले राजर्षि जनक विश्वविद्यालयलाई सरकारले बिर्सिएको बताए । नीति तथा कार्यक्रममा नयाँ विश्वविद्यालय स्थापना गर्ने उल्लेख छ तर भर्खर स्थापना भएको विश्वविद्यालयलाई के गर्ने ? , उनले प्रश्न गरे, यो विषयमा प्रस्ट पार्नुपर्यो । उनले राजर्षि जनक विश्वविद्यालयलाई नै स्वामित्वमा लिनुपर्ने धारणा व्यक्त गरे । उनले जनकपुरलाई फोहोरले कुरूप बन्न नदिन ल्यान्डफिल्ड साइट निर्माण पनि समेट्न सरकारसँग माग गरे । नेकपाका रामचन्द्र मण्डलले मधेस आन्दोलनका सहिद परिवारको रेखदेख र रोजगारी दिन मधेस सहिद प्रतिष्ठान स्थापना गर्ने भनिए पनि जनयुद्धका सहिदलाई अपमान गरिएको बताए । सामान्य अपमानबाट द्वन्द्व हुन्छ र पछि विद्रोह जन्माउँछ, उनले भने, त्यसैले कसैलाई अपमान गर्न हुँदैन । उत्पादन बढाउन विभिन्न नीति तथा कार्यक्रम ल्याइए पनि सिँचाइ समस्या समाधान हुने र चुरे संरक्षण गर्ने कार्यक्रम ल्याउन नसकेको उनको भनाइ थियो । सुनकोसीकमला डाइभर्सन तत्काल सम्पन्न गर्न नसकिए पनि चुरेको आधा किलोमिटर दक्षिणबाट ठूलो ड्याम बनाउनुपर्यो, उनले भने, यसले उत्तरी क्षेत्रमा हुने खानेपानीको समस्या समाधान हुन्छ, चुरे जोगिन्छ र पानीको सतह माथि आउँछ । खेतखेतमा सिँचाइ पनि हुन्छ । सांसद लगनलाल चौधरीले सिरहा र महोत्तरीमा रहेको बनौलीमध्ये कुन विद्यापतिको प्रवासस्थान हो भन्ने छुट्याएर पर्यटकीय क्षेत्रका रूपमा विकास गर्नुपर्ने बताए । पुरातŒव विभागबाट तत्काल उत्खनन् गरी विद्यापतिको प्रवासस्थान छुट्याउन सरकारसँग उनले माग गरे । दलित छात्रालाई साइकल वितरण गर्ने नीति तथा कार्यक्रममा उल्लेख भए पनि विद्यालयमा टिकाइराख्ने सम्बन्धमा नीति तथा कार्यक्रमले नसमेटेको उनको भनाइ थियो । सांसद सुन्दरबहादुर विश्वकर्माले कमलाकोसी डाइभर्सनसँगै त्रिशूलीराप्ती डाइभर्सनको सम्भाव्यता अध्ययन गर्नुपर्ने बताए । सरकारले दलितदलितबीच नै नीति तथा कार्यक्रममा विभेद गरेको उनको गुनासो थियो । भने, मधेसी दलितका लागि मात्र शिक्षा अभियान चलाउने नीति तथा कार्यक्रममा उल्लेख छ । त्यसलाई अविलम्ब सच्याउनुपर्यो । सखरिया, कामी, दमाई, सार्की पनि समावेश हुनुपर्छ । दलित मुस्लिम र अति विपन्न छात्रालाई प्राविधिक शिक्षा नर्सिङ निःशुल्क पढ्ने पढाउने कार्यक्रम ल्याउनुपर्ने उनको भनाइ थियो ।"
मूल्य वृद्धिको विरोधमा प्रदर्शन,"काठमाडौं : नेपाल विद्यार्थी संघले पेट्रोलियम पदार्थमा भएको मूल्यवृद्धिको विरोधमा आइतबार सिठी जुलुस निकालेको छ । नेविसंघले सरकारले निरन्तर रुपमा पेट्रोलियम पदार्थको मूल्यवृद्धि गरेको विरोधमा विश्वभाषा क्याम्पस, पद्यमोदय मोड, पुतलीसडक, कमलादी, त्रिचन्द्र कलेज, रत्नपार्क हुँदै राष्ट्रिय सभागृह अगाडिसम्म विरोध प्रदर्शन गरेको हो । विरोध प्रदर्शनपछि सम्बोधन गर्दै नेविसंघका अध्यक्ष नैनसिंह महरले पेट्रोलियम पदार्थको मूल्यवृद्धिपछि यातायाताका साधनको मूल्य वृद्धि हुँदा सर्वसाधारण मारमा परेको भन्दै विरोधमा उत्रिएको बताए ।"
चीनसँगका सम्झौता कार्यान्वयनमा जोड दिन ओलीलाई सुझाव,"काठमाडौं : राजनीतिकर्मी एवं परराष्ट्र मामिलाका जानकारले प्रधानमन्त्री केपी शर्मा ओलीले निकट भविष्यमा गर्ने चीन भ्रमण विगतमा भएका सम्झौताको प्रभावकारी कार्यान्वयनमा केन्द्रित गर्न सुझाव दिएका छन्। मदन भण्डारी फाउण्डेशनले आइतबार गरेको नेपालचीन सम्बन्धको परिवर्तित आयाम विषयको अन्तक्र्रियामा सहभागीले दुई तिहाइ बहुमतको वर्तमान सरकारले निर्धक्क भएर राष्ट्रिय हितमा आफ्ना कुरा राख्नुपर्नेमा जोड दिए। कार्यक्रममा नेपाल कम्युनिष्ट पार्टी (नेकपा) का नेता भीमबहादुर रावलले नेपाल संवेदनशील भूराजनीतिक अवस्थामा रहेको नेपालले चीनसँग गरिएका सम्झौतालाई विश्वासका साथ अघि बढाउनुपर्ने बताए। पूर्वउपप्रधानमन्त्री रावलले चीनसँग पारस्परिक सम्बन्ध विस्तार गरी विगतमा भएका सम्झौता कार्यान्वयनमा जोड दिँदै चीन र भारतबाट नेपाल आउने भनिएका रेलसेवा उपयुक्त कानूनी रुपरेखा तयार गरेर अघि बढाउन सुझाव दिए। राष्ट्रिय प्रजातन्त्र पार्टीका अध्यक्ष कमल थापाले नेपालको राष्ट्रिय हित प्रवद्र्धनलाई केन्द्रमा राखेर मुलुकको परराष्ट्र सम्बन्ध अघि बढाउनुुपर्ने बताउँदै प्रधानमन्त्री ओलीलाई अघिल्लो पटक प्रधानमन्त्री हुँदा चीनसँग गरिएका सम्झौता कार्यान्वयन गर्ने ठूलो अवसर प्राप्त भएको बताए। विगतमा आर्थिक नाकाबन्दीबाट मुलुकलाई निकास दिन तत्कालीन सरकारले चीनसँग व्यापार तथा पारवहन सम्झौता गरेको कुरा मुलुकका लागि महत्वपूर्ण भएको उल्लेख गर्दै पूर्वउपप्रधानमन्त्री एवं परराष्ट्रमन्त्री थापाले मुलुक समृद्धिका लागि उक्त सम्झौता कार्यान्वयनमा लैजानुपर्ने सुझाव दिए। कार्यक्रममा डा विपीन अधिकारीले नेपालचीन व्यापार सम्झौता विषयमा कार्यपत्र प्रस्तुत गर्दै विगतमा सम्झौता भएका रेलमार्ग, पेट्रोलियम पदार्थको पाइपलाइन, बूढीगण्डकी जलविद्युत् आयोजना, कृषि, पर्यटनलगायत विषयलाई तत्काल कार्यान्वयनमा लैजानुपर्ने सुझाव दिए। राजनीतिक अर्थशास्त्री कल्याण रोकाले चीनको पेटी मार्ग अवधारणाः नेपालको दृष्टिकोणबाट शीर्षक कार्यपत्र प्रस्तुत गर्दै नेपालले बीआरआइमा सामेल हुँदा कानूनी जटिलताहरु पनि आउने विचार राखे। चीनका लागि पूर्वनेपाली राजदूत डा महेश मास्केले नेपाल चीन सम्बन्ध बहुआयामिक भएकाले त्यसलाई विश्वासका आधारमा सञ्चालन गर्नुपर्ने बताए। कार्यक्रममा सांसद छक्कबहादुर लामा, सीमाविद् बुद्धिनारायण श्रेष्ठ, पूर्वराजदूत हिरण्यलाल श्रेष्ठ, पूर्वसांसद लालबाबु यादव, पत्रकार ध्रुवहरि अधिकारीलगायत नेपालचीन सम्बन्धका अध्येताले प्रधानमन्त्री ओलीको चीन भ्रमणमा नेपालले उठाउनुपर्ने विषय र चीनबाट लिन सक्ने सहयोगका सम्बन्धमा सुझाव दिए।रासस"

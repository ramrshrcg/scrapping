शीर्षक,विवरण
दरिद्र मानसिकता,"२०४६ को परिवर्तन र त्यसपछिको संविधानअन्तर्गत निर्वाचित पहिलो सरकारले केही दीर्घकालीन महत्त्वका र नकारात्मक प्रभाव ल्याउने निर्णय गर्यो सरकार गठनलगत्तै । विभिन्न मित्रराष्ट्रहरूले नेपालमा रोजगार सिर्जना र आर्थिक उन्नति तथा विकासका लागि सहयोगस्वरूप निर्माण गरेका उद्योगहरू अपारदर्शी ढंगले स्वदेशी तथा विदेशी निजी समूहलाई बेच्यो गिरिजाप्रसाद कोइराला सरकारले, जसमा महेश आचार्य अर्थमन्त्री थिए । त्यसलगत्तै अन्तर्राष्ट्रिय प्रवृत्ति निम्त्याउँदै नेपाल सरकारले आर्थिक उदारीकरणको नीति अपनायो । २०१६ सालमा बीपी कोइरालाको नेतृत्वमा कांग्रेसले प्रतिबद्धता जनाएको समाजवादी अर्थनीति र २०४७ मा उनका भाइ गिरिजाप्रसाद कोइरालाले निर्वाचन लड्दा सार्वजनिक क्षेत्रलाई अर्थतन्त्रको समृद्धिमा महत्त्वपूर्ण भूमिका दिने प्रणको विधिवत् अन्त्य या विर्सजन उदारीकरणमा भयो । समाजवाद र बजार अर्थतन्त्रबीचको अन्तरसम्बन्ध निश्चय नै जटिल हुन्छ । तर, फाइदामा चलेका र देशका गौरवका रूपमा स्थापित उद्योग बेच्नु, सँगै विस्तारै सार्वजनिक संस्थानहरूको दलीयकरण र उनीहरू सरकारको लागि आर्थिक बोझ बनाउने काम पनि त्योसँग भयो, अपारदर्शी र भ्रष्ट शैलीमा । तर जे होस्, उदारीकरणबाट सञ्चालित त्यसपछिका सरकारले नीतिगत रूपमा व्यापार गर्दैन भन्ने सन्देश मुलुकभित्र र बाहिर गयो । निजी क्षेत्र अर्थतन्त्र र आर्थिक विकासको वाहक बन्न पुग्यो । अपेक्षाभन्दा ठीक उल्टो रूपमा उदारीकरणको घोषणाको २५ वर्षपछि सरकारले व्यापार गर्ने आशय व्यक्त गरेको छ । राजदरबार हत्याकाण्डपछि वीरेन्द्रको र उनको सम्पत्तिलाई नेपाल ट्रस्टअन्तर्गत ल्याएको सरकारले अब ती जग्गाजमिन भाडामा लगाउने निर्णय गरेको छ । त्यो जग्गा तत्काल अधिग्रहण गर्दा परिवार र नातागोता या हकवालाको कानुनी र तजविजी हकजस्ता मौलिक अधिकारप्रति सरकार उदासीन रह्यो भने ट्रस्टलाई एउटा जमिनदार' या घरको सम्पत्ति मालिकको हैसियतमा राखी त्यसलाई भाडामा लगाउने तुच्छ प्रकृतिको निर्णयलाई अनुमति दियो । सरकार मातहतको र विशेष प्रवद्धर्नको लागि बनाइएको ट्रस्टले अब के हरेक वर्ष किरायादारसँग भाडा निगोसिएट' गर्ने ? राजा वीरेन्द्रले शान्ति क्षेत्रको अभियानसँगै शान्तिको लागि अनेक प्रयास गरे । विश्वस्तरकै विश्वविद्यालयको स्थापना उनीप्रतिको एउटा श्रद्धाञ्जली र राज्यको दायित्व निर्वाहको उदाहरण मान्न सकिन्थ्यो । तर त्यो ट्रस्टले भाडामा सम्पत्ति लगाउने निर्णय गरेर उसले सरकारको जस्तै दरिद्र मानसिकता प्रदर्शन गर्दै जग हसाउने काम गरेको छ । भोलि शीतल निवास र बालुवाटार या प्रधानमन्त्री निवासमा पनि बढी भएका कोठा र केही जग्गामा भाडामा लगाउने निर्णय नहोला र यस्ता पूर्व दृष्टान्तबाट निर्देशित हुने हो भने ?"
एमालेले मृतकका परिवारलाई २५ हजार दिने,"काठमाडौँः एमालेले बाढीपहिरोबाट ज्यान गुमाएका प्रत्येक मृतकका परिवारलाई २५ हजार आर्थिक सहयोग गर्ने निर्णय गरेको छ । शुक्रबार पार्टी कार्यालय धुम्बाराहीमा महासचिव ईश्वर पोखरेलको अध्यक्षतामा बसेको केन्द्रीय सचिवालयको बैठकले बाढीपहिरोबाट ज्यान गुमाएका परिवारलाई पार्टीको प्राकृतिक विपत्ति राहत कोषबाट रु २५ हजार आर्थिक सहयोग दिने निर्णय गरेको प्रचार विभाग प्रमुख योगेश भट्टराईद्वारा जारी विज्ञप्तिमा जनाइएको छ । बैठकले पीडितको राहतका लागि पार्टीका केन्द्रीय पदाधिकारी तथा केन्द्रीय सदस्य, व्यवस्थापिकासंसद्का सदस्य तथा पार्टीको सिफारिसमा राजनीतिक नियुक्तिमा भएकाबाट प्रतिव्यक्ति पाँच हजार प्राकृतिक विपत्ति राहत कोषमा सहयोग गर्ने पनि निर्णय गरेको विज्ञप्तिमा जनाइएको छ। साथै, बैठकले कोषमा आर्थिक सहयोग गर्न देश तथा प्रवासमा रहेका पार्टी कमिटी तथा सदस्य, जनवर्गीय, पेसागत तथा सामुदायिक सङ्घसंस्था, विभिन्न वर्ग र पेसाका जनसमुदायलाई समेत अपिल गरेको छ । अविरल वर्षाका कारण आएको बाढीपहिरो र डुबानबाट ज्यान गुमाएकालाई श्रद्धाञ्जलि व्यक्त गर्दै घाइतेको प्रभावकारी उपचारको व्यवस्था मिलाउन र विस्थापितलाई पुनःस्थापना गर्न बैठकले सरकारको ध्यानाकर्षण गरेको सचिव भट्टराईले जारी गरेको विज्ञप्तिमा उल्लेख गरिएको छ । यसैगरी, बैठकले बिहीबार सप्तरीको तिलाठी नजिकै भारतबाट दशगजा क्षेत्रमा बनाएको बाँधकोे विरोध गर्न जम्मा भएका स्थानीयमाथि भारतीय भूमिबाट ढुङ्गामुढा र आक्रमण गरी घाइते बनाइएको घटनाको निन्दा र भत्र्सना गर्दै कूटनीतिक माध्यमबाट समस्याको दीर्घकालीन समाधान गर्न सरकारको ध्यानाकर्षण गराइएको भट्टराईद्वारा जारी विज्ञप्तिमा उल्लेख गरिएको छ। भारतबाट एकतर्फी ढङ्गले बनाइएका बाँध र सडकलगायत संरचनाका कारण नेपालतर्फको भूभाग डुबानमा परेको भन्दै बैठकले यस समस्याको दिगो समाधानका लागि प्रभावकारी कदम चाल्न सरकारलाई ध्यानाकर्षण समेत गराएको छ । रासस"
अब आन्दोलन छोडेर सरकारमा जान्छौँ: महतो,"काठमाडौँ: सद्भावना पार्टीका अध्यक्ष राजेन्द्र महतोले अब आन्दोलन छोडेर सरकारमा सहभागी हुने बताएका छन् । शुक्रबार एक साक्षात्कार कार्यक्रममा बोल्दै अध्यक्ष महतोले कांग्रेसमाओवादी केन्दको गठबन्धनमा बन्न लागेको सरकारमा सहभागी हुने बताएका हुन् । महतोले कांग्रेस माओवादी मोर्चाले मधेशी मोर्चाको माग सम्बोधन गर्ने आशा रहेकाले माग सम्बोधन भए सरकारमा जाने प्रष्ट पारे । अहिले उहाँहरुले हाम्रो समर्थन माग्नु नै भएको छैन, यदि माग्नु भयो भने हामी तयार छौं, महतोले भने, अब बन्ने सरकारले कस्तो व्यवहार गर्छ, हामी पनि त्यही अनुसार चल्छौँ । उनले मोर्चाले अघि सारेको ११ बुँदे मागबारे नयाँ सरकारको प्रष्ट धारणा आउनुपर्ने र अनि मात्रै सरकारमा जाने वा नजानेवारे हामी निर्णय गर्ने समेत प्रष्ट पारेका छन् । महतोले कांग्रेसमाओवादी केन्द्रबीच भएको ७ बुँदे सम्झौताको पहिलो बुँदामा मधेशी मोर्चाको माग सम्बोधन गर्ने भनेकाले आशा जगाएको बताए । उहाँहरुको प्रतिबद्धता सकारात्मक छ, तर अब त्यही अनुसारको काम पनि हुनुपर्छ । यस विषयमा हामी उहाँहरुको व्यवहार हेर्न आँतुर छौँ, महतोले भने । महतोले मोर्चाले अघि सारेका संविधान सम्बन्धी मागहरु र मधेश आन्दोलनबाट उब्जिएका समस्याको समाधान गर्ने प्रतिबद्धता जनाए र सरकारमा जान नपाए पनि सरकारलाई सघाउने बताए । विगतमा पनि आफ्ना मागहरु पूरा हुने विश्वासमा मोर्चा धेरैपटक सरकारमा सहभागी भएको स्मरण गरे । उनले गच्छदार मधेस विरोधी नेता भएको भन्दै आलोचना समेत गरे । महतोले कांग्रेस र माओवादी केन्द्रले मधेसको माग सम्बोधन गर्न संशोधन प्रस्ताव पेश गरे एमालेले समर्थन गर्ने ठोकुवा गरे । संविधान संशोधनको लागि मधेशी मोर्चाले संकल्प प्रस्ताव नलाने समेत महतोले प्रष्ट पारेका छन् । महतोले वर्तमान सरकार काम चलाउ भएपनि जनतालाई राहत दिने काममासमेत सुस्त भएको आरोप लगाए ,ओलीजीलाई सरकार गएकोमा चिन्ता छ, कामचलाउ भएपनि जनतालई राहत दिने कुरा खोई ? उनले भने । उनले देशका विभिन्न भूभागमा बाढिपहिरोका कारण जनता दुःखमा भएको भन्दै सरकारले त्यतातिर ध्यान दिनुपर्नेमा जोड दिए ।"
राजनीतिक व्यक्तिको स्वतन्त्र चिन्तन हुन्न',"काठमाडौंः संसदीय सुनुवाइ विशेष समितिमा सर्वोच्च अदालतमा प्रस्तावित सबै न्यायाधीशको सुनुवाइ बिहीबार सकिएको छ । समितिले प्रस्तावित ११ न्यायाधीशको आइतबार अनुमोदनको निर्णय लिने भएको छ । सुनुवाइका क्रममा अधिकांश समिति सदस्यले न्यायाधीशमा प्रस्तावित पूर्वसभासद् सपना मल्ल प्रधानको राजनीतिक आस्थाका विषयमा अनेकौं प्रश्न उठाए । समिति सदस्य डा प्रकाशशरण महतले राजनीतिक पार्टीबाट कुन उद्देश्यले न्यायाधीशमा गएको भन्ने प्रश्न गर्दै अदालतमा पुगेपछि राजनीतिक चप्पल फुकाल्नुहुन्छ ? भनी सोधेका थिए । अर्का सदस्य आनन्दप्रसाद ढुंगानाले पार्टीका तर्फबाट झन्डा बोकेर संविधानसभामा पुगेको व्यक्ति न्यायाधीश बन्दा सेप्रेसन अफ पावर' को मान्यता के हुन्छ भन्दै प्रश्न गरे भने अष्टलक्ष्मी शाक्यले एउटा पार्टीको परिचय भएको बेला निष्पक्ष न्यायप्रति कसरी विश्वास दिनुहुन्छ भन्दै जबाफ मागिन् । अर्का सदस्य हितराज पाण्डेले एक समुदायको मात्र नभै समग्र देशको न्यायाधीशका रूपमा कसरी न्याय दिनुहुन्छ भन्दै स्पष्ट पार्न भने ।अर्का सदस्य डा गणेशमान गुरुङले पनि हिजोको राजनीतिक आस्थाले प्रभाव पार्नेनपार्ने विषयमा प्रश्न राखे । अर्का सदस्य योगेन्द्र चौधरीले विगतमा सभासद् हुँदा आफैं शक्ति पृथकीकरण स्वीकारेको स्थितिमा भोलि आफैंले व्याख्या गर्दा विरोधाभास हुनसक्ने र अरू सभासद्लाईसमेत बाटो खुल्ने प्रश्न उब्जाए भने बालकृष्ण खाँडले न्यायिक तटस्थताको प्रश्न उठाएका थिए । उनले राष्ट्रपति, प्रधानन्यायाधीश र सभामुख महिला नै भएको बेला प्रधानमन्त्री हुने बाटो छाडेर न्यायाधीश बन्ने गलत बाटो रोजेको भन्दै व्यंग्य पनि गरे । अर्का एक सदस्यले सभासद्लाई एक नम्बरमा न्यायाधीश सिफारिस नगरेर पुछारमा राखेका कारण खिलराज रेग्मीजस्तै चाँडो सरकार प्रमुख बन्ने सपना पूरा हुन रोकिदिएको कटाक्षसमेत गरे । न्यायाधीशमा प्रस्तावित मल्लले सभासद्का प्रश्नको एकएक गर्दै जबाफ दिइन् ।उनले आफूलाई दोस्रो संविधानसभाको निर्वाचनमा चुनाव लड्न गरिएको आग्रह त्यागेर न्यायालयमै बस्ने निर्णय लिएको बताइन् । हिजोको आँखाबाट नभै वर्तमान आँखाबाट कानुन र न्यायलाई हेर्नेछु । राजनीतिक व्यक्तिमा स्वतन्त्र चिन्तन हुँदैन ? ' प्रधानको जबाफ थियो, राष्ट्रपति र सभामुखमा पनि त चुनाव भएर निष्पक्ष हुन्छ । पूर्वाग्रही अनुमान कसरी हटाउने भनेर चुनौती छ ।' उनले आफू संविधान निर्माणप्रक्रियामा सबैको दायित्व हुने भएकाले आफू सभासद्मा गएको प्रस्टीकरण दिइन् । उनले थप प्रश्न गरिन्, यो मेरो थप योग्यता हुनुपर्नेमा किन झन् बढी प्रश्न आयो ? ' प्रधानले भारत, अमेरिकालगायत मुलुकमा सभासद्बाट न्यायाधीश बनेका थुप्रै उदाहरण रहेको बताउँदै कानुन र संविधानले सभासद् न्यायाधीश हुन नरोकेको भनाइ राखिन् । उनले अन्तर्राष्ट्रिय घोषणापत्रले समेत राजनीतिक आस्थाका आधारमा विभेद गर्न नहुने भनेको स्मरण गराइन् । स्वतन्त्र र निष्पक्ष हुनुपर्यो । न्यायिक निष्ठामा शंका नगर्नुस्', उनको जबाफ थियो, निष्पक्षताका साथ समर्पित हुनेछु । अहिले मैले विश्वास दिने हो । अरू बाँकी कामबाटै मूल्यांक न्यायाधीश पद सधैं परीक्षणमा रहने बताउँदै उनले गलत भए महाभियोग लगाउने अधिकार संसद्लाई रहेको भनाइ उनको थियो । एक प्रश्नमा शान्तिप्रक्रिया राजनीतिक विषय रहेको बताउँदै बाह्य क्षेत्राधिकार आकर्षित नहुने गरी पीडितलाई केन्द्रमा राखेर न्याय सुनिश्चित गर्नुपर्ने भनाइ राखिन् । उनले महिला विभेदका विषयमा मात्र नभै सबै उत्पीडितलाई न्याय दिने दिशामा काम गर्ने विश्वास पनि दिलाइन् । प्रस्तावित न्यायाधीश प्रकाशमान सिंह राउतले समितिसमक्ष विधिको शासन, निष्पक्षता, तटस्थता, न्यायको गरिमा र स्वच्छताको सदैव हेक्का राख्ने बताए । न्यायालयमा राजनीति छिर्यो भने दूषित हुन्छ । अदालतले राजनीति गर्दैन', राउतको भनाइ थियो, नेतृत्वमा क्षमता र स्वाभिमान भए सबै कुरा ठीक हुन्छ । इन्साफ तलमाथि पार्नु भएन । कतैबाट प्रभावित हुनु भएन । फैसला र आदेशमा विवेक प्रयोग नभए अन्यथा हुँदैन ।' अर्का प्रस्तावित न्यायाधीश ईश्वर खतिवडाले न्यायपालिकामा सबै खराब भन्ने कुरा भ्रममात्र रहेको बताउँदै खराबीलाई बढार्न जुडिसियल ओभरसाइड कमिटी' चाहिने बताए । भ्रष्टाचारमा शून्य सहनशीलता कायम गर्न जोड दिने प्रतिबद्धता खतिवडाको थियो । यस्तै अर्का प्रस्तावित न्यायाधीश डा आनन्दमोहन भट्टराईले अदालतका फैसला कागजको खोस्टोमात्र नरहेको धारणा राख्दै कार्यान्वयन महत्त्वपूर्ण पक्ष रहेको बताए । एक प्रश्नमा उनले धेरै संविधान बनाउन भन्दा भएकोलाई सही रूपमा लागू गर्नु ठूलो कुरा रहेको बताए । जंगबहादुरकालीन कानुनमा परिमार्जन गरी न्यायिक प्रक्रियामा पारदर्शिता भए न्यायपालिकाले फड्को मार्ने भनाइ उनको थियो । यस्तै अर्का प्रस्तावित अनिलकुमार सिन्हाले आफूले धेरै कुरा त्यागेर न्यायाधीश हुन आएकाले मुलुकलाई केही दिन चाहेको बताए । मैले तिर्नेजति कर मुस्किलले पाँचजनाले तिरेका होलान् । मैले कानुन व्यवसायमा धेरै कुरा छाडेर आएको हुँ', सिन्हाले भने, न्यायका क्षेत्रमा केही दिएर जाऊँ भन्ने इच्छा छ ।'"
भारतविरुद्ध चट्टान बनेर स्वाधिनताको रक्षा गर्नुपर्छः विप्लव,"काठमाडौँः नेत्रविक्रम चन्द विप्लव माओवादीले भारतको हस्तक्षेपविरुद्ध चट्टान बनेर स्वाधिनताको रक्षा गर्नुपर्ने बताएका छन् । सप्तकोसी ब्यारेज आतंकवादी समूहले भत्काउने गलत सूचना दिएर नेपाालीभूमिमाथि हस्तक्षेप गरेको विरोध गर्दै विप्लव माओवादीले भनेको छ, स्वाभिमानी नेपाली जनता भ्रममा नपरी दलालले जस्तो आत्मसमर्पण गरेर होइन स्वाधिनताको रक्षा गर्न चट्टान जस्तो दृढ बन्नुपर्छ । भारतीय सञ्चार माध्ययमले आफ्नो पार्टीको नाम जोडेर अनावश्यक प्रचार गरेको भन्दै त्यसो नगर्न समेत विप्लव माओवादीले भारतलाई चेतावनी दिएको छ । पछिल्ला दिनमा भारतीय सञ्चार माध्यमले हाम्रो पार्टीको नाम जोडेर असामान्य, अस्वभाविक, बाँध भत्काउनेसम्मका प्रचार गरिरहेको छ, त्यसलाई तुरुन्त रोक्न चेतावनी दिन चाहान्छौँ, विज्ञप्तिमा भनिएको छ, भारतले बुझ्नुपर्छ नेपाली जनताले दशकौँदेखि संचालन गर्दै आएको स्वाधिनताको संघर्ष रोक्नखोजे भारतले अरु ठूला प्रतिरोधको सामना गर्नु पर्नेछ । विप्लव माओवादीको विदेश विभागले जारी गरेको विज्ञप्तिमा भारतीको विहार राज्यबाट कोसी ब्यारेजमाथि आतंकवादी हमला हुने हल्ला फैलाएकोप्रति आक्रोश व्यक्त गरेको छ । विज्ञप्तिमा भारतले भनेजस्तो खतरा कोशी ब्यारेजमा नभएको समेत दाबी गरिएको छ । नेपालका लागि अन्तराष्ट्रिय आतंकवादी संगठनभन्दा पनि भारत खतरा रहेको विप्लव माओवादीको ठहर छ । भारतले सन् १९६५ मा नेपालको संक्रमण कालिन राजनीतिको फाइदा उठाउँदै नेपालमाथि अन्यायपूर्ण ढंगले लादेको सम्झौता थियो । त्यसको विरोध नेपाली जनताले त्यतिबेलैदेखि निरन्तर गर्दै आएका छन्, विज्ञप्तिमा भनिएको छ, त्यतिमात्र होइन, भारतले नेपालमाथि लादेका गण्डक, कालापानी, लिपुलेक, माथिल्लो कर्णाली, अरुण३, कोशी उच्चबाँधको पनि पुरै विरोध गर्दै आएका छन् । विज्ञप्तिमा भारतले नेपालमाथि असमान सन्धि सम्झौता लादेर आफ्नो उपनिवेश बनाउन चाहेको आरोप समेत लगाइएको छ । भारतको हस्तक्षेपकारी चाहनालाई नेपाली नागरिकले सहन नसक्ने विप्लवको ठहर छ । भारतको हस्तक्षेपलाई नेपालका स्वाभिमानी नागरिकले एकरत्ति पनि सहन सक्दैनन्, विज्ञप्तिमा भनिएको छ, नेपालीको यो विचारलाई भारतले राम्रोसँग बुझेपछि राष्ट्रिय स्वाधिनताको संघर्षलाई कथित आतंकवादको हवाला दिएर ओझेलमा पार्ने र नेपाललाई त्रासको छायामुनि नियन्त्रण गर्ने अतिक्रमणकारी, हस्तक्षेपकारी बाटो भारतले पकडेको सजिलै देख्न सकिन्छ । विप्लव माओवादी अन्तर्राष्ट्रिय विभागका प्रमुख कञ्चनको नाममा सार्वजनिक विज्ञप्तिमा भनिएको छ, आतंकवादी समूहसँग नेपाालको माओवादीलाई मुछेर भारतले नेपालको माओवादी आन्दोलनलाई दबावमा राख्ने या दमन गर्ने सोचाई बनाएको छ, त्यसले नेपालको माओवादी आन्दोलन, नेपाली जनताको राष्ट्रिय स्वाधिनताको आन्दोलनलाई अलिकति पनि विचलित गर्न सक्दैन ।"
"चिनियाँ राजदूतसँग प्रचण्डले भने, ओलीले गरेका सम्झौता लागु गर्छु","काठमाडौँः कपा (माओवादी केन्द्र)का अध्यक्ष पुष्पकमल दाहाल प्रचण्ड र नेपालका लागि चिनियाँ राजदूत वु चुन्ताईबीच भेटवार्ता भएको छ। प्रचण्ड निवास लाजिम्पाटमा शुक्रबार बिहान भएको भेटवार्तामा पछिल्लो राजनीतिक घटनाक्रमका विषयमा छलफल भएको छ । भेटमा प्रचण्डले आफ्नो नेतृत्वमा बन्ने सरकारले केपी ओलीको पालामा चीनसँग भएका सम्झौता लागु गर्ने प्रतिवद्धता व्यक्त गरेका छन्। राजदूतसँगको भेटमा प्रचण्डले यस अघिको केपी शर्मा ओली नेतृत्वको सरकारले चीनसँग गरेका सम्झौता कार्यान्वयन आफ्नो नेतृत्वको सरकारले गर्ने समेत विश्वास दिलाएको प्रचण्डको निजी सचिवालले जनाएको छ । अब बन्ने सरकारले चिनियाँ सरकारसँग भएका सन्धी, सम्झौता र समझदारीलाई कार्यान्पवयन गर्दे अझ नयाँ सहमति निर्माण गर्ने छ प्रचण्डको भनाइ उद्धृत गर्दै सचिवालयले उल्लखे गरेको छ । भेटमा राजदूत चुन्ताईले केही दिनभित्र बन्ने प्रचण्ड नेतृत्वको सरकारलाई चिनियाँ सरकार, चिनियाँ कम्युनिष्ट पार्टी र चिनियाँ जनताको पूर्ण सहयोग र समर्थन रहने बताएका छन् । चीनले नेपालको विकासका निम्ति चिनियाँ सरकारले पूरा साथ र सहयोग गनेृ विश्वास समेत दिलाएका छन् ।"
ओली सरकार ढाल्न भारतले बाध्य बनायोः सुजाता,"काठमाडौँ: नेपाली कांग्रेसकी नेतृ सुजाता कोइरालले प्रधानमन्त्री केपी शर्मा ओली सरकार ढाल्न मन नभए पनि बाध्यता भएको बताएकी छन् । मदन भण्डारी फाउन्डेसनले गरेको परिवर्तित सन्दर्भमा नेपाल र भारत तथा चीनसँगको सम्बन्ध विषयक विचारगोष्ठीमा बोल्दै सुजाताले भारततर्फ लक्षित गर्दै ओली सरकार ढाल्न शक्तिका खेलाडीले बाध्य बनाएको बताएकी हुन् । वर्तमान ओली नेतृत्वको सरकार ढाल्नुपर्ने पक्षमा आफ्नो पार्टीका कार्यकर्ता नरहे पनि शक्तिका खेलाडीले सरकार परिवर्तन गर्न बाध्य बनाए, कोइरालले घुमाउरो शैलीमा शक्तिका खेलाडीले सरकार परिवर्तन गर्न बाध्य पारेको स्वीकार गरेकी हुन् । प्रधानमन्त्री ओलीसमेत सहभागी कार्यक्रममा वर्तमान सरकारले लिएको राष्ट्रियतासम्बन्धी अडान सही भएको समेत कोइरालाले दाबी गरिन् ।"
भारतविरुद्ध ओलीले कड्किएर भनेः रातदिन छौँडा खेलाएर दुःख दिनु हुँदैन?,"काठमाडौँः प्रधानमन्त्री केपी शर्मा ओलीले कुनै पनि छिमेकीले नेपालमाथि आफ्ना स्वार्थ लाद्न खोज्न नहुने बताएका छन् । मदन भण्डारी फाउन्डेसनले गरेको परिवर्तित सन्दर्भमा नेपाल र भारत तथा चीनसँगको सम्बन्ध विषयक विचारगोष्ठीको उद्घाटन गर्दै प्रधानमन्त्री ओलीले कुनै मुलुक नेपालमा धर्मनिरपेक्ष होस् भन्ने चाहने र कुनैले धर्मसापेक्ष गराउने कोसिस गरिरहेको बताए । नेपाल कस्तो धर्म चाहन्छ भन्ने यहाँका जनताले निर्णय गर्ने हो । कुनै मुलुकलाई के मन पर्छ भन्ने आधारमा तय गर्ने विषय होइन । हाम्रा मामिलामा अरुको हस्तक्षेप थोपर्ने काम स्वीकार्य छैन, ओलीले भने । प्रधानमन्त्री ओलीले मित्रराष्ट्रलाई मित्रकै हैसियतमा रहन आग्रह गर्दै भने, छिमेकीले रातदिन छौँडा खेलाएर दुःख दिनु बेठीक कुरा हो । संविधान बन्न नदिने र त्यसपछि सरकार बन्न नदिने पक्षले आफ्नो सरकारलाई करेली र लगाम लगाएर ठेगान लगाउन खोज्ने तथा कहिलेकाहीँ काँधमाथि चढ्न खोजेर नेपालीको स्वाभीमानमा हस्तक्षेप गर्न खोजेको आरोप लगाए । हस्तक्षेपको विरोधमा नबोल्नु कूटनीति होइन, कूटनीतिभन्दा माथि नेपालको स्वाभिमान पहिलो हो । सार्वभौम मुलुकको हौसियत कायम गर्नु प्रमुख विषय हो, प्रधानमन्त्री ओलीले भने, एक स्वतन्त्र राष्ट्रका हैसियतले हामी दुनियाँका सबै मित्रराष्ट्रसँग आँखा जुधाएर कुरा गर्न सक्छौँ । त्यही हैसियतामा मैले भारत र चीन भ्रमणका समयमा नेपालको हितमा सम्झौता गरेको छु । नयाँ सरकारले त्यसबाट पछि फर्कन मिल्दैन । जनताको असाधारण चेतनाले अबका सरकारलाई स्वच्छन्द हुन दिँदैन । उनले कागका गुँडमा कोइलीले खुसुक्क अन्डा हालेर बच्चा कोरलेजस्तो स्थिति नेपाली राजनीतिमा देखिएको भन्दै यस्तो अवस्थामा यहाँ कसैले आफ्नो पुनःरोदय भयो भनेर दसैँमा आँगनमा निस्केर केटाकेटी नाँचेजस्तो गर्नु आवश्यक नभएको उल्लेख गरे । प्रधानमन्त्री ओलीले नेपालीको नयाँ सरकार सचेत जनताको निगरानीमा रहने जनाउँदै भने, त्यो सरकार पनि नेपालभित्र चल्ने हो, बाहिर चल्ने होइन । एमाले नेता माधवकुमार नेपालले मुलुकको स्वाभिमान र राष्ट्रिय एकताका लागि सबै दल र शक्ति एक ठाउँमा उभिनुपर्ने बताए । उनले नेपालले आफ्नो अस्तित्व आफैँले रक्षा गर्न आफ्नो सन्तुलित परराष्ट्र नीतिको पक्षमा उभिनुपर्नेमा जोड दिए । नेपाली काँग्रेसका नेत्री सुजाता कोइरालाले वर्तमान ओली नेतृत्वको सरकार ढाल्नुपर्ने पक्षमा आफ्नो पार्टीका कार्यकर्ता नरहे पनि शक्तिका खेलाडीले सरकार परिवर्तन गर्न लागेको टिप्पणी गरिन् । उनले वर्तमान सरकारले लिएको राष्ट्रियतासम्बन्धी अडान सही भएको उल्लेख गरिन । माओवादी केन्द्रका उपाध्यक्ष नारायणकाजी श्रेष्ठले नेपालका भारत र चीन दुवै छिमेकीबीच सन्तुलित सम्बन्ध विस्तार गर्न आवश्यक रहेको बताए । मधेसी जनाधिकार फोरम (लोकतान्त्रिक)का नेता जितेन्द्र देवले राष्ट्रियताको परिभाषा सबैका लागि एउटै हुने टिप्पणी गरे । कार्यक्रमको दोस्रो सत्रमा विभिन्न परराष्ट्र विज्ञबाट कार्यपत्र प्रस्तुति र छलफल हुनेछ ।"

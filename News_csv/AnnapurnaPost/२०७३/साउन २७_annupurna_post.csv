शीर्षक,विवरण
संविधान र यथार्थ,"नेपालको संविधानले शिक्षा र स्वास्थ्यलाई मौलिक अधिकारको सूचीमा राखेको छ । तर त्यो अधिकारको उपभोग नागरिकले कसरी गर्न पाउँछन् या सक्छन् अनि त्यसमा राज्यको दायित्व के हुन्छ, त्यसबारे कानुन बनेको छैन । कानुनको अभावमा संविधानमा कोरिएको त्यो अधिकार निष्प्राण आशयबाहेक केही बन्न सक्तैन । राज्यले विशेष उपचार र हेरचाहका सर्वाधिक अधिकारी गर्भवती महिलालाई हेर्ने कुनै नीति र नियम बनाएको छैन, यद्यपि ग्रामीण नेपाली समाज राज्यभन्दा बढी संवेदनशील र कर्तव्यपरायण देखिन्छ, उनीहरूको हेरचाहमा । तर पनि त्यो हेरचाहसँगै विशेष विशिष्ट तथा विज्ञ चिकित्सा सेवाको आवश्यकता पर्न जान्छ, अधिकांश गर्भवती र सुत्केरी भएलगत्तै पछिको अवस्थामा । मातृ शिशुदरको न्यूनताको हिसाबले नेपालले दक्षिण एसियामा सर्वोत्कृष्ट 'रेकर्ड' कायम गर्न सके पनि आदर्श विन्दुमा मुलुक पुग्न सकेको छैन । गोर्खाकी २२ वर्षीया प्रीति गुरुङ र उनको चार दिनको छोराको ज्यान सहजै बच्न सक्थ्यो, स्वास्थ्य नीतिमा घोषणा भएअनुसार न्यूनतम स्वास्थ्य सेवा केन्द्रहरू जिल्लामा भएको भए । अत्यधिक रक्तस्रावका कारण ऋण काढेर निजी हेलिकोप्टर चार्टर गरी काठमाडौँ आउनु सामान्य घटना भएको छ, गाउँ र जिल्लाका गर्भवती महिलाका लागि । रहरले हैन त्यो, उनीहरूको ज्यान र जीवनको महत्त्वलाई आदर गर्ने पारिवारिक र परम्परागत संस्कार अझै पनि जिउँदो भएकाले खर्चिलो उपचार गराउन पनि परिवार पछि नपरेको हो । प्रीति र उनको छोराको मृत्यु भयो, सम्पूर्ण परिवार र एकजना कार्यकुशल पाइलटसँगै उपचारका क्रममा काठमाडौँ आउँदा हेलिकोप्टर दुर्घटना भएपछि । दुर्घटनाको दोष सरकारलाई दिन नसकिएला, तर प्रीतिलाई काठमाडौँ आउनुपर्ने विवशता किन पर्यो ? सुत्केरी हुनुपूर्व नै उनले केही जटिलता र अत्यधिक दुखाइसहित बच्चा जन्मिएपछि अत्यधिक रक्तस्रावका कारण जीवन जोखिममा पर्यो । गाउँबाट हेलिकोप्टर चार्टर गरी काठमाडौँ सकुशल पुग्न सकेकाहरू २० हजार रुपैयाँ खर्चमा स्वस्थ भई गाउँ फर्किन सकेका छन्, तर प्रीति र उनको परिवार त्यति भाग्यमानी सावित भएनन् । गाउँमा स्वास्थ्य केन्द्र र संविधानले भनेको मौलिक अधिकारसम्म उनको पहुँच भएको भए प्रीतिको जिउने अधिकार सुनिश्चित हुने थियो, उनको नवजात शिशु स्वस्थ नागरिकको रूपमा विकसित हुन सक्थ्यो । त्यस अर्थमा यो राज्यको असफलता मात्र हैन, आम नागरिकको स्वास्थ्य र त्योसँग जोडिएको अधिकारप्रति राज्यको पूर्ण उदासीनताको प्रमाण हो । प्रीति र उनको छोरा तथा परिवार र पाइलट नवीन लिम्बूको अकाल मृत्युबाट सरकारले ग्रामीण स्वास्थ्य नीति र त्यसको कार्यान्वयनलाई उच्च प्राथमिकता दिने प्रयास गर्यो भने त्यो उनीहरूप्रतिको श्रद्धाञ्जली र भावी आमाहरूको अधिकारप्रतिको सम्मान मानिनेछ । त्यो अधिकारप्रति राज्यले व्यवहारबाट सम्मान देखाउनैपर्छ ।"
जोखिम मोलेरै प्रधानमन्त्री भएको हुँ: प्रचण्ड,"काठमाडौँ: प्रधानमन्त्री पुष्पकमल दाहाल प्रचण्डले जनउत्तरदायी शासन र सार्वजनिक सेवालाई वर्तमान सरकारले पहिलो प्राथमिकतामा राखेकोे बताएका छन् । उनले भने, राज्यका संरचनाबाट प्राप्त हुने सेवाप्रति जनतामा सर्वत्र नकारात्मकता बढ्दै गएको छ, यस्तो अवस्थालाई चिर्न शासन र सार्वजनिक सेवालाई जनउत्तरदायी बनाउन सबैको ध्यान जान जरुरी छ । राष्ट्रिय सतर्कता केन्द्रको १४ औँ वार्षिकोत्सवका अवसरमा आयोजित कार्यक्रमलाई सम्बोधन गर्दै प्रम दाहालले भने, सार्वजनिक सेवा जति जनउत्तरदायी हुन्छन्, त्यति नै सुशासन कायम हुन्छ । जनताले पनि राज्यका संरचनाप्रति अपनत्व महसुस गर्दछन् । सार्वजनिक निकायमा हुने भ्रष्टाचारजन्य क्रियाकलापलाई प्रभावकारी रुपमा नियन्त्रण एवम् भ्रष्टाचारविरुद्ध जनचेतना अभिवृद्धि गर्दै सुशासन कायम गर्ने ध्येयले विसं २०५९ मा आजकै दिन केन्द्रको स्थापना गरिएको थियो । प्रधानमन्त्रीको प्रत्यक्ष रेखदेख र नियन्त्रणमा रहने सरकारी निकायमध्ये यो पनि एक हो । प्रम दाहालले सार्वजनिक निकायले आफूले निर्धारण गरेका काम समयसीमाभित्र पूरा मात्र गरिदिएमा पनि सुशासन आफैँ कामय हुने बताए । सडकमा जाऔँ, जाम नै जाम छ, बजारमा किनमेल गर्न निस्किँदा कालोबजारी पाउँछौँ, सार्वजनिक निकाय (सरकारी कार्यालय)मा काम लिएर जाऔँ, समयमा काम हुँदैन, जनता यस्तै यस्तै गुनासा गर्दछन्, यस्ता गुनासा जायज छन्, यस्ता गुनासालाई सम्बोधन गर्न सकिएन भने लोकतन्त्रप्रति नै वितृष्णा बढ्छ, लोकतन्त्रप्रति वितृष्णा आउन दिनु हुँदैन, प्रचण्डले भने । आफूले प्रमको कार्यभार सम्हालेपछि सरकारका विशिष्ट अधिकृतलाई राष्ट्रिय एकतालाई सुदृढ बनाउँदै संविधानको कार्यान्वयन गर्न, स्थानीय, प्रदेशसभा र प्रतिनिधिसभा निर्वाचन गराउन, शान्तिप्रक्रियाका बाँकी कार्यभार पूरा गर्न, भूकम्पपीडित जनतालगायत अन्यलाई प्रत्यक्ष अनुभूत हुने खालको राहत कार्यक्रम सञ्चालन गर्न निर्देशन दिएको उनले जानकारी दिए । म जोखिम मोलेर नै प्रधानमन्त्री भएको हुँ, ती कार्य पूरा गर्न इमान्दारितापूर्वक लाग्नेछु र मेरो सम्पूर्ण शक्ति यसैमा खर्च गर्नेछु, उनले भने । मुख्य सचिव डा सोमलाल सुवेदीले सार्वजनिक निकाय अझ जिम्मेवार र सेवाग्राहीप्रति जवाफदेही बन्न आवश्यक रहेको चर्चा गर्दै सार्वजनिक निकायले दिने सेवा र व्यवहारले सुशासन स्थापित हुने बताए । उनले यस वर्ष सार्वजनिक निकायका सबैभन्दा बढी बेरुजु फछ्र्योट भएको जानकारी दिँदै आगामी दिन केन्द्रका कामलाई तल्लो तहसम्म पुर्याउन आग्रह गरे। सो अवसरमा प्रम दाहालले केन्द्रको आव २०७२७३ को वार्षिक प्रतिवेदन सार्वजनिक गरेका छन् । केन्द्रका अधिकृत रामानन्दप्रसाद यादवले सरकारको नीति तथा कार्यक्रमअनुसार केन्द्रमा प्राविधिक प्रयोगशाला जडान भई १६ वटा आयोजनाको प्राविधिक परीक्षण सम्पन्न भएको जानकारी दिए । चालु आवमा केन्द्रमा सार्वजनिक निकायबाट ७७२ वटा उजुरी परेका थिए । गत वर्षबाट सरेर आएकासमेत गरी ६८६ उजुरी फछ्र्योट गरिएको र ३३ जिल्लाका ५३७ सार्वजनिक निकायका वडापत्रको अनुगमन गरिएको उनले बताए । केन्द्रमा कस्ता कस्ता उजुरी ? राष्ट्रिय क्षयरोग केन्द्रका उपसचिव पुरुषोत्तम गौतम(लेखा) र शाखाअधिकृत रुद्रबहादुर कार्कीले पाँच करोडभन्दा बढी भ्रष्टाचार गरेको, वीर अस्पतालका निर्देशक डा बुलन्द थापाले २०६८ साल पुस महिनामा अवकाश प्राप्त भएकी हीरादेवी पौडेलको २०७२ असार मसान्तसम्मको तलब झिकेर खाएको, स्वास्थ्य मन्त्रालयअन्तर्गतका विभिन्न संस्थामा कार्यरत कर्मचारीले दोहोरो काम गरी सोहीअनुसारको अनियमितता गरेको उजुरी प्राप्त भएको प्रतिवेदनमा उल्लेख गरिएको छ । जिल्ला प्रशासन कार्यालय महोत्तरीमा कार्यरत खरिदार भरत यादवले अकूत सम्पत्ति कमाएको, नापी सर्वेक्षक हुमबहादुर गुरुङले भ्रष्टाचार गरी अकूत सम्पत्ति कमाएकामा कारबाही गरिपाउँ भन्ने लगायतका उजुरी प्रतिवेदनमा परेका छन् । सरकारलाई केन्द्रको सुझाव केन्द्रलाई प्रदेश स्तरमा विस्तार गर्न छुट्टै ऐनको तर्जुमा गर्न, सरकारीसार्वजनिक जग्गा सम्बन्धमा भएका कानुनी व्यवस्थाको पालना गर्न, नेपाल संयुक्त राष्ट्रसङ्घीय भ्रष्टाचार विरुद्धको महासन्धिको पक्ष राष्ट्र भइसकेको सन्दर्भमा यसको कार्यान्वयनका लागि छुट्टै ऐन बनाउन तथा राष्ट्रिय सतर्कता केन्द्र, राजस्व अनुसन्धान विभाग र सम्पत्ति शुद्धीकरण विभागलाई एकीकृत गर्न केन्द्रले सरकारलाई सुझाव दिएको छ । साथै गैरसरकारी सङ्घ संस्थाबाट हुने भ्रष्टाचारजन्य कार्यलाई कारबाहीको दायरामा ल्याउन समाज कल्याण ऐनको प्रभावकारी कार्यान्वयन गर्न पनि केन्द्रले सरकारलाई सुझाव दिएको छ ।"
प्रधानमन्त्री प्रचण्ड भन्छन्ः हामी जोखिमपूर्ण अवस्थामा छौँ,"काठमाडौँ: प्रधानमन्त्री पुष्पकमल दाहाल प्रचण्डले यस पटक आफूले जोखिमपूर्ण अवसर पाएको बताएका छन् । बिहीबार राष्ट्रिय सतर्कता केन्द्र स्थापनाको १४ औँ वार्षिक उत्सवको अवसरमा आयोजित कार्यक्रमलाई सम्बोधन गर्दै प्रधानमन्त्री प्रचण्डले भने, हामीले यस पटक जोखिमपूर्ण अवसर प्राप्त गरेका छौँ । जोखिमपूर्ण अवसर प्राप्त भएकाले राज्यका संरचना प्रभावकारी र परिणाममूखी हुनुपर्ने उनको भनाइ छ । हामीमा राष्ट्र निर्माणको संकल्प हुनुपर्छ । त्यसका लागि राज्यका सबै संरचनाले प्रभावकारी परिणाम दिन सक्नुपर्छ, प्रधानमन्त्री प्रचण्डले भने, हाम्रा कतिपय सरकारी संरचना फगत औपचारिकताका लागि बनेको जनगुनासो छ, अब सरकारी संरचनालाई प्रभावकारी र परिणाममुखी बनाउनुपर्छ । प्रधानमन्त्री प्रचण्डले सरकारको प्राथमिकताका विषय संविधान परिमार्जन, भूकम्पपछिको पुननिर्माणदेखि आर्थिक समृद्धिसम्म रहेको उल्लेख गरे । उनले भने, संविधानको परिमार्जनसहित कार्यान्वयन, शान्ति प्रक्रियाको पूर्णता, भूकम्पको पुननिर्माण र नवनिर्माण, प्रभावकारी जनसेवा सहितको सुशासन र आर्थिक समृद्धि सरकारका मूख्य प्राथमिकतामा छन् ।"
भारत पुगेर राष्ट्रपति मुखर्जीको नेपाल भ्रमणको वातावरण बनाउछुः निधि,"काठमाडौँ: उपप्रधान तथा गृहमन्त्री विमलेन्द्र निधिले आफ्नो भारत भ्रमण प्रधानमन्त्री पुष्पकमल दाहालको आगामी भारत भ्रमण र भारतका राष्ट्रपति प्रवण मुखर्जीको नेपाल भ्रमणको वातावरण बनाउन केन्द्रित हुने बताएका छन् । बिहीबार मन्त्रालयमा पत्रकारसँगको कुराकानीमा उनले संविधान निर्माणपछि केही समय असहज देखिएको नेपालभारत सम्बन्ध सुधार गर्नसमेत आफ्नो भ्रमण केन्द्रित रहने बताए । मन्त्रिपरिषद् बैठकले निधिलाई भारत र उपप्रधान तथा अर्थमन्त्री कृष्णबहादुर महरालाई चीन भ्रमणमा पठाउने निर्णय गरेको थियो । उपप्रधानमन्त्री महराको भ्रमण चीनका राष्ट्रपति सि जिन पिङको सम्भावित नेपाल भ्रमण र दुई देशको सम्बन्ध सुदृढीकरणमा केन्द्रित हुने उपप्रधानमन्त्री निधिले बताए । प्रधानमन्त्री दाहालले दुवै छिमेकी मुलुकसँगको सम्बन्ध सुदृढ गर्ने र समन्वय बढाउने उद्देश्यसहित आफूहरुलाई उक्त देशमा पठाउन लागेको उनको भनाइ छ । डेढ महिनामा संविधान संशोधन उपप्रधानमन्त्री निधिले आन्दोलनरत मधेसी, जनजाति, थारुको माग सम्बोधन गर्ने गरी सरकारले संविधान संशोधन प्रक्रिया अगाडि बढाउन लागेको जानकारी दिए । उनले संविधानमा सबैको अपनत्व महसुस गराउन सरकार तयार रहेको धारणा व्यक्त गरे । उपप्रधानमन्त्री निधिले भने, सीमाङ्कन, राष्ट्रियसभाको गठन र वैवाहिक नागरिकताको विषयमा मुख्य विवाद देखिएको छ, यसमा के कति गर्न सकिन्छ, प्रयासरत छौँ । उनले प्रमुख प्रतिपक्षी दल नेकपा(एमाले) र मधेसी मोर्चासँगको थप छलफल गरेर डेढ महिनामै संसद्मामा संविधान संशोधन प्रस्ताव दर्ता हुने जानकारी दिए । एमाले अध्यक्ष केपी शर्मा ओलीले संविधान संशोधन प्रस्तावमा आफ्नो पार्टी सहमत हुन नसक्ने भन्ने अभिव्यक्ति दिएपनि संशोधनमा सहयोग गर्ने आफूले विश्वास लिएको उनको भनाइ छ । उनले भने, उहाँ (अध्यक्ष ओलीले) संविधान गतिशील दस्तावेज भएको र यसमा संशोधन गर्न सकिन्छ भन्नुभएको छ । त्यसैले एमालेले संविधान संशोधन प्रस्तावमा सहयोग गर्ने विश्वास लिएका छौँ । सत्ता साझेदार दल नेपाली कांग्रेस र नेकपा(माओवादी केन्द्र)बीच भएको सातबुँदे सहमति मधेसी मोर्चासँग भएको तीनबुँदे सहमतिअनुरुपका काम सरकारले अगाडि बढाइसकेको उनले जानकारी दिए ।"
उपप्रधानमन्त्री निधिलाई भारत र महरालाई चीन पठाउने सरकारको निर्णय,काठमाडौँ: बिहीबारको मन्त्रिपरिषद् बैठकले पछिल्लो राजनीतिक घटनाक्रमको विषयमा जानकारी गराउन दुई उपप्रधानमन्त्रीलाई भारत र चीन पठाउने निर्णय गरेको छ । सरकारले उपप्रधान तथा गृहमन्त्री विमलेन्द्र निधिलाई भारत र उपप्रधान तथा अर्थमन्त्री कृष्णबहादुर महरालाई चीन पठाउने निर्णय गरेको हो । सँगै मन्त्रिपरिषद बैठकले बजार अनुगमनलाई तिब्रता दिदै कालोबजारीलाई कारबाही गर्न सम्बन्धित निकायलाई निर्देशन दिएको छ । दुई मन्त्रीलाई छिट्टै भारत र चीन पठाउने निर्णय भएको भए पनि मिति भने तोकिएको छैन ।
बिनाविभागीय तीन मन्त्रीलाई मन्त्रालय दिइयो,"काठमाडौँः तीन बिनाविभागीय मन्त्रीलाई बिहीबार मन्त्रालयको जिम्मेवारी तोकिएको छ । केहीदिनअघि दोस्रो पटक विस्तार भएको प्रधानमन्त्री पुष्पकमल दाहाल प्रचण्ड नेतृत्वको सरकारले बिना विभागीय मन्त्री दीपक बोहोरालाई आपूर्ति, विक्रम पाण्डेलाई भूमीसुधार र जयदेव जोशीलाई वातावरण मन्त्रालयको जिम्मेवारी दिइएको हो । अन्नपूर्ण अनलाइनसँग कुरा गर्दै आपूर्तिमन्त्री बोहेराले भने, भर्खरै मन्त्रालयको जिम्मेवारी लिएँ ।' पहिलो चरणको मन्त्रिपरिषद्मै माओवादीका कृष्णबहादुर महरालाई उपप्रधान तथा अर्थमन्त्री र कांग्रेसका बिमलेन्द्र निधिलाई उपप्रधानसहित गृहमन्त्रीको जिम्मेवारी दिइएको थियो । सँगै कांग्रेसका रमेश लेखक भौतिक पूर्वाधार तथा यातायात मन्त्री बने भने माओवादीका गौरीशंकर थारु कृषि र दलजीत श्रीपाली युवा तथा खेलकुद मन्त्री बनेका छन् । कांग्रेस र माओवादीकै आन्तरिक विवादका कारण प्रचण्ड नेतृत्वको मन्त्रिपरिषद्ले तत्काल पूर्णता पाउने सम्भावना देखिएको छैन ।"
"नेविसंघ प्रतिनिधि विवाद टुंगियो, चुनाव शनिबार","काठमाडौंः तीन दिनदेखि स्थगित हुँदै आएको कांग्रेसको सबैभन्दा ठूलो भ्रातृसंस्था नेपाल विद्यार्थी संघको प्रतिनिधि विवाद समाधान भए पनि महाधिवेशनको बन्दसत्र भने सुरु हुन सकेको छैन । प्रतिनिधि विवाद रहेको ११ जिल्ला र केही क्याम्पसमा सभापति शेरबहादुर देउवा, नेता रामचन्द्र पौडेल र पूर्वमहामन्त्री कृष्णप्रसाद सिटौला समूहबीच भागबन्डाका आधारमा सहमति गरेर विवाद समाधान गरे पनि प्रतिनिधिको नाम चयन नभएकाले बुधबार बन्दसत्र सुरु हुन नसकेको हो । साँझ पार्टीले गठन गरेको निर्देशन समितिले पत्रकार सम्मेलन गरी बिहीबार बन्दसत्र सुरु हुने जनाएको छ । विवाद सबै समाधान भएको छ अब बिहीबारदेखि महाधिवेशनको कार्यतालिका अगाडि बढ्छ', पार्टीद्वारा गठित निर्देशक समितिका संयोजक प्रकाशशरण महतले भने । स्रोतका अनुसार प्रतिनिधिमा भागबन्डा गरे पनि प्रतिनिधि कोको पठाउने भन्ने तीनै समूहले निर्णय गर्न नसक्दा बन्दसत्र सुरु हुन नसकेको हो ।' निर्देशक समिति र निर्वाचन समितिबीच शुक्रबार उम्मेदवार मनोनयन दर्ता र शनिबार निर्वाचन गराउने मोटामोटी सहमति भएको छ । बिहीबार भने बन्दसत्रमा विधान संशोधन प्रस्ताव, राजनीतिक र आर्थिक प्रतिवेदनलगायत पेस हुनेछन् । भागबन्डा मिलेपछि अनशन तोडियो कांग्रेसका तीन गुट सभापति देउवा, वरिष्ठ नेता पौडेल र पूर्वमहामन्त्री सिटौलाबीच विवादित ११ जिल्ला र क्याम्पसको प्रतिनिधिमा भागबन्डा मिलेपछि एक सातादेखि जारी दुई विद्यार्थी नेताहरूले अनशन तोडेका छन् । झन्डै एक हजार प्रतिनिधिमा दुई सय अनशनरत समूहलाई दिने सहमति भएपछि अनशन तोडिएको हो । बुधबार दिउँसो कांग्रेस सभापति देउवा, नेता सिटौलालगायतले अनशन बसेका विद्यार्थी नेताहरू गणेश सापकोटा र रत्नहरि ढुंगेललाई जुस पिलाएर अनशन तोडाएका हुन् । महाधिवेशन प्रतिनिधि र जिल्ला नेतृत्व भागबन्डाको आधारमा छनोट गरिएको भन्दै सापकोटा र ढुंगेल आमरण अनशनमा बसेका थिए । उनीहरूको अवस्था नाजुक भएपछि अस्पतालमा भर्ना गरिएको थियो । नेविसंघको ६४ जिल्लामध्ये ११ जिल्लामा विवादका कारण नेतृत्व चयन गरिएको छैन । नेतृत्व चयन भइसकेका थप १३ जिल्लामा पनि विवाद छ । कुनै समूहको पनि प्यालन बन्न सकेन पार्टीमा जस्तै नेविसंघमा पनि त्रिकोणात्मक प्रतिस्पर्धा हुने देखिए पनि तीनै समूहले आफ्नो प्यानल बनाउन सकेका छैनन् । पौडेल समूहले मनोजमणि आचार्यलाई अध्यक्षमा उठाउने मनस्थिति बनाए पनि औपचारिक निर्णय हुन सकेको छैन । पौडेल पक्षबाट दीपक भट्टराई र आनन्दराज त्रिपाठीले पनि अध्यक्षको दाबी छाडेका छैनन् । यता संस्थापन पक्षले भने अध्यक्षमा कसलाई उठाउने भन्ने अझै अन्योल छ । अध्यक्षमा जितजंग बस्नेत र नैनसिंह महरमध्ये एकजना उम्मेदवार बन्ने लगभग निश्चित भएको छ । संस्थापनबाट रत्न कार्की, सरोज थापालगायतले पनि अध्यक्षको दाबी गरेका छन् । सिटौला समूहले भने कुन्दनराज काफ्लेलाई अध्यक्षमा लडाउने तयारी गरेको छ । यद्यपि संस्थापन पक्षसँग गठबन्धन गरेर संयुक्त प्यानल बनाउने विषयमा पनि छलफल जारी छ । सिटौलाको धारमा विद्यार्थी नेताहरू गगन थापा र प्रदीप पौडेल पनि छन् । अध्यक्षको उम्मेदवार टुंगो नलाग्दा उपाध्यक्ष, महामन्त्री, कोषाध्यक्ष र सहमहामन्त्री र सदस्यहरूका विषयमा पार्टीभित्र छलफल हुन सकेको छैन । कतिपय अध्यक्षका आकांक्षीलाई उपाध्यक्ष र महामन्त्रीमा उठाउने रणनीतिमा दुवै समूह छन् । उपाध्यक्ष, महासचिव, कोषाध्यक्षलगायत पदाधिकारी र सदस्यमा पनि उम्मेदवारी घोषणा ह्वात्तै बढेको छ । एक सय ५१ सदस्यीय केन्द्रीय समितिका लागि पाँच सयभन्दा बढीले उम्मेदवारी घोषणा गरिसकेका छन् । संघको उपाध्यक्षमा भरत खड्का, राजीव केसी, नीमा गिरी, समावेशी कोटाबाट मोहम्मद वजिह अर्सद (ओजी), सागर परियार, चन्दा अधिकारी, रमेश पाण्डे, दीपक भण्डारी, हरिश भण्डारी, बखतबहादुर शाही, विश्वामित्र रिजाल, डीबी सुनारलगायतले उम्मेदवारी घोषणा गरेका छन् । यसैगरी उपाध्यक्षमै विष्णु कार्की, कृष्ण कार्की, सुवास भण्डारी, नवीन राई, कृष्णकुमारी बस्नेतलगायतले दाबी गरेका छन् । महामन्त्रीमा डिल्लीराम सुवेदी, उर्मिला थपलिया, पुष्पराज शाही, हिमालदत्त श्रेष्ठ, मनोज वैद्य र युवराज पाण्डेले दाबी गरेका छन् । सहमहामन्त्रीका लागि दिनेशचन्द्र थपलिया, महेन्द्र राउत, रघुवीर कार्की, सागर भट्टराई, रञ्जिता कार्की, गणेश पौडेललगायतले उम्मेदवारी घोषणा गरेका छन् । कोषाध्यक्षमा भने साधना घिमिरे, अञ्जना अर्याल र शिव रिमालले उम्मेदवारी घोषणा गरेका छन् ।"
भारत र चीनमा विशेषदूत पठाउदै प्रधानमन्त्री प्रचण्ड,"काठमाडौँः प्रधानमन्त्री पुष्पकमल दाहाल प्रचण्डले भारत र चीनमा विशेष दूत पठाउने भएका छन् । दुई छिमेकीसँगको सम्बन्धलाई सुदृढ र सन्तुलित बनाउने उद्देश्यका साथ सरकारले दुई उपप्रधानमन्त्रीलाई विशेष दूतका रुपमा छिमेकी मुलुकमा पठाउने निर्णय गरेको छ । मन्त्रिपरिषदको बिहिबार सिंहदरवारमा बसेको बैठकले प्रधानमन्त्रीका विशेषदूतका रुपमा उपप्रधानमन्त्री बिमलेन्द्र निधिलाई भारत र अर्का उपप्रधानमन्त्री कृष्णबहादुर महरालाई चीनमा पठाउने निर्णय गरेको हो । अघिल्लो सरकारका पालामा भारतसँग बिग्रिएको सम्बन्ध सुधार्न र नयाँ सरकार गठन भएपछि चिनियाँमा बढेको आशंका मेटाउन सरकारले उपप्रधानमन्त्री निधि र महरालाई भारत र चीन पठाउने निर्णय गरेको हो । नयाँ सत्ता समीकरणको औचित्यसहितको सन्देश प्रवाह गराउन र दुवै छिमेकी मुलुकमा रहेको अविश्वास र आशंकालाई मेटाउन सरकारले दुई उपप्रधानमन्त्रीलाई छुट्टा छुट्टै मुलुकमा प्रधानमन्त्रीको बिशेषदूतका रुपमा पठाउने निर्णय गरिएको कृषिमन्त्री गौरीशंकर चौधरीले जानकारी दिए । चीनका राष्ट्रपति सी जिनपिङको नेपाल भ्रमणलाई सुनिश्चित गराउन, भारतका राष्ट्रपति प्रणव मुखर्जीलाई नेपाल भ्रमण गर्ने वातावरण बनाउन, नेपालका प्रधानमन्त्रीको भारत भ्रमणको माहोल तयार गर्न र दुवै मुलुकमा रहेको अविश्वास र आशंका मेटाउन मन्त्रिपरिषदले भारत र चीनमा प्रधानमन्त्री दाहालको बिशेष दूतमा आफूहरुलाई पठाउने निर्णय गरेको उपप्रधान तथा गृहमन्त्री निधिले जानकारी दिए । निधिका अनुसार बिशेषदूतका रुपमा पठाउनु अघि प्रधानमन्त्री दाहालले छुट्टै विशेष निर्देशन दिनेछन् । त्यसबारेमा गृहकार्य भइरहेको निधिले बताए । निधि र महरालाई एक साता भित्रै भारत र चीनमा विशेषदूतका रुपमा पठाउने गृहकार्य शुरु गरिएको परराष्ट्र मन्त्रालयले जनाएको छ । उपप्रधानमन्त्री निधिले भने आफूहरु छिटै भारत र चीनमा प्रधानमन्त्रीको विशेषदूतका रुपमा जान लागेको जानकारी दिए । हामी जानु भन्दा पहिला प्रधानमन्त्रीले हामीलाई बोलाएर छुट्टै निर्देशन दिनुहुनेछ, निधिले भने । उनले भारत र चीनका कुन तहका नेतासँग भेटघाट हुने भन्नेबारेमा केहि बताउन चाहेनन । परराष्ट्र मन्त्रालयका अनुसार भारत र चीनमा बिशेषदूत पठाउन दुवै मुलुकसँग कुटनीतिक परामर्श गरी भ्रमणको मिति तय गरिनेछ । परराष्ट्र सचिव शंकरदास बैरागीले मन्त्रिपरिषदले गरेको निर्णय बमोजिम दुवै मुलुकको भ्रमणको मिति आपसी परामर्शमा तय हुने बताए । नयाँ सरकार गठनको सन्देश प्रवाह गर्न र सम्बन्ध विस्तारका लागिनिधिलाई भारत र महरालाई चीन भ्रमणमा पठाउने निर्णय गरिएको कृषि मन्त्री चौधरीले जानकारी दिए । मन्त्री चौधरीका अुनसार दुवै उपप्रधानमन्त्रीलाई बाटोको म्याद बाहेक दुई दुई दिनको समय सम्बन्धित मुलुकको राजनीतिक नेतृत्वसँग भेटवार्ता गरी सम्बन्ध सुधार्न केन्द्रित गर्नेछन । उहाँहरुलाई बाटोको म्याद बाहेक दुई दिनको समय दिइएको छ, मन्त्री चौधरीले अन्नपूर्णसँग भने । दुवै उपप्रधानमन्त्रीले सम्बन्धित मुलुकको भ्रमण गर्दा परराष्ट्र मन्त्रालयका अधिकारीसहितको सानो टोली लिएर जानेछन् । प्रधानमन्त्रीमा निर्वाचित भए लगत्तै दाहाललाई भारतीय प्रधानमन्त्री नरेन्द्र मोदी र चिनियाँ प्रधानमन्त्री ली खछियाङले बधाई तथा शुभकामना दिएका थिए । भारतीय प्रधानमन्त्री मोदीले प्रधानमन्त्री दाहाललाई भारत भ्रमणको निमन्त्रणा नै दिएका छन् । चिनियाँ राजदूत ऊ चुन्ताईले प्रधानमन्त्रीमा निर्वाचित भए लगत्तै दाहाललाई उनकै निवासमा भेटेर बुकी फूलका साथै शुभकामना दिएका थिए भने भारतीय राजदूत रन्जित रेले भोलिटपल्ट निवासमै पुगेर प्रधानमन्त्री दाहालसँग भेटवार्ता गरी बधाई दिएका थिए ।"

शीर्षक,विवरण
"संयम, विवेक र आस्था","कैलाली जिल्लाको गोदावरी क्षेत्रमा रहस्यमय तरिकाबाट ठूलो संख्यामा गौ हत्या भएको घटनाले अहिले सुदूर तथा मध्य पश्चिमका केही क्षेत्र तनावग्रस्त बनेका छन् । नेपालको सांस्कृतिक, परम्परागत र सामाजिक तथा धार्मिक जीवनमा गाईको सम्मानजनक स्थान छ । कृषिप्रधान मुलुकमा गौ सन्तानको समेत सम्मानसाथ हेरिन्छ र कानुनद्वारा गौबध निषेधित छ । हिन्दु धर्मावलम्बीहरूले पूजा गर्नुको साथै गाईलाई राष्ट्रिय जनावर' को सूचीमा निरन्तरता दिएर उसको रक्षाको दायित्व सबै नेपालीले लिनुपर्ने आशय संविधानले बोकेको छ ।गौ, गौ सन्तान र तिनीहरूप्रतिको अनादरले अप्रिय परिस्थिति निम्त्याउन सक्छ भन्ने मुलुकमा प्रायः सबैलाई थाहा छ । अहिले कैलाली क्षेत्रमा झन्डै २५ वटा गाईको रहस्यमय मृत्यु भएको र अरू १४१५ वटा गम्भीर अवस्थामा छन् । उनीहरूको मुखबाट फिँज आइरहेको छ । यो घटनालाई लिएर एकातिर केही हिन्दु साम्प्रदायिक मानसिकता बोकेकाहरू उद्वेलित छन्, षड्यन्त्रपूर्ण तरिकाले गाई मारिएको आरोप लगाउँदै छन् भने अर्कोतिर त्यो शंकाका कारण निर्दोष व्यक्तिहरू संगठित र साम्प्रदायिक आक्रोशको निशाना बन्ने खतरा बढ्दै गएको छ । त्यो परिस्थितिमा पुग्नुअघि स्थानीय प्रशासनले गौ हत्यामा स्थापित या सम्भावित कारण जनतासमक्ष ल्याउनु आवश्यक छ । अहिले त्यहाँ दुईदिने बन्दले साम्प्रादयिक तनाव अझै बढाएको छ । दोस्रो, अरूलाई दोष लगाउनुपूर्व गौ सन्तानलाई पुग्ने हिन्दुहरू स्वयं नै संवेदनशील हुन आवश्यक छ । दूध खाने तर दुई दिन छोडेपछि जंगल खेद्ने संस्कार आफैंमा गाईप्रतिको असम्मान हो । जंगल पस्न विवश गाई त्यहाँ विषलगायत अनेक झार, पात, घाँस खानुपर्ने बाध्यतामा पर्छन् । २५ वटा गाईको मृत्यु' को एउटा सम्भावित कारण त्यो पनि हुन सक्छ । मृतक गाईहरूको पोस्टमार्टम' को प्रतिवेदनले सम्भवतः त्यो कुरा स्थापित गर्नेछ । यी सीमावर्ती क्षेत्र हुन् । खुला सिमानाबाट भारत पुग्ने केही गाई त्यहाँ बधशाला' सञ्चालकहरूका लागि राम्रो खुराक हुन सक्छन्, यद्यपि गौ हत्या' का नाममा भारतका केही क्षेत्रमा व्यक्ति हत्या भएको घटनाले गाईमाथि देखिने गरी आक्रमण हुने परिस्थिति न्यून भएको छ । तर गाईको पुच्छर ढोग्ने र पूजा गर्ने कर्मकाण्डपछि गाईलाई नेपालभित्रै मर्न बाध्य गराउने परिस्थिति नेपालीले नै समाप्त गर्नुपर्छ । गाईको सुरक्षा भनेको नकाटिने मात्र हैन, उसको सम्मानित सुरक्षा र पालनपोषण पनि हो । सम्भवतः नगरपालिका या गाउँ विकास समितिहरूले पुरानो कान्जीहाउस' या आ श्रय पद्धतिको विकास गर्नु त्यत्तिकै आवश्यक छ कानुनद्वारा । आयुर्वेद चिकित्सा पद्धतिमा गौ मुत्र' लगायतको आवश्यकता हुँदा त्यस्ता गौशालाहरूसँग आयुर्वेद चिकित्साहरूको सोझै सम्पर्क गराउने अनि उनीहरूको स्वाभाविक मृत्युपछि छालाहरू कोरा पदार्थका रूपमा चर्म उद्योगहरूलाई आपूर्ति गर्ने व्यवस्था बनाइएमा रोगी र वृद्धा गाईहरूको समेत सुरक्षित हेरचाह हुन सक्छ । अहिले सुदूर पश्चिम गौ हत्या' लाई लिएर देखा परेको आक्रोश तथा बन्दकर्ताहरूले यी सबै वास्तविकतालाई ध्यानमा राख्दै बन्द फिर्ता लिएर गौवंश सुरक्षित र सम्मानित लालनपोषणको व्यवस्थामा समय लगाउनु उनीहरूको दायित्व हो । आपूले पुज्ने गरेको गौ र गोवंशका नाममा साम्प्रदायिक विद्वेष र उत्तेजना फैलाउनु धर्मको नाममा पाप हो ।"
कमल थापाले पार्टी एकताको रहस्य यसरी खोले,"भक्तपुरः राष्ट्रिय प्रजातन्त्र पार्टीका अध्यक्ष कमल थापाले राष्ट्रवादी प्रजातान्त्रिक शक्तिको निर्माणसँगै नेतृत्व गर्न दुई राप्रपाबीच एकता गरिएको बताएका छन् । पार्टीले बिहीबार भक्तपुरको टौमढीमा आयोजना गरेको मध्यमाञ्चलस्तरीय वृहत आमसभालाई सम्बोधन गर्दै एकीकृत राप्रपाका अध्यक्ष थापाले राष्ट्रवादी प्रजातान्त्रिक शक्तिले नै देशको नेतृत्वसमेत गर्ने बताएका हुन् । ठूला दलहरुको कारण मुलुकमा विदेशी शक्तिहरुको चलखेल र प्रभाव बढेको भन्दै उनले ठूला दलहरुको विकल्पको रुपमा राप्रपा अघि आउने दावी गरे । दुई पार्टीबीच विभिन्न मतभेद बाँकी भए पनि मुलुकको अखण्डता, स्वतन्त्रता र राष्ट्रिय एकता अक्षुण्ण राख्न पार्टी एकीकरण गरिएको उनको भनाइ थियो। दुई राप्रपाबीच धेरै मतभेद बाँकी थिए तर मुलुकको स्वतन्त्रता, अखण्डता र राष्ट्रिय एकता बचाउनुपर्ने बाध्यताले पार्टी एकता गर्नु परेको हो, अध्यक्ष थापाले स्पष्टीकरण दिए, सत्ता स्वार्थले पार्टी एकता गरेका होइनौं । पार्टी एकता गरिँदा पनि हामीले हिजोको सिद्धान्त, विचार र मल्यमान्यतालाई बिर्सेका छैनौं । नेता थापाले संविधानसभाको नाउँमा मुलुकमा जातीयको आधारमा संघीयताको बिजारोपण गरिएको धारणा राखे । उनले संविधानसभाकै आडमा मुलुकमा विखण्डनको आवाज उठेको र विदेशीलाई अंगीकृत नागरिकता दिने राष्ट्रघाती काम भएको सुनाए । ठूला दलहरुको अकर्मण्यता र असफलताले मुलुक अन्योलको दलदलमा फसिरहेको उनको भनाइ थियो । सत्तामा जान विदेशीहरुको आशिर्वाद चाहिने खालको ठूला दलहरुको आत्मसमर्पणवादी सोचले मुलुक नै रहने कि नरहने अवस्थामा पुयाएको छ, अध्यक्ष थापाले भने, जसले गर्दा राष्ट्रियता संकटमा परेको छ । धार्मिक, सांस्कृतिक, भाषिक एकता खलबलिएको छ । तर ठूला दलहरु कोठे बैठक गरेर जालझेल र भागबन्डामै मस्त छन् । उनले संविधानअनुसार २०७४ माघ ७ भित्र स्थानीय, प्रदेश र संघको निर्वाचन हुने सम्भावना क्षीण बन्दै आएको बताए । राजनीतिक अस्थिरताले आर्थिक अवस्था जर्जर अवस्थामा पुगेको भन्दै उनले मुलुकमा राजनीतिक स्थिरताको लागि निर्वाचनमा जानुको विकल्प नभएको बताए । कार्यक्रमा राप्रपाका राष्ट्रिय अध्यक्ष पशुपति शमशेर राणाले भूकम्पपछिको पुनर्निर्माणमा उदासीन भएको भन्दै सरकारको आलोचना गरे । सरकारमा मन्त्री रहेका आफ्ना नेताहरुको उपस्थितिमा भएको उक्त कार्यक्रममा नेता राणाले जाडो बढेसँगै भूकम्प पीडितहरुको जीवनयापन कठिन बनेकाले पुनर्निर्माणलाई तीव्र बनाउन ध्यानाकर्षण गरे । पार्टीका वरिष्ठ नेता डा प्रकाशचन्द्र लोहनीले प्रजातन्त्रको नाउँमा ठूला दलहरुको लुटतन्त्र र भागबन्डाले मुलुक आक्रान्त बनेको धारणा राखे । त्यस्तै कार्यक्रममा पार्टीका महामन्त्री एवं भूमिसुधारमन्त्री विक्रम पाण्डे, आपूर्तिमन्त्री दीपक बोहरा, सहमहामन्त्री भुवन पाठक, केन्द्रीय सदस्यहरु दिनेश श्रेष्ठ, रवीन्द्रप्रताप शाह, रामेश्वर थापा, नायिक रेखा थापा, गायिकाद्वय मीरा राणा र कोमल वलीलगायतले अबको निर्वाचनमा राप्रपा पहिलो पार्टी बन्ने दावी गरे । कार्यक्रमा नेपाल एकीकरण गरेका पृथ्वीनारायण शाह र राप्रपा भक्तपुरका प्रर्वअध्यक्ष स्व सुरेन्द्रप्रताप शाहको तस्बिरमा माल्यार्पण गरिएको थियो । त्यस्तै कार्यक्रमअघि भक्तपुरका विभिन्न ठाउँमा निकालिएको र्याली टौमढीमा समापन गरिएको थियो ।"
यी हुन् बिहीबारको मन्त्रिपरिषद् बैठकले गरेका निर्णय,"काठमाडौँ: सरकारले पोखरा खानेपानी सुधार आयोजनाका लागि रु चार अर्ब ४३ करोड विनियोजन गर्ने निर्णय गरेको छ। प्रधानमन्त्री तथा मन्त्रिपरिषद्को कार्यालय सिंहदरबारमा बिहीबार बसेको मन्त्रिपरिषद्को बैठकले प्राविधिक शिक्षा तथा व्यावसायिक तालिम परिषद् (सिटिइभिटी) र समग्र शिक्षाका लागि एसियाली विकास बैंक (एडिबि) बाट प्राप्त हुने दुई अर्ब १२ करोड स्वीकृति गर्ने निर्णय गरेको सरकारका प्रवक्ता एवम् सूचना तथा सञ्चारमन्त्री सुरेन्द्रकुमार कार्कीले जानकारी दिए । गत वर्षको भूकम्पले क्षति पुर्याएको माथिल्लो त्रिशूली ३ ए जलविद्युत् परियोजनाको ड्याम साइट मर्मत सम्भारका लागि ६१ करोड १८ लाख विनियोजन गर्ने निर्णय बैठकले गरेको कार्कीले जानकारी दिए । प्रवक्ता कार्कीले केमिकल इञ्जिनियरिङ, केमिकल इञ्जिनियरिङ एन्ड पोलिमर साइन्स, बायो मेडिकल, बायो टेक्नोलोजीलगायत इञ्जिनियरिङका विभिन्न विधालाई पनि इञ्जिनियरिङ अनुसूचीमा समाहित गर्ने निर्णय भएको जानकारी दिए । मन्त्रिपरिषद् बैठकले कार्यस्थलमा कार्यरत (मजदुर र ज्यामी) का लागि ध्वनि र प्रकाश अन्तर्राष्ट्रिय मापदण्ड अनुसार राख्ने निर्णय समेत गरेको छ । प्रेस काउन्सिलमा नियुक्ति यसैगरी बैठकले प्रेस काउन्सिल नेपालको सञ्चालक समिति सदस्यमा पत्रकारद्वय नवलकिशोर यादव र सङ्गीता खड्कालाई नियुक्त गर्ने निर्णय गरेको छ। त्यसैगरी पुनःनिर्माण प्राधिकरणमा कार्यरत इञ्जिनियरका लागि जिल्ला सदरमुकाममा भएकालाई ५० प्रतिशत र दुर्गम क्षेत्रमा भएकालाई ७५ प्रतिशत भत्ताको व्यवस्था गर्ने निर्णय गरिएको प्रवक्ता कार्कीले जानकारी दिए । नेपालको आकाशमा नेपालको स्याटलाइट, नेपालको धर्तीमा नेपाली झन्डा भन्ने अभियानलाई सरकारले सञ्चालन गरेको प्रवक्ता कार्कीले जानकारी दिए । रासस"
पुनर्निर्माणमा खटिएका इन्जिनियरलाई सरकारले ७५ प्रतिशतसम्म भत्ता दिने,काठमाडौंः सरकारले भूकम्पपछिको पुनर्निर्माणको काममा खटिएका प्राविधिक तथा इन्जिनियरहरुलाई ५० देखि ७५ प्रतिशतसम्म भत्ता दिने भएको छ। प्रधानमन्त्री तथा मन्त्रिपरिषदको कार्यालय सिंहदरबारमा बिहीबार बिहान बसेको मन्त्रिपरिषदको बैठकले भूकम्पपछिको पुनर्निर्माणमा दुर्गम ठाउँमा खटिएका इन्जिनियरहरुलाई ७५ प्रतिशत र शहरी क्षेत्रमा खटिएकालाई ५० प्रतिशत भत्ता दिने निर्णय गरेको हो। यस्तै बैठकले एशियाली विकास बैंक एडीबीले अनुदान स्वरुप दिन लागेको दुई अर्ब रुपैयाँ स्वीकृत गर्ने निर्णय पनि मन्त्री शर्माले बताए। शर्माका अनुसार माथिल्लो त्रिशुली ए जलविद्युत परियोजनाको ड्यामसाइड मर्मतका लागि ६१ करोड १८ लाख रुपैयाँ बजेट विनियोजन समेत गरेको छ। बैठकले पत्रकारद्वय नवलकिशोर यादव र संगीता खड्कालाई प्रेस काउन्सिलको सदस्यमा नियुक्त गरेको छ।
सात अर्ब ठगीमा बस्नेत समातिए,"काठमाडौः सहकारी संस्था र घरजग्गा (रियल स्टेट) कारोबारमा झन्डै सात अर्ब रुपैयाँ ठगी गरी फरार सुधीर बस्नेत बुधबार पक्राउ परेका छन् । बस्नेतलाई काठमाडौं जिल्ला अदालतबाटै अन्तिम भएको एउटा मुद्दाको फैसला कार्यान्वयनका क्रममा राजधानीको धापासीबाट पक्राउ गरिएको हो । उनीविरुद्ध अन्य अदालतमा समेत ठगीसम्बन्धी थप मुद्दा फैसला भएकाले लगत संकलन भइरहेको छ । एउटा मुद्दामा भएको फैसला कार्यान्वयनका सन्दर्भमा हामीले प्रहरीको सहयोगमा बस्नेतलाई समातेका हौं । अरु फैसला पनि कलेक्सन गर्दैछौं । त्यसपछि थप कारबाहीमा जान्छौं,' काठमाडौं जिल्ला अदालतका तहसिल प्रमुख सन्तोष पराजुलीले अन्नपूर्णसँग भने, जिल्लाबाट फैसला भएपछि पुनरावेदन नगरी फरार रहेको अवस्थामा पक्राउ गरिएको हो ।' पराजुलीले भक्तपुर, कास्की, स्याङ्जालगायत जिल्लामा पनि ठगीका अरू मुद्दामा कारबाही बाँकी रहेको सूचना प्राप्त भएको बताए । अदालतको फैसला कार्यान्वयन एकाइ, काठमाडौं प्रहरी परिसर र अपराध अनुसन्धान महाशाखाको टोलीले उनलाई बिहान धापासीस्थित घरबाटै पक्राउ गरेको हो । ठगीका उजुरी र अदालतका फैसलापछि बस्नेत भारतमा लुकेर बसेको सूचनाका आधारमा प्रहरीले उनीमाथि निगरानी बढाएको थियो । बस्नेत मंगलबार मात्रै भारतबाट फर्केका थिए । प्रहरी आएको थाहा पाएपछि घरपछाडिको पर्खालबाट भाग्ने क्रममा बस्नेतको बायाँ हातमा सिसाले काटेर चोट लागेको छ । बस्नेतविरुद्ध चलेको एउटा ठगी मुद्दामा अदालतले चार लाख ९४ हजार रुपैयाँ जरिबाना र ६ महिना कैद र अर्कोमा सोही अदालतबाट पाँच करोड, ९१ लाख, ९७ हजार, नौ सय ४५ रुपैयाँ जरिबाना र दुई वर्ष कैद सजाय तोकेको छ । भक्तपुर जिल्ला अदालतले पनि २०७२ मंसिरमा ८४ हजार ६ सय ४८ रुपैयाँ जरिबाना र दुई वर्ष कैद हुने फैसला गरेको छ । यी तीनवटै मुद्दामा फैसला भएर पनि बस्नेत अदालतको सम्पर्कमा नआएपछि फरार सूचीमा राखेर खोजी गरिरहेका थियौं', परिसरका एसपी प्रद्युम्न कार्कीले भने, एउटा मुद्दामा असुल्न बाँकी सजाय ठेक्न बस्नेतलाई पक्राउ गरिएको हो ।' प्रहरीका अनुसार बस्नेतविरुद्ध सहकारीबाट सर्वसाधारणको चार अर्बभन्दा बढी निक्षेप अपचलन, विभिन्न १४ वटा बैंकबाट एक अर्ब ६० करोड ऋण र झन्डै आठ हजार सर्वसाधारणलाई ठगी गरेको आरोप छ । काठमाडौं प्रहरीका अनुसार बस्नेतले ओरियन्टल बिल्डर्स एन्ड डेभलोपर्सका नाममा ३४ करोड, आयुसा बिल्डर्सका नाममा २१ करोड, कोहिनूर बिल्डर्सका नाममा १४ करोड, कोहिनूर हिल हाउजिङका नाममा ५६ करोड, रोसिडेल डेभ्लपर्सका नाममा ११ करोड, बीबी नेपाल ट्रेड कन्सर्नका नाममा तीन करोड र दीपाज बिजनेस कन्सर्नका नाममा चार करोड रुपैयाँ बैंक र व्यक्तिबाट लिएको देखिएको छ । पक्राउपछि प्रहरीले बस्नेतलाई बुधबार काठमाडौं जिल्ला अदालत पेस गरेको थियो । अदालतको आदेशपछि उनलाई प्रहरीले डिल्लीबजार सदरखोर चलान गरेको छ । अर्बाै ठगी भएको छः कार्की बचत तथा ऋण कारोबार गर्ने समस्याग्रस्त सहकारी संस्थाको छानबिन गर्न गठित जाँचबुझ आयोगका अध्यक्ष गौरीबहादुर कार्कीले बस्नेतबाट झन्डै सात अर्ब रुपैयाँ ठगी भएको प्रतिवेदन सरकारलाई बुझाएको बताएका छन् । सरकारले २०७० कात्तिक १४ मा पूर्वन्यायाधीश कार्कीको अध्यक्षतामा जाँचबुझ आयोग गठन गरेको थियो । आयोग सदस्यमा सहकारी विज्ञ सीताराम उपे्रती र सुशीलराम माथेमा थिए । बस्नेत र अन्य सहकारीबाट भएको ठगी विवरणसहित आयोगले तत्कालीन प्रधानमन्त्री सुशील कोइरालासमक्ष २०७१ जेठ २ मा प्रतिवेदन कारबाहीका लागि बुझाएको थियो । पीडितका उजुरीमात्रै ६ हजार आठ सय ९४ थिए । कार्कीका अनुसार बस्नेत अध्यक्ष रहेको ओरियन्टियल ऋण तथा बचत सहकारी संस्थाविरुद्ध ब्याजबाहेक साँवामात्र चार अर्ब २० करोड रुपैयाँ ठगीको आरोपमा उजुरी परेको थियो । ब्याजमात्र एक अर्ब २९ करोड रुपैयाँ दाबी छ । दुवै गरी करिब पाँच अर्ब ५० करोडको दाबी छ । यता हाउजिङमा एक अर्ब ३६ करोड रुपैयाँ ठगीको आरोपमा उजुरी थियो । बस्नेतले कुल ६ अर्ब ८६ करोड ठगी गरेको प्रतिवेदन निष्कर्ष छ', कार्कीले भने, दोषीलाई कडा कानुनको व्यवस्था हुन सहकारी ऐनमा संशोधन गर्न पनि सुझाइएको थियो । तर विधेयक संसद्मा विचाराधीन छ ।'"
'भारत र चीनसँग समान सम्बन्ध' (भिडियो),"काठमाडौं: परराष्ट्रमन्त्री प्रकाशशरण महतले नेपालले भारत र चीन दुवै मुलुकसँगको सम्बन्धलाई उच्च प्राथमिकता दिएको बताएका छन् । दुवै मुलुकका स्वार्थ र आवश्यकता कसरी परिपूर्ति गर्न सकिन्छ भन्नेमा आफूहरू जानकार रहेको उनले बताए । 'भारतसँगको सम्बन्ध चीनको सट्टामा होइन, चीनसँगको सम्बन्ध भारतको सट्टामा होइन । भारतसँग पनि राम्रो सम्बन्ध राख्न जरुरी छ । त्यो वास्तविकता हो । चीनसँग पनि राम्रो सम्बन्ध राख्नुपर्छ भन्ने कुरा हामीलाई राम्रोसँग थाहा छ', परराष्ट्रमन्त्री महतले बुधबार मन्त्रालयमा आयोजित पत्रकार सम्मेलनमा भने । अघिल्लो सरकारले चीनसँग गरेका समझदारी कार्यान्वयनमा लैजान आफूहरूले काम गरिरहेको पनि उनले बताए । 'अघिल्लो सरकारले गरेका कतिपय समझदारीप्रति हामी प्रतिबद्ध छौं भनिराख्या छौं । त्यो सैद्धान्तिक समझदारी थियो । त्यसलाई कार्यान्वयन गर्न कयौं वर्ष लाग्छ । ६ महिनाअगाडि भएको समझदारीअनुसार रेल आइसक्ने, सडक बनिसक्ने, प्रसारण लाइन खडा भइसक्ने स्थिति हुँदैन । त्यसका लागि धेरै तह पार गर्नुपर्छ', उनले भने । चिनियाँ कम्युनिस्ट पार्टीका पोलिटब्युरो सचिवालय सदस्य लिउ छिपाओ र मंगोलियाका परराष्ट्रमन्त्रीको नेपाल भ्रमण एकैपटक हुनु संयोग मात्रै भएको मन्त्री महतले स्पष्टीकरण दिए । भिडियो हेर्नुहोस्"

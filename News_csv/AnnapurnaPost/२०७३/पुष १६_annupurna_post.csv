शीर्षक,विवरण
स्थानीय तहको निर्वाचनका लागि तयार रहनुहोस्ः गृहमन्त्री निधी,गोरखाः उपप्रधान तथा गृहमन्त्री बिमलेन्द्र निधीले स्थानीय तहको निर्वाचनका लागि तयारी अवस्थामा रहन् कर्मचारीहरुलाई निर्देशन दिएका छन् । गोरखा सदरमुकाममा शनिबार सरकारी कार्यालयका प्रमूखसँगको अन्र्तक्रिया कार्यक्रममा निधीले २०७४ सालको माघ ७ गते भित्रै तीनै तहको निर्वाचन हुने बताउँदै त्यसका लागि तयारी अवस्थामा रहन कर्मचारीलाई निर्देशन दिएका हुन् । दलहरुबीच निर्वाचनको मिति घोषणा गर्नेबारे छलफल भइरहेको बताउँदै निधीले जुनसुकै बेलामा निर्वाचनको मिति घोषणा हुने भएकाले त्यसलाई सम्पन्न गराउने गरी तयारी अवस्थामा बस्न कर्मचारीलाई आग्रह गरेका हुन् । व्यवस्थापिका संसदमा दर्ता भएको संविधान संशोधन विधेयक टेबुल हुने दाबी गर्दै निधीले संधिवानलाई सर्वस्वीकार्य बनाउने गरी आएको संशोधन प्रस्ताव कुनै हालतमा फिर्ता नहुते तथा सदनमा टेबुल हुने दाबी गरे । प्रमुख प्रतिपक्षी दल नेकपा एमालेलाई संशोधन प्रस्तावको सामना गर्न आग्रह गर्दै संसदबाट निकास खोज्ने विषयमा सहभागी हुन आग्रह गरे । प्रस्तावको विपक्षमा मत हाल्ने अधिकार कायम रहेको बताउँदै निधीले निकासका लागि संसद खोलेर अघि बढ्न आग्रह गरे । संविधान संशोधनको प्रस्ताव टेबुल भएपछि मात्र निर्वाचनका विषयमा सरकार अघि बढ्ने पनि उनले दाबी गरेका छन् ।
प्रचण्ड र मधेसी मोर्चाबीच सहमतिः संविधान संशोधनपछि चुनावमा जाने,"काठमाडौं: शनिबार बिहान प्रधानमन्त्री पुष्पकमल दाहाल प्रचण्डसँग मधेशी मोर्चाका शीर्ष नेताले भेट गरेका छन् । प्रधानमन्त्री निवास बालुवाटारमा भएको भेटमा संविधान संशोधन, स्थानीय निर्वाचन, संसदको गतिरोधलगायतका विषयमा छलफल भएको प्रधानमन्त्री निजी सचिवालयले जनाएको छ । प्रचण्ड र मधेसी मोर्चाका नेताबीचको बैठकमा सरकारको तर्फबाट व्यवस्थापिकासंसदमा दर्ता भएको संविधान संशोधन सम्बन्धि प्रस्ताव पारित भएपछि मात्र चुनावमा जाने सहमति भएको छ । मोर्चाका एक सदस्य केशव झाका अनुसार संविधान संशोधन सम्बन्धि प्रस्ताव अघि बढाउने र मधेशी मोर्चा स्थानीय, प्रादेशिक र संघीय निर्वाचनमा जाने सहमति भएको छ । बैठकले संसदमा दर्ता संशोधन प्रस्ताव अघि बढाएर निर्वाचन सम्बन्धि कार्यतालिका निश्चित गर्ने समझदारी समेत गरेको छ । बैठकमा प्रधानमन्त्री प्रचण्डले मधेसी नेतालाई संविधान संशोधन नभएसम्म निर्वाचन सम्बन्धी प्रक्रिया अगाडि नबढाउने आश्वासन दिएका छन् । प्रधानमन्त्रीको भनाइलाई उद्धृत गर्दै बैठकमा सहभागी नेता झाले भने, संविधान संशोधन नभएसम्म निर्वाचनको प्रक्रिया अघि नबढाउने कुरामा ढुक्कहुनुहोस् । प्रधानमन्त्री निवासको बैठकमा प्रधानमन्त्री प्रचण्ड, मधेशी मोर्चाका नेता महन्त ठाकुर, राजेन्द्र महतो, महेन्द्रराय यादवलगायत सहभागी थिए । सरकारले गत मंसिर १४ गते संसद सचिवालयमा संविधान संशोधन प्रस्ताव सम्बन्धी विधेयक दर्ता गरेपछि एमालेसहितका विपक्षी दलले संसद्मा अवरोध गर्दै आएका छन् । यस अघि मोर्चाले समेत संविधान संशोधन प्रस्ताव परिर्माजन गर्नुपर्ने बताउदै आएको थियो । यद्यपी बिहीबार र शुक्रबार बसेको संयुक्त मधेसी मोर्चाको बैठकले संशोधन प्रस्ताव पारित गरेर मात्र निर्वाचनमा जाने निर्णय गरिसकेको छ ।"
तीन दल मिल्नुको विकल्प छैनः नेम्वाङ,"इलामः नेकपा एमाले संसदीय दलका उपनेता तथा इलाम क्षेत्र नं २ का सांसद सुवास नेम्वाङले संविधान कार्यान्वयनका लागि मुख्य तीन दल मिल्नुको कुनै विकल्प नरहेको बताएका छन् । शनिबार इलामको महमाई गाविसको गाउँ परिषद्को उद्घाटन गर्दै नेता नेम्वाङले संविधान जारी गर्दा जसरी तीन दल मिलेर हस्ताक्षर गरेका थिए त्यसरीनै अहिले मिल्नुको विकल्प नभएको बताए । मुख्य दल मिलेर स्थानीय निकाय, प्रदेश र राज्यको निर्वाचन सम्पन्न गर्न जनताले दबाब सिर्जना गर्नुपर्नेमा उहाँले जोड दिए । उनले माइखोलाको चण्डालघाटमा निर्माणाधीन पक्की पुल यसै चालु आवमा सम्पन्न हुने र गरूवा र स्थानीय खोलामा यसै वर्षदेखि दुईवटा पक्की पुलको निर्माणकार्य सुरू गरिने जानकारी दिए । महमाई गाविसका सचिव चन्द्र पौडेलले आगामी आर्थिक वर्ष २०७४७५ का लागि दुई करोड ७० लाखको अनुमानित आयव्यय प्रस्तुत गरे । रासस"
पौडेल भन्छन्ः हतारमा संविधान जारी भएकै हो,"दमौलीः नेपाली कांग्रेसका वरिष्ठ नेता रामचन्द्र पौडेलले हतारमा संविधान जारी भएको स्वीकारेका छन् । नेपाली कांग्रेस व्यास२ ले बीपी स्मृती दिवसका अवसरमा आयोजना गरेको अन्र्तक्रिया कार्यक्रममा बोल्दै पौडेलले संविधान बन्नै नदिएर देशलाई संकटमा पार्ने षडयन्त्र हुनसक्ने देखेर संविधान हतारमा जारी गरिएको बताए । फेरि संविधान बन्न नदिने खेल हुन थालेको थियो,' उनले भने,नमिलेको कुरा पछि मिलाउँला भनेर संविधान जारी गरिएको हो ।' उनले त्यसबेला संविधान जारी गर्ने बेलामा नमिलेका कुरा मिलाउन अहिलेका प्रमुख तीन दल एकै ठाउँमा रहेको भन्दै अहिले एक पक्ष एमाले त्यसबाट बाहिरिनु गलत भएको बताए । पौडेलले मिलेर जारी संविधान संशोधनमा पनि प्रमुख तीन दल एकै ठाउँमा मिल्नुपर्ने भए पनि एमालेको अतिवादी दृष्टिकोण यसमा बाधक भएको आरोप लगाए । एमालेले मधेसलाई नै छाड्नेखालको अतिवादी दृष्टिकोण राखेकाले हामीले नै उसलाई छाड्नुपर्यो,' उनले भने । मधेसका पनि केही असन्तुष्टि हुन सक्छन्,' उनले भने,त्यसलाई पनि सम्बोधन गर्न एमाले सहमतिमा आउनैपर्छ ।' उनले कांग्रेस, एमालेले यसअघि गरेको प्रस्ताव अनुसार नै अहिले संघीयताको सीमांकनलाई संशोधन प्रस्तावमा लगिएको दाबी गरे । अहिले आएको सीमांकन प्रस्ताव कांग्रेस एमालेले अघि सारेको नक्शाअनुसार नै छ,' उनले भने,यसलाई राष्ट्रघाती भन्न सकिने ठाउँ छैन ।' वरिष्ठ नेता पौडेलले सहमतिमा आउन आग्रह गर्दै एमालेसँग भने,देशै नोक्सान होला जस्तो लाग्छ भने पनि प्रक्रियामा आएर छलफल गर्नुस् ।' संशोधन प्रस्ताव र निर्वाचन घोषणा सँगै हुनुपर्ने भन्दै उनले आउँदो मंसीरसम्म चुनाव नसकिए संविधान संकटमा पर्ने चेतावनी दिए । हामीले जारी गरेको संविधान जोगाउन हामी तीन दल जवाफदेही बन्नुपर्छ,' उनले भने ।"
मधेसी मोर्चा नआए पनि चुनाव हुन्छः कोइराला,"वीरगन्जः नेपाली कांग्रेसका महामन्त्री शशांक कोइरालाले संविधान संशोधन भन्दा पनि स्थानीय निकायको चुनाव सरकारको प्राथमिकतामा रहेको बताएका छन् । वीरगन्जमा शनिबार नेपाल प्रेस युनियन र बिपी चिन्तन प्रतिष्ठान पर्साले गरेको कार्यक्रममा कोइरालाले भने, सरकारको पहिलो प्राथमिकता चुनाव हो, त्यसपछिको प्राथमिकता संविधान संशोधन हो । कथम कदाचित संविधान संशोधन प्रस्ताव पास हुन नसके चुनाव भने गराएरै छाड्ने उनको दाबी छ । कोइरालाले भने, सकभर संविधान संशोधन गराएर चुनाव गराउने प्रयासमा कांग्रेस छ। यदि संशोधन प्रस्ताव फेल भयो भने पनि चुनाव भने गराएर छाड्छौँ। अबको एक साताभित्र स्थानीय निकायको चुनावको मिति घोषणा हुने कोइरालाको भनाइ छ । चुनावको मिति तय भयो भने मधेसी मोर्चा र एमालेलगायत सबै दललाई सहमतिमा आउन दबाब पर्छ, उनलेभ ने । संविधान संशोधन प्रस्ताव पास हुन नसके मधेसबाट एमाले समाप्त भएर जाने चेतावनी कोइरालाको छ । मधेसको समस्यालाई मध्यनजर गरेर नै संसदमा सत्तारुढ दलले संविधान संशोधन प्रस्ताव पेश गरेको भन्दै उनले मधेसी दलको सहभागितामा चुनाव गराउन सरकार प्रयत्नशील रहेको दाबी गरे उनले भने, संविधान संशोधन प्रस्ताव फेल भयो र मधेसी मोर्चाले चुनावमा भाग लिन्न भने पनि चुनाव भएरै छाड्छ । तीन तहको निर्वाचन गराएपछि मात्रै संविधान कार्यान्वयन हुने भएकाले सरकार र सत्तारुढ दलहरुले चुनावलाई प्राथमिकता दिएको उनको भनाइ छ । संविधानमा परिमार्जन र सुधारको आवश्यकता रहेको भन्दै कोइरालाले संविधान संशोधन गरेर मधेसी दलको माग सम्बोधन गराउनका लागि कांग्रेस इमान्दारिताका साथ लागेको जिकिर गरे । संविधान संशोधन प्रस्ताव पास गराउनका लागि हुने चुनावमा प्रस्तावको पक्षमा मतदान गर्नका लागि कांग्रेसले आफ्ना सांसदलाई ह्वीप जारी गर्ने उनको भनाइ छ । त्यस्तै अर्को प्रशंगमा धर्मनिरपक्षेताको सवालमा अहिले पनि विवाद रहेको भन्दै कोइरालाले नेपाललाई हिन्दु राष्ट्र वा धर्मनिरपक्षे बनाउने विषय जनमत संग्रह मार्फत टुङगो लगाउनु पर्ने बताए । नेपाल प्रेस युनियन पर्साका अध्यक्ष रामनारायण कुर्मीको अध्यक्षतामा भएको कार्यक्रममा कांग्रेस केन्द्रीय सदस्य अजय चौरसीया, सांसद राजेन्द्रबहादुर अमात्य , लालबाबु सिंह ,नेता अजय द्विवेदी, जनार्दन सिंह क्षेत्री, श्याम पोख्रेल, ईश्वरभक्त श्रेष्ठ, अरविन्द गुप्ता, दिनाप्रसाद गुप्ता, नविन सिंहलगायतको सहभागीता थियो ।"
सरकारले जबरजस्ती गरे एमाले हातमा दही जमाएर बस्दैन,"काठमाडौं: एमाले सचिव एवम् प्रचार विभाग प्रमुख योगेश भट्टराईले सरकारले संविधान संशोधन प्रस्ताव विपक्षी दलको सहमतिबिना अगाडि बढाए हातमा दही जमाएर नबस्ने चेतावनी दिएका छन्। प्रेस चौतारी नेपाल अनलाइन प्रतिष्ठानले शनिबार राजधानीमा गरेको सडकबाटै समाचार सम्प्रेषण कार्यक्रमलाई सम्बोधन गर्दै भट्टराईले यस्तो चेतावनी दिएका हुन्। सरकारले ल्याएको संविधान संशोधन प्रस्ताव संविधान र न्यायपालिका माथिको हस्तक्षेप हो, भट्टराईले भने, संविधान र न्यायलयलाई हस्तक्षेप गरेर ल्याइएको प्रस्ताव जबरजस्ती टेबुल गर्न खोजे संसद्मा रहेका दुई सय बढी सांसद् हातमा दही जमाएर बस्दैनन्। भट्टराईले पुस २२ गते एमालेसहितका नौ दलले राजधानीमा गर्न लागेको बृहत प्रदर्शनको संकेतिक रुपमा शनिबार सडकबाटै समाचार सम्प्रेषण कार्यक्रम भएको बताए । हामीले पहिलो पटक सडकबाटै समाचार सम्प्रेषण गरेर सांकेतिक प्रदर्शन गरेका छौँ, उनले भने, यस्ता प्रदर्शन २२ गतेअघि हजारौँ गर्नेछौँ। पुस २२ गतेको प्रदर्शनको तयारीका स्वरुप राजधानीका विभन्नि चोकचोकमा भेला र कार्यक्रम भइरहेको समेत भट्टराईले बताए। उपत्यकाका निर्वाचन क्षेत्रदेखि गाँउगाउँ र टोलटोलसम्म तयारी भेला भएका छन्, उनले भने, हामी २२ गते दुई लाख बढी मान्छे सडकमा उतार्छौ । २२ गतेसम्ममा सरकारले संशोधन प्रस्ताव फिर्ता नलिए अझ डरलाग्दा कार्यक्रम गर्न बाध्य हुनेछौँ। उनले सरकारले आफ्नै क्षमताले भन्दा पनि अरुको इशारामा प्रस्ताव ल्याएको आरोप समेत भट्टराईको छ । देशलाई टुक्राटुक्रा बनाउने प्रस्ताव देशभक्त एमालेले स्वीकार गर्न सक्दैन, भट्टराईले भने । कार्यक्रममा प्रेस चौतारी नेपालका वरिष्ठ उपाध्यक्ष माधव नेपाल, महासचिव राजेश राई, प्रतिष्ठानका अध्यक्ष मोहन बास्तोलालगायतले बोलेका थिए ।"
कांग्रेसको कदमलाई अराष्ट्रिय भन्नु गलतः सिंह,"काठमाडौँः नेपाली कांग्रेसका नेता प्रकाशमान सिंहले मधेसको आवाज सम्बोधन गर्ने नेपाली कांग्रेसको पहललाई अराष्ट्रिय कदम भन्ने विपक्षीको तर्क गलत भएको बताएका छन् । चालीसौँ एकता तथा मेलमिलाप दिवसका अवसरमा नेपाली कांंग्रेस क्षेत्र नं ८ ले आयोजना गरेको कार्यक्रममा सर्वोच्च नेता गणेशमान सिंहको नेतृत्वमा २०४२ सालमा भएको सत्याग्रहमा भाग लिएका सत्याग्रहीलाई सम्मान गर्दै उनले भने, संविधान संशोधन आफैँमा एउटा कार्यान्वयनको तह हो । संविधान मेरो पनि हो भन्ने भावना विकास गर्न तराई मधेस, आदिवासी थारु आदिको सर्वस्वीकार्यता बढाउन आवश्यक छ । नेपाली कांग्रेसका अग्रज नेता एवम् पूर्वमन्त्री मार्शलजुलुम शाक्यले २०४२ सालको सत्याग्रहलगायत विभिन्न आन्दोलनमा सक्रिय कार्यकर्ताले घर, खेतसहित करौँडौँ रुपैया लगानी गर्ने कार्यकर्ता तथा साथी साइडमा परेको देख्दा आफू दुखित भएको बताए । नेपाली कांग्रेसका अर्का अग्रज नेता श्यामलाल श्रेष्ठले नेपाली कांग्रेससँग विचार मिल्ने सँगमात्र मेलमिलाप गर्नुपर्छ भन्ने दुईदशक अघि आफूले सर्वोच्च नेतासँग राखेको तर्क अहिले सत्यसावित भएको बताए । उद्योग मन्त्री नवीन्द्रराज जोशीले बिपीको मृत्युपछि बिपीको चिन्तन निरन्तर अघि बढाउनसक्छ कि सक्दैन भन्ने, परीक्षा गणेशमान सिंहसामु आएको थियो, आज हामी सामु राजनीतिक उपलब्धि संरक्षण गरेर आर्थिक क्रान्ति गर्नुपर्छ भन्ने परीक्षा आएको बताए । उनले संविधानलाई सबै राजनीतिक दल, असन्तुष्ट जाति, वर्गको भावना समेटेर संविधान कार्यान्वयन गर्ने हामी सबैको कर्तव्य भएको बताए । कार्यक्रममा पूर्व उपप्रधानमन्त्री सिँहले २०४२ सालको सत्याग्रहमा भागलिने कार्यकर्ता तथा अग्रज नेताहरु योगप्रसाद उपाध्याय,ओमकार श्रेष्ठ,मार्सल जुलुम शाक्य,श्यामलाल श्रेष्ठ,दामोदार गौतम,नीलकाजी शाक्य,बुध्दरत्न बज्राचार्य ,गोपालदास श्रेष्ठ,,शारदामान बैद्य,गोविन्द दाहाल,राजेन्द्र मानन्धर,कृष्णा अमात्य,दमननाथ ढुङ्गाना,माथवर सिँह बस्नेत,नरोत्तम बैद्य, हरिबोल भटराईसहित दुई सयभन्दा बढी प्रजातान्त्रिक योद्धालाई सम्मान गरेका छन् । रासस"
३५ रूसी कूटनीतिज्ञ निष्कासित,मस्कोः संयुक्त राज्य अमेरिकाले बिहीबार ३५ जना रूसी कूटनीतिज्ञलाई देशनिकाला गरेको छ । रूसले साइबर ह्याक गरेर अमेरिकी राष्ट्रपतिको निर्वाचन प्रभावित गरेको आरोप लगाउँदै अमेरिकाले उनीहरूलाई देशनिकाला गरेको हो । अमेरिकाद्वारा गरिएको कारबाही प्रतिशोधपूर्ण भएको बताउँदै क्रेमलिनका प्रवक्ता दमित्री पेस्कोभले अमेरिकासँगको सम्बन्ध तनावपूर्ण भएको बताएका छन् । झूटो आरोप लगाएर अमेरिकाले रूससँगको सम्बन्ध समाप्त गर्न चाहेको उनले बताए । बाराक ओबामाको विदेश नीति असफल भएकाले पदावधि सकिनै लाग्दा आफूलाई सफल देखाउन यस्तो तुच्छ काम गरेको रूसी दाबी छ । ओबामा तीन सातापछि राष्ट्रपतिबाट मुक्त हुँदैछन् । अमेरिकाले बिहीबार रूसी गुप्तचर संस्थालाई प्रतिबन्ध लगाउनुका साथै ३५ कूटनीतिज्ञलाई देशनिकाला र रूस सरकारका दुईवटा संस्था बन्द गर्ने घोषणा गरेका थियो । रूसी राष्ट्रपति पुटिनले मस्कोस्थित अमेरिकी कूटनीतिज्ञलाई देशनिकाला नगर्ने बताएका छन् । उनले नवनिर्वाचित अमेरिकी राष्ट्रपति डोनाल्ड ट्रम्पले कार्यभार समालेपछि मात्र रूसले यस विषयमा निर्णय गर्ने बताएका छन् । ट्रम्पले भने रूससँग सुमधुर सम्बन्ध राख्नुपर्नेमा जोड दिएका छन् । पुटिनसँग निकट सम्बन्ध भएका रेक्स टिलेर्सनलाई ट्रम्पले अमेरिकी विदेशमन्त्री मनोनीत गरेका छन् । रूसको व्यवहारबाट आजित भएर यस्तो कदम चाल्नुपरेको ओबामाले दाबी गरेका छन् । रूसले अमेरिकी मनोविज्ञान निम्नस्तरको रहेको यसबाट पुष्टि भएको प्रतिक्रिया दिएको छ । अमेरिकी कूटनीतिज्ञका सन्तान पढ्ने मस्कोस्थित विद्यालय बन्द गराइएको सूचना अफवाह भएको भन्दै क्रेमलिनले खण्डन गरेको छ । यसैबीच युक्रेनले पनि रूसद्वारा विगत दुई महिनामा साढे ६ हजार साइबर आक्रमण गरेको दाबी गरेको छ । युक्रेनी राष्ट्रपति पेत्रो पोरोसेन्कोले यसमा रूसको प्रत्यक्ष संलग्नता रहेको आरोप लगाएका छन् ।
कांग्रेसमोर्चा वार्ताःसंशोधन प्रस्तावमा मोर्चाको समर्थन,"काठमाडौः संविधान संशोधन प्रस्तावको विरोध गर्दै आएको संयुक्त लोकतान्त्रिक मधेसी मोर्चाले अन्ततः उक्त प्रस्तावलाई समर्थन गर्ने भएको छ । संविधान संशोधन प्रस्तावमा अलमल धारणा राख्दै आएको मोर्चाले आफ्नो मागका विषयमा संशोधन दर्ता गर्ने गरी समर्थन जनाउन लागेको हो । कांग्रेस संसदीय दलको कार्यालय सिंहदरबारमा शुक्रबार दिउँसो बसेको कांग्रेस र मोर्चाका शीर्ष नेताको बैठकमा मोर्चाले संशोधन प्रस्तावमा समर्थन गर्ने सहमति जनाएको थियो । संविधान संशोधनको प्रस्ताव र निर्वाचनसम्बन्धी दुवै विधेयक संसद्मा सँगै टेबुल गर्ने सहमति भयो', वार्तामा सहभागी कांग्रेस नेता गोपालमान श्रेष्ठले अन्नपूर्णसँग भने, उहाँहरू संविधान संशोधन प्रस्तावलाई समर्थन गर्ने र केही विषयमा संशोधन हालेर जान तयार हुनुभएको छ ।' कांग्रेस सभापति शेरबहादुर देउवाले संशोधन पारित गराउने जिम्मा लिएपछि आफूहरू सहमत भएको तराई समाजवादी पार्टीका प्रवक्ता केशव झाले बताए । आवश्यक परे संयुक्त संशोधन प्रस्ताव दर्ता गर्ने उहाँले प्रतिबद्धता गर्नुभएको छ', उनले भने । बैठकमा देउवाले संविधान संशोधन र निर्वाचनसम्बन्धी विधेयक संसद्मा सँगै दर्ता गरेर अघि बढ्ने धारणा राखेका थिए । मोर्चाका नेताले भने संशोधन प्रस्ताव अघि बढाएमात्रै निर्वाचन विधेयकमा समर्थन गर्न सकिने बताएका थिए । देउवाले स्थानीय निकाय निर्वाचन जतिसक्दो छिटो गर्न आवश्यक भएको भन्दै केही दिनभित्रै मिति तोक्नुपर्ने धारणा राखेका थिए । संविधान संशोधन र निर्वाचन दुवै विधेयक टेबुल हुने र त्यसको एक साताभित्रै स्थानीय निर्वाचनको मिति तोक्ने सहमति भएको छ', श्रेष्ठले भने, मोर्चाका साथीहरू सहमत हुनुभएको छ ।' मोर्चा नेताहरूले संशोधन प्रस्ताव सदनमा टेबुल भएपछि केही संशोधन प्रस्ताव दर्ता गर्ने बैठकमा जानकारी गराएका थिए । उनीहरूले संशोधन प्रस्ताव पारित भए स्थानीय चुनावका लागि तयार हुने धारणा राखेका थिए । देउवाले भने संशोधन प्रस्ताव पारित गर्ने जिम्मा आफ्नो भएको बताएका थिए । मोर्चा संशोधन प्रस्तावका पक्षमा आएपछि सरकारले एक महिनाअघि पेस गरेको संशोधन प्रस्ताव पारित हुने देखिएको छ । मोर्चाका साथै साना दलसँग पनि सत्तारूढ दलले समर्थनका लागि छलफल गर्ने भएका छन् । शनिबार र आइतबार साना दलसँग छलफल गरेर केही दिनभित्रै संसद्मा टेबल गर्ने रणनीतिमा सरकार छ । एमालेले अवरोध गरे पनि विगतको संसदीय अभ्यासका आधारमा पेलेर अघि बढ्ने कांग्रेसमाओवादी गठबन्धनको तयारी छ । बैठकमा कांग्रेस सभापति देउवा, नेता श्रेष्ठ र पूर्वमहामन्त्री प्रकाशमान सिंह तथा मोर्चाबाट महन्थ ठाकुर, महेन्द्र यादव, अनिल झा, राजेन्द्र महतोलगायत नेता सहभागी थिए ।"

शीर्षक,विवरण
फेरि अर्को संशोधन,"स्थानीय तह निर्वाचनको तयारी भइरहेको र मधेसी मोर्चाबाहेक प्रायः सबै दलले निर्वाचनमा सहभागी हुने प्रतिबद्धता जनाइरहँदा सरकारले संसद्मा नयाँ संविधान संशोधन प्रस्ताव पेस गरेको छ । मोर्चालाई निर्वाचनमा सहभागी बनाउन सबै दलले सिद्धान्ततः एकमत देखाए पनि यो नयाँ संशोधन प्रस्तावले उसलाई निर्वाचन प्रक्रियामा भित्वयाउने सम्भावना बढेको देखिँदैन । प्रस्तावित संशोधनले प्रान्तीय सीमा निर्धारण र हेरफेरमा फरक मत राख्न सक्ने प्रान्तहरूलाई सहमत बनाउनुपर्ने आवश्यकताको साटो त्यो अधिकार संघीय संसद्लाई दिने र सम्बन्धित प्रान्तीय सभाको मात्र त्यसमा अनुमोदन आवश्यक बनाएको छ । तर अतीतमा जस्तै पटकपटक मोर्चालाई सामेल गराउने नाममा उसको औपचारिक सहमति नलिई नै संशोधन ल्याइने र त्यो मोर्चाबाट अस्वीकृत हुने सिलसिलाले अहिले पनि निरन्तरता पाएको छ । मोर्चाको ठूलो हिस्साले यो संशोधनलाई पनि अस्वीकार गर्ने स्पष्ट चेतावनी दिएको छ । त्यति मात्र हैन, संविधानलाई यो रूपमा जारी गर्नुलाई महत्ववपूर्ण उपलब्धि मान्दै आएको एमालेले समेत यो संशोधन उसलाई मान्य नहुने बनाएर राष्ट्रिय समस्या समाधानमा ठूला दलमा सहकार्य र सहमति हुन नसक्ने देखाएको छ । यससँगै संविधान संशोधन संशोधन प्रक्रिया लम्बिएमा, पारित हुन नसकेमा या पारित भई एमालेको विरोध त्यसप्रति लक्षित हुन गएमा के निर्वाचन हुन सक्ला वैशाख ३१ मा ? हुन नसकेमा त्यसको दूरगामी असर के होला संविधानको हैसियत र समग्र राजनीतिक परिस्थितिबारे ? अनि निर्वाचन बिथोलिने सम्भावना बढ्नु र संविधानपक्षीय शक्तिहरूबीच देखा परेको यो मतभेद र तनावलाई प्रतिगामी चलखेल मान्ने कि अग्रगामी' हरूको प्रतिबद्धताविहीनता ? नेपाली कांग्रेसका वारिस नेता रामचन्द्र पौडेलले नेकपा माओवादीका नेता नेत्रविक्रम चन्द विप्लव', सीके राउत र मधेसी मार्चालाई एकै कित्तामा राखी उनीहरूमाथि प्रतिगमन फर्काउन खोजेको आरोप लगाएका छन् । तर वस्तुनिष्ठ विश्लेषण र समीक्षाको खाँचो छ के चुनाव र ०६३ यता जनतासमक्ष पटकपटक गरिएका प्रतिबद्धता उल्लंघन हुनु अनि लागू हुन नसक्ने र अधुरो संविधान आउनुमा यी शक्तिभन्दा बढी कांग्रेस, एमाले र माओवादी बढी दोषी छैनन् ? पौडेल र उनको पार्टीले अँगालेको राजनीतिक एजेन्डा विप्लवसहितको एकीकृत नेकपा माओवादीमार्फत आएको हैन र ०६३ मा ? वर्तमान परिस्थितिको समग्र विश्लेषण र यथोचित निष्कर्षबिना अनि सत्तामा रहेका दलहरूले जवाफदेही नलिई अरूलाई चुनावी थिति बिगारेको आरोप लगाउनु अर्थहीन अभ्यास मात्र हो । यो निर्वाचन वैशाख ३१ मा हुन नसकेमा त्यो मुख्यतया अहिलेको सत्ता र त्यससँग जोडिएका ठूला दल असफल मानिनेछन् ।"
राष्ट्रिय आवश्यकताले पशुपतिनाथमा नेपाली पुजारी राख्न खोजेको हुँ,"काठमाडौं: प्रधानमन्त्री पुष्पकमल दाहाल प्रचण्डले राष्ट्रिय आवश्यकतानुसार नै सरकारले केही वर्षअघि पशुपतिनाथमा नेपाली पुजारी राख्ने प्रचलन सुरु गर्न खोजेको बताउनुभएको छ। पशुपतिनाथका मूल भट्टमा त्यतिबेला नियुक्त हुनुभएका डा विष्णु दाहालले लेखेको पशुपतिनाथमा सात दिन नामक पुस्तकको बिहीबार विमोचन गर्दै प्रधानमन्त्रीले भन्नुभयो,'मैले त्यतिखेर गरेको निर्णय गलत थिएन भन्नेमा म विश्वस्त छु । कला पुगेन होला, त्यसमा भने म सहमत छु। तर निर्णय नै गलत थियो भन्नेमा म छैन। प्रधानमन्त्रीले पशुपति, राष्ट्रपति सेनापतिलगायत प्रकरणमा नेपाली जनताको भावना र राष्ट्रको आवश्यकतालाई सम्बोधन गर्ने जमर्को गरेको उल्लेख गर्दै केही कार्यशैलीगत कमजोरीका कारण निष्कर्षमा पुग्न नसकेको उल्लेख गर्नुभयो। प्रधानमन्त्रीले भन्नुभयो,नेपाली जनताको भावना के छ, नेपाल राष्ट्रको आवश्यकता के हो भनेर नै मैले पशुपतिमा के सुधार गर्न आवश्यक छ, सेनापतिमा के सुधार गर्न आवश्यक छ, राष्ट्रपतिमा के सुधार गर्न आवश्यक छ भनेर कदम चालेको थिएँ। त्यसमा मेरो कुनै द्विविधा थिएन। अहिले पनि छैन। खालि शक्ति सन्तुलनको स्थितिलाई हेरेर अलि कलात्मक हुन मैले त्यतिबेला जानिन होला । तर जे मिसन थियो राष्ट्र र जनताको मिसनभन्दा बाहिर थिएन। रासस प्रधानमन्त्रीले पशुपति, राष्ट्रपति सेनापतिलगायत प्रकरणमा नेपाली जनताको भावना र राष्ट्रको आवश्यकतालाई सम्बोधन गर्ने जमर्को गरेको उल्लेख गर्दै केही कार्यशैलीगत कमजोरीका कारण निष्कर्षमा पुग्न नसकेको उल्लेख गर्नुभयो। प्रधानमन्त्रीले भन्नुभयो,नेपाली जनताको भावना के छ, नेपाल राष्ट्रको आवश्यकता के हो भनेर नै मैले पशुपतिमा के सुधार गर्न आवश्यक छ, सेनापतिमा के सुधार गर्न आवश्यक छ, राष्ट्रपतिमा के सुधार गर्न आवश्यक छ भनेर कदम चालेको थिएँ। त्यसमा मेरो कुनै द्विविधा थिएन। अहिले पनि छैन। खालि शक्ति सन्तुलनको स्थितिलाई हेरेर अलि कलात्मक हुन मैले त्यतिबेला जानिन होला । तर जे मिसन थियो राष्ट्र र जनताको मिसनभन्दा बाहिर थिएन। रासस"
२०७३ साल: संविधान कार्यान्वयनमा केन्द्रित वर्ष,"काठमाडौं: विसं २०७३ मुुलुकको राजनीतिमा विभिन्न उतारचढाव, बहस र छलफलले प्राथमिकता पाएपनि मूलतः संविधानको कार्यान्वयनको निरन्तरतामा केन्द्रित रह्यो। यो वर्ष संविधान कार्यान्वयनको लागि अधिकार सम्पन्न ७४४ स्थानीय तह निर्धारण र १९ वर्षदेखि हुन नसकेको स्थानीय तहको निर्वाचन आगामी वैशाख ३१ गते घोषणा हुनु प्रमुख राजनीतिक उपलब्धिका रुपमा रहे। लामो बहसपछि स्थानीय निकायको पुनःसंरचनासम्बन्धी आयोगले सरकारलाई बुझाएको प्रतिवेदन सरकारले परिमार्जनसहित सार्वजनिक गर्यो, जुन मुलुकको इतिहासमा विकेन्द्रीकरणका लागि कोसेढुङ्गाका रुपमा रहेको छ । सरकारले यिनै स्थानीय तहको निर्वाचनका लागि गत फागुन १० गते स्थानीय तहको निर्वाचन घोषणा गर्यो । अहिले सबै दल निर्वाचनको प्रचार प्रसारमा होमिएका छन् । सरकारले संवैधानिक व्यवस्थाअनुसार आगामी २०७४ माघ ७ गतेसम्म स्थानीय, प्रादेशिक र सङ्घको निर्वाचन गर्ने घोषणा गरिसकेको छ। नेकपा एमालेका अध्यक्ष केपी शर्मा ओली नेतृत्वको सरकारमा सहभागी नेकपा माओवादी केन्द्रबाट प्रतिनिधित्व गर्ने मन्त्रीहरूले राजीनामा दिई सोही सरकारविरुद्ध अविश्वासको प्रस्ताव पनि यसै वर्ष पेस भयो। ओली नेतृत्वको सरकारले अल्पमतमा परेपनि संविधानको व्यवस्थाअनुसार अल्पमतमा नभएको भनी केही दिन शासन गरिरह्यो। सोही कारण माओवादी केन्द्र आफैँ सहभागी सरकारले ल्याएको बजेटसम्बन्धी कानुनका विपक्षमा मतदात गर्न बाध्य भयो। माओवादी केन्द्रका अध्यक्ष पुष्पकमल दाहालको नेतृत्वमा नेपाली काँग्रेस, राष्ट्रिय प्रजातन्त्र पार्टी र नेकपा (संयुक्त) सम्मिलित नयाँ संयुक्त सरकार पनि मुुलुकले यही वर्ष पायो। संविधान निर्माणपछि केही बुँदामा असहमति जनाउँदै संसद बैठक वहिष्कार गर्दै आएको संयुक्त लोकतान्त्रिक मधेसी मोर्चाले दाहाल नेतृत्वको सरकारलाई समर्थन गर्यो र संसदमा सहभागी पनि भयो। सरकारले मोर्चाका माग सम्बोधन गर्न गत मङ्सिर १४ गते संसद सचिवालयमा प्रदेश सीमाङ्कन हेरफेरसहितको चारबुँदे संविधानको (दोस्रो) संशोधन प्रस्ताव दर्ता पनि गर्यो। तर प्रमुख प्रतिपक्षी दल एमालेले संशोधन प्रस्ताव संविधान विपरित भन्दै चर्काे विरोध मात्र गरेन, कुनै पनि हालतमा पारित हुन नदिन प्रयत्नरत रह्यो। लामो करसतपछि संशोधन प्रस्ताव पारित नहुने सङ्केतको आभासपछि सरकारले प्रतिपक्षी एमाले र आन्दोलनरत मोर्चा दुवैलाई मान्य हुने भन्दै यही चैत २८ गते संसदमा दर्ता भएको पुरानो प्रस्ताव फिर्ता लिई नयाँ प्रस्ताव दर्ता गर्यो। दर्ता गरेकै दिन एमालेले प्रस्तावका बारेमा आफ्नो दलसँग कुनै छलफल नभएको भनाई सार्वजनिक गर्यो भने त्यसको भोलिपल्ट मोर्चाले बैठक बसी उक्त प्रस्तावलाई अस्वीकार गर्नेनिर्णय गरेपछि राजनीतिक अन्यौलताले अझै निकास पाउन सकेको छैन। यही वर्ष प्रधानमन्त्री दाहालले दुईपटक भारतको र एकपटक चीनको भ्रमण गरी छिमेकी मुलुकसँगको सम्बन्धलाई थप प्रगाढ र विस्तार पनि गर्नुभयो। यसै वर्ष भारत र चीनबाट मात्र नभई विभिन्न मित्रराष्ट्रका उच्च प्रतिनिधिमण्डलको नेपाल भ्रमण भएको छ। यसै वर्ष संसदीय समितिको स्थलगत अनुगमनपछिको निर्देशनअनुसार सरकारले घरेलु कामदारका रुपमा कुनै पनि नेपालीलाई खाडी राष्ट्रमा पठाउन बन्देज लगायो। यसै वर्ष तीन वर्ष आठ महिना प्रमुख आयुक्त रहनुभएका लोकमानसिंह कार्कीको नियुक्तिलाई सर्वाेच्च अदालतले बदर गर्दा कार्की पदमुक्त हुन पुग्नुभयो। यो वर्ष लामो समयदेखि रिक्त रहेको सर्वाेच्च अदालतमा न्यायाधीशको नियुक्ति र विभिन्न देशमा रिक्त राजदूतको पनि नियुक्तिका लागि सिफारिस भयो। सरकारले पुनःनिर्माणको काम सुस्त भएको भन्दै राष्ट्रिय पुनःनिर्माण प्राधिकरणका प्रमुख कार्यकारी अधिकृत सुशील ज्ञवालीलाई अवकास दिई प्रा डा गोविन्दराज पोखरेललाई नियुक्त गरेको छ। नेपाल प्रहरीको महानिरीक्षकमा सरकारले गरेको नियुक्तिलाई सर्वोच्च अदालतले नियमसङ्गत नभएको भन्दै बदर गरेपछि सत्तारुढ दलले कार्यपालिकाको कार्यकारिणी अधिकारमाथि अदालतले हस्तक्षेप गरेको अनुभव समेत गर्नुपर्यो यसै वर्ष। सरकारले दास्रोपटक महानिरीक्षकमा प्रकाश अर्याललाई नियुक्त गरेको छ। त्यस्तै दैनिक १२१४ घण्टा लामो विद्युतभार कटौतीले आक्रान्त राजधानीवासी मात्र नभई सिङ्गो मुलुक नै अन्धकारमुक्त पनि यसै वर्ष भयो। गत वर्ष ०८ प्रतिशत आर्थिक वृद्धिदर रहेको मुलुकको आर्थिक अवस्थामा यो वर्ष प्रगति देखियो, यो वर्ष आर्थिक वृद्धिदर झण्डै ६५ प्रतिशत पुगेको तथ्याङ्क सार्वजनिक भयो। यसै वर्ष नेपाल उद्योग वाणिज्य महासङ्घको इतिहासमा पहिलोपटक महिला अध्यक्षका रुपमा भवानी राणा निर्वाचित हुनुभयो। यही साल उद्योग मन्त्रालयको आयोजनामा काठमाडौँमा भएको नेपाल लगानी सम्मेलनले विश्वभर नेपाललाई लगानीका लागि उपयुक्त गन्तव्यका रुपमा चिनाउनुका साथै सम्मेलनमा करिब दुई दर्जन मुलुकले १४ खर्ब रुपैयाँ भन्दा बढी लगानीको आश्वासन पनि दिएका थिए। रासस"
राजनीतिक दलले सहमति तोडेको पूर्वराजाको खुलासा,"काठमाडौं: पूर्वराजा ज्ञानेन्द्र वीर विक्रम शाहदेवले प्रजातन्त्र र सार्वभौमिक स्वतन्त्रतामाथि खतरा देखिएको विश्लेषण गर्नु भएको छ। नयाँ वर्षको पूर्वसन्ध्यामा पूर्वराजा शाहले राजनीतिक क्षेत्र प्रतिको भरोसा न्यून हुन पुगेको र त्यसले देशको एकता र सवल राष्ट्रियतालाई नै दीर्घकालीन असर पुर्याउने त्रास थपेको बताउनु भएको छ। नयाँ वर्ष २०७४ को उपलक्ष्यमा पूर्वराजाद्धारा जारी शुभकामना सन्देशमा जनताको चाहना वमोजिम शान्ति, स्थिरता र समृद्धिको मार्ग तय गर्ने दिशामा पटक पटक चुकेको अनुभूति जनताले गर्नु परिरहेको उल्लेख छ। पूर्वराजा शाहले ०६३ को जनआन्दोलनका वेला राजनीतिक दलकाबीचमा भएको सहमति तोडिएको स्मरण गराउँदै प्रजातान्त्रिक मूल्य, मान्यता र मर्म प्रतिकुल व्यवहार राजनीतिक तहबाट भएको बताउनु भएको छ। २०६३ सालमा जन चाहनालाई विचार गरी राजनीतिक दलका नेताहरुसंग बनेको सहमति अनूसार संसद पुन:स्थापना गरिंदा राजनीतिक संकट अन्त्य भई मुलुकमा शान्ति, स्थायित्व र समृद्धिको द्वार खुल्ने अपेक्षा हामी सबैले राखेका थियौं । संसद पुन:स्थापनापछि पूर्वसहमति प्रतिकुल निर्णय हुँदै जाँदा पनि हामी सबैले देशको भविष्य र जनताको हितलाई केन्द्र विन्दूमा राखी मौनतापूर्वक साथ दिएका हौं, पूर्वराजा शाहको शुभकामना सन्देशमा भनिएको छ,यस अवधिमा कार्यपालिका,न्यायपालिका र व्यवस्थापिकाबीचको शक्ति सन्तुलन असन्तुलित भएको र विश्वमा प्रचलित प्रजातान्त्रिक मुल्य, मान्यता र मर्म प्रतिकुल व्यवहार राजनीतिक तहमा प्रकट भएको पाइन्छ। हिमाल, पहाड र तराई नै नेपालको विश्व परिचय भएको वास्तविकतालाई आत्मसात गरी तदअनुरुप व्यवहार गर्न नसक्दा नेपाली नेपालीबीच अविश्वास, अनेकता र आशंका उत्पन्न हुने स्थिति पैदा भएको स्मरण गराउँदै शुभकामना सन्देशमा सनातन धर्म र निष्ठामा आधारित जीवन मुल्यलाई क्षतविक्षत तुल्याउन भएका दृश्य अदृश्य चालवाजीका कारण सामाजिक जीवन आकुल व्याकुल बन्न पुगेको र यसबाट देशको प्रजातन्त्र र सार्वभौमिक स्वतन्त्रतामाथि समेत खतरा देखिन थालेको उल्लेख छ। राष्ट्र समृद्ध बनाउनमा मुख्य योगदान पुर्याउन सक्ने जनशक्तिको पलायन अत्यास लाग्दो किसिमबाट बढिरहेको जानकारी गराउँदै पूर्व राजा शाहले महाभूकम्प र बाढी पहिरोका कारण घरवास विहीन हुन पुगेका जनतालाई अनूभुत हुने स्तरको सहारा दिने कार्य हुन नसकेको शुभकामना सन्देशमा उल्लेख छ। राजनीतिक तहमा भएका अनगिन्ति संवाद र सहमति जनसमस्या समाधानमूखी नभएर राजनीति केन्दित हुन पुगेको देखिन्छ। राजनीतिक क्षेत्रप्रतिको भरोसा न्यून हुँदा त्यसले अन्तत देशको एकता र सबल राष्ट्रियतालाई नै दीर्घकालीन असर पुर्याउने त्रास थपेको छ, शुभकामना सन्देशमा भनिएको छ । शान्ति, समृद्ध, सुरक्षित,सवल एवं अखण्ड नेपाल, गरिवी एवं अभावमुक्त नेपाल, हरेक नेपालीले आफूलाई नेपाली हुँ भनी गर्व गर्न सक्ने नेपालको चाहना पूर्वराजा शाहबाट व्यक्त भएको छ। सन्देशमा देश विदेशमा रहे बसेका समस्त नेपालीहरुमा सुख, शान्ति तथा समुन्नतीका लागि शुभकामना व्यक्त गरिएको छ। सन्देशमा केहि जिज्ञासासहित भनिएको छ,अतितका कतिपय आदर्शलाई जीवन्त राख्दै आगतलाई अझ चहक बनाउदै लैजानु समयको माग हो। विगत ११ वर्ष के कसरी विते? यो अवधिमा के के भए? यस अवधिमा तमाम नेपाली दिदी वहिनी दाजुभाइहरुको सामाजिक, आर्थिक तथा नागरिक हक हितमा के कति सुधार आयो? देशको अखण्डता, एकता एवं सार्वभौम स्वतन्त्रतामाथि आंच नपुगोस् त्यो यतिखेर सोचनीय विषय हो।"
सर्वोच्चको प्रहरी प्रमुखलाई आदेशबालकृष्ण ढुंगेललाई ७ दिनभित्र गिरफ्तार गर्नू,"काठमाडौंः सर्वोच्च अदालतले हत्यामा दोषी ठहर भएका नेकपा माओवादी केन्द्रका सभासद् वालकृष्ण ढुंगेललाई सात दिनभित्र गिरफ्तार गर्न प्रहरी प्रमुखलाई आदेश जारी गरेको छ। पूर्वप्रधानन्यायाधीश कल्याण श्रेष्ठको फिला चिर्ने धम्की सार्वजनिक रुपमा दिएको भन्दै अधिवक्ता डा दिनेश त्रिपाठीले दायर गरेको याचिकामा डा आनन्द मोहन भट्टराईको इजलाशले उक्त आदेश जारी गरेको हो। ढुंगेललाई पक्राउ गरी जेल हालेपछि अगाडीको कारबाही बढ्ने इजलाशले आदेश दिएको छ। हत्या काण्डमा ८ वर्ष अघि दोषी ठहर गरिएका ढुंगेलको गिरफ्तारी अझै भएको छैन। सर्वोच्च अदालतले ढुंगेललाई द्वन्द्वकालीन मुद्दामा २०६६ पुस १९ गते सर्वस्वसहित जन्मकैद हुने फैसला सुुनाएको थियो। डा बाबुराम भट्टराई नेतृत्वको सरकारले २०६८ मंसिर २२ मा ढुंगेलमाथि लगाइएको मुद्दा द्वन्द्वकालिन भएको भन्दै आममाफीका लागि राष्ट्रपति समक्ष सिफारिस गरेको थियो। तर, सर्वोच्चले हत्याका दोषीलाई आममाफी दिन नहुने भन्दै फैसला कार्यान्वयन गर्न आदेश दिएको थियो। सर्वोच्च अदालतले हत्याका दोषी ठहर भएका ओखलढुंगा पोकली२ का पूर्व सभासद ढुंगेललाई पक्राउ गर्न यसअघि पटकपटक प्रहरी महानिरीक्षकलाई आदेश दिएको थियो। ढुंगेललाई पक्राउ गरी जेल हालेपछि अगाडीको कारबाही बढ्ने इजलाशले आदेश दिएको छ। हत्या काण्डमा ८ वर्ष अघि दोषी ठहर गरिएका ढुंगेलको गिरफ्तारी अझै भएको छैन। सर्वोच्च अदालतले ढुंगेललाई द्वन्द्वकालीन मुद्दामा २०६६ पुस १९ गते सर्वस्वसहित जन्मकैद हुने फैसला सुुनाएको थियो। डा बाबुराम भट्टराई नेतृत्वको सरकारले २०६८ मंसिर २२ मा ढुंगेलमाथि लगाइएको मुद्दा द्वन्द्वकालिन भएको भन्दै आममाफीका लागि राष्ट्रपति समक्ष सिफारिस गरेको थियो। तर, सर्वोच्चले हत्याका दोषीलाई आममाफी दिन नहुने भन्दै फैसला कार्यान्वयन गर्न आदेश दिएको थियो। सर्वोच्च अदालतले हत्याका दोषी ठहर भएका ओखलढुंगा पोकली२ का पूर्व सभासद ढुंगेललाई पक्राउ गर्न यसअघि पटकपटक प्रहरी महानिरीक्षकलाई आदेश दिएको थियो।"
नयाँ म्यानपावर दर्तामा रोक लगाउन सरकारलाई निर्देशन,"काठमाडौंः व्यवस्थापिका संसद अन्तर्गतको अन्तर्राष्ट्रिय सम्बन्ध तथा श्रम समितिले नयाँ म्यानपावर दर्ता प्रक्रिया रोक्न सरकारलाई निर्देशन दिएको छ। सिंहदरबारमा बिहीबार बसेको समितिको बैठकले श्रम तथा रोजगार मन्त्रालयका सचिव र वैदेशिक रोजगार विभागका महानिर्देशकसँगको छलफलपछि सरकारलाई नयाँ म्यानपावर दर्ता रोक्न निर्देशन दिएको हो। श्रम विभागले म्यानपावर कम्पनीहरुको अनुगमन तथा नियमन नसकिरहेका बेला नयाँ म्यानपावरका लागि स्वीकृति दिन नहुने निष्कर्ष समितिले निकालेको हो। चालु आर्थिक वर्ष २०७३७४ मा मात्रै एक सय १२ भन्दा बढी म्यानपावर कम्पनीहरुलाई वैदेशिक रोजगार व्यवसाय सञ्चालन गर्न इजाजत दिएको देखिएको भन्दै समितिले नयाँ म्यानपावर दर्ता रोक्न निर्देशन दिएको छ । पछिल्लो समय मन्त्रालय, मन्त्री तथा अदालतको आदेशमा म्यानपावर दर्ता हुने क्रम बढेको छ । २०६८ असोज १३ मा तत्कालिन प्रधानमन्त्री बाबुराम भट्टराईले नयाँ म्यानपावर दर्तामा रोक लगाएपनि सर्वोच्च अदालतको आदेशमा म्यानपावर दर्ता भइरहेको थियो। वैदेशिक रोजगार ऐनको नयाँ मस्यौदा बन्ने क्रममा रहेको रसंघीय संरचना अनुसार वैदेशिक रोजागर व्यवसायको नियमन तथा अनुगमन कसरी हुने भन्ने एकिन भइनसकेको अवस्थामा नयाँ म्यानपावरको दर्ता रोक्न विभाग तथा मन्त्रालयलाई निर्देशन भएको छ । विभागले सञ्चालनमा रहेको म्यानपावर कम्पनीहरुलाई व्यवस्थित गर्न नसकिरहेको समितिको ठहर छ । अदालतको आदेशविना दर्ता भएका नयाँ म्यानपावरको कारोबार र काम कारबाही रोक्नसमेत समितिले निर्देशन दिएको छ। यसका लागि चालु आर्थिक वर्षका अदालतको अन्तिम पैसलाबाट दर्ता भएका म्यानपावर कम्पनीबाहेक अन्य म्यानपावर कम्पनीहरुको हकमा अदालतको आदेशको पुनरावलोकनका लागि निवेदन दिन र अदालतको अन्तिम आदेश नआउँदासम्म यस्ता कम्पनीको काम रोक्न निर्देशन भएको हो। यस्तै वैदेशिक रोजगारीमा जाने कामदारले अनिवार्य रुपमा अभिमुखिकरण तालिम लिए नलिएको प्रभावकारी अनुगमन गरी तालिममा सहभागी नभएका कामदारलाई तालिम पूरा गरेको प्रमाणपत्र दिने संस्थाको इजाजतपत्र रद्द गर्न समेत समितिले विभागलाई निर्देशन दिएको छ।"
नेपालको अस्तित्व समाप्त पारी तिब्बतमा अमेरिकी झण्डा राख्ने योजनाको खुलासा,"काठमाडौं: प्रमुख प्रतिपक्षी दल नेकपा एमालेका कार्यवाहक अध्यक्ष बामदेव गौतमले नेपालको अस्तित्व समाप्त पारी चीनको स्वशासित क्षेत्र तिब्बतमा आफ्नो झण्डा गाड्ने अमेरिकी योजनाको रहस्य खोल्नु भएको छ। एमाले ललितपुरको प्रचार भेलालाई लगनखेलस्थित साझा पार्टी प्यालेसमा सम्बोधन गर्दै कार्यवाहक अध्यक्ष गौतमले त्यस्तो रहस्य खोल्नुभएको हो। पूर्व गृहमन्त्रीसमेत रहनु भएका गौतमले नाम उल्लेख नगरी एक जना अमेरिकी पिसकोरले ४० वर्ष अगाडि आफूले दिएको सुझाव अनुसार नेपालमा जाति, भाषा, धर्म संस्कृतिबारे विवाद भइरहेको अन्तरवार्ता अमेरिकी पत्रिकालाई दिएको बताउनुभयो। मैले ४० वर्ष अगाडि दिएको सुझाव अनुसार काम गरेको भए यतिवेलासम्म नेपाल पनि रहदैंनथ्यो, तिब्बतमा अमेरिकी झण्डा गाडिएको हुन्थ्यो, ती अमेरिकी पिसकोरले दिएको अन्तर्वार्ता उदृत गर्दै गौतमले भन्नुभयाे। पहिलो संविधानसभामा जाति, भाषा, धर्म समुदायकाबीचमा जुन खालको संघर्ष भएको थियो, त्यो संघर्ष त्यही अमेरिकी योजना अनुसार भएको गौतमले बताउनुभयो। गौतमले भन्नुभयो,जाति, भाषा, धर्म र संस्कृतिका नाममा एक अर्कोलाई लडाइयो। यो अमेरिकाको पुरानै योजना अनुसार भएको थियो। ४० वर्ष पहिले पिसकोरका नाममा नेपालमा स्वंयम सेवा गर्न आएका एक अमेरिकनले पहिलो संविधानसभामा भएको जातीय लडाईलाई आफूले ४० वर्षअघि अमेरिकन सरकारलाई बुझाएको सुझाव अनुसारको वाटोमा नेपाल आएको भनी अन्तर्वार्ता दिएका थिए। आफ्नो सुझाव अनुसार अमेरिकी सरकार अगाडि बढेकाे भए चीनमा कम्युनिष्ट शासन नरहने र तिब्बतमा अमेरिकी झण्डा फहरिने ती अमेरिकनको भनाई गौतमले आफ्ना कार्यकर्तालाई स्मरण गराउनु भएको हो। सोही योजना अनुसार नेपालमा जातीय आधारमा प्रान्त बनाउने पहिलो संविधानसभाको योजनालाई एमालेले रोकेको पनि गौतमले बताउनुभयो। संविधानसभाबाट संविधान जारी हुन नदिन तत्कालीन राष्ट्रपति रामवरण यादवलाई विभिन्न शक्तिकेन्द्रले घेरावन्दीमा पारेको पनि उहाँले बताउनुभयो। तत्कालीन राष्ट्रपति यादवले आफू घेरावन्दीमा परेर संविधानमा हस्ताक्षर गर्न तयार नभएपछि संविधानसभाले प्रस्ताव पारित गरेर जारी गराउने निर्णय गरिएको पनि उहाँले जानकारी गराउनुभयो।"
नेतृत्वले पाका' रोज्न थालेपछि युवा पुस्तामा निराशा,"सुर्खेतः स्थानीय तहको निर्वाचनका लागि नेतृत्वले उमेर ढल्केका (पाका) उम्मेदवार रोज्न थालेपछि युवा पुस्तामा निराशा छाएको छ । उम्मेदवारमा आकांक्षा भए पनि पार्टी नेतृत्वले यसअघिका जनप्रतिनिधि, उमेर ढल्केका र लामो समयदेखि पार्टी नेतृत्वमै रहेका व्यक्तिलाई नै अगाडि सार्न थालेपछि उनीहरू निराश भएका हुन् । यसपटक पनि युवा नेतृत्व स्थापित हुने सम्भावना टरेको भन्दै उनीहरूले चिन्ता व्यक्त गरेका छन् । चुनावको मिति नजिकिँदै जाँदा दलहरूले पूर्वजनप्रतिनिधिलाई नै उम्मेदवारका रूपमा प्राथमिकता दिन थालेका छन् । यस्तै जिल्लाको पार्टी नेतृत्वमै रहेका अधिकांश नेता नै गाउँपालिका एवं नगरपालिकाको नेतृत्व हात पार्ने कसरतमा जुटेका छन् । करिब २० वर्षपछि हुन लागेको स्थानीय चुनावमा उम्मेदवारका लागि पाका नेताले नै हानथाप गर्न थालेपछि युवा पुस्ताको चर्चा हुन छाडेको छ । पार्टी नेतृत्वले समेत उमेर भएकाले युवाहरूले आगामी दिनमा अवसर पाउने भन्दै यसपटक पाका उम्मेदवारको खोजी गरिरहेका छन् । टिकट पाउन कपाल नै फुल्नुपर्ने रहेछ, युवाको नामै आउँदैन', कांग्रेसनिकट नेपाल तरुण दल सुर्खेतका अध्यक्ष हरि विष्टले भन्नुभयो, हामी युवालाई वडामै समस्या भयो, २० वर्षपहिलेका गाविस अध्यक्षले नै अहिले वडाको टिकट मागिरहेका छन् । पार्टी नेतृत्वले पनि अनुभवी भनेर उनीहरूको चर्चा चलाएको छ, युवाका लागि मुस्किल छ ।' आन्दोलन र सडकमा लड्नुपर्दा भने युवालाई अगाडि लगाउने नेतृत्वले अहिले अवसर लिने बेलामा आनाकानी गरिरहेको उहाँको भनाइ छ । हामीले कम्तीमा पनि ५० प्रतिशत युवा सहभागिताको माग गरेका छौं', उहाँले भन्नुभयो, यसका लागि पार्टीभित्र लडिरहेका छौं । तर टिकट पाउने सम्भावना देखिएन, आखिर युवा सहभागिता नारामा मात्र सीमित हुनेभयो ।' नेतृत्वले पाका उम्मेदवार खोज्न थाले पनि अन्तिमसम्म आफूहरू युवाको पक्षमा संघर्ष गर्ने उहाँले जानकारी दिनुभयो । प्रदेश नं ६ को सम्भावित केन्द्र वीरेन्द्रनगर नगरपालिकाको मेयरमा सबैको आकांक्षा छ । मेयरका लागि सबै दलका युवाले आकांक्षा नराखेका पनि होइनन् । तर दलको नेतृत्वले युवाभन्दा पनि पाका उम्मेदवारको खोजी गरिरहेका छन् । मेयरका लागि कांग्रेसका युवा नेता देवकुमार सुवेदीले आकांक्षा राख्नुभएको छ । युवाहरूले उहाँलाई टिकट दिन नेतृत्वलाई दबाब दिइरहेका छन् । तर कांग्रेस नेतृत्वले पूर्वजनप्रतिनिधि एवं पार्टीका पुराना नेताहरूको चर्चा चलाएको छ । एमालेमा पूर्वमेयर बालाराम शर्मादेखि पार्टीकै जिल्ला पदाधिकारीहरूको चर्चा छ । माओवादी केन्द्रले पार्टीका केन्द्रीय सदस्य रत्नबहादुर गाहालाई उम्मेदवार बनाएको छ । जनमोर्चाले पार्टीका जिल्ला अध्यक्षलाई नै मेयरमा अगाडि सारेको छ । यसले पनि दलहरू युवा पुस्तालाई नेतृत्व दिने मनस्थितिमा नरहेको पुष्टि हुन्छ । युवाहरूले टिकटका लागि रस्साकस्सी गरिरहे पनि नेतृत्वले त्यसको सम्बोधन गर्ने संकेत देखिँदैन । अपवादबाहेक अब युवाले नेतृत्व पाउने अवस्था देखिएन, उमेर ढल्केकाहरूको मात्र चर्चा चल्यो । युवा केवल लडाइँमा मात्र प्रयोग हुने भए', एमालेका युवा नेता टेकेन्द्रकुमार बस्नेतले भन्नुभयो, हामीलाई नेतृत्व गर्ने अवसरबाट वञ्चित गरिँदैछ ।' जिल्लाका कुनै पनि दलले युवालाई अवसर दिने अवस्था नरहेको उहाँको भनाइ छ । टिकट पाउन कपाल फुल्नुपर्ने रहेछ, युवाको नामै आउँदैन । हामी युवालाई वडामै समस्या भयो, २० वर्षपहिलेका गाविस अध्यक्षले नै अहिले वडाको टिकट मागिरहेका छन् ।हरि विष्ट अध्यक्ष, नेपाल तरुण दल, सुर्खेत जिल्लामा २१ देखि ४० वर्ष उमेर समूहका मतदाता सबैभन्दा बढी रहेको भन्दै उहाँले नेतृत्वमा भने सबैभन्दा कम पुग्ने अवस्था आएकोमा चिन्ता व्यक्त गर्नुभयो । हामीले निकै प्रयास गरेका छौं, तर उही पुराना अनुहारको मात्र चर्चा छ', उहाँले भन्नुभयो, यो सबै पार्टी नेतृत्वमा पुरानो सोच भएकाहरू हाबी हुँदाको परिणाम हो, पुरानोे पुस्ताले नयाँ पुस्तालाई अवसर दिन चाहन्न । यसका संकेत अहिले पनि देखिएका छन्, यसले नेतृत्वलाई थप जाममा राख्ने खतरा बढ्यो ।' माओवादी केन्द्रनिकट युवा संगठन वाईसीएलका जिल्ला इन्चार्ज अमर चन्दले प्रविधिसँग घुलमिल भएको युवा पुस्तालाई नेतृत्वको अवसर दिनुपर्ने बताउनुभयो । युवाहरू टायर बाल्न मात्र जन्मिएका होइनन्, उनीहरूलाई सडकमा ढुंगा हान्ने काममा मात्र प्रयोग गर्नु भएन', उहाँले भन्नुभयो, अब नेतृत्व गर्ने एउटा अवसर आएको छ, दलहरूले लचिलो भएर युवालाई टिकट दिने मात्र होइन, विजयी पनि गराउनुपर्छ ।'"
निर्वाचनमा बालबालिका प्रयोग नगर्न आग्रह,"काठमाडौः बालबालिकाका पक्षमा सक्रिय विभिन्न संघसंस्थाले आगामी स्थानीय निर्वाचनमा बालबालिकालाई कुनै पनि काममा प्रयोग नगर्न सम्बन्धित सबैसँग आग्रह गरेका छन् ।बालबालिकाका निमित्त गैरसरकारी संस्थाहरूको महासंघ (सीएनएफएन) नेपालले बुधबार राजधानीमा गरेको पत्रकार सम्मेलनमा विभिन्न १२ वटा संस्थाले चुनावमा बालबालिकालाई प्रयोग नगर्न आग्रह गरेका हुन् । महासंघको नेतृत्वमा बालबालिका खोजतलास समन्वय केन्द्र, बाल विकास समाज, बालगृहहरूको महासंघ नेपाल, अभिभावक संघ नेपाल, अन्तर्राष्ट्रिय बाल संसाधन संघ नेपाल, राष्ट्रिय बाल क्लब सञ्जाल, नेपाल राष्ट्रिय अभिभावक संघ, बालबालिका बन्दी तथा आ िश्रतका लागि कार्यसमूह, राष्ट्रिय निजी तथा आवासीय विद्यालय एसोसिएसन नेपाल (एनप्याब्सन), निजी तथा आवासीय विद्यालय एसोसिएसन नेपाल, बन्दी सहायता नेपाल र थैली नेपालले चुनावमा बालबालिका प्रयोग नगरौं भन्दै साझा अभियान थालेका छन् । सरकार र प्रमुख राजनीतिक दलले बालबालिका र विद्यालयलाई शान्ति क्षेत्रका रूपमा स्विकारेर कुनै पनि राजनीतिक गतिविधिमा बालबालिकालाई संलग्न नगर्ने र विद्यालयलाई राजनीतिक थलोका रूपमा प्रयोग नगर्न सीएनएफएनसमक्ष लिखित प्रतिबद्धता गरिसकेको जानकारी संस्थाका अध्यक्ष मनोज कँडेलले गराउनुभयो । विद्यालय शान्ति क्षेत्र राष्ट्रिय ढाँचा र कार्यान्वयन निर्देशिका २०६८ एवं विद्यमान निर्वाचन आचारसंहिताले तोकेका प्रावधानअनुसार घोषित स्थानीय तहको निर्वाचनपूर्व, निर्वाचन अवधिभर र निर्वाचनपछि पनि बालबालिकालाई प्रयोग गर्न नहुने कँडेलले बताउनुभयो । कार्यक्रममा एनप्याब्सनका वरिष्ठ उपाध्यक्ष सूर्यबहादुर अधिकारीले ७५ वटै जिल्लास्थित शाखामार्फत विद्यार्थीलाई चुनावी गतिविधिमा संलग्न नगराउन र विद्यालयमा सकेसम्म बुथ नराख्न गाउँगाउँसम्म सन्देश पुर्याइने बताउनुभयो । संस्थाका सचिव प्रल्हाद दाहालले स्थानीय तहको निर्वाचनमा बालअधिकारको सम्मान गरौं, दलगत राजनीतिमा बालबालिकालाई प्रयोग नगरौं' नारासहितको फ्लेक्स सबै राजनीतिक दलको कार्यालय, निर्वाचन आयोगलगायत ठाउँमा राखिने हुनाले पनि अभियान महत्ववपूर्ण रहेको बताउनुभयो । नेपाल राष्ट्रिय अभिभावक संघका उपमहासचिव गुणराज गौतमले शिक्षा, स्वास्थ्य र रोजगारीमा सरकारले जिम्मा लिनुपर्ने बताउनुभयो । बालबालिका खोजतलास समन्वय केन्द्रका तर्फबाट हालै विभिन्न जिल्लाको भ्रमण गरी त्यहाँका अभिभावकलाई पनि चुनावमा आफ्ना बालबालिका नपठाउन आग्रह गरेको केन्द्रका प्रमुख विश्वराम खड्काले बताउनुभयो । केन्द्रको ७५ वटै जिल्लास्थित कार्यालयले पनि त्यहाँका स्थानीय गैरसरकारी संघसंस्थाको सहकार्यमा निरन्तर सचेतना कार्यक्रम चलाइने उहाँले बताउनुभयो । निर्वाचनमा बालबालिका प्रयोग गर्न नदिने विषयमा देशभरका १९ हजार बाल क्लब तथा विभिन्न विद्यालयमा रहेका बाल क्लबलाई पनि सचेत गराउन पत्राचार गरिसकिएको उहाँले जानकारी दिनुभयो । राष्ट्रिय बाल क्लब सञ्जालका संस्थापक अध्यक्ष दीपेश विशंखेले बालबालिकाका समस्या राष्ट्रकै समस्या भएकाले विद्यालयमा हुने कुनै पनि राजनीतिक गतिविधिमा पूर्ण रोक लगाउनुपर्नेमा जोड दिनुभयो । विद्यालय परिसरभित्र कुनै पनि राजनीतिक सभा, सम्मेलन, बैठक, माइकिङ, जुलुस, र्याली तथा धर्ना नगर्न, बालबालिकालाई निर्वाचन प्रचार प्रसारसम्बन्धी काममा प्रयोग नगर्न, बालबालिकाले अध्ययन गर्ने विद्यालय तथा शैक्षिक संस्था बन्द नगर्ननगराउन, बालबालिकालाई विद्यालय जान र विद्यार्थी बोक्ने सवारीसाधनको आवागमनमा बाधा, व्यवधान र अवरोध सिर्जना नगर्ननगराउन र दैनिक प्रयोग हुने अत्यावश्यक सामग्री आपूर्तिमा बाधा व्यवधान नगर्ननगराउन यी संस्थाले आग्रह गरेका छन् । निर्वाचन प्रचारप्रसार, आमसभा तथा जुलुसमा बालबालिका प्रयोग गर्न नहुने विषयमा निर्वाचन आचारसंहिता २०७२ (दोस्रो संशोधन, २०७३)ले पनि प्रतिबन्ध लगाएको छ ।"
चोकचौतारीमा युवा उम्मेद्वारकै चर्चा,बर्दियाः स्थानिय तह निर्वाचनको मिति नजिकिँदै गर्दा बर्दियाका गाउँनगरहरुमा युवा उम्मेद्वारहरुको वढी चर्चा हुन थालेको छ । आगामी वैशाख ३१ गते आउन एक महिना वाँकी रहँदा जिल्ला स्थित गाउँपालिका तथा नगरपालिका हरुका चोक चौतारीमा आसन्न स्थानिय तहको निर्वाचनका विषयमा राजनितिक दलहरुले युवा प्रतिनिधि पठाउनु पर्ने भन्दै युवा उम्मेद्वारको चर्चा चल्न थालेको हो । लामो समयको अन्तराल पछि स्थानिय तहको निर्वाचन घोषणा भएसँगै जिल्लावासीहरु हौसिएका हुन् । १९ वर्ष पछि स्थानिय तहमा निर्वाचनको मिति घोषणा भएपछि विचका धेरै पुस्ताहरु स्थानिय तहको उम्मेद्वार हुनबाट वञ्चित भएको गुलरिया नगरपालिका निवासी सुभाष कुमार पोखरेल वताउँछन् । उनका अनुसार लामो समयको ग्यापमा परेका पुस्ता र नयाँ तयार भएका पुस्ता विच स्थानिय तहको निर्वाचनमा रस्साकस्सी देखिएको छ । एक्काईसौं शताव्दीका नेपालीहरुमा परिवर्तन आएको छ । उनले भने शिक्षित व्यक्तीहरुमा आएको परिवर्तनका कारण युवा तथा शिक्षित व्यक्तीलाई उम्मेद्वार बनाउनु पर्छ भन्ने चोक चौतारीमा चर्चा हुन थालेको छ । उनले थपे स्थानियतहलाई संविधानले धेरै अधिकार दिएकाले पनि पढे लेखेको सवल युवा व्यक्तित्वलाई स्थानिय तहमा जिताउनु पर्छ । नगर तथा गाउँपालिका विगतमा जस्तो कार्य मात्र नगर्ने भएकाले पनि चोक चौतारीमा युवा उम्मेद्वारको वहस चल्ने गरेको हो । मतदाताहरुले व्यक्ती हेरेर मतदान गर्ने मनस्थिती वनाएको देखिन्छ । वाँसगढी नगरपालिका निवासी हुमनाथ पौडेल भन्छन् धेरै नेपालीहरुमा शैक्षिक चेतना वढेसँगै आगामी स्थानिय तहमा आउने प्रतिनिधिहरु बौद्धिक हुनुपर्छ । संविधान प्रदत्त अधिकारहरु कार्यान्वयन गराउन पछि समय अनुसारको सक्षम प्रतिनिधी ल्याउनु पर्छ । उनले अगाडी भने जनताहरुको चाहाना पनि सक्षम युवा उम्मेद्वारहरु दलहरुले दिनुपर्छ भन्ने भएकाले दलहरु त्यसतर्फ सचेत हुन उनको जोड छ । निर्वाचनको मिति जति नजिक हुँदै गएको छ उती नै जनताहरु खुशी भएका छन् । उनले थपे जनताको भावनालाई वुझेर नै राजनितिक दलहरुले उम्मेद्वार दिनु पर्छ । खैरापुर निवासी मिथिलेस यादवको भनाई पनि युवा पुस्तामै जोड छ । उनले भने मधेसी युवाहरुको स्थानिय तहको निर्वाचनमा उत्साहजनक सहभागीता हुने देखिन्छ । गाउँघरमा युवापुस्ताहरु उम्मेद्वारको चर्चा गर्ने गरेका छन् । युवाहरुकै सुझावका आधारमा मधेसी प्रौढपुूस्ताहरु पनि युवा सक्षम प्रतिनिधि ल्याउनु पर्छ भन्ने मानसिकतामा छन् । उनले थपे दलहरुले मनोमानी शैलीमा उम्मेद्वारहरु दिनुभन्दा मतदाताहरुको रुचिका आधारमा युवा सक्षम तथा शिक्षित उम्मेद्वार दिन सक्नु पर्छ । राजनितिक दलले दिएको जस्तोसुकै उम्मेद्वारलाई जनताले भोट नदिने उनले ठोकुवा गरे । स्थानिय विष्णु अधिकारी भन्छन् पार्टीले उम्मेद्वार चयन गर्दा हाम्रो नभनी राम्रो मान्छेलाई उम्मेद्वार तोक्नु पर्छ । जनताको विचमा भिजेको सक्षम युवा उम्मेद्वार भए आगामी निर्वाचन त्यसैले विजय हासिल गर्छ । उनले थपे राम्रो उम्मेद्वार नदिने दलले निर्वाचनमा हार व्योहोर्ने सम्भावना वढी छ । सक्षम बौद्धिक व्यक्तीत्वले मात्र निर्वाचन जित्न सक्ने भएकाले हामी पनि जुझारु युवा उम्मेद्वार होस भन्ने चाहान्छौ । स्थानिय तहको निर्वाचन लामो समय पश्चात हुने भएपछि मतदान गर्न जनताहरु आतुर रहेको उनले वताए ।
"दलहरुलाई उम्मेदवार छान्नै सकस, चुनावी गतिविधि तीव्र","रत्ननगर: चितवनको स्थानीय निकायमा राजनीतिक दललाई उम्मेदवार छान्न सकस परेको छ । आकाङ्क्षी धेरै भएकाले उनीहरुलाई नाम छान्न सकस देखिएको हो । जिल्लामा प्रमुख राजनीतिक दलका नेताले चैतको २५ देखि २८ गतेसम्ममा उम्मेदवार तय गरिसक्ने बताएका थिए । तर चैतको मसान्तसम्म पनि उनीहरुले कुनै पनि स्थानीय तहमा उम्मेदवार तय गर्न सकेका छैनन् । नेपाली काँग्रेस जिल्ला कोषाध्यक्ष शङ्कर कँडेल अहिले प्रक्रिया चलिरहेको जानकारी दिनुहुन्छ। महानगरको हकमा सर्वसम्मत हुन नसकेमा केन्द्रले तय गर्ने उहाँ बताउनुहुन्छ । उम्मेदवारको चाहना बुझ्ने काम भइरहेको भन्दै कँडेलले भन्नुभयो, 'खैरहनी, कालिका र राप्ती नगरपालिकाका केही वडाको सर्वसम्मत उम्मेदवार छनोट भएका छन्, ३ गते क्षेत्रले टुङ्ग्याएर ७ गते जिल्लाले सिफारिस गर्छ ।' काँग्रेसमा प्रमुख र उपप्रमुखमा आकाङ्क्षी धेरै भएकाले समस्या परेको स्रोतको भनाइ छ । काँग्रेसमा यसअघि भरतपुर महानगरको प्रमुखमा मात्रै २२ जनाको नामावली आएको थियो । नेकपा (एमाले)मा पनि त्यस्तै सकस छ । हालका अध्यक्ष तथा सांसद कृष्णभक्त पोखरेलले चैत २८ सम्ममा उम्मेदवार छनौट टुङ्ग्याउने बताउनुभएपनि आजसम्म कुनै क्षेत्रमा पनि टुङ्ग्याउन सकेको छैन । सो दलका जिल्लासचिव तेजेन्द्र खड्का गाउँ र नगरका वडाबाट सिफारिस आए पनि निर्णय हुन बाँकी रहेको तर नगर प्रमुख र उपप्रमुखमा भने वैशाख ७ गतेभित्र टुङ्ग्याउने बताउनुहुन्छ । नेकपा (माओवादी केन्द्र)मा पनि चुनावी माहोल तातेपनि उम्मेदवार छान्न आकाङ्क्षी बढेकाले सकस नै भएको छ । चैत २५ र २६ मा सक्ने सार्वजनिक गरे पनि अहिलेसम्म टुङ्गो लाग्न नसकेको छैन । जिल्ला नेता घनश्याम दाहाल अविनाश वैशाख ३ गते वडा तहको टुङ्ग्याउने गरी काम भइरहेको उल्लेख गर्नुहुन्छ । राष्ट्रिय प्रजातन्त्र पार्टीले समेत आफ्नो उम्मेदवार छान्ने प्रक्रिया तीव्र पारेको छ । जिल्ला अध्यक्ष बद्री तिमिल्सिना अहिले उम्मेदवार छनोट प्रक्रिया करिब अन्तिम चरणमा पुर्याएको बताउनुहुन्छ । तर वडाको समेत कुनै निर्णय उसले पनि गर्न सकेको छैन । भरतपुर महानगरको प्रमुखमा भने अहिलेसम्म आफ्नो मात्रै नाम परेको र अरू कोही आकाङ्क्षी नरहेको तिमिल्सिना बताउनुहुन्छ । जिल्लामा अहिले भरतपुर महानगरपालिकासहित रत्ननगर, खैरहनी, राप्ती, कालिका नगरपालिका छन् भने इच्छाकामना गाउँपालिका छन् । सात स्थानीय तहमा सात प्रमुख र सातजना उपप्रमुख, ९८ वडामा ९८ वडाध्यक्ष तथा सदस्य तीन सय ९२ गरी पाँच सय चार निर्वाचित हुन्छन् । रासस"
"राप्रपाले बनायाे निर्वाचन परिचालन कमिटी, कमल थापा संयोजक","काठमाडौँ: राष्ट्रिय प्रजातन्त्र पार्टीले स्थानीय तहको चुनावलाई दृष्टिगत गरी पार्टीका अध्यक्ष कमल थापाको संयोजकत्वमा निर्वाचन परिचालन कमिटी गठन गरेको छ। पार्टीका पदाधिकारी, पूर्वकार्य सम्पादन समितिका नेतालगायतको सहभागितामा गठन गरिएको उक्त कमिटीले घोषणापत्र तयार गर्नेछ। सोही कमिटीले चुनावका लागि उम्मेदवार छनोटका विधि तथा प्रक्रिया निर्माण गर्ने, चुनावमा आफ्नो विजयीलाई सुनिश्चित बनाउन विभिन्न राजनीतिक दलसँग तालमेल गर्नका लागि सम्बन्धित जिल्लालाई अधिकार दिने भएको छ। घोषणापत्र सार्वजनिक गरिएपछि देशका सबै जिल्लाले पार्टीको वैचारिक तथा सैद्धान्तिकरुपमा निकट रहेका तथा अन्य सङ्गठनसँग तालमेलको आवश्यकताको अध्ययन गरी निर्णय लिनेछन्। त्यसैगरी आगामी वैशाख २ गतेदेखि देशव्यापी चुनावी सभा सञ्चालन गर्ने भएको छ। पार्टीका शीर्ष नेतृत्वको सहभागितामा १४ अञ्चलमा हुने सो कार्यक्रमलाई व्यवस्थित बनाउनका लागि पार्टीका उपाध्यक्ष तथा महामन्त्रीलाई जिम्मेवारी दिइएको छ। करिब दुई दशक लामो समयपछि हुन लागेको स्थानीय निर्वाचनमा जनतालाई पार्टीका नीति तथा कार्यक्रमका बारेमा बुझाउने र पार्टीलाई विजयी बनाउने उद्देश्यले सो कार्यक्रमको आयोजना गरिएको पार्टीका प्रवक्ता सुशील श्रेष्ठले जानकारी दिनुभयो। पार्टीका स्थानीय तहका सङ्गठनलाई नयाँ संरचनाअनुसार समायोजन गर्नका लागि सम्पूर्ण जिल्लामा विस्तारित बैठक पार्टीले सम्पन्न गरिसकेको छ। पार्टीका नेता राजाराम श्रेष्ठका अनुसार जनताको माझमा पार्टीका राजनीतिक गतिविधिलाई लोकप्रिय बनाउने उद्देश्यले विभन्न अभियानसमेत सञ्चालन भइरहेको छ। रासस"
राष्ट्रपति वैशाख ४ मा भारत जाँदै,"नयाँ दिल्लीः नेपालकी राष्ट्रपति विद्यादेवी भण्डारीले यही वैशाख ४ देखि ८ गतेसम्म भारतको राजकीय भ्रमण गर्नुहुने भएको छ । भारतीय विदेश मन्त्रालय र नेपालको परराष्ट्र मन्त्रालयले बुधबार एकै पटक प्रेस विज्ञप्ति जारी गर्दै राष्ट्रपतिको राजकीय भ्रमणबारे औपचारिक जानकारी गराएको हो । भारतीय विदेश मन्त्रालयले जारी गरेको विज्ञप्तिमा राष्ट्रपतिको आउँदो भ्रमणले दुबै मुलुकको जनस्तरमा भएको ऐतिहासिक तथा साँस्कृतिक सम्बन्धका कारण नेपाल भारतबीचको पूरानो, अद्धितिय, व्यापक साझेदारीको मजबुत सम्बन्ध लाइ दर्शाएको उल्लेख छ । विज्ञप्तिमा दुबै मुलुकबीच नियमित उच्चस्तरीय आदान प्रदानको परम्परालाइ ध्यानमा राखेर हुन लागेको राष्ट्रपतिको भ्रमणले भारत र नेपालबीच सौहार्दपूर्ण र सहकार्यको सम्बन्धलाइ थप मजबुत बनाउने विश्वास व्यक्त गरिएको छ । परराष्ट्र मन्त्रालयले जारी गरेको विज्ञप्तिमा भने राष्ट्रपतिको पाँच दिने भ्रमणको कार्यक्रम तालिका सार्वजानिक गरिएको छ । राष्ट्रपति भण्डारी बैशाख ४ गते दिउँसो नयाँ दिल्ली आइपुग्ने तथा साँझ नेपाली दुतावासमा प्रवासी नेपालीहरुसँग अन्तक्रिया गर्ने कार्यक्रम रहेको छ । सोही साँझ नेपाली दूतावासले राष्ट्रपतिको सम्मानमा आयोजना गर्न लागेको रात्रीभोज कार्यक्रममा सहभागी हुने कार्यक्रम रहेको छ । त्यसैगरि दो श्रो दिन भारतीय पक्षले गर्ने औपचारिक कार्यक्रममा सहभागी हुने कार्यक्रम छ । जसमा राष्ट्रपति भवनमा गार्ड अफ अनर ग्रहण गर्ने ,भारतीय समकक्षी मुखर्जीले आयोजना गरेको भोज, उपराष्ट्रपति हामिद अन्सारी, प्रधानमन्त्री नरेन्द्र मोदी, विदेश मन्त्री सुषमा स्वराज, गृहमन्त्री राजनाथ सिंह लगायत अन्य उच्च राजनीतिक भेटघाट गर्ने कार्यक्रम रहेको छ । त्यसैगरि सोही दिन नयाँ दिल्लीको राजघाटमा रहेको महात्मा गान्धीको समाधिस्थल पुगेर श्रद्धान्जली दिने कार्यक्रम पनि रहेको छ । वैशाख ६ र ७ गते क्रमश गुजरात राज्यको प्रख्यात सोमनाथ तथा द्धारिकाधिस मन्दिर तथा उडीसाको जगन्नाथ मन्दिरको दर्शन गर्ने कार्यक्रम रहेको छ । वैशाख ८ गते शुक्रबार राष्ट्रपति भण्डारीको स्वदेश फर्किने कार्यक्रम रहेको छ । राष्ट्रपति कार्यकारी नहुने हुँदा यस्ता भ्रमणका बेला राष्ट्रपतिको उपस्थितिमा दुइ मुलुकका आपसी हितका साँकेतिक महत्व दर्शाउने विषयमा संझौता हुने परम्परा रहिआएको छ । यस पटक संझौता हुन पनि सक्छ नुहन पनि सक्छ , नेपाली दूताबास श्रोतले भन्यो । यस अघि २०७३ वैशाख २७ (९ मे २०१६) मा राष्ट्रपति भण्डारीले भारत भ्रमण गर्ने कुरा मिडियामा सार्वजानिक गरिसकेपछि तात्कालिन प्रधानमन्त्री केपी शर्मा ओली सरकारले अन्तिम समयमा भ्रमण रद्द गरेको थियो । रद्द भएको ठयाक्कै एक वर्षपछिे सो भ्रमण पून हुन लागेको हो, त्यसैले भारतले त्यो भन्दा बढि महत्व दिएको पनि छैन, दूताबास श्रोतले भन्यो । यसअघि राष्ट्रपति डारामवरण यादवले तात्कालिन भारतीय राष्ट्रपति प्रतिभा पाटिलको निमन्त्रणमा २०६६ फागुन ३ गतेदेखि ६ गतेसम्म पहिलो विदेश भ्रमणका रुपमा भारतको राजकीय भ्रमण गर्नुभएको थियो ।"
०७४ ऐतिहासिक उपलब्धीको बर्ष हुने उपराष्ट्रपतिको प्रक्षेपण,"काठमाडौं : उपराष्ट्रपति नन्दबहादुर पुन पासाङले शुक्रबारदेखि शुरु हुने ०७४ नेपाली पात्रोमा ऐतिहासिक र उपलब्धीमुलक बर्षको रुपमा दर्ज हुने प्रक्षेपण गर्नु भएको छ । उहाँले २०७४ नयाँ संविधानको पूर्ण कार्यान्वयन, स्थानीय, प्रदेश र केन्द्रीय गरी तीन तहको सरकार निर्माण, संघीयताको व्यवाहारिक कार्यान्वयन, नयाँ राष्ट्र प्रमुख, उपप्रमुखलगायतको चयनको वर्ष हुने,राजनीतिक संक्रमणको पूर्ण अन्त्य र राजनीतिक स्थायित्व हाँसिल गरेर देशलाई दिगो आर्थिक विकाससहितको समृद्धि र समुन्नतीको दिशामा द्रुत गतिमा अगाडि बढाउने बर्ष हुने प्रक्षेपण गर्नु भएको हो । भूकम्पपछिको पुर्निर्माणको कामलाई पूर्णता, राष्ट्रिय गौरवका आयोजनाको पूर्णता, नयाँ ठूला आयोजनाहरुको उत्साहजनक सुरुवात र खासगरी आमनेपालीको प्रत्यक्ष परोक्ष सहभागीतामा जलविद्युतको क्षेत्रमा ऐतिहासिक सफलता हाँसिल हुने विश्वास पनि उपराष्ट्रपति पुनले लिनु भएको छ । नयाँ संविधानअनुसार स्थानीय, प्रदेश र केन्द्र गरी तीन तहको निर्वाचन हुने २०७४ नेपाली पात्रोमा एक ऐतिहासिक र उपलब्धीमूलक वर्षको रुपमा दर्ज हुने निश्चित छ । सिंहदरबारमा कुण्ठित जनताको अधिकार संघीय संरचना र स्थानीय सरकारमार्फत गाउँघरमा पुग्ने व्यवस्था ल्याउन हजारौँ नेपाली वीर वीरंगनाहरुले आहूती दिनुभएको छ । सयौँ बेपत्ता तथा हजारौं घाईते अपांग हुनुहुन्छ उपराष्ट्रपति पुनको शुभकामना सन्देशमा भनिएको छ लामो त्याग, तपस्या र वलिदानीपूर्ण संघर्षबाट प्राप्त अधिकार संस्थागत हुने स्थानीय निर्वाचन नयाँ वर्षको सुरुवातमै हुन लाग्नु नेपालीको लागि खुशी र गौरवको कुरा हो । गणतान्त्रिक शासन व्यवस्थामा जनताले आफ्नो शासन आफै गर्छन् भन्ने प्रमाणित गर्ने स्थानीय तहको निर्वाचनलाई उत्सवको रुपमा लिएर सहभागी हुन सम्पूर्ण नेपालीहरुमा अपील गर्दछु । राजनीतिक स्थायित्व र देशको समृद्धिका लागि सकारात्मक सन्देश दिएर ०७३ विदा भएको स्मरण गराउँदै उपराष्ट्रपति पुनले विभिन्न कालखण्डका जनआन्दोलन, सशस्त्र संघर्ष, जनयुद्ध र ऐतिहासिक जनआन्दोलनको उपलब्धी जननिर्वाचित संविधानसभाबाट जारी नेपालको संविधान कार्यान्वयन भईरहेको उल्लेख गर्नु भएको छ । देशको आर्थिक वृद्धिदर झण्डै ७ प्रतिशत पुग्नु, मुल्य वृद्धिदर ३ प्रतिशतमा सिमित हुनु, देश करिब लोडसेडिङ मुक्त हुनु, मेलम्ची खानेपानीलगायत राष्ट्रिय गौरवका आयोजनाहरु धमाधम अगाडि बढ्नुजस्ता सकारात्मक सूचकहरुले २०७३ लाई देश समृद्धिको बाटोमा अगाडि बढेको प्रष्ट सन्देश दिएको उपराष्ट्रपति पुनले बताउनु भएको छ । उपराष्ट्रपति पुनले स्थानीय तहको निर्वाचनलाई उत्सवको रुपमा लिएर सहभागी हुन अपिल गर्नु भएको छ । निर्वाचनको क्रममा देखिएका असन्तुष्टी,असमझदारीलाई आपसी सम्वाद,सहमति र सहकार्यको माध्यमबाट हटाउँदै भयरहित वातावरणमा निर्वाचन गराउन उपराष्ट्रपति पुनले सम्बद्ध पक्षको ध्यानाकर्षण गरानु भएको छ । आफ्नो भाग्यको फैसला आफै गर्ने स्थानीय तहको निर्वाचनमा सहभागी भएर लामो संघर्षपछि प्राप्त अधिकारको प्रयोग गर्न कोही पनि बञ्चित हुनुहुँदैन । लोकतन्त्रको मेरुदण्ड आवधिक निर्वाचन स्वतन्त्र, निष्पक्ष र भयरहित वातावरणमा हुनुपर्दछ । हरेक निर्वाचनमा मतदातालाई स्वतन्त्रतापूर्वक आफूले चाहेको उम्मेदवारलाई मतदान गर्ने अधिकार छ उपराष्ट्रपति पुनले नयाँ बर्षको अवसरमा जारी शुभकामना सन्देशमा भनिएको छ स्थानीय तहको निर्वाचनको क्रममा देखिएको केहीं असन्तुष्टि, असमझदारीहरुलाई आपसी संवाद, सहमति र सहकार्यको माध्यामबाट हटाउँदै भयरहित वातावरणमा निर्वाचन गर्न गराउन म सबै पक्षको गम्भीर ध्यानाकर्षण गराउँदछु । आपसी समझदारी, सद्भाव तथा सहकार्यको वातावरण बन्नुका साथै संविधानको पूर्ण कार्यान्वयन र आर्थिक सामाजिक रुपान्तरणसहितको समुन्नत र समृद्ध राष्ट्र निर्माण जस्तो मुलूकको साझा एजेण्डामा सबैको धयान जाओस् भन्ने कामना पनि उपराष्ट्रपति पुनले गर्नु भएको छ । भूकम्पपछिको पुनर्निर्माणको काम भने यस वर्ष पनि अपेक्षित गतिमा बढ्न नसक्नु नेपालीहरुका लागि दुःखद पक्ष हो शुभकामना सन्देशमा भनिएको छ ।"
चुनाव लड्न शिक्षकद्वारा धमाधम राजीनामा,"परासीः स्थानीय तहको निर्वाचनमा उम्मेदवारी दिन जिल्लाका शिक्षकहरूले धमाधम राजीनामा गर्न थालेका छन् । दलहरूबाट टिकट पाउने सम्भावना रहेका शिक्षकहरूले उम्मेदवारी दिन राजीनामा दिन थालेका हुन् । त्यसरी राजीनामा गर्नेमा प्रधानाध्यापकदेखि स्थायी शिक्षकसमेत छन् । निर्वाचनको माहोल बढेसँगै डेढ महिनाको अवधिमा १२ जना शिक्षकले राजीनामा दिएको जिल्ला शिक्षा कार्यालयले जनाएको छ । अन्य केही शिक्षकले पनि राजीनामा दिने सोच बनाएका छन् । आफूनिकट दलसँग टिकटका लागि लबिङ गरेको र टिकट पाउने पक्का भए राजीनामा दिने सोचमा केही शिक्षक छन् । सरकारी सेवामा कार्यरत कर्मचारीहरूले उम्मेदवारी दर्ता गर्ने अघिल्लो दिनसम्म राजीनामा नदिई उम्मेदवार भएमा स्वतः सेवाबाट बर्खास्त हुने प्रावधान रहेको जिल्ला निर्वाचन अधिकारी अयोध्याप्रसाद भण्डारीले बताउनुभयो । पार्टीमा दाबी गरेर उम्मेदवार बन्ने मनसायले राजीनामा दिनेमा शिक्षकबाहेक अन्य सेवाका कर्मचारी भने देखिएका छैनन् । स्वास्थ्य, उमेर हद र घरायसी कारण देखाएर १२ जना शिक्षकले दिएको राजीनामा स्वीकृत गराएको जिल्ला शिक्षा कार्यालयले जनाएको छ । त्यसरी उम्मेदवारको आकांक्षासहित राजीनामा दिने शिक्षकमा कांगे्रस निकटका धेरै छन् । चुनावको माहोलमा राजीनामा दिने शिक्षकमा जनता मावि मनरीका प्रधानाध्यापक एवं नेपाल शिक्षक युनियनका जिल्ला अध्यक्ष मोहनप्रसाद शर्मासमेत हुनुहुन्छ । उम्मेदावर बन्ने सोच बनाएकाले राजीनामा दिएको उहाँले बताउनुभयो । त्यसैगरी उदयराज अधिकारी, कपिलदेव भुसाल, कमला अधिकारी, धु्रवराज पन्थी, कृष्णबहादुर जीसी, पुष्पामणि तिमिल्सिना, दलसिंगार यादव, वासुदेव भट्टराई, पुरुषोत्तम ढकाल, जगदीश दास र ऋषिराम पाण्डेले शिक्षक पेसाबाट राजीनामा दिनुभएको छ । जिल्लामा पाँच सय ३१ सामुदायिक विद्यालयमा स्थायी, अस्थायी र राहतमा गरी कुल तीन हजार १५ शिक्षक कार्यरत छन् ।"
भारत भ्रमणबारे राष्ट्रपति भण्डारी र प्रधानमन्त्रीबीच छलफल,"काठमाडौंः राष्ट्रपति विद्यादेवी भण्डारी र प्रधानमन्त्री पुष्पकमल दाहाल प्रचण्डबीच भेटवार्ता भएको छ। राष्ट्रपतिको निवास शीतल निवासमा बिहीबार भएको भेटवार्तामा राष्ट्रपति भण्डारीको वैशाख ४ गते हुने छिमेकी मुलुक भारतको राजकीय भ्रमणबारे छलफल भएको भएको थियो। भारत भ्रमणका क्रममा नेपालका तर्फबाट उठाइने विषयबारे पनि उहाँबीच छलफल भएको स्रोतले जनाएको छ। राष्ट्रपति विद्यादेवी भण्डारीले वैशाख ४ देखि ८ गतेसम्म भारतको राजकीय भ्रमण गर्नुहुने छ। भारत भ्रमणमा रहँदा राष्ट्रपति भण्डारीले भारतीय समकक्षी मुखर्जी, उपराष्ट्रपति हामिद अन्सारी, प्रधानमन्त्री नरेन्द्र मोदी, विदेश मन्त्री सुषमा स्वराज, गृहमन्त्री राजनाथ सिंह लगायत अन्य उच्च राजनीतिक भेटघाट गर्ने कार्यक्रम छ ।"
निर्वाचनमा सहभागी हुन मधेशी मोर्चालाई ओलीको आह्वान,"काठमाडाैं: प्रमुख प्रतिपक्षी दल नेकपा एमालेका अध्यक्ष केपी शर्मा ओलीले संविधानप्रति असन्तुष्टी जनाएर आन्दोलन गर्दै आएका संयुक्त लोकतान्त्रिक मधेशी मोर्चासँग आबद्ध दलहरुलाई स्थानीय तहको निर्वाचनमा सहभागी भएर आफना गुनासा सम्बोधन गर्न आह्वान गर्नु भएको छ । मधेशी मोर्चा र ती दलसँग आबद्ध दलहरुको नामोच्चारण नगरीकन अध्यक्ष ओलीले लोकतान्त्रिक विधि र निर्वाचनकै माध्यमबाट समस्या समाधानमा सकारात्मक योगदान गर्न अाह्वान गर्नु भएको हो । लोकतन्त्रले हामी सबैलाई आफ्ना गुनासा, असन्तुष्टि र मागहरुलाई वैधानिक परिधिभित्रैबाट समाधान गर्ने अवसर प्रदान गर्दछ । आवधिक निर्वाचनका माध्यमबाट आफ्ना मान्यताहरुको परीक्षण र जनअनुमोदन गराउने तथा त्यसका आधारमा संवैधानिक पद्धतिलाई थप परिष्कृत र विकसित गर्दै लैजाने आधार उपलब्ध गराउनु लोकतन्त्रको सबैभन्दा सबल पक्ष हो अध्यक्ष ओलीले नयाँ बर्षको शुभकामना बक्तव्यमा भन्नुभएको छ म नयाँ बर्षको सुखद उपलक्ष्यमा वर्तमान संवैधानिक प्रक्रियाप्रति केही गुनासाहरु अभिव्यक्त गरिरहनु भएका साथीहरुलाई पनि लोकतान्त्रिक विधि र निर्वाचनकै माध्यमबाट ती समस्या समाधानमा सकारात्मक योगदान गर्न आह्वान गर्दछु । राजनीतिक स्थिरता र आर्थिक समृद्धिको महायात्रामा एकताबद्ध भएर अगाडि बढन पनि अध्यक्ष ओलीले अाह्वान गर्नु भएको छ । प्रकृति र संस्कृतिको वरदान प्राप्त हाम्रो सुन्दर मुुलुक लामो राजनीतिक अस्थिरता, द्वन्द्व र अव्यवस्थाका कारण निकै पछाडि परेको छ । यो स्थितिलाई अब बदल्नै पर्छ । बदलिँदो विश्व सन्दर्भले पनि हामीलाई सधैभरि यही अवस्थामा रहन अनुमति दिंदैन । त्यसैले राजनीतिक दल, सङ्घसंस्था एवं आम जनसमुदायमा राजनीतिक स्थिरता र आर्थिक समृद्धिको यस महायात्रामा एकतावद्ध भएर अगाडि बढ्न आह्वान गर्दछु ओलीद्वारा हस्ताक्षरित बक्तव्यमा भनिएको छ आर्थिक समृद्धिका लागि सामाजिक सद्भाव र राष्ट्रिय एकता अनिवार्य पूर्वशर्त हो । त्यसैले नेपाली समाजको विविधता र बहुलतालाई मूल्यवान सम्पदाका रुपमा ग्रहण गर्दै यसलाई सुदृढ बनाउन तथा नेपालको स्वाधीनता र राष्ट्रिय स्वाभिमानलाई अझ माथि उठाउन नयाँ बर्षले हामीलाई प्रेरणा दिनेछ भन्ने विश्वास व्यक्त गर्दछु । आगामी बैशाख ३१ गतेका लागि घोषित स्थानीय तहको निर्वाचनमा उत्साहका साथ सहभागी हुन र आफूले चुनेका प्रतिनिधिहरुका माध्यमबाट विकास निर्माण र समृद्धि प्राप्तिको महाअभियानलाई तीब्रता दिन पनि ओलीले अनुरोध गर्नु भएको छ । संविधान कार्यान्वयनको महत्वपूर्ण खुड्किलो र लोकतन्त्रलाई जनताको घरआँगनमा पुयाउने प्रभावशाली प्रक्रियाको रुपमा रहेको स्थानीय तह निर्वाचनले नेपाली जनतालाई स्वशासनको अनुभूति दिलाउने छ । यसै क्रममा संविधानले निर्दिष्ट गरेको समयसीमा भित्रै बाँकी निर्वाचनहरु पनि सम्पन्न भएर नयाँ बर्ष २०७४ नेपालको राजनीतिक स्थायित्व र लोकतन्त्र सुदृढीकरणको स्मरणीय बर्षका रुपमा अङ्कित हुने विश्वास मैले लिएको छु ओलीले भन्नु भएको छ ।"
आर्थिक समृद्धिका लागि चुनाव अपरिहार्य: राणा,"काठमाडौंः नेपाल उद्योग वाणिज्य महासंघका अध्यक्ष भवानी राणाले आर्थिक समृद्धिको जग हाल्नका लागि पनि निर्वाचन आवश्यक रहेको बताउनु भएको छ। राणाले आर्थिक क्रान्तिको जग हाल्न र मुलुकलाई समृद्धिको यात्रामा अघि बढाउन निर्वाचन अपरिहार्य रहेको बताउनु भएको हो। उहाँले नयाँ वर्ष ०७४ साल निर्वाचन र आर्थिक समृद्धिको वर्ष हुने समेत स्पष्ट पार्नु भयो। बिहीबार रिपोर्टर्स क्लब नेपालले गरेको विशेष सम्मान कार्यक्रममा राणाले आफ्नो नेतृत्वको उद्योग वाणिज्य महासंघले आर्थिक समृद्धिका लागि विशेष योजनासहित काम गर्ने बताउनु भयो। उहाँले भन्नुभयो,मुलुकले विकाससँगै यतिवेला समृद्धि चाहेको छ, विकासको विकल्प छैन, मेरो नेतृत्वको महासंघले सरकारसँगको सहकार्यमा आर्थिक समृद्धिका कामहरुलाई अघि बढाउँछौं। उहाँले मुलुकमा रोजगारी सिर्जना गर्ने र युवाहरुलाई विदेश पलायनबाट रोक्नको लागि पनि महासंघले काम गर्ने बताउनुभयो। राणाले युवाहरुलाई विदेश पलायनबाट रोक्नको लागि महासंघले देशको ७ वटै प्रदेशमा अन्तरक्रिया कार्यक्रम सञ्चालन गर्ने समेत योजना रहेको बताउनुभयो। उहाँले महासंघका अघिल्ला नेतृत्वहरुले अघि सारेका नीति तथा कार्यक्रमहरुलाई समेत आफूले निरन्तरता दिने प्रतिबद्धता व्यक्त गर्नु भयो। उहाँले सम्बन्धित मन्त्रालयसँगको समन्वय तथा सहकार्यमा देशका विभिन्न ठाउँहरुमा स्मार्ट सिटी बनाउने प्रतिबद्धतता व्यक्त गर्नु भयो। कार्यक्रममा वरिष्ठ उपाध्यक्ष शेखर गोल्छाले महासंघले विकास निर्माणको कार्यलाई अघि बढाउने स्पष्ट पार्नु भयो। उहाँले भन्नुभयो,देशमा विकासको खाँचो छ, हामी अब गाउँदेखि सहरसम्म विकासका एजेण्डाहरु लिएर यात्रा गर्नेर्छौं। चुनाव सम्पन्न भएलगत्तै महासंघमा कुनै गुटउपगुट नरहेको जिकिर गर्दै गोल्छाले भन्नुभयो,महासंघमा कुनैपनि किसिमको गुट तथा उपगुट छैन, हामी एक ढिक्का भएर संस्थालाई अघि बढाउँछौं। कार्यक्रममा जिल्ला नगर उपाध्यक्ष प्रमोद श्रेष्ठले जिल्ला तथा नगरका समस्याहरुलाई आफूले सधै प्राथमिकतामा राखेर अघि बढ्ने प्रतिबद्धता व्यक्त गर्नु भयो। एशोसियट उपाध्यक्ष चन्द्र ढकालले श्रमिक र व्यवसायीहरुवीचको सम्बन्धलाई सुधार गर्दै लैजानुपर्ने आवयश्कता रहेको बताउनु भयो।"
दुई चरणमा स्थानीय निर्वाचन गराउन गाह्रो,"विराटनगरः प्रमुख निर्वाचन आयुक्त अयोधिप्रसाद यादवले दुई चरणमा निर्वाचन गर्दा निर्वाचन आयोगलाई गाह्रो हुने बताउनु भएको छ। आयोगले बिहीबार विराटनगरमा गरेको पत्रकार सम्मेलनमा यादवले मतपत्र छाप्ने काम पुरा भएको र मतदाता नामावलीसमेत तयार भइसकेको अवस्थामा दोस्रो चरणमा निर्वाचन गर्न गाह्रो हुने बताउनु भएको हो। यादवले भन्नुभयो,नेपाल सरकारलाई कानुनले दोस्रो चरणको निर्वाचन गर्न सक्ने अधिकार दिएकोले के गर्ने भन्ने विषयमा निर्वाचन आयोगसँग सल्लाह गरेर अघि बढ्ने विकल्प भने खुला छ। यादवले दोस्रो चरणमा निर्वाचन गर्ने विषयमा आयोगसँग सल्लाह गरेर अघि बढ्नु पर्ने सुझाव दिनुभयो। २०६४ को निर्वाचनमा पनि नोमिनेसनको अवधि बढाइएको स्मरण गर्दै यादवले राजनीतिक रुपमा असमझादारी भएका विषयलाई दलहरुले मिलेर समाधान गर्नुपर्ने बताउनु भयो। यादवले भन्नुभयो,यो विषयमा सरकारले छलफल गर्ने हो। योजना बनाउने हो। देशभर निर्वाचनको वातावरण बन्दै गएको छ। सबैले मिलेर वातावरण बनाउने हो। आयोग निर्वाचनको तयारीमा तीव्र रुपमा अघि बढेको बताउँदै उहाँले मतदान केन्द्र तोक्ने र निर्वाचन सम्बन्धी तालिम पनि सकिएको बताउनु भयो। मधेसवादी दलहरुले निर्वाचनमा भाग लिनेमा आफू आशावादी भएको बताउँदै प्रमुख निर्वाचन आयुक्त यादवले निर्वाचन आयोगले २ नम्बर प्रदेशमा समेत आयोगले गतिविधि बढाएको बताउनु भयो। उहाँले भन्नुभयो,त्यो प्रदेशमा पनि निर्वाचनसँग सम्बन्धित कार्यक्रम भइरहेकै छन्। यादवले सेनाको बलमा निर्वाचन नहुने बरु सरकारले सुरक्षाको तेस्रो घेरामा सेनलाई राख्न सक्ने स्पष्ट गर्नुभयो। सुरक्षाको व्यवस्था गराउने जिम्मा सरकारको भएको यादवको भनाई थियो। नेपाल सरकार गृहमन्त्रालयले एकीकृत सुरक्षा योजना बनाउने जिम्मा भएको बताउँदै उहाँले भन्नुभयो,कति चरणमा निर्वाचन गर्ने भन्ने जिम्मा सरकारको हो। जनताको अधिकार सुनिश्चित गर्ने निर्वाचन भएकोले भाग लिने विषयमा बहिष्कार गरेका दलले समेत विचार गर्नुपर्ने सुझाव दिँदै यादवले निर्वाचन आयोग एक्लैले केही गर्न नसक्ने बताउनुभयो। उहाँले भन्नुभयो,हामी निर्वाचनको तयारीमा छौं। निर्वाचन अधिकृत कर्मचारी सबैले सुरक्षित हिसाबले काम गर्न पाउनु पर्छ।"

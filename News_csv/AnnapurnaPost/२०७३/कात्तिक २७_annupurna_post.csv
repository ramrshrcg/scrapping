शीर्षक,विवरण
संविधान संशोधनबारे प्रधानमन्त्री प्रचण्ड र कांग्रेस सभापति देउवाबीच छलफल,"काठमाडौँ: संविधानको दोस्रो संशोधनको प्रस्तावलाई अन्तिमरुप दिने विषयमा प्रधानमन्त्री पुष्पकमल दाहाल प्रचण्ड र नेपाली काँग्रेसका सभापति शेरबहादुर देउवाबीच छलफल भएको छ । प्रधानमन्त्री निवास बालुवाटारमा शनिबार बिहान भएको छलफलमा उनीहरुबीच संविधान संशोधनको प्रस्तावको मुख्य विषय सीमाङ्कन हेरफेरमा छलफल केन्द्रित भएको प्रधानमन्त्रीका प्रेस सल्लाहकार गोविन्द आचार्यले जानकारी दिए। संविधानमा तराई केन्द्रित दलले समानुपातिक समावेशीता र नागरिकतालगायतका विषयमा असन्तुष्टि राख्दै संविधानको दोस्रो संशोधनको माग गर्दै आएका छन्। प्रधानमन्त्री दाहालले सत्तारुढ, प्रतिपक्ष र आन्दोलनरत दललाई मान्य हुने गरी संविधान संशोधनको प्रस्ताव तयार गर्न राजनीतिक दलका नेतासँगको छलफललाई तीव्र बनाएका छन्। यसअघि शुक्रबार कांग्रेस सभापति देउवाले प्रमुख प्रतिपक्ष दलका नेता एवम् नेकपा एमालेका अध्यक्ष केपी शर्मा ओलीसँग संविधान संशोधनका विषयमा छलफल गरेका थिए। रासस"
संविधान संशोधनमा एमाले तयार',"काठमाडौंः संविधान संशोधनमा रिजिड' हुँदै आएको प्रमुख प्रतिपक्षी दल एमाले संविधान संशोधनका लागि तयार भएको छ । शुक्रबार कांग्रेस सभापति शेरबहादुर देउवा र एमाले अध्यक्ष केपी ओलीबीच सिंहदरबारमा भएको झन्डै एक घन्टा लामो छलफलपछि संशोधन गर्ने विषयमा सहमति जुटेको हो । संविधान संशोधनका लागि एमाले अध्यक्षसँग घनीभूत छलफल भयो', छलफलपछि अन्नपूर्णसँग कुरा गर्दै देउवाले भने, एमाले संशोधनका लागि तयार हुने भएको छ । अत्यन्त सकारात्मक छलफल भयो ।' एमाले अध्यक्ष ओलीले पनि संविधान संशोधनबारे भएको छलफल सकारात्मक भएको प्रतिक्रिया दिए । संविधान संशोधनका विषयमा चर्चा भयो । देशको हितका निम्ति आवश्यक छ भने एमाले तयार छ भन्ने मैले धारणा राखेको छु', ओलीले भने, छलफल नकारात्मक भएको छैन ।' दुई नेताबीच संविधानका विशेषगरी नागरिकता, भाषा, प्रदेश सीमांकन र राष्ट्रिय सभा गठन विषयमा छलफल गरेर संशोधन प्रस्ताव तयार गर्ने विषयमा कुराकानी केन्द्रित थियो । एमाले अध्यक्ष ओलीले अंगीकृतलाई प्रमुख पद दिने पक्षमा आफ्नो पार्टी नभएको तर नागरिकताका केही व्यावहारिक कठिनाइ फुकाउने गरी संशोधन गर्न तयार रहेको धारणा छलफलमा राखेका थिए । कांग्रेस सभापति देउवाले अंगीकृतलाई उच्च पद दिने भन्ने विषय आफ्नो पार्टीको औपचारिक धारणा नभएको प्रस्ट पारेका थिए । स्थानीय निकाय निर्वाचन गर्न मनाउने गरी राष्ट्रिय हितलाई केन्द्रमा राखेर संशोधन प्रस्ताव ल्याइए सहमति जनाउने ओलीको भनाइ । प्रदेश सीमांकनका विषयमा भने एमाले अझै तयार भएको छैन । स्रोतका अनुसार स्थानीय निकाय निर्वाचन गर्न मनाउने गरी राष्ट्रिय हितलाई केन्द्रमा राखेर संशोधन प्रस्ताव ल्याइए सहमति जनाउने धारणा ओलीले राखेका थिए । कांग्रेस र माओवादी केन्द्रले केही प्रदेशका केही जिल्ला र गाविस हेरफेर गर्ने गरी संशोधन प्रस्ताव गर्ने बताउँदै आएका छन् । मधेसी दलले माग गर्दै आएको राष्ट्रिय सभा गठनका विषयमा भने देउवाले जनसंख्या र भूगोल दुवैलाई आधार बनाउने गरी संशोधन गर्ने पक्षमा आफ्नो पार्टी रहेको धारणा राखेका थिए । यस विषयमा ओलीले पार्टीभित्र आन्तरिक छलफल गरेर मात्रै जबाफ दिनसक्ने बताएको स्रोतले जनायो । मधेसी मोर्चाले माग गर्दै आएको भाषाका विषयमा भने अधिकांश बोलीचालीका भाषालाई राष्ट्रिय भाषा बनाउन सकिने विषयमा देउवाले माओवादी केन्द्र र मधेसी मोर्चामा सहभागी दल पनि सहमत भएको धारणा राखेका थिए । त्यस विषयमा एमाले लचक देखिएको स्रोतको दाबी छ । संविधान संशोधनको सैद्धान्तिक विषयमा सहमति भए तीन प्रमुख दलबीच अनौपचारिक कार्यदल बनाएर संशोधन प्रस्ताव तयार गर्न सकिने विषयमा पनि छलफल भएको थियो । सत्तारूढ कांग्रेस र माओवादी केन्द्र संविधान संशोधन प्रस्ताव छिट्टै दर्ता गरेर स्थानीय निकाय चुनाव घोषणा गर्ने मनस्थितिमा छन् । यसअघि कांग्रेसमाओवादी केन्द्र र माओवादी केन्द्रएमालेका शीर्ष नेताबीच संविधान संशोधनबारे छलफल चलेको थियो ।"
"प्रधानमन्त्री प्रचण्ड भन्छन्,'मजदुरका समस्या समाधान गर्न गम्भीर छु'","काठमाडौं: प्रधानमन्त्री पुष्पकमल दाहाल प्रचण्डले मजदुर वर्गका समस्या समाधान गर्न आफू गम्भीर रहेको बताएका छन्। शनिबार बिहान बालुवाटारमा अखिल नेपाल ट्रेड यूनियन महासंघको कार्यालय टिमसँग प्रधानमन्त्रीले मजदुरका समस्या समाधान गर्न गम्भीर भएको बताएका हुन्। प्रधानमन्त्रीले आफू मजदुर किसान वर्गको मुक्तिका लागि अनवरत संघर्षमा रहेको भन्दै अहिले सरकारमा रहेर मजदुरका समस्या समाधान गर्न कुनै कसर बाँकी नराख्ने बताए। उनले अहिले गर्न सकिने जति सबै समस्या समाधान गर्न आफ्नो ध्यान रहने स्पष्ट गरे। भेटमा ट्रेड यूनियन महासंघका अध्यक्ष शालिकराम जमरकट्टेल केही समयअघि पारित भएको औद्योगिक व्यवसाय ऐन मजदुरको पक्षमा नभएको भन्दै यसलाई संशोधन गर्न तथा संसदमा पुगेको श्रम ऐनको संशोधन विद्येयक र सामाजिक सुरक्षा ऐनलाई मजदुरमैत्री बनाउन आग्रह गरेका थिए। उनले संविधानमा राष्ट्रिय मजदुर आयोगको व्यवस्था गर्न, मजदुरको समानुपातिक समावेशी सहभागिता सुनिश्चित गर्न, यातायात क्षेत्रका मजदुरका समस्या सम्बोधन गर्न, इरिक्सालाई व्यवस्थित पार्न नियमावली तयार गर्न तथा सरकारी ज्यालादारी र करारमा नियुक्त कर्मचरी, कामदारलाई अन्य सरकारी कर्मचारीसरह सेवा सुविधा दिन आग्रह गरेका थिए। प्रधानमन्त्रीले सबै माग जायज रहेको भन्दै यसलाई पुरा गराउन आफूले पहल गर्ने बताएको प्रधानमन्त्रीको निजी सचिवालयले जनाएको छ।"
'सरकारका सय दिन त्यतिकै खेर गयो',"काठमाडौँः नेकपा (एमाले)का सचिव प्रदीप ज्ञवालीले सरकारको सय दिन देश र जनताले अनुभूति गर्ने काम नगरी त्यतिकै खेरगएको बताएका छन् । रिपोटर्स क्लबले सोमबार आयोजना गरेको पत्रकार भेटघाट कार्यक्रममा बोल्दै उनले सय दिनमा सरकारले संविधान कार्यान्वयन तर्फ कुनै ध्यान नदिएको र निर्वाचनको कुनै तयारी नगरेको आरोप लगाए । अन्तर्राष्ट्रिय सम्बन्ध सुधारमा पनि खासै प्रगति नभएको उनधो भनाई थियो । कार्यक्रममा नेकपा (माओवादी केन्द्र) का स्थायी कमिटी सदस्य अग्निप्रसाद सापकोटाले सरकारका सय दिनमा गरेका काममा केही कमजोरी भए पनि सफलता उन्मूख भएको बताए । उनले सय दिनमा प्रधानमन्त्री पुष्पकमल दाहालले कर्मचारीतन्त्र, मन्त्रिपरिषद् र आफ्नो निजी सचिवालयलाई चुस्तदुरुस्त रुपले लैजान नसकेको उनले बताए । उनले राज्य व्यवस्थालाई पनि प्रधानमन्त्रीले संस्थागत रुपमा सञ्चालन गर्न नसकेको स्वीकार गरेको बताए । ज्ञवालीले प्रधानमन्त्री दाहालले सय दिनमा राष्ट्रिय सहमति कायम गर्नका लागि विभिन्न राजनीतिक दलसँग छलफल बहसलाई भने तीव्रता दिएको बताए । रासस"
संविधान संशोधनमा रचनात्मक सहयोग गर्छाैं: थापा,तिलोत्तमा: राप्रपा नेपालका अध्यक्ष कमल थापाले सरकारले गर्न लागेको संविधान संशोधनमा पार्टीले रचनात्मक सहयोग गर्ने बताएका छन्। उनले संविधान संशोधनमा ढिलाइ गर्दा थप जटिलता आउने भएकाले छिटो उक्त प्रक्रियामा जानुपर्ने बताएका हुन्। रुपन्देहीको बुटवलमा शनिवार आयोजित पत्रकार सम्मेलनमा उनले संविधान संशोधनका क्रममा हिन्दूराज्य कायम गर्न संसदमा संशोधन प्रस्ताव आफ्नो पार्टीले पेस गर्ने जानकारी दिए। अध्यक्ष थापाले राजनीतिक दल सत्ताखेलमा लागेका कारण संविधान कार्यान्वयन र निर्वाचनमा आशङ्का उत्पन्न भएको विचार व्यक्त गरे। लोकमान प्रकरण बारे सञ्चारकर्मीको जिज्ञासामा अध्यक्ष थापाले यत्रो महत्वपूर्ण विषयमा दलसँग परामर्श नगर्नु गलतभएको भन्दै आफ्नो पार्टीले उचित समयमा उचित निर्णय लिने बताए। मधेसका समस्या चाँडो समाधान गर्न नसके संविधान कार्यान्वयनमा कठिनाइ हुने थापाको भनाइ थियो। रासस
बिना एजेन्डा संविधान संशोधनको पक्षमा छैन',"लहानः नेकपा (एमालें)का महासचिव ईश्वर पोखरेलले बिना एजेन्डा संविधान संशोधनको पक्षमा आफ्नो पार्टी नरहेको बताएका छन् । सिरहाको चोहर्वामा आयोजित पत्रकार सम्मेलनमा उहाँले संविधान किन र कसका लागि संशोधन गर्ने प्रष्ट नभएसम्म संविधान संशोधनका लागि आफ्नो पार्टीले नसघाउने स्पष्ट पारे । महासचिव पोखरेलले संविधान संशोधनको नाउँमा सरकारको नजर कहीँ, निशाना कहीँ भएको टिप्पणी गर्दै संविधान संशोधनको औपचारिक प्रस्ताव नै अहिलेसम्म नआएको दाबी गरे । संविधान संशोधन गर्नुपर्ने खास एजेन्डा के हो ? त्यसको जानकारी आएको छैन् उनले भने किन र केका लागि संविधान संशोधन गर्नुपर्ने हो ? त्यो प्रष्ट पार्नुपर्छ, अनि मात्रै संविधान संशोधनबारे सोच्न सकिने छ । रासस"
देश र जनताको शिर झुक्न दिन्नः ओली,"गाईघाटः एमाले अध्यक्ष केपी शर्मा ओलीले वर्तमान अवस्थामा संविधान संशोधन भए पनि देश र जनताको शीर झुक्ने काम हुनै नसक्ने बताएका छन् । एमाले उदयपुर कटारी नगर समितिको नवनिर्मित भवनको आज उद्घाटन गर्दै अध्यक्ष ओलीले एमाले संविधान संशोधनको बाधक नभएको तर संविधान संशोधन गर्ने नाममा देशको शीर झुकाउने र जनताको शीर निहुरिने काम कदापी हुन नदिने बताएका हुन् । संविधान संशोधन गरेर देश बिखण्डन गर्ने जातीय र क्षेत्रीय नाममा मधेस र पहाडलाई टुक्राटुक्रा पार्ने काम एमालेले गर्न नसक्ने उनको भनाइ थियो । वर्तमान अवस्थामा देशमा संविधान कार्यान्वयन गर्नु आवश्यक छ, समयमा निर्वाचन गर्नु आवश्यक छ, यो बाटो खुलाउनुपर्छ, उनले भने । आफू सरकारमा हुँदा चीनसँग नेपाल जोड्ने र पुर्व पश्चिम रेलवेको सम्झौता तथा अवधारणा ल्याएको स्मरण गर्दै नेता ओलीले आफूहरू अहिले सरकार बाहिर रहेता पनि चीनसँग भएका सम्झौता कार्यान्वयनमा दबाब दिने बताए । लोकमानविरुद्धको महाअभियोगमा खुट्टा कमाए कांग्रेस पत्तासाफ हुन्छः नेपाल कार्यक्रममा एमाले वरिष्ठ नेता माधवकुमार नेपालले निलम्बित अख्तियार दुरुपयोग अनुसन्धान आयोगका आयुक्त लोकमानसिंह कार्कीले पद र अधिकार दुरुपयोग गरेका कारण एमालेसहितका दलले कार्कीलाई महाअभियोग लगाएर हटाउन संसद्मा प्रस्ताव ल्याएको बताए । महाअभियोग प्रस्ताव बुहमतबाटै पारित हुने र यसमा नेपाली काँग्रेसले खुट्टा कमाउन नहुने उनको भनाइ छ । लोकमानविरुद्धको महाअभियोगमा खुट्टा कमाए देश र जनताबाट नेपाली कांग्रेसको पत्तासाफ हुन्छ, उनले भने । कार्यक्रमलाई एमालेका केन्द्रीय सदस्य भीम आचार्य, जगन्नाथ खतिवडा र बलदेब चौधरी तथा सांसद इच्छाराज तामाङलगायतले सम्बोधन गरे । भवन निर्माणका लागि कटारीका स्थानीय स्वर्गीय पदमबहादुर बलको परिवारले एक कठ्ठा जग्गा निःशुल्क प्रदान गरेको थियो । १५ लाखको लागतमा निर्माण भएको भवन सांसद इच्छाराज तामाङको संसदीय कोष र व्यक्तिगत सहयोगमा निर्माण गरिएको हो । रासस"
महाभियोग प्रस्ताव पारित हुन्छ,पोखराः नेकपा माओवादी केन्द्रका नेता वर्षमान पुनले अख्तियार दुरुपयोग अनुसन्धान आयोगका प्रमुख लोकमानसिंह कार्की विरुद्धको महाभियोग प्रस्ताव पारित हुने बताएक छन् । प्रेस सेन्टर नेपाल कास्कीले शनिबार आयोजना गरेको पत्रकार भेटघाट कार्यक्रममा नेता पुनले राज्यका सबै संयन्त्रलाई आतङ्कित पारेको भ्रष्टाचार नियन्त्रण गर्ने संवैधानिक निकायको प्रमुखमा नै भ्रष्टाचारमा लोलुपता देखिएको र पदीय दुरुपयोग गरेकाले प्रमुख राजनीतिक दल महाभियोगको प्रस्ताव पारित गराउने टुङ्गोमा पुगेको जिकिर गरे । रासस
दलीय सहमतिमा संविधान संशोधन : महरा,"दाङ: उपप्रधानमन्त्री कृष्णबहादुर महराले दलीय सहमतिका आधारमा संविधान संशोधन गरिने बताएका छन्। प्रेस सेन्टर दाङले शनिबार घोराहीमा आयोजना गरेको पत्रकार सम्मेलनमा उनले संविधान संशोधनका लागि सत्तापक्ष र प्रतिपक्षका नेताबीच छलफल चलिरहेको र यो अन्तिम चरणमा पुगेको जानकारी दिए। अर्थमन्त्री महराले दलका नेतासँग छलफल गरेर पूरक बजेट ल्याइने जानकारी पनि दिए। उनले प्रदेश नम्बर ५ को राजधानी दाङ हुने बताउँदै जिल्लाको विकासका लागि भालुबाङ, घोराही, तुलसीपुर हुँदै हापुरेसम्मको सडक, तलसीपुरसुर्खेत सडकखण्ड, रोल्पा होलेरी, नारायणपुर हुँदै रिहारसम्मको सडक निर्माण तथा त्यहाँको हालको विमानस्थल सञ्चालन र अन्तर्राष्ट्रियस्तरको विमानस्थल निर्माण अगाडि बढाउनुपर्ने बताए। राप्ती उपक्षेत्रीय अस्पताल प्रशासन कार्यालयले आयोजना गरेको अर्काे कार्यक्रममा उपप्रधानमन्त्री महराले सो अस्पताललाई स्वास्थ्य विज्ञान प्रतिष्ठान बनाउनका लागि सहयोग गरिने आश्वासन दिए। रासस"
आरामका लागि प्रधानमन्त्री प्रचण्ड सुकुटेमा,"काठमाडौंः प्रधानमन्त्री पुष्पकमल दाहाल प्रचण्ड आरामका लागि शनिबार दिउँसो सुकुटे पुगेका छन् । प्रचण्ड आरामका लागि सिन्धुपाल्चोकको सुकुटे पुगेका हुन् । प्रधानमन्त्री प्रचण्ड सिन्धुपाल्चोकका सुरक्षा अधिकारी र प्रशासनलाई जानकारी नै नदिइ सुकुटे पुगेका थिए । प्रचण्ड विशेष निर्णय गर्नुपर्दा एकान्तमा जाने गर्छन् । पछिल्ला दिनमा संविधान संशोधन, अख्तियार प्रमुखमाथिको महाअभियोगको प्रस्ताव लगायत जटिल विषयमा निर्णय गर्नुपर्ने बेलामा प्रधानमन्त्री सुटुक्क सुकुटे पुग्नुलाई महत्वका साथ हेरिएको छ । प्रधानमन्त्रीका प्रमुख स्वकीय सचिव जोखबहादुर महराले भने, आरामका लागि सुकुटे आउनु भएको हो । आज आराम गरेर भोली राजधानी फर्कने कार्यक्रम छ। दाहाल पार्टी अध्यक्ष हुँदा पनि पटकपटक सुकुटे बीच रिसोर्टमा गएर आराम गर्ने गर्थे । प्रचण्ड पत्नी सीतासहित उनका प्रमुख स्वकीय सचिव महरा र स्वकीय सचिव समेत रहेका पुत्र प्रकाश दाहाल गएका छन् । सुकुटे जानु अघि प्रधानमन्त्री दाहालले सिन्धुपाल्चोकका माओवादी केन्द्रका नेतालाई पनि जानकारी दिएका थिएनन् । प्रधानमन्त्री दाहाल सुकुटेपुगेपछि भने सिन्धुपाल्चोकका माओवादी केन्द्रका नेताहरु त्यहाँ पुगेका छन् ।"
"स्थानीय तह पुनः संरचना: ५६ जिल्लाको प्रस्ताव अायो, १९ को अाउन बाँकी","काठमाडौं: गाउँपालिका, नगरपालिका तथा विशेष संरक्षित वा स्वायत्त क्षेत्रको सङ्ख्या तथा सिमाना निर्धारण आयोगमा १९ जिल्लाको पुनःसंरचना प्रतिवेदन प्राप्त हुन बाँकी छ। आयोगले कात्तिक ५ गते जिल्लामा नयाँ कार्यविधि पठाउँदै इलाकालाई समेत आधार मानेर स्थानीय तहको पुनःसंरचना गर्न पत्राचार गरेको थियो। आयोगले पठाएको पछिल्लो कार्यविधि अनुसार ५६ जिल्लाको पुनःसंरचना प्रतिवेदन प्राप्त भएको र बाँकी जिल्लाको आउने क्रम जारी रहेको आयोगका अध्यक्ष बालानन्द पौडेलले जानकारी दिए। प्रदेश नं एकका सबै जिल्लाबाट प्रतिवेदन आएको छ भने प्रदेश नं २ मा रहेका प्रदेश नं २ का ८ जिल्लामा, सिराहा, सप्तरी, धनुषा, महोत्तरी, सर्लाही, रौतहट, बारा, पर्सा, प्रदेश नं ३ को सिन्धुली, प्रदेश नं ४ का छ जिल्ला लमजुङ, पर्वत, स्याङ्जा, बागलुङ, मनाङ र नवलपरासीबाट स्थानीय तह पुनः संंरचनाको प्रतिवेदन आउन बाँकी रहेको आयोगका शाखा अधिकृत दुर्गाप्रसाद चालिसेले जानकारी दिए। प्रदेश नं ५ का १० जिल्लामध्ये रुपन्देहीको प्रतिवेदन आएको छैन। प्रदेश नं ६ का १० जिल्लामध्ये सातबाट प्रतिवेदन आएको छ । नआएका तीन जिल्लामा सल्यान, कालिकोट र रुकुम रहेका छन्। प्रदेश नं ७ का सबै जिल्लाबाट पुनः संरचनाको प्रतिवेदन प्राप्त भएको आयोगले जनाएको छ । जिल्लालाई प्रतिवेदन पठाउन आयोगले कात्तिक २० सम्मको समय तोकेको थियो। आयोगले मङ्सिर दोस्रो साता सरकारलाई प्रतिवेदन बुझाउने तयारी गरेको छ। रासस"
तरुण दलको महाधिवेशनः सर्वसहमतिमै नेतृत्व चयन गर्ने प्रयास,"काठमाडौं । नेपाल तरुण दलको चौथो महाधिवेशनले सर्वसहमतीमै नेतृत्व चयन गर्ने करिब पक्का पक्की भएको छ । शनिबार पोखरामा हुने महाधिवेशनले सर्वसहमतिमै नयाँ नेतृत्व चयन गर्ने बताइएको छ । पार्टीले नयाँ नेतृत्व पाएदेखि एक पछि अर्को गर्दै एक दशक पछि भातृ संगठनहरुको महाधिवेशन हुन थालेको हो । यस अघि कांग्रेसले नेविसंघ र महिला संघको नेतृत्व चुनावी प्रतिस्पर्धाबाट चयन गरिसकेको छ । तरुण दलको महाधिवेशन आज पोखरामा उद्घाटन हुने भएपनि नेतृत्व भने सहमतीमै चयन हुने करिब पक्का भएको छ । पार्टी नेता प्रदिप गिरी, नेविसंघका नव निर्वाचित अध्यक्ष नैनसिंह महर, सुवास पोखरेलहरुको दबाब र सुझावमा पार्टीको शिर्ष नेतृत्व तरुण दलको महाधिवेशन सर्व सहमती टुंगाउने निर्णयमा पुगिएको स्रोतको दाबी छ । पार्टीका अन्य भातृ संगठन र स्थानीय चुनावमा कांग्रेसको प्रभाव मजवुत बनाएर लैजान सर्वसहमतीको बाटो अपनाउन महर, गिरी लगायतका नेताले दबाब दिएपछि कांग्रेस सभापति शेरबहादुर देउवा र वरिष्ठ नेता रामचन्द्र पौडेल सहमतीय प्रणाली अपनाउन तयार भएको स्रोतले बताएको छ । यतिबेला तरुण दलको नेतृत्व हत्याउन जितजंग बस्नेत, पदम पालुंगा, भुपेन्द्र जंग शाही, शुभाष पोखरेल र दामोदर कोइराला मैदानमा छन् । सर्वसहमतीबाट तरुण दलको अध्यक्षका लागि पार्टी नेतृत्वले जितजंग बस्नेतलाई अघि सार्ने भएको छ । चुनावी प्रतिस्पर्धाले गुट उपगुटको खेल शुरु हुने र त्यसको प्रभाव स्थानीय निर्वाचन सम्म पर्ने भएकाले सहमतीय बाटो अपनाउन पार्टीलाई दबाब परेको छ।"
"बर्हिगमित लडाकू भन्छन्,हाम्रो भविष्य सिंहदरबारले होइन, प्रचण्डले लुटेका हुन्","काठमाडौंः बर्हिगमित जनमुक्ती सेना नेपालका अध्यक्ष लेनिन बिष्टले आफूहरुको भविष्य माओवादी नेतृत्व र अध्यक्ष पुष्पकमल दाहाल प्रचण्डले लुटेको आरोप लगाएका छन्। विष्टले बाल्यकालमा आफुहरूलाई बन्दुक बोक्न लगाउने सिहंदरबार र बालुवाटार नभएको भन्दै पार्टी नेतृत्व भएको आरोप लगाए। विष्टले विगत सात वर्षदेखि उठाउँदै आएका आफुहरूका मागलाई मूर्त रुप दिनका लागि माउ पार्टीको केन्द्रीय कार्यालय अघि शान्तिपूर्ण तरिकाले धर्ना बस्दा प्रशासन लगाएर धरपकड गर्न लगाउनुजस्तो अप्रिय काम गर्नु पार्टीको लागि फाइदा नहुने बताए। शनिबार रिपोर्टर्स क्लब नेपालमा बहिर्गमित सेना नेपालले आयोजना गरेको पत्रकार सम्मेलनमा उनले भने,हाम्रा हरेक गतिविध र कामहरू आज राज्यको प्रशासनले नियालीरहेको छ, के हामीले आफ्ना मागहरू राज्य सामु उठाउने नपाउने हो? यहाँ मानव अधिकारकर्मीहरु र पत्रकारहरु कता छन्? कार्यक्रममा बर्हिगमित जनमुक्ती सेना नेपालका सल्लाहकार सुनिल लिम्बुले देशमा आएको परिर्वतनमा आफुहरूले ठुलो योगदान रहेको बताए। उनले भने,गणतन्त्र, धर्मनिरपेक्षता, समावेशीता लगायत उपलब्धिहरू योग्य हुने तर हामी चाँहि अयोग्य हुने? हामी वार्ता र सहमति अनुसार माग सम्बोधन भएको देख्न चाँहन्छाैं, यदि मागहरू सम्बोधन नभए आईएसआईको उदाहरण यहाँ नदेखिएलान भन्न सकिदैन। केन्द्रीय सदस्य भीम तामाङले पनि माग सम्बोधनको लागि आफूहरु निर्णायक आन्दोलनको तयारीमा जुटेको उल्लेख गरे। उनले भने,अरुका लागि पटक पटक लडियो, अब आफ्ना लागि लडौं एकपटक भन्ने मुल नाराका साथ आन्दोलन सुरु भएको छ, जबसम्म माग सम्बोधन हुँदैन, तबसम्म हामी कुनैपनि हालतमा पछि हट्दैनौंं। पत्रकार सम्मेलनमा सरकारसामू उनीहरुले विभिन्न सात बुँदे मागहरु समेत अघि सारेका छन्। उनीहरुले सरकारले तत्काल हामी माथि लगाइएको अयोग्य पदावली फिर्ता गरेर गणतन्त्रका योद्दा घोषणा गर्नुपर्ने, बर्हिगमनमा परेका ४ हजार ९ जनालाई जनसेनाको सरह व्यवहार गर्नुपर्ने, सरकार, तत्कालीन माओवादी नेतृत्व र सरोकारवाला पक्षले बाल सैन्य भर्तिबाट भएको अधिकारको उलंघनको जिम्मेवारी लिनुपर्ने, युद्धमा बाल अधिकारको उल्लघंन गर्ने राज्य र बिद्रोही पक्षलाई घरेलु तथा अन्तर्राष्ट्रिय सिद्दान्तका आधारमा न्याय पाउनु पर्ने लगायतका माग अघि सारेका छन्।"
महाभियोग प्रक्रिया लम्बिने,"काठमाडौंः अख्तियार प्रमुख लोकमानसिंह कार्कीविरुद्ध महाभियोग प्रस्तावमाथिको संसद्को छलफल तीन दिन पर सारिएको छ । सत्तासीन माओवादी केन्द्र र एमालेका १ सय ५७ जना सांसदद्वारा दर्ता भएको महाभियोग प्रस्तावमाथि शुक्रबार छलफल नसकिएपछि सोमबारसम्मका लागि स्थगित गरिएको संसद् सचिवालयले जनाएको छ । उक्त प्रस्तावमाथिको छलफलमा सांसदहरूले कार्कीलाई अख्तियार प्रमुखका लागि सिफारिस गर्ने नेताले पनि संसद्लाई जानकारी दिनुपर्ने माग गरेका थिए । राष्ट्रिय जनमोर्चाका चित्रबहादुर केसीले कार्कीलाई महाभियोग लगाएर तह लगाउने तर उनको नियुक्तिका लागि सिफारिस गर्ने नेता चोखिन नमिल्ने तर्क गरे । लोकमानको इतिहास थाहा थिएन र ? किन नियुक्तिका लागि त्यतिबेला सिफारिस गरियो ? ' केसीले भने, एउटा कर्मचारीलाई भ्रष्ट भनेर सिध्याउने तर आफू चोखिने काम गर्नु हुन्न ।' नेताहरूले झुक्किएर कार्कीलाई नियुक्त नगरेको र कसैको दबाबमा नियुक्त गर्न नेताहरू बाध्य भएको दाबी उनले गरे । परिवार दलकी मिलन राजवंशीले प्रमुख तीन दल मिलेर नियुक्त गरिएका कार्कीका विषयमा गम्भीर अध्ययन र छानबिन गरेर मात्र प्रस्ताव अघि बढाउनुपर्ने बताइन् । मालेका शिवचन्द्र चौधरीले अख्तियार प्रमुख बनाउनै नहुने व्यक्तिलाई तीन दलले सिफारिस गरेर गल्ती गरेको आरोप लगाए । लोकमान क्रूर हुन् भन्ने कुरा त राजाकै पालामा थाहा थियो नि', उनले भने, ठूला दलका ठूला नेताले गल्ती गरेका हुन् । सिंगो सदन एक भएर महाभियोग प्रस्ताव पारित गर्नुपर्छ ।' कांग्रेसका धनराज गुरुङले अदालतको अपमान गर्ने र संसदीय समिति छल्ने काम नै कार्कीविरुद्ध महाभियोग लगाउन पर्याप्त कारण रहेको दाबी गरे । यो कसको एजेन्डा हो भनेर अलमल गर्ने होइन,' उनले भने, यो जनताको एजेन्डा हो । म मेरो पदका लागि लोभी छैन ।' कार्कीलाई बचाउन अनेक षड्यन्त्र रच्न थालिएको दाबी गर्दै उनले अविलम्ब प्रस्ताव पारित गरी संसद्को सर्वोच्चता कायम गर्नुपर्ने बताए । एमालेका पुरुषोत्तम पौडेलले आफूलाई मन्त्रीबाट हटाउन अख्तियार दुरुपयोग गरेर कार्कीले प्रधानमन्त्रीलाई पत्र लेखेको बताए । अरूले अख्तियार दुरुपयोग गरेनगरेको अनुसन्धान गर्नुपर्ने व्यक्ति आफैं अख्तियार दुरुपयोग गर्दै हिँडे', पौडेलले भने, कानुन र विधि उल्लंघन गर्ने व्यक्ति पदमा बसिरहनु हास्यास्पद हो ।' देउवा भ्रमणबारे जबाफ माग प्रमुख विपक्षी एमालेले कांग्रेस सभापति शेरबहादुर देउवाले हालै भारतको गोवामा आयोजित कार्यक्रममा तिब्बती शरणार्थी नेतासँग भेट गरेनगरेको विषयमा संसद्लाई जानकारी दिन सरकारसँग माग गरेको छ । एमाले सांसद राजन भट्टराईले मुलुकको परराष्ट्रनीतिको आधारभूत मान्यतामा असर पर्ने गरी देउवाले तिब्बती नेता दलाई लामाका प्रतिनिधिसँग भेट गरेको भन्ने समाचार सार्वजनिक भएको भन्दै मुलुकको संवेदनशीलतासँग जोडिएको विषयमा सरकार प्रस्ट हुनुपर्ने माग गरे । भारु साट्ने व्यवस्था गर्न माग पूर्वअर्थमन्त्रीहरूले कूटनीतिक पहल गरेर ५ सय र हजार दरका भारतीय नोट साट्ने व्यवस्था मिलाउन सरकारको ध्यानाकर्षण गराएका छन् । भारतमा काम गरेर फर्कने र पेन्सन खानेहरूसँग ५ सय र हजारको भारतीय नोट हुनसक्ने भन्दै पूर्वअर्थमन्त्रीद्वय रामशरण महत र सुरेन्द्र पाण्डेले सरकारको ध्यानाकर्षण गराएका हुन् । नेपाल सरकारले २५ हजारसम्म भारतीय रुपैयाँ साट्न पाउने व्यवस्था गरेका कारण भारतमा काम गरेर फर्किने र पेन्सन बुझ्नेका परिवारसँग ५ सय र हजार भारतीय नोट हुनसक्ने उनीहरूको भनाइ छ । राष्ट्र बैंकले पत्राचार गरेको भरमा मात्र यो समस्या हल हुनसक्ने नदेखिएका कारण प्रधानमन्त्री र अर्थमन्त्री दुवैजनाले कूटनीतिक पहल गर्नुपर्छ', पूर्वअर्थमन्त्री पाण्डेले भने । कार्यविधि पारित भएन काठमाडौं ः कांग्रेसले समय मागेपछि महाभियोग सिफारिस समितिको कार्यविधि शुक्रबार पारित हुन सकेन । माओवादी केन्द्रका सांसद रामनारायण बिडारी संयोजकत्वको उपसमितिले कात्तिक १० गते नै समितिको कार्यविधि बनाएर समितिमा पेस गरे पनि कांग्रेसले कार्यविधि अध्ययन गर्न थप समय मागेपछि समिति बैठक मंसिर २ गतेसम्मका लागि स्थगित भएको छ । समितिको शुक्रबारको बैठकमा कांग्रेसका सांसद ज्ञानेन्द्रबहादुर कार्कीले पार्टीको भ्रातृ संगठन तरुण दलको महाधिवेशनमा भाग लिन आफू काठमाडौं बाहिर रहने भन्दै कार्यविधि अध्ययनका लागि केही दिन दिनुपर्ने माग गरेका थिए । कांग्रेसको मागपछि समितिले कार्यविधि पारित नगरेको उपसमितिका संयोजक बिडारीले जानकारी दिए । सत्तासीन माओवादी केन्द्र र एमालेका सांसदले अख्तियार प्रमुख कार्कीविरुद्ध महाभियोग प्रस्ताव दर्ता गरी संसद्मा छलफल भइरहे पनि कांग्रेसले त्यसबारे अझै निर्णय लिनसकेको छैन । संसद्मा छलफलपछि महाभियोगको प्रस्ताव समितिमा जानेछ । समितिले कारण र आधारसहित प्रस्ताव तयार पारेपछि मात्र संसद्मा मतदान हुनेछ । समितिमा एमाले सांसद केशव बडालले कार्कीविरुद्ध जनताका गुनासा लिन सार्वजनिक आह्वान गर्नुपर्ने भनी राखेको प्रस्ताव बैठकले अस्वीकृत गरेको थियो ।"
लोकमान प्रकरणमा आलटाल हुँदैनः सभामुख घर्ती,"रुपन्देहीः सभामुख ओनसरी घर्तीले निलम्बित अख्तियार प्रमुख लोकमानसिंह कार्कीको महाभियोग प्रस्तावमा संसद्ले आलटाल नगर्ने बताएकी छिन् । महाभियोग प्रस्ताव प्रक्रियामा गइसकेकाले त्यो निरन्तर अघि बढ्ने भएको र कसैले शङ्का गर्न नहुने उनको भनाइ छ । प्रेस सेन्टर रुपन्देहीले बुटवलमा आज गरेको पत्रकार सम्मेलनमा उनले कुनै कारणले महाअभियोग प्रस्ताव नरोकिने दाबी गरे । प्रक्रियागत रुपमा त्यो प्रस्ताव पार लाग्ने उनको भनाइ थियो । सबै प्रक्रिया पूरा गरी निर्णयार्थ पेस हुनेछ, उनले भनिन्, संसद्मा छलफल चलिरहेको छ, यो प्रक्रियामा अब आलटाल हुँदैन । सभामुख घर्तीले राजनीतिक दल एक भएर संविधानको कार्यान्वयनमा लाग्नुपर्ने बताए । संविधान कार्यान्वयन गर्ने समयमा दलभित्र धु्रवीकरण हुनु गलत भएको भन्दै छलफल गरेर असहमति हटाउँदै एक हुन उनले आग्रह गरिन् । उनले देश र जनताको आर्थिक विकासका लागि दलहरुले मिलेर अघि बढ्नुको विकल्प नभएको बताइन् । सभामुख घर्तीले दलहरु प्रतिस्पर्धामा उत्रिनु लोकतान्त्रिक पद्धति भए पनि अहिले त्यो समय नभएको बताइन्। रासस"
संविधान सर्वस्वीकार्य बनाएर अघि बढौंः दाहाल,"विराटनगरः प्रधानमन्त्री पुष्पकमल दाहालले नयाँ संविधानलाई सर्वस्वीकार्य बनाएर विकास र आर्थिक प्रगतिमा अघि बढ्नु नै नेपालको अबको बाटो भएको बताएका छन् । मोरङ व्यापार संघले दाहालको स्वागत तथा सम्मानमा शुक्रबार विराटनगरमा आयोजना गरेको कार्यक्रममा दाहालले भने, संविधानको सर्वस्वीकार्यतापछि मात्र राजनीतिक स्थिरता कायम हुनसक्छ त्यसपछि निजी क्षेत्रको साथ लिएर देशको आर्थिक विकासमा अघि बढ्नुपर्छ ।' आफ्नो पहिलो र गोवामा दोस्रो भारत भ्रमणका बेला भारतीय प्रधानमन्त्री तथा उच्च सरकारी अधिकारीसँग नेपालको प्रगति तथ विकासका लागि पनि लगानी गर्न आग्रह गरेको दाहालले बताए । भारत र चीनको विकास तथा विश्व परिवेशले पनि अब नेपाल विकासतर्फ अघि नबढी धरै नभएको पनि उनको भनाइ थियो । आफ्नो दुई पटकको भारत भ्रमणले चिसिएको सम्बन्ध धेरै राम्रो अवस्थामा आएको दाबी गर्दै प्रधानमन्त्री दाहालले नेपाली उद्योगमा भारतीय लगानीकर्तालाई लगानी गर्न आग्रह गरेको बताए । जुट उद्योगकै सवालमा भारतीय प्रधानमन्त्री नरेन्द्र मोदीसँग एन्टी डम्पिङ ट्याक्स नलगाइदिन आग्रह गरेको छु,' दाहालले भने,उहाँले यो विषयमा सकारात्मक आश्वासन पनि दिनुभएको छ ।' नेपालमा उत्पादन हुने जुटले भारतलाई असर नगर्ने विषयमा आश्वस्त गराएको बताउँदै राष्ट्रिय गौरवका योजना निरीक्षणका क्रममा आफू पूर्वाञ्चल आएको स्पष्ट गरे । उनले विराटनगरको भौतिक तथा औद्योगिक विकासमा आफूले सक्दो प्रयास गर्ने आश्वासन दिए । संयुक्त भन्सार चेक पोस्ट, जोगबनीकिमाथांका सडक तथा सुनसरीमोरङ आद्यौगिक करिडोरको विकासमा ध्यान दिने पनि उनले बताए । लगातारको आन्दोलन, बन्द तथा हडतालले देश विकासको गतिमै असर पुगेको बताउँदै उनले आफूले राम्रो काम गर्न खोज्दा पनि अपजसको सामना गर्नु परेको बताए । कार्यवाहक मुख्य सचिव टंकमणि शर्माले प्रधानमन्त्री नेपालका विभिन्न स्थानमा भ्रमण गरी विकासको अवस्था तथा सम्भाव्यताको विषयमा जानकारी लिने क्रममा पूर्वको भ्रमणमा निस्किएको बताए । नेपाल उद्योग वाणिज्य महासंघका उपाध्यक्ष किशोर प्रधानले पूर्वीक्षेत्रको विकासमा सरकारले विशेष ध्यान दिनुपर्ने माग गरे । महासंघका पूर्वअध्यक्ष चण्डीराज ढकालले राष्ट्रिय महत्वका विकास परियोजनालाई समयमै सम्पन्न गर्ने दिशामा सरकार केन्द्रित हुनुपर्ने सुझाव दिए । मोरङ व्यापार संघका अध्यक्ष पवनकुमार शारडाले विराटनगर क्षेत्रीय विमानस्थल, नेपाल भारत एकीकृत भन्सार चेक पोस्ट, ६ लेन सडक निर्माण आदि विषयमा भएको ढिलासुस्तीको विषयमा प्रधानमन्त्रीको ध्यानाकर्षण गराएका थिए । प्रधानमन्त्री दाहालले विराटनगर जुटमिल्सको पनि निरीक्षण गरेका छन् । मिल्सलाई आवश्यक पर्ने विद्युत् तथा अन्य पूर्वाधार उपलब्ध गराउन सरकार गम्भीर भएको पनि उनले बताए ।"
संविधान संशोधनमा एमाले तयार',"काठमाडौंः संविधान संशोधनमा रिजिड' हुँदै आएको प्रमुख प्रतिपक्षी दल एमाले संविधान संशोधनका लागि तयार भएको छ । शुक्रबार कांग्रेस सभापति शेरबहादुर देउवा र एमाले अध्यक्ष केपी ओलीबीच सिंहदरबारमा भएको झन्डै एक घन्टा लामो छलफलपछि संशोधन गर्ने विषयमा सहमति जुटेको हो । संविधान संशोधनका लागि एमाले अध्यक्षसँग घनीभूत छलफल भयो', छलफलपछि अन्नपूर्णसँग कुरा गर्दै देउवाले भने, एमाले संशोधनका लागि तयार हुने भएको छ । अत्यन्त सकारात्मक छलफल भयो ।' एमाले अध्यक्ष ओलीले पनि संविधान संशोधनबारे भएको छलफल सकारात्मक भएको प्रतिक्रिया दिए । संविधान संशोधनका विषयमा चर्चा भयो । देशको हितका निम्ति आवश्यक छ भने एमाले तयार छ भन्ने मैले धारणा राखेको छु', ओलीले भने, छलफल नकारात्मक भएको छैन ।' दुई नेताबीच संविधानका विशेषगरी नागरिकता, भाषा, प्रदेश सीमांकन र राष्ट्रिय सभा गठन विषयमा छलफल गरेर संशोधन प्रस्ताव तयार गर्ने विषयमा कुराकानी केन्द्रित थियो । एमाले अध्यक्ष ओलीले अंगीकृतलाई प्रमुख पद दिने पक्षमा आफ्नो पार्टी नभएको तर नागरिकताका केही व्यावहारिक कठिनाइ फुकाउने गरी संशोधन गर्न तयार रहेको धारणा छलफलमा राखेका थिए । कांग्रेस सभापति देउवाले अंगीकृतलाई उच्च पद दिने भन्ने विषय आफ्नो पार्टीको औपचारिक धारणा नभएको प्रस्ट पारेका थिए । स्थानीय निकाय निर्वाचन गर्न मनाउने गरी राष्ट्रिय हितलाई केन्द्रमा राखेर संशोधन प्रस्ताव ल्याइए सहमति जनाउने ओलीको भनाइ । प्रदेश सीमांकनका विषयमा भने एमाले अझै तयार भएको छैन । स्रोतका अनुसार स्थानीय निकाय निर्वाचन गर्न मनाउने गरी राष्ट्रिय हितलाई केन्द्रमा राखेर संशोधन प्रस्ताव ल्याइए सहमति जनाउने धारणा ओलीले राखेका थिए । कांग्रेस र माओवादी केन्द्रले केही प्रदेशका केही जिल्ला र गाविस हेरफेर गर्ने गरी संशोधन प्रस्ताव गर्ने बताउँदै आएका छन् । मधेसी दलले माग गर्दै आएको राष्ट्रिय सभा गठनका विषयमा भने देउवाले जनसंख्या र भूगोल दुवैलाई आधार बनाउने गरी संशोधन गर्ने पक्षमा आफ्नो पार्टी रहेको धारणा राखेका थिए । यस विषयमा ओलीले पार्टीभित्र आन्तरिक छलफल गरेर मात्रै जबाफ दिनसक्ने बताएको स्रोतले जनायो । मधेसी मोर्चाले माग गर्दै आएको भाषाका विषयमा भने अधिकांश बोलीचालीका भाषालाई राष्ट्रिय भाषा बनाउन सकिने विषयमा देउवाले माओवादी केन्द्र र मधेसी मोर्चामा सहभागी दल पनि सहमत भएको धारणा राखेका थिए । त्यस विषयमा एमाले लचक देखिएको स्रोतको दाबी छ । संविधान संशोधनको सैद्धान्तिक विषयमा सहमति भए तीन प्रमुख दलबीच अनौपचारिक कार्यदल बनाएर संशोधन प्रस्ताव तयार गर्न सकिने विषयमा पनि छलफल भएको थियो । सत्तारूढ कांग्रेस र माओवादी केन्द्र संविधान संशोधन प्रस्ताव छिट्टै दर्ता गरेर स्थानीय निकाय चुनाव घोषणा गर्ने मनस्थितिमा छन् । यसअघि कांग्रेसमाओवादी केन्द्र र माओवादी केन्द्रएमालेका शीर्ष नेताबीच संविधान संशोधनबारे छलफल चलेको थियो ।"

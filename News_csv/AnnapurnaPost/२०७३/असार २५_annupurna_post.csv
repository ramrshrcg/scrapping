शीर्षक,विवरण
'जनयुद्ध जत्तिकै जटिल बजार अनुगमन',"काठमाडौँ: आपूर्ती मन्त्री गणेशमान पुनले बजारको बेथिती अन्त्य गर्न जनयुद्ध लड्नु जत्तिकै जटिल भएको बताएका छन्। शनिबार रिपोटर्स क्लबको साक्षात्कारमा बोल्दै मन्त्री पुनले भने, बजारमा देखिएको बेथिती, अनुगमन र कारबाही जनयुद्ध लड्नु जत्तिकै जटिल भएको महसुस गरेको छु।' पुनले जनयुद्ध कठिन भए पनि सफल भएको सम्झना गर्दै बजार अनुगमनलाई समेत अब जनयुद्ध जस्तै अघि बढाउने बताए । उनले भने, कुनै पनि कामका दुई आयाम हुन्छन्। जनयुद्ध जटिल थियो, बजार अनुगमन पनि जटिल छ। यो पनि जनयुद्ध हो।' मन्त्री पुनले राजधानीमा भएको बजार अनुगमनलाई देशभर पुर्याउने घोषणा समेत गरे। उनले बजार अनुगमन नगर्ने कर्मचारीमाथि समेत कारबाही गर्ने चेतावनी दिए। पुनले जिल्लाजिल्लामा बजार अनुगमन हुने बताउदै भने, अब जिल्लामा प्रमुख जिल्ला अधिकारीको नेतृत्वमा रहेको अनुगमन समितिलाई सक्रिय बनाएर देशै भरी एकैपटक अनुगमन कार्य हुन्छ।' पुनले अनुगमन नगर्नेलाई समेत कारबाही गर्ने चेतावनी दिए। अनुगमनका क्रममा गैरकानूनी काम गर्नेलाई पनि कारबाही हुन्छ, अनुगमन नगर्नेलाई पनि कारबाही हुन्छ,' पुनले भने। मन्त्री पुनले पेट्रोलियम पदार्थ र खाना पकाउने ग्यास सामान्य अवस्था भन्दा बढी आयात गरिएकाले समान्य भइसकेको भन्दै राजधानीमा तत्काल देखिएको अभाव विदाको दिनमा पनि वितरण गर्ने व्यवस्था मिलाएर सहज बनाउन लागिएको बताए। उनले भने, अब पेट्रोलियम पदार्थको कृतिम अभावको विषयमा पनि अनुगमन सुरु गर्छौ।' पुनले संविधानको कार्यान्वयन, शान्ति प्रक्रियालाई निष्कर्षमा पुर्याउने, भूकम्पपछिको पुनर्निर्माण र आर्थिक विकासको एजेण्डालाई सम्बोधन गर्न राष्ट्रिय सहमतिको आवश्यकता रहेकोमा जोड दिए। उनले भने, अहिले को व्यक्तिकोे नेतृत्मा राष्ट्रिय सहमति भन्दा पनि राष्ट्रिय सहमतिको कुरा महत्वपूर्ण छ।'"
'सहमतिपछि मात्रै सरकारको बारेमा सोच्छौ',"बनेपा: नेपाली काँग्रेसका नेता तथा पूर्व महामन्त्री कृष्णप्रसाद सिटौलाले राष्ट्रिय राजनीतिमा सहमति भएपछि मात्रै सरकारको विषयमा सोच्न सकिने धारणा व्यक्त गरेका छन्। नेपाल प्रेस युनियन, काभ्रेपलाञ्चोकले शनिबार बनेपामा आयोजना गरेको पत्रकार भेटघाटमा सहमतीय राष्ट्रिय राजनीतिको प्रस्थानबिन्दु संविधानको कार्यान्वयन भएको बताए। नेता सिटौलाले प्रमुख राजनीतिक दलबीच नयाँ समझदारी आवश्यक भएकामा जोड दिँदै नेपाली काँग्रेसका लागि सरकार दोस्रो प्राथमिकताको विषय भएको बताए। उनले भने 'नयाँ संविधानले व्यवस्था गरेका विभिन्न तहका निर्वाचन सम्पन्न गर्न निर्वाचनसम्बन्धी कानुन एकैचोटी बनाउन नसके ठूलो समस्या खडा हुन सक्छ त्यसैले सम्भव भए सर्वसम्मत नभए दुई तिहाइले निर्वाचनसम्बन्धी कानुन पारित गर्नुपर्छ।' नेता सिटौलाले सरकारलाई प्राथमिकतामा राखेर काम भए विगतमा संविधानसभा विघटनको स्थिति दोहोरिन सक्नेप्रति चिन्ता व्यक्त गरे। रासस"
'तेइस हजार शिक्षक दरबन्दी आवश्यक',"काठमाडौँ: शिक्षामन्त्री गिरिराजमणि पोखरेलले सन् २०३० सम्ममा दिगो विकास लक्ष्य हासिल गर्ने दिशामा दक्ष एवम् शिक्षित जनशक्ति तयार गर्नु अपरिहार्य भएको बताएका छन्। व्यवस्थापिकासंसद्को बैठकमा विनियोजन विधेयक, २०७३ अन्तर्गत शिक्षा मन्त्रालयको छलफलमा सांसदले उठाएका प्रश्नको जवाफ शनिबार दिँदै उनले सन् २०२२ सम्ममा मुलुकलाई अल्पविकसित राष्ट्रबाट विकासशील देशमा स्तरोन्नति गर्नुपर्ने भएकाले तदनुरुपको शिक्षा प्रणाली बनाएर राष्ट्र निर्माणको महाअभियानमा सरकार लागेको स्पष्ट गरे। हामीले शिक्षा नीति, योजना र रणनीति तयार गरेको तथा विद्यालय तहदेखि उच्च शिक्षासम्म समान महत्व र प्राथमिकताकासाथ सरकारले काम गरिरहेको बताउँदै उनले देशका सबै स्थानमा समयमा नै पाठ्यपुस्तक पुर्याउन आफू लागिपरेको जानकारी दिए। उनले समयमै पुस्तक छाप्ने र तत्काल जिल्लामा पनि पुर्याउने व्यवस्था गरिएको पनि बताए। प्राथमिकस्तरका दरबन्दी क्रमशः कटौती गर्दै त्यसलाई माध्यमिक तहमा मिलान गर्नु आवश्यक भएको तथा २३ हजार नौ सय ९२ दरबन्दी आवश्यक भएको बताए। छलफलका क्रममा सांसदले दिनुभएका सुझाव सम्भव भएसम्म कार्यान्वयन गरिने प्रतिबद्धता पनि उनले व्यक्त गरे। सांसद प्रेम सुवाल र रामहरि खतिवडाले मन्त्री पोखरेलसँग स्पष्टीकरण माग गरेका थिए। रासस"
६ सदस्यीय तिब्बती टोली नेपालमा,"काठमाडौ: चीनको स्वशाषित क्षेत्र तिब्बतका पब्लिक सेक्युरिटी डिपार्टमेन्टका सीमा नियन्त्रण कार्यदलका मेजर जनरल फु पेङ् नेतृत्वमा सुरक्षा अधिकारीहरु सम्मिलित ६ सदस्यीय प्रतिनिधिमण्डल शनिबार काठमाडौ आएको छ। चार दिने नेपाल बसाईमा प्रतिनिधीमण्डलले तिनवटै सुरक्षा अंगका प्रमुख र गृह सचिव नारायण गोपाल मलेगोसंग भेट्ने तय भएको छ। जियाङ् तिब्बतको पब्लिक सेक्युरिटी डिपार्टमेन्ट तथा सीमा नियमन फोर्सका प्रमुख समेत हुन्। नेपालचीन सीमाबाट हुदै आएको तिब्बतीहरुको गैह्रकानुनी प्रवेश, काठमाडौ उपत्यका लगायत चीनसँग सीमा जोडिएका जिल्लामा पश्चिमी मुलुकले तिब्बतका 'पृथकतावादी नेता' दलाई लामा समर्थकलाई गरिरहेको भौतिक र राजनीतिक सहयोग लगायतका बिषयमा चासो राख्ने कुटनीतिक स्रोतले बतायो। गत बर्षको विनाशकारी भूकम्प पछि राहत तथा पुर्ननिर्माणको नाममा अमेरिका र पश्चिमी मुलुकहरु चीनसँग सीमा जोडिएका सिन्धुपाल्चोक, दोलखा, गोर्खा लगायतका जिल्लामा 'फ्रि तिब्बत' समर्थकहरुलाई सघाइरहेको चिनियाँ बुझाई रहेको सरकारी अधिकारीहरुले अन्नपूर्णलाई बताए। गत माघमा नेपाल आएको चिनियाँ बिदेश मन्त्रालयका बाह्य सुरक्षा मामिला बिभागका प्रमुख लिउ गुओओङ्ले राहत दिने नाममा दलाई लामाका समर्थकहरुले भूकम्प पछि नेपालचीन सीमा अमेरिका र पश्चिमी मुलुकले गतिबिधी बढाएको भन्दै गहिरो चिन्ता जनाएको थियो। त्यस्तै अघिल्लो महिना नेपाल भ्रमणमा आएका चिनियाँ सेनाका उपप्रमुख सन जियाङ्गुओले समेत नेपाली सेनाका प्रधानसेनापति राजेन्द्र क्षेत्रीसंगको भेटमा सोही भनाई दोहोर्याएका थिए। चिनियाँ राष्ट्रपतिको अक्टोबरमा हुनसक्ने नेपाल भ्रमण अघि सुरक्षा परिस्थितीको विश्लेषण गर्न र तीनवटै सुरक्षा प्रमुखसँग भेटि त्यसबारे परामर्श गर्न प्रतिनिधीमण्डल नेपाल आउन लागेको हुनसक्ने अधिकारीहरुको आंकलन छ। गृह मन्त्रालयका प्रवक्ता यादव कोइरालाका अनुशार चिनियाँ प्रतिनिधीमण्डल र नेपाली पक्षबीच शशस्त्र प्रहरीको एकेडेमी निर्माण र सीमा अपराध नियन्त्रण लगायतका बिषयमा छलफल हुनेछ।"
कांग्रेस फकाउँदै ओली,"काठमाडौं: सत्ताको मुख्य साझेदार माओवादी केन्द्रले विगतमा भएको भद्र सहमतिअनुसार नेतृत्व आफूलाई दिन दबाब दिएपछि प्रधानमन्त्री एवं एमाले अध्यक्ष केपी ओलीले कांग्रेसलाई फकाउन थालेका छन् । यसअघि संविधान जारी भएपछि एमालेलाई नेतृत्व दिने सहमति भएको भन्ने विषयमा कांग्रेस र एमालेबीच मतभेद बढेपछि दुई दलको सम्बन्ध बिग्रिएको थियो । स्रोतका अनुसार ओलीले कांग्रेस सभापति शेरबहादुर देउवासँग एक महिनायता तीनपटक गोप्य भेटवार्ता गरेका छन् । उक्त भेटमा कांग्रेसमा नेतृत्व परिवर्तन भएर परिस्थिति फरक भइसकेकाले फेरि दुई दलबीच सहकार्य गरेर संविधान कार्यान्वयन गरौं भन्ने प्रस्ताव ओलीले राख्दै आएका छन् । देउवाले त्यसको जबाफ भने दिएका छैनन् । देउवा आफैं र बहुमत सदस्य दुई ठूला दलबीच सत्तामा साझेदारी गर्न नहुने पक्षमा छन् । कांग्रेससँग सहकार्य गरौं भन्ने प्रधानमन्त्री ओलीको स्वाभाविक प्रस्ताव हो, कांग्रेस केन्द्रीय सदस्य एवं सांसद मीन विश्वकर्माले अन्नपूर्णसँग भने, तर अब एमालेसँग सत्तामा सहकार्य गर्न हुँदैन भन्ने कांग्रेसभित्र धेरैको धारणा छ । माओवादीले जेठ अन्तिम साता भएको नौ बुँदे लिखित र तीन बुँदे भद्र सहमतिअनुसार बजेट पारित भएपछि सरकारको नेतृत्व आफूले पाउनुपर्ने दाबी एमालेसँग गर्दै आएको छ । एकदुई दिनभित्र आर्थिक वर्ष २०७३७४ को बजेट पारित हुने भएकाले माओवादीले प्रधानमन्त्री ओलीलाई पूर्वसहमतिअनुसार सरकारको नेतृत्व छाड्न दबाब दिँदै आएको छ । ओलीले एकातिर गोप्य रूपमा कांग्रेससँग छलफल जारी राखेका छन् भने माओवादीसँग पनि यही गठबन्धन टिकाइराख्ने गरी संवाद तीव्र पार्दै आएका छन् । ओलीले कांग्रेस र एमालेबीच सहमति नभएसम्म संविधान कार्यान्वयन हुन नसक्ने र कार्यान्वयन गर्ने दायित्व कांग्रेसएमालेकै भएको भन्दै नयाँ ढंगले सहकार्य गर्ने प्रस्ताव गरेका छन् । कांग्रेस, एमाले, मधेसी दल र माओवादी शान्तिप्रक्रियाको पनि नेतृत्वकर्ता हुन्, कांग्रेस नेता बालकृष्ण खाँडले भने, शान्तिप्रक्रियालाई पूर्णता दिन र संविधान कार्यान्वयन गर्न पनि यी चार शक्तिको न्यूनतम सहमति हुन आवश्यक छ । त्यसले मात्रै मुलुकलाई अघि बढाउन सक्छ । स्रोतका अनुसार ओलीले पुस मसान्तसम्म कांग्रेसले आफ्नै नेतृत्वको सरकारलाई समर्थन गरे त्यसपछि चुनावी सरकार कांग्रेस नेतृत्वमा गठन गर्न एमाले तयार हुने प्रस्ताव गरेका छन् । अबको ६ महिना पुससम्म ओलीलाई निरन्तरता दिने र त्यसपछि स्थानीय र संसद्को चुनाव गराउने गरी कांग्रेस नेतृत्वमा सरकार गठन गर्ने प्रस्ताव आएको छ, कांग्रेस निकट स्रोतले भन्यो, तर त्यो प्रस्ताव माओवादीले सरकार छाड्यो भने सरकार टिकाउने रणनीतिबाट आएकाले कुनै विश्वासिलो छैन । कांग्रेसले यसअघि एमालेमा देखिएको दम्भले गर्दा नयाँ अपवित्र समीकरण बनेर सरकार निर्माण भएकाले यो सरकारले संविधान कार्यान्वयनमा कुनै भूमिका खेल्न नसकेको भन्दै नयाँ सिराबाट सहमति हुन आवश्यक रहेको बताएको छ । संसद्मा एक तिहाइ मत हामीसँग छ । हाम्रो सहमतिबिना संविधान संशोधन हुनै सक्दैन, खाँडले भने, यो अवस्थामा शान्तिप्रक्रिया र नयाँ संविधान निर्माण र घोषणाको नेतृत्व गरेको दलबिना मुलुक अघि बढ्न सक्दैन त्यसमा अन्य दलले ध्यान दिनुपर्छ । कांग्रेसले वर्तमान गठबन्धनले चाहेर संविधान संशोधनसमेत गर्न नसक्ने अवस्थामा सत्ताको दम्भ त्यागेमात्रै मुलुकले निकास पाउने बताएको छ । एमालेलगायतका दलले कांग्रेससमेतको सहकार्यबिना मुलुक अघि बढ्न सक्दैन भन्नु सकारात्मक हो, खाँडले भने, तर अझै पनि सत्ता टिकाउने तिकडममा मात्रै अल्झने हो भने न संविधान संशोधन हुन्छ न मुलुकले निकास पाउँछ । कांग्रेसले माओवादी केन्द्रले राष्ट्रिय सहमतिको सरकार निर्माण गर्ने विषयमा गरेको निर्णय सकरात्मक भएको पनि बताएको छ । तर माओवादीले त्यसलाई व्यवहारमा देखाउनुपर्ने उसको धारणा छ । यसअघि वैशाख तेस्रो साता सहमतिको बुँदामा हस्ताक्षर गर्न बेलामा माओवादीले विश्वासघात गरेको भन्दै कांग्रेस माओवादीको निर्णयमा विश्वस्त भने छैन । बिहीबार साँझ प्रधानमन्त्रीले कांग्रेस सभापति देउवा र माओवादी अध्यक्ष पुष्पकलम दाहाललाई छलफलका लागि बोलाए पनि नयाँ सरकार गठनका विषयमा औपचारिक छलफल भएन । सरकारभित्रैका सकुनीको सरकार ढाल्ने प्रयास विफल एमाले महासचिव ईश्वर पोखरेलले सरकारभित्रैका सकुनीहरूले केही समयपहिले सरकार ढाल्ने प्रयास गरे पनि त्यो विफल भएको बताएका छन् । माओवादीद्वारा हत्या गरिएका एमाले ओखलढुंगाका नेता छविलाल कार्कीको राजधानीमा शुक्रबार आयोजित पाँचौं स्मृति सभामा महासचिव पोखरेलले यस्तो धारणा व्यक्त गरेका हुन् । उनले संविधानसभाबाट सुरुमै संविधान जारी गर्नबाट रोक्न प्रयास गरिएको र जारी भएपछि त्यसको जग हल्लाउने प्रयास गरिएको स्मरण गरे । पोखरेलले कुनै पनि सरकार अजम्बरी नहुने र त्यसको अवधिभन्दा पनि कामको चर्चा हुने जिकिर गरे । उनले विगतमा मनामोहन अधिकारी नेतृत्वको एमालेको नौ महिने सरकारका कामको चर्चा अझै हुने गरेको बताए । पोखरेलले आफूले नभई गैरकम्युनिस्ट लेखकले नेपालको दुई सय वर्षको इतिहासमा यतिको अडान भएको प्रधानमन्त्री र सरकार अर्को नभएको दाबी गरेको औंल्याएको बताए । उनले बेलायतसँग गरिएको सुगौली सन्धिले नेपालीको झुकाएको शिर अहिलेको सरकारले उठाउने प्रयास गरेको पनि दाबी गरे । सरकारका प्रवक्ता सञ्चारमन्त्री शेरधन राईले आफू अनुकूल हुने गरी अँध्यारो कोठमा बसेर बुनिएको तानाबाना राष्ट्रिय सहमतिको प्रयास हुन नसक्ने बताए ।"
छिमेकीसँगको सम्बन्ध उचाइमाः परराष्ट्रमन्त्री,"काठमाडौं: उपप्रधान एवं परराष्ट्रमन्त्री कमल थापाले राष्ट्रिय स्वाभिमान र स्वार्थमा कुनै पनि आँच नपुर्याई सरकारले भारतसँगको सम्बन्ध सुदृढ र अघोषित नाकाबन्दी हटाउने काम गरेको दाबी गरेका छन् । व्यवस्थापिका संसद्मा आफूले समालेका मन्त्रालयको बजेटमाथि सभासद्का प्रश्नको जबाफ दिँदै मन्त्री थापाले दुवै छिमेकी भारत र चीनसँगको सम्बन्ध नयाँ उचाइमा पुर्याइएको दाबी गरे । नयाँ संविधान जारीपछि सीमा अवरोध र अघोषित नाकाबन्दी हटाउने क्रममा सरकारले राष्ट्रिय स्वाभिमान र स्वार्थमा कत्ति पनि आँच नपुर्याई सफलता हासिल गर्यो, थापाले भने, यो घटनाले प्रत्येक नेपालीको शिर उँचो भएको छ । राष्टिय स्वभिमानमा नेपाले अडान लिन सके हुँदो रहेछ भन्ने कुरा पनि स्थापित भएको छ । नयाँ संविधानपछि भारतसँगको चिसो सम्बन्ध सुधार भई नयाँ उचाइमा पुगेको र उत्तरी छिमेकीसँगको सम्बन्ध पनि नयाँ ढंगले अघि बढेको मन्त्री थापाले बताए । स्थानीय विकास मन्त्रालयको समेत जिम्मेवारी समालेका थापाले स्थानीय तह वा निकायमध्ये केको निर्वाचन गर्ने भन्नेमा राजनीतिक सहमति आवश्यक रहेको बताए । उपप्रधान एवं रक्षामन्त्री भीम रावलले राष्ट्रिय सुरक्षा नीति कार्यान्वयनमा आइसकेको भन्दै सबै सुरक्षा निकाय त्यसअनुसार सञ्चालन हुने बताए । भारतलगायत अन्य देशका सेनासँग संयुक्त रूपमा तालिम गर्दा नेपालको गोप्यता भंग हुन्छ कि भन्ने आशंका नगर्न सभासद्हरूलाई आग्रह गर्दै रावलले त्यस्तो प्रचलन अन्यत्र पनि रहेको बताए । गृहमन्त्री शक्ति बस्नेतले केही दिनयता मुलुकका विभिन्न भागमा बाढीपहिरोबाट ४७ जनाको मृत्यु भएको र १६ जना बेपत्ता भएको जनाएका छन् । बाढीपहिरोबारे संसद्लाई जानकारी गराउने क्रममा मन्त्री बस्नेतले एक सय ३८ घर पूर्ण क्षति हुनका साथै एक सय ६० मा आंशिक क्षति पुगेको जानकारी दिए ।"
सांसदलाई प्रधानमन्त्रीले ताली बजाउन सम्झाएपछि,"काठमाडौँ: बजेटका विषयमा सांसदले उठाएको प्रश्नको जवाफ दिने क्रममा प्रधानमन्त्री केपी शर्मा ओलीले सांसदलाई ताली बजाउन सम्झाएका छन्। लामो समय जवाफ दिदा समेत सांसदले ताली नबजाएपछि प्रधानमन्त्री ओलीले भने, ताली पनि बजाउनु हुन्न !' ओलीको यो बोली सुन्नेबित्तिकै ताली बजाउदै सांसद हाँसेपछि फेरी ओलीले भने, होइन मैले मान्यज्यूलाई सम्झाएको मात्र हो।' जवाफ दिने क्रममा प्रधानमन्त्री ओलीले संसदले बजेटप्रति गरेको अभुतपूर्व विश्वास सही भएको बताए। ओलीले भने, बजेटप्रति मान्यज्यूहरुले गर्नुभएको अभुतपूर्व विश्वास सही छ।' प्रधानमन्त्रीले प्रश्न राख्ने सांसदलाई धन्यवाद समेत दिए। ओलीले भने, यो बजेट नेपालको विकासका निम्ति आएको बजेट हो। यो सरकारको मात्र होइन, पक्ष र प्रतिपक्ष सबैको बजेट हो।' बजेट राष्ट्र निर्माणका लागि सबै पक्षलाई समेटेर बनाइएको समेत प्रधानमन्त्री ओलीले बताए। हामीले बजेटलाई राष्ट्र निर्माणका लागि हाम्रा विकासका प्रयासका विभिन्न पक्षमा ध्यान पुर्याएर प्रस्तुत गरेका छौँ, ' ओलीले भने। नीति तथा कार्यक्रम र बजेट राष्ट्र विकासको प्रस्थानबिन्दु' प्रधानमन्त्री ओलीले आगामी आर्थिक वर्षका लागि प्रस्तुत नीति तथा कार्यक्रम र बजेटलाई राष्ट्र विकास प्रयासको प्रस्थान बिन्दुका रुपमा अगाडि बढाइने समेत बताएका छन्। शनिबार प्रधानमन्त्री ओलीले व्यवस्थापिकासंसद्को विनियोजन विधेयक, २०७३ अन्तर्गत सहरी विकास मन्त्रालय, प्रधानमन्त्री तथा मन्त्रिपरिषद्को कार्यालय, राष्ट्रिय योजना आयोगको सचिवालय, राष्ट्रपति एवम् उपराष्ट्रपति कार्यालयसँग सम्बन्धित प्रश्नहरुको जवाफ दिने क्रममा विकास निर्माणको प्रयासमा सरकारले अगाडि बढाएका कार्यक्रमहरु प्रभावकारी रुपमा अगाडि बढ्नेमा विश्वास व्यक्त गरे। व्यावहारिक जटिलता हटाउँदै आधुनिक सहरीकरणका काम सम्पन्न गर्ने चुनौती सामना गर्दै सरकार अघि बढ्ने समेत ओलीले बताए। जनसङ्ख्या र विकास प्रयासलाई सन्तुलित बनाउन सरकारले बजेटमार्फत जोड दिएको भन्दै उनले बजेट असन्तुलित नभएको बताए। प्रधानमन्त्री ओलीले जनहितका कामलाई पनि सरकारले उत्तिकै प्राथमिकताका साथ ध्यान दिएको र आगामी दिनमा थप प्रभावकारी रुपमा काम गर्ने प्रतिबद्धता व्यक्त गरे। उनले राष्ट्रिय गौरवका आयोजनालाई उच्च प्राथमिकताका साथ कार्यान्वयन गर्न बजेटमात्र नभई निर्माण सामग्री पनि सहजरुपमा उपलब्ध गराउन सरकार लागेको स्पष्ट पारे। विकासको गति बढाउन बजेटले विशेष प्राथमिकता, गरिब, विपन्न र सीमान्तकृत वर्गलाई आवासको व्यवस्थाका लागि आगामी वर्ष २० हजार आवास बनाउने योजना समेटिएको जानकारी दिँदै प्रधानमन्त्रीले सांसदका सुझाव, सल्लाह र सहयोगमा विकास आयोजना अघि बढाइने स्पष्ट पारे। प्रधानमन्त्री ओलीले हुलाकी मार्ग निर्माण, थप १० वटा सहर बनाउने, लगानी वृद्धिको व्यवस्था, एक सहर एक पहिचान, उत्पादन वृद्धि, आर्थिक क्रियाकलाप बढाउन सहरको पहिचानअनुरुपको व्यवस्था सहरी विकास मन्त्रालयको बजेटमा समावेश गरिएको बताए। उनले पुनःनिर्माण प्राधिकरणसँग सहकार्य गर्दै एकीकृत, आधुनिक एवम् सुरक्षित बस्ती विकासका कार्यक्रम सञ्चालन हुने जानकारी समेत दिए। वार्ताको माध्यमबाट तराई मधेसका समस्या समाधान गर्नुपर्छ भन्नेमा सरकार दृढ रहेको भन्दै उनले मुलुकको सर्वोपरी हितलाई केन्द्रमा राखेर आफूले दुईपटक औपचारिकपत्र पठाएको र अनौपचारिक रुपमा निरन्तर संवाद गरिरहेको बताए। सहमतिको माध्यमबाटै आन्दोलनरत पक्षसँग निष्कर्षमा पुग्न सरकारले भरमग्दुर प्रयास गरिरहेको उनको कथन छ। राष्ट्रिय योजना आयोगले चौधौँ योजना स्वीकृत गरेको, आयोगको प्रभावकारिता र गरिमा बढाउन कटिबद्ध रहेको, राष्ट्रपति एवम् उपराष्ट्रपतिको कार्यालय सञ्चालन गर्न विनियोजन गरिएको बजेट आवश्यकतानुसार भएको भन्दै उनले विषयको गाम्भीर्य र महत्वलाई बुझेर सबै सांसद संवेदनशील हुनुपर्नेमा जोड दिए। प्रधानमन्त्रीसँग सांसद नारायणबहादुर कार्की, हरिप्रसाद नेपाल, अमरसिंह पुन, भरतबहादुर खड्का, रामकृष्ण यादव, डिल्लीप्रसाद काफ्ले, चन्द्र महर्जन, मानपुर चौधरी, प्रेम सुवाल, मेषकुमारी राउत, रामनारायण बिडारी, यज्ञबहादुर थापा, राज्यलक्ष्मी श्रेष्ठ, प्रकाश शर्मा पौडेल, जानकीकुमारी साउद, रामदेव मानन्धर, डा सुबोधकुमार पोखरेलले जवाफ माग गरेका थिए। राससको सहयोगमा"
मधेसमा सक्रियता बढाउँदै ठूला दल,"विराटनगर: मधेस केन्द्रित राजनीतिक दलले अधिकार प्राप्ति का लागि आन्दोलन चलाएको ११ महिना भयो । आन्दोलन मधेसमा केन्द्रित हुँदा मधेसी मोर्चा सम्बद्धबाहेक ठूला दलको राजनीतिक गतिविधि शून्यप्राय थियो । तर मधेसको आन्दोलन सरेर काठमाडौं पुगेपछि अहिले प्रमुख राजनीतिक दलहरूले तराईमधेसमा पुनः राजनीतिक सक्रियता बढाउन थालेका छन् । मधेसवादी दलहरूको आन्दोलन राजधानी केन्द्रित हुँदा जिल्लास्तरमा भने प्रमुख राजनीतिक दलहरूका कार्यक्रम निर्भय रूपमा सम्पन्न हुन थालेका छन् । मधेसी मोर्चाबाट अवरोध हुन छाडेको छ । दलका प्रतिनिधले संविधानको मर्म र कार्यान्वनका चुनौतीबारे जनस्तरमा बुझाउन सुरु गरेका छन् । संविधान जारी भई त्यसबारे बुझाउन आयोजना गनुपर्ने कार्यक्रम मोरङका दक्षिणवर्ती एघारवटा गाविसमा हुनै सकेको थिएन । कांग्रेस, एमाले र एमाओवादीका सांसद गाउँसम्म पुग्नै सकेनन् । तर अहिले बदलिएको परिवेशमा ठूला दल फेरि कार्यक्रम लिएर गाउँगाउँ छिर्न थालेका छन् । साताव्यापी राजनीतिक कार्यक्रम लिएर विराटनगर आएका कांग्रेस केन्द्रीय सदस्य तथा सांसद डा शेखर कोइराला मंगलबारसम्म विराटनगर ५, ६, ७ र १४ नम्बर वडामा सक्रिय थिए । त्यहाँ आयोजित अन्तरक्रिया, राजनीतिक भेटघाट र पार्टी कार्यालय उद्घाटन कार्यक्रममा कोइरालाले भने, संविधानका राम्रा पक्ष धेरै छन् । जनतालाई बुझाउन धेरै बाँकी छ तर सरकारले गर्नुपर्ने जति काम गर्न नसक्दा समस्या भएको छ । कोइराला सर्लाहीमा आयोजित राजनीतिक कार्यक्रममा पनि सहभागी भएका थिए । मोरङमा प्रमुख दलको विरोधमा धेरै जनमत नरहेको दाबी गर्दै सांसद अमृत अर्यालले भने, दुईवटा संशोधन विधेक कांग्रेसकै पहलमा पारित गरेकोले मधेसी बाहुल्य क्षेत्रमा हामीबाटै धेरै आशा गरेको मैले पाएको छु । यो साता मोरङमै रहेर विभिन्न राजनीतिक कार्यक्रममा सहभागी भएका अर्याल सीमाकंनको विषयमा पनि कांग्रेसले आवाज उठाउनुपर्ने भनेर जनस्तरबाट सुझाव आएको बताउँछन् । नेकपा माओवादी केन्द्रका केन्द्रीय सदस्य गणेश उप्रेती पार्टी एकताको अभियानसँगै मधेसमा जागरण अभियान पनि चलिरहेको बताउँदै भन्छन्, गुमेको साख बचाउने, फुटेर गएकालाई मूलघरमा फर्काउने अभियानसँगै राजनीतिक कार्यक्रममा संविधानका राम्रा पक्षबारे बुझाउन थालेका छौं । नबुझेर मधेस आन्दोलनमा लागेका कतिपय कार्यकर्ता तथा नेता पार्टीमा फर्किरहेको पनि उप्रेतले बताए । मधेस आन्दोलनको स्वरूप परिवर्तनसँगै काठमाडौं स्थानान्तरण भएपछि सप्तरीमा प्रमुख राजनीतिक दलहरूको गतिविधि बढेका छ । निषेधको राजनीति थालेका मोर्चाका नेताहरू अहिले अन्य प्रमुख दलका नेताहरूसँग एकै स्थानमा बस्न, बैठकभेलामा सहभागी हुन थालेका छन् । प्रमुख राजनीतिक दलहरूले पनि आआफ्नो राजनीतिक सांगठनिक गतिविधि क्रमशः बिस्तार गर्दै लगेका छन् । नेकपा (एमाले) सप्तरीका अध्यक्ष गोविन्द न्यौपानेले वर्षाको समय लाग्नुभन्दा अघिसम्म सबै क्षेत्र र गाविसमा कार्यक्रम गरी संविधानप्रति सिर्जित भ्रम चिर्ने काम गरिएको बताए । पछिल्लो समयमा मन्त्री, सांसद र प्रमुख दलका नेताहरूको जिल्लामा बाक्लो उपस्थिति रहँदै आएको छ । नेपाली कांग्रेसका क्षेत्रीय सभापति महानन्दप्रसाद यादवले भने, आन्दोलनले चर्को रूप नलिए पनि प्रदेशको सीमांकनमा रहेको विवाद वार्ताबाट समाधान गर्नुपर्छ । मधेसी मोर्चा सप्तरीले गत माघ १२ गते ठूला दलका कार्यक्रम बिथोल्ने र प्रतिकार गर्ने निर्णय गरेको थियो । कांग्रेसको १३ आंै महाधिवेशनका क्रममा माघ १५, १८ र १९ गते सप्तरीको विभिन्न नगर र गाउँ अधिवेशन तथा प्रतिनिधि छनोट बिथोल्ने क्रममा झडप भएको थियो । सरकार र आन्दोलनरत पक्षबीच दूरी घटाएर थप वार्ताको वातावरण बनाउन यसअघि मध्यस्थकर्ताको भूमिकामा देखिएकाहरू निष्क्रिय रहेकाले समस्या समाधान हुन नसकेको राजविराज नगरपालिकाका पूर्ववडाअध्यक्ष प्रेम श्रेष्ठले बताए । काठमाडौंमा जस्तै मधेसी मोर्चाले राजविराजमा पनि एक साताअघिबाट शान्तिपूर्ण रिले अनसन गरिरहेको छ । सर्वसाधारण दैनिक काममा जुटेका छन्, किसानहरू खेतीमा व्यस्त छन् भने कर्मचारी, संघसंस्था, उद्योगीव्यापारी, निर्माण व्यावसायी र उपभोक्ता समितिलाई असार मसान्तको कामले भ्याईनभ्याई बनाएको छ । संघीय समाजवादी फोरम नेपालका केन्द्रीय सदस्य शैलेन्द्रप्रसाद साहले आन्दोलन निरन्तर जारी रहेको सन्देश दिन अनसनमा बसेको बताए । सिराहमा अन्य ठूला दलले गर्ने कार्यक्रमहरूमा अहिले कुनै पनि अवरोध छैन । नेकपा एमालेका जिल्ला अध्यक्ष प्रमोद यादव जनवर्गीय सबै संगठनको नियमित कार्यक्रम र अभियान चलिरहेको बताउँदै भन्छन्, युवा संघले गाउँगाउँमा संविधानबारे जनस्तरमा छलफल चलाइरहेको छ । पार्टीले गर्ने आन्तरिक र बाह्य कार्यक्रम निरन्तर भइरहेको उनले बताए । मधेस आन्दोलनका बेला तराईका जिल्लाहरूमा कार्यक्रम गर्न केही असहज भए पनि अहिले अवस्था सहज भएको नेकपा माओवादी केन्द्रका केन्द्रीय सदस्य कृष्णकुमार लामाले बताए । पार्टीले मधेसका मागबारे लचकता अपनाएको भए पनि आवश्यक कार्यक्रमबाहेक अरू कार्यक्रम भने पातलिएको बताए । आन्दोलनले थलिएका पार्टीहरू अझै राम्रोसँग बिउँझन नसकेको लामा दाबी गर्छन् । कांग्रेसका जिल्ला सचिव ओपेन्द्र यादवले मधेस आन्दोलनको सुरुवातपछि अन्य पार्टीभन्दा कांग्रेसले सदन र सरकारमा मधेस आन्दोलनको माग सम्बोधन गर्न दबाब दिएको बताउँदै भने, सबै नियमित कार्यक्रम निर्भिकताका साथ गरिरहेका छौं । जनकपुरमा मधेस आन्दोलनको क्रममा मधेसवादीबाहेक अन्य दलको राजनीतिक गतिविधि न्यून थियो । तर हिजोआज त्यस्तो अवस्था छैन । प्रमुख राजनीतिक दलहरू पुनः सक्रिय भएका छन् । मधेसको माग नसमेटेको भन्दै संविधानमा हस्ताक्षर गरेका प्रमुख दलका नेताहरूलाई जिल्ला प्रवेशमा निषेध गर्ने र सभासमारोह बिथोल्ने कार्यसमेत भए । त्यसबेला धनुषामा सत्तासीन एमाले, माओवादी र विपक्षी कांग्रेसको पार्टीगत राजनीति सुस्त थियो । नेता जिल्लानै आउन छाडेका थिए । तर अहिले दिनैपिच्छे मन्त्री, नेता र सांसदहरू आएर पार्टीको सांगठनिक कार्यक्रम र जनतालाई संविधानका विषयमा जानकारी दिन दिन थालेका छन् । आन्दोलनको बेला मधेसवादी दलका नेताहरूको उदण्ड क्रियाकलापले गर्दा आपसी द्वन्द्व नफैलियोस् भनेर आफूहरूले सांगठनिक गतिविधि घटाएको स्मरण गर्दै एमालेका केन्द्रीय सदस्य एवं धनुषा इन्चार्ज श्रीप्रसाद साहले बताए, एक पक्षले अशान्ति मच्चाएको बेला हामीले पनि शक्ति प्रदर्शन गर्न खोजेको भए समाजमा हिंसा मच्चिने थियो । तर अहिले अवस्था सामान्य रहेकोले निर्वाध रूपमा गाविस, क्षेत्र र जिल्लामा सांगठिन कार्य र अन्य राजनीतिक गतिविधि भइरहेको छ । आन्दोलनका क्रममा मधेस विरोधीको आरोप लगाउँदै पार्टी कार्यालयसमेत जलाएर खरानी बनाइएको सम्झदै कांग्रेस धनुषाका सभापति रामसरोज यादवले भने, आन्दोलनमा पार्टीकै केही साथीहरू सहभागी भएपछि महाधिवेशनको काम गर्दा केही बाधा अड्चन आएको थियो । गाविसहरूमा अधिवेशन गराएर सात निर्वाचन क्षेत्रमध्ये ६ वटा अधिवेशन सम्पन्न गराइए पनि ५ नम्बर क्षेत्रको अधिवेशन र जिल्ला अधिवेशन हालसम्म सम्पन्न गराउन सकिएन । यादवले नेकपा माओवादी केन्द्रका जिल्ला इन्चार्ज झल्कु यादवले मधेस आन्दोलनको माग सम्बोधन नगरिए संविधान कार्यान्वयन, भूकम्पपछिको पुनर्निर्माण सबै प्रभावित हुने हुनाले अहिले पार्टीको जिल्लास्तरबाट समेत केन्द्रमा दबाब सिर्जना गरी आन्दोलन सम्बोधन गराउने प्रयासमा रहेको बताए ।"
कसैको चाहनाले सरकार ढल्दैनः सञ्चारमन्त्री,"भक्तपुरः सूचना तथा सञ्चारमन्त्री शेरधन राईले कसैको चाहनाले सरकार नढल्ने बताएका छन्। शनिबार जिविस भक्तपुरको सहयोगमा नेपाल पत्रकार महासङ्घ भक्तपुरले गरेको सम्मान कार्यक्रममा बोल्दै राईले भने, जनताको व्यापक समर्थन र विश्वासका साथ अघि बढेको सरकारलाई कसैले मन परेन भनेर सरकार ढाल्ने चाहना राख्दैमा सरकार ढल्दैन।' वर्तमान सरकारले राष्ट्रिय स्वाधीनतासँग लडेको र देशको असहज परिस्थितिलाई सहज बनाएको बताउँदै मन्त्री राईले भने, यो सरकारले पाँच वर्षभित्र पुनःनिर्माणको कार्य सम्पन्न गर्ने घोषणा गर्यो, संविधान कार्यान्वयनको स्पष्ट कार्य योजना अगाडि ल्यायो, देश बाहिर र भित्रको भ्रम चिरियो, इतिहासमै पहिलो पटक भूपरिवेष्ठित देशको पहिचान दिँदै चीनसँग व्यापार र सम्झौता भयो।' मन्त्रीराईले वर्तमान सरकार राष्ट्रिय सहमतिको बाधक नभएको समेत प्रष्ट पारेका छन्। उनले भने, हामी राष्ट्रिय सहमतिको पक्षमा छौँ, प्रधानमन्त्रीले सुरुदेखि नै राष्ट्रिय सहमतिको आह्वान गर्दै आउनुभएको हो, राष्ट्रिय सहमतिको ढोका अहिले पनि खुला छ।' नेपाल सरकारका प्रवक्ता राईले राष्ट्रिय आवश्यकता र संविधान कार्यान्वयनका जगमा सहमति जुट्न सक्छ भने सरकार सहमतिका लागि तयार भएको प्रष्ट पारे। विगतको भद्र सहमति, १६ बुँदे सहमति, संविधानले निर्देश गरेको मार्ग र जनताको आकाङ्क्षालाई फर्केर हेरेर आत्मालोचना गर्दै सहमतिमा आउन नेपाली काँग्रेसलाई उनले आग्रह गरे। सहमतिका नाममा संविधान कार्यावन्यनको कार्यदिशालाई अलमल गर्न नहुने धारणा राख्दै उनले संविधान कार्यान्वयन गर्न नचाहने र निर्वाचन गराउन नचाहनेसँग सरकारले सल्लाह र सहमति गरेर नहिँड्ने बताए। उनले मधेसकेन्द्रित दलसँग वार्ता र छलफलबाटै सहमति गरेर समस्या समाधान गर्न सरकार सधैँ तयार रहेको बताए। मन्त्री राईले सरकारले तीन पटक वार्ताका लागि पत्र पठाउँदा पनि संयुक्त लोकतान्त्रिक मधेसी मोर्चाभित्रै आन्तरिक मतभेदका कारण वार्ता हुन नसकेको बताए। संविधान पुनःलेखनको मागलाई बटम लाइन नबनाई संविधान संशोधनबाटै समस्या समाधान गर्नेगरी मोर्चा वार्तामा आए सरकारसँग हुने वार्ता निष्कर्षमा पुग्न सक्छ,' राईले भने, मोर्चाभित्रको मतभेदलाई छिटो टुङ्गोमा पुर्याएर सरकारसँग वार्तामा बसी मुलुकलाई समाधान दिन मोर्चालाई आग्रह गर्दछु।' सरकारले आमसञ्चार नीति तर्जुमा गर्न लागेको बताउँदै सूचना तथा सञ्चारमन्त्रीले उच्चस्तरीय समितिले एक साताभित्र प्रतिवेदन बुझाएलगत्तै संसद्बाट पारित गरी त्यसलाई कार्यान्वयनमा ल्याइने बताए। आगामी साउन १ गतेदेखि श्रमजीवी पत्रकार ऐन अनिवार्य लागू हुने बताउँदै मन्त्री राईले यसको नाममा सञ्चारगृह खुम्चन र बन्द हुने अवस्था आउन नदिन सरकार सञ्चारगृहसँग बसेर छलफल गरी उनीहरुको मागलाई सम्बोधन गर्न कटिबद्ध रहेको बताए। कार्यक्रममा सांसद रामेश्वर ढुङ्गेल, नेपाल पत्रकार महासङ्घका महासचिव उजिर मगर, न्यूनतम पारिश्रमिक निर्धारण समितिका अध्यक्ष पोषण केसी, प्रेस काउन्सिल नेपालका सदस्य गोविन्द चौलागार्इं, पत्रकार महासङ्घ भक्तपुरका उपाध्यक्ष सोम शर्मा बजगाईं, सहसचिव दीपक लामिछाने लगायतले सञ्चारगृहलाई समेत मार नपर्ने गरी श्रमजीवी पत्रकार ऐन लागू हुनुपर्नेमा जोड दिए। पत्रकार महासङ्घ भक्तपुरका अध्यक्ष अमर भुजुको सभापतित्वमा सम्पन्न कार्यक्रममा पत्रकार विकल श्रेष्ठ, दिलीप थापा मगर र नारायणसुन्दर किलम्बूलाई जनही तीन हजार १० सहित सम्मान गरिएको थियो। सम्मानित हुने पत्रकार श्रेष्ठले पुरस्कार पाएको रकममा थप तीन हजार १० थपेर महासङ्घलाई नै फिर्ता गरेका छन्। रासस"
'स्थानीय चुनावसम्म यही सरकार,"काठमाडौं: माओवादी केन्द्रका अध्यक्ष पुष्पकमल दाहाल शुक्रबार दुईपटक प्रधानमन्त्री निवास बालुवाटार पुगे । बिहान प्रधानमन्त्री केपी शर्मा ओली सचिव बैठकलाई सम्बोधन गर्न जानुअघि पहिलोपटक दाहाल बालुवाटार पुगेका थिए । उनीहरूबीच बिहान ८ देखि दसबजेसम्म छलफल भयो । बालुवाटार स्रोतका अनुसार दाहाल केन्द्रको जारी पोलिटब्युरो बैठकले सरकारविरुद्ध कुनै निर्णय नगरेको समाचार सुनाउन आतुर थिए । स्रोतका अनुसार भेटमा दाहालले विगतमा एमाले र केन्द्रबीच भएको भद्र सहमति कार्यान्वयनको कुरा उठाएका थिए । प्रधानमन्त्री ओलीले कुनचाहिँ बुँदा कार्यान्वयन गर्न बाँकी छ भनेर दाहालसँग प्रतिप्रश्न राखेका थिए । जबाफमा दाहालले सरकारको नेतृत्व परिवर्तनका विषयमा भएको मौखिक सहमतिको प्रसंग कोट्याएका थिए । दाहालको यो प्रसंगपछि ओली अलि कड्किएर प्रस्तुत भएको स्रोतको दाबी छ । ओलीले विगतमा एमाओवादीले सरकारलाई दिएको समर्थन फिर्ता लिने निर्णय गर्दा आफूसँग सल्लाह नगरेकोमा चित्त दुखाउँदै उसको यो निर्णयले आफूलाई दुःखी बनाएको बताएका थिए । प्रधानमन्त्री ओलीले आफूलाई चित्त नबुझे कि सरकार ढालिहाल्नु, नभए सरकारलाई काम गर्ने वातावरण बनाइदिनु भनी दाहालसँग आग्रह गरेको स्रोतले जनाएको छ । उनले मंसिरमा स्थानीय निकायको निर्वाचन सम्पन्न गरेपछि मात्र सरकारको नेतृत्वका विषयमा छलफल गर्दा राम्रो हुने सुझाएका थिए । शुक्रबार बिहानको भेटमा ओलीले दाहाललाई यस्तो सुझाव दिएको एमाले महासचिव ईश्वर पोखरेलले पनि बताए । प्रधानमन्त्री ओलीले दाहालसँग तपाईंले जे गर्नु छ गर्नुस्, ढिला नगर्नुस् भनेर खरो कुरा गर्नुभएको छ, महासचिव पोखरेलले अन्नपूर्णसँग भने । प्रधानमन्त्री धुलिखेलबाट फर्केलगत्तै दाहाल उनलाई भेट्न दोस्रोपटक प्रधानमन्त्री निवास बालुवाटार पुगेका थिए । बिहान दुई घन्टा छलफल गर्दा पनि समय अपुग भएको भनी दुवै नेता थप छलफल गर्ने भन्दै उठेका थिए । साँझ एक घन्टा भएको कुराकानीमा मंसिरमा स्थानीय निर्वाचन गराएपछि मात्र सरकारको नेतृत्वका विषयमा छलफल गर्ने र अब बीचमा सरकार परिवर्तनका विषयमा कुरा नगर्ने सहमति भएको स्रोतले बताएको छ । दाहालले यही सरकारलाई निरन्तरता दिनका लागि पार्टीका तर्फबाट केही मन्त्री फेरबदल गर्ने प्रस्ताव राखेका थिए । तर कुनकुन मन्त्री फेर्ने भन्ने नाम भने दाहालले नदिएको स्रोतको भनाइ छ । प्रधानमन्त्रीका प्रेस सल्लाहकार प्रमोद दाहालले प्रधानमन्त्री ओली, दाहाल र कांग्रेस सभापति शेरबहादुर देउवाबीच राष्ट्रिय सहमतिको सरकारका लागि निरन्तर छलफल भइरहेको र शुक्रबार पनि दाहालसँग सोही विषयमा छलफल भएको जानकारी दिए ।"

शीर्षक,विवरण
राज्य संस्थाकाे अवमूल्यन,"मुलुकको संक्रमणलाई युग परिवर्तन' को रूपमा पनि लिइन्छ यदाकदा । इतिहासमा त्यस्ता महत्वपूर्ण उदाहरण छन्, विभिन्न रूपमा र विश्वभरि । छिमेकी भारतमा स्वतन्त्रता र बेलायती साम्राज्यको अन्त्य एउटा त्यस्तो उदाहरण थियो । अर्को छिमेकी चीनमा साम्यवादी सत्ताको प्रारम्भ त्यस्तो अर्को उदाहरण हो, जुन १९४७ को भारतीय स्वतन्त्रताको दुई वर्षपछि आएको थियो । ती परिवर्तन संस्थागत हुनुपूर्वको संक्रमणकाललाई दुवै मुलुकले जवाफदेही र कुशल तरिकाले व्यवस्थित गरे, राज्यको आधिकारिकता बचाएर । दुवै मुलुकमा नेतृत्वले विदेशी हैकम या निर्देशनलाई भन्दा आफ्नो मुलुकको स्वाभिमान र राष्ट्रिय हितलाई सर्वोपरि राखे । राज्यका संस्थाहरूलाई कमजोर बन्न दिएनन् उनीहरूले । नेपालले युग परिवर्तन' का नाममा, तर मुख्यतया बाहिरी शक्तिको भौतिक र नीतिगत प्रभावमा २०६३ मा ल्याएको परिवर्तनको नतिजा हेर्दा छिमेकी भारत र चीनको भन्दा फरक अवस्था सिर्जना गरेको छ । राज्यका संस्थाहरू कमजोर भएका छन् । प्रक्रिया तथा जनअनुमोदनविना ल्याइएका मुख्य परिवर्तनका सूचक अर्थात् गणतन्त्र, धर्म निरपेक्षता र संघीयता संविधानका धारारहरूमा सीमित रहन पुगेका छन् । अझ जनताको संलग्नताविना ल्याएको गणतन्त्र' बारे अहिले सत्तामा प्रत्यक्ष या परोक्ष रूपमा एकाधिकार जमाएका राजनीतिक दलको नेतृत्वबाहेक अन्यत्र कुनै उत्साह र विश्वास देखा पर्न सकेको छैन । त्यसमा एकातिर गणतन्त्र स्थापनामा जनताको सहभागिता नहुनु मुख्य कारण थियो भने अर्कोतिर गणतन्त्र' को सर्वोच्च प्रतीकका रूपमा स्थापित राष्ट्रपति पदमा आसीन व्यक्तिहरूको चरित्र कम जिम्मेवार रहेन । पहिलो राष्ट्रपति रामवरण यादवले शीतलनिवासलाई उनी संलग्न रहेका राजनीतिक दल अर्थात् नेपाली कांग्रेसको अखडा बनाउन पछि परेनन् । उनको कार्यकालमा सम्पन्न कांग्रेसको चुनावमा सभापति पदमा शेरबहादुरलाई हराउन खुलेर लागेको आरोप हालका उपप्रधानमन्त्री विमलेन्द्र निधिले सार्वजनिक रूपमा नै लगाएका थिए । त्यसपछि पनि उनले शीतल निवासलाई सत्ता गठबन्धनको अखडाका रूपमा प्रयोग हुन दिए पटकपटक । उक्त पदमा झन्डै सात वर्ष रहेर बाहिरिएका यादवले त्यसपछि पनि जनताको आदरसत्कार पाउन सकेका छैनन् । उनका उत्तराधिकारी विद्यादेवी भण्डारीले राष्ट्रप्रमुखको पद ओगटेको एक वर्ष पूरा भएको र निश्चय पनि पदीय मर्यादा कायम रहोस् भन्ने चाहना सबैको छ । त्यसको लागि कम से कम जनतालाई सामेल नगरी भए पनि गणतन्त्र' ल्याउन महत्वपूर्ण भूमिका खेलेका या बाह्य निर्देशन पालन गरेका दलका नेतृत्वले न्यूनतम सहयोग पुर्याउनुपर्ने अपेक्षा गरिन्छ । यस वर्षको विजयादशमीमा राष्ट्राध्यक्ष' सँग टीका लगाउन प्रधानमन्त्री, उपप्रधानमन्त्री र कुनै पनि मन्त्री मात्र हैन, गुटमा विभाजित एमाले अध्यक्ष केपी ओली र भीम रावलबाहेक अन्य कुनै महत्वपूर्ण नेता नजानुले राष्ट्रपति' बनेपछि पनि उनलाई एउटा दलको गुट' कै नेताका रूपमा परिवर्तनका शक्तिहरूले हेरेको सन्देश गएको छ । विजयादशमीको दुई दिनपछि राष्ट्रपतिले कांग्रेस, एमाले र माओवादी केन्द्रका अध्यक्षलाई मात्र शीतलनिवासमा निम्ता दिएर राष्ट्र अभिभावकद्वारा अपेक्षित सम' भाव या व्यवहार देखाउन उनी चुकेकी छन् । महत्वपूर्ण केन्द्रीय संस्था यसरी चुकमा सबै सत्ताकेन्द्र दलीय हैसियतमा झर्नेछन् र भोलि दलहरूबीचको झगडामा मुलुक दलदलमा फस्ने सम्भावना बढ्नेछ । राष्ट्राध्यक्षको तटस्थता उसको नैतिक र संवैधानिक हैसियतको पूर्वसर्त हो ।"
प्रचण्ड र मोदीबीच आज बेलुका डिनर वार्ता,"गोवाः प्रधानमन्त्री पुष्पकमल दाहाल प्रचण्ड र भारतीय प्रधानमन्त्री नरेन्द्र मोदीबीच भेटवार्ता हुने भएको छ। ब्रिक्स सम्मेलनमा सहभागी हुन भारतका गोवा पुगेका प्रधानमन्त्री प्रचण्ड र समकक्षी मोदीबीच आइतबार राति साढे ८ बजे भेटवार्ता हुने कार्यक्रम छ। भेटमा प्रधानमन्त्री प्रचण्ड र भारतीप प्रधानमन्त्री मोदीबीच सार्क शिखर सम्मेलन, दुई देशबीचको सहयोग आदान प्रदान लगायतका विषयमा छलफल हुनेछ। यसअघि प्रधानमन्त्री प्रचण्डले शनिवार साँझ चिनियाँ राष्ट्रपति सि जिङ पिडसँग भेटवार्ता गरेका थिए। शनिवार नै प्रधानमन्त्री प्रचण्ड र भुटानका प्रधानमन्त्री छिरिङ तोग्वेबीच पनि भेटवार्ता भएको थियो ।"
"सरकार सुकेको हाँगामा झुण्डिएको छ, जतिबेला नि खस्न सक्छ'","धादिङः नेकपा एमालेका सचिव योगेश भट्टराइले अहिलेको प्रचण्ड सरकारलार्इ सुकेको हाँगामा झुण्डिएको' टिप्पणी गरेका छन्। प्रेस चौतारी धादिङले आयोजना गरेको पत्रकार सम्मेलनमा भट्टराइले सरकारको काम कारवाही र असफल विदेश नीतिका कारण सरकार सुकेको हाँगामा झुण्डिन पुगेको बताएका हुन्। जसरी सुकेको हाँगामा समाउने जो कोही भुइँमा खस्छ, त्यसरी नै यो सरकार सुकेको हाँगामा झुण्डिएकाले जुनसुकै बेला हाँगा भाँचिएर भुइँमा खस्ने सम्भावना छ,'भट्टराइले भने। सरकार बनेको साढे २ महिनामात्रै भएपनि छिमेकी देशहरुप्रतिको असमान ब्यवहार र राष्ट्रघाती कदमका कारण सरकार आफै ढल्ने अवस्थामा पुगेको टिप्पणी गरेको हुन्। सरकारको जग नै गतिलो छैन, अनि कसरी लामो समयसम्म टिकोस्। जग बलियो भएपो घर बलियो हुन्छ, त्यसैले यो सरकारको औचित्य छैन,' भट्टरार्इले भने,संविधानको सफल कार्यन्वयनका लागि अब सवै दल सम्मिलित सहमतीय सरकार बनाउनु पर्छ र त्यसका लागि एमालेले पहल गर्छ।' सरकार गिराउने खेलमा एमाले नलागे पनि जनविरोधी काम गर्दे गएकाले अव यसको विकल्प जनताले आफै खोज्ने उनले बताए। नेकपा एमाले प्रतिपक्षमा बसे पनि अहिलेको सरकारले प्रतिपक्षसंग कुनै पनि विषयमा एकपटक पनि सम्वाद नगरेको उनको आरोप थियो । मधेसी दलले सविंधान संसोधनको माग गरिरहेको भएपनि संविधान संशोधनको विषयमा प्रतिपक्षसंग प्रचण्ड सरकारले कुनैपनि संवाद नगरी एकलौटी ढङ्गले अघि बढ्न खोजेको आरोप लगाए । उनले भने, संविधान संशोधन केका लागि, कसका लागि, संशोधन गरेपछि फाइदा के, त्यो विषयमा हामीसंग अहिलेसम्म एक पटकपनि सम्वाद भएको छैन, देश र जनताको हितविपरित हुने गरी गर्न लागिएले संविधान संशोधनप्रति हामी सहमत छैनाैं र कदापी हुने पनि छैनाैं।'"
प्रधानमन्त्री प्रचण्ड र श्रीलंकाका राष्ट्रपति सिरसेनाबीच भेटवार्ता,गोवाः प्रधानमन्त्री पुष्पकमल दाहाल प्रचण्ड र श्रीलंकाका राष्ट्रपति मैत्रीपाला सिरसेनाबीच भेटवार्ता भएको छ। आइतबार बिहान गोवाको लिला होटलमा भएको भेटवार्तामा उनीहरुबीच दुई देशबीच सिधा हवाई सेवा सञ्चालन र स्थगित सार्क शिखर सम्मेलन शिघ्र आयोजना गर्नेबारे छलफल भएको थियो। भेटमा प्रधानमन्त्री प्रचण्डले भौगोलिक दृष्टिले नेपाल र श्रीलंका केही टाढा रहेपनि दुवै देशले दक्षिण एसियाको विकास र सम्बन्धमा मिलेर भूमिका खेल्नुपर्नेमा जोड दिएको प्रधानमन्त्री प्रचण्डको निजी सचिवालयले जनाएको छ। प्रधानमन्त्री प्रचण्डले नेपाल र श्रीलंकाबीच सिधा हवाई सेवा सञ्चालनमार्फत् दुई देशबीचको सम्बन्धलाई थप मजभूत बनाउनुपर्ने बताएका थिए। प्रधानमन्त्रीले सार्क शिखर सम्मेलन शिघ्र आयोजना गर्नुपर्नेमा जोड दिँदै त्यसका लागि सार्क राष्ट्रहरुबीच साझा धारणा आवश्यकता रहेको बताए। जवाफमा श्रीलंकाली राष्ट्रपति सिरसेनाले नेपालसँग श्रीलंकाको सम्बन्ध मैत्रीपूर्ण रहेको भन्दै सार्क सम्मेलन आयोजनाका लागि दुवै देश मिलेर पहल गर्नुपर्ने बताएका थिए। उनले नेपालले राखेको चासोप्रति श्रीलंका सकारात्मक रहेको बताएका थिए। भेटमा प्रधानमन्त्री प्रचण्डले लागुऔषधको अभियोगमा श्रीलंकाले ललितपुरका चेतबहादुर थापालाई दिएको मृत्युदण्डको फैसलाबारे पुनःविचार गर्न सिरसेनासँग अनुरोध गरेका थिए। श्रीलंकाली राष्ट्रपतिले संविधानअनुरुप पाएको अधिकार प्रयोग गरी थापाको मृत्युदण्डको सजाय कटौती गर्न प्रधानमन्त्री प्रचण्डले सिरसेनासँग आग्रह गरेका थिए।
संसदमा हिन्दी भाषाको चर्चा गर्नु राष्ट्रियतामाथिको अपमानः गुरुङ,"काठमाडौँ: नेपाली कांग्रेसका सांसद धनराज गुरुङले नेपालका सबै भाषालाई कामकाजको भाषाका रुपमा संविधानले मान्यता दिएको अवस्थामा हिन्दी भाषाको विषयमा व्यवस्थापिका संसदमा चर्चा गर्नु राष्ट्रियतामाथिको अपमान भएको बताएका छन् । आइतबार व्यवस्थापिका संसद बैठकमा हिन्दी भाषाको चर्चा गरिएकोप्रति अपत्ति जनाउदै गुरुङले यसको चर्चा गर्नु राष्ट्रियतामाथिको अपमान भएको बताएका हुन् । सांसद् गुरुले भने, नेपालका सबै भाषालाई संविधानले सरकारी कामकाजको भाषाका रुपमा मान्यता दिइसकेको अवस्थामा हिन्दी भाषाको चर्चा गरिनु राष्ट्रियतामाथिको अपमान हो । गुरुङले यस्तो विषयलाई व्यवस्थापिका संसदको अनुसूचीमा राख्नु नहुने बताएका छन् । गुरुङले नेपालमा हिन्दी भाषालाई सरकारी कामकाजको भाषा बनाउन र नेपालको संविधानको अनुसूचीमा राख्नुपर्ने विषय किन उठाइयो भन्दै प्रश्न गरे । उनले यस्ता विषयलाई अनुसूचीमा राख्नै नहुनेमा जोड दिएका छन् । नेपाः राष्ट्रिय पार्टीका लक्ष्मण राजवंशीले भने अली फरक प्रशंकमा प्रश्न उठाएका छन् । उनले भारतीय प्रधानमन्त्री नरेन्द्र मोदीले गौतम बुद्ध नेपालमा जन्मेको विषयलाई भ्रम सिर्जना गर्दा सरकार नबोलेको भन्दै सरकारको ध्यानाकर्षर्ण गराए । उनले मोदीका भ्रम सिर्जना गर्ने खालका अभिव्यक्ति सार्वजनिक हुँदा सरकार नसुने झैं गरी बसेको आरोप लगाए ।"
महाभेला बोलाएपनि काँग्रेसभित्रको गुटबन्दी अन्त्य हुँदैन,"काठमाडौंः सत्तारुढ दल नेपाली काँग्रेसका केन्द्रीय सदस्य डा रामशरण महतले कांग्रेसभित्रको चरमगुटबन्दी अन्त्य हुन नसक्ने ठोकुवा गरेका छन्। उनले गुटबन्दी अन्त्यका लागि महाभेला बोलाएपनि त्यसको समाधान हुन नसक्ने बताएका हुन्। आइतबार रिपोर्टर्स क्लब नेपालले गरेको साक्षात्कारमा महतले भने,अहिले पार्टीभित्र आफैमा लडाइ भइरहेको छ। युवाहरुको ऊर्जा आन्तरिक लडाइमै समाप्त भैसकेको छ। उनले काँग्रेस कमजोर भए मुलुक र लोकतान्त्रिक पद्धति नै कमजोर हुने बताए। नेता महतले मुलुकको निकास र विकासको लागि काँग्रेसले नेतृत्वदायी भूमिका निर्वाह गर्नुपर्ने बताए। सरकारले संविधान संशोधनबारे कांग्रेससँग छलफल गरेन संविधानलाई लिएर असन्तुष्ट बनेको मधेस केन्द्रीत दल लगायत अन्य पक्षहरुको माग पूरा गर्नका लागि सरकारले यथेष्ट छलफल नै नगरेको महतले आरोप लगाए। उनले भने,सरकार बनेको दुई महिना भैसक्यो, तर संविधान संशोधनवारे अहिलेसम्म कुनै छलफल नै भएको छैन, अरुसँग भए मलाई थाहा छैन, कमसेकम सत्तापक्षको हाम्रो दल काँग्रेससँग भएको जानकारी मलाई छैन। उनले एमाले अध्यक्ष केपी शर्मा ओलीले पनि संविधान संशोधनको लागि आफ्नो पार्टी बाधक नबन्ने तर संशोधनको औचित्य र आधार सरकारले प्रस्तुत गर्नुपर्ने स्पष्ट रुपमा राखिसकेकोले सरकारले त्यही बमोजिम गृहकार्य गर्नुपर्ने बताए। उनले भने,सरकारले सहमति जुटाउनुपर्छ, एमालेसँग त परै जाओस्, काँग्रेससँग त अहिलेसम्म यसबारेमा छलफल भएको छैन। उनले सीमाकंनको विवाद समाधानको लागि पनि दलहरुवीच राष्ट्रिय सहमति बन्नुपर्ने स्पष्ट पारे। अहिलेकै संरचना अनुसार चुनाव हुनुपर्छ डा महतले स्थानीय निकायको पूर्नसंरचनाबारे हतारमा निर्णय गर्दा झनै विवाद उत्पन्न भएको गुनासो गरे। महतले भने,आयोगले एकातिर एउटा कुरा भनेको छ, हामी राजनीतिक दलहरुले चाहीँ हतारहतारमा निर्णय गर्यौं, अहिले समस्या त्यही भएर उत्पन्न भएको छ। उनले पूर्नसंरचना गर्दा आयोगले भने झैं ५६५ को संख्या र दलहरुले भने झैं ९०० को संख्या बनाएपनि समस्या समाधान नहुने ठोकुवा गरे।"
'चिनियाँ राष्ट्रपति छिटै नेपाल आउने ',"लिबाङः उपप्रधान तथा अर्थमन्त्री कृष्णबहादुर महराले चिनियाँ राष्ट्रपति सी जिनपिङ नेपाल आउने बताएका छन् । भारतको गोवामा भएको प्रधानमन्त्री पुष्पकमल दाहाल र चिनियाँ राष्ट्रपतिको भेटपछि नेकपा माओवादी केन्द्रका नेतासमेत रहेका महराले गृहजिल्ला रोल्पा आएका बेला पत्रकारसँग आइतबार उक्त कुरा बताएका हुन् । हाम्रा प्रधानमन्त्री दाहाल र चिनियाँ राष्ट्रपतिको गोवामा भएको भेटपछि त्यहाँको स्रोतबाट मलाई जानकारी भएअनुसार चिनियाँ राष्ट्रपतिले नेपाल भ्रमण गर्नुहुन्छ', अर्थमन्त्री महराले भने । दाहाल नेतृत्वको सरकार बनेदेखि नै छिमेकी मुलुक चीन र भारतसँग सन्तुलित सम्बन्ध कायम गर्न पहल गरिएको महराले बताए । यो सरकार बनेदेखि नै दुवै छिमेकी देशमा दुई उपप्रधानमन्त्री दूतका रूपमा गएदेखि सम्बन्ध सुध्रदै गएको छ', प्रेस सेन्टरले आयोजना गरेको पत्रकार सम्मेलनमा नेता महराले थपे । जिल्लाको विकासे योजनाबारे सरोकारवालासँग सुझाव र छलफल गर्ने गरी गृह जिल्ला आएका अर्थमन्त्री महराले पुरक बजेट छिट्टै ल्याउने तयारी गरिरहेको पनि बताए । पुरक बजेटका लागि स्रोत हामीसँग छ । विपक्षी दलसँग समन्वय गरी पुरक बजेट ल्याउँछु ।' अर्थमन्त्री महराले भने, हाम्रो पार्टी माओवादी केन्द्रसमेत संलग्न रहेको अघिल्लो सरकारले ल्याएको बजेट कार्यान्वयमा जोड दिइने छ । गत वर्ष विकास बजेट खर्च हुन सकेन । यो वर्ष खर्च बढाउने गरी सरकारले काम गर्दैछ ।' मधेसी दलले नवलपरासीदेखि कैलालीसम्म प्रदेश बनाउने माग राखेको बारे छलफल भएको नेता महराले खुलासा गरे । हालको प्रदेश नं ५ भित्रका प्युठान र रोल्पालाई प्रदेश नं ६ मा राख्ने र अन्य पहाडी जिल्लालाई प्रदेश नं ४ मा राख्ने कुनै सहमति नभएको उनले बताए । नेपाली कांग्रेस र नेकपा माओवादी केन्द्रको सहकार्यमै नेतृत्व परिवर्तन हुने गरी सरकार निर्माण गर्ने सहमति भए पनि प्रधानमन्त्री दाहालले यही सरकारको नेतृत्वमा राष्ट्रिय सरकार निर्माणका लागि पहल गरिरहेको अर्थमन्त्री महराले बताए । संविधान कार्यान्वयका लागि राष्ट्रिय सरकार आवश्यक छ । आवश्यकताले यही सरकारको नेतृत्वमा राष्ट्रिय सरकार बन्न सक्छ', उपप्रधान तथा अर्थमन्त्री महराले भने ।"
'संविधान संशोधन नभए सरकारलार्इ दिएको समर्थन फिर्ता लिन्छाैं',"जनकपुरधाम: सद्भावना पार्टीका अध्यक्ष राजेन्द्र महतोले छठ पर्वभित्र व्यवस्थापिकासंसदमा संविधान संशोधन प्रस्ताव दर्ता नगरिए सरकारलाई दिएको समर्थन फिर्ता लिने चेतावनी दिएका छन्। जनकपुरमा अाइतबार अायोजित कार्यकर्ता भेटघाट कार्यक्रममा उनले संशोधन प्रस्ताव दर्ताका लागि छठसम्म प्रतीक्षा गर्ने बताएका हुन्। अध्यक्ष महतोले सरकारले छठअघि संशोधन प्रस्ताव दर्ता नगरे पुनः आन्दोलनका लागि तयार रहन कार्यकर्तालार्ई निर्देशन समेत दिए। उनले सद्भावना पार्टी र तराईमधेस लोकतान्त्रिक पार्टीबीच एकताका लागि गृहकार्य भइरहे पनि ठोस वार्ता नभएको जानकारी दिए। उनले भने,'मधेसवादी दलबीचको एकता नै मधेसी जनताको आकाङ्क्षा रहेकाले अहिले एकताको खाँचो छ।' रासस"
निर्वाचनसम्बन्धी तीन विधेयक समितिमा,"काठमाडौं: व्यवस्थापिकासंसद्को बैठकले निर्वाचनसँग सम्बन्धित तीन विधेयक दफाबार छलफलका लागि सम्बन्धित समितिमा पठाइयोस् भन्ने प्रस्ताव सर्वसम्मतिले स्वीकृत गरेको छ। बैठकमा कार्यबाहक प्रधानमन्त्री विमलेन्द्र निधिले ती विधेयक दफाबार छलफलका लागि सम्बन्धित समितिमा पठाइयोस् भन्ने प्रस्ताव प्रस्तुत गरेका थिए। स्वीकृत विधेयकमा राजनीतिक दलसम्बन्धी विधेयक, २०७३, मतदाता नामावली विधेयक, २०७३ र निर्वाचन आयोग विधेयक, २०७३ छन्। ती विधेयकको गम्भीरतालाई ध्यानमा राखी तदारुकताका साथ संसद्को नियमावली, २०७३ बमोजिम सम्बन्धित समितिमा खुला छलफल गर्न सभामुखले सभाको सहमतिसहितको निर्देशन दिएकी छिन्। जनक विश्वविद्यालय विधेयक शिक्षामन्त्री धनीराम पौडेलले प्रस्तुत गरेको राजर्षि जनक विश्वविद्यालय विधेयक, २०७३ लाई दफाबार छलफलका लागि सम्बन्धित समितिमा पठाइयोस् भन्ने प्रस्ताव पनि बैठकले स्वीकृत गरेको छ। त्यस्तै वन तथा भूसंरक्षणमन्त्री शङ्कर भण्डारीले प्रस्तुत गरेको वातावरण संरक्षण समितिको प्रतिवेदसहितको वन (दोस्रो संशोधन) विधेयक, २०७३ सर्वसम्मतिबाट पारित भएको छ। रासस"

शीर्षक,विवरण
प्रधानमन्त्रीको भ्रमण,"प्रधानमन्त्री पुष्पकमल दाहाल चारदिने भारत यात्रा र त्यसपछि न्युयोर्क जाँदैछन्, संयुक्त राष्ट्रसंघ महासभामा भाग लिन । प्रधानमन्त्री दाहालले समग्र देश र मुलुकको हितको प्रतिनिधित्व गर्ने अपेक्षा गरिन्छ, यस्ता यात्रामा । ती यात्राका उपलब्धि दुई पक्षबीच गहन छलफल, मोलतोल, नाफाघाटाको हिसाबपछि हुने हुनाले भ्रमणपूर्व सामान्यतया उच्च राजनीतिक नेतृत्व या प्रधानमन्त्रीबाट बढी संयम अपेक्षा गरिन्छ । तर प्रधानमन्त्रीको यात्रापूर्व नै भ्रमण सफल हुने, नेपालको राष्ट्रिय स्वार्थविपरीत कुनै सहमति नहुने जस्ता अभिव्यक्ति आइरहेका छन्, प्रधानमन्त्रीबाट । वास्तवमा राष्ट्रिय स्वार्थ र दलीय स्वार्थमा अन्तर छ । राष्ट्रिय स्वार्थ तथा विदेशमा उच्चतम तहसँग आफ्ना हितका विषय प्रस्तुतिपूर्व मुलुकभित्रै विज्ञहरूसँगै पूर्व सरकार र राष्ट्र प्रमुखहरू (पूर्वराजासमेत) सँग परामर्श गर्दा प्रधानमन्त्री दाहालको हैसियत फराकिलो हुनेछ विदेशमा । मुलुकभित्र सहमति नबन्ने, तर भ्रमणको एजेन्डामा महत्वपूर्ण इनपुट' दिने दायित्व बोकेका परराष्ट्र मन्त्री अचानक दिल्ली पुग्दा त्यसले सरकारभित्रै द्विविधा देखाउँछ । अधिकतम आशा, अनपेक्षित यात्रा र प्रधानमन्त्रीले यात्राका एजेन्डा तथा आफ्नो हैसियत र वैधानिकता फराकिलो पार्ने खालका भेटघाट नगर्दा त्यसको प्रत्यक्ष असर दिल्लीमा पर्नेछ । नेपालको स्वीकार्यता साँघुरिनेछ । दिल्लीमाथि नेपालको राजनीतिमा अनावश्यक संलग्नताको आरोपसमेत लाग्दै आएको छ, सत्ताको नेतृत्व र प्रतिपक्षमा रहेका दलहरूबाटै । केपी ओलीलाई हटाउन बनेको कांग्रेस र माओवादी समीकरण अनि नौ महिनापछि शेरबहादुर देउवालाई नेतृत्व सुम्पिने भद्र सहमति' ले यो भ्रमणलाई प्रभावित नगर्ला भन्न सकिन्न । अर्थात् नेपालको प्रधानमन्त्रीसँग हुने डिल' र व्यवहार' उनले सत्ता जीवनबाट पनि निर्देशित हुनेछ । तर जति दिन बसे पनि आखिर एउटा स्वतन्त्र मुलुकको प्रधानमन्त्रीले आवश्यक आधिकारिक र संवैधानिक हैसियत राख्छ भन्ने सन्देश दिन प्रधानमन्त्री दाहालले मुलुकभित्र पूर्वराजासहित वर्तमान र पूर्व राष्ट्रप्रमुखहरू, पूर्व प्रधानन्यायाधीश, प्रतिपक्ष र अन्य विज्ञहरूसँग आवश्यक परामर्श र सुझाव संकलन गर्नैपर्छ, जानुपूर्व । हो, उनले भनेजस्तै हात बाँधेर प्रधानमन्त्री विदेश जानुको औचित्य छैन । एउटा प्रधानमन्त्री मुलुकको हित र स्वार्थको लागि कुनै पनि सहमति र सम्झौता गर्न स्वतन्त्र हुनुपर्छ । तर ऊ सधैँ मर्यादा, जवाफदेहीता र पदीय अनुशासनको बन्धनमा रहिरहन्छ । उसले इमानदारीसाथ संसद्मार्फत आफ्ना भ्रमणबारे विस्तृत विवरण नेपाली जनतालाई दिन्छ भन्ने विश्वास पनि नेपाली जनतामा हुनुपर्छ । दुर्भाग्य विगतमा अधिकांश प्रधानमन्त्रीहरूको विदेश भ्रमण, खासगरी भारत भ्रमणमा देखिएको अपेक्षित चरित्रको अभाव र अपारदर्शी कारबाहीले जनमानसमा शंका बढाएको छ । फराकिलो भेटघाट, परामर्श र सुझाव संकलनले दाहाललाई केही महिनाको प्रधानमन्त्रीभन्दा नेपालको आम भावना र अनुमोदन बोकेको प्रधानमन्त्रीका रूपमा भारतले स्वीकार गर्न सक्ने परिस्थिति बन्न सक्छ । भारत र नेपाल सम्बन्ध पक्कै पनि सामान्य छैन' । अविश्वास पूर्ण रूपमा हटिसकेको छैन । चीनसँगको सम्बन्ध र त्यसलाई त्रिपक्षीय सहयोगको अवसरमा बदल्ने चुनौती पनि नेपाली राजनीतिक पात्रहरूसमक्ष छ । त्यसलाई भ्रमणपूर्व मुलुकभित्रका अभिव्यक्ति, भेटघाट र व्यवहार संयमित र राष्ट्रहित तथा व्यापक अनुमोदनबाट निर्देशित हुन आवश्यक छ ।"
मधेसवादी दलका माग नाजायज छन्,"फिक्कलः नेकपा एमालेका बरिष्ठ नेता झलनाथ खनालले मधेसवादी दलहरुले संविधान संशोधनका लागि राखेका माग नाजायज भएको बताएका छन्। इलामको फिक्कल आइपुगेका खनालले मधेसी मोर्चाका सीमांकन लगायतका माग नाजायज भएको बताएका हुन्। उनले संविधान विभेदकारी छ भन्ने कुरा स्वीकार गर्न नसकिने बताए। उनले भने,संविधान विभेदकारी भएको भन्ने मधेसी दलका नेताहरुले संविधान नै बुझेका छैनन्। उनले तराईका दलहरुले मधेसको प्रतिनिधि भन्नु गलत भएको बताए। तराईमा ठूला दलको प्रतिनिधित्व मधेसवादी दलको भन्दा बढि रहेको उनको भनाइ छ। खनालले असन्तुष्टलाई पेलेर जाने योजना नभएपनि प्रस्ताव तर्क संगत हुनुपर्ने बताए। उनले मधेसवादी दलले असहमति जनाउँदैमा देश नरोकिने बताए। संविधान कार्यान्वायन गर्न तीन दल एक ठाउँमा आउनु पर्ने बताउँदै देशको हितमा संविधान संशोधन हुने भए एमालले सकारात्मक भूमिका खेल्ने खनालको भनाइ छ। उनले अहिलेसम्म संविधान संशोधनको प्रस्ताव नआएको भन्दै प्रस्तावको खाका आएपछि एमालेको धारणा आउने बताए। उनले छिमेकी मुलुकलाई संकेत गर्दै संविधान विभेदकारी छ भन्नेहरुलाई आफ्नो देशको संविधानमा जनताका गुनासो कति सम्बोधन गरेको छ भनेर बुझ्न समेत चुनौती दिए। उनले विश्वका कुनै पनि संविधानले सबैको भावना समेट्न नसक्ने प्रष्ट पारे। खनालले स्थानीय तह, प्रान्त र केन्द्रीय निर्वाचनको वातावरण बनाउन एमाले सकारात्मक रहेको बताए। उनले अहिले मुलुक संक्रमणकालमै रहेको भन्दै निर्वाचन प्रक्रियाबाट संविधान कार्यान्वायनको काम थाल्नु पर्ने बताए। खनालले स्थानीय तहको पुनःसंरचनाको पछिल्ला विवादलाई आयोगले तर्क संगत तरिकारले समाधान गर्ने बताए। उनले भने,आयोगले नै मोटामोटी प्रस्ताव पठाएको छ ,त्यो संशोधन हुन सक्छ।"
बाबुरामले प्रचण्डलाई भनेः फास्टट्रयाक भारतलाई नदिनु,"काठमाडौँः नयाँ शक्ति पार्टी नेपालले बहुचर्चित काठमाडौँनिजगढ फास्टट्रयाक भारतीय वा अन्यत्रबाट सस्तो ऋण लिएर नेपाल आफैँले निर्माण गर्नुपर्ने बताएको छ । प्रधानमन्त्री पुष्पकमल दाहाल प्रचण्डको भारत भ्रमणका सन्दर्भमा पार्टीले भारतसँग तत्काल थप परियोजना निम्ति सम्झौता गर्नुभन्दा भारतीय लगानी, अनुदान र ऋण सहयोगमा निर्माणाधीन आयोजना निर्दिस्ट समयमा पूरा गर्न जोड दिनुपर्ने सुझाव दिएको हो । पार्टी संयोजक डा बाबुराम भट्टराईले प्रधानमन्त्री पुष्पकमल दाहाललाई भारत भ्रमणको पूर्ण सफलताको शुभकामना दिँदै भिन्न परिवेशमा गरिएको सन् १९५० को सन्धि तथा अन्य सन्धिसम्झौताको पुनरावलोकन, नेपालभारत सम्बन्धमा विगतदेखि रहँदै आएका कतिपय समस्या र असमझदारी छिटो हल गर्न विशेष पहल गर्नुपर्ने सुझाव दिएका छन् । नेपालभारत सम्बन्धको एक महत्वपूर्ण आयाम रहँदै आएको परम्परागत सुरक्षा अवधारणालाई समयानुकूल विकसित र परिमार्जित गर्दै लैजानुपर्नेमा उनले जोड दिएका छन् । राजनीतिक रुपले स्थिर र आर्थिकरुपले समृद्ध नेपाल मात्रै दुवै छिमेकी भारत र चीनको सुरक्षाको भरपर्दो साझेदार बन्न सक्ने नवीन अवधारणा प्रस्तुत र स्थापित गर्न प्रयत्न हुने विश्वास लिइएको संयोजक भट्टराईले मंगलबार सार्वजनिक गरेको विज्ञप्तिमा उल्लेख गरिएको छ । नेपालभारत सम्बन्धको एउटा ठूलो समस्याको रुपमा भारतसँग बर्सेनि डरलाग्दो ढङ्गले बढ्दै गएको व्यापार घाटा रहेको विज्ञप्तिमा उल्लेख छ । अहिले भारतसँग वार्षिक आयातनिर्यात अनुपात दश गुणाभन्दा बढी रहेको छ ।"
संशोधन नभए १० महिनामा संविधानको अस्थित्व समाप्त,भक्तपुरः सद्भावना पार्टीका सहअध्यक्ष लक्ष्मणलाल कर्णले संविधान संशोधन नभएमा दश महिनामै संविधानको अस्तित्व समाप्त हुने बताएका छन्। रफत सञ्चार क्लबले मंगलबार आयोजना गरेको साक्षात्कारमा कर्णले ०४७ सालको संविधान दश वर्ष नटिके जस्तै संविधान संशोधन गरी मधेसको माग पुरा नगरे १० महिनामै संबिधानको अस्तित्व सकिने बताएका हुन्। अंगीकृत नागरिकताको पक्षमा आफूहरु नरहेको र यस विषयमा अनर्गल प्रचारप्रसार गरिएको भन्दै कर्णले आफूहरु वैैवाहिक अंगीकृत नागरिकताको पक्षमा रहेको र अंगीकृत नागरिकता प्राप्त महिलाले क्षमता अनुसार राज्यको सबै निकायमा प्रवेश पाउनु पर्ने बताए। मधेसको माग पुरा नगरिकन तोकिएको समयमा निर्वाचन गर्छौ भन्नु हल्ला मात्र भएको भन्दै कर्णले निर्वाचन गर्छौ भनेर सस्तो लोकप्रियता हासिलमा राजनीतिक दलहरु लागेको आरोप लगाए। कर्णले सीमांकन विवाद समाधान गर्न उत्तर दक्षिण मिलाएर जानुपर्ने र पहिचानसहितको मधेसमा दुई प्रदेश निर्धारण गरिनुपर्ने बताए। भारतको विरोध गर्दैमा राष्ट्रबादी भइन्छ भन्ने भ्रम एक थरिका बुद्धिजीबिमा र नेताहरुमा रहेको बताउँदै कर्णले प्रधानमन्त्रीको भारत भ्रमण नेपाल र नेपालीको अहितमा नहुने उनले बताए। उनले भारतको विषयमा बोले राष्ट्रघाती र चीनको समर्थन गरे राष्ट्रबादी होइन्छ भन्ने भ्रम नेपालमा फैलिरहेको बताए।
प्रचण्डलाई दलहरुको सुझाव : दिल्लीमा गोप्य सम्झौता नगर,"काठमाडौँ : संसद्मा प्रतिनिधित्व गर्ने दलहरुले भारत भ्रमणका क्रममा कुनै विवादास्पद सम्झौता नगर्न प्रधानमन्त्री पुष्पकमल दाहाल प्रचण्डलाई सुझाव दिएका छन्। बिहीबार भारत जान लागेका प्रधानमन्त्रीले सुझाव तथा परामर्शका लागि संसद्मा रहेका दलका नेता तथा प्रतिनिधिहरुलाई मंगलबार दिउँसो बालुवाटारमा बोलाएका थिए। अधिकांशले दिल्लीमा कुनै पनि गोप्य सम्झौता नगर्न र विवाद ल्याउने डिल पनि नगर्न सुझाव दिए। प्रधानमन्त्रीका प्रमुख राजनीतिक सल्लाहकार चक्रपाणी खनाल (बलदेव) ले अन्नपूर्ण अनलाइनसँग भने, अधिकांशले सम्बन्धलाई थप सुदृढ गर्न, विवादास्पद कुनै सम्झौता नगर्न र नेपालको हित हुने एजेन्डलाई स्पष्टताका साथ प्रस्तुत गर्न सुझाव दिनुभएको छ।त्यसलाई प्रधानमन्त्रीले सकारात्मक रुपमा लिनुभएको छ।' प्रमुख राजनीतिक सल्लाहकार खनाका अनुसार दलहरुले दिएको सुझावलाई मनन गरेर आफू दिल्लीमा प्रस्तुत हुने बताएका थिए। खासगरी हुलाकी सडकको निर्माणको एजेन्डालाई प्राथमिकताका साथ पेस गर्ने प्रतिवद्धता प्रधानमन्त्रीले व्यक्त गरेका छन्। छलफलमा मधेसवाद दल तथा अन्य प्रतिनिधिहरुले पनि हुलाकी सडकलाई महत्वपूर्ण एजेन्डा बनाउन सल्लाह दिएका थिए। नयाँ सम्झौता गर्नेभन्दा पनि दुई देशबीच विगतमा भएका सम्झौताहरुको प्रभावकारी कार्यान्वयनमा आफूले जोड दिने दाहालले बताएका छन्। प्रचण्ड यही भदौ ३० गतेदेखि भारतको चारदिन लामो भ्रमणमा जाँदैछन्। प्रधानमन्त्री भ्रमणको तयारीका लागि परराष्ट्रमन्त्री डा प्रकाशशरण महत आइतबार दिल्ली गएर मंगलबार काठमाडौं फर्केका छन्। संविधान जारी भएपछि भारतले लगाएको नाकाबन्दीसँगै पछिल्लो समयमा भारतसँग चिसिएको सम्बन्ध सहज हुँदै गरेको अवस्थामा हुन लागेको प्रचण्डको भ्रमणलाई राजनीतिक र कुटनीतिक दुवै वृत्तमा अर्थपूर्ण रुपमा लिइएको छ। प्रचण्डको भ्रमणमा छवटा विकास आयोजनामा समझदारी गर्ने तयारी भएको छ।भारतसँग सम्वन्ध सुधारका साथै हुलाकी सडक, तल्लो अरुण जलविद्युत आयोजना, पञ्चेश्वरको डीपीआरलाई अन्तिम रूप दिने, उर्जा व्यापार सम्झौताको कार्यान्वयन, भुकम्पपछिको पुर्ननिर्माणको प्रथमिकता तय र अहिलेसम्म भएका सहमतिलाई तत्काल कार्यावन्यनमा ल्याउने विषयमा भ्रमण केन्द्रित रहने बताइएको छ।"
भारत भ्रमणबारे राष्ट्रपति र उपराष्ट्रपतिलाई प्रधानमन्त्रीको ब्रिफिङ,काठमाडौंः प्रधानमन्त्री पुष्पकमल दाहाल प्रचण्डले राष्ट्रपति र उपराष्ट्रपतिसँग भेटवार्ता गरेका छन्। मंगलबार दिउँसो राष्ट्रपति निवास शीतल निवास पुगेर प्रधानमन्त्री प्रचण्डले राष्ट्रपति विद्यादेवी भण्डारी र उपराष्ट्रपति नन्दबहादुर पुनसँग भेटवार्ता गरेका हुन्। भेटमा प्रधानमन्त्री प्रचण्डले आफ्नो भारत भ्रमणका विषयमा राष्ट्रपति र उपराष्ट्रपतिलाई ब्रिफिङ गरेका थिए। प्रधानमन्त्री प्रचण्ड आगामी बिहीबार चार दिने भ्रमणका लागि भारत जाँदैछन्। सोही भ्रमणका विषयमा प्रधानमन्त्रीले भारत जानु अघि राष्ट्रपति र उपराष्ट्रपतिलाई शीतल निवासमा संयुक्तरुपमा भेटी भ्रमणबारे जानकारी गराएका हुन्।
प्रचण्डलाई बाबुरामको सुझाव: भारतसँग लिपुलेक र सीमाको कुरा उठाउनुस्,"काठमाडौंः नयाँ शक्ति पार्टीले प्रधानमन्त्री पुष्पकमल दाहाल प्रचण्डलाई भारत भ्रमणमा लिपुलेक र नेपालभारत सीमा विवादको कुरा उठाउन सुझाव दिएको छ। मंगलबार बिहान बालुवाटारमा प्रधानमन्त्री प्रचण्डलाई भेटी नयाँ शक्ति पार्टीका संयोजक डा बाबुराम भट्टराईले नेपालभारतबीच हुँदै आएको सीमा विवाद र लिपुलेक नेपालको हो भन्ने दाबी नेपालका तर्फबाट पेश गर्न सुझाव दिएको हो। नयाँ शक्तिले भारत भ्रमणबारे प्रधानमन्त्री प्रचण्डलाई १० बुँदे सुझावसमेत पेश गरेको छ। संयोजक भट्टराईले प्रधानमन्त्रीलाई नेपालभारतबीचको सम्बन्धलाई संयुक्त राष्ट्रसंघको बडापत्र र पञ्चशीलका सिद्धान्तका आधारमा कायम राख्नुपर्ने आवश्यकता औंल्याउँदै सुझाव पेश गरेका हुन्। उनले नेपालभारत सम्बन्धमा विगतदेखि रहँदै आएका समस्या र असमझदारी हल गर्न विशेष पहल गर्न सुझाव दिए। भट्टराईले नेपालभारतबीचको सम्बन्धको एक महत्वपूर्ण आयाम रहँदै आएको परम्परागत सुरक्षा अवधारणालाई समेत समयानुकूल विकसित र परिमार्जित गर्नु पर्ने आवश्यकता रहेको बताएका थिए। नेपालभारत सीमा विवाद अन्त्य गर्नका लागि दुईदेशबिचको सीमाना स्ट्रिप नक्सा तयार गरी लागू गर्नुपर्ने सुझाव नयाँ शक्तिले दिएको छ। नेपाल, भारत र चीनको त्रिदेशीय सीमाना रहेको लिपुलेकमा नेपालले पनि आफ्नो दाबी गर्न प्रधानमन्त्रीलाई सुझाएको छ। भट्टरार्इले अाफू प्रधानमन्त्री भएका बेला गरिएको विप्पा सम्झाैता कार्यान्वयनका लागि पनि सुझाव दिएका छन्। भट्टराईले बढ्दै गएको नेपालभारत व्यापार घाटालाई कम गर्दै दुई देशबीचको परनिर्भरतालाई अन्तरनिर्भरतामा बदल्न भारतले नेपालको निर्यातजन्य वस्तुमा लगाएको अतिरिक्त शुल्क, क्वारेन्टाइन बन्देज, नन् ट्यारिफ, प्यारा ट्यारिफ शुल्कहरु हटाउन तथा तुलनात्मक लाभका सेवा तथा उद्योगहरुको प्रवद्र्धन गर्न प्रत्यक्ष वैदेशिक लगानी आकर्षित गर्ने ध्येयले गरिएको बिप्पा सम्झौता छिटो कार्यान्वयन गर्न माग गरेका छन्। सुझाव पत्रको पूर्ण पाठ सुझावपत्र ________________________________________ सम्माननीय प्रधानमन्त्री श्री पुष्पकमल दाहाल प्रचण्ड नेपाल सरकार, काठमाडौं । विषय: सुझाव । महोदय, यही भदौ ३० देखि असोज २, २०७३ सम्म नेपालको प्रधानमन्त्रीको रुपमा तपाईंले भारतको भ्रमण गर्न लाग्नु भएकोमा वैकल्पिक राजनीतिक धारको रुपमा उदीयमान नयाँ शक्ति पार्टी, नेपालको तर्फबाट हामी भ्रमणको पूर्ण सफलताको कामना गर्दछौं । सार्वभौमसत्तासम्पन्न छिमेकी मुलुकहरु नेपाल र भारतबीचको सम्बन्धलाई संयुक्त राष्ट्र संघको वडापत्र र पञ्चशीलका सिद्धान्तका आधारमा आधुनिक युगको बदलिएको परिवेश र आवश्यकता अनुरुप थप विकसित गर्न यस भ्रमणका क्रममा निम्न बुँदाहरुमा विशेष ध्यान दिन आग्रह गर्दछौं: १ नेपालभारत सम्बन्धको आधारशीला रहँदै आएको भिन्न परिवेशमा गरिएको सन् १९५० को सन्धी तथा अन्य सन्धीसम्झौताहरुको पुनरावलोकन गर्न तत्कालीन प्रधानमन्त्रीको रुपमा मेरो सन् २०११ अक्टोवरमा भएको भारत भ्रमणको अवसरमा एक संयुक्त प्रवुद्ध समूह ( ' ) गठन गर्ने सहमति भएको तपाईंलाई अवगतै छ । सोही अनुरुप केही समय पहिले सो समूहको गठन भएको र यस पटकको तपाईंको भ्रमणलगत्तै त्यसको दोस्रो वैठक भारतमा बस्दैछ । सो प्रवुद्ध समूहलाई थप प्रभावकारी र क्रियाशील बनाउँदै त्यसको सिफारिशको आधारमा नेपालभारत सम्बन्धमा विगतदेखि रहँदै आएका कतिपय समस्या र असमझदारी छिटो हल गर्न विशेष पहल गर्नुहुने अपेक्षा गर्दछौं । २ नेपालभारत सम्बन्धको एक महत्वपूर्ण आयाम रहँदै आएको परम्परागत सुरक्षा अवधारणालाई समयानुकुल विकसित र परिमार्जित गर्दै राजनीतिक रुपले स्थिर र आर्थिक रुपले समृद्ध नेपाल मात्रै दुवै छिमेकी भारत र चीनको सुरक्षाको भरपर्दो साझेदार बन्न सक्ने नवीन अवधारणा प्रस्तुत र स्थापित गर्न प्रयत्न हुनेछ भन्ने आग्रह गर्दछौं । दोस्रो विश्वयुद्ध र शीतयुद्धकालीन अवधारणाहरु बोकेर नेपालभारत सम्बन्ध सुमधुर बनाउन कठीन हुनेछ भन्ने हाम्रो स्पष्ट धारणा रहेको छ । ३ सुपूर्दगी र पारस्परिक कानूनी सहायता सन्धीको सन्दर्भमा सार्कले पनि समानान्तर सुपूर्दगी तथा आपसी कानूनी सहायता कन्भेन्सन पारित गरिसकेको अवस्थामा थप द्विदेशीय सन्धी गर्न आवश्यक नभएको भन्ने रहेको र सन्धी मस्यौदामा तेस्रो मुलुकको नागरिकको सुपूर्दगीको कुरा भएको हुँदा यस विषयमा थप गृहकार्य गर्न आवश्यक देखिन्छ । ४ नेपालभारत सीमाना स्ट्रिप नक्सा ९८ प्रतिशत तयार भई भारतले सुस्ता र कालापानी थाती राखी हस्ताक्षर गर्न प्रस्ताव गर्दै आएकोमा सीमानाका धेरै ठाउँमा दुवै पक्षले दशगजा मिची बसेको वा नदीले सीमाधार परिवर्तन गरेको कारण हजारौं हेक्टर जमीन र बस्ती यताउता भई विवाद हुने हुँदा छिटो पूरै नक्सा सकेर सम्झौता गर्नु उपयुक्त हुन्छ । त्यसरी नै नेपाल, भारत र चीनको त्रिदेशीय सीमाना रहेको लिपुलेकमा हालै भारत र चीनले मात्र आवागमन खुला गर्न गरेको सहमतिमा नेपालको पनि दावी जाहेर गर्नुपर्दछ । ५ नेपालभारत सम्बन्धको एउटा ठूलो समस्या भारतसँग वर्षेनी डरलाग्दो ढंगले बढ्दै गएको व्यापार घाटा हो । अहिले भारतसँग वार्षिक आयातनिर्यात अनुपात दश गुणा भन्दा बढी रहेको छ । यो भयावह परनिर्भरतालाई अन्तरनिर्भरतामा बदल्न एकातिर भारतले लगाएको अतिरिक्त भन्सार, ,  , क्वारेन्टाइन बन्देज आदि हटाउन पहल गर्नुपर्दछ भने अर्कोतिर नेपालका निर्यातमुखी तुलनात्मक लाभका सेवा तथा उद्योगहरुको प्रवद्र्धन गर्न ती क्षेत्रमा प्रत्यक्ष वैदेशिक लगानी आकर्षित गर्ने ध्येयले मेरो प्रधानमन्त्रीकालमा भारतसँग गरिएको बिप्पा सम्झौता छिटो कार्यान्वयन गरिनुपर्दछ । ६ आर्थिक विकास निम्ति विदेशीसँग भीख माग्ने युग पुरानो भइसक्यो । अब तीब्र वेगमा आर्थिक क्रान्तिका लागि हामीले कसैसँग अनुदान सहयोग होइन ऋण सहयोग (), पूँजी लगानी र व्यापार सम्बन्धमा जोड दिनुपर्छ । भारतसँग पनि हामीले त्यसै गर्नुपर्दछ । खासगरी ठूला भौतिक पूर्वाधार योजना हामीले अनुदान सहयोगमा होइन नरम ऋण ( ) लिएर आफैं निर्माण गर्ने नीति लिनुपर्दछ । यसक्रममा बहुचर्चित काठमाडौंनिजगढ फाष्टट्रयाक हामीले भारतीय वा अन्यत्रबाट नरम ऋण लिएर नेपाल आफैंले निर्माण गर्नुपर्दछ । ७ भारतसँग तत्काल थप परियोजना निम्ति सम्झौता गर्नुभन्दा भारतीय लगानी, अनुदान र ऋण सहयोगमा निर्माणधीन आयोजनाहरु निर्दिष्ट समयमा पूरा गर्न जोड दिनुपर्दछ । विशेषत: वर्षौंदेखि तराईमधेशको लाइफलाइन रहेको हुलाकी सडक भारतीय सहयोगमा वा ऋण लिएर नेपाल आफैंले छिटो सम्पन्न गर्नुपर्दछ । त्यस्तै पञ्चेश्वर लगायतका ठूला पूर्वाधार आयोजना छिटो सम्पन्न गर्न जोड गर्नुपर्दछ । ८ भारतले नेपालसँगको सीमा क्षेत्रमा अग्ला सडक र तटबन्ध निर्माण गर्ने गरेकाले वर्षेनी वर्षायाममा सीमाक्षेत्रका जिल्लाहरु डुवानमा पर्ने गर्दछन् । यसबारे भारतसँग उच्चतहमा गम्भीर संवाद गरेर स्थायी समाधान खोजिनुपर्छ । ९ सन् २००८ को सेप्टेम्बरमा कोशी नदीमा आएको बाढीले पूर्वपश्चिम राजमार्गमा क्षति पुर्या ई नेपाली गाडीहरुको आवागमन नेपालभित्र पनि भारत भई गर्नुपरेको थियो । तपाईंको उक्त साल भारत भ्रमण हुँदा संयुक्तवक्तव्यमा नै नेपाली गाडीहरुलाई भारत भई नेपाल आउनजान परमिट दिन भारतीय क्याम्प अफिस विराटनगरमा राख्न दिने र राजमार्ग सुधारपश्चात् बन्द गर्ने उल्लेख छ । परन्तु नेपालको परराष्ट्र मन्त्रालयबाट दुईपटक पत्राचार गर्दा पनि भारतले आजसम्म उक्त कार्यालय बन्द गरेको छैन । यसबारे भारतीय पक्षसँग उच्चतहमा संवाद गरी छिटो समाधान खोजिनुपर्दछ । १० भारत र चीन दुवै हाम्रा छिमेकी आर्थिक महाशक्ति बन्दैछन् । उनीहरुको बीचमा वार्षिक सय अर्ब डलरको व्यापार हुन्छ । त्यसको एउटा अंश मात्र पनि नेपाल ट्रान्जिट भएर व्यापार भएमा नेपालले ठूलो लाभ लिनसक्छ र सबै पक्षलाई फायदा हुनसक्छ । यसबारे तत्काल भारतसँग र पछि चीनसँग कुरा गरेर त्रिपक्षीय सम्बन्धका लागि सार्थक पहल गरिनुपर्दछ । धन्यवाद । २०७३ भाद्र २८ () डा बाबुराम भट्टराई संयोजक, केन्द्रीय कार्यकारी समिति, नयाँ शक्ति पार्टी, नेपाल"
कार्यकर्तालाई कमल थापाको निर्देशनधर्म परिवर्तन गराउनेलाई लखेट्नुस्,"लमहीः राष्ट्रिय प्रजातन्त्र पार्टी नेपालका अध्यक्ष कमल थापाले धर्म परिवर्तन गराउन आउनेलाई गाउँवस्तीबाट लखेट्न कार्यकर्तालाई निर्देशन दिएका छन्। धर्म परिवर्तनको खेललाई भूसको आगो भन्दै उनले धर्म परिवर्तन गर्नका लागि आउनेलाई गाउँ, टोल, वस्तीमा प्रवेश निषेध गर्न आग्रह गरे। विश्वमै हिन्दू धर्मले चिनिएको नेपाललाई अहिले धर्म परिवर्तन तथा धर्म निरपेक्षको नाममा पहिचान नै मेटाउन थालिएको उनको भनाइ थियो। राप्रपा नेपालको कार्यकर्ता प्रशिक्षण भेलालाई दाङको लमहीमा मंगलबार सम्बोधन गर्दै थापाले भने,हाम्रो पहिचान यसरी मेटाउन पाइँदैन, कुनै पनि हालतमा यो हामीलाई मान्य हुँदैन। तपाईंको घर, छर छिमेक गाउँमा धर्म परिवर्तन गर्न आउनेलाई गाउँ प्रवेश गर्न नदिनुहोस्उनले भने,धर्म परिवर्तन गराउने खेल महारोग हो, भुसको आगो सल्किन थालेको छ, सचेत रहनुहोस्। धर्म र संस्कृतिलाई बलियो बनाउनका लागि यसभित्र रहेका विकृतिको अन्त्य अनिवार्य रहेको धारणा उनले राखे। जातीय भेदभावको अन्त्य हुनुपर्छ, दलित भएकै कारण मन्दिर प्रवेशमा रोग लगाईनु कदापि हुदैन् उनले भने हिन्दू धर्मलाई बचाउन अनि यसलाई अझ व्यापक बनाउनका लागि यस्ता विकृतिहरु ह्टाउन जरुरी छ । भाषणको अधिकांश समय उनले हिन्दू धर्मकै वकालत गर्न खर्चिएका थिए। एक अर्काे प्रसङ्गमा अध्यक्ष थापाले आफू सम्मिलित अघिल्लो सरकारले मधेसको समस्या सम्बोधन गरिसकेको भन्दै त्यसका लागि फेरि भारतसँग झुक्नु नपर्ने बताए। हाम्रो पालाको सरकारले नै मधेसलाई सम्बोधन गरिसकेको छ उनले भने फेरि बाह्य हस्तक्षेप स्वीकार्य हुँदैन।"
'नेपालभारत सम्बन्धमा नयाँ अध्यायको विकास',"काठमाडौं: परराष्ट्रमन्त्री डा प्रकाशशरण महतले नेपालभारत सम्बन्धमा नयाँ अध्यायको विकास हुने बताएका छन्। तीन दिने भारत भ्रमण सकेर काठमाडौँ फर्किएपछि अन्तराष्ट्रिय विमानस्थलमा पत्रकारसँग कुरा गर्दै मन्त्री डा महतले भारतमा रहँदा त्यहाँका विदेशमन्त्री सुष्मा स्वराज, ऊर्जामन्त्री पियूष कोयल, जलस्रोतमन्त्री उमा भारतीलगायतका नेतासँग द्विपक्षीय सम्बन्ध र सहयोगका बारेमा मैत्रीपूर्ण छलफल भएको बताए। परराष्ट्रमन्त्री डा महतले पञ्चेश्वर जलविद्युत् परियोजना निर्माणमा भारतले तदारुकता देखाउनुपर्ने आफूले जानकारी गराएको बताए। झन्डै दुईदशकअघिदेखि रोकिएको उक्त आयोजना निर्माण सम्बन्धमा २०७१ साउन १८ गते भारतका प्रधानमन्त्री नरेन्द्र मोदी नेपालको औपचारिक भ्रमणमा आउँदा छलफल भएको थियो। परराष्ट्रमन्त्री डा महतले भारतमा रहँदा त्यहाँका नेतासँग सीमा क्षेत्रमा डुबान, कृषि वस्तुको निर्यात, कमला डाइभर्सन, हुलाकी सडक, डडेल्धुरा, बैतडी र दार्चुला जोड्ने रिङ्रोड, थप नयाँ नाका खोल्नेलगायतका विषयमा छलफल भएको जानकारी दिए। प्रधानमन्त्री पुष्पकमल दाहाल प्रचण्डको अासन्न भारत भ्रमणको तयारी स्वरुप परराष्ट्र मन्त्री महत आइतबार भारततर्फ गएका थिए। रासस"
नेपालचीन नियमित सम्पर्कमा',"काठमाडौः चीनले राष्ट्रपति सी जिनपिङको नेपाल यात्रा रद्द भएको भन्नु उचित नभएको जनाएको छ । नेपालयात्रा रद्द भयो भन्नु उचित होइन, यो रद्द भयो वा भएन, हामी भन्न सक्दैनौँ,' चिनियाँ विदेश मन्त्रालयकी प्रवक्ता हुवा चुनयिङले पत्रकारहरूसँग सोमबार बेइजिङमा भनिन् । दुईपक्ष एकअर्काको सम्पर्कमा रहेको र चीनले नेपालसँगको सम्बन्धलाई विशेष महत्व दिएको पनि उनले बताइन् । नेपालसँगको सम्बन्धलाई थप उचाइ दिने हाम्रो चाहना छ', उनले भनिन् । पत्रकार सम्मेलनमा अक्टोबर मध्यका लागि प्रस्तावित चिनियाँ राष्ट्रपतिको नेपाल भ्रमण स्थगित वा रद्द के भएको हो' भनी सोधिएको प्रश्नमा प्रवक्ता हुवाले यस्तो जवाफ दिएकी हुन् ।"

शीर्षक,विवरण
सरकारको अपराध,"अफगानिस्तानमा आतंकवादी हमलामा परी १३ जना नेपालीले ज्यान गुमाएको एक हप्ताभित्रै लिइएको एउटा निर्णयमा सरकार नराम्रोसँग चुकेको छ । वास्तवमा ऊ चुकेको मात्र हैन, आपराधिक निर्णयमा सामेल भएको छ । आतंकवादीको निशानामा परी ज्यान गुमाएका नेपालीहरूको शव लिएर नेपाल वायु सेवाको विमान आइपुग्दा व्यक्तिगतरूपमा आधा दर्जन मन्त्रीसँग विमानस्थलमा पुगेर प्रधानमन्त्रीले दुईतीनवटा महत्वपूर्ण सन्देश दिएका थिए । पहिलो, जहाँसुकै भए पनि विपत्मा पर्दा नेपालीहरू तथा उनका परिवारलाई ढाढस दिन्छ नेपालले, त्यो पहिलो सन्देश थियो । त्यससँगै आतंकवादविरुद्धको उपस्थिति पनि थियो, सांकेतिक रूपमा । त्यसलगत्तै सरकारले प्रभावित परिवारलाई सांकेतिक क्षतिपूर्ति दिने तथा थप सहयोगको लागि क्यानडेली सरकारसँग वार्ता गर्ने निर्णय लिएर यसअघिको भन्दा सकारात्मक र फरक ढंगले सरकार पेस भएको सबैले अनुभूति गरेका छन् ।यसैगरी सरकारले आतंकवादको निशानामा रहेको अफगानिस्तानमा नेपाली कामदारलाई नपठाउने निर्णय लिएलगत्तै त्यसमा संशोधन गरी पहिल्यैदेखि नै करार' मा रहेका तर अहिले छुट्टीमा आएकाहरूलाई त्यहाँ जाने छुट सरकारले दिएको छ । त्यो छुटको कारण कमसेकम ४० जना कामदार अफगानिस्तान जाँदै छन् । के उनीहरूले करारमा हस्ताक्षर गरेकै आधारमा मर्ने अवस्था' मा धकेल्नु या साक्षी बस्नु सरकारबाट अपेक्षित कदम थियो त ? अफगानिस्तान तथा अन्य आतंकवादबाट ग्रस्त सिरिया र लिबियामा कामदार नपठाउने या उनीहरूलाई वर्क परामिट' नदिने पुरानो निर्णयलाई एक किसिमले कमजोर या निष्क्रिय तुल्याएको छ सरकारले ।अफगानिस्तानमा कामदार पठाउन केही नेपालबाहिरका म्यानपावर' एजेन्सीहरूको भूमिका देखिएको छ । सरकारले ती एजेन्सीहरू तथा सम्बन्धित सरकारसँग वार्ता गरी नेपालको कानुन र नीति मिचिने र नेपाली नागरिकको ज्यान खतरामा पर्ने गरी कामदार' नपठाउन दबाब दिनुपर्नेमा उनीहरूका सबै पुराना निर्णयलाई अनुमोदन गरेको छ । नेपालमा युथेनेसिया' या मार्से किलिङ' वैध छैन, तर सरकारको पछिल्लो निर्णयले जोखिम मोल्न तयार भए नेपाली कामदार आतंकवादको निशाना बन्न पाउँछन् भन्ने सन्देश गएको छ । पहिले करारमा हस्ताक्षर गरेकै आधारमा उनीहरूलाई आतंकवादको मुखमा धकेल्दा यसले खतरनाक पूर्वदृष्टान्त सिर्जना गर्नेछ । यो निर्णयको समीक्षासँगै त्यसलाई रद्द नगरेमा अन्तर्राष्ट्रिय आतंकवाद खुसी हुनेछ, नेपाल सरकारसँग ।"
संसद खुलाउन दलहरुले विश्व बैंक गुहार्ने,"काठमाडौं: पाँचदिनदेखि अवरुद्ध व्यवस्थापिका संसदको बैठक सञ्चालन गर्न विश्व बैंकसँग परामर्श गर्नुपर्ने निकर्षमा सत्तापक्ष र प्रतिपक्षका नेताहरु पुगेका छन् । संसदको मंगलबारको बैठकलाई सूचना टाँसेर स्थगित गरेपछि दुवै पक्षका नेताहरु सम्मिलित कार्यदल र शीर्षतहका नेताहरुको संसद भवन बानेश्वरमा बसेको बैठक विश्व बैंकसँगको परामर्शमा संसद सञ्चालन गर्ने सहमतिको दस्तावेज तयार गर्ने निष्कर्षमा पुगेको हो । आन्तरिकरुपमा भएका समझदारीमा विश्व बैंकसँगको सहमति नलिइ प्रधानमन्त्रीले संसदमा बोल्न मिल्दैन भन्नेमा एउटा पक्ष छ भने सहमति भइसकेपछि संसदमा बोल्दा आपत्ति नुहने अडानमा अर्को पक्ष छ । यसैमा विवाद भइरहेको छ । यसमा प्रधानमन्त्रीसँग छलफल गरेर भोलि टुंग्याउने सहमति भयो । विगतको सरकारले विश्व बैंकसँग सहमति गरेको छ । त्यो सहमति अनुसार कार्यान्वयन भइरहेको छ । त्यो सहमति अरु कार्यान्वयन हुने क्रममा छ बैठकपछि राप्रपा नेपालका प्रमुख सचेतक दिलनाथ गिरीले भने दातृसंस्थासँग कुनै सरोकार नै नराखी हामीले निर्णय गर्यौँ भने उसले हाम्रो निर्णयसँग सहमति छैन भन्यो भने के गर्ने ? त्यो अवस्थामा भोलि मुलुकलाई पर्ने सम्भावित संकटको जिम्मेवारी कसले लिने ? यो प्रश्न पनि गहनरुपमा आयो । यो बिषयलाई प्रधानमन्त्रीले सदनमा भन्नुपर्छ भन्ने बिचार प्रतिपक्षबाट आयो । आन्तरिकरुपमा समझदारी बनाइ त्यसको आधारमा दातृसंस्थासँग सहमति गरौँ, अनि अगाडि बढौ भन्ने सत्ता पक्षबाट आयो । एमाले नेताद्वय भीम रावल, सुवास नेम्वाङ र कांग्रेसका नेताहरु कृष्णप्रसाद सिटौला, चीनकाजी श्रेष्ठ र प्रकाशशरण महतले प्रधानमन्त्री केपी शर्मा ओलीसँग बुधबार बिहान छलफल गरी प्रधानमन्त्रीले सदनमा गर्ने सम्बोधनको भाषा तयार गर्ने समझदारी भएको गिरीले जानकारी दिए । प्रधानमन्त्री ओली भने आजको बैठकबाट पहिले नै बाहिरिएका थिए । इन्जिनियर पठाएर भूकम्पप्रभावित क्षेत्रका जनताको लगत संकलन गर्ने र सो लगतका आधारमा पहिचान भएका लाभग्राहीलाई चार किस्तामा दुई लाख रुपैयाँ अनुदान रकम दिने सम्झौता तत्कालीन कांग्रेस सभापति सुशील कोइराला नेतृत्वको सरकारका अर्थमन्त्री रामशरण महतले विश्व बैंकसँग गत बर्ष साउन २९ गते गरेका थिए । सोही सम्झौताका आधारमा पाँच हजार घरधनीको बैंकखातामा पहिलो किस्ताको ५० हजार रुपैयाँ पुगिसकेको छ । भूकम्पबाट अतिप्रभावित ११ जिल्लाको सर्भेक्षणबाट पाँच लाख ३० हजार घरधनीले लाभग्राहीको मान्यता पाइसकेका छन् । संघीय मामिला तथा स्थानीय विकास मन्त्रालयका अनुसार मंगलबारसम्म एक लाख ७१ हजार सात सय ५२ घरधनीसँग अनुदान सम्झौता भइसकेको छ । छुटेका लाभग्राही र बाँकी २० जिल्लाको सर्भेक्षण गर्दा लाभग्राहीको संख्या बढेर आठ लाख ५० हजार पुग्ने अनुमान छ । अघिल्लो सरकारले चार किस्तामा उपलब्ध गराउने कार्यविधि संशोधन गरी प्रधानमन्त्री ओली नेतृत्वको सरकारले तीन किस्तामा उपलब्ध गराउने निर्णय गरेको छ । गिरीका अनुसार सत्ता पक्ष र प्रतिक्षका नेताहरु भुकम्प प्रभावित क्षेत्रका लाभग्राहीलाई दुई लाख रुपैयाँ दुई किस्तामा उपलब्ध गराउन सहमत भएका छन् । पहिलो किस्तामा ढेढ लाख रुपैया र अन्तिम किस्तामा ५० हजार रुपैयाँ उपलब्ध गराउन सत्ता पक्ष र प्रतिपक्ष तयार भएका हुन् । उनीहरुले बनाइसकेका घरको मूल्याङकन गरी एकमुष्ट दुई लाख रुपैयाँ दिन पनि उनीहरु तयार भएका छन् । सर्भेक्षण गर्न बाँकी रहेका जिल्लामा तत्काल अगाडि बढाउन पनि दुवैपक्ष सहमत भएका छन् । कांग्रेसको पालामा चार किस्तामा दिने सहमति भएको छ । हामीले तीन किस्तामा झारेका छौँ । त्यसलाई दुई किस्तामा दिन पनि विश्व बैंकको सहमति लिनु पर्यो', गिरीले भने, 'सदन चल्नुपर्यो । बजेटले पनि धान्नु पर्यो । पहिलो किस्तामा ५० हजार रुपैयाँ दिन भनिएको छ । त्यसलाई एकै पटक डेढ लाख रुपैयाँ दिनका लागि बजेटको व्यवस्थापन गर्न सक्नु पर्यो । बैठकबाट बाहिरिँदै माओवादी केन्द्रका अध्यक्ष पुष्पकमल दाहालले भने सैद्धान्तिक रुपमा सहमति भइसकेको छ । केहि प्राविधिक बिषय बाँकी छन,सायद भोलि बिहानसम्म टुंगिन्छ होला । दाहालका अनुसार भुकम्प प्रभावित क्षेत्रका जनताका समस्याबारे कार्यदल र शीर्ष नेताको तहमा सत्ता पक्ष र प्रतिपक्षका वीचमा गम्भीर ढंगले छलफल भएको छ । माओवादी केन्द्रका अर्का नेता कृष्णबहादुर महराले भने, प्रतिपक्षले उठाएका मागमा सत्तापक्ष लचकरुपमा प्रस्तुत भएको छ । यसलाई भाषा मिलाएर मुर्तरुप दिन बाँकी छ । सहमति भइसकेको छैन । आफूले भुकम्प प्रभावित क्षेत्रका जनतालाई तीन लाख रुपैया अनुदान दिन प्रस्ताव राखेपनि त्यसमा सहमति नभएको महराले बताए । कार्यदलका सदस्य समेत रहेका महराले भने मैले तीन लाख दिने प्रस्ताव राखे । हाम्रो पार्टीको समर्थनमा सबै दल आइसकेका छैनन । कांग्रेस नेता रामचन्द्र पौडेलले भने सैद्धान्तिक सहमति भइसकेको छ । प्राविधिक पक्ष मिलाउन बाँकी छ । कांग्रेस नेता प्रकाशशरण महतका अनुसार सत्ता पक्षसँग सहमति नभइ प्रधानमन्त्री ओलीलाई संसदमा सम्बोधन गर्न दिन मिल्दैन । सत्ता पक्ष र प्रतिपक्ष वीच सहमति नभएमा बुधवार ११ बजेका लागि बोलाइएको संसद पनि सञ्चालन हुने देखिएको छैन ।"
"प्रचण्डलाई राजदूतको प्रश्न, अष्ट्रेलिया भ्रमण किन स्थगित'","काठमाडौँ: माओवादी केन्द्रका अध्यक्ष पुष्पकमल दाहाल प्रचण्ड' र अष्ट्रेलियाका राजदूत ग्लेन ह्वाइटबीच मंगलबार भेटवार्ता भएको छ । भेटमा राजदूत ग्लेनले अध्यक्ष प्रचण्डको अष्ट्रेलिया भ्रमण रद्ध भएको सम्बन्धमा प्रश्न गरेका छन् । राजदूत ग्लेनले मिडियामा आएजस्तो स्थिति नभएको समेत प्रष्ट पारेका छन् । प्रचण्डको भ्रमण स्थगित किन भयो भन्ने विषयमा जिज्ञासा राख्दै राजदूत ग्लेनले भने, हामी नियमित अष्ट्रेलियन सरकार, पुलिस र महान्यायाधीवक्ताको सम्पर्कमा छौँ । तपाईंको भ्रमण किन स्थगित भयो ?' जवाफमा प्रचण्डले समेत मिडियामा आएजस्तै ढंगले भ्रमण स्थगित नभएको बताए । जवाफमा प्रचण्डले भने, वर्तमान राजनीतिक स्थिति, अन्तरिक कामको चापका कारण भ्रमण स्थगित भएको हो ।' प्रचण्डले राजदूत ग्लेनसँग उपयुक्त समयमा अष्ट्रेलियाको भ्रमण गर्ने समेत बताएका छन् । उनले अष्ट्रेलियामा आम निर्वाचन भइरहेकाले समेत भ्रमण स्थगित गर्नुपरेको बताएको प्रचण्डको निजी सचिवालयले जनाएको छ । भेटमा अध्यक्ष प्रचण्डले नेपालको राजनीतिक विकासका बारेमा राजदूत ग्लेनलाई जानकारी गराएका छन् । नेपालको राजनीतिक विकास प्रक्रिया विशिष्ट खालको भएको बताउदै प्रचण्डले संविधान कार्यान्वयन गर्न र शान्ति प्रक्रियाका बाँकी कार्यभार पुरा आफू सक्रिय रहेकोमा प्रष्ट पारे । प्रचण्डले पछिल्ला राजनीतिक समस्या समाधानका लागि राष्ट्रिय सहमतिय सरकार बनाउने विषयमा पहल भइहरेको जानकारी राजदूतलाई गराएका छन् । उनले राष्ट्रिय सरकारका लागि उच्च राजनीतिक नेतृत्वसँग सकारात्मक छलफल भइरहेको समेत खुलासा गरे । उनले यसका लागि अन्तराष्ट्रिय समूहलाई सकारात्मक सहयोगको निम्ति समेत आग्रह गरेका छन् । भेटमा राजदूत ग्लेनले अष्ट्रेलियन सरकारले नेपाल र नेपाली जनतालाई सहयोग गर्दै आइरहेको अवगत गराउदै पुनर्निमाणमा समेत काम गरिरहेको जानकारी गराए । प्रचण्डले भूकम्पपछिको पुनर्निमाणमा अष्ट्रेलियाको सरकारले गरेको सहयोगप्रति धन्यवाद दिए ।"
पीडकसँग कुनै हालतमा मेलमिलाप हुन्नः बेपत्ता आयोग,"काठमाडौंः बेपत्ता आयोगले द्वन्द्वकालिन घटनालाई लिएर परेका उजुरीमा जस्तोसुकै अबस्थामा पनि मेलमिलाप र क्षमादान दिने कार्य असंभव रहेको बताएको छ । व्यक्ति बेपत्ता पार्न आदेश दिने उच्च पदस्थ व्यक्तिलाईसमेत अपराधमा उन्मुक्ति नदिइने र मुद्दा चलाउन सिफारिस हुने प्रतिबद्धतासमेत आयोगले जनाएको छ । आयोगले बेपत्ता छानविनका लागि अन्तरराष्ट्रिय रेडक्रस सोसाइटी, राष्ट्रिय मानवअधिकार आयोग र अन्य मानवअधिकारबादी संस्थाबाट बेपत्ताको विवरण झिकाउने भएको छ । बेपत्ता पारिएको स्थानमै पुगेर बेपत्ताको पहिचानका लागि हुलिया खुल्ने एन्टीमार्टम फाराम भराउने निर्णयसमेत लिइएको छ । यस्तै बेपत्ताको पहिचानका लागि नजिकका नातेदारलाई भेटेर विवरण र घटनास्थल पुगेर दशी प्रमाण संकलन गरिने भएको छ । व्यक्ति बेपत्ता पार्ने घटनाका सम्बन्धमा कुनै हालतमा यो आयोगले मेलमिलाप वा क्षमादानका लागि सिफारिस गर्दैन, आयोगका सचिव महेश शर्मा पौड्यालले अन्नपूर्ण पोष्ट्सँंग भने, बेपत्ता पार्न आदेश दिने जो सुकै होस् उन्मुक्ति हुँदैन । दोषी पत्ता लगाउन माथिल्लो तहसम्मै छानविन गर्नुपर्ने हुनसक्छ । त्यस्ता व्यक्तिलाई मुद्दा चलाउन सिफारिस गर्छौं । पौड्यालले बेपत्ता पार्ने कार्य गम्भिर अपराध भएकाले अनिबार्य रुपमा छानविन र कारबाहीको दायरामा आउनेसमेत प्रश्ट्याए । आयोगले बेपत्ता व्यक्तिका उजुरीमा सर्वोच्च अदालतबाट भएको परमादेशलाई मार्गदर्शन बनाउने भएको छ । गोरखा बारका तत्कालिन अध्यक्ष राजेन्द्र ढकालको बेपत्ता प्रकरणमा सर्वोच्च अदालतले २०६४ साल जेठ १८ गते दोषीको छानविन गरी दण्ड दिन र पीडित परिबारलाई क्षतिपुर्तिको सुनिश्चित गर्न परमादेशसमेत दिएको थियो । २०५४ सालमा सुरक्षाकर्मीबाट पक्राउ ढकाल हालसम्म बेपत्ता छन् । यो आयोगलाई कानुनतः बेपत्ता व्यक्तिको सत्यतथ्य पत्ता लगाउने, पीडकलाई सजाय, पीडितलाई क्षतिपुर्ति र भविष्यमा यस्ता घटना दोहोरिन नदिन कानुन एवं संस्थागत सुधारका लागि सिफारिस गर्ने अधिकार छ । यो आयोगको सिफारिस २०४६ सालमा गठित मल्लिक र २०६३ को रायमाझी आयोगले गरे जस्तो होइन । भोली युएनले पनि स्विकार्नुपर्ने हुन्छ, पौड्यालले भने, चित्त बुझेन भने युएनबाटै ट्रिब्युनल गठन गरेर कारबाही गर्नसक्छ । अन्तरराष्ट्रियकरण हुनु अगाबै मुलुकभित्रै बिबाद समाधान गर्न यो एउटा अवसर हुनसक्छ । उनले प्रतिवेदन पेश गरेको ३० दिनभित्र संसदमा पेश गर्नुपर्ने बाध्यकारी व्यवस्था रहेका कारण पनि यत्तिकै थन्केर बस्न असंभव हुने बताए । मानवअधिकार आयोगले पनि प्रतिवेदनलाई अनुमोदन गर्नुपर्ने भएकाले यत्तिकै डिसमिस गर्न असंभव छ, पौड्यालले भने । उनले जनाए अनुसार आयोगले व्यक्ति बेपत्ता पारेर गाडिएको स्थानको सूचना प्राप्त भएमा गोप्य रुपमा ग्रेपसाइड (चिहान रहेको ठाउँ) फेला परे विज्ञबाट पोष्टमार्टम गरिने छ । कसरी, कस्ले, कहाँबाट भन्ने बिषयमा भित्री तहसम्म पुगेर पीडकको पहिचान गछौं, उनले भने । यता आयोगमा पीडित परिबारले मंगलबारसम्म द्वन्द्वकालिन समयमा भएका बेपत्तासम्बन्धी एक हजार पाँच सय ३३ वटा उजुरी दर्ता गराएका छन् । यो उजुरी शान्ति मन्त्रालयको भन्दा बढी हो । मन्त्रालयमा १ हजार ४ सय ९५ मात्र उजुरी परेका थिए । सबै भन्दा बढी उजुरी बर्दियामा दुई सय ५७, बाँके एक सय २०, दाङ एक सय १७, रोल्पा ९७, कञ्चनपुर ८५, बैतडी ७१ र सुर्खेतबाट बेपत्ताका ६८ वटा उजुरी परेका छन् । आयोगले २०५२ फागुन १ देखि २०६३ साल मंसिर ५ गतेभित्र भएका बेपत्ता घटनाको उजुरीमा मात्र छानविन गर्ने जनाएको छ । उजुरीका लागि अझै साउन १ गतेसम्म म्याद छ । आयोगले द्वन्द्वकालिन बेपत्ताका घटना, द्वन्द्वसँग मात्र सम्वन्धित र त्यसबाहेकका घटनामा परेका उजुरीमा प्रारम्भिक छानविनपछि मात्र बृहद अनुसन्धानको निश्कर्षमा पुगिने भएको छ ।"
"कांग्रेसलाई फकाउन शीर्ष बैठक, प्रधानमन्त्री बाहिरिए","काठमाडौंः भूकम्पपीडितहरुलाई एकमुष्ट दुई लाख दिनुपर्ने कांग्रेसको मागबारे छलफल गर्न अहिले संसद् भवन नयाँ बानेश्वरमा बैठक जारी छ । साँझ पाँच बजेदेखि बसेको बैठकमा सहभागी भएर प्रधानमन्त्री केपी शर्मा ओली भने बाहिरिएका छन् । प्रधानमन्त्रीले बैठकमा भूकम्पपीडितलाई तत्काल दुई लाख दिन नसकिने बताउँदै दिनका लागि पनि विश्व बैंकसँगको सम्झौता र कार्यविधि नै परिमार्जित गर्नुपर्ने बताएका थिए । कांग्रेस नेता प्रकाशशरण महतका अनुसार प्रमले पहिले घर बनाइसकेका भूकम्पपीडितलाई अनुदान दिएर मात्रै अन्यलाई दिनुपर्ने कुरा बैठकमा राखेका जानकारी दिए । कांग्रेसले आफ्नै सरकारको पालामा विश्व बैंकसँग भएको सम्झौता मिचेरै भएपनि यही बजेटको सिलिङबाटै भूकम्पपीडितलाई एकमुष्ट दिनुपर्ने बताउँदै आएको छ । अर्थमन्त्री विष्णु पौडेलले भने यही बजेटबाट भूकम्पपीडितलाई दुई लाख रुपैयाँ दिने हो भने बजेको पुरै सिलिङ बिग्रने भएको त्यसो गर्न सम्भव नरहेको बताउँदै आएका छन् । कांग्रेसले छुटेका भूकम्पपीडितलाई अनुमान सम्झौता गर्न योग्य बनाई यही बजेटको सिलिङबाट दुई लाख रुपैयाँ दिन माग गर्दै संसद् अवरुद्ध गर्दै आएको छ । लगातार बैठक अवरोध गरेपछि सत्तारुढ पक्षले कांग्रेसलाई फकाउने प्रयास गर्दा आज दिउँसो साढे ३ बजे र अपरान्ह साढे ५ बजेका लागि बोलाइएको संसद् बैठक पनि बस्न सकेन । संसद् बैठक पनि भोलि बिहान ११ बजेसम्मका लागि स्थगित गरिएको छ । संसद् भवनमा अहिले जारी बैठकमा प्रमुख प्रतिपक्षी दल कांग्रेसका सभापति शेरबहादुर देउवा, सत्तारुढ नेकपा माओवादी केन्द्रका अध्यक्ष पुष्पकमल दाहाला प्रचण्ड, उपप्रधानमन्त्री भीम रावल, कांग्रेस नेता प्रकाशशरण महत, एमाले नेता सुवास नेम्बाङ्ग र नेकपा माओावदी केन्द्रका कृष्णबहादुर महरा सहभागी छन् ।"
जननेता मदन भण्डारी देशभक्त नायकः ओली,"काठमाडौं: प्रधानमन्त्री केपी शर्मा ओलीले स्वर्गीय जननेता मदन भण्डारी अग्रगामी विकासमुखी देशभक्त नायक भएको बताएका छन्। मदन भण्डारी मेमोरियल कलेजको १५औँ वार्षिकोत्सवका अवसरमा मंगलबार आयोजित कार्यक्रममा उनले स्वजननेता भण्डारी सामाजिक न्यायको फराकिलो चिन्तन, न्यायका प्रतिमूर्ति भएको बताए। ओलीले भने, 'मदन भण्डारी बहुआयामिक व्यक्तित्व, वैज्ञानिक र व्यावहारिक, फराकिलो चिन्तन भएको नेता हो, देशको अग्रगामी विकासको लागि मन वचन र कर्मबाट लागि पर्ने देश देशभक्त नायक हो।' प्रधानमन्त्री ओलीले शिक्षा नीति र प्रणालीमा रहेका कमजोरीलाई ओल्याएर नयाँ पिँढीलाई योग्य दक्ष र गुणवान बनाउनु जरुरी रहेको बताए। उनले मदन भण्डारी कलेज सुरु गर्दाका संर्घष सम्झदै भने, ' मदनभणडारी कलज सुरु गर्दा हामीसँग पैसा थिएन, शिक्षाका पूर्वाधार थिएन, कस्ले पढाउने त्यो पनि थाहा थिएन तर हामीमा असाधारण इच्छाशक्ति र संकल्प थियो, जुन आज आएर प्राध्यापक र विद्यार्थीको सपना साकार भएको छ।' उनले मदन भण्डारी मेमोरियल कलेजमा बनाउन राष्ट्रपति विद्यादेवी भण्डारीको अतुलनीय योगदान रहेको बताए। उनले भने, ' शिक्षाको उज्यालोबाट विद्यार्थीको आखाँ खोल्ने काममा राष्ट्रपतिको सक्रियता, आट र सहासलाई सबैले मनन गर्नुपर्छ।किनकी आज नयाँ पुस्ताले अध्याधुनिक वातावरणमा अध्ययन र अनुसन्धान गर्न पाएका छन्। आफ्ना प्रतिभाहरु प्रस्फुटन गर्न पाएका छन्। उनले विद्यार्थीको क्षमतालाई उजागर गर्न चीनमा ६ वटा छात्रवृतिका सिटहरु खोलिएको भन्दै विद्यार्थीले उक्त अवसरलाई मेहनत गरेर सदुपयोग गर्न आग्रह गरे। उनले भने, ' विद्यार्थी बोली, वचन र आचरणमा राम्रा र सद्गुणी हुनुपर्छ। कलेजको नामलाई बद्नाम गर्ने काम कहिल्यै पनि गर्नुहुँदैन ।' नयाँपिँढीलाई आफ्नो विषयअनुसार क्षमता उजागर गर्न शिक्षा नीतिमा आवश्यक सुधार ल्याउनेतर्फ सरकार अघि बढिरहेको उनले उल्लेख गरे। उनले यस वर्षको बजेटमा मदनभण्डारी इन्स्टिच्युशन अफ साइन्स एण्ड टेक्नोलोजीको स्थापना गर्ने सरकारी योजना ल्याएको जानकारी दिए। यस्तै मदन भण्डारी मेमोरियल कलेजका प्रमुख डम्बरबहादुर हमालले कलेजको प्रगति विवरण प्रस्तुत गर्दै प्रत्येक क्षेत्रमा विद्यार्थीले राम्रो गरिरहेको दाबी गरे। उनले शिक्षा अहिले निजिकरण र व्यापारीकरण भइरहेको भन्दै मदनभणडारी कलेजले सस्तो मूल्यमा गुणस्तरीय शिक्षा प्रदान गर्दै आउको बताए। शिक्षालाई कम्पनीके रुपमा दर्ता गनृ नहुने भन्दै उनले यसलाई प्राज्ञिक थलोको रुपमा विकसित गर्दै लैजानुपर्नेमा जोड दिए।उनले भने, 'शिक्षामा व्यापक रुपमा निजीकरण र व्यापारीकरण भएको छ, यसलाई कम्पनी जस्तो नाफामुखी नभइ सेवामुखी बनाउनुपर्छ। किनकी शिक्षा देशके भविष्यसँग जोडिएको गम्भीर विषय हो। ' उनले चीन सरकारको सहयोगमा ६ जना विद्यार्थीलाई एमबीबीएस र इन्जिनियरिङ अध्ययनका लागि अवसर आएकोप्रति निकै हर्षित भएको बताए। यस्तै कलेजले यस वर्षको मदन भण्डारी शिक्षा पत्रकारिता पुरस्कार' त्रिभुवन विश्व विद्यालय पत्रकारिता तथा आमसञ्चार केन्द्रीय विभागका पूर्वप्रमुख तथा प्राध्यापक पी खरेललाई प्रदान गरेको छ। प्रधानमन्त्री केपी शर्मा ओलीले सो अवसरमा सम्मानपत्रसहित २५ हजार प्रा खरेललाई प्रदान गरे। त्यस्तै, कलेजले उच्च माध्यमिक शिक्षातर्फ सर्वोत्कष्ट अङ्क ल्याउन सफल छात्रतर्फ सुदन लामिछाने र छात्रातर्फ रमा पराजुलीलाई प्रधानमन्त्री ओलीले स्वर्णपदक प्रदान गरी बधाई दिए। सो अवसरमा कार्यक्रमलाई सफल बनाउन कलेजमा स्नातकोत्तर तेस्रो सेमेष्टरमा अध्ययनरत अर्जुन सापकोटाले क्यारिकेचर र अन्य तहका विद्यार्थीले स्वागत गीत, गीत तथा विभिन्न भेषभूषामा नृत्यसमेत प्रस्तुत गरेका थिए।"
नेपालका उपप्रधानमन्त्री भन्दा भारतीय राजदूत ठूला ?,"प्रेम आचार्य अर्घाखाँचीः नेपालका उपप्रधानमन्त्री र भारतका राजदूतमा कसको मर्यादा माथि होला ? सर्वसाधारणले सजिलै सहसचिवस्तरका भारतीय राजदूत भन्दा नेपालकै उपप्रधानमन्त्री ठूला भन्ने उत्तर दिन्छन् । तर, अर्घाखाँचीमा उपप्रधानमन्त्री टोपबहादुर रायमाझीको भन्दा भारतीय राजदूत रणजित रेलाई को मर्यादाक्रममा माथि राखेर शिलालेख बनाइएपछि विरोध शुरु भएको छ । भारतीय राजदुतावासको सहयोगमा निर्माण भएका जिल्लाका तीन विद्यालयका शिलालेखमा उपप्रम भन्दा राजदूतको नाम माथि राखिएपछि अनौठो विवाद शुरु भएको हो । अच्चमको कुरा उपप्रधानमन्त्री टोपबहादुर रायमाझी आफैँ कार्यक्रममा उपस्थित भएर विद्यालय भवन र शिलालेखको उद्घाटन गर्दा समेत कुनै प्रतिकिया जनाएका छैनन् । सन्धिखर्कको चुत्राबेँसी जनज्योती उच्च मावि, बागीको शान्ति उच्च माबि र अर्घाको अर्घा रजस्थल माविमा निर्माण भएका भवनहरुको शिलालेख राजदूत रेलाई माथि र उपप्रधानमन्त्री रायमाझीलाई तल राखेर निर्माण गरिएपछि विद्यार्थीहरुले कालो पोतिदिएका छन् । कार्यक्रममा उपप्रधान मन्त्री टोपबहादुर रायमाझी र भातीय राजदूत रे मात्र थिएनन् । प्रमुख जिल्ला अधिकारी सुरेन्द्र पौडेल, स्थानीय विकास अधिकारी लक्ष्मी पाण्डे गौतम र जिल्ला शिक्षा अधिकारी सुरेन्द्रराज पराजुली लगायतका सरकारी कार्यलयका कर्मचारीको समेत उपस्थिति रहेको थियो । सरकारी कार्यलयका प्रमुख मात्र नभइ नेपाली कांग्रेसका सभापति बिष्णु खनाल मुस्कान, एमालेका कार्यवाहक अध्यक्ष जीबनारायण कोइराला, माओवादी केन्द्रका केन्द्रीय सदस्य ठाकुर बिक र राष्ट्रिय जनमोर्चाका जिल्ला सचिव गोपाल पौडेल लगायतका राजनीतिक दलका नेताहरुको उपस्थिति थियो । कार्यक्रममा उपस्थित कसैले पनि आफ्नै देसका उपप्रधानमन्त्रीको मर्यादाबारेमा प्रश्न उठाउन सकेनन् । राजदूत र उपप्रधानमन्त्रीसँगै सबै कार्यक्रममा हिँडे । तर मर्यादाको विषय कसैले उठाएनन् । अहिले जिल्लामा यही बिषयले चर्चा पाएको छ । जनज्योती उच्च माविका विद्यार्थीले गाएको स्वागत गीत भारतपरस्त भयो भनेर भन्नेहरुले पनि उपप्रधानमन्त्रीको मर्यादाको बारेमा बोलेनन् । शनिबार बागीको शान्ति उच्च मावि र आइतबार सन्धिखर्कको जनज्योति उच्च माबि र अर्घाको अर्घा रजस्थल माविको भवन शिलान्यास भएको थियो । उपप्रधान मन्त्रीको मर्यादा विपरित भएको भनेर विद्यार्थी संगठनहरुले जनज्योति उच्च माविमा निर्माण भएको भवन शिलालेखमा कालोपोतिएको नेबिसंघका जिल्ला अध्यक्ष युबराज पाण्डेले बताए । जिल्लामा कृयाशिल विद्यार्थी संगठनहरु नेविसंघ, अखिल, अखिल क्रान्तीकारी, अखिल छैटौँ र अखिल (विपल्प) समूहले विद्यालयमा तालाबन्दी गरस् कालो पोतेका हुन । विद्यार्थी संगठनले तत्काल शिलालेख सच्चाउन माग गरेको अखिलका जिल्ला अध्यक्ष प्रदीप नेपालीले बताए ।"
"भारतसँगको सम्बन्ध सुध्रिसक्यो, नकारात्मक नबनौं","काठमाडौँः भारतका लागि निवर्तमान नेपाली राजदूत दीपकुमार उपाध्यायले प्रधानमन्त्री केपी शर्मा ओलीको भारत भ्रमणपछि दुई देशबीचको सम्बन्ध सामान्य बन्दै गएको बताएका छन । भारतले नेपाललाई प्राथमिकता दिएको छ । एकै वर्ष दुई पटक प्रधानमन्त्री नरेन्द्र मोदी र पाँच पटक विदेशमन्त्री सुष्मा स्वराजको नेपाल भ्रमण भइसकेको छ, रिपोर्टर्स क्लब नेपालले मंगलबार गरेको साक्षात्कारमा उनले भने, प्रशासनिक संयन्त्रहरुको बैठक पनि नियमित भइरहेको छ । दुई देशको प्रबुद्ध समूहको बैठक पनि बस्दैछ । अब नकारात्मक टिप्पणी गर्नुहुँदैन । नन ईस्यू लाई इस्यू बनाएर अल्झनु हुँदैन । साक्षात्कारमा उपाध्यायले नेपाल र भारतले छिमेकी बदल्न नसक्ने भएकोले सम्बन्ध राम्रो बनाएर अघि बढ्नुको विकल्प नभएको तर्क गर्दै अब नेपालले दुई छिमेकीहरुको विश्वास लिएर अघि बढ्नुपर्ने आवश्यकता औँल्याए । सन्तुतिलरुपमा दुई छिमेकीसँग सम्बन्धलाई अगाडि बढाए नेपाललाई फाइदा छ । नेपाल र भारतको सम्बन्ध सुध्रिँदै छ, उनले भने, अब नेपालले सबै दलको सहमतिमा छिटो परराष्ट्र नीति बनाएर अघि बढ्नु पर्छ । उपाध्यायले चीनले समेत नेपालको आर्थिक विकास र आपूर्तिका लागि भारतमै भर पर्नुपर्ने भएकोले दुई देशको सम्बन्ध राम्रो हुनुपर्नेमा जोड दिँदै आएको उल्लेख गरे । नेपालभारत सम्बन्धमा एक अर्कासँग गर्व गर्न सक्नुपर्ने भएकोले यसमा शंका गर्नु आफैँलाई शंका गर्नुजस्तो हुने तर्क गरे । उनले रीतिरिवाज, संस्कृति, धर्म र सामाजिक सम्बन्धले दुई मुलुक बाँधिएकाले अलग हुनै नसक्ने भन्दै अब नेपालले आन्तरिक राजनीति मिलाएर अघि बढ्नुपर्ने आवश्यकता औँल्याए । उपाध्यायले संविधान जारी गर्ने बेलामै आफूले सबैलाई समेटेर जाऊँ भन्दा नभए पनि अहिले पनि सच्याउने ठाँउ रहेकोले आफ्नो आन्तरिक राजनीति मिलाउनेतर्फ लाग्नुपर्ने भन्दै बताउँदै अरुलाई दोष दिएर उन्मुक्ति पाउनसक्ने अवस्था नरहेको बताए । संविधानको कार्यान्वयनमा अहिले चुनौती छ । यो संसदको अवधिभित्रै अर्को चुनाव गर्न नसके मुलुक भयंकर रिक्ततामा फस्छ, उनले भने, मुलुक अप्ठ्यारो स्थितिमा पुग्छ । हामी संकट उन्मुख छौँ । त्यसैले कमजोरी सच्याउनुपर्छ ।"
संसद बैठक साँझ पाँच बजे,काठमाडौँ: मंगलबार दिउँसो ३:३० बजेका लागि तोकिएको व्यवस्थापिकासंसद्को बैठक साँझ ५ बजेका लागि सारिएको छ । ३:३० बजेका लागि बोलाइएको बैठक विशेष कारणवश सारिएको व्यवस्थापिकासंसद् सचिवालयका सहायक प्रवक्ता सुदर्शन कुइँकेलले जानकारी दिए । भूकम्पपीडितलाई एकमुष्ट राहत नदिई सदनको कारबाही अगाडि बढ्न नसक्ने भन्दै प्रमुख प्रतिपक्षी दल नेपाली कांग्रेसले सदनको कारबाही अवरुद्ध पार्दै आएको छ । विगत चार दिनदेखि अवरुद्ध हुँदै आएको सदनको कारबाही खुलाउने विषयमा सत्तारुढ दल र प्रमुख प्रतिपक्षी दलका प्रमुख नेता सम्मिलित कार्यदल गठन गरिएको थियो । सोमबार गठित कार्यदलले सामान्य छलफल गरेको भए पनि ठोस निष्कर्ष निकाल्न सकेको छैन । सत्तारुढ दल र प्रमुख प्रतिपक्षी दलले मध्यमार्गी उपाय खोज्ने तयारी रहेको बताइन्छ । रासस

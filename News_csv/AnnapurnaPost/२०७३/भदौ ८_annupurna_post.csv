शीर्षक,विवरण
धर्मका नाममा,"भूकम्पबाट नेपालमा ठूलो धनजनको क्षति भएपछि आन्तरिक र बाह्य सहयोग तथा स्रोत परिचालन गरी पुनर्निर्माणमा जाने सरकारको अठोट कार्यान्वयनमा अझै समय लाग्ने देखिन्छ । सरकारमा दक्ष तथा उचित संयन्त्रसँगै इच्छाशक्तिको अभाव र नीतिगत अस्पष्टताका कारण पुनर्निर्माण अपेक्षित गतिमा अघि बढ्न सकेको छैन, यद्यपि दातृ निकायहरूले प्रतिबद्धता जनाएको भन्दा पनि आवश्यकताअनुरूप बढी रकम दिने आश्वासन उनीहरूले दिँदै आएका छन् । त्यो सदासयतालाई नेपालले आफ्नो कार्यदक्षता र पारदर्शिताबाट यथावत् राख्न सक्नुपर्छ । सुस्त गतिमा निर्माण कार्य भएमा या गुणस्तरीयतामा खोट देखिएमा या त्यसमा भ्रष्टाचार भएमा त्यो सदासयता र उनीहरूले प्रतिबद्धता जनाएको सहयोग सहजरूपमा आउने छैन । सरकारसँगै विभिन्न प्रभावित क्षेत्रहरूमा पुनर्निर्माण र पुनर्वासमा लागेका गैरसरकारी संस्थाहरूबाट समेत गुणस्तरयुक्त र पारदर्शी कार्य अपेक्षा गरिन्छ । अर्को शब्दमा त्यसो नगरिनु भ्रष्टाचार र अमानवीयता दुवै मानिनेछन् । यो कुरा धर्म, परोपकार र मानवीय सहयोगका नाममा आउने संस्थाहरूका हकमा अझ बढी लागू हुनेछ । गोरखालगायतका ११ जिल्लाहरू भूकम्पबाट अति क्षतिग्रस्त क्षेत्रमा पर्छन् । गोरखाका केही क्षेत्रमा पुनर्निर्माणका नाममा क्याथोलिक रिलिफ सोसाइटीनामक परोपकारी संस्थाले भूकम्पपीडितको लागि १० लाख रुपैयाँको लागतमा बनाएको घर हेर्दा त्यसको स्तरीयता र लागतमा पूर्णतः अमानवीयता र भ्रष्टाचार देखा परेका छन् । धर्म' आफैँमा परमार्थ, परोपकार र आत्मशुद्धिको मार्ग हो । धर्मको बिल्ला भिरेर आएको संस्थाले भूकम्पपीडितहरूका नाममा व्यक्तिगत नाफा या कुनाफा कमाउने हो भने त्यो तुच्छ प्रकृतिको भ्रष्टाचार हो । सीआरएसले १० लाख रुपैयाँ ठेक्कामा दिएको घरको आकार र संरचना स्थायी बसोवास योग्य देखिँदैनन्, स्थलगत अध्ययनबाट प्राप्त रिपोर्ट र फोटोका आधारमा भन्ने हो भने । नेपाल सरकार र स्थानीय प्रशासनसँगको सहमति तथा समझदारीमा उक्त संस्था त्यहाँ पुगेकाले उसका सारा निर्माण कार्यको स्तरीयता अनि ती निर्माणहरूको छानबिन समझदारीअनुरूप भएका छन् या छैनन्, त्यसको जाँच तत्काल हुनु आवश्यक छ, प्राविधिक रूपमा समेत । दोस्रो, सीआरएस मुख्यालय या नेपाल कार्यालयसमेतले यी प्रतिवेदनहरूमाथि छानबिन गरी दोषीको पहिचान र उनीहरूमाथि कारबाही गर्नु जरुरी छ । यस्ता गतिविधिहरूले परोपकार र परोपकारी संस्थाहरूलाई नै बद्नाम गर्न सक्छ । सबै गैरसरकारी संस्था तथा परोपकार संस्थाहरू खराब हुँदैनन्, तर ती आवरणभित्र भ्रष्टाचार, अपारदर्शिता र अधर्मको व्यवहार हुन थालेमा सरकार र जनता दुवैले तिनीहरूमाथि अविश्वास गर्नेछन् । त्यसैले चामलबाट भुस' छुट्ट्याउनु आवश्यक भएजस्तै भूकम्पपछि पुनर्निर्माणमा लागेकाहरूको कामको स्तरीयता र खर्चसम्बन्धी पारदर्शिताको छानबिन गरी उचित निर्णय लिन पनि सरकार पछि पर्नु हुँदैन ।"
मन्त्री छान्न बुढानिलकण्ठमा देउवा र पौडेलबीच विशेष वार्ता,"काठमाडौं : सरकारमा जाने मन्त्रीहरुको नामलाई अन्तिम रुप दिन कांग्रेस सभापति शेरबहादुर देउवा र वरिष्ठ नेता रामचन्द्र पौडेलबीच देउवा निवास बुढानिलकण्ठमा बुधबार बेलुका विशेष वार्ता चलिरहेको छ । आजै मन्त्री बन्नेहरुको नामावली टुंगो लगाउने गरी देउवा बुधबार बिहानदेखि आन्तरिक छलफल र परामर्शमा जुटेका हुन् । मन्त्रालय र मन्त्रीहरुको भागबन्डाका लागि दिनभर छलफल भए पनि सहमति हुन नसकेपछि पौडेल पक्षले सरकारमा सहभागी नहुने चेतावनी दिएको थियो । सहमतिबाटै मन्त्री बन्नेहरुको नाम टुंगो लगाउने पहल स्वरुप देउवाले छलफलका लागि रामचन्द्रलाई बेलुका बुढानिलकण्ठमा बोलाएका हुन् । पौडेल पक्षले पाँच मन्त्री र केही राज्यमन्त्रीसमेत पाउनुपर्ने माग राखे पनि विवाद झन् थपिएको छ । कांग्रेसले पाएको १३ मन्त्रालयमध्ये गृह तथा उपप्रधानमा विमलेन्द्र निधि र भौतिक योजना तथा निर्माणमा रमेश लेखकलाई यसअघि नै पठाइसकेको छ । बाँकी मन्त्रालयको भागबन्डा नमिल्दा झन्डै दुई सातादेखि मन्त्रिपरिषद् अपुरो छ । दुवै पक्षबाट मन्त्री बन्ने धेरैको नाममा टुंगो लागे पनि केहीको हकमा भने निर्णय हुन बाँकी छ भने मन्त्रालयको भागबन्डामा पनि विवाद छ। देउवा पक्षबाट शिक्षामा अर्जुननरसिंह केसी, रक्षामा बालकृष्ण खाण, परराष्ट्रमा प्रकाशशरण महत, पर्यटनमा जीवन शाहीको नाम लगभग निश्चित भइसकेको छ । तर केशवकुमार बुढाथोकी, फरमुल्ला मन्सुर र मिन विश्वकर्मामध्येबाट एकजना छान्न्न बाँकी छ। यसमा निर्णय भएको छैन । त्यसैगरी पौडेल पक्षबाट श्रममा दीपक गिरी र बनमा सितादेवी यादवको नाममा लगभग सहमति भइसकेको छ । बलबहादुर केसी, नविन्द्रराज जोशी, आनन्द ढुंगाना र रोमी गौचन थकालीमध्ये दुईजनालाई छान्नुपर्ने भए पनि अझै निर्णय भइसकेको छैन। कृष्णप्रसाद सिटौला पक्षबाट गगन थापा र भीमसेनदास प्रधानमध्ये एकजना मन्त्रिपरिषद्मा जानेछन् । गगनको संभावना बढी छ । त्यसैगरी खुमबहादुर खड्काको सिफारिसमा मोहन बस्नेत, शंकर भण्डारीमध्ये एकजना मन्त्रिमण्डलमा पर्नेछन् । मोहनको संभावना बढी छ ।"
भारतले भन्दैमा संविधान संशोधन हुँदैन,"काठमाडौँ: सररकाले नेपालको आन्तरिक मामलामा भारतीय हस्ताक्षेप निम्त्याएको आरोप प्रमुख प्रतिपक्षी एमालेले लगाएको छ। मंगलबार सकिएको पार्टीको स्थायी समितिको बैठकबारे बुधवार पार्टी मुख्यालय धुम्बारहीमा आयोजित पत्रकार सम्मेलनमा एमालेले यस्तो आरोप लगाएको हो। पत्रकार सम्मेलनमा बोल्दै पार्टीका महासचिव ईश्वर पोखरेलले सरकारले छिमेकीसग सन्तुलित सम्बन्ध बिगारेको र नेपालीको शिर झुक्ने काम गरेको बताए। संविधान एउटा गतिशील दस्तावेज हो र यसलाई समय सापेक्ष बनाइरहनु पर्दछ । तर, अहिले जे आधारमा र जुन ठाउँमा संविधान संशोधनका लागि चर्चा चलाइएको छ, यो आपत्तिजनक र निरर्थक छ, पोखरेलले भने, संविधान संशोधन हाम्रो देशको आन्तरिक विषय हो र यहाँका राजनीतिक दलले महसुस गर्ने आवश्यकतमा यो निर्भर रहन्छ । पोखरेलले छिमेकीको चासोका आधारमा संविधान संशोधन हुन नसक्ने समेत बताए । कुनै देशको अतिरिक्त चासोका आधारमा देशको मूल कानुन संशोधन हुन सक्दैन । यसले समस्यालाई बल्झाउने र नयाँनयाँ समस्या सिर्जना गर्ने काम मात्र गर्दछ, उनले भने, त्यस विषयमा देशभित्र कुनै छलफल नै नभएर विदेशी भूमिमा गएर छलफल गरिनु आपत्तिजनक छ । सरकारले पूर्णता नपाउँदै र परराष्ट्र मन्त्रालयको जिम्मेवारी कसैलाई नसुम्पदै सामान्य कुटनीतिक अभ्यासमा गलत अर्थ लाग्ने गरी हालै दुई छिमेकी देशमा प्रधानमन्त्रीद्वारा विशेष दूत खटाउने कार्य भएकोप्रति समेत एमालेले आपत्ति जनाएको छ । एमालेले संविधानमा संशोधनलगायत आन्तरिक मामिलाबारे प्रधानमन्त्री पुष्पकमल दाहाल प्रचण्डले भारतीय प्रधानमन्त्रीलाई पत्र पठाइएर देशको स्वतन्त्रतामाथि हस्तक्षेप भएको समेत बताएको छ । बैठकले प्रधानमन्त्रीबाट पठाइएको भनिएको पत्र सार्वजनिक गर्नसमेत माग गरेको छ । साथै, नेपालको भविष्य नेपाली जनता आफैँले निर्धारण गर्ने मान्यता र स्वाभिमानमा आघात पुर्याउने कुनै किसिमका काम नगर्न बैठकले सरकारलाई सचेत गराएको छ ।"
राष्ट्रिय सुरक्षा र आर्थिक कूटनीति सुदृढ बनाउनुपर्छः राष्ट्रपति,"काठमाडौँ: राष्ट्रपति विद्यादेवी भण्डारीले देशको सर्वोपरि हितलाई केन्द्रमा राखेर मुलुकको राष्ट्रिय एकता, सुरक्षा र आर्थिक कूटनीतिलाई सुदृढ तुल्याउनुपर्नेमा जोड दिएकी छन् । परराष्ट्र मामिला अध्ययन प्रतिष्ठानमा तालिमरत कूटनीतिक सेवाका शाखा अधिकृतसँग बुधबार अपराह्न राष्ट्रपति कार्यालयमा भएको सामूहिक शिष्टाचार भेटमा उनले सार्वजनिक सेवाका सबै निकायले सेवा भावले जनताका काम गर्नुपर्ने आवश्यकता औल्याइन । राष्ट्रिय स्वाभिमानलाई शिरमा राखेर उच्च नैतिक आचरणका साथ कार्यसम्पादन गर्न र कूटनीति क्षेत्रलाई सबल एवम् सक्षम बनाउन दत्तचित्त भएर लाग्न तालिमका सहभागीलाई निर्देशन दिउ । जनमुखी निजामती प्रशासन नारामा होइन व्यवहारमा उतार्नु आजको आवश्यकता भएको राष्ट्रपतिको भनाइ छ । प्रतिष्ठानका कार्यकारी निर्देशक प्रापन्नाकाजी अमात्यले प्रतिष्ठानको परिचय प्रस्तुत गर्दै अधिकृतलाई प्रदान गरिएको सेवाकालीन प्रशिक्षणका विषयवस्तुबारे जानकारी गराए । तीनमहिने उक्त तालिममा कूटनीतिक सेवाका ११ जना अधिकृत सहभागी थिए ।"
जलविद्युतमा लगानी गर्न ऊर्जामन्त्रीको आह्वान,"काठमाडौंः ऊर्जामन्त्री जनार्दन शर्माले मुलुकमा जलविद्युत्मा लगानी गर्न नेपाली सेनालगायत सरकारी तथा गैरसरकारी निकायलाई आह्वान गरेका छन् । सरकारले उपयुक्त आयोजना दिने र त्यसमा लगानी गर्न प्रधानसेनापति राजेन्द्र क्षेत्रीलाई आपूले फोन गरी तयार रहन भनेको शर्माले बताए । मन्त्रालयमा मंगलबार शर्माले आयोजना गरको पत्रकार सम्मेलनमा भने, मैले सेनाको चिफलाई फोन गरेर एउटा आयोजनामा लगानी गर्न तयार रहनुहोस् भनें । सैनिक प्रवक्ता ताराबहादुर कार्कीका अनुसार सैनिक कल्याणकारी कोषमा ३३ अर्ब ६ करोड रुपैयाँ मौज्दात छ । कोषबाट हालसम्म चार अर्ब ४० करोड रुपैयाँ लगानी भएको र लगानीसमेत गरी कोषमा ३७ अर्ब ४७ करोड रुपैयाँ रहेको कार्कीले बताए । २०३२ सालमा एक करोड २४ लाख एक हजार रुपैयाँबाट स्थापना भएको सेनाको उक्त कोष सैनिक ऐन २०६३ र कोष नियमावली २०६५ द्वारा सञ्चालित छ । पत्रकार सम्मेलनमा मन्त्री शर्माले नेपाल टेलिकम, नागरिक लगानी कोष, बिमा संस्थानजस्ता निकायलाई पनि जलविद्युत्मा लगानी गर्न अपिल गरिने बताए । पहिला स्वदेशी पैसा उपयोग गरिनेछ, त्यतिले पुगेन भने विदेशी लगानीका लागि आह्वान हुनेछ, उनले भने, पहिलो प्राथमिकता आन्तरिक स्रोतलाई हुनेछ । जलाशययुक्त आयोजनालाई प्राथमिकता दिएर ठूला लगानीकर्तालाई आकर्षित गर्ने मन्त्री शर्माले उल्लेख गरे । सम्झौता भएर पनि अघि नबढेको पश्चिम सेताी (जलाशययुक्त, ७५० मेगावाट) आयोजनालाई ब्युँझाउने शर्माले बताए । विद्युत् प्राधिकरणले हाल अध्ययन गरिरहेको अर्को सयुक्त उत्तरगंगालाई पनि एउटा प्रक्रियामा अघि बढाइने र बूढीगण्डकी जलाशयुक्त आयोजनामा लगानीको ढाँचा (मोडालिटी) तय गरिने उनले बताए । मन्त्री शर्माले सरकारले गत फागुनमा पारित गरेको ऊर्जा संकट न्यूनीकरण कार्ययोजना तथा विद्युत् विकास दशकसम्बन्धी अवधारणा लाई कार्यान्वयन गरिने प्रतिबद्धता व्यक्त गरे । मन्त्रालयले उक्त कार्ययोजना र अवधारणालाई अपनत्व ग्रहण गरिसकेको र अब प्राधिकरणलगायत अन्य सरकारी निकायले कार्यान्वयन गर्ने गरी अघि बढाइउने उनले बताए । नयाँ कार्यक्रमका साथसाथै ऊर्जा क्षेत्र सुधारका प्रयास हुनेछन्, तर कुनै चमत्कार गरेर र जादुको छडी घुमाएर विकास हुँदैन, भएकै समस्याबीच निकास खोजिनेछ, उनले भने । एक प्रसंगमा ऊर्जामन्त्री शर्माले पूर्व मुमाबडामहारानी निवास महेन्द्र मञ्जिलको विद्युत् लाइन काट्न आपूले कुनै निर्देशन नदिएको पनि बताए । मैले बक्यौता नतिर्ने १० ठूला ग्राहकबाट लाइन काट्न सुरु गर्नाेस् भनेको थिएँ शर्माले भने, उहाँ (प्राधिकरण) लाई जिम्मेवार बनाउन कुनै निकाय तोकेर भनकेको थिइनँ, सानातिना बक्यौता रहेकाको काटेर जनतालाई दुःख दिने काम नगर्नू भनेको थिएँ । हिजो सरकारले (पर्यटन मन्त्रालय) ले जिम्मा लियो, हिजै लाइन जोडियो । सय मेगावाटसम्मको लाइसेन्स विभागबाटै काठमाडौंः ऊर्जा मन्त्रालयले सय मेगावाट (जलाशययुक्त र बहुउद्देश्यीयबाहेक) सम्मका जलविद्युत् आयोजनाको सर्वेक्षण अनुमतिपत्र (लाइसेन्स) जारी गर्ने र नवीकरण गर्ने अख्तियारी विद्युत् विकास विभागलाई दिने भएको छ । ऊर्जामन्त्री शर्माले विद्युत् नियमावली, २०५० को चौथो संशोधनका लागि मन्त्रिपरिषद्मा निर्णयका लागि मंगलबार प्रस्ताव स्वीकृत गरेका छन् । संशोधन प्रस्तावअनुसार २५ मेगावाटसम्मको नवीकरणीय ऊर्जा, २२० केभी प्रसारण लाइन र वितरण अनुमतिपत्रबारे विभागले कारबाही गर्नेछ । हालसम्म एक मेगावाटमाथिका सबै आयोजनाको अनुमतिपत्र जारी गर्ने, नवीकरण गर्ने, म्याद थप गर्ने, क्षेत्राधिकार थपघट गर्ने कार्य मन्त्रालयले गर्दै आएको छ । ऊर्जासचिव सुमनप्रसाद शर्माका अनुसार मन्त्रालय लाइसेन्समा नअल्झी नीतिगत सुधारमा केन्द्रित हुनका लागि नयाँ व्यवस्था गर्न लागिएको हो । अनुमतिपत्रसम्बन्धी कारबाहीमा विभागबाट फाइल उठेर मन्त्रालय पुग्ने, मन्त्रालयमै घुम्ने र पुनः विभाग गई टुंगिने गर्दा महिनौं लाग्ने गरेको छ । लाइसेन्स मात्र होइन, प्रारम्भिक वातावरणीय परीक्षण (आईईई) समेत विभाग स्तरमै स्वीकृत हुने व्यवस्था गर्न लागेका छौं, सचिव शर्माले अन्नपूर्णसित भने । पञ्चेश्वर अध्ययनका लागि विज्ञ समूह सिफारिस काठमाडौंः भारतले तयार गरेको बहुउद्देश्यीय पञ्चेश्वरको विस्तृत परियोजना प्रतिवेदन (डीपीआर) अध्ययन गर्नका लागि विद्युत् विकास विभागले विज्ञ टोली सिफारिस गरेको छ । पञ्चेश्वर आयोजना प्रमुख नवीनराज सिंहले अध्ययनका लागि जलस्रोतविद्हरू हरि पण्डित, डा दिवसबहादुर बस्नेत, शेरसिंह भाट, डा मेघबहादुर विश्वकर्मा र इन्जिनियरिङ अध्ययन संस्थानका नरेन्द्रमान शाक्यको नाम सिफारिस गरी मन्त्रालय पठाएका हुन् ।"
संसदीय व्यवस्थाविरुद्ध हतियार उठ्ने चेतावनी,"काठमाडौंः नेकपा माओवादीका महासचिव नेत्रविक्रम चन्द विप्लव' ले संसद्वाद र संसद्वादीहरूले धोका दिएको भन्दै यस व्यवस्थाविरुद्ध हतियार उठ्ने चेतावनी दिएका छन् । कम्युनिस्ट न्युक्लियस, क्रान्तिकारी माओवादी, माओवादी केन्द्रलगायत पार्टी, समूह र व्यक्तिहरू नेकपा माओवादीसँग एकीकृत भएको कार्यक्रममा चन्दले भने, माओको भनाइ सापटी लिएर भन्छु हामीलाई युद्धको अन्त्यका लागि युद्ध र बन्दुकको अन्त्यका लागि बन्दुक बोक्न बाध्य पारिँदैछ ।' जमलस्थित राष्ट्रिय नाचघरमा खचाखच नेता र कार्यकर्ताका बीचमा चन्दलेण् २१ औं शताब्दी साम्राज्यवादको अन्त्य र साम्यवाद स्थापनाको अवधि हुने लक्षणहरू देखिइरहेको दाबी गरे । उनले पुष्पकमल दाहाल प्रचण्ड' र बाबुराम भट्टराईलाई क्रान्तिका दलाल, गद्दार, आत्मसमर्पणवादी र धोकेबाज'को संज्ञासमेत दिए । आफूहरूले जनयुद्धबाट मुलुकको शान्ति, समृद्धि र एकता चाहेको तर संसद्वाद र संसद्वादीहरूले धोका दिएको भन्दै चन्दले बारम्बार यो व्यवस्था र संविधानविरुद्ध आक्रोश व्यक्त गरे । उनले भने, संसदीय व्यवस्थाले शान्ति, अधिकार र मुक्ति दिन सक्तैन । युद्धको त्रास देखाएर नेपाल र नेपालीलाई दमन गरिराखिन्छ भने त्यो अन्यायी युद्धका विरुद्ध न्यायपूर्ण युद्ध आरम्भ गर्नु हाम्रो अधिकार हो ।' यतिबेला कोही जनता र कुनै पनि निकाय व्यवस्था र सरकारसँग सन्तुष्ट नभएका उनले दाबी गरे । कांग्रेसएमालेलाई पुरातनवादी शक्ति र माओवादी केन्द्रलाई डोरीबाट छुटेको चंगाको संज्ञा दिँदै उनले संसदीय व्यवस्थाको विकल्प वैज्ञानिक समाजवादी व्यवस्था भएकाले आफूहरूले त्यो ल्याएरै छाड्ने दाबी गरे ।"
गगन थापासहित आजै कांग्रेसका ११ मन्त्री,"काठमाडौँ: कांग्रेसले सरकारमा सहभागि हुने मन्त्रीहरु बुधबार बठाउने भएको छ । सरकारमा सहभागि हुने मन्त्रीको नाम टुंगो लगाएर बुधबार साँझ सपथ गराउने तयारी गरिएको छ । सभापति शेरबहादुर देउवाले सरकारमा सहभागि हुने मन्त्री चयन गरिसकेका बताउदै बुधबार सपथ हुन सक्ने बताए । मन्त्री छनोटमा कांग्रेसमा कुनै विवाद छैन, चाँडै मन्त्री पटाउछौँ महामन्त्री शशांक कोइरालाले आफ्नै निवास टोखामा आयोजना गरको चियापना कार्यक्रममा संचारकर्मीहरुसँग देउवाले भने । देउवा शुक्रबार उपचारका लागि सिंगापुर जाने र बिहीबार सार्वजनिक विदा भएकाले पनि बुधबार सरकारमा सहभागी मन्त्री पठाउने तयारी गरेका हुन् । देउवाले नेता कृष्णप्रसाद सिटौला र खुमबहादुर खड्काको सिफारीसमा एकएक जना र नेता रामचन्द्र पौडेलको सिफारीसमा तीन वा चार जना मन्त्री बनाउने भएका छन् । स्रोतका अनुसार देउवाले अर्जुननरसिह केसी, प्रकाशसरण महत, बालकृष्ण खाँड र जीवनबहादुर शाहीलाई सरकारमा पठाउने लगभग टुंगो लगाईसकेका छन् । केसीलाई शिक्षा, महतलाई परराष्ट्र, खाँडलाई रक्षा र शाहीलाई पर्यटन मन्त्रालयको जिम्मेवारी दिनसक्ने सम्भावना छ । त्यस्तै मिनबहादुर विश्वाकर्मा वा केशवकुमार बुढाथोकी मध्य एक जना पनि मन्त्री हुने भएका छन् । त्यस्तै मुश्लिमबाट फरमुल्लाह मन्सुर पनि मन्त्री हुने सम्भावना छ । त्यस्तै, नेता पौडेलबाट सीतादेवी यादव र दिपक गिरी मन्त्री हुने लगभग निश्चित भएको छ । यादवलाई वन र गिरीले श्रम मन्त्रालय पाउने सम्भावना छ । त्यस्तै रोमी गौचन र नविन्द्रराज जोशीको पनि सम्भावना देखिएको छ । यता नेता कृष्णप्रसाद सिटौलाबाट भने गगन थापा मन्त्री हुने सम्भावना छ । थापाले शहरी विकास मन्त्रालय पाउनु पर्ने दावी गरेका छन् । त्यस्तै, नेता खड्काबाट मोहोनबहादुर बस्नेत वा शंकर भण्डारी मध्ये एक जना मन्त्री हुन सक्ने बताइएको छ । स्रोतका अनुसार सरकारमा सहभागि हुने राज्य मन्त्रीहरु भने देउवा सिंगापुरबाट फर्किएपछि मात्रै पठाउने तयारी छ । कांग्रेसले पाएको १३ मन्त्रालयमा उपप्रधान र गृहसहित बिमलेन्द्र निधि र भैतिक पूर्वाधार तथा यातयातमा रमेश लेखकले यसअघिनै सपथ खाईसकेका छन् भने अव ११ जना मन्त्री मात्रै पठाउन बाँकी छ । कांग्रेसले मन्त्री पठाउदा समावेशी सिद्धान्तलाई मुख्य आधार बनाउने भएको छ । त्यस्तै नयाँ संविधान अनुसार प्रत्येक प्रदेशबाट कम्तिमा एक जना नछुटाउने नीति पनि मन्त्री छनोटमा लिइएको छ ।"
उच्चस्तरीय भ्रमणको आधार तयार भएको प्रधानमन्त्रीको विश्लेषण,"काठमाडौंः चिसिएको सम्बन्ध सुधार्न पठाइएका आफ्ना विशेष दूतको ब्रिफिङ पछि प्रधानमन्त्री पुष्पकमल दाहालले भारत र चीनमा उच्चस्तरीय भ्रमणको आधार तयार भएको विश्लेषण गरेका छन् । विशेष दूतका रूपमा चीन गएका उपप्रधानमन्त्री तथा अर्थमन्त्री कृष्णबहादुर महरा र भारत गएका उपप्रधान तथा गृहमन्त्री विमलेन्द्र निधिले मंगलबार सिंहदरबारमा बसेको मन्त्रिपरिषद् बैठकमा आफ्नो भ्रमणका क्रममा भएको छलफलको जानकारी गराएपछि प्रधानमन्त्री दाहालले त्यस्तो विश्लेषण गरेका हुन् । दाहालले नेपालको भारत र चीनसँगको सम्बन्धलाई नयाँ उचाइमा पुर्यालउन विशेष दूतहरूको भ्रमण कामयाव भएको समीक्षा गरेका हुन् । भारत र चीनमा उपप्रधानमन्त्री स्तरको कूटनीतिक भ्रमण गराउने हाम्रो निर्णय ठीक रहेको पुनर्पुष्टि भएको छ । मेरो भारत भ्रमण र भविष्यमा हुने अरू उच्चस्तरीय भ्रमणको आधार तयार भएको छ । नेपालका छिमेकी भारत र चीनसँगको सम्बन्धलाई नयाँ उचाइमा पुर्यााउन दुवै भ्रमण कामयाव भएको छ, प्रधानमन्त्री दाहालले भ्रमणको समीक्षा गर्ने क्रममा मन्त्रिपरिषद् बैठकमा व्यक्त गरेको अभिव्यक्ति उद्धृत गर्दै एक मन्त्रीले अन्नपूर्णसँग भने । दुई साताअघि मन्त्रिपरिषद्ले महरालाई चीन र निधिलाई भारतमा प्रधानमन्त्रीको विशेष दूतका रूपमा पठाउने निर्णय गरेको थियो । ती मन्त्रीका अनुसार उपप्रधानमन्त्री निधिले प्रधानमन्त्री दाहाललाई भदौ ३० गते नयाँदिल्ली जाने गरी भ्रमणतालिका बनाउन भारतीय अधिकारीले पठाएको सन्देश मन्त्रिपरिषद्मा जानकारी गराएका थिए । सोचेभन्दा बढी सम्मान भयो । हाम्रो प्रधानमन्त्रीको भ्रमणको प्रस्तावित मिति लिएर आइएको छ । त्यो मितिमा भएमा उहाँहरू (भारतीय अधिकारी) ले सजिलो हुन्छ भन्नुभएको छ । हामीले निर्णय गरेपछि मात्रै भ्रमणको मिति तय हुने हो, मन्त्रिपरिषद् बैठकमा उपप्रधानमन्त्री निधिले भारत भ्रमणका बारेमा जानकारी गराउँदै भनेका थिए । पाँचदिने भारत भ्रमण पूरा गरी निधि मंगलबार मात्रै स्वदेश फर्किएका हुन् । मन्त्रिपरिषद्मा उपप्रधानमन्त्री महराले चिनियाँहरूले व्यक्त गरेको आशंकालाई आफूले मेटाएको दाबी गरेका छन् । राम्रो ढंगले काम गर्न शुभकामना दिएका छन् । भ्रमण आदानप्रदान गर्ने भनिएको छ । अघिल्लो सरकारले गरेका निर्णयहरू कार्यान्वयन हुन्छन् कि हुँदैनन् भनेर चिनियाँहरूले प्रश्न उठाए । अघिल्लो सरकारले गरेका निर्णयका बारेमा चिनियाँहरूको बढी जिज्ञासा थियो । ती विषयहरूलाई हामीले रेस्पोन्स गरेपछि उनीहरू खुसी भएका छन्, महराको भनाइ उद्धृत गर्दै अर्का एक मन्त्रीले भने । महरा पाँचदिने चीन भ्रमण पूरा गरी शनिबार काठमाडौं फर्किएका हुन् । जनसंख्या तथा वातावरणमन्त्री जयदेव जोशीका अनुसार भारत र चीनसँगको सम्बन्ध सुदृढ, विकसित र सन्तुलित ढंगबाट अगाडि बढ्नका निम्ति विशेषदूतको भ्रमण सौहार्दपूर्ण र सम्मानजनक भएको समीक्षा गरिएको छ । मन्त्री जोशीले अन्नपूर्णसँग भने, ती मुलुकसँगको सम्बन्ध अझै उचाइमा जान्छ भन्नेमा हामी आशावादी भएका छौं । भदौ ३० गतेभित्रै प्रधानमन्त्रीको भारत भ्रमण हुने, त्यसलगत्तै भारतका राष्ट्रपति प्रणव मुखर्जीको नेपाल र नेपालकी राष्ट्रपति विद्यादेवी भण्डारीको भारत भ्रमण हुने कुरा छ । चीनले पनि नयाँ सरकार र अघिल्लो सरकारसँग भएका सम्झौताहरूका बारेमा चासो व्यक्त गरेको छ । चीनका राष्ट्रपति सी जिनपिङले पनि नेपाल भ्रमण गर्नुहुन्छ । सरकारका प्रवक्तासमेत रहेका सूचना तथा सञ्चारमन्त्री सुरेन्द्र कार्कीले भारत र चीन दुवै मुलुकले नयाँ सरकारको प्राथमिकताका बारेमा चासो व्यक्त गरेको बताए । उत्तर र दक्षिणका छिमेकी मुलुकमा दुईजना विशेष दूत पठाइएको थियो । उहाँहरूले त्यहाँ भएका छलफलको संक्षिप्त ब्रिफिङ गर्नुभयो । उत्तर तथा दक्षिण दुवै छिमेकी परिवर्तित सरकार र नयाँ सरकारका प्राथमिकतामा सकारात्मक चासो राखेको रिपोर्ट गर्नुभयो । चीन र भारत दुवै मुलुकका राजनीतिक नेतृत्व, नागरिक समाज र राजनीतिक पार्टीहरूले नेपालको संक्रमणकालमा सदासयता देखाएको दुवै उपप्रधानमन्त्रीले रिपोर्ट गर्नुभयो, उनले भने । मन्त्रिपरिषद्ले राष्ट्रिय विपद् प्रतिकार्यको कार्यढाँचासम्बन्धी विधेयकलाई मन्त्रिपरिषद्को विधेयक समितिमा पठाउने निर्णय गरेको छ । तर मन्त्रिपरिषद्ले पूर्णता नपाएका कारण समितिहरू गठन भएका छैनन् । प्रधानमन्त्रीको निर्देशनमा र आपूर्ति मन्त्रालयको अगुवाइमा गरिएको संयुक्त बजार अनुगमनबाट केहीलाई कारबाहीको दायरामा ल्याइएको मन्त्री कार्कीले बताए । कार्कीका अनुसार औषधि व्यवस्था विभागबाट नौ, स्वास्थ्य सेवा विभागका ११, खाद्यप्रविधि तथा गुण नियन्त्रण विभागबाट ३२, आपूर्ति व्यवस्थापन तथा उपभोक्ता हित संरक्षण विभाग र स्थानीय प्रशासनबाट ३८ जनालाई कारबाहीका लागि सिफारिस गरिएको छ ।"
"मन्त्री छान्न कांग्रेसमा किचलो, पौडेलसँग भागबन्डा मिलेन","काठमाडौँः कांग्रेसले सरकारमा सहभागी हुने मन्त्री बुधबार पठाउने बताएको भए पनि भागबन्डा नमिलेको भन्दै रामचन्द्र पौडेल पक्षले मन्त्रीको नाम दिन अस्वीकार गरेको छ । सरकारमा सहभागी हुने मन्त्रीको नाम बुधबार बिहान टुंगो लगाएर साँझ सपथ गराउने तयारी भएको भए पनि मन्त्री छनोटमा पुनः विवाद भएको छ । सभापति शेरबहादुर देउवाले सरकारमा सहभागि हुने मन्त्रीको नाम टुंगो लागेको बताए पनि पौडेल पक्षले भागबन्डा नमिलेको भन्दै असन्तुष्टि जनाएको छ। शुक्रबार उपचारका लागि सिंगापुर जाने र विहिबार सार्वजनिक विदा भएकाले पनि बुधबार सरकारमा सहभागि मन्त्री पठाउने तयारी देउवाले गरेका छन् । देउवाले नेता कृष्णप्रसाद सिटौला र खुमबहादुर खड्काको सिफारीसमा एकएक जना र नेता रामचन्द्र पौडेलको सिफारीसमा तीन वा चार जना मन्त्री बनाउने बताएपनि यो विषयमा रामचन्द्र पौडेल असन्तुष्ट देखिएका छन् । देउवा पषमा अर्जुननरसिह केसी मन्त्री बन्न तयार भएका छन् । देउवाले केसीसँगै प्रकाशसरण महत, बालकृष्ण खाँड र जीवनबहादुर शाहीलाई सरकारमा पठाउने तयारी गरेका छन् । केसीलाई शिक्षा, महतलाई परराष्ट्र, खाँडलाई रक्षा र शाहीलाई पर्यटन मन्त्रालयको जिम्मेवारी दिनसक्ने सम्भावना छ । सँगै देउवाले मिनबहादुर विश्वाकर्मा र फरमुल्लाह मन्सुरको नाम समेत मन्त्रीको रुपमा अघि सारेका छन् । बुधबार बिहान मन्त्रीको नाम टुंगो नलागेपछि पौडेलले देउवासँग छलफल गरेर मात्र मन्त्रीको नाम टुंगो लगाउने बताएका छन् । मंगलबार नेता पौडेलबाट सीतादेवी यादव र दीपक गिरी मन्त्री हुने निश्चित भएको थियो । यादवलाई वन र गिरीले श्रम मन्त्रालय पाउने बताइएको थियो । त्यस्तै रोमी गौचन र नविन्द्रराज जोशीको नाममा समेच चर्चा चलेको थियो । यता नेता कृष्णप्रसाद सिटौलाबाट भने गगन थापा मन्त्री बताउँदै आएका छन् । थापाले शहरी विकास मन्त्रालय पाउनु पर्ने दावी गरेका छन् । त्यस्तै, नेता खड्काबाट मोहोनबहादुर बस्नेत वा शंकर भण्डारी मध्ये एक जना मन्त्री हुन सक्ने चर्चा छ । कांग्रेसले पाएको १३ मन्त्रालयमा उपप्रधान र गृह सहित बिमलेन्द्र निधि र भैतिक पूर्वाधार तथा यातयातमा रमेश लेखकले यसअघिनै सपथ खाइसकेका छन् भने अब ११ जना मन्त्री मात्रै पठाउन बाँकी छ ।"
कांग्रेसको निश्कर्ष : कम्तीमा एक हजार स्थानीय निकाय,"काठमाडौंः कांग्रेसमा स्थानीय निकायको पुनर्संरचना गर्दा कम्तीमा एक हजार संख्या बनाउनुपर्ने विषयमा बहस भएको छ । संसद् भवन नयाँबानेश्वरमा मंगलबार भएको संसदीय दलको बैठकमा बोल्ने अधिकांश सदस्यहरूले अहिले स्थानीय निकाय पुनर्संरचना आयोगले प्रस्ताव गरेको पाँच सय ६५ संख्या निकै कम हुने भन्दै कम्तीमा एक हजार र बढीमा १५ सयसम्म संख्या बढाउनुपर्ने बताएका हुन् । स्थानीय निकायको संख्या कम्तस्मा पनि एक हजार हुनुपर्छ भन्ने धेरैको धारणा आयो, बैठकमा सहभागी सांसद भरतकुमार शाहले अन्नपूर्णसँग भने, नयाँ संविधान कार्यान्वयन गराउनुपर्ने सबैको दायित्व भएकाले सकभर सहमति गरेर छिटो स्थानीय निकायको चुनाव गराउनुपर्ने सुझाव आएको छ । बैठकमा सात प्रदेशको सात समूह बनाएर छलफल गरिएको थियो । प्रदेश २ का सांसदहरूले जनसंख्यालाई मुख्य आधार बनाएर स्थानीय निकायको संरचना बनाउनुपर्ने सुझाव दिएका छन् । अन्य प्रदेशका सांसदले भने सहमति भए एक हजारभन्दा बढी संख्या बनाउने र नभए तत्काल अहिलेकै संरचनामा स्थानीय चुनाव गराएर केही वर्ष लगाएर वैज्ञानिक रूपमा स्थानीय निकाय पुनर्संरचना गर्ने सुझाव दिएका छन् । बैठकमा विज्ञको धारणा सुन्नका लागि स्थानीय निकाय पुनर्संरचना आयोगका अध्यक्ष बालानन्द पौडेललाई बोलाइएको थियो । पौडेलले यत्ति नै संख्या भनेर आयोगले नतोकेको बताउँदै सरकारले दिएको कार्यादेशका आधारमा आफूहरूले प्रारम्भिक संरचनाको खाका तयार गरेको धारणा राखेका थिए । बैठक समापन गर्दै सभापति शेरबहादुर देउवाले अहिलेको संख्यामा बढाएर स्थानीय निकायको संरचना बनाउन आफूहरू तयार भएको बताएका थिए । उनले पुनर्संरचनामा समय लाग्ने भए तत्काल अहिलेकै संरचनामा चुनाव गर्ने र केही वर्ष लगाएर वैज्ञानिक रूपमा स्थानीय निकायको संरचना तयार गर्न पनि कांग्रेस खुला रहेको बताए । निधिको भारत भ्रमणबारे ब्रिफिङ भारत भ्रमणबाट मंगलबार फर्किएका कांग्रेस नेता उपप्रधान एवं गृहमन्त्री विमलेन्द्र निधिले दलको बैठकमा भ्रमणबारे ब्रिफिङ गरेका छन् । निधि एयरपोर्ट झरेको केही समयपछि नै दलको बैठकमा पुगेर भारत भ्रमणका विषयमा भएका भेटघाट र छलफलबारे जानकारी गराएका थिए । उनले भारत भ्रमणका क्रममा नेपालका राष्ट्रपति र प्रधानमन्त्रीको भ्रमण तय भएको जानकारी पनि गराएका थिए । त्यस्तै उनले कांग्रेस र भारतका राजनीतिक दलबीचको सम्बन्ध सुमधुर भएको पनि बैठकमा जानकारी गराएका थिए । शशांकको चियापान लामो समय बिरामी परेका कांग्रेस महामन्त्री शशांक कोइरालाले जिल्ला सभापति र नेताहरूलाई मंगलबार चियापान गराएका छन् । कोइरालाले अपराह्न आफ्नै निवास टोखामा चियापान गराएका हुन् । बिरामी परेको झन्डै दुई महिनापछि कोइराला पहिलोपटक सार्वजनिक कार्यक्रममा देखा परेका हुन् । कार्यक्रममा सभापति शेरबहादुर देउवा, नेताहरू रामचन्द्र पौडेल, प्रकाशमान सिंहलगायत विभिन्न जिल्लाका सभापति र नेताकार्यकर्ताको बाक्लो उपस्थिति थियो ।"

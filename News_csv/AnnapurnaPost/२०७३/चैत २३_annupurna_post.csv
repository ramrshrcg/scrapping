शीर्षक,विवरण
पृथ्वीजयन्ती,"मन्त्रिपरिषद्ले विसं २०७४ का सार्वजनिक छुट्टीहरू घोषणा गरेको छ । त्यसमा कुनकुन पर्वलाई मान्यता दिइएको छ, त्यो एउटा पक्ष हो । तर त्यसमा अनि नेपाल एकीकरणको ऐतिहासिक, भौगोलिक, सांस्कृतिक र प्रशासनिक तथ्यलाई विवादमा ल्याउने षडयन्त्रका साथ पृथ्वीजयन्तीलाई सार्वजनिक छुट्टिको मान्यता नदिने निर्णय सरकारले गरेको छ । कुनै एक मन्त्री या सरोकारवाला उपप्रधानमन्त्रीको अज्ञानता र षडयन्त्रलाई दोष दिनुभन्दा समग्र मन्त्रिपरिषद्लाई सामूहिक रूपमा जिम्मेवार बनाइनुपर्छ यसका लागि। यो मुलुकको एकीकरण र इतिहासका साथ या त्यसको विरुद्धको गद्दारी हो ।०६३ वैशाखको राजनीतिक परिवर्तनपछिको गृहमन्त्रीस्तरीय निर्णयबाट पृथ्वीनारायणको एकीकरणको नेताको हैसियत खोसियो र उनको जन्मदिनलाई राष्ट्रिय एकता दिवसको रूपमा मनाइने परम्परालाई त्यहाँ समाप्त गरियो । त्यससँगै षडयन्त्रकारी हिसाबले र बिना कुनै निगरानी नेपाली नागरिकता बाँड्ने र विदेशी दातृ निकायहरूको सहयोग प्राप्त जातीय सञ्जाल र संगठनहरूलाई मुलुक एकीकरणमा प्रश्न उठाउने समानान्तर छुट प्रदान गरियो । यो बृहत षडयन्त्र बुझेर विभिन्न राजनीतिक दलहरू, स्वतन्त्र बौद्धिक व्यक्तित्व, इतिहास र संस्कृतिविद्हरूले पृथ्वीजयन्तीको ऐतिहासिक महत्व र हैसियत राष्ट्रिय जीवनमा सुनिश्चित हुनुपर्ने माग राखे। वर्तमान प्रधानमन्त्री एवं माओवादी केन्द्रका अध्यक्ष पुष्पकमल दाहाल, वर्तमान राष्ट्रपति विद्यादेवी भण्डारी, कांग्रेस पार्टीका नेता शेरबहादुर देउवा, एमाले अध्यक्ष र केपी ओलीलगायतले उक्त मागको समर्थन नै गरे सार्वजनिक रूपमा । राप्रपा यो मामिलामा कतिको गम्भीर छ भन्ने प्रश्न अहिले विभिन्न कारणले उठेको होला, तर त्यसका अध्यक्ष कमल थापाले यो मामिला पटकपटक उठाउँदै आएका हुन् । तर अहिले मन्त्रिपरिषद्को उपल्लो पदमा पुग्दा दलहरूबीच सहमति बनेको विषयलाई केही मन्त्रीले लत्याउँदा त्यसमा प्रतिक्रियासमेत दिन नसक्दा खासगरी राप्रपाको नेपाली इतिहासप्रतिको सम्मान र निष्ठाको राजनीति बहस र प्रश्नको घेरामा नआउला भन्न सकिन्न । यसैबीच भारतीय संसद्का एक प्रखर सदस्य तथा पत्रकार तरुण विजय नेपालमा इष्टदेवका रूपमा पुजिँदै आएका गुरु गोरखनाथद्वारा दीक्षित पृथ्वीनारायणको सालिक दिल्लीमा स्थापना गर्ने सुखद् अभियानमा जुटेका छन् । धर्म र व्यापार विस्तारसँगै दक्षिण एसियाको अरू मुलुकको जस्तै सम्प्रभुता हडप्ने बेलायती साम्राज्यलाई पराजित गरेका थिए पृथ्वीनारायण शाहले, बृहत नेपाल राज्यको स्थापनासँगै । दुर्भाग्य नेपालकै राजनीतिक वृत्त र मन्त्रिपरिषद्मा बाह्यशक्तिको पृष्ठपोषण र पृथ्वीनारायणको अदानार राष्ट्रिय चरित्र बन्नु राष्ट्रिय लज्जाको विषय हो । सम्बन्धित मन्त्रीहरूले लज्जाबोध गर्लान् या नगर्लान्, तर यो हिमाल, पहाड र तराईका जनताका लागि राष्ट्रिय लज्जा र अपमानको विषय हो । सम्भवतः वर्तमान सत्ता र राजनीतिक वृत्तका लागि यो षडयन्त्रद्वारा प्रेरित भूल सच्याउने अन्तिम अवसर हो यो ।"
तराई मधेसका राजनीतिक दलहरु चुनावी चलह पहलमा जुट्दै,"धनुषा: संविधान संशोधन बिना स्थानीय निकायको निर्वाचन हुन नदिने मधेस केन्द्रित दलको अडानले तराई मधेसका सहरमा चुनावी गतिविधि नदेखिए पनि गाउँगाउँमा चुनावको तयारीमा मधेसी मोर्चा इतरका दल जुट्दैछन्। जनकपुरमा नेकपा (एमाले), नेपाली काँग्रेस, नेकपा (माओवादी केन्द्र), राष्ट्रिय प्रजातन्त्र पार्टी, देशभक्त जनगणतान्त्रिक मोर्चा, नयाँ शक्ति पार्टी नेपाललगायत दल दिनहुँ कार्यकर्ता भेटघाट गर्नेदेखि पार्टी प्रवेश अभियानलाई तीव्र पारेका छन् भने अर्कोतर्फ जिल्ला निर्वाचन कार्यालयले चुनाव केन्द्रित कुनै किसिमको तयारी गर्ने माहौल नभएको बताउँदा यस क्षेत्रमा अधिकांश सम्भावित उम्मेदवार अन्योलमा छन्। देशका धेरैजसो जिल्लामा सम्भावित उम्मेदवारको खोजी र चर्चा भइरहेको बेला धनुषा जिल्लासहित मधेसका जिल्लामा संयुक्त लोकतान्त्रिक मधेसी मोर्चाको विरोधका कारण प्रदेश नम्बर नं २ मा अहिलेसम्म चुनावी चहल पहल न्यूनरुपमा देखिएको हो। अन्यत्र चुनावी चहलपहलसम्बन्धी समाचार आए पनि धनुषा जिल्लासहित आसपासका क्षेत्रमा चुनावी चलह पहल तथा मनस्थिति हालसम्म नदेखिएको नेपाल पत्रकार महासङ्घ धनुषा शाखाका पूर्वअध्यक्ष अशोक रौनियार बताए। तराईका जिल्लामा प्रायः चुनावी माहौल शून्य भएको बताउँदै निर्वाचन हुने वा नहुनेमा नै अन्योल रहेको निर्माण व्यवसायी सङ्घका जिल्ला अध्यक्ष विवेकानन्द मिश्रको भनाइ छ। उनले भने, 'सम्भावित उम्मेदवार भए पनि हेर र पर्खको नीतिमा अहिले रहेको छ।' मतदाता नामावलीलाई अन्तिम रुप दिएका जिल्ला निर्वाचन कार्यालयले स्थानीय तह निर्वाचनका लागि मतदान केन्द्रको पुनरावलोकन भने अहिलेसम्म गर्न सकेका छैनन्। निर्वाचन कार्यालयले पनि अहिलेसम्म मतदान केन्द्रको यकिन गर्न नसकेको धनुषाका प्रमुख निर्वाचन अधिकृत पुष्पा झा बताए। आन्दोलनरत पक्षको जायज माग सम्बोधन गर्दै चुनावी माहौल बनाउन सरकार र प्रमुख दललाई यहाँका बुद्धिजीवीको सुझा छ। नेपाली जनताको कल्याणलाई ध्यानमा राखेर सोच्नुपर्ने तथा जनता सर्वोपरि भएकाले आआफ्नो हठ त्यागेर सहमतिका लागि सरकार र आन्दोलनकारी दुवै पक्षले सहमतिको विन्दु खोज्नुपर्ने वरिष्ठ साहित्यकार डा राजेन्द्र विमलको कथन छ। नेकपा (माओवादी केन्द्र) धनुषा शाखले चुनाव केन्द्रित गर्दै विभिन्न गाउँपालिका तथा नगरपालिकामा कार्यकर्ता भेला गरी उम्मेदवार छनौटका लागि लागिपरेको स्थायी सदस्य महादेव यादव बताए। त्यस्तै मधेसी मोर्चामा आबद्ध मधेस केन्द्रित राजनीतिक दल तराई मधेस लोकतान्त्रिक पार्टी, सद्भावना पार्टी र सङ्घीय समाजवादी फोरम नेपाललगायत दल स्थानीय निर्वाचनको विरोधमा देखिए पनि विभिन्न ठाउँमा कार्यकर्ता प्रवेश कार्यक्रमलाई अभियानकै रुपमा सञ्चालन गरेकाले आन्तरिक रुपमा उनीहरु पनि चुनावमा होमिने विश्वास स्थानीय युवा नेता सुशील कर्णको विश्लेषण छ। प्रमुख राजनीतक दललगायत मधेसवादी दल निर्वाचनको पक्षमा खुलेर नलागे पनि आन्तरिक रुपमा उम्मेदवारको खोजी भइरहेको जिल्लास्तरका नेताहरु बताउँछन्। रासस"
चुनावमा भाग नलिने जनतावाट तिरस्कृत : उपप्रधानमन्त्री थापा,"नुवाकोट : उपप्रधान एवं संघीय मामीला तथा स्थानीय विकासमन्त्री कमल थापाले देशमा १९ वर्षपछि हुन लागेको स्थानीय तहको निर्वाचन पहिलेको भन्दा ऐतिहासिक रहेको कारण विरोध गरिरहेकाहरु सहभागी हुने वताएका छन् । जनताका प्रतिनिधिहरुद्वारा निर्मित संविधान सभाले निर्दिष्ट गरेको लक्ष्य अनुसार नै स्थानीय तहको निर्वाचन हुन लागेका कारण यो निर्वाचनमा भाग नलिनेहरु स्वत जनतावाट नवीकरण नहुने उनले बताएका हुन् । नुवाकोटको विदुरमा वुधवार आयोजित राष्ट्रिय प्रजातन्त्र पार्टीको जिल्ला भेलाको उद्घाटन गर्दै सो पार्टीका अध्यक्षसमेत रहेका उपप्रधानमन्त्री थापाले संविधानको कार्यान्वयनका लागि निर्वाचन अपरिहार्य रहेको वताए । आगामी वैशाख ३१ गते घोषित स्थानीय तहको निर्वाचनको विरोध गरिरहेकाहरुलाई मिलाएर सहमतिमा सरकारले तोकिएकै मितिमा निर्वाचन गर्न लागेको उनले वताए । थापाले केहि दिनभित्रै असन्तुष्ट मधेशवादीलगायतका शक्तिहरुलाई सहमतिमा ल्याएर सरकारले स्थानीय तहको निर्वाचन समयमै गर्न लागेका कारण निर्वाचन हुनेमा शंका नगर्न सबैलाई आग्रह गरे । देशलाई सफल वनाउन सम्पूर्ण राष्ट्रवादी शक्तिहरु एकजुट हुनुको विकल्प नरहेको पनि उपप्रधानमन्त्री थापाले वताए । थापाले लामो समय पछि हुन लागेको स्थानीय तहको निर्वाचनपछि देशमा सकारात्मक परिर्वतन हुने दावी गर्दै देशलाई विखण्डित हुनवाट जोगाउनु पर्ने वताए । उनले निर्वाचनवाटै देशमा राष्ट्रवादी जग स्थापित हुने ठहर गरे । निर्वाचन प्रजातान्त्रिक अभ्यास भएको उल्लेख गर्दै यसबाट कोही पनि विमुख हुन नहुने धारणा राखे । उपप्रधानमन्त्री थापाले २०६२०६३ पछि ठुला दलहरुले देशमा परिवर्तनको नाममा गरिएको विभन्न क्रियाकलापको कारण देशमा ठुलो संकट आएको आरोप लगाए । उनले धर्म निरपेक्षताको आडमा विदेशीले खडा गरेको दस्तावेजमा दलहरुले सहिछाप गरेकाले देशमा अनेक चलखेल सुरु भएको वताए । थापाले दलहरुले परिवर्तन र नयां नेपाल वनाउने वहानामा नेपालको पहिचानलाई मासेको कारण जातीयतको आधारमा देशमा संघीयताको विजारोपण गरिएको आरोप लगाए । देशमा राष्ट्रिय अखण्डतामाथि प्रश्नचिन्ह खडा भएको उनले बताए । देशमा सदियौंदेखिको सनातन हिन्दु धर्मलाई विर्सिएर समस्या निम्ताउने काम ठुला दलहरुले गरेको कारण यसको दोषी उनीहरु नै हुनु पर्ने थापाले वताए । ठुला दलहरुले देशको पहिचान बोकेको हिन्दुराज्यलाई धर्म निरपेक्षता कायम गरेर ओमकार परिवार माथि अपमान गरी विदेशी धर्मको प्रोत्साहन गरेको आरोप लगाउंदै अहिले नागरिकता, प्रशासन, शिक्षण संस्था, संवैधानिक निकायमा समेत हस्तक्षेप गरी ठुला दलहरुले भागवण्डामा देश चलाइरहेको वताए । उनले दलहरुले परिवर्तनलाई आत्मसाथ गर्ने वहानामा देशमा जनताको नीति नै उल्लंघन गरिरहेको ठहर गरे । उपप्रधानमन्त्री थापाले अबको स्थानीय तहको निर्बाचनमा सहभागी भएर सवै दललाई जनतावाट अनुमोदित हुन आग्रह गरे । थापाले २ सय ५० वर्ष अगाडि नै पृथ्वीनारायण शाहले नुवाकोटवाटै देशको एकिकरण सुरु गरि नयाँ नेपाल बनाएको र त्यसको योगदान विर्सिएको दावी गर्दै नेपाली काग्रेस, नेकपा एमाले र नेकपा माओवादी केन्द्रले देशलाई संकटमा पुयाएको आरोप लगाए । थापाले नुवाकोटका पुराना राजनीतिज्ञ तथा पार्टीका पुर्व राष्ट्रिय अध्यक्ष डा प्रकाशचन्द्र लोहनीले पार्टी परित्याग गर्दा आफु र आफनो पार्टी नै दुःखी भएको दावी गर्दै लोहनीलाई विभिन्न कुरा सुनाएर अन्य शक्तिले उचालेकोे आशंका व्यक्त गरे । थापाले लोहनी केहि समय पछि पुन राप्रपामा फर्कने विश्वास व्यक्त पनि गरे । कार्यक्रममा राप्रपाका केन्द्रीय उपाध्यक्ष तथा पुर्वमन्त्री वुद्धिमान तामाङले लामो समयपछि स्थानीय तहको निर्वाचन हुन लागेका कारण कोहि शक्तिले रोक्न खोजे त्यस्ता शक्तिलाई जनताले मुल्यांकन गर्ने वताए । गणतन्त्रमा जनता भन्दा माथि कोहि पनि हुन नसक्ने भएका कारण जनताले साथ दिनु नै जनसमर्थन भएको उनले वताए । सोही कार्यक्रममा पर्यटन राज्यमन्त्री परशुराम तामाङले निर्वाचनमा सहभागी भएर स्थानीय जनप्रतिनिधि चुनेर स्थानीय क्षेत्रको विकासमा सहभागी हुन सवैलाई आग्रह गरे ।"
निर्वाचन घोषणापत्र तयारीसँगै आन्तरिक परिचालनमा एमाले,"काठमाडौँः प्रमुख प्रतिपक्षी दल नेकपा (एमार्ले) ले स्थानीय तह निर्वाचनका लागि घोषणापत्र तयारीसँगै आन्तरिक व्यवस्थापन र परिचालनमा प्राथमिकता दिएको छ । संविधान संशोधनतिरभन्दा तिनै तहको निर्वाचन गरेर संविधान कार्यान्वयन हुँदै समृद्ध नेपाल बनाउनुपर्ने आवाज उठाउँदै आएको सो दलले केन्द्रीयस्तरमा उपाध्यक्ष बामदेव गौतमको संयोजकत्वमा निर्वाचन घोषणापत्र मस्यौदा समिति र महासचिव ईश्वर पोखरेलको संयोजकत्वमा निर्वाचन अनुगमन तथा समन्वय समिति गठन गरेर काम अघि बढाएको छ । यी दुवै समितिको बैठक र समन्वयका काम नियमित र दैनिक हुन थालेका छन् । यी समितिले पनि उपसमूह बनाएर फरकफरक कामको जिम्मेवारी दिइएको छ । निर्वाचनको घोषणा हुनुपूर्व नै तय गरेका आधारमा एमालेले संविधान कार्यान्वयन, निर्वाचन, राष्ट्रियता र सामाजिक सद्भावका लागि गत फागुन २१ देखि यही चैत ५ गतेसम्म आयोजना गरेको मेचीमहाकाली अभियानपछि कार्यकर्तामा उत्साह थपिएको र यसले निर्वाचनको माहोल थपिदिएको उसको ठम्याइ छ । त्यसयता तीनपटक स्थायी कमिटीको बैठक गरी स्थानीय निर्वाचनमा उम्मेदवारको मापदण्डलगायत अन्य निर्णय र निर्देशन दिएको एमालेले सो अभियानका क्रममा जनसभा हुन नसकेको प्रदेश नं २ का जिल्लाका कार्यकर्ताको भेला महोत्तरीको बर्दिवासमा सम्पन्न पनि गरेको छ भने अन्य जिल्लामा पनि सभा र भेला तथा पार्टी प्रवेशका कार्यक्रमलाई निरन्तरता दिएको छ । राष्ट्रियताका सवालमा हाल अन्य दलभन्दा सशक्त आवाज उठाएकाले जनताले स्थानीय निर्वाचनमा विजयी गराउने र पार्टीको घोषणापत्रमा पनि राष्ट्र, राष्ट्रियता, स्वाभिमान र समृद्धिलाई मुख्य प्राथमिकता दिने सो पार्टीका सचिव एवम् घोषणापत्र मस्यौदा समितिका सदस्य प्रदीप ज्ञवालीले बताए । यसअघि एमालेले पार्टी अध्यक्ष केपी शर्मा ओलीसहित वरिष्ठ नेताको उपस्थितिमा समाजका विभिन्न क्षेत्रका विज्ञसँग २५ वर्षे समृद्धिको खाकाबारे सुझाव लिएको थियो भने काठमाडौँ जिल्लामा नवप्रवेशीको शपथ र कार्यकर्ता भेला सम्पन्न गरिसकेको छ । पार्टी नेतृत्वको विगतको सरकारले अघि सारेका लोकप्रिय एवम् सामाजिक बजेट, नीति र कार्यक्रमलाई गाउँतहसम्म प्रचार गर्ने एमालेको तयारी देखिन्छ । ओली नेतृत्वको सरकारले राष्ट्रिय स्वाभिमानका लागि लिएको अडानलाई पार्टीले निरन्तरता दिँदै आएको बताइएको छ । स्थानीय तहमा परिचालन एमालेले सबै केन्द्रीय सदस्य, केन्द्रीय निकाय, सल्लाहकार परिषद्, केन्द्रीय विभाग, जनसङ्गठनका केन्द्रीय पदाधिकारी तथा सदस्य एवम् सांसदलाई यही चैत मसान्तसम्म सम्बन्धित भूगोलमा पुगेर निर्वाचन अभियानमा सहभागी हुन आह्वान गरिसकेको छ । विसं २०५४ को स्थानीय निकाय निर्वाचनमा अगुवा शक्ति बनेको एमालेले आफ्नो त्यो शाख जोखाउन पार्टी पङ्तिलाई एकताबद्धरुपमा परिचालन गर्न लागेको हो । एक निर्वाचनः एक उम्मेदवार एमालेले अन्य दलभन्दा फरकरुपमा उम्मेदवार चयनलाई अघि बढाएको छ । सम्भवतः अरु दलभन्दा अगाडि उम्मेदवार चयनको मापदण्ड तयार गरेको एमालेको यही चैत २१ गतेको स्थायी कमिटी बैठकले स्थानीय निर्वाचनमा उम्मेदवार हुनेले प्रदेश वा सङ्घीय संसद्मा उम्मेदवार हुन नपाउने निर्णय गरेको छ । पार्टीको आधिकारिक उम्मेदवारको विरुद्ध वागी उठ्ने वा असहयोग गर्ने कार्यकर्तालाई पार्टीले स्थलमै कारबाही गर्ने नीति पनि लिएको छ । निर्वाचनमा अन्य दलसँग सहकार्य र गठबन्धनका लागि एमालेले केन्द्रबाटै नीति र निर्देशन दिनेछ । अहिलेको ठूलो दल नेपाली काँग्रेसलाई नै एमालेले मुख्य प्रतिस्पर्धी मानेको छ । एमालेका सचिव तथा प्रचार विभाग प्रमुख योगेश भट्टराईले संविधानअनुरुप हुन गइरहेको तीन तह ९स्थानीय तह, प्रदेश सभा र केन्द्रीय संसद्० को निर्वाचनमध्ये एक व्यक्तिले एक तहको निर्वाचनमा मात्र उम्मेदवार बन्न पाउने निर्णयले कार्यकर्तामा अवसरको वितरण व्यवस्थित हुने बताउनुभयो । एमालेले गाउँपालिका, नगरपालिका, उपमहानगरपालिका र महानगरपालिका कमिटीले २०७४ वैशाख ४ गतेसम्म, जिल्ला कमिटीले ०७४ वैशाख ७ गतेसम्म र प्रदेश कमिटीले ०७४ वैशाख १० गतेसम्म उम्मेदवारको सिफारिस तथा निर्णय गरिसक्नुपर्नेछ । पार्टी स्थायी समितिले ०७४ वैशाख १२ गते बैठक बसी उम्मेदवारका सन्दर्भमा केन्द्रबाट गर्नुपर्ने निर्णय गर्ने एमालेको तयारी छ । त्यसअघि स्थानीय निर्वाचनको सम्पूर्ण तयारीको लागि एमाले केन्द्रीय कमिटीको बैठक वैशाख ३ गते बस्नेछ । रासस"
सरकारमोर्चा दूरी बढ्यो,"काठमाडौं : चीन भ्रमणबाट फर्केपछि सुस्ताएका प्रधानमन्त्री पुष्पकमल दाहालले मधेसी दलहरूसँगको वार्ताका लागि कुनै तयारी गर्न सकेका छैनन् । चीनबाट फर्केपछि दलहरूबीच सहमति हुने बताएका प्रधानमन्त्री दाहालले अहिले वार्ताका लागि कुनै पहलसम्म गरेका छैनन् । गत आइतबारको बैठकमा मधेसी मोर्चाले दुईवटा नयाँ माग थपेपछि वार्ता सकारात्मक रूपमा अघि बढ्ने सम्भावना नदेखिएको हो । स्रोतका अनुसार मधेसी मोर्चाले मधेसमा छुटेको मतदाता नामावली पुनः संकलन गर्नुपर्ने र स्थानीय तहको संख्या बढाउनुपर्ने माग वार्तामा अघि सारेको थियो । तर स्थानीय तहको संख्या थप गरेर राजपत्रमा प्रकाशित गरिसकेको र सोहीअनुसार निर्वाचन आयोगले चुनावको तयारी थालेकाले त्यसलाई हेरफेर गर्न नसकिने निष्कर्षमा सरकार पुगेको हो । निर्वाचन आयोगले पनि स्थानीय तहको संख्या फेरि हेरफेर गरेर वैशाख ३१ मा चुनाव हुन नसक्ने सुझाव प्रधानमन्त्री दाहाललाई दिएको छ । मोर्चाको माग सम्बोधन गर्न नसकिने भएपछि सहमतिमा वैशाख ३१ मा स्थानीय तहको चुनाव हुने सम्भावना घट्दै गएको छ । वार्ताका लागि सरकारले पहल नै गरेको छैन, वार्ताका लागि गठन गरिएको अनौपचारिक कार्यदलका सदस्य रहेका मोर्चाका नेता लक्ष्मणलाल कर्णले अन्नपूर्णसँग भने। सरकारले वार्तालाई महत्व दिन छाडेपछि मोर्चामा सहभागी दलहरू भने समस्या समाधान भएर चुनाव हुने सम्भावना नरहेको निष्कर्षमा पुगेका छन् । संघीय समाजवादी फोरमका नेता राजेन्द्र श्रेष्ठ समस्या समाधान हुने अवस्था नदेखिएको बताउँछन् । समस्या समाधान हुने स्थिति देखिएको छैन, श्रेष्ठले भने । चुनावको मिति पाँच साता मात्रै बाँकी रहँदा मधेसी मोर्चासँग सहमति हुन नसकेपछि वैशाख ३१ मै चुनाव हुनेमा थप आशंका उब्जिएको छ । मोर्चाले चुनावमा भाग नलिए के गर्ने भन्ने विषयमा पनि सत्तारूढ दलहरू प्रस्ट छैनन् । कांग्रेसले मधेसमा पनि सहज रूपमा चुनाव हुने वातावरण बनाउनुपर्नेमा जोड दिएको छ । प्रधानमन्त्री दाहाल भने मोर्चाको माग सम्बोधन गर्न सकिनेमा सकारात्मक भएपछि एकै चरणमा चुनाव गर्न सम्भव नहुने भन्दै दुई चरणमा चुनावमा जानुपर्ने पक्षमा छन् । यता कांग्रेस भने जेठ १५ गते बजेट ल्याउनैपर्ने संविधानमै व्यवस्था भएकाले चुनाव दुई चरणमा गर्न नहुने पक्षमा उभिएको छ । उसले वैशाख ३१ मै चुनाव गर्ने गरी मोर्चालाई सहमतिमा ल्याएर अघि बढ्नुपर्ने धारणा राख्दै आएको छ ।मोर्चाका पछिल्ला माग पूरा गर्न नसकिने भएपछि चुनावका लागि देशभर बन्दै गएको वातावरण खल्बलिने हो कि भन्ने आशंका उब्जिएको छ । प्रधानमन्त्री दाहालले एकातिर उपप्रधानमन्त्रीको मर्यादाक्रम विवाद निम्त्याएर मन्त्रिपरिषद् बैठक राख्न सकेका छैनन् भने मोर्चासँग सहमति नजिक पुगेको वार्ता पनि फेरि तोडिने अवस्थामा पुगेको छ ।सरकारमा सहभागी दल, मधेसी मोर्चा र प्रतिपक्ष एमालेबीच संविधान संशोधन प्रस्तावको प्रदेशको सीमांकन हेरफेर संघीय आयोगले टुंग्याउने गरी तत्काल स्थगन गर्ने सहमति भएको थियो । संशोधन प्रस्तावमा पूरक विधेयक पेस गरेर राष्ट्रिय सभाका सदस्य चयनमा स्थानीय तहको प्रमुख र उपप्रमुखले मतदान गर्ने अधिकार कटौती गर्ने लगभग सहमति भएको थियो । तर चुनावको मुखमा मधेसमा मतदाता नामावली पुनः लिनुपर्ने र स्थानीय तहको संख्या पनि थप गर्नुपर्ने मोर्चाको नयाँ मागले वार्ता सफल हुने सम्भावना क्षीण बन्दै गएको हो । सहमतिको खाका तयार गर्न माओवादी केन्द्रका नेता एवं उपप्रधानमन्त्री कृष्णबहादुर महरा, कांग्रेस पूर्वमहामन्त्री कृष्णप्रसाद सिटौला, मधेसी मोर्चाका नेता लक्ष्मणलाल कर्ण र राजेन्द्र श्रेष्ठका साथै राप्रपा नेता एवं आपूर्तिमन्त्री दीपक बोहोरा रहेको अनौपचारिक कार्यदल बनेको थियो । उक्त कार्यदलले एमालेसँग पनि छलफल गरी सहमतिको प्रयास गरेको थियो ।"
'बरु मन्त्री पदबाट राजिनामा दिन्छु तर सहकारीलाई अंकश लगाउन दिन्न',"चितवन: सहकारी तथा गरिबी निवारणमन्त्री हृदयराम थानीले सहकारीलाई अङ्कुश लगाउने गरी ऐन निर्माण नहुने बताएका छन्। राष्ट्रिय सहकारी विकास बोर्डले आजदेखि सौराहामा सुरु गरेको 'सहकारी क्षेत्रको २० वर्षे दीर्घकालीन रणनीतिक योजना तर्जुमा' बिषयक दुई दिने कार्यशाला गोष्ठीको उद्घाटन गर्दै उनले सो कुरा बताएका हुन्। मन्त्री थानीले मन्त्रालयले अहिले सहकारी ऐन निर्माणको काम थालिरहेको बताउँदै सहकारीलाई अङ्कुश लगाउने र अरुको हालिमुहाली चल्ने ऐन निर्माण भए यसलाई आफूले पारित हुन नदिने स्पष्ट पारे। सहकारीमा देखिएको विकृति अन्त्यका लागि आफूले ऐन बनाउन लागेको उल्लेख गर्दै उनले सञ्चालक र व्यवस्थापक आफै् बस्न पाउने गरी व्यवसायीहरुले ऐन निर्माणका लागि दबाब दिए पनि यसलाई आफूले अस्वीकार गरेको बताए। मन्त्री थानीले 'बरु मन्त्री पदबाट राजिनामा दिन तयार छु तर सहकारीलाई अङ्कुश लगाउन दिन्न' भन्दै सहकारीमा देखिएको विकृति र कालोधन प्रवेश रोक लगाउन सहकारीकर्मीले सरकारलाई सहयोग गर्नुपर्ने धारणा व्यक्त गरे। गरिबी मन्त्रालय अनुसारको जिम्मेवारी नपाएका कारण आफूले गरिबी न्यूनीकरणका लागि ठोस र प्रभावकारी काम गर्न पाएको छैन्, उहाँले भन्नुभयो गरिबी निवारण कोष प्रधानमन्त्रीले चलाउने, युवा स्वरोजगार कोष अर्थमन्त्रीले चलाउने, गरिबसँग विशेश्वर कार्यक्रम सङ्घीय मामिला तथा स्थानीय विकास मन्त्रालले चलाउने भए यो मन्त्रालयको आवश्यकता छैन्।' मन्त्री थानीले देश अहिले जटिल मोडमा रहेकाले जनताको पक्षमा काम गर्नुपर्नेमा पनि जोड दिए। सहकारी विकास बोर्डका सहअध्यक्ष सरोजकुमार शर्मा र सञ्चालक दीपकप्रसाद पौडेल, राष्ट्रिय सहकारी सङ्घका सञ्चालक माधव दुलाल र बद्रिप्रसाद लम्साल, केन्द्रीय दुग्ध उत्पादक सहकारी सङ्घका अध्यक्ष नारायण देवकोटा, सहकारी प्रशिक्षण तथा डिभिजन कार्यालय चितवनका प्रचार्य रामभक्त रानाभाट, चितवन सहकारी सङ्घका अध्यक्ष टीकाराम भट्टराईलगायतले समृद्धिका लागि सहकारीको विकासका विविध पक्षमाथि प्रकाश पारे। रासस"
फोरम लोकतान्त्रिकसँग दुई पार्टीको एकीकरण,"काठमाडौँ: मधेसी जनअधिकार फोरम (लोकतान्त्रिक)नेपाल, राष्ट्रिय जनमुक्ति पार्टी (लोकतान्त्रिक) र दलित जनजाति पार्टीबीच आज एकीकरण भएको छ । राजधानीमा आयोजित पार्टी एकीकरण घोषणा कार्यक्रममा फोरम लोकतान्त्रिकका अध्यक्ष विजयकुमार गच्छदार, जनमुक्तिका अध्यक्ष शिवलाल थापा र दलित जनजातिका अध्यक्ष यशोदाकुमारी लामाले संयुक्त रुपमा पार्टी एकीकरण भएको घोषणा गरेका हुन्। घोषणापछि पार्टीको नयाँ नाम 'नेपाल लोकतान्त्रिक फोरम' राखिएको फोरम लोकतान्त्रिकका उपाध्यक्ष रामजनम चौधरीले जानकारी गराए। कार्यक्रममा लोकतान्त्रिक फोरमका अध्यक्ष गच्छदारले पार्टीको उचाइ बढेको भन्दै आगामी दिनमा आदिवासी, दलित, पिछडिएका पक्षको हितमा पार्टी लाग्ने बताए। जनमुक्तिका अध्यक्ष थापा र जनजातिका अध्यक्ष लामाले हिमाल, पहाड, तराई र मधेसलाई एक बनाउनका लागि आफू एक भएको बताए। उनीहरुले पार्टी फुटेर देशमा सङ्क्रमणकाल बढेको भन्दै आफूहरुबीच मुद्दा एक भएकाले फुटेर होइन जुटेर काम गर्नका लागि एकता गरेको जानकारी गराए। पार्टी एकीकरणपछि व्यवस्थापिकासंसद्मा १७ सदस्य भइ फोरम पाँचौं ठूलो दल बनेको छ। नयाँ नाम दिइएको फोरममा शिवलाल थापा,सीमाकुमारी विक र यशोदाकुमारी लामासमेत सांसद थपिनु भएकाले एकतापछि पार्टीको अध्यक्षमा गच्छदार र सहअध्यक्षमा क्रमशः थापा र लामा रहनुभएको फोरमका उपाध्यक्ष चौधरीले जानकारी गराए। उनका अनुसार तीनै पार्टीमा अहिले रहेको नेताहरुको जिम्मेवारी नयाँ महाधिवेशन नभएसम्मका लागि यथावत् राखिएको छ। रासस"
आरआरमा स्ववियु कार्यसमितिले पूर्णता पायो,"काठमाडौः रत्नराज्य लक्ष्मी क्याम्पस( आरआर)को स्वतन्त्र विद्यार्थी युनियन (स्ववियु) कार्यसमितिले पूर्णता पाएको छ । चैत १५ गते सम्पन्न चुनावले प्रत्यक्ष सिटका अाधारमा प्रतिनिधि तय गरेपछि स्ववियुले पूर्णता पाएकाे हाे । २१ सदस्यीय कार्यसमितिमा प्रत्यक्ष निर्वाचनबाट अध्यक्ष, सचिव, कोषाध्यक्ष र ५० प्रतिशत सदस्य निर्वाचित भएका थिए भने समानुपातिकबाट उपाध्यक्ष, सहसचिव र ५० प्रतिशत प्राप्त मतको आधारमा निर्वाचित गर्ने व्यवस्था रहेको थियो । समानुपातिक निर्वाचनबाट प्राप्त मतको आधारमा सङ्गठनले कार्यसमिति मनोनीत हुने प्रतिनिधि पठाएपछि पूर्णता पाएको निर्वाचन समितिका सदस्यसचिव कृष्णप्रसाद ज्ञवालीले जानकारी दिए । उनले निर्वाचनमा सहभागी अनेरास्ववियु, नेपाल विद्यार्थी सङ्घ र संयुक्त प्यानलले समानुपातिकमा पाएको मतको आधारमा पदाधिकारी र सदस्य पठाएको बताए । प्रत्यक्षबाट ११ सदस्यीय र समानुपातिकबाट १० सदस्यीय चयन गर्ने व्यवस्था रहेको थियो । उनका अनुसार समानुपातिक मतको आधारमा अनेरास्ववियुले पाँच, नेपाल विद्यार्थी सङ्घले तीन, अनेरास्ववियु क्रान्तिकारी र संयुक्त प्यानलबाट एकएक जना स्ववियु कार्यसमितिमा आएका छन्। अनेरास्ववियु क्रान्तिकारीबाहेक सबैले बन्दसूचीमा भएको नाम अनुसार समानुपातिकमा पाएको मतको आधारमा सदस्य पठाउनु भएको छ' उनले भने स्ववियुले पूर्णता पाएपछि आफ्ना गतिविधि सञ्चालन गर्न पाउँछ ।' स्ववियु सभापति तपेन्द्रबहादुर शाहीले स्ववियु उपाध्यक्षमा श्रीकृष्ण उप्रेती र सहसचिवमा इन्द्रहाङ राईलाई चयन गरिएको जानकारी दिए । यसैबीच, सर्वोच्च अदालतले आरआरमा भएको निर्वाचन बदरको माग गरी दायर गरिएको रिटमा अन्तरिम आदेश दिन नपर्ने भएको जनाएको छ । मङ्गलबार न्यायाधीश दीपक जोशीको एकल इजलासले अन्तरिम आदेश दिन नपर्ने निर्णय गरेको हो । अनेरास्ववियु क्रान्तिकारीका धुर्वराज वाग्लेले चैत १५ गतेको स्ववियु निर्वाचन बदर गर्न माग गदै चैत १६ गते सर्वोच्च रिट दायर गरेका थिए । रासस"
नयाँ शक्ति केन्द्रदेखि स्थानीयतहसम्मै आर्थिक संकटमा,"काठमाडौ : आर्थिक समृद्धिको युगको नेतृत्व गर्न सक्ने पार्टी बनाउने दावी गर्दै आएका बाबुराम भट्टराई नेतृत्वको पार्टी नयाँ शक्ति नेपाल आर्थिक संकटमा परेको छ । सो पार्टीले बनाएको निर्वाचनको तयारी सम्बन्धी कार्ययोजनामा पार्टी आर्थिक संकटमा रहेको जनाइएको छ । हामी आर्थिक संकटमा छौं । यस्तो संकट केन्द्रमा मात्र होइन स्थानीय तहसम्म नै छ । हामी निर्वाचनमा सहभागी भइरहदा आर्थिक स्रोत अझ धेरै आवश्यक पर्ने पक्का छ कार्ययोजनामा भनिएको छ । आर्थिक व्यवस्थापनका लागि सो पार्टीले सात बुँदे सर्कुलर जारी गरेको छ । मितव्ययिता र आत्मनिर्भरतालाई मुख्य नीति र शैली बनाउने,नियमित पार्टी सञ्चालनका लागि लेवीलाई प्रभावकारी बनाउने,आर्थिक व्यवस्थापनसग सदस्यतालाई जोड्ने,यसकालागि अनिबार्य सदस्यता विवरण र सो वापत हुने शुल्कको हिस्सा केन्द्रीय समितिमा त्रैमासिक बुझाउने व्यवस्था गर्ने,यसले स्थानीय कमिटीहरुमा पनि आर्थिक स्रोत जम्मा हुने कार्ययोजनामा उल्लेख छ । निर्वाचनमा पुराना शक्तिहरुले गर्ने फजुल खर्च, तडकभडक, किनबेच, भ्रष्टाचार आदिसग प्रतिस्पर्धा गर्ने नभई मितव्ययिता, स्वच्छता, पारदर्शिता, आत्मनिर्भरतामा जोड दिने नीति सो पार्टीले बनाएको छ । न्यूनतम खर्चको व्यवस्थापनको निम्ति आफ्नै पार्टीपंक्ति, शुभेच्छुक र आम जनतासग विधिसम्मत र पारदर्शी ढंगले विशेष सहयोग संकलन गर्ने योजना सो पार्टीले बनाएको छ । विभिन्न सहयोगीहरुबाट सहयोग उठाउने कामलाई नियमित गर्ने,एक जनाबाट धेरै रकम नभई धेरै जनाबाट थोरैथोरै रकम भए पनि लिने नीति लिने,मुठ्ठिदान जस्तो वैकल्पिक विधिहरु प्रयोग गर्ने,यस्तो सहयोगलाई जोरजबरजस्ति नगर्ने र आर्थिक सहयोग दिनेलाई धन्यवाद दिने र पछि खर्च सार्वजनिक गर्ने योजना सो पार्टीले बनाएको छ । पार्टीका झण्डा, लोगो, चुनाव चिन्हहरुलाई प्रयोग गरेर आकर्षक व्याज, सोभनियरहरु, कप, प्लेट बनाउने उत्पादनमुखी काम गर्न आर्थिक प्रबद्र्धन शाखा वा पार्टी सहयोगीहरुबाट सुरु गर्ने गराउने,जसलाई पार्टी कार्यकर्ता शुभेच्छुकहरु लगायत विदेशमा बिक्री गर्ने र सो वापत आम्दानी गर्ने नीति सो पार्टीको छ । सात प्रदेशमा सात वटा भव्य सास्कृतिक कार्यक्रम गर्ने,यसमा पार्टी शुभचिन्तक, सदस्य, सेलीबे्रटीहरुले प्रदर्शन र प्रस्तुति दिने,प्रवास प्रदेशले निर्वाचन प्रयोजनका लागि आफ्ना मातहतका कमिटीहरुलाई आर्थिक सहयोगका लागि बिशेष अपील गर्ने, केन्द्र, प्रदेश, जिल्ला तहमा आर्थिक स्रोत परिचालन समिति बनाएर प्रभावकारी कार्यसम्पादन गर्ने योजना सो पार्टीको छ । भूगोल, गैरभूगोल र विदेशमासमेत गरी एक सय सात वटा वटा जिल्ला समिति (परिषद), ११ वटा प्रदेश समिति (परिषद), ३१ वटा विभाग, २७ वटा आंगिक पेशागत संगठनको संरचना निर्माण गरेको सो पार्टी आर्थिक संकटमा परेको छ । निर्वाचन आयोगका ७५ वटै कार्यालयमा पार्टीलाई दर्ता गरेको सो पार्टीले आफूलाई प्रवासी नेपालीको वीचमा पनि बलियो शक्तिका रुपमा स्थापित गरेको दावी गरेको छ । चैत १५ र १६ गते काठमाडौमा भएको संघीय परिषदको दोस्रो पूर्ण बैठकले पारित गरेको निर्वाचनको तयारी सम्बन्धी कार्ययोजनामा भनिएको छ अब हामीले एकातिर वैकल्पिक र राम्रो पार्टी बनाउने र अर्कोतिर ठूलो र शक्तिशाली पार्टी बनाउने चुनौतिलाई एकैसाथ हल गर्नु पर्छ । यी अन्तरबिरोधी कुरा होइनन् । किनभने दुबैलाई एकसाथ लैजानु पर्छ । हामीलाई राम्रो र ठूलो मध्ये एउटा छान्ने छुट छैन । हामी एकैसाथ दुबै हुनुपर्छ र हुनेछौं । यसमा सम्पूर्ण पार्टी पंक्तिको एउटै बुझाइ हुनु जरुरी छ । अनि मात्र हामी दुबै चुनौतिहरुको समाधान खोज्न सफल हुन सक्नेछौं । सो पार्टीले सबै निर्वाचन इकाइहरुलाई तीन श्रेणीमा विभाजन गर्ने अवधारणा बनाएको छ । सो पार्टीले निर्वाचन जित्ने क्षेत्रलाई पहिलो क्षेत्र मानेको छ । स्थानीय तहमा कुन गाउपालिका वा नगरपालिकामा आफूले जित्न सक्ने हो,त्यसको बस्तुनिष्ठ सूची तयार गर्ने,यस्तो सूची आफनो बस्तुगत र आत्मगत शक्ति, सामथ्र्य र सम्भावनाको आधारमा बनाउने,सूचीका आधारमा जित्ने क्षेत्रमा पार्टीको सम्पूर्ण शक्ति केन्द्रित गरिने कार्ययोजनामा उल्लेख छ । सो पार्टीले सहकार्यको क्षेत्रलाई दोस्रो क्षेत्र मानेको छ । पुराना पार्टीहरुको स्थान र शक्ति सन्तुलनमा फेरबदल ल्याउन सकिने क्षेत्रहरु कुन कुन हुन् सो विचार गरी दोश्रो श्रेणीका निर्वाचन इकाईहरु निर्धारण गरिने छ । यो श्रेणीका निर्वाचन इकाइहरुमा सहकार्य गर्ने र अधिकतम राजनीतिक लाभ लिने नीति हुनेछसो पार्टीले भनेको छ । सो पार्टीले संगठन विस्तार र विस्तारको क्षेत्रलाई तेस्रो क्षेत्र मानेको छ । जहा पार्टी तुलनात्मक रुपमा कमजोर छ त्यहा पार्टीको संगठन विस्तार र सुदृढीकरणमा जोड दिने नीति लिनु पर्छ । निर्वाचनका माध्यमबाट पार्टी निर्माण र नेतृत्व विकास होस् भन्ने यस्ता क्षेत्रहरुको मुख्य जोड हुनेछकार्ययोजनामा भनिएको छ । कार्ययोजनाको उद्देश्यमा पार्टीलाई एक वैकल्पिक शक्ति र मुख्य प्रतिस्पर्धी पार्टीको रुपमा स्थापित गर्नु रहेको छ । तीनवटै निर्वाचनमा श्रेष्ठता हासिल गर्ने,आगामी दिनमा हुन गइरहेका स्थानीय,प्रादेशिक र संघीय निर्वाचनहरुमा प्रतिस्पर्धा गरी मुख्य राजनीतिक दलहरुको सूचीमा आफूलाई स्थापित गर्नु नै आफनो उद्देश्य रहेको सो पार्टीले स्पष्ट पारेको छ । निर्वाचनलाई पार्टी विस्तारको आधार बनाई तीनवटै निर्वाचनको अन्त्यमा पार्टी देशका सम्पूर्ण नगर तथा गाउपालिकाका टोलटोलसम्म निर्माण गरिने, पार्टीको वैकल्पिक धार र पाँच स लाई जनताबीच पुयाइने,पार्टी वैकल्पिक पार्टी हो भन्ने कुरा जनताबीच स्थापित गर्दै पार्टीका मुख्य नीतिहरुमा जनताको समर्थन प्राप्त गर्न प्रयत्न गरिने कार्ययोजनामा उल्लेख छ ।"
भारतीय अतिक्रमण रोक्ने प्रधानमन्त्रीको पार्टीको घोषणा,"काठमाडौ : प्रधानमन्त्री पुष्पकमल दाहाल प्रचण्ड अध्यक्ष रहेको नेकपा माओवादी केन्द्रले भारतद्धारा सीमा र जनता अतिक्रमणमा परेको स्वकार गरेको छ । आगामी बैशाख ३१ गतेका लागि घोषित स्थानीय तहको निर्वाचनका लागि सो पार्टीले तयार गरेको प्रतिबद्धता पत्रमा भारतलाई नेपाली सीमा र जनता अतिक्रमण हुन नदिने नीति बनाइने उल्लेख छ । सो प्रतिबद्धता पत्रमा भनिएको छ 'नेपाल भारतबीच तीनतिर खुला सीमाना रहेको छ।खुला सीमानाबाट सीमा अतिक्रमण र जनसांख्यिक अतिक्रमण बढ्दो छ।अतः त्यसलाई नियन्त्रण गर्नका लागि ती खुला सीमाक्षेत्रसँग जोडिएका नगर वा गाउँपालिकाहरुमार्फत् सीमा सुरक्षा र जनसांख्यिक अतिक्रमण हुन नदिने नीति अवलम्बन गरिने छ।सीमावर्ती क्षेत्रका स्थानीय जनता स्वयम्लाई सीमा सुरक्षाको जनआधारको रुपमा विकास गर्न जोड दिइने छ।' 'सामन्तवादी राजतन्त्रको विस्थापन र गणतन्त्रको स्थापना भएता पनि प्राप्त उपलब्धिहरु सबै संस्थागत भइसकेको छैन । मुलुक अझै संक्रमणकालमा नै रहेको छ।यस स्थितिमा अस्थिरता र अराजकता पैदा हुने र त्यसबाट राष्ट्रिय स्वाधिनतामाथि नै गम्भीर संकट पैदा हुन सक्छ।अर्को यथार्थता नेपाल लामो समयदेखि अर्धसामन्ती र अर्धउपनिवेशको अवस्थाबाट गुज्रदै आइरहेको अवस्था हो।राजतन्त्रको विस्थापनबाट सामन्तवादको राजनीतिक प्रतिनिधि पराजित भएता पनि अर्धउपनिवेशको समस्याबाट नेपाली जनता अझै मुक्त भइसकेको छैन'। 'मुलुकमाथि भूमण्डलीकृत साम्राज्यवादद्वारा नवऔपनिवेशिक प्रणाली थोपरिरहेको छ।राष्ट्रिय स्वाधिनताको मुद्दा झनै पेचिलो बनिरहेको छ।यस्तो अवस्थामा मुलुकमा राजनीतिक रुपले जनताको बीचमा बृहद् एकता कायम गरी स्थिरता र स्थायित्व प्रदान गर्नुपर्ने छ भने आर्थिक रुपले आत्मनिर्भर राष्ट्रिय औद्योगिक पुँजीवादी अर्थतन्त्र र समृद्धिको विकास गर्नुपर्ने आवश्यकता टड्कारो रुपमा रहेको छ।त्यसको जगमा समाजवादी क्रान्तिको पूर्वाधार तयारी गर्नुपर्ने छ।' प्रधानमन्त्री प्रचण्ड अध्यक्ष रहेको नेकपा माओवादीले केन्द्रले गैरसरकारी संस्थालाई विदेशी दलालको संज्ञा दिएको छ । सो पार्टीले स्थानीय तहको निर्वाचनका लागि तयार पारेको घोषणापत्रमा एनजिओहरुले सेवालाई आवरणमा सीमित राखेर विदेशीको दलालीकरण गरेको आरोप लगाइएको छ । 'वर्तमान सन्दर्भमा गैरसरकारी संस्थाहरु विदेशी डलरमुखी संस्थाको रुपमा भ्रष्टीकृत र विदेशी दलाल बन्दै गइरहेको छ र सामाजिक सेवाको पक्ष केवल आवरणमा मात्रै सीमित रहन पुगेको छ।अतः विदेशी डलरमुखी गैरसरकारी संस्थाहरुलाई निरुत्साहित गरी जनस्तरमा बनेका जनसेवामुखी संस्थाहरुलाई राज्यको नियन्त्रण र व्यवस्थापनमा सामाजिक सेवामुखी क्षेत्रहरुमा परिचालन गर्ने नीति अवलम्वन गरिने छ'प्रतिवद्धतापत्रमा भनिएको छ 'विदेशी दातृ निकायहरुमार्फत् एनजीओआइएनजीओहरुले सिधै सहायता लिई खर्च गर्ने व्यवस्थालाई परिवर्तन गरी राज्यको एकद्वार प्रणालीमार्फत् आवश्यकताअनुसार विदेशी अनुदानसहयोग लिने र खर्च गर्ने व्यवस्था मिलाइने छ ।' स्थानीय तह निर्वाचनका लागि नेपाल कम्युनिष्ट पार्टी (माओवादी केन्द्र) ले तयार गरेको प्रतिवद्धता पत्रमा सिंहदरवार केन्द्रित जनताको अधिकारलाई जनताको गाउँनगरमा पुर्याऊ' भनिएको छ । सुत्केरी महिला र बच्चाको निम्ति भत्ताको व्यवस्था, रोजगारको सुनिश्चितता, रोजगारको व्यवस्था नहुँदासम्म वेरोजगार भत्ताको व्यवस्था, एकल महिला, ६० बर्ष उमेर पुगेकाहरुलाई निवृत्तिको व्यवस्था,अपाङ्गता भएका व्यक्तिहरुको सन्दर्भमा खाद्यान्न, आवास, संरक्षण तथा पुर्नस्थापनाको व्यवस्था राज्यद्वारा गरिने प्रतिवद्धतामा छ। सामाजिक न्यायको क्षेत्रमा सामाजिक रुपले विगतमा उत्पीडनमा पर्दै आइरहेका महिला, दलित,मुस्लिम, अपाङ्गता भएका व्यक्तिहरुलाई सामाजिक, आर्थिक, राजनीतिक क्षेत्र लगायत सबै क्षेत्रमा विशेषाधिकारको व्यवस्था गरिने लैंगिक उत्पीडनको अन्त्य तथा दलितहरुको माथिको छुवाछुत प्रथालाई दण्डनीय बनाइने बालविवाहलाई दण्डनीय बनाइने छात्राहरुको निम्ति आत्मरक्षाको शारीरिक शिक्षाको कार्यक्रम पनि संचालन गरिने प्रतिबद्धतापत्रमा उल्लेख छ । देशभित्र नै रोजगार विस्तारको लागि श्रम र रोजगारमुलक कार्यक्रमहरुको संचालनमा जोड दिइने,श्रम बैंकको व्यवस्था गरी त्यसमार्फत् जनशक्ति परिचालन गरिने,प्रत्येक गाउँमा युवा स्वरोजगार र गरिबी निवारण कोष खडा गरी रोजगारको व्यवस्था गरिने,उत्पादनमुलक रोजगारको व्यवस्था सुनिश्चित नहुँदासम्म वेरोजगार भत्ताको व्यवस्था गरिने प्रतिवद्धतामा छ। राज्यद्वारा नै अनिवार्य, निःशुल्क, गुणस्तरीय, रोजगारमूलक,व्यवहारिक र सर्वसुलभ सार्वजनिक शिक्षा दिने व्यवस्था गरिने,१२ कक्षासम्म अनिवार्य शिक्षा दिने र आवासीय शिक्षाको व्यवस्था गरिने,बहुप्राविधिक शिक्षालयहरुको स्थापना र विस्तारमा जोड दिइने, त्यस्तैगरी राज्यद्वारा नै निःशुल्क, गुणस्तरीय सर्वसुलभ स्वास्थ्य उपचारको सेवा दिने,प्रत्येक वडावडासम्म उपचार केन्द्रहरुको विस्तार गरिने प्रतिवद्धता उल्लेख छ। संविधानको अनुसूचि ८ मा उल्लेखित स्थानीय तहले प्रयोग गर्ने २२ वटा विषयगत अधिकारहरुको सूचि अनुसार भूमि सुधार, कृषि, सिंचाई, जलस्रोत, वन, खनिज पदार्थ, उद्योग,व्यापार, कर संकलन, वजेट तर्जुमा, यातायात, सूचनासंचार, नगर तथा वस्ती विकास, खानेपानी, दैनिक प्रशासन, न्याय सेवा, शान्ति सुरक्षा, स्वास्थ्य, शिक्षा, भाषासंस्कृति, खेलकूदलगायतका क्षेत्रहरुको क्षेत्राधिकार तोकिएको छ । ती सबै क्षेत्रलाई प्रभावकारी ढंगले संचालन र परिचालन गरी स्थानीय जनताको दैनिक सेवा र कृषि तथा औद्योगिक आत्मनिर्भर अर्थतन्त्रको स्थापनामा जोड दिइने प्रतिबद्धतापत्रमा उल्लेख छ ।"
'अदालतको आदेश अनुसार छिट्टै आईजीपी नियुक्त हुन्छ',"काठमाडौं: गृह राज्यमन्त्री इन्द्रबहादुर बानियाँले बैशाख ३१ गते हुने स्थानीय तहको निर्वाचन सफल बनाउनको लागि सरकारले स्थानीय तह सूरक्षा विशेष योजना स्वीकृत गरेर मातहतमा पठाईसकेको बताएका छन् । मन्त्री बानियाँले एक हप्ताभित्रै मतदान केन्द्र र निर्वाचन क्षेत्रमा सूरक्षा निकायलाई परिचालन हुने समेत जानकारी दिए । मन्त्री बानियाँले स्थानीय तहको निर्वाचनमा नेपाली सेना परिचालन गर्ने बताउँदै बुधबार रिपोर्टर्स क्लब नेपालले आयोजना गरेको साक्षात्कारमा भने,सेना परिचालन हुन्छ, सेनालाई कस्तो भूमिकामा परिचालन गर्ने भन्नेबारे सरकारले निर्णय गर्छ, सेना परिचालन गर्न आवश्यक छ, सबै सूरक्षा निकायलाई परिचालन गरेर स्वतन्त्र, निश्पक्ष र धाँधलीरहित वातावरणमा स्थानीय तहको निर्वाचन हुन्छ । बैशाख ३१ गते निर्वाचन सम्पन्न गर्नेगरी गृह प्रशासन अघि बढिसकेको उनले बताए । मन्त्री बानियाँले मधेशी मोर्चाले पनि चुनावमा भाग लिने विश्वास दिलाए । उनले भने,तराई मधेशमा अहिले चुनावको व्यापक तयारी भैरहेको छ,मोर्चाले पनि चुनावमा भाग लिन्छ, यसमा कुनै दुई मत छैन् । उनले मोर्चा चुनावमा सहभागी हुँदैन कि भनेर शंका नगर्न आग्रह गरे । त्यस्तै उनले सरकारले अहिले बैशाख ३१ गतेको निर्वाचनलाई दुई चरणमा गर्ने भनेर नभनेको समेत स्पष्ट पारे । बानियाँले भने,चुनाव एकै चरणमा हुन्छ, गृह प्रशासनको तयारी देशभरि नै एकै चरणमा अर्थात बैशाख ३१ गते निर्वाचन सम्पन्न गर्ने रहेको छ, अहिले निर्वाचन दुई चरणमा गर्ने भनेर सरकारले परिकल्पना गरेको छैन् । उनले मधेशी मोर्चाको माँग सम्बोधन गर्नको लागि सरकारले आन्तरिक गृहकार्य गरिरहेको स्पष्ट पारे । मन्त्री बानियाँले थपे,हामी संविधान संशोधनमा पूर्ण प्रतिबद्ध छौं, हाललाई प्रदेशको सिमांकनलाई उच्चस्तरीय आयोग बनाएर टुँगो लगाउनेगरि अघि बढ्ने तयारी भैरहेको छ । फरक प्रसँगमा मन्त्री बानियाँले नेपाल प्रहरीको आईजीपी पनि चाँडै नियुक्ती हुने जनाए । उनले भने,सम्मानित अदालतको निर्णय सम्मान गर्दै सरकारले चाँडै आईजीपी नियुक्त गर्छ, अहिले नेपाल प्रहरी आईजीपी विहीन छैन, न्यायपालिकाको निर्णयलाई सरकारले सम्मान गर्दै चाँडै आईजीपी नियुक्ती गर्छ। कहिलेसम्म नियुक्ती गर्नुहुन्छ त भन्ने पत्रकारको एक प्रश्नमा उनले भने,छिट्टै हुन्छ, तपाईहरुले यो खबर चाँडै थाहा पाउनुहुन्छ,एक दुई दिनमै पनि हुनसक्छ । त्यस्तै उनले आाईजीपी यसलाई नै बनाउनु भनेर अदालतले नाम किटान नगरेको समेत जिकिर गरे। उनले थपे,अदालतले कसैको पनि नाम किटान गरेर यसलाई नै आईजीपी बनाउनुपर्छ भनेर निर्णय गरेको छैन । मधेशी जनअधिकार फोरम गणतान्त्रिकका अध्यक्ष राजकिशोर यादवले मधेशी मोर्चामा आवद्ध दलहरुवीच छिट्टै एकता हुने स्पष्ट पारेका छन् । उनले भने,मधेश केन्द्रित दलहरुवीच एकता गर्ने कुरा समय र जनताको माँग हो, त्यसैले हामी मधेश केन्द्रित दलहरुको एकता आवश्यक छ, ज्योतिषले सिफारिश गरेको शुभदिन पारेर हामी एकता घोषणा गछौं । उनले एक हप्ताभित्रै पार्टी एकता घोषणा हुने जिकिर गरे । यादवले मोर्चाको अब एउटै पार्टी र एउटै झण्डा हुने दाबी गरे । उनले संविधान संशोधन नभएसम्म आफूहरु निर्वाचनमा भाग नलिने स्पष्ट समेत पारे । यादवले भने,यो संविधानलाई पूर्ण नबनाईकन हामी निर्वाचनमा जाँदैनौं, यथास्थितिमा हामी कुनैपनि निर्वाचनमा भाग लिँदैनौं । उनले आफूहरु बिना नै निर्वाचन गराउने हो भने गराएर देखाउन सरकारलाई चूनौति समेत दिए । उनले सहमतिको लागि वार्ता तथा छलफलको लागि बोलाईएपनि अहिलेसम्म निकासको ठोस प्रस्ताव सरकारले अघि सार्न नसकेको आरोप लगाए । उनले द्वन्द्वको खेती चाहानेहरुले अहिले निर्वाचनको नौटँकी गरिरहेको आरोप लगाए । यादवले आफूहरु निर्वाचनको विरोधी नभएको समेत जिकिर गरे। उनले अहिले मोर्चालाई ठूला दलहरुले लोकतन्त्र र निर्वाचनको पाठ पढाउने काम भएको बताउँदै भने,नेपालको क्रान्ति र ठूला ठूला आन्दोलनका ईतिहास खोतल्ने हो भने हामी मधेशी जनताको योगदान कम छैन, खासमा संघीय गणतन्त्र स्थापनाको लागि मधेशी जनताले विद्रोह नै गरे नि, तर एमालेले आजसम्म कुन आन्दोलन र क्रान्तिको नेतृत्व गर्यो त ? उनले प्रमुख प्रतिपक्षी दल एमालेले क्रान्तिको नेतृत्व नगर्ने र भाग खोज्ने काम मात्रै गरेको आरोप लगाए ।"
स्थानीय तहको निर्वाचन अघि नै मधेसको समस्या समधानः शर्मा,रुकुमः ऊर्जा मन्त्री जनार्दन शर्माले मधेसी समुदायका माग पूरा गरेर मात्र स्थानीय तहको निर्वाचन हुने बताएका छन् । बुधबार बिहान स्थानीय तहको निर्वाचन र संविधान कार्यान्वय विषयक अन्तरक्रिया कार्यक्रममा उनले सरकार र मधेसी मोर्चाबीच समस्या समधानको लागि छलफल भइरहेकाले यसलाई टुङ्गोमा पुर्याएर आगामी वैशाख ३१ मै स्थानीय तहको निर्वाचन हुने उनको दाबी थियो । सिंहदरबारको अधिकार गाउँगाउँसम्म पुर्याउन र विकास निर्माणको ढोका खोल्नका लागि पनि स्थानीय तहको निर्वाचन भएको मन्त्री शर्माको भनाइ थियो ।उनले अब छिट्टै नेपालको पानी जनताको लगानी अभियान मार्फत आठ हजार मेघाबाट विद्युत् उत्पादन कार्यको सुरुवात गरिने जानकारी दिए । सरकारले विद्युत् उत्पादनको लागि सबै प्रक्रिया पूरा गरिसकेकाले अब जतिसक्दो छिटो निर्माणकार्य सुरु हुने बताए। रासस
काँग्रेस सभापति देउवा र नयाँशक्तिका संयोजक डाभट्टराईबीच भेटवार्ता,"काठमाडौँ: नेपाली काँग्रेसका सभापति शेरबहादुर देउवा र नयाँशक्ति पार्टीका संयोजक डा बाबुराम भट्टराईबीच भेटवार्ता भएको छ। बूढानीलकण्ठस्थित देउवा निवासमा भएको भेटवार्तामा उहाँहरुबीच समसामयिक राजनीतिक विषय, संविधान संशोधन र स्थानीय तहको निर्वाचनका बारेमा छलफल भएको थियो। सो अवसरमा डा भट्टराईले आफ्नो पार्टीले माग गर्दै आएको निर्वाचन चिह्नबारे राख्नुभएको जिज्ञासामा सभापति भट्टराईले सकारात्मक जवाफ दिनुभएको डा भट्टराईका सहयोगी विश्वदीप पाण्डेले जानकारी दिए। नयाँशक्ति पार्टीले चुनाव चिह्नलाई लिएर केही दिनदेखि धर्ना कार्यक्रम गर्दै आएको छ। रासस"
"प्रचण्ड प्रधानमन्त्री हुने म्याद सकियो, अब देउवाको पालो",काठमाडौं: काँग्रेस र नेकपा माओवादी केन्द्रको सत्ता गठबन्धनमा प्रधानमन्त्री पुष्पकमल दाहाल प्रचण्डले चैत मसान्तमा सरकार छोडनु पर्ने लिखित सहमति भएको खुलासा भएको छ। उपप्रधान तथा गृहमन्त्री बिमलेन्द्र निधिले एक टेलिभिजनलाई दिएको अन्तरवार्तामा प्रधानमन्त्री प्रचण्डले चैत मसान्तमा सरकार छोडने र बैशाख १ गतेदेखि काँग्रेस सभापति शेरबहादुर देउवा प्रधानमन्त्री हुने लिखित सहमति काँग्रेस र माओवादी केन्द्र वीच भएको खुलासा गरेका हुन। काँग्रेस र माओवादी केन्द्रको गठबन्धनमा प्रचण्ड गत साउन १९ गते व्यवस्थापिका संसदबाट प्रधानमन्त्रीमा निर्वाचित भएका थिए। त्यतिवेला एमाले अध्यक्ष केपी शर्मा ओली नेतृत्वको सरकारलाई बिस्थापित गर्न काँग्रेसले प्रचण्डलाई प्रधानमन्त्रीका रुपमा समर्थन गरेको थियो। प्रधानमन्त्री प्रचण्ड नेतृत्वको सरकारले बैशाख ३१ गतेका लागि स्थानीय तहको निर्वाचन घोषणा गरेका कारण सो निर्वाचनको अवधिसम्म यहि सरकार कायम रहने पनि काँग्रेस नेताहरुले बताएका छन्। प्रधानमन्त्री प्रचण्डले पनि स्थानीय तहको निर्वाचनपछि आफू देउवालाई प्रधानमन्त्री पद हस्तान्तरण गर्न तयार रहेको बताउँदै आएका छन्।
गुटगत भन्दा राम्रो उम्मेदवार चयन गर्न सुझाव,"काठमाडौँ: आसन्न स्थानीय तहको निर्वाचनमा पार्टीका नेताका व्यक्तिगत मान्छे र गुटको भन्दा लोकप्रिय जनमतको छवी भएका उम्मेदवार चयन गर्न बुद्धिजीवीले नेपाली काँग्रेसका शीर्ष नेतृत्वलाई सुझाव दिएका छन्। मुलुकको सबैभन्दा ठूलो दल काँग्रेसद्वारा घोषणा पत्र तयार गर्न सुझाव सङ्कलनका लागि आयोजित कार्यक्रममा पेशागत सङ्घ सङ्गठनका प्रतिनिधिले स्थानीय तहमा पार्टीगत गुटको अन्त्य गरी सर्वस्वीकार्य उम्मेदवार चयन गर्नुपर्ने बताएका हुन। पार्टीका केन्द्रीय सदस्य महेश आचार्यको नेतृत्वमा गठित घोषणापत्र तयारी समितिले पार्टी शीर्ष नेताको सहभागितासहित पार्टी केन्द्रीय कार्यालयमा आयोजना गरेको कार्यक्रममा प्रजातान्त्रिक विचार अवलम्बन गरेका पेशागत सङ्गठनका प्रतिनिधि, पूर्व उच्च प्रशासक, राष्ट्रिय योजना आयोगका पूर्वपदाधिकारी, प्राध्यापक, पत्रकार, अधिवक्तालगायतले लिखित तथा मौखिक सुझाव दिएका थिए। अधिकांश वक्ताले केन्द्रीय घोषणा पत्रसँगै स्थानीय मुद्दा समेटिने गरी स्थानीय तहमा समेत घोषणा पत्र बनाउनुपर्ने सुझाव दिएका छन्। कार्यक्रममा मुलुकको इतिहासका हरेक महत्वपूर्ण राजनीतिक परिवर्तन काँग्रेसको नेतृत्वमा सफल भएको र काँग्रेसले अङ्गालेको समाजवाद तथा उदार आर्थिक नीतिका कारण आर्थिक, समाजिक, पूर्वाधार, शिक्षा, स्वास्थ्यलगायत क्षेत्रमा भएका विकासका बारेमा जनतालाई स्पष्ट जानकारी गराउनुपर्ने सुझाव आएको थियो। आगामी वैशाख ३१ गते मुलुकभरका ७४४ तह स्थानीय तहको निर्वाचन हुदैंछ। यस निर्वाचनबाट कूल ३६ हजार ६३९ जनप्रतिनिधि निर्वाचन हुनेछन् भने वडा तहमा कम्तीमा ४० प्रतिशत महिला सदस्यको प्रतिनिधित्व सुनिश्चित गरिएको छ। सो अवसरमा पार्टी सभापति शेरबहादुर देउवाले मुलुकको समसामयिक जटिल राजनीतिक परिस्थितिमा ठूलो पार्टीका नाताले काँग्रेसलाई बढी चुनौती थपिएको बताउँदै प्रजातन्त्र बचाउन काँग्रेसले जित्नु अपरिहार्य रहेकोमा जोड दिए। काँग्रेसले स्थापनाकालदेखि नै पार्टीको सिद्धान्तका रुपमा अपनाएको संसदीय प्रणालीमा आधारित बहुदलीय प्रजातान्त्रिक व्यवस्थालाई अन्य पार्टीले रणनीतिक रुपमा उपयोग गर्नमात्र स्वीकारेको प्रश्ङ्ग उल्लेख गर्दै उनले काँग्रेससँग अन्य पार्टीको तुलना हुनै नसक्ने जिकिर गरे। पार्टीका वरिष्ठ नेता रामचन्द्र पौडेलले पेशागत बुद्धिजीवी वर्गबाट पार्टीको कार्यदिशा सञ्चालनका लागि महत्पूर्ण सुझाव आएको बताउँदै सुझाव घोषणा पत्रमा समेटिने अवगत गराए। समितिले यही चैत मसान्तसम्म प्रारम्भिक मस्यौदा तयार गरी विज्ञसँग पुनः छलफल गरी वैशाख पहिलो सातासम्म घोषणा पत्रलाई अन्तिम रुप दिने तयारी थालेको छ। पार्टीले घोषणा पत्रलाई संसदीय निर्वाचनको जस्तो नभइ स्थानीय मुद्दालाई सम्बोधन गर्ने गरी तयार गर्ने जनाएको छ। समिति संयोजक अचार्यले स्थानीय सरकार जनताको घरदैलोमा पुग्ने सरकार भएकाले निर्वाचनको घोषणा पत्रमा पूर्वाधार, कृषि, पर्यावरण, पानी, माटो, सिँचाइ, सडक निर्माणका विषय तथा ज्येष्ठ नागरिक, असहाय महिला, बालालिका, जनताका दैनिक जीविकोपार्जनका समस्या सम्बोधन गर्ने बारेमा पार्टीको धारणा समेटिने जानकारी दिए। उनले भने, 'अब बन्ने स्थानीय सरकार हिजोको गाविस र जिविस जस्तो नभइ कार्यकारी अधिकार, कानुन बनाउने र प्रारम्भिक न्याय सम्पादन तथा मेलमिलाप गर्ने अधिकारसहितको हुने जिम्मेवारी बुझेर तल्लो तहमा लोकतन्त्रलाई सुदृढ बनाउदै लैजाने कुरा उल्लेख गरिने छ।' वक्ताले स्थानीय समुदायको पहिचान र प्रतिनिधित्वको सुनिश्चितताका लागि स्थानीय ग्रामीण क्षेत्रको जस्तै नेतृत्वको विकास गर्न तथा योजना र विकास छनोट गर्न सुझाव दिएका थिए। कार्यक्रममा स्थानीय ऐतिहासिक स्थलको संरक्षण, प्राकृतिक स्रोत साधनको संरक्षणमा स्थानीय जनताको सहभागिता, स्वामित्व र अनुगमनले मात्र प्रभावकारी हुनेहुँदा त्यस्ता विषयलाई प्राथमिकतासाथ घोषणा पत्रमा समेट्न सुझाव आएको थियो। समितिले घोषणापत्रका बारेमा सुझाव लिन यही चैत २५ गते केन्द्रीय कार्यसमिति र संसदीय दलको संयुक्त बैठक बोलाएको छ। रासस"
सप्तकोशी पीडितका माग सम्बोधन गर्न राष्ट्रपतिद्धारा नेपाल र भारत सरकारको ध्यानाकर्षण,"धरान : राष्ट्रपति विद्या भण्डारीले सप्तकोसी नदीको विनास नियन्त्रण गरी तत्काल कोसी पीडितहरुलाई राहत वितरण गर्न सरकारलाई निर्देशन दिएकी छिन । सुनसरीको बराहा नगरपालिकास्थित चतराधाममा बुधवार आयोेजित प्रस्तावित यागमाया आयुर्बेद विश्व विद्यालय स्थापना गर्ने वारे गरिएको छलफल कार्यक्रममा बोल्दै उनले उक्त कुरा बताएकी हुन् । रामनवमीको अबसर पारेर प्रसिद्ध धार्मिकस्थल बराहक्षेत्र धामको दर्शन गर्न आएकी राष्ट्रपति भण्डारीले चतरामा आयोजित कार्यक्रममालाई सम्बोधन गर्दै कोसी पिडितको समस्याले आफ्नो ध्यानाकर्षण भएको भन्दै यस विषयमा सरकारलाई जानकारी गराउने समेत प्रतिबद्धता जनाएकी छिन् । उनले सप्तकोसीको विनासबाट हुने क्षतिको न्युनीकरण गर्न नेपाल सरकारले तत्काल भारत सरकारसंग पहल गरी सप्तकोसीको विनास नियन्त्रण गर्न समेत सरकारको ध्यानकर्षण गराएकि छिन् । उनले सप्तकोसी नदीबाट विस्तापित भएका सर्बसाधारणको गास, बाँस र कपासको व्यबस्था मिलाउन समेत सरकारको ध्यानाकर्षण गराएकी छिन् । सप्तकोसी नदीमा २०२२ सालमा कोसी ब्यारेज निर्माण भएसंगै सुनसरी, उदयपुर र सप्तरी जिल्ल्लाका करिव १५ हजार सर्बसाधारण घरवार विहिन भई सुकुम्वासी जीवन विताई रहेका छन् । भण्डारीले प्रसिद्ध धार्मिक स्थल बराहक्षेत्रको विकास र संरक्षण गर्न पनि सरकारको ध्यानाकर्षण गराएकी थिइन । उनले देश यतिबेला स्थानिय निर्वाचनको तयारीमा रहेकाले आगामी बैशाख ३१ गते हुने निर्वाचनमा भाग लिएर सविधान कार्यान्यनमा सघाउन सर्बसाधारणलाई आग्रह समेत गरेकि छिन् । भण्डारीले २०२२ सालदेखि सप्तकोसी नदीले विनास गरेको सुनसरी, उदयपुर र सप्तरी जिल्लाको अबस्थाको हेलिकप्टरबाट अबलोकन समेत गरेकी थिइन् । राष्ट्रपति भण्डारीलाई सुनसरी क्षेत्र नमबर ६ का संसद भीम आचार्यले कासी पिडितले राहत नपाएको बर्षेनी सप्तकोसीको बाढीबाट सयौ सर्बसाधारण घरवार विहिन परेको भन्दै राहत र क्षतिपुर्ति दिलाई दिन राष्ट्रपतिको ध्यानाकर्षण गराएका थिए । उनले राष्टपति भण्डारीलाई भारत भ्रमणमा गएका बेला भारतीय राष्ट्रपति र भारतीय प्रधानमन्त्री समक्ष कोसीको समस्याका विषयमा कुरा राख्न र सहमति अनुसारको क्षतिपुर्ति दिलाई दिन समेत माग गरेका छन् । सोहि कार्यक्रममा राष्ट्रपति भण्डाीलाई बराह नगरपालिकाको तर्फबाट र रामानन्दचार्य सेवा पिठका तर्फबाट सम्मान गरिएको थियो । भण्डारीलाई संसद आचार्य र पिठका संरक्षक सिद्धबाबा कृष्णदासले कदरपत्र दिएर सम्मान गरेका थिए ।"

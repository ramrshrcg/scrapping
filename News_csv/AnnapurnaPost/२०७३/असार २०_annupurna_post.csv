शीर्षक,विवरण
डा केसीको अनशन,"त्रिभुवन विश्वविद्यालय चिकित्सा शास्त्र अध्ययन संस्थान महाराजगन्जका प्राध्यापक डा गोविन्द केसीले आठौं पल्ट आमरण अनशन' बस्ने घोषणा गरेका छन् । विगतका अनशनहरूले सरकारलाई कुनै न कुनै रूपमा चिकित्सा शास्त्र अध्ययन संस्थान तथा मेडिकल कलेजहरूलाई सम्बन्धन दिने विश्वविद्यालयका महत्त्वपूर्ण पदमा राजनीतिक हस्तक्षेप हुन नहुने, मेडिकल कलेजमा भर्ना तथा अन्य शुल्कमा एकरूपता हुनुपर्ने, दुर्गमलगायत मुलुकका विविध क्षेत्रहरूलाई पायक पर्ने गरी मेडिकल कलेजहरूको स्थापना र स्नातकोत्तर शिक्षा (मेडिकल) निःशुल्क हुनुपर्ने जस्ता मागबारे सरकारले सकारात्मक धारणा राख्दै त्यसलाई नीतिगत स्वरुप दिन र कार्यान्वयन गर्न कार्यदल समेत बनाएको छ, डा केसीसँगको परामर्श र सहमतिमा । निकै हदसम्म डाकेसीका यसअघिका अनशनले सरकारका लागि नैतिक दबाब' को वातावरण सिर्जना गरेकाले नै सरकार यो हदसम्म वाध्य भएको हो, उनका जायज माग स्वीकार्न । अनशन' या आमरण अनशन' सार्वजनिक भलाइका र अधिकारका मुद्दा उठाउन या कुनै अन्याय तथा अनियमितताविरुद्ध आवाज उठाउन प्रयोग हुने अन्तिम नैतिक शक्ति ' को उपयोग हो । भारतमा सन् १९२० को दशकदेखि १९४७ को पूर्वाद्र्धसम्म महात्मा गान्धीले पटकपटक अवज्ञा' र अनशनद्वारा ब्रिटिस साम्राज्यको समाप्तिका लागि राजनीतिक अगुवाइ गरे । उनको अहिंसा र अनशनका मान्यताविपरीत उनकै अनुयायीले हिंसात्मक व्यवहार प्रदर्शन गर्दा गान्धीले आन्दोलनसम्म फिर्ता लिएका थिए । नेपालमा २०४२ सालमा प्रजातन्त्र स्थापनाका लागि कृष्णप्रसाद भट्टराईले सत्याग्रह र अहिंसात्मक आन्दोलनको नेतृत्व गरिरहँदा रामराजाप्रसाद सिंहले राष्ट्रिय पञ्चायत तथा केही सार्वजनिक थलोमा बम विस्फोट गरेपछि गान्धीकै शैलीमा भट्टराईले आन्दोलन फिर्ता लिएका थिए । पक्कै पनि आन्दोलनको माहोल बन्दा त्यसमा अनेक निहित स्वार्थ बोकेका व्यक्ति र शक्तिको घुसपैठ हुन्छ, हुनसक्छ, त्यस अर्थमा डा केसी र उनको अभियान अपवाद हुन सक्दैन । अपरिभाषित मेडिकल माफिया' का विरुद्ध लक्षित उनको आन्दोलनमा ती माफिया' को विरोधमा रहेका तर अर्को निहित स्वार्थ बोकेका प्रतिस्पर्धी माफिया प्रवृत्ति' को उपस्थिति हुन सक्ने सम्भावनाबारे डा केसी सचेत हुनैपर्छ । यसअघिका आन्दोलनमा केसीकै अनुयायीहरू पनि उनीबाट अलग भएका छन्, विभिन्न चरणमा । नेपाल बन्द, शिक्षण संस्था बन्द तथा अस्पताल बन्द जस्ता गतिविधिको स्वीकार्यता अब कम हुँदैछ नेपालमा, वास्तवमा बन्द संस्कृति प्रत्युत्पादक बनिसकेको अवस्था छ । डा केसीलाई शिक्षण संस्थाले अनशनका लागि आफ्नो परिसर प्रयोग नगर्न र अस्पतालका नियमित सेवासुविधामा अवरोध नपुर्याउन आग्रह गरेको छ । सत्याग्रह र अनशनमा मानवीय संवेदनाको वर्चश्व हुन्छ र सत्याग्रहीले आफ्नोबाहेक अरूको ज्यान जोखिममा पार्ने गर्दैनन् । के डा केसीलाई यो सर्त मान्य छ ? यसपल्टको घोषित अनशनमा उनका माग पहिलाजस्तै मेडिकल शिक्षा र संस्थानहरूमा र तिनको पारदर्शिता तथा शिक्षाको स्तरीयतासँग मात्र सरोकार राख्दैनन् । अख्तियार दुरुपयोग अनुसन्धान आयोग प्रमुखको महाभियोग' मागमा सामेल गर्दा के महाराजगन्ज शिक्षण संस्थाका केसी र आयोगबीचको द्वन्द्वमा ढाल नबन्ला ? यदि केसीको अभीष्ट त्यो हो भने उनले त्यसका लागि राजनीतिक दल र सांसदहरूसँग साँठगाँठ गर्ने या समीकरण निर्माण गर्नुपर्ने हुन्छ । त्यसका लागि महाराजगन्ज शिक्षण संस्थानको प्रांगण र त्यहाँको प्राध्यापकको हैसियतको प्रयोग बर्जित हुनुपर्छ । अर्को उनको अभियानमा संलग्नहरू कुनै मेडिकल माफिया' जगतको कुनै रूपमा पक्षपोषण गरिरहेका छैनन् भन्नेबारे डा केसी स्वयं आश्वस्त हुनुपर्छ र अरूलाई आश्वस्त गर्नुपर्छ । यो अनशनबारे यसअघि गठित कार्यदलले पनि आफ्नो मान्यता र अडान स्पष्ट गर्नुपर्छ ।"
माओवादीसँग मिलेर एमालेलाई देखाइदिने सोच कांग्रेसले त्यागे हुन्छ,"बनेपाः नेकपा माओवादी केन्द्रका अध्यक्ष पुष्पकमल दाहाल प्रचण्डले सरकारको नेतृत्व लिन आफूलाई कुनै हतारो नभएको बताएका छन्। काभ्रेको उग्रचण्डी नाला आयोजित शहिद गेट उद्धघाटन कार्यक्रममा बोल्दै दाहालले जसको नाममा भएपनि सहमतीय सरकार बन्नुपर्नेमा जोड दिए। अहिले राष्ट्रिय सहमतिको आवश्यकता हो, जसको नेतृत्वमा भएपनि राष्ट्रिय सरकार बने हुन्छ, उनले भने, केपी ओलीजीको नेतृत्वमा बने झन् बेटर, देउवाको नेतृत्वमा बनेपनि हुन्छ, शान्ति प्रकृया पुरा हुने हिसाबले मेरो नाममा सहमति भएपनि नेतृत्व लिन तयार छु। उनले मुद्दा मिल्नेसग सहकार्य गरेर राष्ट्रिय सहमतिको सरकार गठन हुनुपर्नेमा जोड दिए। मलाई सरकारको नेतृत्व गर्न हतार छैन, उनले भने, सरकार परिवर्तनको विषयलाई हल्कारुपमा नलिइ माओवादीसग मिलेर एमालेलाई देखाइदिने सोच कांग्रेसले त्यागे हुन्छ। संविधान जारी भएलगत्तै एमालेलाई प्रधानमन्त्री र कांग्रेसलाई राष्ट्रपति दिने गरी माओवादीले त्याग गर्न खोजेको चर्चा गर्दै उनले त्यसो नगरेर गल्ती भएको बताए। भूकम्पपीडितको पक्षमा एक प्रतिशत पनि काम नभएको भन्दै उनले भुकम्पपीडितको पक्षमा काम गर्न पनि राष्ट्रिय सहमति आवश्यक भएकोमा जोड दिए।"
नेपालभारत प्रबुद्ध बैठक सुरु,"काठमाडौं: नेपालभारत प्रबुद्ध समूह (इमिनेन्ट पर्सन्स ग्रुप)को पहिलो बैठक काठमाडौंमा सुरु भएको छ । दरबारमार्गमा रहेको अन्नपूर्ण होटलमा आयोजित एक कार्यक्रमका बीच उपप्रधानमन्त्री तथा परराष्ट्रमन्त्री कमल थापाले बैठकको उद्घाटन गरे । नेपालभारत प्रबुद्ध समूहको बैठक उद्घाटन गर्दै उपप्रधानमन्त्री तथा परराष्ट्रमन्त्री थापाले बैठकबाट नेपालभारतबीचको दौत्य सम्बन्धलाई अझै बढी सुदृढ हुनुका साथै दुई देशबीचको सम्बन्धलाई नयाँ दिशामा अघि बढाउन प्रभावकारी भूमिका निर्वाह गर्ने बताए । उद्घाटन कार्यक्रमलाई सम्बोधन गर्दै मन्त्री थापाले नेपाल र भारतबीचको सम्बन्ध जनस्तरको रहेको भन्दै अब यसलाई अझै बढी सुमधुर बनाउन लागि पर्ने बताए । नेपालभारतबीचको सम्बन्धमा केही उत्तारचढाव आउने गरेको भएपनि दुई देशबीचको सम्बन्ध सँधै स्थिर र सुमधुर रहेको मन्त्री थापाको भनाई थियो । दुई देशबीच हुने यस्ता सामान्य समस्याका कारण जनताको दैनिक जीवनस्तर प्रभावित हुनुनहुने बताउँदै थापाले त्यसका लागि दुवै देश गम्भीर रहेर समस्या समाधान गर्न बैठकले महत्वपूर्ण भूमिका खेल्ने दाबी गरे । बैठकको उदुघाटन सत्रमा बोल्दै नेपाल तर्फका प्रबुद्ध समूहका संयोजक डा भेषबहादुर थापाले आगामी दुई वर्षभित्र नेपाल र भारतबीचको सम्बन्धलाई अझ सुदृढ गरी नयाँ दिशा दिनका लागि काम गर्ने बताए । सो अवसरमा भारत तर्फका प्रबुद्ध समूहका संयोजक भारतीय जनता पार्टीका बरिष्ठ नेता भगतसिंह कोरियारीले भारत र नेपालको सम्बन्धसँधै उस्तै रहने भन्दै भारतको शासनले नेपालमा कुनै प्रभाव नपार्ने बताए । कोसियारीले भारतमा कुनै पनि पार्टीको शासन आएपनि तथा जुनसुकै पार्टीको सरकार भएपनि नेपालसँगको सम्बन्धलाई उच्च प्राथमिकतामा राख्दै आएको दाबी गरे । भारतले नेपालसँग सँधै सुमधुर र सुदृढ सम्बन्ध राख्न चाहेको पनि कोसियारीले बताए । सोमबारदेखि जारी बैठक दुई दिनसम्म चल्नेछ । नेपाल र भातरबीचको राजनीतिक सम्बन्ध पूर्ण रुपमा सुधार हुन नसकिरहेका बेल दुई देशका प्रबुद्ध समूहबीचको बैठकले सम्बन्ध सुधारका लागि महत्वपूर्ण भूमिका खेल्ने अपेक्षा गरिएको छ । बैठकमा नेपाल तर्फबाट पूर्वराजदूत डा भेषबहादुर थापा, सांसद डा राजन भट्टराई, कानुनविद् सूर्यनाथ उपाध्याय र पूर्वमन्त्री नीलाम्बर आचार्य सदस्य छन् । त्यस्तै भारतका तर्फबाट भारतीय जनता पार्टीका बरिष्ठ नेता भगतसिंह कोसियारी, पूर्वराजदूत जयन्त प्रसाद, प्राध्यापकद्वय मेहन्द्र लामा र भुवन उप्रेती सदस्य छन् । यो बैठकमा नेपालका प्रतिनिधिले लामो समयदेखि विवादमा रहेको १९५० को सन्धि परिमार्जनका लागि जोड दिनुपर्ने माग आम जनताको छ । केही उच्च राजनीतिक नेतृत्वले समेत १९५० सँगै त्यसपछि भएका व्यापार सम्झौता, बिप्पा, कुटनीतिक सम्झौता र विकास सम्झौता गर्नुपर्नेमा जोड दिदै आएका छन् । गत वर्षमात्र भारतले गरेको नाकाबन्दीपछि भारतसँगका व्यापार सम्झौतामाथि व्यापक संशोधन हुनुपर्ने समेत आवाज उठिरहेको छ । यो आवाजलाई कार्यान्वयन गर्ने मौकाको रुपमा नेपाली पक्ष प्रस्तुत हुनुपर्ने देखिन्छ । बैठकमा यस्ता सन्धि र सम्झौतामा नेपाली पक्षले मुख खोल्नुपर्ने आम जनताको आवाज छ ।"
संसदमा मन्त्रीले गमलामा रोपेको धानको चर्चा,"काठमाडौँ: व्यवस्थापिकासंसद्को सोमबारको बैठकमा कांग्रेस सांसदले असार १५ मा कृषि मन्त्रीले गमलामा धानरोपेको प्रति व्यङग्य गरेका छन्। प्रमुख प्रतिपक्षी दल कांग्रेसकी सांसद् अनिता यादवले गमलामा धान रोप्ने सरकारलाई किसानलाई मल चाहिन्छ भन्ने कुरा थाहा नभएको भन्दै व्यङग्य गरिन्। देवकोटाले भनिन्, रातो कार्पेटमा प्लास्टिकको गमलामा धान रोप्ने सरकारलाई किसानलाई रासायनिक मल आवश्यक पर्छ भन्ने थाहा हुँदैन।' देवकोटाले तत्काल किसानलाई मल उपलब्ध गराउन सरकारसँग जोडदार माग गरिन्। उनले तत्काल मलखादको व्यवस्था गर्नुपर्नेमा समेत जोड दिएकी छन्। देवकोटाले भनिन्, किसानलाई पेन्सनका कुरा गर्ने सरकारले बर्षायाम बित्न लाग्दासमेत रासायनिक मल उपलब्ध गराउन सकेको छैन।' बैठकमा बोल्ने अधिकांश सांसदले कृषकलाई रासायनिक मलखाद र भूकम्पपीडित जनतालाई आवास निर्माणको लागि तत्काल अनुदान उपलब्ध गराउन माग गर्दै राष्ट्रिय गौरवका आयोजनामा निर्माणमा समेत देखिएको गुणस्तरहीन र लापर्बाहीलाई रोक्न सरकारसँग जोडदार माग गरे। एमाले सांसद् देवराज भाटले सिक्टा आयोजना परीक्षण नहुँदै भत्किनु भनेको गुणस्तरको गम्भीर प्रश्न उठेको बताउँदै भौतिक पूर्वाधार निर्माणमा गुणस्तर कायम गराउन सरकार विशेष चनाखो हुनुपर्नेमा जोड दिए। माओवादी केन्द्रका लालबहादुर कुँवरले भूकम्पले नेपाली नेताहरुलाई एकाकार बनाएर संविधान घोषणा गराउन सफल तुल्याएको घटनाको स्मरण गराउँदै संविधान कार्यान्वयनमा पनि दलहरुबीचको सहकार्यको आवश्यकता औँल्याए। मधेसी जनअधिकार फोरम (लोकतान्त्रिक)की गीता क्षेत्री पछिल्लो समयमा बनेका आयोजनाको गुणस्तर कायम हुन नसकेको बताउँदै आयोजनालाई गुणस्तरीय बनाउन नैतिक प्रश्नका साथै योग्य प्राविधिक जनशक्ति र इमान्दार ठेकेदार आवश्यक भएको बताइन्। भारतको मिचाहा प्रवृत्तिको विरोध आवश्यक राष्ट्रिय जनमोर्चा नेपालका मीना पुनले भने भारतको मिचाह प्रवृत्तिको विरोध गर्नुपर्ने बताए। नवलपरासीको सुस्ता क्षेत्रमा नदी नियन्त्रणका लागि योजना अघि बढाइरहेका बेला भारतीय सीमा सुरक्षा बलले पटकपटकले अवरोध खडा गरेकोमा पुनले आपत्ति जनाए। उनले यस खाले भारतका मिचाह प्रवृतिको सबैले विरोध गर्नुपर्ने आवश्यकता रहेकोमा जोड दिए। नेपाल मजदुर किसान पार्टीका डिल्लीप्रसाद काफ्लेले कर्णाली राजमार्गअन्तर्गत जुम्ला खण्डको ठेक्का लिने ठेकेदार भागेकाले त्यसलाई पक्राउ गरी कारबाही गर्न तथा त्यसको विकल्प खोज्न सरकारलाई सुझाव दिए। नेकपा (माले)का कमला विश्वकर्मा भूकम्पपीडितले वर्षाको समयमा ओत लाग्न नपाएर विचल्लीमा परेको तथा खुला आकासमा बस्नुपर्दा विभिन्न रोगको चपेटामा परेको हुँदा त्यस क्षेत्रमा आवश्यक औषधिको व्यवस्था मिलाउन माग गरिन्। नेपाली कांग्रेसका अम्बरसिंह पुनले सरकारले विभिन्न आयोजनाको नाममा बजेट दुरुपयोग गरेर पार्टीका कार्यकर्तालाई पोस्ने काम गरेकाले त्यसको अन्त्य हुन आवश्यक भएको बताए। एमालेका जमीन्द्रमान घलेले लम्जुङ जिल्लाका विभिन्न क्षेत्रमा बाढी, पहिरो र भूकम्पबाट क्षतिग्रस्त पुर्याएको हुँदा ती संरचनाको निर्माणमा विशेष ध्यान दिन माग गरे। नेपाली जनता दलका हरिचरण साहले भूकम्पपीडितको आवास अहिलेसम्म बन्न नसक्नुले दुःखित तुल्याएको बताउँदै राजनीतिक सङ्क्रमणको यथाशीघ्र अन्त्यका लागि माग गरे। माओवादी केन्द्रका श्यामकुमार श्रेष्ठले सदनमा सांसदले बोलेको कुराको जवाफ सम्बन्धित मन्त्रीबाट हुन आवश्यक रहेको भन्दै सांसदले उठाएको कुरा अहिले बेवास्ता भइरहेको भनी गुनासो गरे। कांग्रेसका दीपक खड्काले सङ्खुवासभामा टेलिफोन सेवा प्रभावकारी नभएकाले त्यहाँ तत्काल टेलिफोन टावरको व्यवस्था गर्न माग गर्दै पूर्व राष्ट्रपतिको आवासको व्यवस्था नगर्नु भनेको लोकतन्त्रकै उपहास भएको बताए। राप्रपा नेपालका राजाराम स्याङ्ताङको मकवानपुरमा जिल्ला विकास समितिले दिएको स्वीकृतिका आधारमा रोडाढुङ्गा उद्योग सञ्चालन गर्दा उद्योगी पक्राउ पर्ने र थुनामा बस्नुपर्ने अवस्था अन्त्य हुन आवश्यक भएको बताए। यसअघि शून्य समयमा भाग लिने सांसदहरुले भूकम्पपीडितलाई आवासका लागि तत्कालै अनुदान उपलब्ध गराउन, मधेस आन्दोलनका जायज माग सम्बोधन गर्न, बाढी पहिरोपीडितलाई उद्धार गरी राहत उपलब्ध गराउन, जनजाति प्रतिष्ठानको खारेजी नगर्नलगायतका समसामयिक विषयमा सदनको ध्यानाकर्षण गराएका थिए। रासस"
प्रधानमन्त्री र अर्थमन्त्रीको पहुँचवालालाई धेरै बजेट !,"काठमाडौँ: विनियोजन विधेयक, २०७३ माथि आज सदनमा भएको छलफलमा भाग लिने अधिकांश सांसदले स्थानीय आवश्यकताका आधारमा होइन, प्रधानमन्त्री र अर्थमन्त्रीको इच्छा र पहुँचका आधारमा बजेट विनियोजन भएको भनी सरकारको आलोचना गरेका छन्। व्यवस्थापिकासंसद्मा आपूर्ति, ऊर्जा, सहकारी तथा गरिबी निवारण, महिला, बालबालिका तथा समाजकल्याण, रक्षा, परराष्ट्र, सङ्घीय मामिला तथा स्थानीय विकास, भौतिक पूर्वाधार तथा यातायात र सहरी विकास मन्त्रालय तथा राष्ट्रपति र उपराष्ट्रपतिको कार्यालय एवं राष्ट्रिय योजना आयोगमा छुट्याइएको बजेटमाथिको छलफलमा भौगोलिक समानताका आधारमा समग्र मुलुकको विकासका लागि भन्दा पनि पहुँचवाला मन्त्रीको निर्वाचन क्षेत्रलाई लक्ष्य गरेर आयोजना र कार्यक्रम घोषणा गरिएको आरोप उनीहरुले लगाएका हुन्। सांसदहरुले भने, 'यो सामाजिक न्याय विपरीतको कार्य हो, क्षेत्रीयता र पहुँचका आधारमा बजेट छर्ने प्रवृत्ति तोड्ने कार्यलाई अन्त्य गर्न सकेको देखिएन, बजेटले सपना मात्र देखाउने काम गरेको छ, कुनै जिल्लामा ८० वटा सडकका आयोजन परेका छन् भने पहुँच नभएका जिल्लामा पाँच वटा पनि योजना नपर्नु भनेको विभेदपूर्ण व्यवहार हो।' विनियोजन शीर्षकमाथिको छलफल भइरहँदा सदनमा सांसदको सङ्ख्या ज्यादै न्यून रहेको तथा छलफलमा रहेका मन्त्रालयका सम्बन्धित मन्त्री पनि सबै उपस्थित नभएको भनी केही सांसदले गुनासो गरेका थिए। नेकपा (माओवादी केन्द्र)का सचेतक हितराज पाण्डेले नतिजा दिने हिसाबले बजेटको विनियोजन गर्न तथा रणनीतिक महत्वका सडकलाई आवश्यक बजेट विनियोजन गर्न सुझाव दिए। विनियोजन विधेकमाथि भएको आजको छलफलमा ३१ सांसदले भाग लिनुभएको थियो। व्यवस्थापिकासंसद्को अर्को बैठक असार २१ गते बिहान ११ बजे बस्ने छ। रासस"
चीनबाट इन्धन ल्याउने प्रस्ताव परराष्ट्र मन्त्रालयमा,"काठमाडौँ: आपूर्ति मन्त्रालयले नेपाल र चीनबीच भएको दुईपक्षीय सम्झौताबमोजिम पेट्रोलियम पदार्थ खरिदको प्रक्रिया अघि बढाउनेसम्बन्धी प्रस्ताव परराष्ट्र मन्त्रालयमा पठाएको छ । चैतमा प्रधानमन्त्री केपी शर्मा ओलीको चीन भ्रमणका अवसरमा नेपालमा पेट्रोलियम पदार्थ आपूर्ति गर्ने र तीन स्थानमा भण्डारण केन्द्र खोल्नेलगायत सम्झौता भएको थियो । व्यवस्थापिका संसद्को उद्योग, वाणिज्य तथा उपभोक्ता हित सम्बन्ध समितिको सोमबारको बैठकमा आपूर्ति मन्त्री गणेशमान पुनले आफूले कार्यदल गठन गरी चीनबाट पेट्रोलियम पदार्थ आपूर्ति गर्नेसम्बन्धी प्रतिवेदन परराष्ट्र मन्त्रालयमा पठाएको जानकारी दिए । उनले प्रतिवेदनमा कर र यातायातबारे स्पष्ट हुन बाँकी रहेकाले कूटनीतिक संयन्त्रबाट छलफल हुने बताए । सरकारले इन्धनमा भारतसँगको एकाधिकार कायम नराखी चीनसँग कुल मागको ३३ प्रतिशत पेट्रोलियम पदार्थ आपूर्ति गर्ने योजना बनाएको छ । मन्त्रालयका निमित्त सचिव उत्तमप्रसाद नागिलाले भने राजनीतिक नेतृत्व र कूटनीतिक नेतृत्वबाट सो सम्बन्धमा छलफल भएपछि खरिदका लागि सहजता हुने बताए । समितिले एलपी ग्यास आपूर्तिलाई व्यवस्थित गराउने सम्बन्धमा यसअघि दिइएको निर्देशनको कार्यान्वयन अवस्था, ग्यास सिलिन्डरको गुणस्तर र उपभोक्ताको हितका सम्बन्धमा मन्त्री, सचिव, सम्बन्धित निकायका प्रमुख, उद्योगी र उपभोक्ता अधिकारकर्मीलाई आमन्त्रण गरी छलफल गरेको हो। नेपाल आयाल निगमका प्रबन्ध निर्देशक गोपालबहादुर खड्काले ४५० थान ग्यास ल्याउने बुलेट खरिदको प्रक्रिया पनि अघि बढाएको जानकारी दिनुभयो । उनले डिपोहरुको स्तरोन्नति र पुनःनिर्माणबारे काम भइरहेको बताए । समितिका सभापति भीष्मराज आङ्देम्बेले समितिका निर्देशन पालना भएनभएको सम्बन्धमा सरकारले प्रतिवेदन नदिएको, उपभोक्ताका अधिकार कुण्ठित हुने स्थिति भएको र वर्षायामको नाममा पुनः इन्धन अभाव गराउने प्रयत्न भएकोतर्फ ध्यानाकर्षण गराए । बैठकमा उपभोक्ता हित संरक्षण मञ्चका अध्यक्ष ज्योति बानियाँ, राष्ट्रिय उपभोक्ता मञ्चका अध्यक्ष प्रेमलाल महर्जनले नारायणगढमुग्लिन सडकखण्डमा अवरोध भएको नाममा पेट्रोलियम पदार्थको कृत्रिम अभाव र कालोबजारी सुरु भएकाले तत्काल छानबिन गरी कारबाही गर्न माग गरे । समितिको मङ्गलबारको बैठकमा पनि सो विषयमा छलफल हुनेछ । रासस"
"राजावादीहरुको घोषणाः अबको निकास, निर्माल निवास","काठमाडौः राजसंस्था र जनताबीचको सम्बन्ध सुमधुर बनाउने भन्दै शाही युवा शक्ति नेपालले आगामी असार २३ गते पूर्वराजा ज्ञानेन्द्र शाहको ७० औं जन्मोत्सव मनाउने घोषणा गरेको छ । सोमबार रिपोर्टर्स क्लब नेपालमा पत्रकार सम्मेलन गरेर सो संस्थाले परम्परा, धर्म, संस्कृति, सामाजिक सद्भाव र राष्ट्रियताको संरक्षण राजाबाट मात्रै हुने भएकोले आफूहरुले राजसंस्था र जनताबीचको सम्बन्ध अझै घनिष्ट बनाउन जनस्तरबाटै पूर्वराजा ज्ञानेन्द्रको ७० औँ जन्मदिवस मनाउन लागेको जानकारी दिएको हो । पत्रकार सम्मेलनमा संगठनका अध्यक्ष पशुपति खड्काले राजा र जनता मिलेर देश बचाउनुपर्ने अवस्था आएको भन्दै अबको निकास निर्मल निवासमात्रै भएको ठोकुवा गरे । उनले राजसंस्था अन्त्य गरिँदा मुलुक दिनप्रतिदिन संकटको भूमरीमा फस्दै गएकोले भन्दै राष्ट्रिय एकताको प्रतीक राजसंस्था पुनस्र्थापना नगरिएसम्म समस्याको समाधान हुन नसक्ने ठोकुवा गरे । उनले त्यहीकारण आफूहरुले राजा र जनताबीचको सम्बन्धलाई सुमधुर बनाउन जनस्तरबाटै जन्मोत्सव मनाउने तयारी गरेको बताए । संगठनले आगामी असार २३ गते महाराजगञ्ज प्रहरी चौकी अगाडि बिहान ११ बजे भेला भई जन्मोत्सव कार्यक्रम मनाउने कार्यक्रम तय गरेको जनाएको छ ।"
संयुक्त लोकतान्त्रिक मोर्चाद्वारा आज पनि संसद बहिष्कार,काठमाडौं: नेपालको संविधानप्रति फरक धारणा राखेर आन्दोलन गर्दै आएको संयुक्त लोकतान्त्रिक मधेसी मोर्चाले व्यवस्थापिकासंसद्को सोमबारको बैठक पनि बहिष्कार गरेको छ । सभामुख ओनसरी घर्तीले बैठक प्रारम्भ भएको घोषणा गर्नासाथ मोर्चासँग आबद्ध राजनीतिक दलका सांसदहरु आआफ्नो ठाउँबाट उठेर विरोध जनाएका थिए । त्यसको लगत्तै सभामुख घर्तीले मोर्चा सांसद बृजेशकुमार गुप्ताले संविधानका अन्तर्वस्तुका विषयलाई लिएर मोर्चाले नौ महिनादेखि सडक आन्दोलन र अनसनमा रहँदा प्रमुख राजनीतिक दल र सरकारले बेवास्ता गरेको आरोप लगाए । आन्दोलनकारीका मागलाई सम्बोधन नगर्ने हो भने देश दुर्घटनामा जान सक्ने पक्षलाई हेक्का राख्न चेतावनी दिँदै उहाँले आन्दोलनकारी दलका कार्यकर्तालाई भड्काउने खेलमा सरकार उद्यतको आरोप लगाए । मोर्चाले उठाएका माग पूरा नभएसम्म सदनको बैठक बहिष्कार गर्ने कार्य जारी रहने भन्दै मोर्चामा आबद्ध सांसदहरु बैठक छोडेर बाहिरिएका थिए ।
'प्रधानमन्त्रीले गोली भरिएको बन्दुक बोकेका छन्',"भक्तपुरः नेपाल मजदुर किसान पार्टीका अध्यक्ष नारायण बिजुक्छेंले तत्काल सरकार परिवर्तन सम्भव नभएको बताएका छन् । रफत सञ्चार क्लबले गरेको साक्षत्कार कार्यक्रम उनले सरकार परिवर्तनको खेल भएमा प्रधानमन्त्रीले संसद् विघटन गरेर निर्वाचन आह्वान गर्न सक्ने बताएका हन् । वर्तमान प्रधानमन्त्रीसँग गोली भरिएको बन्दुक छ, उनले भने, यही सरकार राष्ट्रिय सहमतिको सरकार नबने संसद विघटन गरी निर्वाचनमा जान प्रधानमन्त्रीलाई बाटो खुल्ला छ । वर्तमान सरकारले स्थानीय निर्वाचनसम्म आफ्नो उपस्थिति जनाउने भन्दै उनले वर्तमान सरकार न्यूनतम एक वर्षसम्म टिक्ने जिकिर गरे । नेपालका ठूला राजनीतिक दलहरुका १० प्रतिशत नेता कार्यकर्ता र २२ हजार कर्मचारी भारतको एजेण्ट भएको बताउँदै बिजुक्छेंले भारतले नेपालमा आफ्नो पहुँचकै आधारमा परिवर्तनको खेल खेल्ने गरेको बताए । बिजुक्छेंले भारतले संविधानप्रति समर्थनको बहानमा सरकार पविर्तनका लागि आफ्नो पहुँच बढाउन लागेको भन्दै भारतसँग मिलिरहेका विवदेशीहरुले समेत नेपालमा सरकार परिवर्तनको खेल सुरु गरेको बताए । भारतीय राजदुत रञ्जीत रेले नेपालमा राजदूतको भन्दा गुप्तचरको काम गरेको आरोप लगाउँदै उनलाई नेपाल सरकारले तत्काल भारत फिर्ता गर्नुपर्ने उनले बताए । फरक प्रसंगमा उनले नक्कली डाक्टर उत्पादन गरिरहेका निजी मेडिकल कलेजहरुको पहिचान गरी कारवाही गर्न सरकारले तत्परता देखाउनुपर्नेमा जोड दिए । तर, उनीहरुकै संरक्षणमा विगतदेखि हालसम्मका सरकारका केही पदाधिकारी लागेकाले नेपाली जनस्वास्थ्यमा खेलवाड भइरहेको उनको टिप्पणी छ । उनले नेपालमा आर्थिक चलखेल गरी निजीक्षेत्रका मेडिकल कलेजमा भारतका पूँजीपतिका छोराछोरीका लागि डाक्टर उत्पादन गर्ने कामले नेपाललाई घाटा हुने उनको तर्क थियो । सरकारले भूकम्पपीडितलाई पुनर्निर्माणका लागि उपलब्ध गराउने भनेको एक लाख पचास हजार रुपैयाँ जगसमेत हाल्न नपुग्ने भन्दै उनले अभावमा परेका नेपालीले यो रकम खानामै खर्च गर्ने बताए । प्रधानमन्त्रीको चीन भ्रमणपछि भारत सशंकित भएको उनको भनाइ थियो । आफ्नो एकाधिकार पूँजीको बर्चस्व तोडिन लागेको संकेत पाएकाले भारत नेपाली राजनीतिमा आफ्नो सक्रियता बढाउन पछिल्लो समय परिवर्तन भएको उनको भनाइ छ ।"
नेपालभारत प्रबुद्ध बैठक आज,"काठमाडौं: नेपालभारत प्रबुद्ध समूह (इमिनेन्ट पर्सन्स ग्रुप) को पहिलो बैठक सोमबार काठमाडौंमा सुरु हुने भएको छ । नेपालभारत शान्ति तथा मैत्री सन्धि (सन् १९५०) लगायत द्विपक्षीय सन्धि तथा सम्झौता पुनरावलोकन, अद्यावधिक र आवश्यक परे खारेजसमेत गर्न दुवै देशका सरकारलाई सुझाव दिन गठित उक्त समूहको गठन भएको हो । प्रधानमन्त्री केपी ओलीको फागुनमा सम्पन्न भारत भ्रमणमा समूहको औपचारिक गठनको घोषणा गरिएको थियो । नेपाली पक्षको प्रबुद्ध समूहको सचिवालय नारायणहिटीस्थित राहदानी विभागको भवनमा स्थापना गरिएको छ । भारतीय पक्षको प्रबुद्ध समूहको कार्यालय त्यहाँको रक्षा मन्त्रालय मातहतको अर्ध स्वायत्त निकाय इन्स्टिच्युट अफ डिफेन्स अनालाइसिस (आईडीएसए) मा स्थापना भइसकेको छ । नेपालभारत शान्ति तथा मैत्री सन्धिलगायतका अन्य द्विपक्षीय सहमति र सन्धिबारे समूहले दुवै सरकारलाई दुई वर्षभित्र प्रतिवेदन दिनेछ । समूहका सदस्य एवम् एमाले सांसद डा राजन भट्टराईले पहिलो बैठकले समूहले आगामी दिनमा गर्ने कामको मोडालिटी तयार गर्ने बताए । समूहमा नेपालका तर्फबाट पूर्वराजदूत डा भेषबहादुर थापा, सांसद भट्टराई, कानुनविद् सूर्यनाथ उपाध्याय र पूर्वमन्त्री नीलाम्बर आचार्य सदस्य छन् । त्यसैगरी भारतका तर्फबाट पूर्वराजदूत जयन्त प्रसाद, प्राध्यापकद्वय महेन्द्र लामा र भुवन उप्रेती तथा भारतीय जनता पार्टीका नेता भगतसिंह कोसियारी सदस्य छन् । नेपाल र भारतबीचको रानीतिक सम्बन्ध पूर्ण रूपमा सुधार आउन नसकिरहेका बेला समूहको बैठक बस्न लागेको हो । बैठकले सम्बन्ध सुधार ल्याउनसमेत सहयोगी भूमिका निर्वाह गर्ने अपेक्षा गरिएको छ ।"

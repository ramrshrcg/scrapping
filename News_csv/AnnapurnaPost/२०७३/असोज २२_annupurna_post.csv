शीर्षक,विवरण
कांग्रेसको आक्रोशः राजनीतिक दल गैरसरकारी संस्था होइनन्,"काठमाडौंः कांग्रेसले राजनीतिक दललाई गैरसरकारी संस्थाजस्तो आफ्नो अधीनमा राखेर प्रस्ताव गरिएको राजनीतिक दलसम्बन्धी विधेयकको आमूल संशोधन गर्नुपर्ने ठहर गरेको छ । कांग्रेस संसदीय दलको कार्यालय सिंहदरबारमा शुक्रबार बसेको कार्यसमिति र वरिष्ठ नेताहरूको बैठकले जनताले मूल्यांकन गर्ने राजनीतिक दललाई गैरसरकारी संस्थाको जस्तो निर्वाचन आयोगको नियन्त्रणमा राख्ने गरी विधेयकमा गरिएको प्रस्तावमा स्वाभाविक नभएको निष्कर्ष निकालेको हो । लोकतान्त्रिक व्यवस्थामा राजनीतिक दल भनेका जनताले न्याय गर्ने, जनताले अनुगमन गर्ने र जनतालेनै नियन्त्रण गर्ने हो, कांग्रेस मुख्य सचेतक चीनकाजी श्रेष्ठले अन्नपूर्णसँग भने, तर निर्वाचन आयोगले तयार गरेको विधेयकमा राजनीतिक दललाई आयोगको नियन्त्रणमा राख्ने कोसिस गरिएको छ जसमा धेरै संशोधन गर्ने कांग्रेसको निष्कर्ष छ । कांग्रेसले आयोगले तयार गरेर सरकारले संसद्मा दर्ता गरेको राजनीतिक दलसम्बन्धी विकेयकको विशेष गरी दुईभन्दा बढी राजनीतिक दललाई एउटै चुनाव चिह्नमा चुनाव लड्न दिने, पार्टीको आचारसंहिता, विधान र दललाई सजायको व्यवस्था आयोगले गर्ने भन्ने प्रावधानमा आपत्ति जनाएको छ । पार्टीको विधान निर्वाचन आयोगले बनाउने भन्ने पनि कतै हुन्छ ? श्रेष्ठले प्रश्न गरे, धेरै विषय संशोधन गनुपर्ने भएकाले त्यहीअनुरूप छलफल अघि बढाउने निर्णय भएको छ । कांग्रेसले समानुपातिकतर्फ कम्तीमा तीन प्रतिशत थ्रेसहोल्ड राखेर दलको मान्यता दिनुपर्ने पनि निष्कर्ष निकालेको छ । लोकतन्त्र मजबुत र परिपक्व बनाउन पनि कम्तीमा तीन प्रतिशत मत पाउने दललाई मात्रै राजनीतिक दलको मान्यता दिनुपर्ने कांगे्रेस धारणा छ । दलको मान्यता पाउन कि कम्तीमा तीन प्रतिशत मत ल्याउनुपर्छ कि तीनजनाले प्रत्यक्ष निर्वाचन जितेको हुनुपर्छ, कांग्रेस सभासद् भरतकुमार शाहले भने, दुई प्रावधान पूरा नगरेकालाई पनि दलको मान्यता दिने हो भने लोकतान्त्रिक व्यवस्था कमजोर बन्छ । सांसद शाहले ती दुई प्रावधानलगायतका विषयमा समेटेर संसद्मा संशोधन प्रस्ताव दर्ता गरेका छन् । कांग्रेसले औपचारिक पार्टीबाटै संशोधन दर्ता नगरे पनि आफ्ना सांसदहरूले दर्ता गरेका संशोधन प्रस्तावका केही महत्वपूर्ण विषयलाई छलफलमा अघि बढाउने भएको छ । कांग्रेसले राजनीतिक दलले चन्दा लिँदा चन्दाको स्रोत पनि देखाउनुपर्ने भन्ने विधेयकको प्रावधानमा पनि आपत्ति जनाएको छ । उसले स्रोत देखाएर चन्दा दिने र लिने भनेको प्राविधिक रूपमा अप्ठ्यारो हुने भन्दै त्यसमा पनि खुकुलो बनाउनुपर्ने धारणा राखेको छ । पच्चीस हजारभन्दा बढी चन्दा दिँदा चेकमा दिने र त्यसको स्रोत खुलाउने भन्ने विषयमा हाम्रो आपत्ति छ, मुख्य सचेतक श्रेष्ठले भने, त्यसलाई व्यावहारिक बनाउनुपर्छ । निर्वाचन आयोगले तयार गरेर सरकारले दर्ता गरेको राजनीतिक दलसम्बन्धी विधेयकमा कांग्रेस, एमाले, माओवादी केन्द्रलगायत ठूला दलले धेरै विषयमा संशोधन आवश्यक रहेको धारणा बनाएका छन् । केही साना दलहरूले भने विधेयकप्रति समर्थन रहेको धारणा राख्दै आएका छन् । विधेयकमा साना राजनीतिक दलहरूलाई फाइदा पुग्ने गरी समानुपातिकमा थ्रेसहोल्ड नराख्नेलगायतका प्रावधान राखिएको छ ।"
एमाले नेता नेपाल स्वदेश फिर्ता,काठमाडौँः एमाले वरिष्ठ नेता तथा पूर्व प्रधानमन्त्री माधवकुमार नेपालले इन्डोनेसियामा सम्पन्न जुँछे विचारधारा सम्बन्धी विचार गोष्ठीमा भाग लिई शनिबार स्वदेश फर्किएका छन् । कोरियन वकर्स पार्टीको निमन्त्रणामा कार्यक्रममा गएका नेता नेपालले नेपाली कम्युनिस्ट पार्टीका तर्फबाट सो कार्यक्रममा सम्बोधन गरेका थिए । एमाले विदेश विभाग प्रमुखसमेत रहेका नेता नेपाल यही असोज १७ गते त्यसतर्फ गएका थिए। सोभियत युनियनसँगको विवादका क्रममा सन् १९५० मा उत्तर कोरियामा आत्मविश्वास को अवधारणाका साथ सो विधारधाराको जन्म भएको थियो ।
पुनर्निर्माण गर्न चीनद्वारा १७ अर्ब प्रस्ताव,"काठमाडौंः चीनले भूकम्पपछिको पुनर्निर्माणका लागि १६ अर्ब रुपयाँ अनुदान उपलब्ध गराउने प्रस्ताव गरेको छ । नेपालको पुनर्निर्माणका लागि चीनद्वारा प्रतिबद्धता गरिएको सहयोग रकमलाई कार्यान्वयन गर्ने प्रक्रियाअन्तर्गत चीनले पहिलो चरणमा यो रकम प्रस्ताव गरेको हो । गत वर्ष असारमा आयोजित नेपालको पुनर्निर्माणसम्बन्धी अन्तर्राष्ट्रिय सम्मेलनमा चीनले कुल ४८ करोड अनुदान रकम उपलब्ध गराउने घोषणा गरेको थियो । सम्मेलनमा विदेशी मुलुकबाट नेपालको पुनर्निर्माणका लागि घोषित अनुदानमध्ये यो सबैभन्दा बढी रकम थियो । उक्त ४८ करोड अनुदान रकम आगामी दुई वर्षभित्र नेपालले कार्यान्वयन गरिसक्नुपर्नेछ । चीनले नेपाललाई उपलब्ध गराउने उक्त सहयोग रकमका लागि चीन र नेपालबीच नयाँ समझदारीपत्रमा हस्ताक्षर हुने परराष्ट्र मन्त्रालयका अधिकारीले जानकारी दिए । अर्थ मन्त्रालयले उक्त चिनियाँ सहयोगसम्बन्धी समझदारीपत्रमा हस्ताक्षर गर्न आवश्यक गृहकार्य गरिरहेको बताइएको छ । चीनले उक्त सहयोग राशि उपलब्ध गराउने प्रस्ताव पठाएको छ । अब हामी समझदारीपत्रमा चाँडै हस्ताक्षर गर्छौं, टुंगो भइसकेको छैन, अर्थ मन्त्रालयका अन्तर्राष्ट्रिय सहायता समन्वय महाशाखाका उपसचिव प्रेम उपाध्यायले अन्नपूर्णसँग भने । गत वर्ष साउनमा चीनले पुनर्निर्माणका सहयोगको पहिलो चरणअन्तर्गत नेपाललाई एक अर्ब ६७ करोड नेपाली रुपैयाँ नगद उपलब्ध गराएको थियो ।"
तीनवटै निर्वाचनमा कांग्रेस पहिलोः देउवा,"भक्तपुरः नेपाली कांग्रेसका सभापति शेरबहादुर देउवाले अब हुने तीनवटै निर्वाचनमा कांग्रेस पहिलो पार्टी हुनुपर्नेमा जोड दिएका छन् । नेपाली कांग्रेस मध्यपुर नगर समितिले विजया दसमी, दीपवाली, नेपाल संवत् ११३७ नयाँ वर्ष एवं छठको अवसरमा शनिबार आयोजित शुभकामना आदानप्रदान कार्यक्रमलाई सम्बोधन गर्दै सभापति देउवाले संविधाले तोकेकै मितिमा तीनवटै निर्वाचन हुने भएकाले कांग्रेसलाई पहिलो पार्टी बनाउनुपर्ने बताएका हुन् । संविधानअनुसार स्थानीय तह, प्रदेश र संसद गरी तीनवटै निर्वाचन हुन्छ । यसमा कसैले द्विविधा नपाले हुन्छ, उनले भने, त्यसैले कांग्रेसलाई पहिलो पार्टी बनाउनुपर्छ । यसको लागि पार्टीका नेता तथा कार्यकर्ताहरु अहिलेदेखि नै तयारीमा जुट्नुपर्छ । निर्धारित समयभन्दा करिब दुईघन्टा ढिला कार्यक्रमस्थल पुगेका सभापति देउवाले २०४२ सालको सत्याग्रहमा सहभागी भक्तपुरका दस नेता तथा कार्यकर्ताहरुलाई सम्मान गरेका थिए । उनले कांग्रेसको संघर्ष र आन्दोलनमा सहभागी नेता तथा कार्यकर्ताहरुलाई पार्टीले सधैं सम्मान गर्दै आएको स्पष्ट पारे । कांग्रेस मध्यपुरका सभापति सुरेन्द्र श्रेष्ठको सभापतित्वमा भएको कांग्रेस केन्द्रीय सदस्य मनमोहन भट्टराई, कांग्रेस भक्तपुर सभापति दुर्लभ थापालगायतले पनि आआफ्नो धारणा राखेका थिए ।"
अनेकतामा एकताको प्रतीक दसैंः राष्ट्रपति,"काठमाडौंः राष्ट्रपति विद्यादेवी भण्डारीले बडादसैंले भिन्नभिन्न जातजाति, वर्ण, भाषा, धर्म र सामाजिक एवं सांस्कृतिक पहिचान बोकेका सबै नेपालीका लागि समान अवसरका ढोका खोली राष्ट्रिय एकता सुदृढ पार्न र सामाजिक सद्भाव, जातजाति र समुदायसमुदायबीच आपसी भ्रातृत्व कायम गर्न समेत सफल रहोस् भन्ने कामना गरेकी छन् । उनले बडादसैंका अवसरमा शुभकामना वक्तव्य दिँदै भनेकी छन्, अनेकतामा एकता र सबै जातजाति र धर्मावलम्बीको साझा फूलबारीका प्रतीकका रूपमा रहेको बडादसैंका रूपमा रहेका हाम्रा चाडपर्वले हाम्रो भौगोलिक, धार्मिक, सांस्कृतिक, जातीय र भाषिक विविधतालाई आपसमा गाँसेर सामाजिक सद्भाव, राष्ट्रिय एकता र साझा नेपाली पहिचान कायम गर्नमा महŒवपूर्ण योगदान गरेका छन् । यो महान् चाडले विभिन्न जातजाति, समुदाय, भूगोल र धर्मावलम्बीका विशिष्ट परम्परा हाम्रा अनुपम सांस्कृतिक वैभव, धरोहर र सहिष्णुताका रूपमा कायम रहने विश्वास उनले व्यक्त गरेकी छन् । हाल मनाइरहेको महान् पर्व बडादसैं तथा विजयादशमीले हिमाल, पहाड र तराईमधेस तथा मेचीदेखि महाकालीसम्म बसोबास गर्ने भिन्नभिन्न जातजाति, वर्ण, भाषा, धर्म र सामाजिक एवम् सांस्कृतिक पहिचान बोकेका सबै नेपालीका लागि समान अवसरका ढोका खोली राष्ट्रिय एकता सुदृढ पार्न विश्वास राष्ट्रपति भण्डारीले वक्तव्यमार्फत गरेकी छन् । नेपालको संविधानमार्फत प्राप्त राजनीतिक, संवैधानिक एवं सामाजिक उपलब्धिको जगेर्ना गर्दै समुन्नत नेपाल निर्माण अभियानमा अघि बढ्न सकौं ! शक्तिस्वरूपा दुर्गा भवानीले हामी सबैलाई सकारात्मक सोच राखी सत्विचार र सत्व्यवहारमा अग्रसर हुन आशीष दिऊन्, उनले कामना गरेकी छन् ।"
दसैँको बेलामा कुनै भल छोप्न चाहन्नः ओली,"भक्तपुरः पूर्वप्रधानमन्त्री एवम् एमालेका अध्यक्ष केपी शर्मा ओलीले दसैंको अवसरमा कुनै भल नछोप्ने बताएका छन्। शनिबार दसैंको शुभकामना दिदै भने, दसैँको बेलामा म कुनै भल छोप्न चाहन्न, कसैको विरोध गर्ने र कसैको समर्थन गर्ने, कसैको पक्षमा उभिने र कसैलाई विपक्षमा राख्न चाहन्न, सबैलाई मेरो शुभकामना छ । ओलीले दसैँको बेलामा कसैलाई गाली गर्न वा कसैको प्रशंसा गर्न नचाहेको टिप्पणी गरे । पूर्वप्रधानमन्त्री ओलीले संविधानले निर्धारण गरेको समयमै संविधान कार्यान्वयनका सबै काम टुङ्ग्याउनुपर्नेमा भने जोड दिए । बालकोटस्थित ओली निवासमा प्रेस चौतारी नेपालको संयोजनमा आयोजना गरेको शुभकामना आदानप्रदान कार्यक्रममा बोल्दै ओलीले भने, अहिलेको सङ्क्रमणकालीन अवस्था अब हट्नुपर्छ, संविधानको कार्यान्वयनमा सानातिना समस्या छन् भने त्यसको समाधान गरेर संविधान कार्यान्वयनको जिम्मेवारी अब पूरा गर्नुपर्छ । देशलाई अब आर्थिक समृद्धि र विकासतर्फ लैजानुपर्नेमा जोड दिँदै अध्यक्ष ओलीले समयसीमाभित्रै निर्वाचनलगायतका सबै काम टुङ्गिनेमा आफू विश्वस्त रहेको बताए । उनले संविधान कार्यान्वयनमा केही अप्ठ्यारा नभएको दाबी गर्दै टुङ्गोमा पु्याउन नसकिने कुनै पनि अप्ठ्याराहरु नभएको उल्लेख गरे ।"

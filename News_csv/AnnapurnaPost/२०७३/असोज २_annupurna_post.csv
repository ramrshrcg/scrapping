शीर्षक,विवरण
चाडपर्वको मुखमा मौसमी 'अनुगमन',"नीति कार्यान्वयन सुनिश्चित गर्न 'अनुगमन' एउटा महत्त्वपूर्ण प्रक्रिया हो । अनुगमन जवाफदेही सुनिश्चित गर्न र लापरबाही या त्रुटि सम्बोधन गर्ने उद्देश्यले पनि गरिन्छ । तर मुलुकमा यता आएर हुने गरेको अनुगमन या त राजनीतिक नेतृत्वको सस्तो लोकप्रियताको लागि या जसरी भए पनि राजस्व असुलीको लागि हुने गरेका छन् र यी अनुगमन पारदर्शी ढंगले नहुँदा जनताले त्यसमा सहयोग गर्नुको साटो प्रश्न उठाउने गरेका छन् । हालै दसैं तथा अन्य महत्त्वपूर्ण चाडहरू केही साता मात्र बाँकी छँदा आपूर्ति मन्त्रालयले विभिन्न व्यापारिक घराना र भण्डारहरूमा छापा मार्यो । १९ दिन चलेको उक्त अभियानमा चार सयभन्दा बढी छापा या अनुगमन भए, तर त्यसले के नतिजा ल्यायो, स्पष्ट हुन सकेको छैन । समस्त प्रक्रिया र कारबाहीमा पारदर्शिताको अभाव छ । 'अनुगमन' ले प्रश्न जन्माएको या त्यसपछाडिको नियतबारे आशंका गरिएको यो पहिलो अवसर हैन । बीचबीचमा प्रहरीले 'पुर्जी' काटी 'जरिवाना' लादेका अनगिन्ती घटना छन् । त्यसप्रति सुनवाइ या अपिल हुने कुनै निकाय नहुनुले उक्त संस्था कानुन, न्याय र पारदर्शिताभन्दा 'जबर्जस्ती' मा विश्वास गर्छ भन्ने सन्देश पनि त्यत्तिकै गएको छ । अनुगमनकै कुरा गर्दा प्रधानमन्त्री भएलगत्तै बाबुराम भट्टराईले काठमाडौंदेखि मुग्लिङसम्मका 'रेस्टुराँ' मा छापा मारे अनि तत्काल त्यहाँ अनियमितता या गुणस्तरविहीनताको घोषणा गरे पनि त्यससम्बन्धी कानुनी र प्रशासनिक दायित्व बोकेका संयन्त्रहरूलाई आवश्यक निर्देशन दिएनन् । केही दिनको लोकप्रियता उनले हासिल गरे, सम्भवतः उनको राजनीतिको लागि त्यो अक्सिजन सावित भयो । बाबुराम भट्टराईले धेरै आस गरेका र अहिलेको मन्त्रिपरिषद्मा स्वास्थ्य मन्त्रालयको जिम्मा पाएका गगन थापा अहिले स्वयं अस्पताल धाइरहेका छन्, अनुगमनका लागि । मन्त्रीले नीति र कार्यक्रम कार्यान्वयनको लागि जिम्मेवार संयन्त्र परिचालन नगरी यी सबै कामको जिम्मा आफैँ लिनुले केही दिन उनलाई सञ्चारको नजरमा जिउँदो राख्ला, तर त्यस्तो लोकप्रियता क्षणिक हुनेछ । स्वास्थ्य क्षेत्रमा सुधार र सेवालाई आम जनताको पहुँचमा पुर्याउनु सर्वाधिक चुनौतीपूर्ण विषय हो आज, तर त्यसबारे नीतिगत छलफल र निर्णयको लागि दैनिक अनुगमनको खाँचो पर्दैन । मन्त्री र प्रधानमन्त्रीबाट हुने 'अनुमोदन' उनीहरू सत्तामा हुँदा हुने हो, तर सरकारको अनुगमन निकाय त सर्वकाल सक्रिय रहनुपर्ने हैन र ? यसमा अर्को एउटा पक्ष छ, जसलाई तत्काल सुधारको खाँचो छ । खाद्यलगायत विभिन्न सरकारी निकायले आफूअन्तर्गतका राजस्व संकलन गर्ने प्रक्रियालाई जनमैत्री बनाए भने सरकारले आफ्नो संकलन लक्ष्य हासिल गर्नेछ । तर प्रक्रिया असहज अनि त्यसका लागि घन्टौं कुर्नुपर्ने अहिलेको व्यवस्था जारी रहेमा सरकारलाई बुझाउनुको साटो केही 'कर्मचारी' लाई बुझाई उन्मुक्ति खोज्ने र सरकारलाई ठग्ने परम्परा जारी रहेको छ । अर्को विभिन्न अनुगमनले दोषी पाएका महत्त्वपूर्ण व्यापारिक संस्थाहरूलाई पारदर्शी ढंगले कानुनको घेरामा ल्याएको र अदालतबाट दोषी ठहर गराएको उदाहरण सरकारले प्रस्तुत गर्न सकेमा त्यसले राज्य र कानुनप्रति सकारात्मक प्रतिबद्धताको वातावरण पनि बनाउनेछ । त्यस्तै, सस्तो या व्यक्तिगत लोकप्रियताको लागि अनि चाडपर्वको मुखमा गरिने मौसमी 'अनुगमन' पनि अन्ततः निष्प्रभावी हुनेछन् र अनुगमनको नाममा भ्रष्टाचार र कालोबजारी मौलाउनेछ ।"
प्रधानमन्त्री प्रचण्ड सोमबार अमेरिका जाँदैः को को छन् टोलीमा ?,"काठमाडौँ: प्रधानमन्त्री पुष्पकमल दाहाल संयुक्त राष्ट्रसङ्घको ७१औँ महासभामा भाग लिन सोमबार नेपाली प्रतिनिधिमण्डलको नेतृत्व गर्दै संयुक्त राज्य अमेरिका प्रस्थान गर्दैछन् । प्रधानमन्त्री दाहालले महासभालाई सम्बोधन गर्ने र केही उच्चस्तरीय एवम द्विपक्षीय भेटवार्ता गर्ने कार्यक्रम रहेको छ । प्रधानमन्त्रीको भ्रमण टोलीमा उनकी धर्मपत्नी सीता दाहाल, परराष्ट्रमन्त्री डा प्रकाशशरण महत, प्रधानमन्त्रीका परराष्ट्र सल्लाहकार डा ऋषि अधिकारी, प्रधानमन्त्रीका प्रमुख स्वकीय सचिव जोखबहादुर महरा, मुख्य सचिव डा सोमलाल सुवेदी, परराष्ट्र मन्त्रालयका सचिव शङ्करदास बैरागी, परराष्ट्र मन्त्रालयका सहसचिव एवम् संयुक्त राष्ट्रसङ्घलगायत अन्तर्राष्ट्रिय सङ्घ संस्था महाशाखाका प्रमुख भरतराज पौड्याल छन् । टोलीमा प्रधानमन्त्रीका निजी चिकित्सक डा युवराज शर्मा पनि सहभागी हुने छन् । यस्तै, परराष्ट्र मन्त्रालयका क्षेत्रीय सङ्गठन महाशाखाका सहसचिव मणिप्रसाद भट्टराई, प्रधानमन्त्रीका स्वकीय सचिव साकार दाहाल, प्रधानमन्त्रीका दुई सुरक्षा अधिकृत पनि सो टोलीमा सहभागी हुनेछन् । प्रतिनिधिमण्डलमा राष्ट्रसङ्घका लागि नेपालका स्थायी प्रतिनिधि दुर्गाप्रसाद भट्टराई र संयुक्त राज्य अमेरिकाका लागि नेपाली राजदूत डा अर्जुन कार्की र त्यहाँका उच्च अधिकारीसमेत सहभागी हुनेछन् । यस्तै, राष्ट्रिय समाचार समिति, नेपाल टेलिभिजन, रेडियो नेपालमा कार्यरत सञ्चारकर्मीको टोली प्रधानमन्त्रीसँगै न्यूूयोर्क प्रस्थान गर्नेछन् । न्यूयोर्कमा रहँदा प्रधानमन्त्री दाहालले छिमेकी तथा मित्रराष्ट्रका सरकार एवम् राष्ट्र प्रमुखसँग आपसी हित र चासोका विषयमा कुराकानी गर्ने कार्यक्रम रहेको परराष्ट्र मन्त्रालयले जनाएको छ । प्रधानमन्त्री दाहालले संयुक्त राष्ट्रसङ्घका महासचिव वान किमुनसँग विशेष भेटवार्ता गर्नेछन् । प्रधानमन्त्रीले जलवायु परिवर्तनसम्बन्धी राष्ट्रसङ्घका महासचिव वानले आयोजना गर्ने विशेष समारोहमा मन्तव्य दिने कार्यक्रम छ । न्युयोर्कमा रहँदा प्रधानमन्त्री दाहालले महासभामा भाग लिने सरकार तथा राष्ट्रप्रमुखको सम्मानमा महासचिव वान र अमेरिकी राष्ट्रपति बाराक ओवामाले आयोजना गर्ने स्वागत समारोहमा प्रधानमन्त्री सहभागी हुनेछन् । महासभाको अवसर पारेर दक्षिण एसियाली क्षेत्रीय सहयोग सङ्गठन (सार्क)को मन्त्रिस्तरीय बैठकमा परराष्ट्रमन्त्री डा महत सहभागी हुनेछन् । सोही अवसरमा परराष्ट्रमन्त्री डा महतले छिमेकी राष्ट्रका विदेशमन्त्रीसँग भेटवार्ता गर्ने कार्यक्रम छ । नेपाली प्रतिनिधिमण्डलले न्युयोर्कमा रहँदा त्यहाँ आयोजना हुने नेपाललाई चासो भएका अति कमविकसित, विकासशील, जी७७ तथा अन्य साझेदारसँग दिगो विकास लक्ष्यपछिका विकास एवम् जलवायु परिवर्तनलगायतका विषयमा विभिन्न तहमा छलफल गर्ने र अनुभव आदानप्रदान गर्ने कार्यक्रम छ । महासभामा नेपालले जलवायु परिवर्तन, आतङ्कवाद र अल्पविकसित तथा भूपरिवेष्ठित मुलुकका मुद्दालाई प्राथमिकताका साथ उठाउने तयारी गरेको छ । मन्त्रिपरिषद्को गत भदौ २३ गतेको बैठकले प्रधानमन्त्री दाहाल नेतृत्वको प्रतिनिधिमण्डलको भ्रमणलाई स्वीकृत गरिसकेको छ। जलवायु परिवर्तनको असरबाट नेपाललगायतका मुलुकले भोग्नुपरेको समस्या, हिमालय पर्वतदेखि तटीय क्षेत्रका मुलुकसम्म आइपरेको समस्या र त्यसबाट आइपर्नसक्ने सम्भावित क्षतिलाई रोक्न अन्तर्राष्ट्रिय समुदायको चासो र चिन्तासहितको एकीकृत कार्यक्रमका पक्षमा आफ्नो धारणा राख्ने तयारी गरिएको छ । विश्व शान्ति स्थापनामा नेपालले संयुक्त राष्ट्रसङ्घको आह्वानमा शान्ति स्थापनामा खेलेको भूमिका र राम्रो सम्बन्धका कारण पनि अल्पविकसित मुलुकका मुद्दा नेपालको प्राथमिकतामा पर्ने विश्वास लिइएको छ । नेपालले विगत साढे पाँच दशकदेखि विश्व शान्ति स्थापना कार्यमा ४० भन्दा बढी मुलुकमा खटिएर महत्वपूर्ण भूमिका निर्वाह गर्दै आएको छ । मानवअधिकार, सामाजिक र आर्थिक विकास तथा आतङ्कवादका विरुद्धमा राष्ट्रसङ्घले खेल्दै आएको भूमिकाप्रति सन्तोष व्यक्त गर्दै नेपालले आफ्नो धारणालाई विश्व समुदाय समक्ष आफूलाई उभ्याउँदै आएको छ । गत वर्ष नेपालले संविधानसभामार्फत सङ्घीय लोकतान्त्रिक गणतन्त्र नेपालको संविधान जारी गरेको र शान्ति प्रक्रियाका धेरै काम सम्पन्न गरिसकेको र केही काममात्रै बाँकी रहेका सन्दर्भमा महासभामा यसपटकको नेपाली सहभागिता अर्थपूर्ण एवम् महत्वपूर्ण रहेको छ । नेपालको शान्ति प्रक्रियालाई निष्कर्षमा पुर्याउन संयुक्त राष्ट्रसङ्घले खेलेको भूमिका तथा विश्व शान्ति स्थापनामा पुयाएको योगदान पनि उल्लेखनीय रहेको छ । गत ७०औँ महासभामा नेपाली प्रतिनिधिमण्डलको नेतृत्व गर्दै तत्कालीन उपप्रधानमन्त्री प्रकाशमान सिंह सहभागी हुनुभएको थियो भने त्यसअघि ६९औँ महासभामा तत्कालीन प्रधानमन्त्री सुशील कोइराला नेतृत्वको २२ सदस्यीय प्रतिनिधिमण्डल सहभागी भएको थियो । महासभामा सहभागी हुन परराष्ट्रमन्त्री डा महत आइतबार बिहानै भारतको राजधानी नयाँ दिल्लीबाटै न्युयोर्क प्रस्थान गरिसकेका छन् । प्रधानमन्त्री दाहालसँगै भारत भ्रमणमा रहेका मन्त्री महत दिल्लीको औपचारिक भेटवार्ता सकिएपछि न्युयोर्क प्रस्थान गरेका हुन् । न्युयोर्कमा गत मंगलबार सुरु भएको महासभा १० दिनसम्म चल्नेछ ।"
प्रचण्ड भारतबाट कालो टीका लाएर फर्के: ओली,"पोखराः एमाले अध्यक्ष एवम् पूर्वप्रधानमन्त्री केपी शर्मा ओलीले भारत भ्रमण्बाट प्रधानमन्त्री पुष्पकमल दाहाल प्रचण्डले कालो टीका लगाएर आएको आरोप लगाएका छन् । पार्टीको प्रदेश नं ४ स्तरीय पहिलो बैठकको उद्घाटनपछि पोखरामा ओलीले भने, दाहाल कलंकको कालो टीका लगाएर भारत भ्रमणबाट फर्किएका छन्, भारतमा भएका सहमति हामीलाई स्वीकार्य हुन सकदैनन् । दाहालले गरेका सम्झौताको भारी बोक्न नेपाल तयार छैन, ओलीले भने, त्यो नेपालले मान्दैन । माओवादीले हतियार बोकेर युद्ध गरेको तर्फ लक्षित गर्दै ओलीले भने, उहाँले हत्या हिंसा पनि बोक्नुभयो, आतंक बोक्नुभयो, विदेशी हतियार पनि बोक्नुभयो, विदेशमा गएर के के बोकेर आउनुभएको छ तर हामीलाई त्यो स्वीकार्य छैन । एमालेले अस्वीकार गरेको कुरा पूरै नेपालले अस्वीकार गर्ने बताएर प्रचण्ड फर्किएको आरोप ओलीको छ । उनले प्रचण्ड दिल्लीमा निहुरिदा निहुँरिदै उनको घुँडाबाट रगत आएको भन्दै व्याङ्ग्य गरे । प्रधानमन्त्री दाहाल र उनका भारतीय समकक्षी नरेन्द्र मोदीबीच उपक्षेत्रीय सहकार्यका लागि सहमति जनाउँदै दुवै सरकारले यसको अनुसन्धान गर्ने र विशेषगरी व्यापार, पारवहन, कनेक्टिभिटी र ऊर्जाका सम्बन्ध लगायत २५ बुँदे सहमति गरेको प्रति ओलीले आपत्ति जनाए । राणा प्रधानमन्त्री मोहनशमशेरले पनि गर्न नसकेको काम गरेर दाहाल फर्केको आरोप ओलीले लगाए । नेपाल सरकार र भारतीय दूतावास मिलेर काम गर्ने भनेर नेपाल सरकारलाई दूतावाससँग दाजियो, उनले भने, मलाई धेरै थाहा छैन तर उहाँ निधारभरि कलंकको कालो टीका लगाएर प्रधानमन्त्री दाहाल फर्कनुभएको छ । ओलीले संविधान कार्यान्वयन हुन नदिएर नेपालमा फेरि संवैधानिक र राजनीतिक संकट ल्याउन भारतले आफ्नो सरकार हटाएको समेत आरोप लगाए । सत्ता बाहिर भए पनि संविधान कार्यान्वयन जसरी गराउनुपर्छ भनेर एमालेले दबाब दिन्छ, उनले भने, संवैधानिक संकट ल्याएर फेरि खिलराज रेग्मी जस्तै नयाँ काण्ड दोहोयाइन सक्छ । संविधान कार्यान्वयनका लागि उनले निर्धारित मितिभित्र ३ चुनाव गराउनुपर्ने बताए । सबै चुनाव एमालेले जित्छ भनेर पनि चुनाव गराउन खोजिएको छैन, उनले भने । जनभावना पार्टी एमालेमा सूर्यबहादुर खड्का नेतृत्वको राष्ट्रिय जनभावना पार्टी एमालेमा समाहित भएको छ । गएको संविधान सभा निर्वाचनमा २ हजार ४ सय मत ल्याएको पार्टी अध्यक्ष खड्कासहित सबै पदाधिकारी र सदस्य एमालेमा समाहित भएका हुन् । संघीय समाजवादी फोरमका पोलिटब्युरो सदस्य सुरेन्द्र थापामगर पनि एमाले प्रवेश गरेका छन् । खड्का, थापा लगायत विभिन्न पार्टी त्याग गरी एमाले प्रवेश गरेकाहरुलाई पार्टी अध्यक्ष केपी ओलीले टीका लगाएर स्वागत गरे ।"
संविधान दिवसमा सरकारले ५ सय ३७ जनालाई जेलमुक्त गर्ने,"काठमाडौं : संविधान दिवसमा ५ सय ३७ जनालाई जेलमुक्त गर्ने निर्णय सरकारले गरेको छ। चार दिने भारत भ्रमणबाट आइतबार अपरान्ह स्वदेश फर्किनसाथ प्रधानमन्त्री पुष्पकमल दाहाल प्रचण्डले बोलाएको मन्त्रिपरिषद्को आकस्मिक बैठकले यस्तो निर्णय गरेको हो । बैठकले संविधान दिवसमा चालिस प्रतिशत कैद भुक्तान गरेका र गम्भीर प्रकृतिको अपराधमा संलग्न नभएका ६५ वर्ष उमेर नाघेका ५ सय ३७ जनालाई जेलमुक्त गर्ने निर्णय गरेको छ । बैठकमा भारत भ्रमणका समीक्षा, संविधान संशोधनको तयारी, सोमबारको संविधान दिवस लगायतका विषयमा छलफल भएको छ । कृषिमन्त्री गौरीशंकर थारुले प्रधानमन्त्री भारत भ्रमण सफल भएको निश्कर्ष मन्त्रिपषिद्ले निकालेको अन्नपूर्णसँग बताए । उनले भने, प्रधानमन्त्रीको भारत भ्रमणको समीक्षा भयो र यो अत्यन्त सकारात्मक एवं सफल भएको निश्कर्षमा हामी पुगेका छौं ।"
'संविधान संशोधन नभएसम्म कुनैपनि चुनाव हुन दिन्नौं',"काठमाडौंः सदभावना पार्टीका सहअध्यक्ष लक्ष्मणलाल कर्णले संविधान संशोधन नभएसम्म मोर्चाले विरोध गरिरहने बताएका छन्।उनले सरकार र मधेसी मोर्चाबीच भएको तीन बुँदे सहमति कार्यान्वयनतर्फ उन्मुख रहेको समेत दाबी गरेका छन्। रिपोर्टर्स क्लब नेपालमा आइतबार आयोजित साक्षात्कारमा उनले भने,तीन बुँदामध्ये दुईवटा बुँदा करिव करिव लागू भएको छ, अब संविधान संशोधन प्रक्रिया पनि चाँडै अघि बढ्छ। उनले संविधान संशोधन प्रस्ताव पनि एक हप्ताभित्रै संसदमा दर्ता हुने विश्वास व्यक्त गरे। कर्णले संशोधनमार्फत आफूहरुले अघि सारेका मागहरु पूरा नभएसम्म कुनैपनि चुनाव गर्न नदिने चेतावनी दिए। फरक प्रसँगमा उनले प्रधानमन्त्री प्रचण्डको भारत भ्रमणको विषयलाई एमालेका अध्यक्ष ओलीले गलत ढंगले टिप्पणी गरेको आरोप लगाए। कर्णले थपे,आफू जाँदा राम्रो हुने तर अरु प्रधानमन्त्री भारत जाँदा किन रुनु नि? यो डबल स्ट्याण्ड चरित्र हो, उनले भने ।"
प्रधानमन्त्री प्रचण्ड भारतमा झुकेर आए,"काठमाडौंः नेकपा एमालेका केन्द्रीय सदस्य शेरधन राईले वर्तमान सरकार संविधान कार्यान्वयनमा उदासिन भएको आरोप लगाएका छन्। राईले भने,यो सरकार कतै मुलुकलाई दुर्घटना र संकटतर्फ धकेल्न उन्मुख छैन भन्ने आशंका पैदा भएको छ। संविधान कार्यान्वयनको लागि पनि एमाले आफ्नो भूमिकामा सशक्त र खरो उत्रने बताउँदै नेता राईले भने,संविधान दिवस भोलि हामी भव्य रुपमा मनाउँदैछौं, संविधान कार्यान्वयनमा हामी खरो उत्रन्छौं। आइतबार काठमाडौंमा रिपोर्टर्स क्लबले गरेको कार्यक्रममा उनले संविधान दिवसलाई कालो दिवसको रुपमा मधेशी मोर्चाले विरोध गर्ने कुराप्रति टिप्पणी गरे। उनले भने,उहाँहरु कालो दिवस भन्दै विरोध गर्ने अनि प्रधानमन्त्रीको भारत भ्रमणमा सहभागी हुने, यो कस्तो पारा हो? उनले प्रधानमन्त्री पुष्पकमल दाहालले आफ्नो भारत भ्रमणमा संविधान संशोधन गर्नेबारेमा एजेण्डामा राखेकोमा असन्तुष्टि पोखे। उनले भने,वर्तमान सरकार संविधानको मर्म र आत्मालाई क्षतविक्षत पारेर मुलुकलाई संवैधानिक संकटतर्फ धकेल्न उद्धत छ। उनले प्रधानमन्त्री प्रचण्ड र भारतीय प्रधानमन्त्री नरेन्द्र मोदीको संयुक्त बक्तव्यमा पनि प्रधानमन्त्री प्रचण्डले गम्भिर रुपमा चुकेर र झुकेर कुरा राखेको आरोप लगाए। उनले भने,केही कुराहरु खुलिसकेका छन्, अरु विस्तारै खुल्दै जालान, अहिले नक्कली हाँसो हाँसेर केही हुनेवाला छैन। कार्यक्रममा राप्रपा नेपालका प्रमुख सचेतक दिलनाथ गिरीले मुलुकलाई संवैधानिक संकटतर्फ धकेल्न देशी विदेशी शक्तिहरु लागिपरेको आरोप लगाए। गिरीले भने,आगामी ०७४ माघ ७ भित्र तीन वटै निकायको चुनाव गराउनुपर्छ, तर चुनाव नगर्ने षडयन्त्र भैरहेको छ, यसले मुलुकलाई संवैधानिक संकटतर्फ धकेल्ने खतरा छ। उनले नेपालको शासन प्रणालीलाई नै अस्थिर बनाउन विदेशी शक्ति लागेको आरोप लगाए। गिरीले भने,हामी निर्णायक शक्ति भएनौं, अरुले नै यो देश चलाएको छ।"
हचुवा पारामा संविधान संशोधन हुँदैनः नेपाल,"बनेपाः एमाले नेता माधवकुमार नेपालले एमालेको परामर्शबिना संविधान संशोधन हुनै नसक्ने बताएका छन् । एमाले काभ्रेपलाञ्चोकले आइतबार बनेपामा आयोजना गरेको पत्रकार भेटघाटमा उनले हचुवाका पारामा संविधान संशोधन गर्नु नहुने बताए । राजनीतिक संरचना र कानुनको निर्माण तथा स्थानीय निर्वाचन भए संविधानको कार्यान्वयनतर्फ मुुलुक अगाडि बढ्छ, पूर्वप्रधानमन्त्री नेपालले भने । यसअघि बनेपास्थित क्षितिज इङ्लिस बोर्डिङ स्कुलले आयोजना गरेको दसौँ वार्षिकोत्सव कार्यक्रममा नेता नेपालले एमालेलाई अलग गरेर राष्ट्रिय राजनीति अघि जान नसक्ने बताउदै नेता नेपालले भने, हामी स्भाभिमानी छौँ, छिमेकीले आन्तरिक मामिलामा हस्तक्षेप गर्नुहुँदैन । । नेता नेपालले जात र धर्मका नाममा राजनीति गर्दा जनतालाई बेफाइदा हुने बताए । उनले संविधान कार्यान्वयन सबै मिलेर गर्नुपर्नेमा जोड दिँदै संविधान कार्यान्वयन नभए २०७४ माघ ४ गतेदेखि संवैधानिक जटिलता आउने तर्क गरे। रासस"
भारतको राजकीय भ्रमण सकेर प्रधानमन्त्री प्रचण्ड स्वदेश फिर्ता,"काठमाडौँः भारतको चार दिने राजकीय भ्रमणमा सकेर प्रधानमन्त्री पुष्पकमल दाहाल प्रचण्ड स्वदेश फर्किएका छन् । आइतबार प्रधानमन्त्री प्रचण्डलाई भारतीय घरेलु उद्योग राज्यमन्त्री गिरीराज सिंहले इन्धिरा गान्धी अन्तराष्ट्रिय विमानस्थलमा आएर बिदा गरेका थिए । आइतबार दिउँसो २ बजे दिल्लीबाट नेपाल एयरलाइन्सको विमानमा उडेका प्रधानमन्त्री भर्खरै त्रिभुवन अन्तराष्ट्रिय विमानस्थल काठमाडौँ आइपुगेका छन् । बिहीबार दिउँसो दिल्ली पुगेका प्रधानमन्त्री प्रचण्डले भारत भ्रमणका क्रममा त्यहाको उच्च नेतृत्वसँग भेटवार्ता गरेका छन् । भातरत भ्रमणका क्रममा प्रधानमन्त्री प्रचण्डले भारतीय राष्ट्रपति प्रणव मुखर्जी, प्रधानमन्त्री नरेन्द्र मोदी, विदेशमन्त्री सुष्मा स्वराज, गृहमन्त्री राजनाथ सिंहलगायत उच्च राजनीतिक नेतृत्वसँग भेटवार्ता गरे । भारतीय प्रधानमन्त्री मोदीसँग एकल र उच्च प्रतिनिधिसँग संयुक्त रुपमा प्रधानमन्त्री प्रचण्डले भेटवार्ता गरेका थिए । भारत भ्रमणका क्रममा प्रधानमन्त्री प्रचण्ड र भारतीय प्रधानमन्त्री मोदीले संयुक्त पत्रकार सम्मेलन गरेर नेपाल र भारतबीचको सम्बन्धलाई सधैँ मित्रवत रहने विश्वास दिलाएका छन् । प्रधानमन्त्री प्रचण्डको भारत भ्रमणका क्रममा भूकम्पपछिको पुननिर्माण र हुलाकी राजमार्ग निर्माण सम्बन्धी तीन बुँदे सम्झौतामा हस्ताक्षर भएको छ भने दुई देशका प्रधानमन्त्रीले संयुक्त वक्तव्य समेत जारी गरेका छन् । २५ बुँदामा समेटिएको संयुक्त वक्तव्यमा नेपाल र भारतका सन्धि सम्झौता र विकास निर्माणका विषयमा भएका सम्झौता कार्यान्वयनका विषयलाई प्राथमिकताका साथ उल्लेख गरिएको छ । बिहीबार भारत पुगेका प्रधानमन्त्री प्रचण्डलाई भारतले गार्ड अफ अनरबाट सम्मान समेत गरेको छ । भ्रमणका क्रममा उच्च राजनीतिक भेटवार्ता सँगै भारतका विकास निर्माणको समेत अवलोकन गरेर प्रचण्ड स्वदेश फर्किएका हुन् ।"
जनताको प्रश्नअहिले नै संविधान संशोधन गर्ने बेला भयो र?,"काठमाडौं: खोटाङकी अञ्जु राई हाँडीगाउँस्थित तरकारी बजारमा ठेलाको तरकारी पसल थापेर बसेकी छिन्। दिनको करिब ५०० देखि एक हजार रुपैयाँसम्मको व्यापार गर्ने उनको ध्यान आफ्नै व्यवसाय, श्रीमान् र एक मात्र छोरीमा केन्द्रित छ। राजनीतिमा उनको पटक्कै रुचि छैन। तर उनीलाई गत वर्षको असोज ३ गते देशले नयाँ संविधान दिएको भने थाहा छ। संविधान बनेपछि आफ्नो जीवनमा केही परिवर्तन भएको उनीलाई महसुस भएको छैन। यति हुँदाहुँदै पनि उनी खुसी नै छिन्। कारण यस्तो छ 'नयाँ संविधान बनेसँगै महिला ठूलो पदमा (राष्ट्रपति, प्रधानन्यायाधीश र सभामुख) आसीन भएका छन् । त्यही नै उपलब्धि हो।' जननिर्वाचित संविधानसभाले लोकतान्त्रिक गणतन्त्रात्मक संविधान बनाएको वर्षदिन पुग्दै गर्दा त्रिचन्द्र क्याम्पसमा स्नातकोत्तर अध्ययनरत विद्यार्थी बाग्लुङका किरण रायमाझीमा भने केही उत्साह छ। संविधान नै नबन्ला कि भन्ने चिन्ताका बीच संविधान नै बनेर वर्षगाँठ मनाउनु नै उपलब्धि मान्छन् उनी। वर्तमान सरकार मधेसकेन्द्रित दलकै सहमतिमा बनेकाले यो सरकार बनेपछि संविधान कार्यान्वयन हुने आशा उनको छ। उनले भने,'यदि मधेसीले उठाएका माग उचित छन् भने संविधान संशोधनमार्फत सम्बोधन गर्नुपर्छ।' राष्ट्रिय मावअधिकार आयोगमा सवारी चालकका रुपमा कार्यरत बर्दियाका रामकृष्ण चौधरी संविधान बनेपछि पहिलेको तुलनामा राजनीतिक स्थिरतासँगै धेरै कुरामा प्रगति भएको अनुभव सुनाउँछन्। तर सङ्घीयताको कार्यान्वयन चाँडो गर्नुपर्नेमा जोड दिँदै उनले भने, 'सुविधा राजधानी केन्द्रित हुँदा सर्वसाधारण धेरै कुरामा सास्ती भोगिरहेका छन्, अब काठमाडौँमा हुने काम जिल्लाजिल्लाबाट हुनुपर्यो, गाउँगाउँमा बाटो पुर्याउनुपर्यो।' बागबजारको सडक किनारमा जुत्ताको पालिस लगाइरहेका सर्लाहीका महेन्द्र रामलाई संविधानमा के लेखिएको छ थाहा छैन। तर संविधान निर्माणपछि मधेस आन्दोलन उठेको उनीलाई राम्ररी थाहा छ। मधेसपहाडमा समानता खोज्नुपर्ने विचार राख्ने उनले भने,'मधेसका माग पनि सम्बोधन गर्नैपर्छ।' भोजपुर मूल घर भएका डम्बरबहादुर तामाङले संविधान समयसँगै संशोधन गर्ने विषय भएको स्वीकार गर्नुभए पनि अहिले नै संशोधन गरिहाल्ने बेला भाछ र ? भन्छन्। पूर्व राष्ट्रसेवक कर्मचारी ७८ वर्षीय उनीलाई छिमेकी देश भारतको संविधान २१६ पटक संशोधन भएको हेक्का छ। संविधानमा केही अपरिवर्तनीय कुरा हुनुपर्नेमा जोड दिनुहुने उनले भजे,'अङ्गीकृत नागरिकलाई राष्ट्रप्रमुख, सरकारप्रमुख बनाउने कुरा संशोधन गर्न हुन्न, संशोधन गर्दा सर्प पनि मर्ने लट्ठी पनि नभाँचिने गरी गर्नुपर्छ।' पाल्पाकी उषा पाण्डे भट्टराई भने जनताद्वारा निर्वाचित प्रतिनिधिले भारी बहुमतद्वारा पारित गरेको संविधान संशोधन हुनु भनेको लोकतान्त्रिक निर्वाचन प्रणालीकै विरुद्धमा भएको बताउँछिन्। उनी भन्छिन्,'संविधान संशोधन आवश्यकै छैन, एकाध व्यक्तिले राखेको माग पूरा गर्दै जाने हो भने त यो देशमा कहिल्यै संविधानको संशोधन गरेर सकिँदैन।'"
संविधान दिवसका ओबामाले दिए शुभकामना,"काठमाडौंः अमेरिकी राष्ट्रपति बाराक ओबामाले नेपालको संविधान दिवसका अवसरमा नेपाली जनतालाई बधाइ दिएका छन्। ओबामाले राष्ट्रपति विद्यादेवी भण्डारीमार्फत नेपाली जनतालाई संविधान दिवसको अवसरमा शुभकामना तथा बधाइ दिएका हुन्। नेपालले संविधान जारी भएको दिन भोलि असोज ३ गतेलाई संविधान दिवसका रुपमा मनाउँदैछ। सोही अवसरमा ओबामाले नेपालका राष्ट्रपति भण्डारीलाई संविधान दिवसको अवसरमा सन्देश पठाएका हुन्। यहाँहरूले असोज ३ गते संविधान दिवस मनाउँदै तपाइँ र नेपाली जनताहरूलाई अमेरिकी जनताको तर्फबाट बधाई ज्ञापन गर्न पाउँदा मलाई साह्रै खुशी लागेको छ,ओबामाले पठाएको सन्देशमा भनिएको छ। ओबामाले नेपालमा विनाशकारी भूकम्प गएको एक वर्षभन्दा बढी समय बितिसकेको भएपनि विपद्मा आफ्ना प्रियजन गुमाएका परिवारहरूको शोक अझै पनि अमेरिकी जनताले अनुभूत गरिरहेको समेत उल्लेख गरेका छन्। उनले भनेका छन्,आफ्ना घर र जीवनहरू पुनर्निर्माण गरेका नेपालीहरूको बलको संयुक्त राज्य अमेरिकाले सधैँ प्रशंसा गरिरहनेछ। तपाईहरुलाई सहयोग गर्न हामी आफूले सक्ने सहयोग गरिरहने नै छौं। ओबामाले नेपालको जलविद्युत् सम्भावनाको वृद्धि, पूर्वाधार विकास र दुस्खद द्वन्द्वबाट प्रभावित सबैका लागि न्यायको खोजी लगायतका उपलब्धिमा मद्दत गर्ने प्रतिबद्धता जनाएका छन्। फेरि पनि म तपाईँ र सारा नेपालीहरूलाई यस विशेष दिवसको उपलक्ष्यमा बधाइ ज्ञापन गर्दछु। आगामी वर्षहरुमा पनि हाम्रो सम्बन्धलाई प्रगाढ बनाउन चाहन्छौं, ओबामाको सन्देशमा भनिएको छ।"
संविधान दिवसमा 'सम्माननीयहरू' नै नजाने,"काठमाडौं: पहिलो संविधान दिवस सरकारले तीन दिनसम्म धुमधाम मनाउने निर्णय गरे पनि अधिकांश 'सम्माननीयहरू' यही मौकामा विदेशमै हुने भएका छन् । भारत भ्रमणमा रहेका प्रधानमन्त्री पुष्पकमल दाहाल आइतबार स्वदेश फिर्ता भए पनि संविधान दिवसका दिन (असोज ३) गते नै अमेरिका जाँदैछन् भने सभामुख ओनसरी घर्तीमगर संविधान दिवसको अघिल्लो दिन चीन भ्रमणमा निस्कँदैछिन् । उपराष्ट्रपति नन्दकिशोर पुन संविधान दिवसका बेला विदेशमा रहनेछन् भने संविधान जारी गर्ने पूर्वराष्ट्रपति रामवरण यादव शनिबार अमेरिका गइसकेका छन् । गत वर्ष भव्य समारोहबीच संविधानसभाबाट संविधान जारी भएपछि सरकारले असोज ३ गतेलाई संविधान दिवसका रूपमा मनाउने निर्णय गरेको हो । संविधानसभाबाट बनेको पहिलो संविधानको भव्य स्वागत र समर्थन जनाउन भन्दै सरकारले असोज २ देखि ४ गतेसम्म विभिन्न कार्यक्रम गरी मनाउने निर्णय गरेको छ । तर निर्णयकर्ता नै संविधान दिवसप्रति उदासीन देखिएका छन् । 'यति ठूलो संविधान दिवसलाई ध्यानमा राखेर विशिष्टहरूले आफ्नो विदेश भ्रमण तय गर्नुपर्ने हो,' सत्तासीन कांग्रेसका एक नेताले अन्नपूर्णसँग भने, 'तर विशिष्टहरू गम्भीर देखिएनन् ।' भारत भ्रमणमा रहेका प्रधानमन्त्री दाहाल आइतबार स्वदेश फर्के पनि सरकारले आयोजना गर्ने कार्यक्रमलगत्तै उनी संयुक्त राष्ट्रसंघको सम्मेलनमा भाग लिन सोमबार साँझ अमेरिका जाँदैछन् । आफ्नो चीन भ्रमणको समय जुधेपछि सभामुख घर्तीले एक दिनअघि नै संविधानको स्वागत कार्यक्रम राखेकी छिन् । सभामुख घर्ती आफ्ना पति एवं माओवादी केन्द्रका नेता वर्षमान पुनसहित सचिवालयका कर्मचारी सम्मिलित टोलीको नेतृत्व गर्दै आइतबार चीन जाँदैछिन् । प्रधानमन्त्री २ गते आएर ३ गते अमेरिका सभामुख २ गते चीन उपराष्ट्रपति भेनेजुएलामा पूर्वराष्ट्रपति शनिबार अमेरिका सभामुख घर्तीका प्रेस सल्लाहकार बबिन शर्माका अनुसार चीनको गोन्सु प्रान्तमा हुने सिल्क रोडसम्बन्धी कार्यक्रममा भाग लिन उनी त्यसतर्फ जान लागेकी हुन् । सभामुखको टोलीमा उनका स्वकीय सचिव बाबुलाल पुन, कानुनी सल्लाहकार दिनमणि पोखरेल, संसद्का महासचिव मनोहरप्रसाद भट्टराई र उपसचिव सुरज दुरा छन् । आइतबार नै चीन जाने भएकाले सभामुख घर्ती सरकारले आयोजना गरेको सोमबारको संविधान दिवसको औपचारिक कार्यक्रममा अनुपस्थित हुनेछिन् । उपराष्ट्रपति नन्दबहादुर पुन पनि संविधान दिवसको औपचारिक कार्यक्रममा सहभागी नहुने निश्चित भएको छ । हाल भेनेजुएलामा रहेका पुन असोज ५ गतेमात्र स्वदेश फर्कने कार्यक्रम रहेको उनका प्रेस संयोजक मनोज घर्तीले जानकारी दिए । गत वर्ष संविधानसभाको भव्य समारोहमा ऐतिहासिक संविधान जारी गरेका पूर्वराष्ट्रपति रामवरण यादव शनिबार उपचारका लागि अमेरिका प्रस्थान गरेका छन् । पूर्वसभामुख सुवास नेम्बाङ संविधान दिवस भव्य बनाउने भनेर निर्णय गरिसकेपछि त्यसतर्फ सबैले ध्यान पुर्याउनुपर्ने तर्क गर्छन् । 'सम्बन्धित विशिष्ट व्यक्तिहरूको अनुपस्थितिले जनतामा के सन्देश जान्छ भन्ने कुरा सम्बन्धित मित्रहरुले विचार पुर्याउनुपर्ने हो,' नेम्बाङले भने । आफूले संविधान दिवसकै कारण देशभर आयोजना हुन लागेका कार्यक्रमहरू स्थगित गरेको पूर्वसभामुख नेम्बाङले बताए । कांग्रेस नेता कृष्णप्रसाद सिटौलाले संविधान दिवस मनाएर विशिष्टहरू विदेशमा निस्केको भए मुलुक र जनतामा राम्रो सन्देश जानसक्थ्यो भन्ने प्रतिक्रिया दिए । 'उहाँहरूले संविधान दिवस मनाएर गएको भए राम्रो हुन्थ्यो,' सिटौलाले भने, 'उहाँहरू नभए पनि हामी जति छौं, मनाउँछौं ।' माओवादी केन्द्रका अध्यक्ष दाहाललाई प्रधानमन्त्रीमा मत दिएर 'सत्तापक्ष' बनिसकेको मधेसी मोर्चाले भने संविधान दिवसको दिन विरोधसभा गर्ने निर्णय गरेको छ । संविधानमा मधेसलाई उपेक्षा गरिएको भन्दै मोर्चाले विरोध गर्ने जनाइसकेको छ ।"
भारतसँगको सहमतिले चीन दु:खी हुँदैन : प्रचण्ड,"काठमाडौँः प्रधानमन्त्री पुष्पकमल दाहाल प्रचण्डले भारतसँग भएको सहमतिले चीनको सम्बन्धलाई असर नगर्ने दाबी गरेका छन् । भारतको चार दिने राजकीय भ्रमण सकेर स्वदेश फर्कने क्रममा त्रिभुवन अन्तराष्ट्रिय विमानस्थलमा पत्रकारसँग कुरा गर्दै प्रधानमन्त्री प्रचण्डले नेपालले सन्तुलित नीति लिएकाले चीनसँगको सम्बन्धमा असर नपर्ने दाबी गरे । भारत भ्रमणमा भएका सम्झौता र सहकार्यले अर्को छिमेकी मुलुक चीनलाई असर गर्ने अवस्था छैन, उनले थपे, भारतसँगको सम्बन्धको आफ्नै आयाम छ, हामी सन्तुलित नीतिका साथ अघि बढेको अवस्थामा चीनसँगको सम्बन्धमा असर पर्दैन । प्रचण्डले दुई देशका विषयमा मात्र नभएर भारत भ्रमण क्षेत्रीय विकासमा केन्द्रीय भएकाले चीनसँगको सम्बन्धमा कुनै असर नपर्ने समेत प्रष्ट पारे । भारत भ्रमणका क्रममा भएका छलफलमा भारत र नेपाल पक्षले व्यापार, पारवहन र विकास निर्माणमा मुद्धामा प्राथमिकता दिएको उनको भनाइ छ । प्रधानमन्त्री प्रचण्डले चार दिनको भ्रमणले दुई देशको सम्बन्ध थप सुदृढ हुने विश्वास व्यक्त गरेका छन् । भारत भ्रमणले दुई देशको सम्बन्धमा आएको तिक्ततालाई मेटाएर थप सुदृढ बनाएको छ, प्रधानमन्त्री प्रचण्डले भने, अन्तराष्ट्रिय मञ्चमा एउटै मत बनाएर जाने सहमतिले सम्बन्धलाई थप उचाइमा पुर्याएको छ ।"
एमाले उपाध्यक्ष रावल भन्छन्टिकापुर घटनाका दोषीलाई छोड्न हुँदैन,"धनगढीः सरकारले टिकापुर घटना लगायत मधेस आन्दोलनका क्रममा मधेसी मोर्चाका नेता तथा कार्यकर्तामाथि लगाइएका मुद्दा फिर्ता लिने तयारी गरिरहेका बेला नेकपा एमालेका उपाध्यक्ष भीम रावलले भने टिकापुर घटनाका दोषीमाथि कारबाही गर्नु पर्ने बताएका छन्। रावलले टिकापुरमा प्रहरी वरिष्ठ उपरीक्षकसहित आठजना सुरक्षाकर्मी र एकजना दुघे बालकको ज्यान जाने गरी भएको हिंसात्मक घटनाका दोषीहरुको मुद्दा फिर्ता लिन नहुने बताएका हुन्। शनिबारमात्रै उपप्रधान तथा गृहमन्त्री विमलेन्द्र निधिले पत्रकार सम्मेलन गरी सरकारले टिकापुर र मधेस आन्दोलनमा मुद्दा चलाएका ३ सय ७४ जनाको मुद्दा दसैंअघि फिर्ता लिने भएको बताएका थिए। नेकपा एमाले प्रदेश नम्बर ७ स्तरीय बैठकका निर्णयहरु सार्जजनिक गर्न नेकपा एमाले कैलालीले धनगढीमा गरेको पत्रकार सम्मेलनमा रावलले भने,टिकापुरमा घटेको घटना विभत्स र आततायी हत्या हो, त्यो कदापि राजनीतिक होइन, पानी खान भनि सर्वसाधारणको घरमा पसेका सुरक्षाकर्मीलाई लखेटीलखेटी, भाला रोपेर निर्मम तरिकाले हत्या गरिन्छ भने त्यो राजनीतिक घटना हुन सक्दैन। उनले टिकापुर घटनाका दोषीलाई छोडियो भने मुलुकमा चरम दण्डहीनता बढ्ने बताए। रावलले सरकारले हत्याको आततायी घटनालाई राजनीतिक जामा पहियाएर राज्यलाई दण्डहिनता तर्फ धकेल्न खोजेको आरोप लगाए। उनले भने,टिकापुर घटनाका दोषीलाई छोड्यो भने जसले जसलाई मारे पनि भैहाल्यो नी, मान्छे मार्ने अनी राजनीतिक हो भनेर मुद्धा फासफुस गरिदिने ? यो कदापी सह्य हुँदैन। टिकापुर घटनामा तत्कालीन सेती अञ्चल प्रहरी कार्यालयका प्रमुख प्रहरी वरिष्ठ उपरीक्षक लक्ष्मण न्यौपाने, नेपाल प्रहरीका प्रहरी निरीक्षकद्वय बलराम विष्ट र केशब बोहरा, प्रहरी हवल्दार श्याम खड्का, जनक नेगी, प्रहरी जवान लोकेन्द्र चन्द, सशस्त्र प्रहरी हवल्दार ललित साउद र रामविहारी चौधरी तथा डेढ वर्षका दुधे बालक टेकबहादुर साउदको आन्दोलनकारीले हत्या गरेका थिए। टिकापुर घटनापछि, कैलाली कारागारमा रहेका २० जनामध्ये फोरमका केन्द्रीय सदस्य लक्ष्मण चौधरीलाई २०७२ माघमा केन्द्रीय कारागार सरुवा गरिएको छ। थारु कल्याणकारिणी सभाका तत्कालीन कैलाली जिल्ला अध्यक्ष लाहुराम थारुसहित १९ जना थारु नेता कार्यकर्ता अहिले पनि कैलाली कारागारमा बन्दी जीवन विताइरहेका छन्।"
मोर्चा कार्यकर्ताका मुद्दा फिर्ता,"काठमाडौं: सरकारले टीकापुरमा नौ प्रहरीको हत्यासहित गत वर्षको संविधानविरोधी हिंसात्मक आन्दोलनका क्रममा मधेसी मोर्चा नेता तथा कार्यकर्ताबिरुद्ध दायर गरेका सबै मुद्दाहरू फिर्ता लिने निर्णय गरेको छ । उपप्रधानमन्त्री तथा गृहमन्त्री विमलेन्द्र निधिले यो प्रक्रिया आगामी दुई साताभित्रै पूरा हुने घोषणा गरेका छन् । यसअघि प्रहरी प्रमुखले एसएसपी लगायत नौजना प्रहरीका हत्याराहरुबिरुद्धको मुद्दा फिर्ता लिँदा संस्थाको मनोबल गिर्छ भनी लिएको अडानलाई उपप्रधानमन्त्रीको घोषणाले निस्तेज पारिदिएको छ । कार्यवाहक प्रधानमन्त्रीको समेत जिम्मेवारी समालेका निधिले शनिबार पत्रकार सम्मेलन गरी मोर्चाका कार्यकर्तामाथि लागेका मुद्दा दसैंसम्म फिर्ता लिने जानकारी दिएका हुन् । गृह मन्त्रालयका अनुसार आन्दोलनमा तीन सय ७४ जनामाथि छुट्टाछुट्टै एक सय ६० किसिमका मुद्दा लगाइएको छ । मोर्चाका तर्फबाट लक्ष्मणलाल कर्णसहितको टोलीले शनिबार सरकारसँग वार्ता गरेको थियो । मोर्चाका तर्फबाट अधिवक्ता सुरेन्द्र महतो र दीपेन्द्र झा तथा सरकारका तर्फबाट कानुन मन्त्रालय र महान्यायाधिवक्ता कार्यालयबीच मुद्दा फिर्ताको विषयलाई टुंग्याउने सहमति भएको जानकारी गृहमन्त्री निधिले दिए । पुष्पकमल दाहाल नेतृत्वको सरकार बन्दा मोर्चासँग संविधान संशोधन, आन्दोलनमा घाइतेको उपचार खर्च र मृतकलाई क्षतिपूर्ति दिई सहिद घोषणा गर्ने र उच्चस्तरीय छानबिन आयोग गठन गर्ने सहमति भएको थियो । 'संविधान संशोधनका विषयमा वार्ता चलिरहेको छ । आन्दोलनका घाइतेलाई उपचार खर्च दिइसकेका छौं । सहिद घोषणाका प्रक्रिया बाँकी छन् र मुद्दा फिर्ता गर्ने प्रक्रियामै छौं', निधिले भने । उनले सरकारले निर्णय गर्दैमा सबै काम हुन्छ भन्ने नबुझ्न मोर्चाको ध्यानाकर्षण गराएका छन् । 'मुद्दा फिर्ता प्रक्रियाका विषयमा आदलतका पनि कुरा आउँछन् । कति त्यस्ता नजिर छन्, त्यसलाई तोड्न मिल्दैन, कार्यविधि र नियम संशोधन गरेरै भए पनि कुनै तरिका निकालेर दसैंसम्म मुद्दा फिर्ता प्रक्रिया टुंगोमा पुर्याइनेछ', उनले भने । उपप्रधानमन्त्री निधिका अनुसार आन्दोलनमा घाइते भएकालाई अस्पतालको बिलअनुसारको रकम भुक्तानी गर्ने र आन्दोलनताका भागेर भारत पुगेर उपचार गरेकालाई पनि विवरणका आधारमा उपचार खर्च दिर्ने निर्णय गरिएको छ । तर मोर्चाले सबै विवरण उपलब्ध नगराएकै कारण उपचार खर्च दिन ढिलाइ भएको उनले बताए । निधिले मोर्चाको आन्दोलनमा मृत्यु भएकामध्ये ५२ जनालाई सहिद घोषणा गरिसकेको जानकारी दिँदै थप १२ जनालाई पनि सहिद घोषणा गर्नुपर्ने मोर्चाको मागप्रति छानबिन भइरहेको बताए । उनले भने, 'एक चरणमा सहिद घोषणा गरिसक्यौं, फेरि नाम आएका छन्, ती नामका बारेमा छानबिन गर्न सम्बन्धित जिल्ला प्रशासन कार्यालयलाई निर्देशन दिइएको छ ।' मृतकका परिवारलाई क्षतिपूर्तिबापत पाँच करोड २० लाख रुपैयाँ बाँडिसकेको जानकारी उनले दिए । मोर्चाको आन्दोलन छानबिनका लागि पूर्वन्यायाधीश गिरीशचन्द्र लालको संयोजकत्वमा सात सदस्यीय उच्चस्तरीय छानबिन आयोग गठन गरिएको छ । टीकापुर घटनाका सम्बन्धमा छानबिन गर्न गठित समितिले तत्कालीन सशस्त्र प्रहरी महानिरीक्षक कोषराज वन्तलाई मुख्य दोषी ठहर्याएको थियो । 'पहिला कसलाई दोषी देखाइयो भन्ने सबाल अब रहेन, उच्चस्तरको छानबिन आयोगले ६ महिनाभित्र प्रतिवेदन बुझाएपछि थाहा भइहाल्छ', उपप्रधानमन्त्री निधिले भने ।"
मधेसी मोर्चाद्वारा थप १६ जनालाई सहिद घोषणा गर्न माग,"काठमाडौंः मधेसी मोर्चाले मधेस आन्दोलनमा मारिएका थप १६ जनालाई सहिद घोषणा गर्न माग गरेको छ। आइतबार उपप्रधान तथा गृहमन्त्री विमलेन्द्र निधिलाई ज्ञापनपत्र बुझाउँदै मोर्चाले यसअघि थप १६ जनालाई सहिद घोषणा गर्न माग गरेको हो। यसअघि मोर्चाले सरकारलाई मधेस आन्दोलनका क्रममा मारिएका ६८ जनालाई सहिद घोषणाका लागि सूची बुझाएको थियो। तर, सरकारले ६८ मध्ये ५२ जनालाई मात्रै सहिद घोषणा गरेको थियो। मोर्चाले सहिदको सूचीसँगै जीवनपर्यन्त भरणपोषणका लागि गम्भीर घाइतेको नामावली तथा विभिन्न अस्पतालमा उपचारको खर्च विवरणसमेत गृहमन्त्री निधिलाई बुझाएको सद्भावना पार्टीका महासचिव मनिष सुमनले जानकारी दिए। मोर्चाको ज्ञापन पत्र बुझ्दै गृहमन्त्री निधिले मोर्चाको मागका सम्बन्धमा आवश्यक प्रक्रिया पुयाई जतिसक्दो चाँडो मन्त्रिपरिषदले सम्बोधन गर्ने बताएको सुमनले जानकारी दिए। सुमनका अनुसार मधेस आन्दोलनका क्रममा घाइते भएकाहरुको उपचारका लागि लागेको झन्डै एक करोड रुपैयाँ उपलब्ध गराउन पनि माग गरिएको छ। सुमनले विभिन्न अस्पतालमा गरी झन्डै ९० करोड रुपैयाँ मधेस आन्दोलनका क्रममा घाइते भएकाहरुको उपचारमा खर्च भएको बताए।"
प्रधानमन्त्री प्रचण्डलाई भारतीय घरेलु उद्योग राज्यमन्त्रीले बिदा गरे,"नयाँदिल्लीः भारतको चार दिने राजकीय भ्रमणमा गएका प्रधानमन्त्री पुष्पकमल दाहाल प्रचण्ड स्वदेश फर्किएका छन् । प्रधानमन्त्री प्रचण्डलाई भारतीय घरेलु उद्योग राज्यमन्त्री गिरीराज सिंहले इन्धिरा गान्धी अन्तराष्ट्रिय विमानस्थलमा आएर बिदा गरेका हुन् । आइतबार दिउँसो २ बजे दिल्लीबाट उडेका प्रधानमन्त्री केही बेरमा काठमाडौँ पुग्ने छन् । बिहीबार दिउँसो दिल्ली आएका प्रधानमन्त्री प्रचण्डले भारत भ्रमणका क्रममा यहाँको उच्च नेतृत्वसँग भेटवार्ता गरे। भातरत भ्रमणका क्रममा प्रधानमन्त्री प्रचण्डले भारतीय राष्ट्रपति प्रणव मुखर्जी, प्रधानमन्त्री नरेन्द्र मोदी, विदेशमन्त्री सुष्मा स्वराज, गृहमन्त्री राजनाथ सिंहलगायत उच्च राजनीतिक नेतृत्वसँग भेटवार्ता गरेका छन् । भारतीय प्रधानमन्त्री मोदीसँग एकल र उच्च प्रतिनिधिसँग संयुक्त रुपमा प्रधानमन्त्री प्रचण्डले भेटवार्ता गरेका छन् । भारत भ्रमणका क्रममा प्रधानमन्त्री प्रचण्ड र भारतीय प्रधानमन्त्री मोदीले संयुक्त पत्रकार सम्मेलन गरेर नेपाल र भारतबीचको सम्बन्धलाई सधैँ मित्रवत रहने विश्वास दिलाएका छन् । प्रधानमन्त्री प्रचण्डको भारत भ्रमणका क्रममा भूकम्पपछिको पुननिर्माण र हुलाकी राजमार्ग निर्माण सम्बन्धी तीन बुँदे सम्झौतामा हस्ताक्षर भएको छ भने दुई देशका प्रधानमन्त्रीले संयुक्त वक्तव्य समेत जारी गरेका छन् । २५ बुँदामा समेटिएको संयुक्त वक्तव्यमा नेपाल र भारतका सन्धि सम्झौता र विकास निर्माणका विषयमा भएका सम्झौता कार्यान्वयनका विषयलाई प्राथमिकताका साथ उल्लेख गरिएको छ । बिहीबार भारत आइपुगेका प्रधानमन्त्री प्रचण्डलाई भारतीय विदेशमन्त्री सुष्मा स्वराजले स्वागत गरेकी थिइन ।"
असन्तुष्टलाई समेट्न संविधान संशोधन आवश्यक,"काठमाडौंः नेपाली काँग्रेसका नेता एनपी साउदले असन्तुष्ट दलहरुलाई सहमतिमा ल्याउन संविधान कार्यान्वयन गर्नुपर्ने आवश्यकता औल्याएका छन्। साउदले भने,संविधान संशोधनको लागि सबै पक्षबीच सघन छलफल तथा वार्ता भइरहेका छन्,छिट्टै राष्ट्रिय सहमति बन्छ। आइतबार रिपोर्टर्स क्लब नेपालले आयोजना गरेको साक्षात्कारमा उनले प्रमुख प्रतिपक्षी दल एमाले र राप्रपा नेपाललाई नजरअन्दाज गरेर संविधान संशोधन प्रक्रिया अघि नबढाइने समेत स्पष्ट पारे। उनले भने,एमाले र रापप्रा नेपाललाई नजरअन्दाज गरेर संशोधन सम्भव छैन, हामी सबैपक्षसँग छलफल र वार्ता गरिरहेका छौं, छिट्टै एउटा निश्कर्षमा पुग्छौं। नेता साउदले एमालेले संविधान संशोधन गर्ने कुरामा असहयोग गर्न नुहने बताए। उनले संविधान कार्यान्वयनको लागि मधेसी मोर्चा पनि उदार बन्नुपर्ने बताए। संविधान कार्यान्वयन गर्दै मुलुकलाई आर्थिक समृद्धिको बाटोमा अघि बढाउन पनि दलहरु मिल्नुको विकल्प नभएको उनको भनाइ थियो। साउदले भने,हामी आन्तरिक रुपमा मिल्न सकेनौं भने अरुले खेल्ने कुरा आउँछ, एकै ठाउँमा उभिनुपर्छ, यो नै आजको आवश्यकत्ता हो । कार्यक्रममा नेकपा माओवादी केन्द्रका नेता प्रभु साहले आन्दोलनरत असन्तुष्ट पक्षहरुको मागलाई सम्बोधन गर्नको लागि पनि संविधान संशोधनमार्फत सबैलाई स्वीकार्य बनाउनुपर्ने बताए। साहले प्रमुख प्रतिपक्षी दल एमाले संविधान संशोधन लगायतका विषयमा सहयोगी भएर प्रस्तुत हुनुपर्ने बताए। उनले संविधान संशोधन हुनै नसक्ने विषय जस्तो गरेर एमाले प्रस्तुत भएको समेत आरोप लगाए। उनले प्रधानमन्त्री प्रचण्डको भारत भ्रमणलाई लिएर नकारात्मक टिप्पणी गरिएको भन्दै प्रधानमन्त्रीको यो भ्रमण सद्भावको भ्रमण भएको स्पष्ट पारे ।"
'हचुवाका भरमा संविधान संशोधन हुँदैन',गाईघाट: नेकपा एमालेका उपाध्यक्ष वामदेव गौतमले एमालेले बिनाकारण हचुवाका भरमा लागेर संविधानका धारा संशोधन नगर्ने बताएका छन्। प्रेस चौतारी नेपाल उदयपुरले अाइतबार आयोजना गरेको पत्रकार सम्मेलनमा नेता गौतमले अहिले मधेसकेन्द्रित दलको माग पूरा गर्न कुनकुन धारा संशोधन गर्नुपर्ने र केका लागि भन्ने स्पष्ट नभई पार्टीले संविधान बिगार्ने कुनै काम नगर्ने स्पष्ट पारे। मधेसका साना टुक्रे दलले मागे जति सबै माग पहिला नै पूरा भइसकेको र अब मधेसको माग केही पनि नभएका कारण आन्दोलन गरेर जनतालाई दुःख दिने काम चाँडो बन्द हुनुपर्नेमा जोड दिए।

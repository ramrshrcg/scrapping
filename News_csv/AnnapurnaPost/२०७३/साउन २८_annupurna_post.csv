शीर्षक,विवरण
उच्चस्तरीय भ्रमण,"नेपालमा सरकारको नेतृत्व र गठबन्धन समीकरण परिवर्तन सामान्यतया एउटा आन्तरिक विषय मानिनुपर्ने हो । तर नेपाली कांग्रेसको समर्थनमा माओवादी नेता पुष्पकमल दाहालले प्रधानमन्त्रीको रूपमा केपी ओलीलाई विस्थापित गरेलगत्तै छिमेकी मान्यतामा सरोकार राख्ने दुइटा प्रश्न या आशंका उब्जेका छन् । सामान्य जनमानसमा मात्र हैन, महत्त्वपूर्ण विश्लेषणलाई प्रभावित गर्ने सञ्चारमाध्यमका टीकाटिप्पणीले ती आशंकालाई थप अनुमोदन गरेका छन् । के ओलीको राजीनामा र दाहालको पुनरागमनले नेपालको राजनीति सञ्चालनको चाबी फेरि भारतको हातमा पुगेको हो ? वास्तवमा भारतीय संस्थापनसँग नजिक मानिने या उनीहरूको निर्णयलाई 'आधिकारिक' ढंगबाट व्याख्या गर्नेहरूले त्यस्तै व्याख्या गरेका छन्, त्यहाँका सञ्चारमाध्यममा । त्यस्तै अर्को छिमेकीसँग सरोकार राख्ने प्रश्न थियो के यो नेतृत्व परिवर्तनपछि चिनियाँ राष्ट्रपति सी जिनपिङको प्रस्तावित नेपाल यात्रा रोकिएला ? चीनले उच्च तहबाटै यो आशंकामा सत्यता नभएको र राष्ट्रपति सी नेपाल आउने निर्णय यथावत् रहेको जानकारी गराएको छ, नेपाल सरकारलाई । उच्चतम तहको भ्रमण एकअर्का मुलुकमा हुनु कूटनीतिक परम्पराको निरन्तरतासँगै सम्बन्धित दुई मुलुकबीचका सम्बन्धको महत्त्व स्वीकार्य पनि हो । तर, दुर्भाग्य ! नेपाल र उसका दुई छिमेकी अर्थात् भारत र चीनबीच उच्चतम (राष्ट्राध्यक्ष र प्रधानमन्त्री तहमा) भ्रमणको आदानप्रदान बढी एकपक्षीय बन्न पुगेका छन् । झट्ट बुझ्ने भाषामा नेपालको हैसियतको अवमूल्यन भएको छ छिमेकमा । नेपाल पक्षबाट भारत र चीनमा लगातार भ्रमण भएका छन् र अर्को तर्फबाट त्यही अनुपातमा (रेसिप्रोसिटी) हुन सकेका छैनन् । पक्कै पनि त्यसको लागि नेपाल कम जिम्मेवार छैन । भारतका राष्ट्रपति के आर नारायणन्को २० वर्षअघि नेपाल भ्रमणयता त्यहाँका कुनै राष्ट्राध्यक्ष नेपाल आएका छैनन्, यद्यपि राजा ज्ञानेन्द्रले राज्यारोहणको एक वर्षपछि पहिले दिल्ली र पछि बेइजिङको राजकीय भ्रमण गरेका थिए । उनले दुवै मुलुकमा राष्ट्राध्यक्षहरूलाई दिएको निमन्त्रणा स्वीकृत भई 'रेसिप्रोकल' यात्राको प्रतीक्षामा नेपाल थियो, जुन त्यसपछिको राजनीतिक घटनाक्रमका कारण सम्भव भएन । भारतीय प्रधानमन्त्री नरेन्द्र मोदी सन् २०१४ मा १७ वर्षको अन्तरपछि नेपाल आए, तर त्यसको १४ महिनापछि नेपाल र भारतबीचको सम्बन्धले उल्टै निम्नतम विन्दुको प्रतिकूलता भोग्नुपर्यो । २०४६ को परिवर्तनपछि पनि नेपालमा बर्सेनि परिवर्तन हुने प्रधानमन्त्रीले केही अपवादबाहेक दिल्ली यात्रा गरि नै रहे पनि त्यो द्विपक्षीय सम्बन्ध र राष्ट्रिय हितलाई भन्दा निजी स्वार्थको संवद्र्धन तथा नेपालको राजनीतिमा भित्रिएको भारतीय उपस्थितिलाई वैधानिकता दिनमा बढी केन्द्रित रहे । पछि राष्ट्रपतिको रूपमा डा रामवरण यदावले २३ पटक मात्र भ्रमण गरे पनि त्यसले समान हैसियतको उच्च तहको भ्रमणको सिलसिला सुरु गर्न सकेन । चिनियाँ प्रधानमन्त्री वेन जियाबाओले सन् २०१२ को प्रारम्भमा केही घन्टाको नेपाल भ्रमण गरी चीनको उच्चतम तहको राडरमा नेपालको राजनीति र परिस्थिति रहेको संकेत दिए पनि नेपालको कूटनीतिक कद माथि उठ्न सकेन । तर यसपटक राष्ट्रपति सीको प्रस्तावित भ्रमणको अर्थ फरक हुने विश्वास गर्ने विभिन्न आधार छन् । नेपालमा बाह्य शक्तिको उपस्थिति, चलखेल र राजनीतिमा संलग्नता चीनकै लागि पनि प्रत्युत्पादक भएको उसको बुझिँदो चासोपछि हुन लागेको यो भ्रमण आफ्नो समस्या आफैँ सुल्झाउन नेपाल यहाँका राजनीतिज्ञहरूको लागि महत्त्वपूर्ण सन्देश हुनेछ । यस्तै चीनले आधिकारिक तहबाटै स्थायित्व र स्थिरताको पहल गर्न आग्रह गरेर संविधानको अपेक्षित अपनत्व र स्वीकार्यको लागि विदेशी हैन, स्वदेशी सबै शक्ति र संस्थाहरूबीच समझदारी हुन आवश्यक रहेको सन्देश पनि दिएको छ । त्यो सन्देशलाई नबुझ्दा या बुझ्न नचाहँदा नेपाली हैसियत र कूटनीतिको अवमूल्यन क्रमसँग नेपाली राजनीतिक अस्थिरताको क्रममा कुनै परिवर्तन आउने छैन ।"
माग सम्बोधन नभए प्रचण्डलाई पनि बालुवाटारबाट हटाउछौँ: यादव,"जनकपुरधामः संघीय समाजवादी फोरम नेपालका अध्यक्ष उपेन्द्र यादवले मधेसी मोर्चा र संघीय गठबन्धनले उठाएको माग सम्बोधन नभए पुष्पकमल दाहाल प्रचण्ड नेतृत्वको सरकारको विकल्प खोज्न बाध्य हुने बताएका छन् । जनकपुरधाममा आयोजित प्रदेश भेलामा बोल्दै यादवले भने, केपी शर्मा ओली नेतृत्वको सरकार नक्सलवादी चिन्तनले ग्रसित भएकाले ओलीलाई सत्ताबाट हटाउन संसदीय अस्त्र प्रयोग गर्यौँ । यदि, वर्तमान सरकारले समेत गठबन्धनका माग सम्बोधनको पहल नगरे यसको पनि विकल्प खोज्न बाध्य हुन्छौँ । शुक्रबार ११ जिल्लाका कार्यकर्ता सम्मिलित तराईमधेस प्रदेश भेलामा यादवले मधेसी, जनजाति, थारु, आदिवासीसहित विभेदमा परेका जनताको माग वर्तमान संविधानबाट सम्बोधन गर्ने वातावरण नबने यो संविधान खारेजीको मागसहित नयाँ बाटो अपनाउन मधेसी मोर्चा बाध्य हुने बताए । यादवले संविधान संशोधनको लागि चाहिने दुई तिहाई बहुमत यो सरकारसँग नरहेको भए पनि कम्तिमा संशोधन प्रस्ताव संसदमा दर्ता गराएर बहसको विषय बनाइयोस् भन्ने चाहना रहेको बताए । संविधानका २३८ वटा धारा संशोधन गरिए मात्र यो कार्यान्वयन हुन सक्छ, यादवले भने, हामीले केही लचकता अपनाएर केही विभेदकारी धाराहरुलाई परिवर्तन गरि समयमै त्रुटी सच्याउन समय दिएका छौँ । एमालेले यसको विरोध गर्यो र संशोधन भएन भने यो संविधान मधेसी, थारु, जनजाति, आदिवासी र विभेदमा पारिएकाहरुका लागि अर्थहिन हुन जान्छ र हामी यसको खारेजीको माग गर्नेछौँ, यादवले भने । देशमा हालसम्म विभेदमा पारिएका समुदायको जनसंख्या दुई तिहाई रहेको अवस्थामा यस्तो ठूलो जमातलाई छायामा पारि यदि कुनै वर्गले एकलौटी शासन सत्ता चलाउन खोज्यो भने त्यो असम्भव परिकल्पना मात्र रहेको यादवको भनाइ छ । उनले उत्प्रेरित र पछाडी पारिएका वर्गको राजनीतिक माग सम्बोधन नगरिए नेपालमा जातीय युद्धको सम्भावना प्रबल रहेको समेत बताए ।"
"बामदेवले भने, संसदीय व्यवस्थाको अन्त्य गर्नुपर्छ",काठमाडौँ : एमालेका उपाध्यक्ष वामदेव गौतमले मुलुकमा सरकारको स्थायित्वका लागि संसदीय व्यवस्थाको अन्त्य गर्नुपर्नेमा जोड दिएका छन्। अखिल नेपाल किसान महासङ्घको प्रशिक्षण विभागले आज यहाँ आयोजना गरेको राष्ट्रिय कार्यशालाको शुभारम्भ गर्दै उनले देशमा राजनीतिक स्थिरता कायम राख्नका लागि कार्यकारी प्रमुखका रुपमा राष्ट्रपतिलाई स्थापित गर्नुपर्ने बताए। पछिल्ला दिनमा नयाँ शक्तिका संयोजक बाबुराम भट्टराईले प्रत्यक्ष निर्वाचित कार्यकारी प्रमुख नभएसम्म राजनीतिक स्थिरता र समृद्धि नहुने अभिव्यक्ति दिदै आएका छन् । विगतमा धेरै पटक सरकार ढलेको स्मरण गर्दै उनले सरकारले ल्याएका योजना तथा बजेटलाई कार्यान्वयन गर्न नसकिएकाले राजनीतिक अस्तव्यस्तता बढेकोमा चिन्ता व्यक्त गरे। अखिल नेपाल किसान महासङ्घका अध्यक्षसमेत रहेका गौतमले विभिन्न जातजातिका नाममा देशमा विभाजन ल्याउने खतरा बढेको बताउँदै आफ्नो पार्टीले त्यस्तो षडयन्त्रका विरुद्ध दृढताका साथ प्रतिवाद गर्ने प्रष्ट पारे । महासङ्घका सहअध्यक्ष केशवलाल श्रेष्ठले देश विकासका लागि जमिनको महत्व रहेको विचार राख्दै खेतीयोग्य जमिनमाथि व्यक्तिगत स्वामित्व हटाउनुपर्ने बताए।
माओवादी नेता प्रभाकरले लेखा समितिको सभापतिबाट राजीनामा दिए,"काठमाडौँ: नेकपा (माओवादी केन्द्र)का नेता जनार्दन शर्मा प्रभाकरले सार्वजनिक लेखा समितिको सभापति पदबाट राजीनामा दिएका छन् । शर्माले शुक्रबार बसेको लेखा समितिको बैठकमा पेश गरेको राजीनामा प्रस्ताव पारित भएको हो । व्यवस्थापिका संसद अन्तर्गतको लेखा समिति सभापति प्रमुख प्रतिपक्ष दलले लिने प्रचलन अनुसार शर्माले राजीनामा दिएका हुन् । शर्माले भने, बदलिँदो राजनीतिक परिस्थितिलाई ख्याल गर्दै सभापति पदबाट राजीनामा दिएको हुँ । माओवादी भित्र शर्मा मन्त्रीबन्ने विषयमा बहस भइहरेका बेला राजीनामा आएको हो । शर्माले सभापति पदबाट राजीनामा दिए पनि सदस्य भने रहिरहने बताएका छन् । दोस्रो संविधानसभाको निर्वाचनपछि गठन भएको व्यवस्थापिकासंसद्अन्तर्गतको सो समितिको सभापति पदमा शर्मा सर्वसम्मत चयन भएका थिए ।"
जनार्दन शर्मा राजीनामा दिने तयारीमा,काठमाडौँः व्यवस्थापिकासंसद् सार्वजनिक लेखा समितिका सभापति जनार्दन शर्माले आफ्नो पदबाट राजीनामा दिने भएका छन् । समितिको आजको बैठकको प्रारम्भमा उनले राजीनामा दिने जानकारी दिएका हुन् । बदलिँदो राजनीतिक परिस्थितिमा आफूले पदबाट राजीनामा दिन लागेको उनले बताएका छन् । दोस्रो संविधानसभाको निर्वाचनपछि गठन भएको व्यवस्थापिकासंसद्अन्तर्गतको सो समितिको सभापति पदमा शर्मा सर्वसम्मत चयन भएका थिए ।
स्वदेशमै रोजगारी सिर्जना गर्न ठोस कार्यक्रम ल्याउन राष्ट्रपतिको जोड,"काठमाडौँः राष्ट्रपति विद्यादेवी भण्डारीले युवालाई स्वदेशमै रोजगारी दिन ठोस कार्यक्रम ल्याउन आग्रह गरेकी छिन् । राष्ट्र निर्माणमा योगदान पुयाएका विभिन्न क्षेत्रका युवा व्यक्ति तथा तिनका संस्थालाई राष्ट्रिय युवा प्रतिभा सम्मान' गर्ने क्रममा राष्ट्रपति भण्डारीले स्वदेशमै रोजगारी सिर्जना गर्न युवासम्बन्धी थप ठोस कार्यक्रम ल्याउनुपर्नेमा जोड दिएकी हुन् । राष्ट्रिय युवा नीति र युथ भिजन२०२५' एक वर्षभित्र लागू गर्नुपर्ने उनको भनाई थियो । देश विकासमा युवा परिचालन गर्न आग्रह गर्दै भनिन युवा शक्ति पलायन रोक्न सबै वर्ग र समुदायका युवालाई उपर्युक्त प्राविधिक र जीवनोपयोगी शिक्षा दिँदै स्वदेशमै रोजगारी सिर्जना गराउनुपर्छ ।' अन्तराष्ट्रिय युवा दिवसको अवसरमा राष्ट्रपति विद्यादेवी भण्डारी, युवा तथा खेलकुदमन्त्री दलजित श्रीपाइलीलगायतले २० व्यक्ति तथा संस्थालाई नगदसहित सम्मान गरेका थिए । अन्तर्राष्ट्रिय युवा दिवसको सन्दर्भ पारेर राष्ट्रिय युवा परिषद्ले आयोजना गरेको कार्यक्रममा सम्मानित हुनेमा समाजसेवा क्षेत्रका लागि हास्य कलाकार जोडी सीताराम कट्टेल धुर्मुस' र कुञ्जना घिमिरे जोडीको धुर्मुससुन्तली फाउन्डेसन, व्यावसायिक कृषिबाट गुल्मीको पैँचो पसल प्रालि, वातावरण तथा सरसफाइका लागि खाँदबारी, सङ्खुवासभाका डा राजु अधिकारी छन् । चित्रकला र सङ्गीतका लागि अपाङ्गता भएका अमीर लामा, कला र सङ्गीतका लागि शिव परियार, कृषि ९फलफूल०का लागि ओखलढुङ्गाका लोचन बस्नेत, चेलीबेटी बेचबिखन नियन्त्रणका लागि माइती नेपालकी फूलमाया तामाङ छन् । त्यसैगरी कृषि (पशुपालन)का लागि हाल पोखराका व्यवसायी मकवानपुर निवासी दीपक तिमिल्सिना, कला र संस्कृतिका लागि कालोपोथी' चलचित्रका निर्देशक मीनबहादुर भाम, वैज्ञानिक खोजअनुसन्धानका लागि काभे्रपलाञ्चोककी डा सुमन सत्याल छन् । साथै खेलकुद विधामा १० जनालाई सम्मान गरिएको छ । जसमा उसुकी निमा घर्ती मगर, जुडोकी फूपूल्हामु खत्री, फुटबलर नवयुग श्रेष्ठ, पारा खेलकुद प्रशिक्षक कुमार पौडेल, युवा क्रिकेटर सन्दीप लामिछाने, एथ्लेटिक्स खेलाडी विपना परियार, पौडीवाज गौरिका सिंह, खोखोका मुख्य प्रशिक्षक रामनारायण राय, तेक्वान्दो खेलाडी निशा रावल र नेपाल ट्राइथलन सङ्घ छन् । पुरस्कृत सबैले जनही रु एक लाख प्राप्त गरे । राष्ट्रिय युवा परिषद्का अध्यक्षसमेत रहेका मन्त्री श्रीपाइलीले युवा विकासको १० वर्षे योजना (युथ भिजन२५)सँगै ल्याइएका अन्य सबै नीति, कार्यक्रम तथा योजना कार्यान्वयन गर्ने प्रतिबद्धता जनाएका छन् । अब युवाका क्षेत्रमा सरकारले लगानी बढाउनेछ । ' उनले भने । कार्यक्रममा युवा परिषद्का उपाध्यक्ष माधव ढुङ्गेलले करिब ४० लाख युवालाई स्वदेशमै रोजगारी दिने योजनाअनुरुप आफूहरु काम गरिरहेको बताए ।"
देउवा र पौडेलको टकरावले नेविसंघ महाधिवेशन अलपत्र,"काठमाडौँ: नेपाली कांग्रेसको भ्रातृ सङ्गठन नेपाल विद्यार्थी संघको ११औँ महाधिवेशनको उद्घाटन यही साउन २३ गते भए पनि त्यसपछिका अन्य प्रक्रिया अघि बढ्न सकेको छैन । एघार जिल्लाको महाधिवेशन प्रतिनिधि विवादका कारण साउन २३ देखि २५ गतेसम्म निर्धारित महाधिवेशनको एकसातासम्म उद्घाटनमा नै सीमित भएको हो । महाधिवेशन सम्पन्न गर्न पार्टीले गठन गरेको निर्देशन समितिले साउन २५ गते राति विवादित जिल्लाका प्रतिनिधिको टुङ्गो लगाएको भए पनि आजसम्म सबै प्रतिनिधि नामावलीको सूचि सार्वजनिक भएको छैन । प्रतिनिधि विवाद सम्बन्धमा निर्देशन समितिले अन्तिम टुङ्गो लगाइसकेको जानकारी दिँदै काँग्रेस नेता एवम् समिति संयोजक डा प्रकाशशरण महतले भने, आज सबै जिल्लाका प्रतिनिधिको नामावली सूचि निर्वाचन समितिलाई बुझाइनेछ, त्यसपछि निर्वाचनका कार्यक्रम अघि बढ्नेछन् । यसअघि महाधिवेशनस्थल भृकृटीमण्डप वरपर मुलुकभरबाट महाधिवेशनमा भाग लिन आएका विद्यार्थी नेता कार्यकर्ता उत्साही रुपमा प्रचारप्रसार एवम् नारा जुलुस गर्दै आएका थिए । महाधिवेशन लम्बिँदै गएपछि विद्यार्थीको भीड पातलिँदै गएको छ भने कतिपय जिल्ला फर्किने मनसायमा देखिएका छन् । निर्वाचन समितिले आज सबै नामावली सूचि प्राप्त हुने आशा व्यक्त गर्दै भोलिदेखि निर्वाचनका कार्यक्रम अघि सार्ने तयारी गरेको छ । समितिले शुक्रबार नामावली सूचि प्राप्त गरेमा भोलि शनिबार उम्मेदवारी मनोनयन दर्ता, उम्मेदवारी मनोनयनउपर दाबी विरोध र उम्मेदवारको अन्तिम नामावली सार्वजनिक गर्ने समिति संयोजक भरतप्रसाद खरेलले जानकारी दिए । निर्वाचन समितिले यही साउन ३० गते आइतबार मतदान गर्नेगरी गृहकार्यको तयारी गरिरहेको उनले बताए । निर्वाचनका उक्त सबै कार्यक्रम पार्टी कार्यालय सानेपामा हुनेछन् । यसअघि समितिले शनिबार निर्वाचन गर्ने तयारी गरेको भए पनि अन्तिम नामावली नपाउँदा निर्वाचन एकदिन पछाडि सारेको हो । महाधिवेशनस्थल भृकुटीमण्डपको सभाहल बुकिङ सकिएकाले बन्दसत्र कहाँ गर्ने भन्ने बारेमा अन्योलता उत्पन्न भएको छ । सङ्घले महाधिवेशन अवधिभर साउन २३ देखि २५ गतेसम्म मात्र उक्त सभाहल बुकिङ गरेको थियो । महाधिवेशन लम्बिँदै गएका कारण र करिब तीन हजार ४०० प्रतिनिधि अट्ने सभाहल समयमा नपाएपछि महाधिवेशनपछिको बन्दसत्र हुने सम्भावना क्षीण हुँदै गएको विद्यार्थी नेताले बताएका छन् । सुरुमा तीन दिनसम्म निर्धारित नेवि संघ महाधिवेशनको जम्मा एक करोड ७८ लाख ८० हजार खर्च लाग्ने अनुमान गरिए पनि महाधिवशेन लम्बिँदा खर्च बढ्ने भएको छ । महाधिवेशन लम्बिँदा दैनिक ४० लाख खर्चको भार थपिएको प्रवक्ता युपी लामिछानेले जानकारी दिए । सङ्घले प्रादेशिक संरचनाअनुसार १५१ सदस्यीय केन्द्रीय समिति रहने गरी विधानको टुङ्गो लगाएको छ । जसअनुसार एक अध्यक्ष, १३ जना उपाध्यक्ष, तीन महामन्त्री, १६ सहमहामन्त्री, एक कोषाध्यक्ष र बाँकी सदस्य रहनेछन् । नेवि संघको महाधिवेशन झन्डै १० वर्षपछि हुन लागेकाले हरेक पदमा आकाङ्क्षी धेरै देखिएका छन् । अध्यक्षमा हालसम्म जीतजङ्ग बस्नेत, मनोजमणि आचार्य, नैनसिंह महर, क्षितिज भण्डारी, दीपक भट्टराई, विनिता अधिकारी, नीलकण्ठ रिजाल, आनन्दराज त्रिपाठी, कुन्दनराज काफ्ले, शुभराम बस्नेत, पद्मराज पन्त, रत्न कार्की, सरोज थापा, लक्ष्मण आचार्य, रामप्रसाद अधिकारीलगायतले उम्मेदवारी घोषणा गरेका छन् । कांग्रेस भित्रका प्रमुख दुई कुट संस्थापन सभापति शेरबहादुर देउवा र वरिष्ठ नेताको टकरावले महाधिवेशन कार्यतालिका अलपत्र परेको आरोप कृष्ण सिटौला पक्षका नेताले लगाउदै आएका छन् ।"
माओवादीले आज पनि मन्त्री छान्न सकेन,काठमाडौं: सरकार विस्तार तथा नयाँ मन्त्री छान्न शुक्रबार बसेको नेकपा माओवादी केन्द्रको पदाधिकारी बैठकले मन्त्रीको नामावली टुंगो लगाउन सकेको छैन । अध्यक्ष पुष्पकमल दाहाल प्रचण्ड प्रधानमन्त्री भएको एक साता भन्दा बढी भइसक्दासम्म पनि माओवादीमा मन्त्रीका आकांक्षी बढी भएकाले मन्त्री छान्न नसकेको छैन् । प्रधानमन्त्रीसँगै माओवादीले तीन जनालाई मन्त्री बनाइसकेको छ । तर पाँच जना मन्त्री छान्न हम्मेहम्मे भएपछि मन्त्रीपरिषद् विस्तार प्रभावित बन्दै आएको छ । त्यस्तै महाधिवेशन पनि आगामी पुसमा नहुने भएको छ । माओवादी केन्द्रले महाधिवेशनको मिति तय गर्नका लागि छलफल गर्ने भएको हो । माओवादीले पुस २३ देखि गर्ने तय भएको थियो । महाधिवेशन आगामी जेठअसारमा गर्नेबारे छलफल भएको नेताहरुले बताएका छन् ।
अविश्वास हटाउन भारत र चीनमा विशेष दूत,"काठमाडौंः भारत र चीनसँगको सम्बन्ध सुदृढ र सन्तुलित बनाउने उद्देश्यसाथ सरकारले दुई उपप्रधानमन्त्रीलाई विशेष दूतका रूपमा छिमेकी मुलुकमा पठाउने निर्णय गरेको छ । मन्त्रिपरिषद्को बिहीबार सिंहदरबारमा बसेको बैठकले प्रधानमन्त्री पुष्पकमल दाहालको विशेष दूतका रूपमा उपप्रधानमन्त्री विमलेन्द्र निधिलाई भारत र अर्का उपप्रधानमन्त्री कृष्णबहादुर महरालाई चीन पठाउने निर्णय गरेको हो । निधि र महरालाई एक साताभित्रै भारत र चीनमा विशेष दूतका रूपमा पठाउन गृहकार्य सुरु गरिएको छ । अघिल्लो सरकारका पालामा भारतसँग बिग्रिएको सम्बन्ध सुधार्न र नयाँ सरकार गठन भएपछि चिनियाँहरूमा बढेको आशंका मेटाउन सरकारले उपप्रधानमन्त्री निधि र महरालाई भारत र चीन पठाउने निर्णय गरेको हो । नयाँ सत्ता समीकरणको औचित्यसहितको सन्देश प्रवाह गराउन र दुवै छिमेकी मुलुकमा रहेको अविश्वास र आशंका मेटाउन सरकारले दुई उपप्रधानमन्त्रीलाई छुट्टाछुट्टै मुलुकमा प्रधानमन्त्रीको विशेष दूतका रूपमा पठाउने निर्णय गरेको जानकारी कृषिमन्त्री गौरीशंकर चौधरीले दिए । चीनका राष्ट्रपति सी जिनपिङको नेपाल भ्रमण सुनिश्चित गराउन, भारतका राष्ट्रपति प्रणव मुखर्जीलाई नेपाल भ्रमण गर्ने वातावरण बनाउन, प्रधानमन्त्री दाहालको भारत भ्रमणको वातावरण तयार गर्न र दुवै मुलुकमा रहेको अविश्वास र आशंका मेटाएर सम्बन्ध सुदृढ र सुमधुर बनाउन मन्त्रिपरिषद्ले भारत र चीनमा प्रधानमन्त्री दाहालको विशेष दूतमा आफूहरूलाई पठाउने निर्णय गरेको जानकारी उपप्रधान तथा गृहमन्त्री निधिले दिए । निधिका अनुसार विशेष दूतका रूपमा पठाउनुअघि प्रधानमन्त्री दाहालले छुट्टै विशेष निर्देशन दिनेछन् । त्यसबारे गृहकार्य भइरहेको निधिले बताए । निधिले आफूहरू छिट्टै भारत र चीनमा प्रधानमन्त्रीको विशेष दूतका रूपमा जान लागेको जानकारी दिए । हामी जानुभन्दा पहिला प्रधानमन्त्रीले हामीलाई बोलाएर छुट्टै निर्देशन दिनुहुनेछ', निधिले भने । भारतसँग बिग्रिएको सम्बन्ध सुर्धानर चिनियाँहरुको आशंका मेटाउन दुई उपप्रधानमन्त्रीलाई सरकारले विशेष दूतको रुपमा पठाउन लागेको हो । उनले भारत र चीनका कुन तहका नेतासँग भेटघाट हुने भन्नेबारेमा केही बताउन चाहेनन् । महराका स्वकीय सचिव हिमाल शर्माका अनुसार चीनका उपप्रधानमन्त्री वाङ याङ र चिनियाँ कम्युनिस्ट पार्टीको अन्तर्राष्ट्रिय विभागका प्रमुख सङ ताओसँग उपप्रधानमन्त्री महराले भेट गर्ने कार्यतालिका बनिसकेको छ । पहिलोपटक प्रधानमन्त्री हुँदा अगाडि सारेको चीन, नेपाल र भारतको त्रिदेशीय रणनीतिक समझदारीको प्रस्ताव सार्थक बनाउन प्रधानमन्त्रीले दुवै मुलुकमा विशेष दूत पठाउने निर्णय गर्नुभएको हो', शर्माले अन्नपूर्णसँग भने । उपप्रधानमन्त्री महराले बिहीबार पूर्वअर्थसचिवहरूसँग मन्त्रालयमा गरेको छलफलमा चीन भ्रमणका क्रममा आफूले उठाउनुपर्ने विषयमा सुझाव लिएका थिए । परराष्ट्रसचिव शंकरदास बैरागीले मन्त्रिपरिषद्ले गरेको निर्णयबमोजिम दुवै मुलुकको भ्रमणको मिति आपसी परामर्शमा तय हुने बताए । नयाँ सरकार गठनको सन्देश प्रवाह गर्न र सम्बन्ध विस्तारका लागि' निधिलाई भारत र महरालाई चीन भ्रमणमा पठाउने निर्णय गरिएको जानकारी कृषिमन्त्री चौधरीले दिए । मन्त्री चौधरीका अनुसार दुवै उपप्रधानमन्त्रीलाई बाटोको म्यादबाहेक दुईदुई दिनको समय सम्बन्धित मुलुकको राजनीतिक नेतृत्वसँग भेटवार्ता गरी सम्बन्ध सुधार्न केन्द्रित गर्न दिइएको छ । उहाँहरूलाई बाटोको म्यादबाहेक दुई दिनको समय दिइएको छ', चौधरीले अन्नपूर्णसँग भने । दुवै उपप्रधानमन्त्रीले सम्बन्धित मुलुकको भ्रमण गर्दा परराष्ट्र मन्त्रालयका अधिकारीसहितको सानो टोली लिएर जानेछन् । आगामी असोज २९३० (अक्टोबर १५१६) मा चिनियाँ राष्ट्रपति सी जिनपिङले भारतको गोवामा हुने ब्रिक्स राष्ट्रहरूको आठौं सम्मेलनमा सहभागी हुने क्रममा नेपाल भ्रमण गर्नसक्ने सम्भावना व्यक्त गरिँदै आएको छ भने भारतीय राष्ट्रपति प्रणव मुखर्जीलाई आगामी असोज ३ गते हुने संविधान दिवसमा अतिथि बनाउने गरी भ्रमण गराउन प्रयास हुने बताइएको छ । संविधान जारी हुनुअघि र जारी भएयता नेपालभारत सम्बन्धमा चिसोपना देखिएको र केही असहज परिस्थिति बनेको स्मरण गराउँदै उपप्रधानमन्त्री निधिले त्यसलाई अझै राम्रो बनाउनमा आफ्नो भारत भ्रमण केन्द्रित रहने बताए । उनका अनुसार प्रधानमन्त्रीका तर्फबाट भारतका राष्ट्रपतिको नेपाल भ्रमणका लागि निम्तो दिने, नेपालका प्रधानमन्त्रीलाई भारतीय प्रधानमन्त्रीले दिएको भ्रमणको निमन्त्रणाबारे कुरा गर्ने र नेपालभारत सम्बन्धलाई अझ बलियो बनाउनेबारे छलफल हुनेछ । अब नेपालभारत सम्बन्ध सुमधुर हुनेछ । छिट्टै हाम्रो प्रधानमन्त्रीले पनि भारत भ्रमण गर्नुहुनेछ । भ्रमणको गृहकार्य परराष्ट्र मन्त्रालय र भारतीय राजदूतावासले गरिरहेका छन्', रिपोर्टर्स क्लबले बिहीबार गृह मन्त्रालयमा आयोजना गरेको साक्षात्कारमा उपप्रधानमन्त्री निधिले भने, उपप्रधान तथा अर्थमन्त्री कृष्णबहादुर महरा पनि प्रधानमन्त्रीको विशेष दूतका रूपमा चीन जाँदै हुनुहुन्छ । उहाँले पनि द्विपक्षीय सम्बन्ध मजबुत बनाउने, चिनियाँ राष्ट्रपतिको नेपाल भ्रमणको मिति तय गर्नेलगायत विषयमा छलफल गर्नुहुनेछ ।' प्रधानमन्त्रीमा निर्वाचित भएलगत्तै दाहाललाई भारतीय प्रधानमन्त्री नरेन्द्र मोदी र चिनियाँ प्रधानमन्त्री ली खछ्याङले बधाई तथा शुभकामना दिएका थिए । भारतीय प्रधानमन्त्री मोदीले प्रधानमन्त्री दाहाललाई भारत भ्रमणको निमन्त्रणा दिइसकेका छन् । चिनियाँ राजदूत ऊ चुन्ताईले प्रधानमन्त्रीमा निर्वाचित भएलगत्तै दाहाललाई उनकै निवासमा भेटेर बुकी फूलका साथै शुभकामना दिएका थिए भने भारतीय राजदूत रन्जित रेले भोलिटपल्ट निवासमै पुगेर प्रधानमन्त्री दाहालसँग भेटवार्ता गरी बधाई दिएका थिए । प्रधानमन्त्री दाहालले भारत र चीन दुवै मुलुकसँग कूटनीतिक सन्तुलन कायम गरिने बताउँदै आएका छन् ।"

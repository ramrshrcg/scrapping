शीर्षक,विवरण
सदावहार मन्त्री,"प्रजातन्त्रका दुर्गुण या कमजोर पक्षबारे एउटा कुरा भन्ने गरिन्छ अक्सरः त्यहाँ टाउको संख्या गनिन्छ, तर टाउकोभित्रको सारतत्वले अर्थ राख्दैन । सरकार निर्माणदेखि संसद्मा प्रस्तावित विधेयकहरू पारित गराउनमा समेत संख्याकै भूमिका हुने हुँदा को र कस्ता सांसदहरूको समर्थन खोज्ने विषय गौण हुन जान्छ । अनि को आउन तयार छ पद र अन्य प्रलोभनमा, त्यो महत्वपूर्ण र निर्णायक विषय बन्न पुग्छ । पक्कै पनि पद तथा प्रलोभनलाई नै राजनीतिको अभीष्ट ठान्ने र मान्नेका लागि सिद्धान्त अनि न्यूनतम राजनीतिक मर्यादाको खासै अर्थ रहँदैन । संसद्मा संविधान संशोधन विधेयक विचाराधीन छ । सरकारसँग आवश्यक दुईतिहाई बहुमत छैन, त्यसलाई पारित गर्न । प्रमुख प्रतिपक्षी दल नेकपा एमालेले त्यसलाई पराजित गराउने दृढता व्यक्त गरेको छ, यो विधेयक राष्ट्रिय एकता प्रतिकुल छ' भन्ने ठहरका साथ । एमाले गठबन्धन यथावत् रहेमा विधेयक पराजित हुन्छ । त्यो अवस्थामा मधेसी मोर्चाको समेत समर्थन गुम्ने हुँदा सरकार पनि खतरामा पुग्छ भन्ने निष्कर्षबाट सत्ता गठबन्धन चिन्तित छ । त्यसैले सत्तारूपी हरियो घाँस हल्लाउन थालेको छ सरकारले । अक्सर, यस्तो अवस्थामा साना दलहरूलाई त्यसले लोभ्याउँछ । किनकि सामान्य अवस्थामा या कुनै दल या गठबन्धनको स्पष्ट बहुमत संसद्मा हुँदा साना दलहरूले सत्तामा पुग्ने अवस्था रहँदैन । अहिले कांग्रेस माओवादी तथा अन्य केही दलहरूको समर्थनका कारण सरकारले संसद्भित्र सामान्य बहुमत हासिल गरे पनि सरकारको प्रतिष्ठा र अस्तित्वसँग जोडिएको संविधान संशोधन विधेयक पारिन गर्न आवश्यक दुईतिहाई बहुमत उससँग छैन । त्यसैले पद र प्रलोभन या लेनदेनको राजनीतिले यसबीच अरू उग्र रूप लिनेछ । समाजवादी जनता पार्टीका अध्यक्ष प्रेमबहादुर सिंह र अखण्ड नेपाल पार्टीका अध्यक्ष कुमार खड्का मन्त्रिपरिषद्मा सामेल गरिएका छन्, यो सरकारको निर्धारित आयु पूरा हुनुभन्दा चार महिना पहिला । विधेयकमा एकएक या दुईदुई सदस्यका पार्टीहरूको समर्थन जुटाउन सरकारले एउटा सांकेतिक सफलता हासिल गरेको छ, सदवहार' मन्त्रीलाई फेरि मन्त्री बनाएर । यस्ता निर्णय र छनोटले सामान्यतया सरकारलाई संकटको अवस्थामा उद्धार गरे पनि राजनीतिको विश्वसनीयता, गरिमा र सम्मानमा यस्ता निर्णयहरूले प्रत्यक्ष तथा दूरगामी नकारात्मक असर पार्दछन् । राजनीतिक सम्मानित बन्नमा सिद्धान्त र नेतृत्वको चरित्र महत्वपूर्ण विषय बन्न जान्छ । ती सिद्धान्त, त्यसमा आधारित नीति र तिनको कार्यान्वयन, नेतृत्वको बोली र व्यवहारबीच कम या न्यून अन्तर महत्वपूर्ण पक्ष हुन् । तर ती महत्वपूर्ण पक्षको सबलीकरणभन्दा पद र प्रलोभनकै राजनीतिले संस्थागत रूप लिनु त्यो पनि क्रान्तिकारी र आमूल परिवर्तनकारी' को नेतृत्वमा त्यो प्रतिगमनको पराकाष्ठा हो । यसरी कुनै विधेयक पारित गरिँदा भोलि सबै महत्वपूर्ण निर्णय लेनदेनबाट निर्देशित हुने परम्परा बस्न सक्छ । राजनीति एउटा त्याज्य विधा बन्ने खतरा सधैं बढिरहनेछ ।"
आवश्यक परे संविधान संशोधन गर्नुपर्छः मन्त्री सिंह,"काठमाडौंः खानेपानी तथा सरसफाईमन्त्री प्रेमबहादुर सिंहले संविधान संशोधन भन्दापनि कार्यान्वयन अहिलेको आवश्यकत्ता भएको स्पष्ट पारेका छन्। मन्त्री सिंहले संविधान कार्यान्वयन गर्दै जाँदा आवश्यक परे संविधान संशोधन हुन सक्ने बताएका हुन्। उनले भने,संविधान कार्यान्वयन नै अहिलेको आवश्यकता हो, कार्यान्वयन गर्दै जाँदा जटिलता आयो भने संशोधन गर्न सकिन्छ। शुक्रबार रिपोर्टर्स क्लब नेपालले आयोजना गरेको साक्षात्कारमा मन्त्री सिंहले भने,अन्तर्राष्ट्रियस्तरमा नेपालले खानेपानी तथा सरसफाईको बारेमा धेरै प्रतिबद्धता गरेको थियो। तर कार्यान्वयन गर्नको लागि भने मन्त्रालय नै थिएन, त्यसैले मैले नै नेपालमा पहिलो पटक मन्त्रालयको रुपमा काम सुरु गरेको हुँ, अहिले त त्यही अनुसार बजेट तर्जुमा भइसकेको छ। त्यस्तै तराई मधेशका २० जिल्लामा समेत तराई खानेपानी सुधार आयोजना सुरु गरिएको र त्यसअन्र्तगत १ सय ६ आयोजनाहरु कार्यान्वयनमा आउने चरणमा रहेको उनको भनाई थियो। मन्त्री सिंहले आगामी दिनमा आफूले अघि सार्ने कार्यक्रमहरुलाई जनतासमक्ष पुर्याउनको लागि मिडियासँग सहकार्य गर्दै अघि बढ्ने समेत विश्वास व्यक्त गरे।"
परिमार्जनसहित संविधान संशोधन नभए चुनाव हुन दिन्नौंः ठाकुर,"विराटनगरः तराई मधेस लोकतान्त्रिक पार्टीका अध्यक्ष महन्थ ठाकुरले संविधान संशोधन र सीमाकंनको विषयमा टुंगो नलागुञ्जेल चुनावमा जान नसकिने बताएका छन्। बलजफ्ती चुनाव गराउने रणनीति सरकारले लिए त्यसलाई विफल पार्ने उनले चेतावनी दिए। मोरङको रंगेलीमा शुक्रबार दिउँसो आयोजना गरिएको श्रद्धाञ्जली सभामा भाग लिन आउने क्रममा विराटनगर विमानस्थलमा उनले भने, संविधान संशोधनलाई थाती राखेर चुनावमा जान सकिदैँन। जर्बजस्ती गर्न खोजे यस्तो चुनाव हुन दिन्नौं। परिमार्जनसहित संविधान संशोधन गर्नुपर्ने मागबाट आफूहरु इन्चभर पनि पछि नहटेको बताउँदै ठाकुरले चुनावको कुरा अगाडि ल्याएर संविधान संशोधनलाई ओझेलमा पर्ने प्रयास भइरहेको बताए। सदनमा टेबल गरिएको संविधान संशोधन प्रस्ताव परिमार्जनसहित पारित गर्नुपर्ने बताउँदै ठाकुरले सरकारले दोहोरो चरित्र देखाएर राजनीतिक संकट अझ गहिरिने बताए। उनले भने,संशोधन प्रस्ताव टेबुल पनि गराउने र यसलाई असफल बनाउने प्रयास भए त्यो हामीलाई स्वीकार हुँदैन। रंगेलीमा गत वर्ष आजकै दिन प्रहरीसँगको झडपमा तीनजना मधेशी मोर्चासम्बद्ध कार्यकर्ताको ज्यान गएको थियो। एमालेको भातृ संगठन युवा संघ नेपालले आयोजना गरेको सभा बिथोल्न आउने क्रममा प्रहरीले चलाएको गोली लागेर रंगेलीकी ५८ वर्षीया द्रोपतिदेवी चौधरी, बरडंगा२ का ४५ वर्षीय महादेव ऋषिदेव र डायनिया९ का २५ वर्षीय शिवु माझीको मृत्यु भएको थियो। मृतकको सम्झनामा तमलोपाले शुक्रबार आयोजना गरेको श्रद्धाञ्जली सभामा भाग लिन ठाकुर विराटनगर आएका हुन्।"
वैदेशिक हस्तक्षेपका कारण इन्धन उत्खनन् रोकियोः पाण्डे,भक्तपुरः नेकपा एमालेका नेता एवं पूर्व उद्योग मन्त्री सोमप्रसाद पाण्डेले आफ्नो कार्यकालमा उत्खनन् सुरु भएको पेट्रोलियम खानी विदेशीको दबाबमा निरन्तरता नपाएको बताएका छन्। रफत सञ्चार क्लबले शुक्रबार भक्तपुरमा गरेको साक्षात्कार कार्यक्रममा पाण्डेले वर्तमान सरकारले विगतमा सरकारले कार्यान्वयनमा ल्याएको पेट्रोलियम पर्दाथ उत्खनन् कार्य विदेशीको दबाबमा ओझेलमा पारेको आरोप लगाएका हुन्। उनले यसअघि सरकारले दैलेख लगायत केही जिल्लामा पेट्रोलियम खानीको राम्रो सम्भावना रहेपनि छिमेकीको परनिर्भरताकै कारण उत्खनन् कार्य रोकिएको बताए। सात प्रदेशमा औद्योगिक क्षेत्र विस्तारको कामसमेत वर्तमान सरकारले अघि नबढाएको गुनासो उनले गरे। उनले वर्तमान सरकारले नेपाल र नेपालीको प्रगतीपथलाई रोक्ने काम गरिरहेको टिप्पणी गरे। संविधान संशोधन नेपाललाई दुई भागमा विभाजन गर्ने र छिमेकीले आफ्नो स्वार्थ पुरा गर्ने हेतुका साथ आएकाले संशोधन देशका लागि दुर्भाग्य भएको बताए। उनले सरकारले संसदमा टेबुल गरेको संविधान संशोधन प्रस्ताव पारित हुन नसक्ने बताए। उनले अलोकतान्त्रिक र इतिहासमै संसदको खिल्ली उडाउँदै प्रतिपक्षको अवरोधकाबीच संशोधन प्रस्ताव टेबुल गरिएको बताए।
पूर्वराष्ट्रपति यादवको स्वास्थ्य अवस्था सामान्य,"काठमाडौंः पूर्वराष्ट्रपति डा रामवरण यादवको स्वास्थ्य अवस्था सामान्य बन्दै गएको छ। पेटमा गडबडी र पखाला लागेपछि बिहीबार साँझ त्रिवि शिक्षण अस्पताल महाराजगञ्जमा भर्ना भएका पूर्वराष्ट्रपति यादवको स्वास्थ्य अवस्था सामान्य बन्दै गएको उनका छोरा एवं सांसद डा चन्द्रमोहन यादवले जानकारी दिए। पूर्वराष्ट्रपति यादवको इन्डोस्कोपीलगायतको स्वास्थ्य परीक्षण गरिएको छ। विभिन्न परीक्षणपछि आएको रिपोर्ट अनुसार यादवको स्वास्थ्य सामान्य देखिएको छोरा चन्द्रमोहनले जानकारी दिए। पूर्वराष्ट्रपति डा यादवलाई शिक्षण अस्पतालको भीभीआईपी वार्डमा राखिएको छ। त्रिवि शिक्षण अस्पतालको ए ६०१ वार्डमा उनी बसेका छन्। यादवको स्वास्थ्य उपचारका लागि वरिष्ठ चिकित्सक शशि शर्मा, प्रेम खड्का र राहुल पाठक खटिएका छन्।"
नायिका रेखा थापा राप्रपाको केन्द्रीय सदस्यमा मनोनीत,काठमाडौंः नायिका रेखा थापा राप्रपाको केन्द्रीय सदस्यमा मनोनीत भएकी छिन्। राप्रपा अध्यक्ष कमल थापाले शुक्रबार नायिका थापालाई केन्द्रीय सदस्यमा मनोनीत गरेका हुन्। पार्टी कार्यालय धुम्बाराहीमा उनलाई अध्यक्ष थापाले केन्द्रीय सदस्यमा मनोनीत गरिएको पत्र हस्तान्तरणसमेत गरेका छन्। नायिका थापा केही समयअघि मात्रै नेकपा माओवादी केन्द्र त्यागेर आफ्नी आमासहित राप्रपामा पार्टी प्रवेश गरेकी थिइन्।
सडकमा गालीगलौज गरेर कूटनीतिक सम्बन्ध सुध्रिदैन: मन्त्री महत,"चितवन: परराष्ट्र मन्त्री डा प्रकाशशरण महतले कूटनीतिक सम्बन्ध सडकमा उठाएर नहुने भन्दै दुई देशबीच टेबलमा बसेर सल्टाउनु पर्ने बताएका छन्। शुक्रबार चितवनमा पत्रकारहरुसँग कुराकानी गर्दै उनले सडकमा गालीगलौज गरेर कूटनीतिक सम्बन्ध सुध्रिने होइन, बिग्रिने बताएका हुन्। उनले भने,'समर्थन र विरोध सडकमा गरेर कूटनीति चल्दैन।' छिमेकी देश चीन र भारतसँग कुटनीतिक सम्बन्ध सुमधुर हुँदै गएको भन्दै उनले खुल्ला सीमा, डुबान समस्यालगायतका कारण भारतसँग जति समस्या छन् चीनसँग नरहेको बताए। जहाँ बढी समस्या छ, त्यहाँ बढी छलफल हुने भएकाले भारतसँग नजिकजस्तो देखिए पनि दुवै देशसँगको सम्बन्ध समदुरीको रहेको उनको भनाई थियो। चीनतर्फको कोदारी नाका खोल्न चीन सरकार तयार रहेको भन्दै उनले केरुङलाई विस्तार गर्ने विषयमा पनि छलफल भइरहेको बताए। चिनियाँ राष्ट्रपतिको नेपाल भ्रमणको तयारीका लागि छलफल गर्न सचिवस्तरीय संयन्त्रलाई पत्र लेखिसकिएको पनि उनले बताए। परराष्ट्रमन्त्री महतले गण्डक सम्झौता कार्यान्वयनका लागि दुई देशका बीचमा सहमति भइसकेको बताए। उनले माघ महिनाभित्र नेपाली पक्षले डिपिआर तयार गरी नहरको पुनःसंरचना निर्माण भारतीय पक्षले गर्ने सम्झौता भएको बताए। सो नहरबाट सम्झौताबमोजिम ४० हजार हेक्टर जमिन सिँचाई हुनुपर्नेमा २५ हजार हेक्टर मात्रै हुँदै आएको उनले बताए। रासस"
चाँगुनारायण नपालाई कांग्रेसको तीनदिने अल्टिमेटम,"भक्तपुर : नेपाली कांग्रेस चाँगुनारायण नगर समितिले भक्तपुरको चाँगुनारायण नगरपालिकालाई आफ्नो कार्यशैली सच्याउन तथा पारदर्शी बनाउन माग गर्दै बिहीबार तीनदिने अल्टिमेटमसहितको ज्ञापनपत्र बुझाएको छ । नगरपालिका कर्मचारीहरु दलहरुलाई उपेक्षा गरी एकतर्फी ढंगले अघि बढेको भन्दै उसले उक्त कार्यशैली तीनदिनभित्र नसच्याए कडा आन्दोलनका कार्यक्रम अघि सार्ने चेतावनी दिएको हो । कांग्रेस चाँगु नगर सभापति शिवहरि केसीले नपाका कार्यकारी अधिकृत लोकनाथ भुसाललाई सातबुँदे ज्ञापनपत्र बुझाउँदै उक्त चेतावनी दिएका हुन् । नगर सभापति केसीले आफूहरुको माग तीनदिनभित्र पूरा नभए नगरपालिकामा तालाबन्दीसँगै कार्यकारी अधिकृतलाई नपामा प्रवेश निषेध गर्ने चेतावनी दिएका छन् । नगरपालिकाका सबै कार्य राजनैतिक दलहरुको सर्वसम्मती र सहकार्यमा हुँदै आएको थियो, उनले भने, तर गएको नगर परिषद्मा हामीलाई उपेक्षा गरी नपाका कर्मचारी एकतर्फी ढंगले अगाडि बढेका छन् । यसले नगरको समग्र विकास र प्रगति प्रभावित हुन जाने देखिन्छ । उनले कर्मचारीहरुको स्वेच्छाचारी र अपारदर्शी कार्यले नगरवासीले दुःख पाउने बताएका छन् । नपाका कार्यकारी अधिकृतलाई बुझाएको सातबुँदे ज्ञापनपत्रमा वैधानिक रुपमा पदपूर्ति समिति गठनविना कर्मचारी भर्ना गर्नु आपत्तिजनक भएको उल्लेख छ। केही राजनीतिक दलको आडमा आफ्नो निहित स्वार्थ प्राप्तिका लागि नपाका कार्यकारी अधिकृतले गरेको एकलौटी निर्णयप्रति नेपाली कांग्रेसको गम्भीर ध्यानाकर्षण भएको छ, ज्ञापनपत्रमा भनिएको छ, हाम्रा मागहरु तीनदिनभित्र कार्यान्वयन नभएमा थप विरोधका कार्यक्रम अघि बढाइने ध्यानाकर्षण गराउन चाहन्छौं । भक्तपुरका प्रमुख जिल्ला अधिकारी र स्थानीय विकास अधिकारीलाई समेत बुझाइएको ज्ञापनमा भूकम्प पीडित नगरवासीहरुलाई सर्वसुलभ रुपमा नक्सापासको तत्काल व्यवस्था गर्न र छुट भएका भूकम्प पीडितहरुको नामावली थप गर्ने व्यवस्था गर्नसमेत माग गरिएको छ । ज्ञापनपत्र बुझ्दै चाँगुनारायण नपाका कार्यकारी अधिकृत भुसालले नपामा प्रतिनिधित्व गर्ने सबै राजनीतिक दलहरुसँग सल्लाह गरेर अघि बढ्ने जानकारी दिएका छन् । त्यस्तै प्रमुख जिल्ला अधिकारी द्रोण पोखरेल र स्थानीय विकास अधिकारी ध्रुवप्रसाद कोइरालाले स्थानीय निकाय दलीय सहमति र सहकार्यमा अघि बढिरहेकाले सोहीअनुसार नै काम कारबाही हुने बताएका छन् ।"
इन्टरपोल सम्मेलनमा अलकायदा बारे छलफल,"काठमाडौं: अन्तर्राष्ट्रिय प्रहरी संगठन (इन्टरपोल) को २३ औं एसिया क्षेत्रीय सम्मेलनको दोस्रो दिन बिहीबार भारत, चीन, बंगलादेश, बहराइनलगायत २५ वटा राष्ट्रले कार्यपत्र प्रस्तुत गरेका छन् । विशेषगरी साइबर अपराध, बैंक ठगी, म्याच फिक्सिङ, लागूपदार्थ ओसारपसार र संगठित अपराधको विषयलाई लिएर इन्टरपोलका कन्ट्री डाइरेक्टरहरूले कार्यपत्र पेस गरेका हुन् । सम्मेलनमा नेपालका तर्फबाट डीआईजी नवराज सिलवालले वन्यजन्तु चोरीसिकारीका विषयमा कार्यपत्र पेस गरेका थिए । सम्मेलनका एक सहभागीका अनुसार बंगलादेशले बैंक ठगी, इन्डोनेसियाले डिजिटल क्राइम, बहराइनले साइबर अपराध, चीनले एम्फेटामाइन र मेथाफेटामाइनको कारोबार, यूएनओडीसीले प्रिकर्सर ड्रग, हङकङले म्याचफिक्सिङ र संगठित अपराधबारे कार्यपत्र प्रस्तुत गरेका थिए । भारतले भने वन्यजन्तु चोरीसिकारीबारे कार्यपत्र प्रस्तुत गरेको थियो । सम्मेलनमा कार्यपत्र प्रस्तुतिसँगै अन्तरक्रिया भएको थियो । प्रहरी प्रधान कार्यालय अपराध अनुसन्धान विभागका प्रमुख एआईजी विज्ञानराज शर्माले खाडी मुलुकका प्रहरी संगठनको भूमिकाका विषयमा समेत छलफल भएको बताए । उनका अनुसार सम्मेलनमा संगठित अपराधमा देखिएका चुनौती र साइबर सेक्युरिटीका विषयमा समेत गहन छलफल भएको थियो । 'डिजिटलमार्फत अपराधीले अपनाउँदै आएका नयाँ तौरतरिका र यसलाई नियन्त्रण गर्न साइबर सेक्युरिटीका एप बनाएर इन्टरपोलसँग जोड्न सकिनेलगायत विषयमा छलफल भयो', एआईजी शर्माले भने, 'अन्तरदेशीय अपराध, सीमा सुरक्षा र आतंकवादका विषयमा गहन छलफल भयो । आआफ्नो मुलुकले कुरा राखेपछि अन्तरक्रिया गरियो ।' बुधबारबाट सुरु भएको सम्मेलन शुक्रबार समापन हुँदैछ । सम्मेलनमा ३३ भन्दा बढी राष्ट्रका एक सय ३२ प्रतिनिधि र इन्टरपोलका अध्यक्ष म्याङ होङ्उई सहभागी छन् । उनी अध्यक्ष भएपछि पहिलो अन्तर्राष्ट्रिय सम्मेलनमा भाग लिन नेपाल आएका हुन् ।"
संविधान संशोधनमा समर्थन गर्छु भनेर कबुल गरेको छैन: मन्त्री खड्का,"काठमाडौंः नवनियुक्त महिला, बालबालिका तथा समाज कल्याण मन्त्री कुमार खड्काले पनि आफू संविधान संशोधन गर्छु भनेर कबुल गरेर मन्त्री नबनेको स्पष्ट पारेका छन्। उनले भने,प्रधानमन्त्रीले मलाई केही भन्नुभएको पनि छैन, मैलेपनि मलाई मन्त्री बनाइदिनु पर्यो भनेर कसैसँग भनेको छैन, संशोधन प्रस्ताव पारित गराउनको लागि हामीलाई मन्त्री बनाइएको हो भनेर यहाँ अनुमानका वायुपंखी उडाउने काम भयो, अब अनुमानको कुरा गर्नेसँग मेरो भन्नु केही पनि छैन। रिपोर्टर्स क्लब नेपालले शुक्रबार गरेको साक्षात्कारमा मन्त्री खड्काले संविधान संशोधन गर्नुपर्छ भनेर आफूले पहिलेदेखि नै आवाज उठाउँदै आएको र संविधानका धेरै बुँदाहरुमा आफूले संशोधन हालेको उल्लेख गरे। उनले भने,यो संविधानमा सबैभन्दा धेरै संशोधन हाल्ने भनेको मै हुँ, संविधान संशोधन गर्नुपर्छ भनेर मैले अधिकांश बुँदाहरु संशोधन प्रस्ताव हालेको छु, मैले हिमाल, पहाड र मधेशलाई जोड्नुपर्छ भन्दा मेरोविरुद्धमा बोल्दा म कानको डाक्टरसँग जानुपर्यो। उनले संविधान कार्यान्वयन लगायत अन्य कुरामा पनि अहिलेको संसदीय संरचना अनुसार प्रमुख दलहरु मिलेर जानुको विकल्प नभएको बताए। उनले भने,प्रमुख दलहरु एकताबद्ध हुनुपर्छ, धु्रविकरण भएर अघि बढ्दा समस्याको समाधान हुन सक्दैन्। उनले आफूले नेतृत्व गरेको मन्त्रालय विकासका परियोजनासँग नजोडिएको भएपनि जनतासँग प्रत्यक्ष सरोकार राख्ने भएकोले पनि महत्वपूर्ण भएको बताए।"
स्ववियु चुनावमा जुटे विद्यार्थी,"काठमाडौं: त्रिभुवन विश्वविद्यालयले स्वतन्त्र विद्यार्थी युनियनको चुनाव मिति तय गरेसँगै विद्यार्थी संगठन तयारीमा जुटेका छन् । नेपाल विद्यार्थी संघ, अनेरास्ववियु तथा अनेरास्ववियु ( क्रान्तिकारी) सहित अन्य साना दलनिकट विद्यार्थी संगठन चुनावमा अग्रस्थानमा आउने रणनीति बनाउन व्यस्त छन् । त्रिविले प्रधानमन्त्री तथा विश्वविद्यालयका कुलपति पुष्पकमल दाहालको उपस्थितिमा पुस २० गतेको साधारण बैठकबाट चुनावमा उम्मेदवार हुन चाहनेको उमेर २८ वर्षभन्दा बढी हुन नहुने नीतिगत निर्णय गरेको छ । मतदातालाई भने उमेरको हदबन्दी लाग्नेछैन । त्रिविको निर्णयसँगै एमालेनिकट अनेरास्ववियुले तयारीमा जुट्न मातहतका सबै स्थानीय समितिलाई निर्देशन दिएको छ । अध्यक्ष नवीना लामाले भनिन्, 'यसपटक जसरी पनि तोकिएकै मितिमा चुनाव हुनुपर्छ । त्यसका लागि अनेरास्ववियु जहिले पनि तयार छ ।' चुनावमा यसपटक पनि अनेरास्ववियु नै पहिलो बन्ने दाबी उनले गरिन् । कांग्रेसनिकट नेपाल विद्यार्थी संघले पनि त्रिविको निर्णयलाई स्वागत गर्दै तोकिएकै मितिमा जसरी पनि चुनाव गराउने वातावरण बनाइदिन सबैसँग अनुरोध गरेको छ । संघले स्ववियु चुनावमा आफ्नो संगठनलाई पहिलो बनाउन आवश्यक तयारी गर्ने उद्देश्यले सात हजार एक सदस्यीय स्ववियु निर्वाचन परिचालन तथा व्यवस्थापन मूल तयारी समिति गठन गरेको छ । उमेर हदबन्दीका कारण लामो समयसम्म संगठनमा रहेर पनि स्ववियु चुनावमा भाग लिन नपाएकोमा संघभित्रै केही कार्यकर्ताको असन्तुष्टि छ । 'एक दशकभन्दा लामो समयसम्म क्याम्पस राजनीतिमा सक्रिय भएर पनि स्ववियुमा सहभागी हुन नपाएको भन्दै केही साथीले असन्तुष्टि जनाउनुभएको छ । उहाँहरूको मागलाई कसरी सम्बोधन गर्न सकिन्छ भनेर त्रिविसँग छलफल गर्ने निर्णय गरेका छौं', संघ अध्यक्ष नैनसिंह महरले भने, 'उमेर हदलाई आधार मानेर चुनाव रोक्ने पक्षमा भने हामी छैनौं ।' उनले फागुन १४ गते नै चुनाव हुन्छ भन्ने सन्देश प्रवाह गराउन त्रिविले तत्काल निर्वाचन तालिका सार्वजनिक गर्नुपर्ने बताए । सरकारको नेतृत्व गरिरहेको माओवादी केन्द्रनिकट अखिल (क्रान्तिकारी)का प्रवक्ता सुरेन्द्र बस्नेतले संगठनका अध्यक्ष नरेन्द्र न्यौपानेको संयोजकत्वमा चार हजार चार सय ५३ सदस्यीय निर्वाचन परिचालन समिति गठन गरेको बताए । क्रान्तिकारीले हरेक क्याम्पसमा चुनावी प्रचारप्रसारका लागि एकजना कमान्डर तोकेको छ । राजधानीका ठूला क्याम्पसमा पदाधिकारी तथा अन्य साना क्याम्पसमा केन्द्रीय सदस्यलाई कमान्डर तोकिएको उनले बताए । हरेक दुई वर्षको अवधिमा हुनुपर्ने स्ववियु चुनाव २०६५ सालदेखि हुन सकेको छैन । यसअघि उमेरहद र विद्यार्थी भर्नाको विषयमा विवाद भएपछि त्रिविले दुईपटक मिति तोकेर पनि चुनाव स्थगित गरेको थियो ।"
थापा र गच्छदारलाई मन्त्रीको सपथ लिने साइत अझै जुरेन,"काठमाडौं: राष्ट्रिय प्रजातन्त्र पार्टीका अध्यक्ष कमल थापा र मधेसी जनअधिकार फोरम (लोकतान्त्रिक) का अध्यक्ष विजयकुमार गच्छदारलाई उपप्रधानमन्त्रीसहित महत्त्वपूर्ण मन्त्रालय दिएर सरकारमा सहभागी गराउने चर्चा चलिरहँदा बिहीबार साना दुई दलका नेताले मन्त्री पदको शपथ लिएका छन् । समाजवादी जनता दलका प्रेमबहादुर सिंहले खानेपानी तथा सरसफाइ र अखण्ड नेपाल पार्टीका कुमार खड्काले महिला, बालबालिका तथा समाज कल्याण मन्त्रालयको शपथ लिएका हुन् । यससँगै गत साउन २० गते गठित मन्त्रिमण्डल ४३ सदस्यीय भएको छ । पुष्पकमल दाहालले थापा र गच्छदारलाई मन्त्रिपरिषद्मा ल्याउन गत साउन २० गतेदेखि औपचारिकअनौपचारिक पहल जारी राखे पनि राप्रपा र फोरम (लोकतान्त्रिक) का नेताहरूले भने सत्तामुखी नबन्न सुझाव दिइरहेका छन् । प्रधानमन्त्री दाहालले तीव्र कसरत गर्दागर्दै पनि थापा र गच्छदार सरकारमा सहभागी नहुनुको खास कारण भने चाहेको मन्त्रालय नपाउनु नै रहेको स्रोतले बताएको छ । सम्बद्ध स्रोतका अनुसार थापाले परराष्ट्र, स्थानीयसहित तीन र गच्छदारले भौतिक, सूचना वा पर्यटनसहित दुई मन्त्रालयको जिम्मेवारी माग गरिरहेका छन् । मन्त्रिपरिषद्मा जानका लागि गच्छदारभन्दा थापा आतुर रहेको राप्रपाका एक वरिष्ठ नेताले अन्नपूर्णसँग बताए । उनले भने, 'स्थानीय निर्वाचन हुने भएमा पार्टीको आगामी फागुन ६ देखि ९ गतेसम्म गर्न लागिएको महाधिवेशन सार्नुपर्ने अवस्थामा उनले उपप्रधानमन्त्री हुन चाहेका छन् । केही समयपछि गठन हुने राष्ट्रिय सरकार र पार्टी महाधिवेशनमा अध्यक्ष सुनिश्चित गर्न पनि थापा सरकारमा सहभागी हुनुहुनेछ ।' राप्रपाका नेता एवं सांसद विक्रमबहादुर थापाले अध्यक्ष थापाले पार्टी र जनतालाई हेर्ने हो भने दाहाल सरकारमा नजाँदा राम्रो हुने सुझाव दिए । 'मलाई लाग्छ उहाँको अडान यसपटक सत्ताका लागि नहोला तर राजनीति भनेको सत्ता नै हो', उनले भने । प्रधानमन्त्रीले थापाजस्ता महत्त्वपूर्ण नेतालाई बारम्बार भेटेर सम्मान दिँदै, आफ्नो बनाउन खोज्दै उपप्रधानमन्त्रीको प्रस्ताव राख्नु स्वाभाविकै रहेको उनले बताए । 'राप्रपाका दुई साथी सत्तामै छन् । त्यसैले यो सरकालाई पार्टीले स्वस्थ आलोचना गरिरहेको छ', उनले भने । राप्रपाकै नेत्री सांसद लीलादेवी श्रेष्ठले प्रधानमन्त्रीले सत्ता टिकाउने दाउका रूपमा गर्न लागेको उपयोगको राजनीतिबाट थापा टाढा रहनुपर्ने बताइन् । उनले भनिन्, 'ओली राष्ट्रवादी नेता रहेकाले तत्कालीन सरकारमा गए पनि दाहाल सरकारमा जानु हुँदैन । बारम्बार सरकारमा जाँदा संघीयताको अन्त्य, हिन्दु धर्म र संवैधानिक राजतन्त्र पुनर्बहाली भन्ने राजनीतिक नारा टिकाउ नहुने र त्यसबाट पार्टीलाई स्थानीय निर्वाचनमा घाटा हुने भएकाले अध्यक्षको सरकारमा जाने खेल ठीक हुँदैन ।' फोरम लोकतान्त्रिक संसदीय दलका प्रमुख सचेतक योगेन्द्र चौधरीले आफ्नो पार्टीको सरकारमा सहभागी हुने एजेन्डा खासै नभएको बताए । उनले भने, 'गच्छदार दाहालको सम्पर्कमा रहिरहनुको कारण भाबी सरकारमा सहभागिताको वातावरण बनाउनु पनि हो', उनले भने । संविधान संशोधन विधेयक विवादास्पद बनिरहेको अवस्थामा सत्तामा जाने कि नजाने भन्दै सत्ताको लालची हुन नहुने बताए । लोकतान्त्रिकका नेता एवं सांसद रामजनम चौधरीले कैलाली र कञ्चनपुरलाई ५ नम्बर तथा झपा, मोरङ र सुनसरीलाई २ नम्बर प्रदेशमा राख्नुपर्ने अन्यथा झापा, मोरङ, सुनसरी, उदयपुर, सिराहा, सप्तरी र धनुषालाई दुई छुट्टै प्रदेश बनाउन सरकार तयार नभएसम्म सत्तामा सहभागी हुन नहुने चुनौती गच्छदारसमक्ष रहेको बताए । गच्छदार नेता भएकाले कहाँ जान्छन्, के बोल्छन् मतलब नभएको तर पार्टी आफ्नो मागप्रति दृढ रहेको दाबी उनले गरे । पार्टीको निर्णयविपरीत कसैलाई कुनै हालतमा सत्तामा जाने अधिकार नभएको चौधरीले बताए ।"
आतंकवादी गतिविधि हुँदैन भनेर ढुक्क रहने अवस्था छैन,"काठमाडौंः अन्तर्राष्ट्रिय प्रहरी संगठन (इन्टरपोल) को २३ औं एसिया क्षेत्रीय सम्मेलन पाँच बुँदे घोषणापत्र जारी गर्दै सकिएको छ। सम्मेलनले २४ औं क्षेत्रीय एसिया सम्मेलन इरानमा गर्ने निर्णयसहित पाँच बुँदे घोषणापत्र जारी गरेको छ। सम्मेलनले सन् २०१७ देखि २०२० को रणनीतिक प्राथमिकताका विषयहरु समेट्ने, एसियाली क्षेत्रमा संवेदनशील समुदायको सहयोगलाई एकीकृत कार्य सञ्चालन गर्ने, आतङ्ककारी तथा तिनीहरुको सङ्गठनविरुद्ध प्रहरीको समन्वय बलियो बनाएर विस्तार गर्ने, इन्टरपोलको एशियाली क्षेत्रमा विश्व साइबर अपराधविरुद्धको रणनीतिक कार्ययोजनाको प्राथमिकता तथा योजना र अन्तर महादेशीय वातावरणीय अपराधको विश्लेषण तथा कारबाही गर्ने योजनासहितको पाँच बुँदे घोषणपत्र जारी गरेको हो। सम्मेलनमा नेपाल प्रहरीले नै प्रस्तुत गरेको आतंकवादसम्बन्धि कार्यपत्र र अन्य मुलुकले प्रस्तुत गरेको कार्यपत्र हरेपछि नेपालमा समेत आतंकवादसम्बन्धी कानुन आवश्यक रहेको औल्याइएको थियो। आतंकवादसम्बन्धी कानुन नेपालमा छैन भन्दा इन्टरपोलका सदस्य राष्ट्रहरु छक्क परे, उनीहरुको प्रस्तुती हेर्दा नेपालमा आतंकवादी गतिविधि छैन भनेर ढुक्क रहने अवस्था रहेन, सम्मेलनको निर्णय सुनाउँदै अपराध अनुसन्धान विभागका प्रमुख एआइजी विज्ञानराज शर्माले भने, इन्टरपोलमै रहेका धेरै सुविधा नेपालले उपयोग गर्न नसकेको आभास भएको छ। सम्मेलनको संयोजकसमेत रहेका शर्माले नेपालले अन्तरदेशीय सम्बन्ध विस्तार गरे अपराध अनुसन्धानमा सहजता हुने बताए। उनले नेपालको कला संस्कृतिको विश्वसामू परिचयसमेत भएको बताउँदै अन्तर्राष्ट्रिय अपराधसँग परिचित भई नेपालको सन्दर्भमा कार्ययोजना तय गर्न यो सम्मेलनले थप सहयोग मिलेको उल्लेख गरे। नयाँ प्रविधिजन्य प्रशिक्षणमार्फत दक्षता अभिबृद्धि लगायतका विषयमा उपलब्धी हासिल गर्न सक्ने विश्वास शर्माले गरे। सम्मेलनमा मानव तस्करीको विषयमा भारत, चीन, श्रीलंका र खाडी मुलुकका प्रतिनिधिसँग बहस गरेको शर्माले बताए। सन् १९६७ मा जापानमा सम्पन्न इन्टरपोलको ३७ औं महासभाबाट नेपालले इन्टरपोलको १०० औं सदस्य राष्ट्रको रुपमा मान्यता पाएको थियो। नेपालले २७ वर्ष अघि २०४५ सालमा १० औं क्षेत्रीय सम्मेलन आयोजना गर्ने मौका पाएको थियो। सम्मेलनमा अपराधको अभिलेख तथा डाटा बैंक विस्तार, एक देशमा अपराध गरी अर्को देशमा आश्रय लिनेलाई पक्राउ गरी कारबाही गर्ने, सदस्य देशले मागेको सहयोगमा शीघ्र प्रतिक्रिया गर्ने, सदस्य देशहरुको नवीन तथा राम्रा कामहरुको अनुभव आदान प्रदान गर्ने विषयमा समेत इन्टरपोलका सबै सदस्यको एक मत भएको थियो। दक्षता अभिबृद्धिमा सहजीकरण गर्ने, इन्टरपोल प्रधान कार्यालयमा नेपाल प्रहरीको प्रतिनिधित्व सुनिश्चित गरी पक्राउ एवम् विभिन्न सूचना प्रकाशित गर्ने लगायतका विषयमा नेपालले इन्टरपोलबाट अपेक्षा राखेको जानकारी एआइजी शर्माले दिए। सम्मेलनको समापन गर्न पुगेका उपप्रधान एवं गृहमन्त्री विमलेन्द्र निधिले इन्टरपोल विश्वकै कानून कार्यान्वयन गर्ने इकाइहरुको संगठन भएकाले अन्तरदेशीय तथा संगठित अपराधका विरुद्धमा महत्वपूर्ण भूमिका निर्वाह गर्ने विश्वास व्यक्त गरे। उनले अपराधविरुद्ध गरिएको छलफल र निर्णयहरुबाट अपराध नियन्त्रण तथा न्यूनिकरणका लागि भविश्यमा महत्वपूर्ण प्रभाव पार्ने र यसका लागि नेपाल सरकार गृह मन्त्रालयले सहयोगी भूमिका निर्वाह गर्न सदैव अग्रसर रहेको बताए। निधिले इन्टरपोलका सदस्य राष्ट्रहरुले आपसी समन्वय भएमा अपराध नियन्त्रण गर्न सकिने विश्वास व्यक्त गरेका थिए। सम्मेलनमा इन्टरपोलका महासचिव जुरगेन स्टकले एशियाली मुलुकहरुको सम्बन्ध पुरानो भएको चर्चा गर्दै आतङ्कवाद, सङ्गठित अपराध, वातावरणीय सुरक्षा, मानव बेचबिखन नियन्त्रण, बन्यजन्तु सम्बन्धी अपराध नियन्त्रण लगायतका अपराध न्यूनिकरणमा प्रभावकारी समन्वयको विकास गर्नुपर्ने बताए। प्रहरी महानिरीक्षक उपेन्द्रकान्त अर्यालले इन्टरपोलका सदस्य राष्ट्रहरुबीच आधुनिक प्रविधि तथा सूचना आदान प्रदानको गतिलाई अझै तीब्रता दिन सके आतङ्कवाद, सङ्गठित अपराध, साइबर क्राइम, आर्थिक अपराध, सामाजिक अपराध, सिमा सुरक्षा, बाल श्रम शोषण लगायतका अपराध नियन्त्रण तथा न्यूनिकरण गर्न सकिने उल्लेख गरे। आतङ्कबादबाट कुनै पनि देश अछुतो रहन सक्दैन एकापसमा हुने उत्कृष्ट सहयोग, समन्वय र सहकार्यबाट मात्रै त्यस्ता अपराधको सहजतापूर्वक सामना गर्न सकिन्छ, अर्यालले भने। सम्मेलनमा ३३ भन्दाबढी राष्ट्रका एक सय ३२ प्रतिनिधि सहभागी थिए। यी हुन् पाँच बुँदे निर्णय इन्टरपोलको २४ औं क्षेत्रीय एसिया सम्मेलन सन् २०१९ मा इरानमा गरिने। सन् २०१७ देखि २०२० को रणनीतिक प्राथमिकताका विषयहरु चयन गर्ने। एसियाली क्षेत्रमा संवेदनशील समुदायको सहयोगलाई एकीकृत कार्य सञ्चालन गर्ने। इन्टरपोलको एशियाली क्षेत्रमा विश्व साइबर अपराधविरुद्धको रणनीतिक कार्ययोजनाको प्राथमिकता र योजना निर्माण। अन्तर महादेशीय वातावरणीय अपराधको विश्लेषण तथा कारबाही गर्ने योजना।"
एमालेलाई भारतविरोधी भनेर प्रचार गराइयो,"काठमाडौंः नेकपा एमालेका उपाध्यक्ष भीमबहादुर रावलले आफ्नो पार्टीलाई दुराशयपूर्ण किसिमले भारतविरोधी भनेर प्रचार गरिएको आरोप लगाएका छन्। उपाध्यक्ष रावलले नेपालको सर्वोपरी हितमा काम कुरा गरेवापत विपक्षी दल र नेतालाई दुराशयपूर्ण किसिमले भारत विरोधी र चीन समर्थक भनेर प्रचार गरिएको आरोप लगाएका हुन्। संसदमा विशेष समय लिएर बोल्दै उनले भने,हामी दुवै छिमेकी र सबैमित्र राष्ट्रसँग सुमधुर सम्बन्ध कायम राख्न चाहन्छौं। तर, अरुले पनि विश्वास र मित्रताको वातावरण बनाउनु पर्छ। उनले वर्तमान सरकारले नेपालको स्वतन्त्र परराष्ट्र नीतिको बाटो छोडेको आरोप समेत लगाए। संविधान संशोधन प्रस्ताव टेबुल गरेपछि निर्वाचनमा जाने भन्ने मधेसी मोर्चासम्बद्ध नेताहरुले अहिले परिमार्जनको रहस्यमय कुरा गरिरहेको रावलले बताए। उनले निर्वाचनको मिति घोषणाका गर्नु पर्ने माग गरे। उनले भने,कांग्रेसका नेताले निर्वाचनको मिति घोषणा हुनु पर्ने कुरा गर्नु भएको छ। म प्रश्न गर्न चाहन्छुनिर्वाचनको मिति घोषणा गर्न कसले रोक्यो। कुनै अदृश्य शक्तिले रोक्यो कि? उनले संविधान संशोधनको प्रस्ताव वेमौसमी बाजा भएको समेत टिप्पणी गरे। नेपालको अन्तर्राष्ट्रिय विमानस्थल र काठमाडौंमा भारतीय हवाई मार्सल राख्ने दिशामा सरकार अग्रसर भएको भन्ने समाचार प्रकाशित भएको भन्दै उनले त्यसबारे प्रधानमन्त्रीले संसदमा जवाफ दिनु पर्ने बताए। उनले हवाई मार्सल नराख्न नेपाली जनताले बारम्बार आवाज उठाएको भन्दै एमाले नेपाली जनताको पक्षमा रहेको स्पष्ट पारे।"
नेपालसँग सीमावर्ती राज्यमार्फत् सम्बन्ध बढाउँदै भारत,"काठमाडौ : भारतले नेपालसंग सीमा जोडिएका भारतीय राज्यहरु र नेपालबीचको सम्बन्धलाई थप विस्तार गर्ने रणनीतिलाई व्यावहारिक रुपमा अघि बढाएको छ । उक्त रणनीति अनुसार नेपालसँग सीमा जोडिएका उत्तर प्रदेश, बिहार, उत्तराखण्ड, पश्चिम बंगाल र सिक्किम राज्यहरु र नेपालबीचको सम्पर्क थप सुदढ गर्ने बनाउने केन्द्रीय नीति रहेको भारतीय दूतावासका उपप्रमुख बिनय कुमारले पत्रकारलाई बताए । मोदीजी सन् २०१४ मा सत्तामा आएदेखि नेपालसँग सीमा जोडिएका भारतीय राज्यहरु र नेपालबीचको सम्बन्ध थप मजबुत बढाउने नीति अघि बढेको हो । दुई देशका सीमा क्षेत्रका जनताको सम्बन्ध अझै विस्तार गर्ने नीति लिइएको उनले बताए । उक्त नीतिको कार्यान्वयनका लागि भारतले नेपालसँग सीमा जोडिएको उत्तर प्रदेश राज्य र नेपालबीच पहिलो चरणमा अन्तरक्रियाा गर्ने भएको छ । आगामी बर्षहरुमा बिहार, उत्तराखण्ड, पश्चिम बंगाल र सिक्किम र नेपालका सीमा क्षेत्रका जनताबीच थप अन्तरक्रिया गर्ने सम्भावना रहेको उनले बताए । नेपाल र भारतका सीमा क्षेत्रका जनताबीचको सांस्कृतिक, रोटिबेटी र धार्मिक सम्बन्ध अझै गहिरो बनाउन उत्तर प्रदेश महोत्सव आयोजना गर्न लागिएको भारतीय दूतावासका उपप्रमुख विनय कुमारले जानकारी दिए । महोत्सव माघ १३ र १४ गते होटल सोल्टी र अन्नपूर्णमा अलग अलग कार्यक्रमका साथ हुनेछ । भारतीय दूतावासका उपप्रमुख कुमारले लुम्बिनीको बारेमा मात्र नभएर जनकपुर, पोखरा र काठमाडौसँगको सांस्कृतिक, व्यापारिक र धार्मिक सम्पर्कलाई बढाउने बारेमा अब काठमाडांैमा हुन लागेको उत्तर प्रदेश महोत्सव मा छलफल हुने जानकारी दिए । भारतीय दूतावासका अनुशार उक्त महोत्सवमा सीमापार पर्यटन प्रबर्धन गर्ने उद्देश्यले एक कार्यशाला गोष्ठी हुनेछ । काठमाडौस्थित भारतीय दूतावास, विपी कोइराला फाउन्डेसन, भारतीय उद्योग वाणिज्य महासंग र एसियन पेन्टस्को आयोजनामा हुन लागेको उक्त महोत्सव भारतको ६८ औँ गणतन्त्र दिवसको अवसर पारेर गर्न लागिएको दूतावास उपप्रमुख कुमारले बताए । माघ १३ गते उद्घाटन हुने महोत्सव अन्र्तगत भारतीय कलाकारले सांस्कृतिक कार्यक्रम प्रस्तुत गर्नेछन् । दुई दिनसम्म फुड फेस्टिभल, ह्यान्डिक्राफ्ट प्रदर्शनी समेत आयोजना हुने दूतावासले जनाएको छ । महोत्सव अन्र्तगत हुने सीमापार पर्यटन सेमिनारमा भारतले मधेश संगको सम्बन्धलाई रणनीतिक हिसाबले निकै महत्वका साथ लिने गरेको छ । नयाँ संबिधानमा मधेशी हरुले उठाएका माग सम्बोधन हुनुपर्ने भनी भारतले राखेको अडान मधेशमा उसको रणनीतिक स्वार्थसंग मिसिएको छ । मधेशसंगको आफ्नो सम्बन्ध राजनीतिक र रणनीतिक सुरक्षाका हिसाबले महत्वपूर्ण रहेको भारतीय रणनीतिक मामिलाका जानकारहरु बताउछन् । मधेससँगको अन्र्तक्रिया बढाउने, भगवान् गौतम बुद्दको जन्मस्थल लुम्बिनीको विकासबाट आफूले लाभ लिने भारतीय रणनीति छ । बिशेषगरी लुम्बिनीमा उत्तश्र छिमेकी चीन र पश्चिमा शक्तिको प्रभाव रोक्ने भारतको रणनीति छ । भारतको स्वार्थ मिल्नेगरी लुम्बिनी क्षेत्रको विकास गर्ने भारतीय नीति छ । यसका लागि भारतले बोधगया र लुम्बिनीलगायत क्षेत्र जोडेर बुद्धिस सर्किट बनाउने नीति लिएको छ । त्यसका अतिरिक्त जनकपुर र अयोध्यालाई जोडेर रामायण सर्किट बनाउने समेत भारतको नीति छ ।"
सिके राउतले स्वतन्त्र मधेस राष्ट्रको अभियान चलाउँदा सरकार किन माैन ?,"काठमाडौ : प्रमुख प्रतिपक्षी दल नेकपा एमालेले सरकारले नेपालको राष्ट्रिय एकता र स्वाधिनताविरुद्ध खुलेआम प्रहार गर्नेहरुलाई प्रश्रय दिइरहेको आरोप लगाएको छ। शुक्रबार बसेको संसद् बैठकमा विशेष समय लिएर बोल्दै एमाले उपाध्यक्ष भीमबहादुर रावलले सिके राउतलगायतका समूहहरुले स्वतन्त्र मधेस राष्ट भन्दै व्यापक अभियान चलाउँदा र खुला सभा गर्दा समेत सरकार रमिते बनेको आरोप लगाएका हुन्। उनले नेपालको कानुन र कुटनीतिक मामिला विपरीतका गतिविधिहरु तिब्र हुँदा पनि सरकार मौन बसेको भन्दै सरकारको आलोचना गरे। रावलले भने, सिके राउतलगायतले मधेसमा स्वतन्त्र मधेस राष्ट्र भन्दै अभियान चलाइरहेका छन्। तर, सरकार उनीहरुलाई कारबाही गर्नुको साटो रमिता हेरिरहेको छ। किन कारबाही गर्न नसकेको? यसमा एमालेको घोर आपत्ति छ। रावलले भारतको पाटनामा नेपालको राष्ट्रियतामाथि आँच आउने गरी छलफल हुँदा समेत सरकार मौन बस्नु आपत्तिजनक भएको बताए। उनले भने, पटनामा नेपालको राष्ट्रियतामाथि आँच पुर्याउने गरी छलफल भएको गोप्य सूचना मैले पाएको छु। त्यसबारे राष्ट्रपति निवासमा छलफलका क्रममा मैले प्रधानमन्त्रीलाई पनि सुनाएको थिए। तर, प्रधानमन्त्रीले त्यसलाई राजनीतिक हतकण्डाका रुपमा लिनु भयो। यसबारे प्रधानमन्त्रीले संसदलाई जानकारी दिनुपर्छ। रावलले उक्त घटनाबारे छलफल गर्न प्रधामन्त्रीले सुरक्षा निकायका प्रमुख र प्रतिपक्षी दलसहितको बैठकमा राख्न माग गरे। रावलले हिजोमात्रै एउटा संचारमाध्यमलाई अन्तर्वार्ता दिँदै एकजना वरिष्ठ भारतीय नेताले संविधान संशोधनका साथै मधेसीलाई भारतीय ठान्ने गरिएको, नेपालमा सबै जनतालाई न्याय हुनु पर्ने र सबैपान्तले संविधान मेरो हो भन्ने ठान्नु पर्ने जस्ता कुरा गरेर नेपालको आन्तरिक मामिलामा ठाडो हस्तक्षेपकारी अभिव्यक्ति दिँदा सरकार मौन बसेको आरोप लगाए। उनले तराई मधेसमा बस्ने केही अंगीकृत नेपाली नागरिक र अरु सबै नेपाली रहेको भन्दै कोही भारतीय नागरिक नभएको बताए।"
वान बेल्ट वान रोडप्रति मन्त्रीको 'बेवास्ता',"काठमाडौं: परराष्ट्रमन्त्री प्रकाशशरण महतले चीनसँग रणनीतिक सहकार्य तथा कनेक्टिभिटी (सम्पर्क) बढाउन सरकार प्रतिबद्ध रहेको बताए पनि त्यसमा सहभागिता जनाउने सम्बन्धमा सरकारको धारणा प्रस्ट नपारेपछि चिनियाँ अधिकारी 'झस्केका' छन् । बीपी कोइराला स्कुल अफ पब्लिक पोलिसीले बिहीबार राजधानीमा आयोजना गरेको 'वान बेल्न वान रोड कन्फ्रेन्स २०१७' को उद्घाटन गर्दै मन्त्री महतले चीनसँगको रणनीतिक सहकार्यप्रति प्रतिबद्धता जनाए तर 'वान बेल्ट वान रोड' प्रति स्पष्ट धारणा राखेनन् । चीन र नेपालबीच संयुक्त सैन्य तालिम तयारी भइरहेका बेला महतले चीनसँगको रणनीतिक सहकार्यप्रति प्रतिबद्धता जनाएका हुन् । भारतको दबाबका कारण चीनसँग सम्बन्ध बढाउन नेपाल सरकारलाई सहजता नरहेको तर्फ संकेत गर्दै उनले भने, 'चीनले नेपालको भूराजनीतिक जटिलता बुझिदिनुपर्छ ।' कार्यक्रमका मुख्य अतिथि महत कार्यक्रमको सुरुमै पाँच मिनेट बोलेर बाहिरिएपछि आयोजक र उपस्थित नेपाली सहभागीले 'नेपालकै बेइज्जत भयो' भन्ने टिप्पणी गरेका थिए । 'चितवन जानुपर्ने छ, म अरू बस्न सक्दिनँ' भनी उनी सुरुमै निस्केका थिए । चिनियाँ राष्ट्रपतिले चीन र एसिया तथा युरोपबीच कनेक्टिभिटी बढाएर पारस्परिक लाभ लिने उद्देश्यसहित अघि बढाएको 'वान बेल्ट वान रोड' अवधारणाबारे कार्यक्रम केन्द्रित रहे पनि मन्त्री नै निस्केपछि उक्त अवधारणाप्रति नेपाल सरकारको प्रतिबद्धता कमजोर बनेको गुनासो चिनियाँ विज्ञले गरेका थिए । पूर्ववर्ती केपी ओली सरकारका पालामा उक्त अवधारणाअनुसार चीनले नेपालमा रेल, सडकलगायत विकास पूर्वाधारमा सहयोग गर्ने र दुई देशले कनेक्टिभिटी मिलेर विकास गर्ने भने पनि नयाँ सरकार बनेपछि उक्त अवधारणामा नेपालको प्रतिबद्धता कमजोर देखिएको टिप्पणी हुँदै आएको छ । महतले एक चीन नीतिप्रति नेपाल प्रतिबद्ध रहेको बताए । 'चीन र भारतविरुद्ध कुनै पनि गतिविधि हाम्रो भूमिमा हुन दिँदैनौं', उनले भने । मन्त्री महतले नेपाल, भारत र चीन साझा हितका लागि एकै ठाउँ उभिनुपर्ने बताए । पूर्ववर्ती सरकारका पालामा चीनसँग भएका सम्झौताप्रति वर्तमान सरकार प्रतिबद्ध रहेको उनले बताए । चीनको सिचुवान युनिभर्सिटीकी प्राध्यापक ली तावले नेपाल चीनका लागि दक्षिणएसिया प्रवेश गर्ने ढोका भएको बताइन् । उनले चीन र नेपालबीच जनस्तरको सम्बन्ध विकास भइरहेको बताइन् । उनले वान बेल्ट वान रोड अवधारणामा नेपाल बलियोसँग जोडिनुपर्ने बताइन् । कार्यक्रममा नेपाल चेम्बर अफ कमर्सका अध्यक्ष राजेशकाजी श्रेष्ठले वान बेल्ट वान रोड अवधारणाअनुसार मिलेर काम गर्न चीन र नेपालबीच संस्थागत संरचना खडा हुन नसकेको बताए । उनले चिनियाँ बैंकको शाखा नेपालमा स्थापना हुनुपर्ने बताए । पूर्वराजदूत डा शम्भुराम सिंखडाले नेपालले चीन र भारतसँग भिन्दाभिन्दै रूपमा सम्बन्ध राख्दै आएको बताए । चीन र भारतको स्थिरताका लागि नेपालको विकास र स्थिरता महत्त्वपूर्ण रहेको उनले बताए । चीनको हेवेई विश्वविद्यालयअन्तर्गत नेपाल अध्ययन केन्द्रका उपनिर्देशक चाङ सुविनले चिनियाँ राष्ट्रपति नेपाल भ्रमण गर्न इच्छुक रहे पनि सुहाउँदो वातावरण नरहेको बताए । नेपालमा लगानीमैत्री वातावरण नरहेको उनको भनाइ थियो । आयोजक संस्थाका अध्यक्ष प्रेमराज जोशीले 'वान बेल्ट वान रोड' अवधारणाबाट नेपालले लाभ लिनुपर्ने बताए । उनले 'वान बेल्ट वान रोड' अवधारणा आर्थिक सामाजिक विकासका लागि एक नयाँ अवधारणाका रूपमा विश्वसामु आएको बताए ।"
माओवादी केन्द्रसँग तत्काल एकता सम्भव छैन: गजुरेल,बर्दिवास: नेकपा (क्रान्तिकारी माओवादी) का नेता सीपी गजुरेलले प्रचण्ड नेतृत्वको नेकपा (माओवादी केन्द्र) सँग पार्टी एकता वा कार्यगत एकता तत्काल सम्भव नभएको बताएका छन्। बिहीबार साँझ नेकपा (क्रान्तिकारी माओवादी) को मिथिला प्रदेश (ब्युरो) कमिटीले बर्दिवासमा आयोजना गरेको सङ्गठन बिस्तार तथा सुदृढीकरण र परिचालनसम्बन्धी तीनमहिने अभियानको उद्घाटन गर्दै नेता गजुरेलले प्रचण्ड नेतृत्वको नेकपा (माओवादी केन्द्र)ले १० वर्षे जनयुद्धका उपलब्धि संस्थागत गर्ने पहलकदमी छाडेकाले तत्काल पार्टी एकता वा कार्यगत एकताको सम्भावना नरहेको बताएका हुन्। नाउँ कम्युनिष्ट पार्टी नै राखिएको भएपनि नेकपा (माओवादी केन्द्र) अब एमालेजस्तै संसदीय पार्टी बनेको नेता गजुरेलको भनाइ छ। कम्युनिष्ट पार्टी गठन र सञ्चालन एबम् सैद्धान्तिक सवालमा प्रचण्ड र एमालेमा अब केही फरक नरहेको नेता गजुरेलले बताए। बरु नेपाली राष्ट्रियताको सवाल र मुलुकको समृद्धिको कुरामा एमाले स्पष्ट र धारिलो देखिएको नेता गजुरेलको टिप्पणी थियो। रासस
स्थानीय निर्वाचनपछि सरकार परिवर्तन: देउवा,"भरतपुरः नेपाली काँग्रेसका सभापति शेरबहादुर देउवाले स्थानीय निकायको निर्वाचनपछि सरकार परिवर्तन हुने संकेत गरेका छन्। नेपाल प्रेस युनियन चितवन शाखाले शुक्रबार भरतपुरमा गरेको पत्रकार सम्मेलनमा देउवाले भने,स्थानीय निकाय निर्वाचनपछि सरकार परिवर्तन हुन्छ। त्यसपछि बन्ने सरकारले प्रदेश र संसदको चुनाव सम्पन्न गरी संविधानको पूर्ण कार्यान्वयन गर्नेछ। राज्य पुनर्संरचना आयोगले सरकारलाई बुझाएको प्रतिवेदनका केही ठाउँमा असन्तुष्टि रहेको जानकारी आफूले प्राप्त गरेको देउवाले बताए। स्थानीय निकायको पुनर्संरचनाबारे दुईचार ठाउँबाट असन्तुष्टि आएका छन्, उनले भने, सकेसम्म सबैलाई सन्तुष्ट बनाएर स्थानीय निकायको पुनर्संरचना गरी छिटोभन्दा छिटो स्थानीय निकाय निर्वाचन सम्पन्न गर्छौं। देउवाले काँग्रेसको नेतृृत्वमा संविधान कार्यान्वयन गराएरै छाड्ने बताए। २००७ साल, २०४६ साल र ०६२६३ को जनआन्दोलन काँग्रेसकै नेतृत्वमा सम्पन्न भए, देउवाले भने,संविधान कार्यान्वयन पनि काँग्रेसकै नेतृत्वमा हुन्छ। स्थानीय, प्रान्तीय र केन्द्रीय निर्वाचन सम्पन्न गरेपछि संविधानको पूर्ण कार्यान्वयन हुने र संघीय लोकतान्त्रिक गणतन्त्र संस्थागत हुने उनको भनाइ थियो। मधेसी जनताको भावनालाई ध्यानमा राखेर संसदमा संविधान संशोधनको प्रस्ताव पेश गरिएको भन्दै उनले पहाडी र मधेसीबीचमा फाटो उत्पन्न गर्ने तत्वलाई चिरेर समस्याको समाधान गरिने दाबी गरे। तत्कालिन प्रधानमन्त्री एवं काँग्रेस पार्टी सभापति सुशील कोइराला, एमालेका अध्यक्ष केपी ओली, माओवादी केन्द्रका अध्यक्ष पुष्पकमल दाहालले जुन सहमतिमा हस्ताक्षर गरेका थिए, त्यसैलाई टेकेर संविधान संशोधन प्रस्ताव अघि सारिएको देउवाको भनाइ थियो। झुटो कुरामा लागेर आन्दोलन गर्नुभन्दा संविधान संशोधन प्रस्ताव पास गराउन एमाले लाग्नुपर्छ, उनले भने, त्यसले नै देशमा स्थायी शान्ति हुन्छ।"
जनकपुरजयनगर रेलवे रुट परिवर्तनबारे कुरा गर्छु : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले जयनगरजनकपुर रेल मार्गको बिजुलपुरा, बर्दिबास खण्डको रेलवे लाइनको रुट परिवर्तनका लागि आफूले कुरा गर्ने बताएका छन् । धनुषा क्षेत्र नं ७ को सर्वदलीय प्रतिनिधि मण्डलसँगको भेटमा प्रधानमन्त्रीले उक्त कुरा बताएका हुन् । तपाईहरुको ज्ञापन पत्र हेरें, यसभन्दा अघि पनि यस्तै ज्ञापन पत्र मेरा हातमा परेको छ, प्रधानमन्त्रीले भने, रेलवे लाइन विस्तार गर्दा साविकका बस्ती विस्थापित हुन्छ र मुआब्जा पनि बढी लाग्छ भने त्यसको वैकल्पिक उपाय खोज्नु राम्रो हुन्छ । प्रधानमन्त्रीले यस विषयमा रेलवे विभागका प्रतिनिधिसँग समेत छलफल गर्ने बताएका छन् । त्यसका लागि भौतिक योजना तथा निर्माण मन्त्रालय र रेलवे विभागका प्रतिनिधिहरुलाई बोलाएर कुरा गर्छु, प्रधानमन्त्रीले भने, आवश्यक परे भारतीय रेलवे विभागसँग पनि समन्वय गरेर समस्या समाधानका लागि पहल हुनेछ । भेटमा सर्वदलीय प्रतिनिधि मण्डलले जयनगर जनकपुर, बिजुलपुरा बर्दिबास खण्डको रेलवे लाइन साविककै स्थानबाट अगाडि बढ्दा ठूलो बस्ती विस्थापित हुने र राज्यलाई मुआब्जाको भार पनि बढी पर्ने भन्दै वैकल्पिक मार्गको व्यवस्थाका लागि पहल गर्न अनुरोध गरेको छ ।"

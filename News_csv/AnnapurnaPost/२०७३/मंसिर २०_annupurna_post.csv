शीर्षक,विवरण
अनशन टुटेपछि,"डा गोविन्द केसीको अनशन बाइसौं दिनमा टुटेको छ यसपटक । सरकार र डा केसी पक्षबीच यसपटक भएको सहमतिमा प्रायः पुरानै सहमति दोहोरिएका छन् । एमबीबीएस र बीडीएस तहमा अर्को शुल्क व्यवस्था नभएसम्म पुरानै रकम यथावत् रहनेदेखि चिकित्साशास्त्र अध्ययन संस्थानको स्वायत्तता सुनिश्चित गर्ने प्रतिबद्धतामा दुई पक्षले फेरि हस्ताक्षर गरेका छन् । पाँच वर्षमा दसपटक अनशन गर्दा हरेकपटक अनशन कुनै न कुनै सहमति (लिखित या अलिखित) मा टुंगिएको छ । फेरिफेरि अनशनमा जानुको अर्थ हो, हस्ताक्षरकर्ता एउटा या दुवै पक्ष आफ्नो हस्ताक्षरप्रति इमानदार रहेनन् । यसपटकको अनशनको अन्त्यमा पनि पुरानै प्रवृत्ति दोहोरिएको छ । अर्थात् दुवै पक्षले सहमति कार्यान्वयन गर्ने प्रतिबद्धता जनाएका छन् । सिद्धान्ततः डा केसीको अनशनको केन्द्रीय विषय या लक्ष्य चिकित्सा शिक्षामा पारदर्शिता तथा स्तरीयता सुनिश्चित गर्नु हो । त्यस्तै विशिष्टता र प्राप्तांकका आधारमा निश्चित कोटामा सरकारी छात्रवृत्ति सुनिश्चित गर्ने मागलाई पनि डा केसीले उठाउँदै आएका छन् र त्यसको कार्यान्वयनमा व्यवधान आउनुपर्ने कुनै कारण छैन, किनकि त्यो सरकारको नीतिसँग पूर्णरूपमा मेल पनि खान्छ । एउटा सत्याग्रहीले सत्याग्रह या अनशन आफ्नो निजी हित र स्वार्थको लागि या कुनै अधिकार आफूमा केन्द्रित राख्नको लागि गर्दैन । त्यो त समाज र राष्ट्रको बृहत् हित तथा अधिकारको लागि गरिएको हुन्छ । डा केसीले त्यस रूपमा मान्यता पनि पाएका छन् । तर यो अनशन विवादास्पद पनि देखिएको छ । बरियता र योग्यताका आधारमा 'डिन' नियुक्त भएका डा केपी सिंहले डा केसीको दबाबमा राजीनामा गरे । 'मित्रको जीवनरक्षा' का नाममा उनले राजीनामा दिए । वास्तवमा डा सिंहले एउटा सत्याग्रही चरित्र प्रदर्शन गरे । आफैंमाथि अन्याय भए पनि डा केसीको जीवन रक्षालाई प्राथमिकता दिएर केसीको जीवनसँगै आफ्नो प्रतिष्ठा पनि बचाए । लाज राखे । डा सिंहले राजीनामा नदिएको भए ? डा सिंहको राजीनामा र उनीमाथि दिइएको दबाबले भोलिका दिनमा डा केसीलाई विवादास्पद नबनाउला भन्न सकिन्न । चिकित्साशास्त्र अध्ययन संस्थानको डिन एउटा प्रशासनिक र नेतृत्वदायी पद पनि हो । वरिष्ठतम् डाक्टर मात्र त्यसको लागि योग्यतम् हुन्छन् भन्ने सोच अव्यावहारिक हो । डा जगदीश अग्रवाल पक्कै पनि वरिष्ठता र अनुभव तथा छविको हिसाबले योग्य छन् त्यो पदको लागि तर जुन दिन एउटा सत्याग्रही एउटा व्यक्तिको विरोध र अर्काको समर्थनलाई अनशनको सर्त बनाउँछ (डिन या कुनै पद नियुक्तिको लागि) उसको अनशनको नैतिक अंश अत्यन्त कमजोर हुन जान्छ । सत्याग्रहीले बेथितिको विरोध गर्छ र पारदर्शी नीतिसँग तथा जवाफदेही पद्धतिको विकासमा योगदान पुर्याउँछ । तर डा सिंह र डा अग्रवालको मामिलामा डा केसीले विशुद्ध 'व्यक्तिवादी' अडान लिए । तर यो समग्र प्रक्रियाको अन्त्य हस्ताक्षरकर्ता दुवै पक्षको हितमा भएको छ । डा केसीको ज्यान बचेको छ र सरकारले फेरि एकपटक आफूले स्वीकार गरेका माग कार्यान्वयन गर्ने अवसर पाएको छ । तर यो विषयलाई अनशन र सहमतिको दायराबाट फराकिलो बनाउनु आवश्यक छ, मुलुकमा शिक्षण र चिकित्साशास्त्रमा नेतृत्वदायी भूमिकामा नियुक्तिको लागि कुनै पारदर्शी संयन्त्र बनाएमा चरित्रवान् तथा योग्यहरूले त्यो जिम्मेवारी पाउनेछन् र 'दलीय विद्वान्' हरूले राजनीति गर्ने फुर्सद पाउनेछन् । डा केसीको माग आईओएम र त्रिभुवन विश्वविद्यालयसँग मात्र सरोकार राखे पनि त्यसबाट सरकार र दलहरूले सही निष्कर्ष निकाली शिक्षण र स्वास्थ्य संस्थाहरूलाई भ्रष्टाचार र राजनीतिक हस्तक्षेपबाट मुक्त राख्न योगदान पुर्याउन सक्ने वातावरण यसले बनाएको छ ।"
संशोधन विरुद्धको आन्दोलनलाई देशव्यापी बनाउने एमालेको निर्णय,"भक्तपुर : नेकपा (एमाले)ले व्यवस्थापिकासंसद्मा पेस भएको संविधान संशोधन विधेयकविरुद्धको आन्दोलनलाई देशव्यापी बनाउने निर्णय गरेको छ । बैठकले विधेयक फिर्ता नहुँदासम्म आन्दोलन नरोक्ने निर्णय गरेको छ। एमाले अध्यक्ष एवम् पूर्वप्रधानमन्त्री केपी ओली शर्माको बालकोटस्थित निवासमा आज बसेको स्थायी कमिटीको बैठकले सरकारले संसद्मा दर्ता गरेको संशोधन प्रस्तावको विरोधमा सुरु भएको आन्दोलनलाई देशव्यापी बनाउने निर्णय गरेको एमाले उपाध्यक्ष वामदेव गौतमले बताए। एमालेका प्रवक्ता योगेश भट्टराईले बैठकले आन्दोलनलाई सात वटै प्रदेशमा विस्तार गर्ने निर्णय गरेको जानकारी दिए । उनले भने, संविधान संशोधन विधेयकका विरोधमा सुरु भएको आन्दोलनलाई एमालेले सातवटै प्रदेशमा प्रभावकारी बनाउँदै देशव्यापी रुपमा विशाल जनप्रदर्शन र आमसभा गर्ने भएको छ । आमसभा र विशाल जनप्रदर्शनको मिति भने केही दिनभित्रै तय गर्ने जानकारी दिँदै उनले भने, विभिन्न जिल्लामा भएको आन्दोलन बिथोल्न गरेको कुप्रचार र ज्यादतीको भण्डाफोर गर्छौँ । विभिन्न ठाउँमा एमाले पार्टी कार्यालयमा भएको तोडफोड, एमाले नेताको घरमा भएको आक्रमण र एमालेको कार्यक्रममा भएको अवरोधको बैठकले भत्र्सना पनि गरेको छ ।"
संविधान संशोधन प्रस्ताव अपुरोः भट्टरार्इ,"कपिलवस्तुः नयाँ शक्ति पार्टी नेपालका संयोजक डा बाबुराम भट्टराईले सरकारले हालै संसदमा पेस गरेको संविधान संशोधन प्रस्ताव अपुरो रहेको बताएका छन् । नयाँ शक्ति नेपाल पार्टी अन्तरिम जिल्ला परिषद्ले तौलिहवामा सोमबार आयोजना गरेको राजनीतिक प्रशिक्षण तथा पार्टी प्रवेश कार्यक्रममा संयोजक भट्टराईले आफूहरूले पहिचानका पाँच आधार र सामथ्र्यका चार आधारअनुरुप तराईमा दुई प्रदेश बनाउनु पर्ने विषयमा स्पष्ट गरेको बताए । संविधानको रक्षा र कार्यान्वयनका लागि संविधान संशोधनको आवश्यकता रहेको संयोजक डा भट्टराईको भनाइ थियो । पार्टीका ५ नम्बर प्रदेशका संयोजक डा सुरेन्द्र चौधरीले संविधान केही अपुरो रहेपनि संविधान कार्यान्वयनमा नलागे विगतका आन्दोलनको उपलब्धि गुम्नसक्ने बताए । कार्यक्रममा मधेसी जनाधिकार फोरम (लोकतान्त्रिक) का उपाध्यक्ष दानबहादुर चौधरीसहित विभिन्न नेता, कार्यकर्ता नयाँ शक्तिमा प्रवेश गरेका थिए । रासस"
टेबलमा नबोल्नेले सडकमा राष्ट्रियताको कुरा गर्न सुहाउँदैन: मन्त्री महत,"काठमाडौंः परराष्ट्रमन्त्री डा प्रकाशशरण महतले मुलुकलाई निकास दिन सरकारले संविधान संशोधन प्रस्ताव ल्याएको भन्दै यसलाई अतिरञ्जित नगर्न प्रमुख प्रतिपक्षी दल एमालेलाई आग्रह गरेका छन्। मन्त्री डा महतले सरकारले देशले निकास पाउँछ भनेर नै संशोधन प्रस्ताव ल्याएको उल्लेख गर्दै यसलाई कसैलेपनि अतिरञ्जित गर्न नहुने बताएका हुन्। उनले भने,यसलाई अतिरञ्जित गरियो भने दुर्भाग्यपुर्ण हुन्छ । तत्कालका लागि केही हुन्छ कि भनेर सरकारले अहिलेको संशोधन प्रस्ताव ल्याएको बताउँदै उनले भने,यसमा कसैको चित्त बुझेको छैन, स्वभाविक हो, यहाँ सबैले आफ्नो अडान राख्ने हो भने केही पनि हुँदैन। उनले हिजो एमाले अध्यक्ष केपी शर्मा ओलीले हस्ताक्षर गरेर अहिलेकै जस्तो प्रस्ताव त्यतिवेला ल्याउँदा राम्रो हुने तर अहिलेको सरकारले ल्याउँदा कसरी नराम्रो हुने भन्दै प्रश्न समेत गरे। महतले भने,उहाँहरुले गर्दा राम्रो हुने अनि हामीले गर्दा कसरी विखण्डनकारी हुने? उनले राष्ट्रियताको लागि आफ्नो पार्टी नेतृत्वले के मात्रै नगरेको भन्दै प्रश्न तेर्साए। महतले भने,हामीले त कूटनीतिक टेबुलमा कुरा राखेका छौं, तर उहाँहरु त टेबुलमा केही नबोल्ने ? अनि सडकमा राष्ट्रियताबारे बोल्ने ? उनले एमालेलाई ईंगित गर्दै भने,जहाँ कुरा गर्नुपर्ने हो त्यहाँ केही नबोल्ने अनि यहाँ चर्को कुरा गर्ने । उनले यो प्रवृत्तिले मुलुकलाई दीर्घकालीन हित नहुनेपनि स्पष्ट पारे । उनले संविधान संशोधन प्रस्तावलाई प्रतिपक्षी दल र मधेस केन्द्रीत दलहरुले विरोध गरिरहने हो भने भोलि संकट आउने समेत बताए। उनले भने,अब मधेस केन्द्रीत दलहरुले पनि धेरै राजनीति गर्नुहुँदैन।"
कम्युनिष्ट शक्ति गोलबन्द हुनुपर्छःअध्यक्ष वैद्य,दाङः नेकपा क्रान्तिकारी माओवादीका अध्यक्ष मोहन वैद्यले सबैको अधिकार नसमेटिएको भन्दै संविधानको औचित्यमाथि प्रश्न उठाएका छन् । नेपाल पत्रकार महासङ्घ दाङले सोमबार घोराहीमा आयोजना गरेको पत्रकार भेटघाट कार्यक्रममा बोल्दै अध्यक्ष वैद्यले संविधानप्रति सबै दल र पक्षहरूको असन्तुष्टि रहेको भन्दै यसमा संशोधन गर्नुको कुनै औचित्य नभएको टिप्पणी गरे । देशका सीमान्तकृत वर्ग समुदायको अधिकारसँगै मधेसीको मागलाई संविधानमा नसमेटिएकै कारण समस्या बल्झिदै गएको उनको भनाइ थियो । सरकारले पछिल्लो समयमा संविधान संशोधनका लागि दर्ता गरेको प्रस्ताव बाह्य शक्तिको चलखेलका आधारमा ल्याइएको भन्दै अध्यक्ष वैद्यले संशोधनबारे सरकारमै रहेका पार्टीका नेताहरू विभाजित भएको जिकिर गरे । रासस
बद्री पंगेनीको गीतमा छमछमी नाचे बुटवलका प्रदर्शनकारी,"बुटवलः पाँच नम्बर प्रदेश विभाजन गर्ने गरी सरकारले संसदमा दर्ता गराएको संविधान संशोधन प्रस्तावको विरोधमा रुपन्देहीमा चलिरहेको आन्दोलनको छैठौं दिनको माहोलमा भने केही फरकपन आयो। सोमबार विहानै प्रदर्शनमा जुटेका नागरिकहरु दिउँसो सांगीतिक माहोलमा झुमे। लोक गायक बद्री पंगेनीसहितका केही कलाकार दिउँसो बुटवलको मिलनचोकस्थित ट्राफिक आइल्याण्डमा चढे र गाउन थालेशान्ति क्षितिज पारी छ, आन्दोलन अझै जारी छ। पंगेनीको गीतले बुटवलको मिलनचोक सांगीतिक माहोल तातियो। छरिएर रहेका नागरिकहरु एकत्रित भए। गायक पंगेनीले गाउन अझै छाडेनन्। प्रदेश नम्बर पाँचको आन्दोलनमासाथ दिन आफू बुटवल झरेको बताउँदै उनले गीतको टुक्का जोडेअघि बढ ५ नम्बर प्रदेश हामी साथ दिन्छौं, माग पूरा भएपछि बल्ल विश्राम लिन्छौं। प्रदर्शनमा सहभागीहरु पंगेनीको गीतमा छमछमी नाचे । अझै नि लोकतन्त्र आको छैन है, गाउँदै पंगेनीले गीत टुङ्ग्याए। चिसिएको बुटवलको मौसम गायक पंगेनीसंगको गीतसँगै एकाएक तातियो। लोकगायक पंगेनीलाई रुपन्देहीका स्थानीय कलाकारले पनि साथ दिएका थिए। दोहोरी गायकगायिकाहरु दीपक गरौजा, वीपी परियार, रुपा जिएम, विष्णु जी पाण्डे, पुरुषोत्तम भण्डारी, प्रकृति ढकाल, उज्ज्वल गिरीले पनि स्वरमा स्वर थपे। भैरव युवा क्लवले सडकमै मञ्चको तयार गरेको थियो। सांगीतिक कार्यक्रम चलिरहँदा बुटवलको मिलनचोकमा हजारौं नागरिकहरु सहभागी थिए। पाँच नम्बर प्रदेश विभाजन गर्ने गरी सरकारले संसदमा दर्ता गराएको संविधान संशोधन प्रस्तावको विरोधमा भइरहेको प्रदर्शनको छैठौं दिन भने रुपन्देही शान्तिपूर्ण बन्यो।"
सर्वस्वीकार्य बनाउन संशोधन प्रस्ताव ल्याइएको हो',"ललितपुरः प्रधानमन्त्री पुष्पकमल दाहाल प्रचण्डले संविधान सर्वस्वीकार्य बनाउनका लागि संविधान संशोधनको प्रस्ताव दर्ता गरिएको बताएका छन् । नेपाल विज्ञान तथा प्रविधि प्रज्ञाप्रतिष्ठान (नास्ट)को ३४औँ वार्षिकोत्सव तथा पुरस्कार वितरण समारोहलाई सोमबार सम्बोधन गर्दै उनले दोस्रो संविधानसभाबाट जारी संविधानलाई सर्वस्वीकार्य बनाउन संविधान संशोधन विधेयक संसदमा दर्ता गरिएको स्पष्ट पारे । अहिले संविधान संशोधनमार्फत आमनेपालीको चाहना अनुरुप तीन तहको निर्वाचनमा जानुको विकल्प छैन । उनले भने । मुलुकको विकासका लागि भारत र चीनसँग त्रिदेशीय साझेदारी हुन जरुरी रहेको उनको भनाइ थियो । वर्तमान अवस्थामा राजनीतिक जोडघटाउभन्दा पनि राष्ट्रलाई समृद्ध बनाउने दिशामा सबैको ध्यान जानुपर्ने उनले जानकारी दिए । देशको सङ्घीय संरचनाअनुसार सातवटै प्रदेशमा विज्ञान प्रयोगशाला तथा अनुसन्धान केन्द्रको स्थापना गरिने उनको भनाई थियो । प्रदेशको विशेषताअनुसार नै यस्ता अनुसन्धान केन्द्रको स्थापना गरिनु पर्ने उनले विचार व्यक्त गरे । सो अवसरमा झापा कन्काईस्थित जामुनबारी सामुदायिक वन उपभोक्ता समूहलाई पुरस्कार प्रदान गरिएको थियो । विगत दुई दशकदेखि वन, वातावरण, वन्यजन्तुको सुरक्षित वासस्थान, सिमसार क्षेत्र तथा जैविक विविधताको संरक्षण र सम्बद्र्धनमा योगदान पुयाएबापत उपभोक्ता समूहलाई उक्त पुरस्कार दिइएको हो । पुरस्कारको राशि रु दुई लाख रहेको छ । यसैगरी, रु एक लाख राशि रहेको विज्ञान पुरस्कार धनुषाका डा मनोजकुमार यादवलाई प्रदान गरिएको छ । पारदर्शी र सुपथ सेमिकन्डक्टर जिङ्क अक्साइडसँग म्याग्नेसियम र क्याडमियम मिसाएर आवश्यकताअनुसार विभिन्न रङको लेजर उत्पादन गर्न सकिने तथ्यको पुष्टि गर्दै पहिलोपटक घनत्व कार्यात्मक सिद्धान्त प्रतिपादन गर्नुभएकामा यादवलाई उक्त पुरस्कार प्रदान गरिएको हो । एक लाख राशि रहेको प्रविधि पुरस्कार सिन्धुपाल्चोकका डा सुरेन्द्रलाल श्रेष्ठलाई प्रदान गरिएको छ । डढुवा रोग अवरोधक वर्णशङ्कर गोलभेँडाहरुको उत्कृष्ट जात विकास गरी किसानमैत्री खेतीबालीको अनुसन्धान एवम् विकासमा योगदान पुर्याएबापत श्रेष्ठलाई उक्त पुरस्कार दिइएको हो । यसैगरी, जनही रु ७५ हजार राशि रहेको विज्ञान तथा प्रविधि युवा पुरस्कार पाल्पाका सन्तोष नेपाल, दार्चुलाका डा खेमराज जोशी, झापाका डा सन्तोष दुलाल, सिन्धुपाल्चोकका डा उर्मिला प्याकुरेल र सप्तरीका डा रामदेवी तचामो शाहले पाउनुभएको छ । समारोहमा प्रज्ञाप्रतिष्ठान तथा प्रविधि प्रवद्र्धन पुरस्कार महिला स्वास्थ्य स्वयम्सेविका कार्यक्रम, परिवार स्वास्थ्य महाशाखा नेपाल र ताप्लेजुङका रामचन्द्र अधिकारीलाई प्रदान गरिएको छ । उक्त पुरस्कारको राशि जनही रु ५० हजार रहेको छ । द वल्र्ड एकेडेमी अफ साइन्सेस पुरस्कार रसुवाका डा सरस्वती आचार्यले पाउनुभएको छ । सो पुरस्कारको राशि रु एक लाख नौ हजार ९एक हजार डलर० बराबरको रहेको बताइएको छ । यसैगरी, नविल विज्ञान तथा प्रविधि पुरस्कार चार जनाले प्राप्त गरेका छन् । पुरस्कार पाउनेहरुमा ओखलढुङ्गाका प्रा डा टङ्कनाथ धमला, मोरङका डा हरिप्रसाद अर्याल, काठमाडौँका प्रा डा कृष्णदास मानन्धर र ललितपुरका प्रा डा सिर्जनलाल श्रेष्ठ छन् । पुरस्कारको राशि जनही रु एक लाख २५ हजार रहेको छ । नास्टद्वारा प्रदान गरिने दयानन्द बज्राचार्य अनुसन्धान पुरस्कार पाउनेहरुमा त्रिभुवन विश्वविद्यालय जैविक प्रविधि विज्ञान केन्द्रीय विभागका विमला ढकाल र प्राणी शास्त्र केन्द्रीय विभागका श्यामकुमार पुन छन् । उक्त पुरस्कारको राशि जनही २५ हजार रुपैयाँ रहेको छ । सो अवसरमा नास्टमा कार्यरत डा तिमिला श्रेष्ठ, प्रा डा रामवृक्ष शाह, चन्द्रलेखा कायस्थ, गोपालप्रसाद काफ्ले र प्रा डा रामस्वार्थ रायलाई सम्मान गरिएको थियो । यसैगरी, दिपाश्री रावल, डा बुद्धराम शाह, डा रवीन्द्रप्रसाद ढकाल, रोशन पाण्डे, हरिराम श्रेष्ठ, रानु शर्मा, दिलीप श्रीवास्तव, सञ्जयश्वर श्रेष्ठ, प्रेमबहादुर कार्की, तीर्थमाया नेपाली र द्रोणनाथ डङ्गोललाई प्रशंसापत्र प्रदान गरिएको नास्टका उपकुलपति प्राध्यापक डा जीवराज पोखरेलले जानकारी दिए । यस्तै, नास्टमा स्वयम्सेवकका रुपमा कार्यरत किताजुमी हाजुमी र चुन डोङ्गलीलाई पनि कदरपत्र वितरण गरिएको थियो । सोही अवसरमा प्रधानमन्त्री दाहालले स्वतन्त्र कर्मचारी युनियन नास्टद्वारा प्रकाशित स्मारिकाको विमोचन पनि गरेका थिए । रासस"
"कांग्रेस नेता खुमबहादुरले भने, 'संघीयता चाहिदैन, धर्म निरपेक्षता टिक्दैन","नेपालगन्ज : नेपाली काँग्रेसका नेता खुमबहादुर खड्काले धर्म निरपेक्षता र सङ्घीयताले मुलुकको राष्ट्रियता कमजोर बनाउने बताएका छन्। काँग्रेस बाँकेले सोमबार आयोजना गरेको कार्यकर्ता भेटघाट कार्यक्रमलाई सम्बोधन गर्दै उनले भने, म अहिले पनि धर्म निरपेक्षता र सङ्घीयताको पक्षमा छैन, पार्टीले त्यसको पक्षमा गरेको निर्णय महाधिवेशन बैठकबाट सच्याउनुपर्छ । काँग्रेस अरु कुनै वादको पछि नलागेर विपीवादी हुनुपर्नेमा जोड दिँदै उनले अहिले पार्टीलाई बलियो बनाउनुपर्ने आवश्यकता छ, कार्यकर्ता नेतामुखी होइन पार्टीमुखी हुनुपर्छ भने। पार्टी अहिले इतिहासकै कठिन घडीमा छ, नेता बलियो र पार्टी कमजोर हुँदैछ, नेपाली काँग्रेस जबजब सरकारमा जान्छ पार्टी कमजोर हुन्छ, अब पनि यसको समीक्षा गरिएन भने हामी सिद्धिन सक्छौउनको भनाइ छ। कार्यकर्ता भेटघाटका अवसरमा पार्टीका पूर्व जिल्ला अध्यक्ष सनत रेग्मी, युवराज शर्मा, गजेन्द्र हमाल, पूर्व सांसद मोहम्मदी सिद्धिकी र प्रचार समितिका प्रमुख कपिलदेव शर्माले पार्टीभित्र एकताको आवश्यकतामा जोड दिएका थिए।"
संशोधन प्रस्तावकाे विराेधमा बर्दिया सदरमुकाम बन्द,"बर्दियाः प्रदेश नम्बर५ बाट पहाडी जिल्लालाई फुटाउने गरी गरिएको संविधान संशोधन प्रस्तावको विरुद्धमा बर्दियाको सदरमुकाम गुलरिया बन्द भएको छ । उद्योग बाणिज्य संघ गुलरिया, बर्दियाको आव्हानमा स्थानीय व्यापारीले बन्द आव्हान गरेका हुन् । बिहानैदेखि भएको बजार बन्दले व्यापारिक प्रतिष्ठानहरु प्रभावित बनेका छन् । बन्दका कारण व्यापार, व्यवसाय लगायत कलकारखाना थप्प हुँदा जनजीवन कष्टकर बनेको छ । पहाडलाई ५ नं प्रदेशबाट अलग गर्ने विधेयक औचित्यहीन रहेको भन्दै नेपाल कम्युनिष्ट पार्टी एमाले बर्दियाले पनि विरोध गर्दै आएको छ । संविधान संशोधन जस्तो गम्भीर विषयमा प्रर्याप्त छलफल नगरी आधारहीन र हचुवाको भरमा संशोधन प्रस्ताव दर्ता गरेकोमा आपत्ती प्रकट गर्दै नेकपा एमाले जिल्ला समितिका अध्यक्ष हरी ज्ञवालीले संशोधन फिर्ता नलिदाँसम्म आन्दोलन जारी राख्ने बताए । प्रदेश नं ५ मा रहेका पाल्पा, गुल्मी, अर्घाखाँची, प्युठान, रोल्पा र रुकुम जिल्ला फोडेर अर्को प्रदेशमा मिसाउने भन्दै सत्तागठबन्दन दलहरुले संसदमा प्रस्ताव दर्ता गराएको विरोधमा बर्दिया बन्दको आव्हान गरेका हुन् ।"
स्थानीय तह पुन:संरचना अायोगले मंसिरभित्रै प्रतिवेदन बुझाउने,"काठमाडौं: स्थानीय तह पुनःसंरचना गर्न गठित गाउँपालिका, नगरपालिका तथा विशेष, संरक्षित वा स्वायत्त क्षेत्रको सङ्ख्या र सिमाना निर्धारण आयोगले मङ्सिर मसान्तभित्र आफ्नो प्रतिवेदन सरकारलाई बुझाउने तयारी गरेको छ । तराईका सात जिल्लाबाहेक सबै जिल्लाबाट पुनःसंरचना सिफारिस आइसकेकाले मङ्सिरभित्र प्रतिवेदन बुझाइने तयारी भएको आयोगका अध्यक्ष बालानन्द पौडेलले जानकारी दिए। तराईका बारा, पर्सा, रौतहट, सर्लाही, महोत्तरी, सिरहा र सप्तरीबाहेक सबै जिल्लाको प्रतिवेदन आयोगमा आइसकेको छ । आयोगले ६८ जिल्लाका प्राप्त प्रतिवेदनलाई अन्तिम तयार पार्ने काम गरिरहेको आयोगका सदस्य सुनिलरञ्जन सिंहले जानकारी दिए। 'हामी सरकारलाई प्रतिवेदन बुझाउनका लागि आन्तरिक तयारीमा छौँ,'उनले भने,'सात जिल्लालाई केही दिनभित्र ठोस निर्णय गरी सरकारलाई प्रतिवेदन बुझाउँछौँ ।' यसअघि आयोगले मङ्सिरको दोस्रो हप्ता प्रतिवेदन बुझाउने भनेको थियो । विसं २०७२ चैतमा स्थानीय निकायको पुनःसंरचना गर्न गठित आयोगले पहिलो चरणमा चैत ४ गतेदेखि काम थालेको हो । रासस"
भारतीय राजदूतलाई फिर्ता पठाऊ भन्दै लैनचौरमा एमालेको प्रदर्शन,"काठमाडौंः संविधान संशोधन प्रस्तावको विपक्षमा रहेको प्रमुख प्रतिपक्षी दल नेकपा एमालेलगायत दल निकट संगठनहरुले भारतीय दूतावास अगाडि प्रदर्शन गरेका छन्। सरकारले संसदमा दर्ता गराएको संविधान संशोधन प्रस्ताव पारित गर्न भारतीय दूतावासले मधेसी दलका नेताहरुलाई बोलाएर दबाब दिएको आरोप लगाउँदै एमालेसहितका प्रतिपक्षी दलका कार्यकर्ताहरुले लैनचौरस्थित भारतीय दूतावास अगाडि सोमबार विहान १० देखि १२ बजेसम्म प्रदर्शन गरेका हुन्। भारतीय राजदूत रञ्जित रेले सरकारले दर्ता गराएको संविधान संशोधन प्रस्ताव पारित गराउन मधेसी मोर्चाका नेताहरुलाई निर्देशन दिएर पदीय मर्यादा नाघेकाले त्यसको विरोधमा भारतीय दूतावास अगाडि प्रदर्शन गरिएको अनेरास्ववियुका सचिव आरसी लामिछानेले जानकारी दिए। उनले भारतीय राजदूत रेले पदीय मर्यादाविपरित मधेसी दलका नेताहरुलाई भोज दिएर संविधान संशोधनको पक्षमा मतदान गर्न दबाब दिएकाले उनलाई भारत फिर्ता पठाउन माग गरिएको बताए। उनले भारतीय राजदूत रेलाई पदीय मर्यादामा बस्न समेत आग्रह गरे। एमालेसहितका दलका कार्यकर्ताहरुले भारतीय राजदूतलाई भारत फिर्ता पठाउन माग गरेका छन्। साथै उनीहरुले नेकपा माओवादी केन्द्रका अध्यक्ष पुष्पकमल दाहाल प्रचण्ड नेतृत्वको सरकार भारतको इशारामा चलेको भन्दै प्रधानमन्त्रीको राजीनामा समेत माग गरेका छन्। सरकारले संविधान संशोधन प्रस्ताव गत मंगलबार संसदमा दर्ता गरेपछि एमालेलगायत विपक्षी दलका कार्यकर्ता आन्दोलनमा उत्रिएका छन्। यसअघि पनि अनेरास्ववियु, युवा संघ नेपाल लगायत अन्य दलका संगठनका कार्यकर्ताहरुले भारतीय दूतावास अगाडि प्रदर्शन गरेका थिए।"
संसदबाटै निकास खोज्न सुझाव,"बिर्तामोडः झापाका राजनीतिक दलका नेताहरुले समस्याको समाधान संसदबाटै खोज्न सुझाव दिएका छन् । संवाद समूहको सचिवालय बिर्तामोडमा सोमबार भएको संविधान संशोधनः उत्पन्न परिस्थिति र त्यसको निकास विषयमा भएको छलफलमा नेताहरुले संसदमा उब्जिएको समस्याको समाधान संसदबाटै गर्नुको विकल्प नरहेको पनि उनीहरुको भनाई थियो । छलफलमा सांसद तथा एमाले केन्द्रीय सदस्य रवीन कोइरालाले सरकारले सबै दललाई समेटेर अघि बढ्नुपर्ने बताए । उनले समस्याको समाधान संसदबाटै हुने तर सरकारले असंवैधानिक तरिकाले संविधान संशोधनको प्रस्ताव ल्याएकोले खबरदारीका लागि मात्र सडकमा जानुपरेको बताए । सांसद प्रेमबहादुर गीरीले समस्या समाधानका लागि संसदबाटै निकास खोज्न सकिने बताउँदै सबैले राष्ट्रिय भावनाले सोच्नुपर्ने बताए । सांसद कोइराला र गिरीले संशोधन प्रस्तावबाट सरकार पछि हट्नुपर्ने राष्ट्रपतिले सर्वदलीय बैठकमार्फत र संसदबाट समस्याको समाधानको पहल लिनुपर्ने बताए । ०७४ माघ ७ पछि सबै सांसदको बैधानिक अवधि सकिने हुँदा निर्वाचनको वातावरण बनाएर निर्वाचनमार्फत मुलुकलाई निकास दिनुपर्छ । उनले भने । नेपाली कांग्रेसका नेता देउमान थेवे, नेकपा माओवादी केन्द्रका केन्द्रीय सदस्य रोशन कन्दङ्वा, भर्खरै एकीकरण भई बनेको राष्ट्रिय प्रजातन्त्र पार्टी झापाका सचिव केशवप्रसाद ओझाले समस्या समाधानमा सबै पार्टी गम्भीर बन्नुपर्ने र सडक छोडेर सदनबाटै निकास निकाल्न सुझाव दिए । स्थानीय शान्ति समितिका संयोजक तथा सद्भावना पार्टीका जिल्ला अध्यक्ष सूर्यनारायण गणेश, तमलोपाका अध्यक्ष त्रिनारायण राजवंशी, संघीय समाजवादी फोरम नेपालकी संगीता रौनियारले पूर्वाग्रह र दलीय स्वार्थ त्यागेर दलहरुले विभेदमा परेका नागरिकलाई अधिकार सम्पन्न हुने गरी पहिचान पक्षधरको मागलाई सम्बोधन गर्न संविधान संशोधनको वातावरण बनाउनुपर्नेमा जोड दिए । संघीय लिम्बुवान पार्टीका केन्द्रीय सदस्य टेकबहादुर खजुम, संघीय लिम्बुवान मञ्च नेपालका जिल्ला अध्यक्ष धनबहादुर पन्धाक, उपाध्यक्ष केशव मैनालीले सबै दलहरु जिम्मेवार बन्ने र दलीय स्वार्थ त्यागेर मुलुक र जनताको हितमा सोच्ने हो भने अहिलेको परिस्थितिले निकाश पाउने बताए । छलफलको सहजीकरण संवाद समूह सचिवालयका संयोजक अधिवक्ता दीपेन्द्र भट्टराई र अधिवक्ता खगेन्द्र खरेलले गरेका थिए ।"
संविधान संशोधन प्रस्ताव विरोधमा टियुमा विद्यार्थीको जुलुस,"काठमाडौः संविधान संशोधनको विरोधमा त्रिभुवन विश्वविद्यालयमा विद्यार्थीले आइतबार जुलुस प्रदर्शन गरेका छन् । सरकारले राष्ट्रघाती संविधान संशोधन प्रस्ताव ल्याएको भन्दै अनेरास्ववियुका विद्यार्थीहरुले जुलुस प्रदर्शन गरेका हुन् । त्रिभुवन विश्वविद्यालयमा भएको जुलुसलाई सम्बोधन गर्दै अनेरास्ववियुका महासचिब ऐन महरले सधोशन फिर्ता नलिएसम्म आन्दोलन जारी राख्ने बताए । सरकारले राष्ट्रघाती प्रस्ताव लिएको छ, हामी फिर्ता नलिदाँसम्म जान्दोलन जारी राख्ने छौं उनले भने । टियुमा भएको जुलुसमा सचिब मकर खड्का, कोषाध्यक्ष झपिन्द्र खत्री, सचिवालय सदस्य तथा त्रि बि किर्तीपुरका नेता माधब पन्तले राष्ट्रको अहित हुने गरी संशोधन प्रस्ताव आएको र उक्त प्रस्ताव फिर्ता नलिदाँसम्म आन्दोलन नरोकिने बताए । जुलुस व्यवस्थापन केन्द्रीय बिभागबाट सुरु भई मानबिकि घडीभवन, शिक्षा शास्त्र संकाय, बिज्ञान बिभाग केन्द्रीय पुस्तकालय हुदै तीनकुनेमा कोणसभामा परिणत भएको थियो । राष्ट्रघाती संशोधन प्रस्ताव फिर्ता नहुन्जेल आन्दोलन जारी रहने माधब पन्तले जानकारी दिए । जुलुसमा सयौं विद्यार्थीको उपस्थित रहेको थियो । टियुका नेता पन्तले आन्दोलनमा दिनप्रतिदिन विद्यार्थीको सहभागीता बढ्दै गएको बताए ।"
संविधान संशोधन प्रस्तावको विरोधमा रोल्पाका बजार बन्द,"लिबाङ रोल्पाः प्रदेश नम्बर पाँचलाई टुक्रयाउने गरी आएको संविधान संशोधन प्रस्तावको विरोधमा रोल्पाका बजार बन्द भएका छन्। सर्वदलीय र सर्वपक्षीय अखण्ड प्रदेश नम्बर पाँच समितिले बजारवासीलाई विरोध स्वरुप बजार बन्द आव्हान गरेपछि बजार बन्द भएको हो। संघर्ष समिति विरोध गर्दै बजारमा जुलुश गर्दै हिडेका छन्। विधेयक ल्याउनु एक साताअघिबाट यहाँ सर्वदलीय र सर्वपक्षीय आन्दोलन हुँदै आएको थियो । दैनिक जसो र्याली, नारा, जुलुश, भईरहेका छन् । विधेयक पेश भएपछि अलगअलग विरोध कार्यक्रम गर्दै आएका रोल्पा र प्यूठानवासीले संयुक्त संघर्ष समिति बनाएर आन्दोलन अघि गर्दै आएका छन् । समितिका सदस्य सचिव महेश न्यौपानेका अनुसार आइतबारको बैठकबाट साताव्यापी जिल्लाका ठूला बजार केन्द्रित विरोधका कार्यक्रम तय गरिएको जानकारी दिए । दक्षिणी होलेरी बजार, पश्चिमको घर्तीगाउँ, पूर्वी सुलिचौर लगायत करिव आधा दर्जन बजारमा विरोध प्रदर्शन गरिएको थियो । प्रत्येक दिन भिन्न बजारमा विरोध सभा गर्ने र बजार बन्द हुँदै आएको छ । दलहरुको आलोपालोमा संयोजन हुने गरी गठित अखण्ड पाँच नम्बर प्रदेश समितिले आन्दोलन जारी राखेको छ । तराईका दाङ, कपिलवस्तु र अर्घाखाँचीसँग आर्थिक सम्बन्ध रहेकाले छुटाउनु सर्वथा गलत भएको उद्योग वाणीज्य संघका अध्यक्ष बालकृष्ण सुवेदी बताउँछन् । यसअघि, विद्यार्थी, महिला, व्यसायीबाट प्रत्येक दिनजसो आलोपालोमा विरोध प्रदर्शन गरिएका थिए । विधेयक फिर्ता नहुन्जेल आन्दोलन जारी राख्ने समितिले जनाएको छ । आन्दोलनमा माओवादी केन्द्रका नेता तथा कार्यकर्तासमेत उपस्थित छन् । विधेयक आउनु पहिलेदेखि नै माओवादी केन्द्रका यहाँका नेता, कार्यकर्ता र आस्थावान आन्दोलित थिए । विरोध सभालाई सम्बोधन गर्दै माओवादी केन्द्रका अध्यक्ष सुरेन्द्र थापाले प्रदेश टुक्राउन नहुने बताएका थिए । दैनिक जसो हुने विरोधका कार्यक्रमले यहाँ असहजता हुन थालेको छ । यातायात र बजार बन्द हुँदा आवतजावतमा कठिनाई हुने गरेको छ ।"
"५ नम्बर प्रदेश टुक्राउने संशोधनविरुद्ध लुम्बिनी ठप्प, बुटवलमा तनाव","बुटवलः पाँच नम्बर प्रदेश टुक्राउने संविधान संशोधन प्रस्तावविरुद्ध लुम्बिनी क्षेत्र सोमबार बिहानदेखि तनावमा छ। बुटवलमा बिहानैदेखि जनप्रदर्शन भइरहेको छ। प्रदर्शनमा जनसहभागिता बढ्दै गएपछि सुरक्षाकर्मी पनि बाक्लो रुपमा खटाइएको छ। सडक यातयात ठप्प छ भने स्थानीय बजार पनि खुलेको छैन। सडक अवरोध गर्ने क्रममा सुरक्षाकर्मी र प्रदर्शनकारीहरुबीच विवाद बढेपछि कतिपय स्थान तनाव भएको छ। झडप नहोस् भनेर सुरक्षा सतर्कता अपनाइएको छ। संयुक्त संघर्ष समितिको आव्हानमा छ दिनदेखि लुम्बिनी क्षेत्र बन्द छ।शैक्षिक संस्थाहरु समेत खुलेका छैनन्। बुटवलको राजमार्ग चौहारामा बिहानै प्रदर्शन भएको छ । सयौं नागरिकहरु सहभागी भएको प्रदर्शन बसपार्क हुदै पुष्पलाल पार्कमा पुगेर कोणसभामा परिणत भएको थियो । कोणसभामा बोल्ने बत्ताहरुले सरकारले प्रस्ताव फिर्ता नलिदासम्म नागरिकहरु आन्दोलन जारी राख्ने बताए । कुनै राजनीतिक दलको आन्दोलन नभई प्रदेश ५ मा बस्ने नागरिकहरुको आन्दोलन भएकाले कमजोर नठान्न उनीहरुले चेतावनी दिए । बुटवल क्षेत्रमा लागेको वाक्लो हुस्सुका वावजुद पनि सर्बसाधारणहरु सडकमा उत्रिएका छन् । बुटवल, भैरहवा, सालझण्डी, देवदह क्षेत्रका भित्रि सडकहरुमा मोटरसाइकल चल्न पनि अवरोध गरेका छन् । रुपन्देहीको शंकरनगरमा महिलाहरुले मात्रै बिरोध प्रदर्शन गरेका छन्। नयाँमिलबाट राष्ट्रिय झण्डा लिएर निस्किएका महिलाहरुले योगिकुटी चोकमा पुगी शंकरनगर फर्किएका थिए । महिलाहरुले आफ्नो माइती र घरलाई दुई प्रदेश बनाउन नहुने माग गरेका छन् । सात्तारुड कांग्रेस र माओवादी पनि आन्दोलनमा यसैबीच नेपाली कांग्रेस र माओवादी केन्द्रका कार्यकर्ताहरु पनि सडकमा उत्रिएका छन् । कांग्रेसमा आन्दोलनमा सहभागी हुने र नहुनेमा दुईधार देखिए पनि कार्यकर्ताहरु स्वतः स्फूर्त रुपमा सडकमा आएका छन् । सोमबार पनि शैक्षिक संस्था बन्द छन् । पूर्वपश्चिम महेन्द्र राजमार्ग र उत्तरदक्षिण सिद्धार्थ राजमार्गमा कुनै पनि गाडी गुडेका छैनन् । दुध, तरकारी, पर्यटक, बिरामी बोकेका गाडीहरु भने सञ्चालन भएका छन् । छ दिनसम्म बन्द हुँदा जनजीवन प्रभावित बनेको छ ।"
प्रधानमन्त्री प्रचण्डलाई श्रीलंका भ्रमणको निम्तो,"काठमाडौंः प्रधानमन्त्री पुष्पकमल दाहाल प्रचण्डलाई श्रीलंका भ्रमणको निम्तो आएको छ। नेपालका लागि श्रीलंकाली राजदूत डब्लुएस पेरेलाले सोमबार प्रधानमन्त्री कार्यालय सिंहदरबारमा प्रधानमन्त्री प्रचण्डलाई भेटेर श्रीलंका भ्रमणको निम्तो दिएका हुन्। राजदूत पेरेलाले आगामी वर्ष नेपाल र श्रीलंकाबीच दौत्य सम्बन्ध कायम भएको ६० औं वर्षको अवसर पारेर प्रधानमन्त्री प्रचण्डलाई श्रीलंका भ्रमणको निम्तो दिएका हुन्। भेटमा प्रधानमन्त्री प्रचण्डले नेपाल र श्रीलंकाबीच पुरानो सांस्कृतिक, धार्मिक सम्बन्ध र एकता रहेको बताएका थिए। भेटमा प्रधानमन्त्री प्रचण्डले सार्क र दक्षिण एसियाको विकास र समृद्धिमा नेपाल श्रीलंकासँग मिलेर काम गर्न इच्छुक रहेको भन्दै भूकम्पको पुनर्निर्माणमा श्रीलंकाले गरेको सहयोगप्रति आभार प्रकट गरेको प्रधानमन्त्रीको निजी सचिवालयले जनाएको छ।"
ट्रम्पको विजयीले नेपाललाई नकारात्मक असर गर्दैन,काठमाडौंः प्रधानमन्त्री पुष्पकमल दाहाल प्रचण्डले भर्खरै अमेरिकामा सम्पन्न राष्ट्रपतीय निर्वाचन र अमेरिकामा रहेका नेपालीहरुको भविष्यबारे चासो राखेका छन्। नेपालका लागि अमेरिकी राजदूत अलाइना टेप्लिससँग सोमबार बिहान बालुवाटारमा भएको भेटमा प्रधानमन्त्री प्रचण्डले यस्तो चासो राखेका हुन्। जवाफमा राजदूत टेप्लिसले अमेरिकामा सम्पन्न राष्ट्रपतीय निर्वाचन परिणामले नेपाल र नेपालीमा कुनै नकारात्मक असर नपार्ने बताएकी थिइन्। उनले अमेरिका सधै नेपालको शान्ति र प्रगतिको पक्षमा रहेको भन्दै अमेरिकाले गर्दै आएको सहयोग जारी राख्ने बताएकी थिइन्। भेटमा प्रधानमन्त्री प्रचण्डले संविधान कार्यान्वयन गर्न सरकार गम्भीर रुपमा सहमतिको प्रयासमा लागेको बताएका थिए। प्रधानमन्त्री प्रचण्डले सबै पार्टीहरु समझदारीकै माध्यमबाट संविधान कार्यान्वयनको प्रक्रियामा आउने समेत विश्वास व्यक्त गरेका थिए। प्रधानमन्त्रीले नेपालको शान्ति प्रक्रिया र द्वन्द्वको व्यवस्थापन मौलिक भएको भन्दै सत्य निरुपण तथा मेलमिलाप आयोग र बेपत्ता छानविन आयोगको प्रतिवेदनका आधारमा संक्रमणकालीन न्यायको व्यवस्थापन गरिने बताएको उनको निजी सचिवालयले जनाएको छ। प्रधानमन्त्री र राजदूत टेप्लिसबीच नेपालको समसामयिक राजनीतिक परिस्थिति र संक्रमणकालीन न्याय र व्यवस्थापनबारे कुराकानी भएको थियो।
संविधान संशोधनको प्रस्तावले मुलुकमा विदेशी हस्तक्षेप बढ्यो: खनाल,"पोखरा: नेकपा एमालेका वरिष्ठ नेता झलनाथ खनालले संविधान संशोधनभन्दा कार्यान्वयन नै अहिलेको मुख्य दायित्व भएको बताएका छन्। पूर्वाञ्चलमा आगामी पुस ८ देखि १५ गतेसम्म हुने सातौँ राष्ट्रिय खेलकुदअन्तर्गत पश्चिमाञ्चलस्तरीय खेलाडी छनोट प्रतियोगिताको सोमबार पोखरा रङ्गशालामा उद्घाटन गर्दै उनले संविधान संशोधनतिर लाग्यौँ भने देशमा तनाव उत्पन्न हुने र विदेशी हस्तक्षेप बढ्ने बताएका हुन्। संविधान कार्यान्वयनमा सबै राजनीतिक दल एकताबद्ध हुन आह्वान गर्दै पूर्वप्रधानमन्त्री खनालले भने,'यसमा कसैले खुट्टा कमाउनु हुँदैन, संविधान घोषणा गर्न सक्ने तर कार्यान्वयन गर्न किन नसक्ने ?' नेता खनालले संविधान चाँडो कार्यान्वयन भयो भने देश आर्थिक समृद्धितर्फ अघि बढ्छ भन्दै उनले देश समुन्नत भयो भने खेलकुद क्षेत्रमा धेरै बजेट आउन सक्ने र यस क्षेत्रका पूर्वाधार निर्माणमा सघाउ पुग्ने बताए। खेलकुद क्षेत्र अझै सरकारको प्राथमिकतामा पर्न नसकेकामा चिन्ता व्यक्त गर्दै उनले यस क्षेत्रमा पर्याप्त साधन स्रोत जुटाइदिन सरकारसँग आग्रह गरे। पश्चिमाञ्चल क्षेत्रीय खेलकुद विकास समितिका अध्यक्ष खगराज पौडेलको अध्यक्षतामा सो कार्यक्रम भएको थियो। उक्त छनोट प्रतियोगितामा यस क्षेत्रअन्तर्गत १६ जिल्लाका दुई हजार पाँच सय ८८ खेलाडीको सहभागिता छ। रासस"
प्रशासनिक सुधार यसरी हुँदैछ संघीय संरचनामा,"काठमाडौँः सार्वजानिक प्रशासनको परम्परागत कार्यशैलीबाट संविधानले परिकल्पना गरेको दिगो शान्ति, विकास, सुशासन र समृद्धि सहज नहुने उच्चस्तरीय प्रशासन सुधार तथा अनुगमन प्रतिवेदन २०७३ ले औँल्याएको छ । प्रधानमन्त्री पुष्पकमल दाहाललाई उच्चस्तरीय प्रशासन सुधार तथा अनुगमन समितिका अध्यक्ष काशीराज दाहालले प्रधानमन्त्री तथा मन्त्रिपरिषद् कार्यालयमा आज हस्तान्तरण गरेको उच्चस्तरीय प्रशासन सुधार तथा अनुगमन प्रतिवेदन २०७३ मा तत्कालै प्रशासन सुधारको प्रक्रिया प्रारम्भ गरिहाल्न जोड दिएको छ । नागरिकका चासो र सरोकारका कुरालाई सम्बोधन गरी चुस्त र प्रभावकारी सेवा प्रवाह गर्न सार्वजानिक प्रशासनको विद्यमान संरचना, कार्यशैली प्रणाली एवम् मूल्याङ्कन प्रणालीमा आमूल सुधारको खाँचो पनि औँल्याएको छ । प्रतिवेदनमा सिफारिस गरेका विषयमध्ये कुन कुन विषयको सम्बोधन हुन सक्यो र कुन कुन विषयलाई अब कसरी लागू गर्नुपर्छ भन्ने कुराको उल्लेखसहित समीक्षा गरिएको छ । यस्तै जिल्ला तहमा भएका सेवा प्रवाहका स्थिति र प्रतिबद्धतासमेत प्रतिवेदनमा औँल्याइएको छ । नयाँ संविधान जारी भएको सन्दर्भमा प्रशासनिक पुनः संरचनाका विषयका समितिले सुझाव दिएको छ । सुझावमा के छ संविधानबमोजिम सङ्घ, प्रदेश र स्थानीय तहको संरचनागत खाका निर्माण गर्न उच्चस्तरीय सङ्घीय प्रशासनिक पुनः संरचना अयोग गठन गरी आयोगले दिएका सिफारिसका आधारमा प्रशासनिक पुनः संरचनाको व्यवस्था कार्यान्वयन गर्ने प्रतिवेदनमा उल्लेख छ । समितिका अध्यक्ष दाहालका अनुसार सार्वजनिक सेवामा कार्यरत कर्मचारीलाई सेवासर्तका अतिरिक्त नतिजामुखी सेवाका निम्ति जिम्मेवारी बनाउन र उनीहरुको कर्तव्य र दायित्वको निर्धारण गरी नयाँ सार्वजानिक प्रशासनको व्यवस्थापनका मान्यता लागू गराउनुपर्ने देखिन्छ । यसैगरी संविधानको धारा ३०२ अनुसार सङ्घ, प्रदेश र स्थानीय तहमा कर्मचारीको समायोजनव्यवस्था गर्ने, क्षेत्रीय कार्यालय निर्देशनालय खारेज गर्ने, प्रदेश संरचना निर्माण गर्ने तथा सङ्घीय, प्रदेश र स्थानीय तहको प्रशासनिक पुनःसंरचना गर्ने पनि सुझाव छ । प्रतिवेदनले संविधानबमोजिम सङ्घीय संरचना निर्माण गर्न संविधानले निर्दिष्ट गरेको समयसीमाभित्र विभिन्न तहको निर्वाचन सम्पन्न गर्नुपर्ने भएकाले चुनावका निम्ति सोही अनुरुपको वातावरणको निर्माण र आवश्यक कानुन तर्जुमा गरी निर्वाचनको माध्यमबाट नयाँ व्यवस्थामा मुलुकलाई रुपान्तरण गर्ने सुझाव दिएको छ । संविधानले व्यवस्था गरेका विभिन्न आयोगसँग सम्बन्धित कानुनको तर्जुमाद्वारा त्यस्ता निकाय गठन गरी समावेशी लोकतन्त्रलाई प्रभावकारी बनाउन प्रतिवेदनले सुझाव दिएको छ । मुलुकमा विधिको शासन र संवैधानिक संस्कृतिको विकासका निम्ति संविधानका अन्तर्वस्तु जनतालाई सहज रुपमा गराउने सम्बन्धमा प्रभावकारी उपाय अवलम्बन गर्न पनि सुझाव दिइएको छ । प्रतिवेदन कार्यान्वयन हुन्छः प्रम प्रधानमन्त्री दाहालले संविधान कार्यान्वयन गर्न सरकार दृढ रहेको बताउँदै यसका लागि राजनीतिक दलबीच थप सहमति, सहकार्य र एकताको खाँचो औँल्याउनुभयो । उहाँले संविधानको भावनानुरुप सङ्घ, प्रदेश र स्थानीय तहमा कर्मचारीको प्रशासनिक पुनःसंरचना गर्न प्रतिवेदन कार्यान्वयन गरिने जानकारी दिनुभएको समितिका अध्यक्ष दाहालले बताए । समितिका अध्यक्ष दाहालले संविधानप्रदत्त आर्थिक र सामाजिक अधिकारको प्रभावकारी रुपमा लागू गर्न बलियो राज्य र सबल अर्थतन्त्रको खाँचो औँल्याउँदै कानुनी राज्यको स्थापनामा क्रियाशील हुनु नै अहिलेको आवश्यकता हो उनले भने । प्रधानमन्त्री दाहालले सो प्रतिवेदन मुख्य सचिव डा सोमलाल सुवेदीलाई हस्तान्तरण समेत गरेका थिए । रासस"
तेस्रो दिन पनि संसद अवरोधसंशोधन प्रस्ताव राष्ट्रघाती,"काठमाडौं: ५ नम्वर प्रदेशको सिमांकन हेरफेर सहित सरकारले पेश गरेको संविधान संशोधन विधेयकको विरोध गर्दै प्रमुख विपक्षी एमाले सहितका ५ दलले आईतवार पनि संसद अवरोध गरेका छन । सरकारले पेश गरेको विधेयक राष्ट्रघाती र असंवैधानिक भन्दै उनिहरुले तेस्रो दिन पनि संसद अवरोध गरेका हुन । एमाले,माले,नेमकिपा र राष्ट्रिय जनमोर्चाले संशोधन प्रस्तावको विरोध गर्दै आएकोमा एक सभासद रहेको नेपाः राष्ट्रिय पार्टी पनि आईतवारदेखि विपक्षी मोर्चामा उभिएको छ । संसद बैठकमा विशेष समय लिएर बोल्दै नेमकिपाकी अनुराधा थापामगरले संशोधन प्रस्ताव देशघाती भएको भन्दै फिर्ता नभएसम्म संसद अवरोध कायमै रहने बताईन । तराईलाई पहाडबाट अलग गर्ने गरि प्रदेशको निर्माण गर्नु देश टुक्र्याउने षडयन्त्र भएको उल्लेख गर्दै थापाले भनिन,' सन्१९७५ मा भारतले सिक्किम खाएको बेला नेपालको तराई अलग हुने गरी भारतमा गाभ्ने योजना बनाएको भारतीय गुप्तचर विभाग रअका पूर्वप्रमुख आरके यादवले आफ्नो पुस्तक 'मिसन रअ' मा उल्लेख गरेका छन् । प्रदेश नं २ र प्रदेश नं ५ हिमालपहाडविनाको तराई मधेस भूभागमात्र समावेश गरी प्रदेश बनाउने विधेयक तराईमधेस अलग गरी भारतमा गाभ्ने रअको योजनाअनुसार आएको जनतामा चर्चा छ ।' मंसिर १० गते अम्बेडकरको १२५ औं दिवस कार्यक्रममा भारतीय राजदूत रञ्जित रेले नेपालको संविधान समावेशी नभएकोले संशोधन गर्नुपर्ने दोहोर्याएको उल्लेख गर्दै सांसद थापामगरले भनिन,'राजदूत रेले मंसिर १८ गते मधेसी मोर्चाका नेताहरुलाई लैनचौरको दूतावासमा बोलाएर संशोधन विधेयकलाई स्वीकार गर्न र बाकी विषय उठाउन सुझाव दिएको समाचार प्रकाशित भएको छ । नेपालको आन्तरिक मामिलाबारे विदेशीसंग गुहार्ने राजनीतिक नेताहरुलाई पनि कार्वाही गर्ने संशोधन ल्याइनु पर्दछ ।' एक अनलाइनको समाचारमा भारतीय गुप्तचर संस्था (रअ) का पूर्वप्रमुख आलोक जोशी १५ दिनदेखि काठमाडौं बसेर संविधान संशोधन विधेयक ल्याउन निर्देशन दिइरहेको र राप्रपालाई एकीकरण गराउन तथा एमालेलाई विभाजन गराउन लागिपरेको खबर प्रकाशित भएको उनले बताईन । 'के भारतको काश्मिर भूभाग अलग देश बनाउन नेपाल र नेपाली जनताले सुझाएमा भारतलाई स्वीकार हुन्छ ? उनको प्रश्न थियो,'नेपालको आन्तरिक मामिलामा हस्तक्षेप गरेका राजदूत रे र रअका पूर्वप्रमुख जोशीलाई अविलम्ब फिर्ता पठाउनुपर्दछ ।' भारतीय दबाबमा हिन्दीलाई सरकारी कामकाजको भाषा बनाउन खोजिएको, नेपाली नागरिकसंग विवाह गरेकी विदेशी महिलालाई पदाधिकारीमा जाने बाटो प्रशस्त गर्न खोजिएको उल्लेख गर्दै थापाले भनिन,'यो संशोधन विधेयक पारित भए संसद र सरकारमा विदेशीको वर्चस्व बढ्दै जाने र अन्ततः संसदबाटै घोषणा गरी नेपाल सिक्किमजस्तै भारतसंगै गाभ्ने 'रअ' को योजना सफल बनाउनेतिरउन्मुख छ ।' अबको एक वर्षभित्र स्थानीय, प्रदेश र संघको चुनाव सम्पन्न गरी प्रजातन्त्रलाई बलियो बनाउनुपर्ने उल्लेख गर्दै उनले भनिन,' अंगीकृतलाई वंशजको नागरिकसरह अधिकार दिनुपर्ने र सम्पूर्ण तराईमधेसलाई अलग प्रदेश बनाउन संविधान संशोधन गर्नुपर्ने अन्यथा कुनै पनि चुनाव नहुने र संविधान पनि कार्यान्वयन नहुने दावी गर्नेहरु देशभक्त र प्रजातन्त्रवादी हुन सक्दैनन् ।' राप्रपाको नियमापत्ति सांसद थापाले राप्रपा नेपाल र राप्रपाबीच पार्टी एकिकरणमा वाह्य शक्तिको हात भनी टिप्पणी गरेपछि राप्रपाका सांसदहरुले संसदमा होहल्ला मच्चाएका थिए । राप्रपाका सुशील श्रेष्ठले निमायपत्ति जनाउंदै सांसद थापाले बोलेको कुरा संसदको रेकर्डबाट हटाउन माग गरे । सभामुख ओनसरी घर्तिमगरले त्यस विषयमा आफ्नो ध्यानाकर्षण भएको बताईन । तर पार्टी अध्यक्ष कमल थापा लगायतका सांसदहरुले रेकर्डबाट हटाउन माग गर्दै हो हल्ला गरेपछि सभामुख घर्तिले थापामगरको भनाईलाई सम्पादन गर्न संसदका कर्मचारीलाई निर्देशन दिएकी थिइन ।"
फास्ट ट्रयाक नेपाल आफैले बनाउँछः प्रधानमन्त्री,"काठमाडौंः प्रधानमन्त्री पुष्पकमल दाहाल प्रचण्डले काठमाडौंनिजगढ द्रुत मार्ग (फास्ट ट्रयाक) आफ्नै लगानीमा नेपालले आफैले बनाउने बताएका छन्। फास्ट ट्रयाक निर्माणका लागि निजगढबाट पैदल मार्गमार्फत ज्ञापनपत्र बुझाउन आएका युवाहरुको ज्ञापनपत्र बुझ्दै प्रधानमन्त्री प्रचण्डले फास्ट ट्रयाक नेपाल आफैले बनाउने बताएका हुन्। प्रचण्डले भने,फास्ट ट्रयाक नेपाल आफैले बनाउनुपर्छ, छिटो बनाउनुपर्छ भनेर तपाईहरु जसरी दवाव दिन आउनुभएको छ, यो आफैमा मौलिक छ । तपाईहरुको यो अभियान सरकारका लागि नैतिक दवाव र उर्जाको अर्थमा मैले लिएको छ। उनले फास्ट ट्रयाक नेपाल आफैले बनाउनुपर्छ भन्नेमा सरकार स्पष्ट रहेको र छिट्टै काम अघि बढाउने बताए। विकासका लागि युवाहरुको एकता र उर्जा प्रेरणादायी भएकोमा जोड दिँदै प्रधानमन्त्री प्रचण्डले भने,राजनीतिक उद्धेश्यका लागि त यस्ता पैदल यात्रा धेरै भए। तर, विकासका लागि पैदल यात्रा र दवाव त्यति धेरै हुने गरेका छैनन् । फास्ट ट्रयाक निर्माणका लागि तपाईहरुले जुन सामग्री दिनुभएको छ, यसलाई म तुरुन्तै सम्बन्धित मन्त्रालय र विभागमा पठाउँछु । यहाँहरुले दिएका सामग्री हाम्रा लागि सर्कुलरको अर्थमा लिएको छु । ज्ञापन पत्र बुझाउन आएको टोलीले बारा जिल्लामा अवस्थित ठूला राष्ट्रिय गौरवका आयोजना काठमाडौंनिजगढ दु्रतमार्ग र निजगढ विमानस्थलको निर्माण कार्य नेपाली लगानीमा नै तुरुन्त अगाडि बढाउन प्रधानमन्त्रीको ध्यानाकर्षण गराएको प्रधानमन्त्रीको निजी सचिवालयले जनाएको छ।"
सत्तारुढ दल कांग्रेसकै नेतृत्वमा गुल्मीमा प्रदर्शन,गुल्मीः पाँच नम्बर प्रदेशबाट पहाडी जिल्ला टुक्र्याउने गरी सरकारले संसदमा दर्ता गरेको संविधान संशोधन प्रस्तावको विरोधमा गुल्मीमा सत्तारुढ दल नेपाली कांग्रेसको अगुवाइमा सोमबार छैठौं दिनपनि प्रदर्शन जारी छ। प्रदर्शनका कारण गुल्मी सदरमुकाम तम्घासको अहिले तनावग्रस्त छ। प्रदर्शनकारीले बिहानैदेखि नाराबाजी र प्रदर्शन गरिरहेका छन्। प्रदर्शनकारीहरुले भारतीय हस्तक्षेप बन्द गर्न र भारतीय राजदूत रञ्जित रेलाई भारत फिर्ता पठाउन माग गरिरहेका छन्। यस्तै उनीहरुले प्रधानमन्त्री पुष्पकमल दाहाल प्रचण्डको राजीनामा माग गर्नुका साथै संविधान संशोधन प्रस्ताव फिर्ता गर्नुपर्ने भन्दै नाराबाजी गरिरहेका छन्। संयुक्त आन्दोलन संघर्ष समितिका संयोजक एवम् कांग्रेस गुल्मीका सभापति भुवनप्रसाद श्रेष्ठको जनताको भावना पार्टीभन्दा पनि ठूलो भएको भन्दै गुल्मेलीहरु संयुक्त आन्दोलनमा सक्रिय भएको बताए। प्रदर्शनकारीहरु राष्ट्रिय झण्डासहित आन्दोलनमा सहभागी भएका छन्। सम्भावित घटनालाई रोक्न जिल्ला प्रशासनले सुरक्षा अवस्थामा कडा पारेको छ।

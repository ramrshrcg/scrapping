शीर्षक,विवरण
विखण्डन र ब्ल्याकमेल,"नेपालको वर्तमान संविधानलाई यही रूपमा कार्यान्वयन गर्न सकिन्न भन्ने निष्कर्षमा अब सत्ता गठबन्धनसमेत पुगिसकेको छ । संविधान राज्य सञ्चालनको आंशिक दस्ताबेज हो र केही महत्त्वपूर्ण विषयलाई थाँती राखेर भए पनि 'अमूक' मितिमा संविधान जारी नभए मुलुकमा 'प्रतिगमन' फर्कन्छ भन्ने कृत्रिम आतंक पैदा गरी जारी गरिएको संविधान अहिले लागू हुन नसक्नुको कारण त्यही हो । तर यो अधुरो र यसै रूपमा लागू हुन नसक्ने संविधानमा पनि मुलुकको 'सार्वभौमसत्ता' र 'भौगोलिक अखण्डता' लाई शाश्वत अर्थात् सम्झौता हुन नसक्ने विषयका रूपमा प्रस्तुत गरिएको छ, त्यही रूपमा जसरी ०४७ र त्यसअघिका संविधानमा उल्लिखित थिए । तर पटकपटक विभिन्न दल र अभियानका नाममा आफ्नो माग पूरा नभए मुलुकको अखण्डताविरुद्ध नै विद्रोह गर्ने धम्की सार्वजनिक हुँदै आएका छन् । हालै पूर्वगृहमन्त्री रहिसकेका विजय गच्छदारले मधेस विखण्डनको नारा चर्काउँदै आएका सीके राउतमाथि कारबाहीको माग उठाएका छन् । उता गृहमन्त्री विमलेन्द्र निधिले केही दिनअघि राउतको पूर्वराजासँग साँठगाँठ भएको अर्थ लाग्ने अभिव्यक्ति सञ्चारमाध्यममार्फत दिएका थिए । राउतको पक्षमा राष्ट्रसंघ तथा अन्य कूटनीतिक नियोगहरूमा 'लबिङ' गर्दै आएका केही नेपाली 'नागरिक समाज' र एनजीओकर्मीमध्ये ०६३ यताका सरकारले कूटनीतिक पद प्रदान गरेका व्यक्तिहरूसमेत सामेल छन् । विखण्डनवादको नारालाई मानव अधिकार तथा अभिव्यक्ति स्वतन्त्रताको रूपमा प्रस्तुत गरी उनीहरूले राउतको लागि अन्तर्राष्ट्रिय अभिभावकत्व प्रदान गर्ने माग उठाउँदै आएका छन् । त्यति मात्र हैन, उनीसँग केही युरोपेली संघका कूटनीतिज्ञले समेत भेटघाट गरी नेपालको भौगोलिक अखण्डताविरुद्धको आवाजलाई वैधानिकता दिएका छन् । त्यसैले 'ब्ल्याकमेल' को शैलीमा राउतको प्रसंग उठाउनमा आफूलाई सीमित नराखी गृहमन्त्री र प्रधानमन्त्रीले सीके राउतको अभियान, गतिविधि र उनलाई प्राप्त आर्थिक र भौतिक समर्थनको स्रोतबारे संसद्मार्फत मुलुकलाई जनकारी दिनु अत्यावश्यक छ । यसबारे सरकारले राष्ट्रसंघ, नेपालस्थित विभिन्न राजनीतिक नियोगहरूलाई पनि सार्वभौमसत्ता तथा भौगोलिक अखण्डताविरुद्ध लागेका व्यक्ति र शक्तिहरूलाई कुनै किसिमको सहयोग दिनु अवाञ्छित गतिविधि मानिने चेतावनी दिनु जरुरी छ । सवाल राउतको मात्र हैन । सरकार त्यसबारे के धारणा राख्छ र पटकपटक राउतलाई सन्दर्भ व्यक्तिका रूपमा प्रस्तुत गर्दै आएको संयुक्त मधेसी मोर्चा त्यो अभियानलाई कसरी हेर्दछ त्यसबारे पनि उक्त मोर्चाले आफ्नो आधिकारिक धारणा प्रस्तुत गर्न आवश्यक छ । तर त्यसभन्दा महत्त्वपूर्ण कुरा हो सरकार स्वयं राष्ट्र विखण्डन र सामाजिक विद्वेषको जहर अभिव्यक्ति तथा पुस्तक लेखनद्वारा प्रसारित गर्ने व्यक्तिप्रति कस्तो मान्यता राख्छ, त्यो उसको व्यवहारद्वारा प्रतिबिम्बित हुन आवश्यक छ ।"
नेपालभारत संयन्त्रको दोस्रो बैठक सोमबार,"काठमाडौःनेपालभारत संयुक्त अनुगमन संयन्त्रको दोस्रो बैठक यही सोमबार काठमाडौंमा हुने भएको छ । बैठकमा नेपालमा रहेका भारतीय लगानीका परियोजना निर्माणमा देखिएका समस्या, तिनको समाधान उपायबारे छलफल हुने जानकारी परराष्ट्र मन्त्रालयका अधिकारीले दिए । यसअघि उक्त बैठक गत नोभेम्बरमा काठमाडौंमै बसेको थियो । बैठकमा भारतीय लगानीमा निर्माणाधीन अरुण तेस्रो र माथिल्लो कर्णाली परियोजनामा भएको प्रगति सम्बन्धमा समीक्षा हुनेछ । त्यस्तै नेपालको पुनर्निर्माणमा भारतीय सहयोगबारे पनि समीक्षा हुने भएको छ । वीरगन्ज र विराटनगरमा एकीकृत सुरक्षा जाँच चौकी निर्माणमा भएको प्रगतिबारे पनि बैठकमा छलफल हुनेछ । भारतले एकीकृत सुरक्षा जाँच चौकी निर्माणमा नेपालले ढिलाइ गरेको आरोप लगाउँदै आएको थियो । परराष्ट्रसचिव शंकरदास बैरागीले नेपालभारत संयुक्त अनुगमन संयन्त्रको गठनपछि भारतीय लगानीमा निर्माण भइरहेका परियोजनाको प्रगतिबारे मूल्यांकन गर्न सहज भएको बताए । कुन परियोजनामा के प्रगति भइरहेको छ भन्नेबारेमा संयन्त्रको बैठकमा विस्तृत छलफल हुन्छ', उनले भने । पञ्चेश्वर परियोजनाको विस्तृत परियोजना प्रतिवेदन फागुन पहिलो साता टुंग्याउने विषयमा नेपाल र भारतबीच सहमति भइसकेको छ । पञ्चेश्वर परियोजनाको विस्तृत परियोजना प्रतिवेदन टुंगिएपछि चाँडै कार्यान्वयनमा आउनेछ', नेपालका लागि भारतीय राजदूत रञ्जित रेले बुधबार पत्रकारसँग भने । बैठकमा परराष्ट्रसचिव बैरागीले नेपालको नेतृत्व गर्नेछन् भने भारतीय पक्षको नेतृत्व भारतीय राजदूत रेले गर्नेछन् । बैठकमा नेपालका तर्फबाट अर्थ, ऊर्जा, प्रधानमन्त्री कार्यालय, भौतिक योजना, परराष्ट्र मन्त्रालयका अधिकारी सहभागी हुनेछन् । भारतीय दूतावासका प्रतिनिधिहरू भारतीय पक्षबाट सहभागी हुनेछन् । प्रधानमन्त्री पुष्पकमल दाहालको भारत भ्रमणका क्रममा भएको सहमतिअनुसार स्थापित संयन्त्रको बैठक आवश्यकताअनुसार बस्ने गरेको छ । सम्बन्धलाई आर्थिक साझेदारीमा केन्द्रित गरौः रे नेपालका लागि भारतीय राजदूत रञ्जित रेले नेपालभारत सम्बन्धलाई आर्थिक साझेदारीमा केन्द्रित गर्न आवश्यक रहेको बताएका छन् । नेपालभारत सम्बन्धलाई २१ औं शताब्दी कसरी थप बलियो बनाउने भन्नेबारे दुवै देशले सोच्नुपर्ने बताए । रिपोर्टर्स क्लबले गरेको कार्यक्रममा रेले नेपालभारत द्विपक्षीय सम्बन्ध अब सामाजिक, सांस्कृतिक, धार्मिकका साथ साथै आर्थिक साझेदारीमा केन्द्रित गर्नुपर्ने धारणा राखे । पञ्चेश्वर योजनाको कार्यान्वयन हुँदैछ । यसको डीपीआर अन्तिम चरणमा पुगेको छ । यही वर्षको मध्यतिर यो महायोजना लागू हुन्छ । यो लागू हुनेबित्तिकै सुदूरपश्चिममा मात्रै नभएर पूरै नेपालमै विकासको तरंग पैदा हुन्छ', उनले भने । माथिल्लो कर्णाली, अरुण तेस्रो परियोजना पनि अघि बढिरहेको रेले उल्लेख गरे । हुलाकी राजमार्गको नयाँ मोडेलमा काम भइरहेको छ । हालैमात्र कैलालीमा उद्घाटन गरियो । अहिले तराई मधेसमा काम तीव्र गतिमा अघि बढिरहेको छ', उनले भने । त्यस्तै उनले नेपालभारतबीचका पछिल्ला उच्चस्तरीय भ्रमणले राजनीतिक सम्बन्धमा प्रगति भइरहेको बताए । नेपालका प्रधानमन्त्री पुष्पकमल दाहाल दुईपटक भारत भ्रमणमा जानुभयो । परराष्ट्रमन्त्री प्रकाशशरण महत पनि जानुभएको छ । त्यसैले द्विपक्षीय सम्बन्ध थप बलियो बनाउने प्रयास भैरहेको छ', उनले भने ।"
संसोधन गरेर मात्रै निर्वाचनको मिति घोषणा हुन्छः देउवा,"तुलसीपुरः नेपाली कांग्रेसका सभापति शेरबहादुर देउवाले संविधान संसोधन पछि मात्रै निर्वाचनको मिति घोषणा हुने बताएका छन । संसदमा दर्ता भएको संविधान संशोधन विधेक छिट्टै पारित हुने र त्यस पछि चुनावको मिति तोकिने देउवाको दाबी छ । नेपाल प्रेस युनियन दाङले बिहीबार दाङको तुलसीपुरमा आयोजना गरेको पत्रकार सम्मेनलमा देउवाले निर्वाचनको मिति १०१५ दिन भित्रमा घोषणा हुने र त्यस अघि संविधान संसोधन भइसक्ने बताए । संविधान संसोधन मार्फत मधेसी, आदीवासीका अधिकार सुनिश्चित गरेको भन्दै संशोधन भएमा देशमा स्थायी शान्ति स्थापना हुने बताए । संविधानलाई सबैको बनाउँन सकियो भने स्थायी शान्ति हुन्छ उनले भने हामीले ल्याएका उपलब्धी पनि सस्थागत भई प्रजातन्त्र बलियो हुन्छ बन्छ । नेपाली काग्रेस केन्द्रीय समितिले पुर्णता नपाएको भन्दै अबको केहि दिनमै पूर्णताका लागि छलफल हुने देउवाको भनाई छ ।"
संशोधन प्रस्तावले राजनीतिक निकास दिँदैन : यादव,"काठमाडौं : संघीय समाजवादी फोरमका अध्यक्ष एवम् संघीय गठबन्धनका संयोजक उपेन्द्र यादवले संसदमा दर्ता भएको संविधान संशोधन विद्येयक काम नलाग्ने भएको टिप्पणी गरेका छन्। बिहीबार रिपोर्टर्स क्लब नेपालले आयोजना गरेको साक्षात्कारमा बोल्दै संयोजक यादवले भने, संशोधन विद्येयक काम नलाग्ने छ, यो पारित गरे पनि नगरे पनि काम लाग्ने छैन, यसले समस्याको निकास दिँदैन्। यादवले संसदमा दर्ता भएको विद्येयक पास गरेपनि केही नहुने र फेल भएपनि केही नहुने बताए । यादवले अहिले आफैँले बनाएको संविधान आफै उल्लंघन गर्ने काम भइरहेको समेत आरोप लगाए। अहिलेको सरकारले आफूले बनाएको संविधान आफैँ उल्लंघन गर्ने काम गरिरहेका छ, संविधानमा २५ जनाभन्दा बढी मन्त्री बनाउन नपाउने व्यवस्था छ, तर अहिले ४३ सदस्य पुगिसके, यादवले भने, अझै ६७ जना लाईनमा बसिरहेका छन्। उनले सबै राजनीतिक दलले एक अर्काले समस्या बुझेर समन्वयात्मक बाटो खोजेर मुलुकलाई निकास दिनुपर्नेमा जोड दिए। यादवले संविधान संशोधनले नै मुलुकले निकास पाउने भएकाले यसमा एमाले बाधक बन्न नहुने जिकिर गरे। फरक प्रसँगमा उनले नेपालभारत सम्बन्ध जति राम्रो भयो त्यति नै दुवै मुलुकको लागि हित हुने समेत स्पष्ट पारे। यादवले विदेश नीतिबारे सबै दलबीच एकरुपता हुनुपर्ने बताउँदै भने, विदेश नीति मुलुकको हुनुपर्छ, पार्टी पार्टीबीच भिन्दाभिन्दै होइन।"
सुरक्षा निकायलाई चुनावको तयारीमा लाग्न प्रधानमन्त्रीको निर्देशन,"पोखरा : प्रधानमन्त्री पुष्पकमल दाहाल प्रचण्डले सुरक्षा निकायलाई तिनै तहको चुनावका लागि सुरक्षा व्यवस्थाको तयारीमा लाग्न निर्देशन दिएका छन्। पोखराको लामपाटनस्थित शस्त्र प्रहरी बलमा बिहीबार आयोजित ११ औं ब्याजका पास आउट २५ इन्स्पेक्टरको दीक्षान्त समारोहलाई सम्बोधन गर्दै प्रधानमन्त्री प्रचण्डले चुनावमा सुरक्षा व्यवस्थाको तयारीमा लाग्न सुरक्षा निकायलाई निर्देशन दिएका हुन् । देशको संविधान कार्यान्वयनको चरणमा रहेको अवस्था र निकट भविष्यमा घोषण हुने स्थानीय तह, प्रदेश र संघीय निर्वाचनका लागि चनाखो भएर तयारी अवस्थामा रहन प्रचण्डले सुरक्षा निकायलाई निर्देशन गरे । विधिको शासनको मुलमर्मलाई आत्मसाथ गर्दै कानुन कार्यान्वयन गराउने निकार्य थप चनाखो एवम् होसियार रहेर आफ्नो काम कारवारी संचालन गर्नु पर्नेमा प्रधानमन्त्रीले जोड दिए। देशमा दोहोरी रहने विपतका घट्नाबाट हुन सक्ने जनधनको क्षतिको न्यूनिकरणका लागि पनि तत्काल उद्धार, खोज र राहातका लागि पनि तयारी अवस्थामा रहने प्रधानमन्त्री दाहालले सुरक्षा निकायलाई निर्देशन दिएका छन् ।"
उमेर हद राखेर स्ववियु चुनाव गर्नु हुँदैन : नेविसंघ,"काठमाडौँ : नेपाल विद्यार्थी सङ्घ काठमाडौँ शाखाले उमेर हदबन्दी गरेर स्वतन्त्र विद्यार्थी युनियनको निर्वाचन गर्न नहुने बताएको छ । शाखाले यहाँ बिहीबार पत्रकार सम्मेलन गरी लामो समयदेखि स्ववियुको निर्वाचन हुन नसकेको वर्तमान अवस्थामा उमेर हद लगाएर निर्वाचन गर्न नहुने बताएको हो । नेविसङ्घ काठमाडौँका अध्यक्ष मनोज वैद्यले २०६५ सालदेखि निर्वाचन नभएकाले उमेर हदबन्दी नगरी निर्वाचनमा जानुपर्नेमा जोड दिदैं उमेर हदबन्दीलाई कुनै पनि हालतमा स्वीकार गर्न नसकिने बताए । नेवि सङ्घकी केन्द्रीय उपाध्यक्ष उर्मिला थपलियाले उमेरको हद लगाएर त्रिभुवन विश्वविद्यालयले चुनाव नगर्ने खेल गरिरहेको आरोप लगाएकी छिन् । निर्वाचन हुने आशमा विद्यार्थी दिनरात नभनी क्याम्पसमा बसेका छन् यस्तो अवस्थामा उमेर हदबन्दी लाग्नु कत्तिको उचित हो ?, थपलियाले प्रश्न गरिन् । स्ववियुमा उमेर हदबन्दीलाई लगाएर अगाडि बढे चरणबद्ध आन्दोलन गर्ने घोषणासमेत सङ्घले गरेको छ । सङ्घले माघ १४ मा हरेक क्याम्पसमा कालो झण्डा गाड्ने, माघ १७ गते कालोपट्टिसहित सबै क्याम्पसका क्याम्पस प्रमुखको कार्यकक्षमा तालाबन्दी गर्ने, माघ १८ मा नेविसङ्घ केन्द्रीय कार्यालय तालाबन्दी गर्ने र माघ १९ मा त्रिवि उपकुलपतिको कार्यालय घेराउ तथा तालाबन्दी गर्ने जनाएको छ । यसअघि नेविसङ्घका केन्द्रीय अध्यक्ष नैनसिंह महरले कुनै पनि बहानामा स्ववियुको निर्वाचन रोक्न नहुने बताउँदै निर्वाचनका लागि उमेर हदबन्दी २८ वर्षे लगाउने निर्णय भने तत्काल सच्याउनुपर्ने बताएका थिए। गत पुस २० गते त्रिभुवन विश्वविद्यालय सिनेट बैठकले फागुन १४ गते स्ववियु निर्वाचको मिति घोषणा गरेको थियो । रासस"
निर्वाचन विथोल्ने षड्यन्त्र भयो : योगेश भट्टराई,"काठमाडौं : एमालेका सचिव एवम् प्रचार विभाग प्रमुख योगेश भट्टराईले आफ्नो पार्टी निर्वाचनको पक्षमा रहेको बताउँदै यसको लागि संविधान बाधक नभएको स्पष्ट पारेका छन्। बिहीबार रिपोर्टर्स क्लबको साक्षात्कारमा बोल्दै भट्टराईले संविधान संशोधन सुनियोजित तरिकाले संसदमा दर्ता गराएर निर्वाचनको वातावरण विथोल्ने षड्यन्त्र भइरहेको आरोप लगाए। उनले पुष्पकल दाहाल प्रचण्ड नेतृत्वको वर्तमान सरकार संविधान कार्यान्वयन गर्न र प्राप्त उपलब्धिहरुको रक्षा गर्न गठन भएको भए वैशाखको अन्तिमसम्म स्थानीय तहको निर्वाचन गर्नुपर्ने र आगामी ०७४ माघ ७ गतेभित्रै बाँकी निर्वाचन गर्नुपर्ने माग गरे। चुनावको लागि सकारात्मक सहयोग गर्न एमाले जहिले पनि तयार छ, उनले भने । सचिव भट्टराईले नेपालभारतबीच ऐतिहासिक सम्बन्ध रहेको उल्लेख गर्दै आधुनिक युगमा द्विपक्षीय सम्बन्ध आपसी हितका आधारमा अघि बढ्ने विश्वास व्यक्त गरे। हरेक देशका आआफ्ना संवेदनशिलता हुन्छन्, नेकपा एमाले कुनै पनि मित्र राष्ट्रको संवेदनशिलतामाथि खेलवाड गर्दैन, उनले भने, हाम्रो देशको संवेदनशिलतामाथि पनि कसैले खेलवाड गर्न पाइँदैन्। जनसंख्या, भूगोल र आर्थिक सामाजिक रुपबाट मुलुक सानो ठूलो हुन सक्ने भएपनि मुलुकको सार्वभौमिकता, स्वतन्त्रता, स्वाधीनता, राष्ट्रियता जस्ता कुरामा कुनै देश सानो र कुनै देश ठूलो नहुने उनको भनाइ छ । उनले भारतले नेपालको माईक्रो म्यानेजमेन्टबाट हात झिके मात्रै नेपालभारत द्विपक्षीय सम्बन्ध सुमधुर हुने दाबी गरे । भट्टराईले भने, नेपालले त इतिहासमै कहिल्यै पनि उपनिवेश नभोगेको देश हो भारतले त भोगेको छ, त्यसैले उहाँहरुलाई स्वतन्त्रता भन्ने कुरा राम्रोसँग थाहा छ ? साक्षात्कारमा संघीय समाजवादी फोरमका अध्यक्ष उपेन्द्र यादव र माओवादी केन्द्रका प्रभावशाली नेता एव्म पूर्वमन्त्री हरिबोल गजुरेलले आआफ्ना विचार राखेका थिए ।"
युवा परिषद् एमालेको कार्यकर्ता भर्ती केन्द्र होइन : तरुण दल,काठमाडौं : युवा परिषद्को केन्द्रदेखि जिल्लासम्म एमालेका कार्यकर्ताको एकलौटी रुपमा नियुक्ति भएको भन्दै नेपाल तरुण दलले आपत्ति जनाएको छ । युवा तथा खेलकुद मन्त्रीलाई ज्ञापन पत्र बुझाउदै तरुण दलले युवा परिषद्मा भएको नियुक्तिप्रति आपत्ति जनाएको हो । सरकारबाट राज्य तहमा गठन भएको युवा परिषद् आज केन्द्रदेखि जिल्लासम्म एमाले कार्यकर्ता भर्ती केन्द्रजस्तो भएकोमा नेपाल तरुण दल त्यसको घोर निन्दा गर्दछ । तरुण दलले देशका सबै तहका युवालाई एकाकार बनाउन सक्ने गरी संसदमा प्रतिनिधित्व गर्ने राजनीतिक पार्टीको उपस्थितिको आधारमा युवा परिषद्को कार्यसमिति गठन गर्न समेत माग गरेको छ । तरुण दलले अघिल्लो सरकारले एकलौटी र मनोमानी ढंगबाट युवा परिषद्मा रातारात गरेको नियुक्ति र केन्द्रदेखि ६० जिल्लामा गठन भएका कार्य समिति तत्काल खारेज गर्न समेत माग गरेको छ । युवा परिषद्मा समानुपातिक नियुक्ति नभए सबै कामकारबाही ठप्प पार्ने चेतावनी समेत तरुण दल काठमाडौँले चेतावनी दिएको छ । तरुण दल काठमाडौँका अध्यक्ष जितजंग बस्नेतले युवा तथा खेलकुदमन्त्री मन्त्री दलजीत श्रीपाइलीलाई बुझाएको ज्ञापन पत्रमा समान नियुक्ति नभए युवा परिषद्का सम्पूर्ण काम ठप्प पार्ने उल्लेख गरिएको छ ।

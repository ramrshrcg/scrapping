शीर्षक,विवरण
सेना र व्यापार,"सम्पादकीय सेना विशुद्ध रूपमा राष्ट्रिय सुरक्षाको दायित्व बोकेको सरकारी निकाय हो । सम्भावना अत्यन्त न्यून भए पनि बाह्य हस्तक्षेप या आन्तरिक असुरक्षा या द्वन्द्वको स्थितिमा संविधानले सेनाको भूमिकाको उल्लेख गरेको छ । अर्थात् समग्र भर्ती, तालिम र संस्था सञ्चालन प्रक्रियामा सेनाको लागि राष्ट्रिय सुरक्षा नै प्रधान दायित्वका रूपमा सुम्पिइएको हुन्छ । त्यसैले सामान्यतया सेनालाई अरू स्वार्थ र समूहबाट अलग राखिएको हुन्छ, यद्यपि प्राकृतिक प्रकोप तथा मानवीय उद्धारमा उसलाई महत्वपूर्ण भूमिका दिइएको हुन्छ । ती विषयमा उसले तालिम हासिल गरेको हुन्छ र मानवीय उद्धार तथा सुरक्षाका आयाम जोडिएकाले सेनालाई सर्वत्र त्यसमा प्रयोग गरिन्छ। तर समग्र रूपमा मानवीय पक्षबाट निर्देशित दायित्वका रूपमा दिइन्छ, त्यो अभिभारा सेनालाई । त्यो प्रक्रियामा सेनाले कुनै नाफामुखी भूमिका ग्रहण गर्न पाउँदैन । किनकि आर्थिक लाभ र नाफाको जिम्मा पाउनेबित्तिकै भोलि भ्रष्टाचार र अपारदर्शिताका आशंकाहरू उठ्न थाल्छन्, सरकारका विविध अन्य निर्णय र दलहरू त्यस्ता आशंका र आरोपका सिकार भएजस्तै ।यदाकदा सैनिक कल्याणकारी कोषमा मौज्दात रकम र त्यसको व्यापारिक प्रयोजनबारे बहस हुँदा आलोचनात्मक टिप्पणीहरू भित्रैबाट पनि प्रशस्त मात्रामा आएका छन् । किनकि सेनाले व्यापार गर्न थालेपछि ऊ मुनाफामुखी संस्था बन्न पुग्छ र त्यसमा अरू खालका र विभिन्न पक्षका स्वार्थहरू गाँसिन पुग्छन् ।त्यसैले व्यावसायिक सेनालाई व्यापारबाट बाहिर राख्नैपर्छ, दलीय राजनीतिबाट बाहिर राखेजस्तै । दुर्भाग्य, अहिले सरकारले नेपाली सेनासँग रहेका ११ वटा विमानहरू व्यापारिक नाफाको लागि प्रयोग गर्ने निर्णय गरेको छ । रक्षामन्त्री वा राज्यमन्त्री प्रमुख रहने गरी नेपाली सेनाको विमान चार्टरको लागि समिति गठन गरी त्यसको निर्णयअनुसार व्यापारिक या मुनाफाको लागि ती विमानको सञ्चालन हुने निर्णय सरकारले लिएको छ ।अतीतमा यस्तो निर्णयबाट सेना विवादमा तानिने आशंकाका साथ मानवीय उद्धार तथा उच्च पदस्थ सरकारी अधिकारीहरूले विशेष अवस्थामा भाडा मा ती विमानहरू प्रयोग गर्न पाउने व्यवस्था राखियो, सैनिक मुख्यालयको निर्णयमा । प्राप्त आँकडाअनुसार अतीतमा विभिन्न प्रधानमन्त्रीहरूसँग रक्षामन्त्रीहरूले सैनिक विमान प्रयोग गरेवापत भाडा चुक्ता गरेका छैनन् । तर यो तथ्यलाई बेवास्ता गरी दलीय राजनीतिबाट आएकाआउने रक्षामन्त्रीसमेतको समितिले सेना प्रमुखसमेत रहने समितिमार्फत नाफामुखी प्रयोजनको लागि सैनिक विमान भाडामा दिनुले सेनालाई ठूलै विवादमा तान्नेछ । वास्तवमा सेनाको छविको लागि यो आत्मघाती कदम हुनेछ ।सेनाले नाफाको लागि व्यापारिक गतिविधि चलाएमा त्यसको सरोकार विमान सञ्चालनमा मात्र रहने छैन र उसले विस्तारै समाजमा अरू व्यापारिक घरानासँग प्रतिस्पर्धामा जानुपर्नेछ । के यो अवस्था त्यसबाट उत्पन्न हुने परिणामको लागि सेना तयार छ ? त्योसँगै सेनाले जनताको सम्मान र अहिलेको अवस्थामा सबभन्दा भरपर्दो राज्यको अंगका रूपमा कमाएको छवि गुमाउनेछ । त्यसैले यो कदम तत्काल त्याग्नु श्रेयष्कर हुनेछ, उसको लागि ।"
प्रधानमन्त्रीले स्थगित गराए प्रचण्डको अस्ट्रेलिया भ्रमण,"रेवती सापकोटा काठमाडौं: एक साता लामो आफ्नो अस्ट्रेलिया भ्रमणबारे जानकारी दिन बालुवाटार गएका नेकपा माओवादी केन्द्रका अध्यक्ष पुष्पकमल दाहाललाई प्रधानमन्त्री केपी शर्मा ओलीले भ्रमण स्थगित गराएका छन् । अस्ट्रेलिया भ्रमणका बारेमा प्रमुख विपक्षी दलका नेता शेरबहादुर देउवालाई बूढानीलकण्ठ पुगेर अवगत गराएलगत्तै दाहाल प्रधानमन्त्री ओलीलाई भेट्न बालुवाटार पुगेका थिए । राष्ट्रिय सहमतिको सरकार बन्ने बेलामा कता बाहिर जाने कुरा गर्नुभएको हो ? ' ओलीलाई दाहाललाई सोधेको प्रश्न उद्धृत गर्दै बालुवाटार स्रोतले अन्नपूर्णसँग भन्यो । राष्ट्रिय सहमतिको सरकार गठनबारे आफू आफ्नो पार्टीभित्र छलफल गर्न अग्रसर भएको जनाउ प्रधानमन्त्री ओलीले दिएपछि दाहालले अस्ट्रेलिया भ्रमण स्थगित गरेका हुन् । स्रोतका अनुसार आफ्नो नेतृत्वको सरकार गिराउने बारेमा अस्ट्रेलियामा शक्तिकेन्द्रका प्रतिनिधिसँग छलफल गर्न लागेको जानकारी पाएका प्रधानमन्त्री ओली दाहालको भ्रमण स्थगित गराउन चाहन्थे । प्रधानमन्त्री ओलीले राष्ट्रिय सहमतिको सरकार गठनको छलफललाई घनीभूत बनाउने कुरा गरेपछि दाहालले अचानक भ्रमण स्थगित गरेको घोषणा गरेका हुन्', स्रोतले भन्यो । दाहालले अस्ट्रेलिया भ्रमण यसअघि दुईपटक स्थगित गरेका थिए । आफ्नो भ्रमणको तयारीका लागि भन्दै माओवादी केन्द्रको अन्तर्राष्ट्रिय विभाग सचिव युवराज चौलागाईंलाई आइतबार नै दाहालले अस्ट्रेलिया पठाएका थिए । जनप्रगतिशील मञ्च अस्ट्रेलियाको तेस्रो अधिवेशन उद्घाटन गर्न दाहाल सिड्नी जाने कार्यक्रम तय भएको थियो । देशको राजनीतिक सन्दर्भ र पार्टी कामको चापलाई विचार गरी अध्यक्ष प्रचण्डले हालका लागि अस्ट्रेलिया भ्रमण स्थगित गर्नुभएको छ', दाहालको सचिवालयले भनेको छ । राष्ट्रिय सरकारको नेतृत्व गर्ने बेलामा किन विदेश भ्रमण गर्न थाल्नुभयो ? ' आफ्नो निवास बूढानीलकण्ठ आएका दाहाललाई ठट्यौली भाषामा देउवाले सोधेका थिए । कांग्रेसको मात्रै समर्थनमा सरकारको नेतृत्व गर्दिनँ', दाहालले जबाफ फर्काएका थिए । कांग्रेसले एमालेलाई समर्थन नगर्ने, एमालेले कांग्रेसलाई समर्थन नगर्ने स्थिति आएपछि कांग्रेस एमालेको समर्थन प्राप्त भएको अवस्थामा अध्यक्षले सरकारको नेतृत्व गर्ने भन्नुभएको हो', दाहालपुत्र प्रकाशले भने । देउवाले एमालेबाट समर्थन ल्याएमा राष्ट्रिय सहमतिको सरकारको नेतृत्व गर्न दाहाललाई समर्थन गर्न कांग्रेस तयार रहेको जनाउ दिएका थिए ।"
बिहीबारको संसद बैठकमा कांग्रेस सांसदको अवरोध,"काठमाडौँ: प्रमुख प्रतिपक्ष दल नेपाली कांग्रेसको विरोधका कारण व्यवस्थापिकासंसद्को बिहीबारको बैठक अवरुद्ध भएको छ । सभामुख ओनसरी घर्तीले बैठक सुरु भएको घोषणा गर्नासाथ नेपाली कांग्रेसका सांसदले उठेर विरोध गरेपछि बोल्नलाई समय प्रदान गरिएको थियो । त्यसपछि नेपाली कांग्रेसका सांसद डा प्रकाशशरण महतले भूकम्पपीडित अत्यन्त कष्टमा रहेको भन्दै प्रधानमन्त्रीले वर्षायामअघि नै आवास दिन्छौँ भने पनि हालसम्म एउटा पनि घर निर्माण नभएको भनी विरोध गरे । महतले कांग्रेस नेतृत्वको सरकारले घोषणा गरेको दुई लाख एकमुष्ट तत्काल उपलब्ध गराउन आफूहरुले पटक पटक माग गर्दा पनि सम्बोधन नभएको सदनलाई जानकारी गराए । सो रकम तत्काल भूकम्पपीडितलाई दिइयोस्, उनले भने, सरकारले कुरा गर्छ काम गर्दैन, प्राधिकरणले आआफ्ना गैरसरकारी संस्थालाई काम दिने, पार्टीकरण गर्ने काम भएको छ, यो गलत हो । हालसम्म ११ जिल्लाका भूकम्पपीडितको मात्र पहिचान भएको बताउँदै उनले दुई लाख दिने भनेको रकममा पनि ५० हजारका दरले दिने कुराले पीडितको पक्षमा सरकार कति गम्भीर छ भन्ने स्पष्ट भएको बताए । पुनःनिर्माणमा राजनीतिकरण गर्ने काम बन्द गर्न माग गर्दै उनले बाढी पहिरोबाट प्रभावित जनतालाई पनि सोही परिणामको राहत प्रदान गरियोस् भनी आग्रह गरे। कांग्रेसका प्रमुख सचेतक चीनकाजी श्रेष्ठले भूकम्पपीडितको राहत रकम उपलब्ध गराउन माग गर्दै संसद् अवरुद्ध गर्न बाध्य भएको बताए । उनले सांसद महतले राखेको मागका सम्बन्धमा प्रधानमन्त्रीबाट स्पष्ट जवाफ नआएसम्म आफ्नो पार्टीले बैठक चल्न नदिने बताए । प्रमुख सचेतक श्रेष्ठले सांसद महतको माग बमोजिम एक घन्टाभित्र सरकारबाट भूकम्पपीडितलाई दुई लाख रकम एकमुष्ट रकम दिन्छौँ भनेर जवाफ दिएपछि बैठक चल्न दिने बताए । सभामुख ओनसरी घर्तीले सरकारबाट आफूले भोलि नै पुनःनिर्माण सम्बन्धमा विस्तृत जानकारी गराउने खबर प्राप्त भएको भन्दै काँग्रेस सांसदलाई बस्न आग्रह गरिन् । सभाभुखको आग्रहलाई अस्वीकार गर्दै कांग्रेस सांसदले विरोध जारी राखेपछि सभामुख घर्तीले शुक्रबार बिहान ११ बजेसम्मका लागि संसद् बैठक स्थगित भएको घोषणा गरिन् । बैठकको आज विनियोजन विधेयक २०७३ को विभिन्न शीर्षकमाथिको छलफलअन्तर्गत सूचना तथा सञ्चार, स्वास्थ्य, भूमिसुधार तथा व्यवस्था, कृषि विकास, उद्योग, कानुन, न्याय तथा संसदीय मामिला र युवा तथा खेलकुद मन्त्रालयमाथिको छलफलको कार्यसूची रहेको थियो । रासस"
"'संविधानभित्र सबै चिज छन्, कार्यान्वयन गरौँ'","काठमाडौँ: प्रधानमन्त्री केपी शर्मा ओलीले लोकतान्त्रिक विधि र प्रक्रियाबाट संविधान जारी भए जस्तै यही विधिबाट जारी संविधानको कार्यान्वयनमा लाग्न आह्वान गरेका छन् । 'संविधानभित्रै सबै चिजहरु छन् । यसलाई कार्यान्वयन गर्न सकिएमा सबै असन्तुष्टि सम्बोधन हुन्छन्', उनले भने, 'यसैले म संविधान कार्यान्वयनमा लाग्न सबै पक्षलाई आग्रह गर्दछु ।' तेत्तीस दलीय राष्ट्रिय मोर्चा नेपालद्वारा सरकारसमक्ष प्रस्तुत पाँचबुँदे मागका विषयमा आज आफ्नै कार्यकक्ष सिंहदरबारमा आयोजित वार्तामा प्रधानमन्त्री ओलीले संविधान कार्यान्वयनमा जुट्न आग्रह गरेका छन् । संविधान कार्यान्वयनका लागि आवश्यक बाँकी काम पूरा गर्न सरकारले प्राथमिकता दिइरेहेको बताउँदै उनले मिलेर अघि बढ्न आग्रह गरेकभा प्रम ओलीका प्रेस सल्लाहकार प्रमोद दाहालले बताए । सल्लाहकार दाहालका अनुसार संविधानप्रति सबैको स्वामित्व र अपनत्वका होस् भन्नाका लागि सरकारले असन्तुष्ट पक्षका माग सुनी वार्ता र संवादमार्फत सम्बोधन गर्न लागिरहेको प्रम ओलीले बताएका थिए । सरकारमा सहभागी दल र मोर्चामा आबद्ध ३३ दलका शीर्ष नेतृत्वबीच करिब एक घन्टा वार्ता भएको थियो । वार्तमा प्रम ओलीले तत्कालीन अवस्थामा संविधानसभाको निर्वाचन बहिष्कार गरिबसेका र संविधानसभा बाहिर रहेका दलले पनि संविधानको स्वामित्व र अपनत्व लिन सक्ने वातावरण मिलाइने जानकारी दिएका थिए । यी हुन् ३३ दलीयका पाँच माग मोर्चाका तर्फबाट सरकारसमक्ष राखिएका मागहरुमा नयाँ संविधानमा संविधानसभाको निर्वाचन बहिष्कार गरी बाहिर रहेको ३३ दलीय राष्ट्रिय मोर्चा नेपालको स्वामित्व र अपनत्वबारे सरकारले स्पष्ट गर्नुपर्ने, मोर्चा आबद्ध दलहरुले गठन गर्ने चुनावी मोर्चालाई कानुनी मान्यता दिई आगामी निर्वाचनमा एउटै चुनाव चिह्न दिनुपर्ने, संविधानले तोकेको समयसीमाभित्र निर्वाचन हुनुपर्ने र यसका लागि सर्वपक्षीय राष्ट्रिय सरकार गठन गरिनुपर्ने रहेका छन् । गरिब किसान, मजदुर, बेरोजगारी, भूमिहीनलगायतका समस्या समाधान गर्न अधिकार सम्पन्न आयोग गठन गर्न, मूल्य नियन्त्रण रोक्न, राष्ट्रिय अखण्डता र मौलिक पहिचानको संरक्षणका लागि मूल नीति तयार गरिनुपर्ने पनि मोर्चाको माग रहेको छ । वार्ता सकारात्मक भयो: मोर्चा आफ्ना मागका बारेमा सरकार सकारात्मक रहेको र माग पूरा हुने आफूहरुले विश्वास गरेको मोर्चामा आबद्ध नेपाल समता पार्टीका सचिव विक्रम कुँवरले वार्तापछि बताए । उनले संविधानको स्वामित्व र अपनत्व सबैले लिन सक्ने वातावरण मिलाउन सरकारसँग आग्रहसमेत गरे । वार्तामा सरकारका तर्फबाट प्रम ओली, उपप्रधानमन्त्रीहरु विजयकुमार गच्छदार, भीम रावल, गृहमन्त्री शक्तिबहादुर बस्नेत, कानुनमन्त्री अग्नि खरेलको सहभागिता थियो । यसैगरी पूर्वप्रधानमन्त्री माधव नेपाल तथा नेकपा (एमाले)का महासचिव ईश्वर पोखरेलको पनि सहभागिता थियो । बैठकपछि उपप्रधानमन्त्री गच्छदारले मोर्चाले प्रस्तुत गरेका मागलाई वार्ता र संवादमार्फत समाधान खोज्न सरकारले प्रयास गर्ने बताए । रासस"
तराई मधेसमा बजेट बुझाउँदै युवा संघ,"विराटनगरः एमाले भात्रृ संगठन युवा संघ नेपालले सरकारले प्रस्तुत गरेको आर्थिक वर्ष २०७३०७४ को बजेटका उपलब्धीबारे बुझाउनका लागि तराई मधेस बजेट कार्यक्रम संचालन गरेको छ । तराईका जिल्लालाई केन्द्रीत गरेर नारायणी अञ्चलबाट सुरु गरिएको कार्यक्रम लिएर युवा संघका नेता कार्यकर्ता कोसी अञ्चल प्रवेश गरेका छन् । यस विषयमा संघका पदाधिकारीले बिहीबार विराटनगरमा पत्रकार र कार्यकर्तासंग पनि अन्तरक्रिया गरेका छन् । बजेटले गरेको तराई मधेसका माग र समस्याको सम्बोधनलाई तल सम्म पुयाउन आवश्यक देखिएपछि युवा संघ तराई मधेस दौडाहामा निस्किएको जानकारी संघले दिएको छ । संघका प्रवक्ता प्रभात कटुवालले बजेटबारे तराई मधेसमा फैल्याइएको भ्रम चिर्न युवा संघले सुरु गरेको कार्यक्रम नारायणी, जनकपुर र सगरमाथा अञ्चलमा पर्ने तराईका जिल्लामा सम्पन्न भइसकेको बताए । कोसीपछि मेची अञ्चलमा पुगेर कार्यक्रमको समापन गरिने जानकारी उनले दिए । कटुवालले विभिन्न ठाउँमा भएका कार्यक्रममा तराईका बजारलाई आर्थिक विकाशको केन्द्र बनाउनका लागि सरकारले ल्याएको बजेटको महत्व र प्रभावकारीता तथा बजेटले मधेसी समुदायमा पुयाउने हितका बारेमा मधेसी जनतालाई बुझाउने र जानकारी दिने काम गरिएको कटुवालको भनाइ छ । मधेसी समुदायमा अहिलेको सरकार र सरकारले ल्याएको बजेट मधेस विरोधी छ भनेर फैल्याइएको हल्ला र भ्रमलाई भंग गर्न कार्यक्रम संचालन गरिएको हो, संघका सचिव पर्शुराम बस्नेतले भने, तर तराईका विभिन्न जिल्लामा कार्यक्रम संचालन गरेर हिंड्ने क्रममा बजेटप्रति तराईको ठूलो समर्थन रहेको पाइयो । विभिन्न तत्वले फैल्याइएका भ्रमहरु चिरेर समग्र बजेटको उपलब्धीका बारेमा प्रष्ट पार्दै तराई मधेसका जनतालाई बुझाउने काम भइरहेकाले युवा संघले सबै ठाउँमा मधेसका जनता र मधेसी अगुवा एवं बुद्धिजीविसंग पनि छलफल र अन्तरक्रियाहरु गरिसकेको बस्नेतले बताए । उनले भने, सरकारले बजेटमार्फत लोडसेडिङ मुक्त तराई बनाउन गरेको घोषणालाई सार्थक बनाउन समर्थन जुटाउने काम पनि भइरहेको छ । बस्नेतले यो सरकार सुवर्ण सम्शेर पछाडि तराई मधेसलाई प्राथमिकतामा पारेर बढी बजेट ल्याउने पहिलो सरकार भएको दावी गरे । अहिलेको सरकारले तराई मधेसलाई समृद्ध बनाउने बजेट ल्याएको छ भन्ने जानकारी सबैमा गराउने काम भइरहेको छ, उनले भने, बजेटले मधेसका कृषक, युवा, मजदुर, विद्यार्थी लगायतको मागलाई समेटेर समग्र मधेसी जनतामा सरकारप्रति यस अघि रहेका विभिन्न आशंका पनि मेटेको पाइयो । संघका केन्द्रीय उपाध्यक्ष रमेश पौडेलले अहिलेको बजेटले तराई मधेसको विकाशमा महत्वपूर्ण उपलब्धी हाँसिल गर्ने विषयमा जानकारी दिने गराउँदै बजेटका बारेमा सबैलाई बुझाउने काम भएको बताए । शिक्षा र चेतनाबाट पछि परेका मधेसी समुदायको मनोविज्ञानमा खेल्ने र तराईको समग्र उन्नती नचाहने तथा मुलुकलाई विखण्डन गर्नेहरुले तराई मधेसमा विभिन्न खालका विरोधाभावपूर्ण र राष्ट्रियता विरोधी खेलहरु खेलिरहेको पौडेलको आरोप छ । पौडेलले तराई मधेस मैत्री बजेट तदारुकताका साथ कार्यान्वायनका लागि युवा संघले पहल कदमी लिने जानकारी पनि दिए । उनका अनुसार तराई केन्द्रीत बजेट मार्फत ल्याइएका मध्ये तराईका २० जिल्ला छुने हुलाकी राजमार्गको स्तरोन्नती तथा निर्माण, महेन्द्र राजमार्ग र बोर्डर जोड्ने सडक, तराईमा दुईवटा उपमहानगरपालिका, सुनकोसीमरिन सिंचाई आयोजना लगायतका कार्यक्रम उपलब्धी मुलक रहेको पाइयो । बजेट मार्फत आएका तराईका खोला तथा नदीमा बाढी व्यवस्थापन तथा बस्ती संरक्षण कार्यक्रम, तराईमा दुईवटा अन्तराष्ट्रिय विमानस्थल, पछाडि परेका क्षेत्रको विकास, आधुनिक औद्योगिक क्षेत्रको स्थापना, मधेस खानेपानी सुधार कार्यक्रम, लोपोन्मुख समुदायका लागि आवास लगायतका कार्यक्रमले तराई मधेसका जनताको मन जितेको पाइयो, पौडेलले"
कांग्रेसको जिल्ला अधिवेशनमा कुटाकुट,"बाह्रबिसेः कांग्रेस सिन्धुपाल्चोकको जिल्ला अधिवेशनमा मतदान चल्दै गर्दा दुई पक्षीय कार्यकर्ताबीच झडप भएको छ। मतदानस्थलबाहिर दुई उम्मेदवारका समर्थकहरूबीच सामान्य विवाद भएपछि झडप भएको हो । सभापति उम्मेदवार हरिशरण श्रेष्ठका समर्थक महासमिति सदस्य विष्णु खत्री तथा क्षेत्र नं १ का सभापति बालकृष्ण बस्नेतले भूपेन्द्रबहादुर थापाका समर्थक महाधिवेशन प्रतिनिधि बलदेव तिमिल्सिना र युधीर पौडेललाई हातपात गरेका प्रत्यक्षदर्शीले बताए । झडपका क्रममा तिमिल्सिनाको कपडा च्यातिएको थियो । प्रत्यक्षदर्शीका अनुसार खत्रीले तिमिल्सिनालाई तँ भनेपछि विवाद सुरु भएको थियो । विवादकै क्रममा खत्री आक्रमणमा उत्रिएका थिए । खत्रीलाई अन्य कार्यकर्ताले छेकेपछि तिमिल्सिना र पौडेललाई बस्नेतले आक्रमण गरेका थिए । झडपमा अन्य कार्यकर्ता बीचमा आएकाले गम्भीर घटना हुन नपाएको प्रत्यक्षदर्शी बताउँछन् । अर्को उम्मेदवारलाई समर्थन गरेकै कारण आफूमाथि आक्रमण गरेको तिमिल्सिनाले बताए । आन्तरिक विवाद र सामान्य घटना भएको कांग्रेस कार्यकर्ताहरू बताउँछन् । सामान्य झडप भएको स्वीकार्दै नेपाली कांग्रेसका केन्द्रीय सदस्य मोहनबहादुर बस्नेतले यसलाई ठूलो रूपमा लिन नहुने बताए । घटनालाई कसरी लिने भन्ने विषयमा थापा समूह बुधबार साँझ मत परिणाम सार्वजनिक भएपछि छलफलमा जुटेको छ । घटनालाई कसरी लिने भन्ने विषयमा छलफल भइरहेको छ, तिमिल्सिनाले भने, ममाथि आक्रमण भएको हो । सबै साथीभाइसँग छलफल गरेर कानुनी प्रक्रियामा जान्छौं । आफूले सम्मान गर्दागर्दै आफूमाथि जाइलागेकाले नियोजित रूपमै आक्रमण भएको तिमिल्सिनाको दाबी छ । अधिवेशनमा तीन उम्मेदवारमध्ये कसैले पनि ५१ प्रतिशत मत नल्याएपछि बिहीबार अर्को निर्वाचन हुने भएको छ । अधिवेशनमा विकास लामा दुई सय ४६ मत ल्याएर प्रथम भएका छन् । उनी पौडेल पक्षका हुन् । देउवा पक्षका हरिशरण श्रेष्ठले दुई सय ३८ मत ल्याएर दोस्रो भएका छन् भने पौडेल पक्षकै भूपेन्द्रबहादुर थापा दुई सय २८ मत ल्याएर मतदान प्रक्रियाबाट बाहिरिएका छन् ।"

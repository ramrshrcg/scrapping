शीर्षक,विवरण
सत्य निरूपण !,"नेपालको शान्ति प्रक्रिया' र यता आएर नेपालको संविधान २०७२ लाई विश्वकै उत्कृष्ट भन्नेहरूको संख्या अझै छ, घट्दो आकारमा भए पनि । यता आएर परराष्ट्रमन्त्री प्रकाशशरण महतले ब्रसेल्समा त्यस्तो अभिव्यक्ति दिएका छन् । कुनै पनि राम्रो संविधानले अन्यत्रका संविधानका राम्रा र उदाहरणीय पक्षलाई समेट्ने प्रयास गरेका हुन्छन् र त्यस अर्थमा नेपालको संविधान अपवाद नहोला । तर कुनै पनि संविधान मुलुकको सीमा क्षेत्रमा मात्र कार्यान्वयन हुन्छ । विश्वका अन्य मुलुकसँग त्यसलाई दाँज्नु या उत्कृष्ट भन्नु अर्थहीन अभिव्यक्तिको रटानबाहेक अरू केही हुन सक्तैन । के उत्कृष्ट संविधान यथास्थिति र स्वरूपमा नेपालभित्र कार्यान्वयन हुन सक्ने अवस्थामा छ ? नेपालको संविधान निर्माणका क्रममा नेताहरूको सानो समूहको निर्णायक भूमिका रह्यो र नेपाली जनतालाई समग्र प्रक्रियाबाट टाढै राखिएकाले त्यसले आवश्यक अनुमोदन पाउन सकेको छैन । बाहिरी अनुमोदनको भूमिका सहायक मात्र हुने गर्छ । संविधान शान्ति प्रक्रियासँग जोडिएको छ, प्रत्यक्ष रूपमा । शान्ति प्रक्रियालाई स्वीकार्य आयाम दिन बृहत् शान्ति सम्झौताको पालना त्यत्तिकै जरुरी छ । किनकि जसरी संविधान हालका तीन ठूला दलहरूको राजनीतिक प्रतिबद्धता हो, त्यसरी नै त्यो राजनीतिक प्रतिबद्धता बोकेको मुख्य दुई समूह अर्थात् सत्ता र माओवादी या विद्रोहीबीचको लिखित प्रतिबद्धता हो । यी दुई प्रतिबद्धता अन्तरसम्बन्धित मात्र छैनन्, बरु शान्ति प्रक्रिया र संविधान या राजनीतिक परिवर्तनबीच जरा र रुखको सम्बन्ध छ । जरा उखेलिए रुख सुरक्षित रहने हुन सक्तैन । सरकारले हालै द्वन्द्वकालमा राज्य र विद्रोही पक्षबाट भएका मानव अधिकार उल्लंघनबारे छानबिन गर्न गठित सत्य निरूपण तथा मेलमिलाप आयोग तथा बेपत्तासम्बन्धी छानबिन आयोगको अवधि एक वर्षले थप गरेको छ हालै, तर आयोगहरूले स्वतन्त्रपूर्वक छानबिन गर्न सक्ने स्थिति छैन किनकि सरकारले उनीहरूलाई निर्देशित गर्ने कानुन फितलो बनाएको छ । बृहत् शान्ति सम्झौताको अक्षर, भाव र प्रतिबद्धता पूरा हुने गरी कार्य सम्पादन गर्ने अधिकार ती आयोगहरूलाई दिएको छैन । त्यसको सीधा अर्थ होसरकार संविधानको दीर्घायु चाहन्छ तर त्यसलाई वैधानिकता र स्वीकार्य हुने बृहत् शान्ति सम्झौताका प्रावधान लागू हुन नदिन त्यत्तिकै दृढ छ । खासगरी वर्तमान प्रधानमन्त्री तथा उनको पार्टी माओवादी बाबुराम भट्टराईसँगै माओवादीतर्फबाट भएका सबै अत्याचारले पूर्ण उन्मुक्ति होस् भन्ने चाहन्छन्, केही साना कार्यकर्तालाई सामान्य दण्डित गरेर । वर्तमान राजनीति शुद्ध रूपमा सत्ताकेन्द्रित भएकाले नेपाली कांग्रेस र एमालेसमेत ती दुई छानबिन आयोगको अधिकार क्षेत्रबारे मौन छन् । यी दलहरू संविधान कार्यान्वयनमा इमानदार छन् भने चुनावको घोषणा र संविधान संशोधन मात्र हैन, दुई आयोगका अधिकार क्षेत्रबारे कानुनी स्पष्टतालाई पनि त्यससँग जोड्नु आवश्यक छ ।"
स्ववियु निर्वाचन पाँच दिन सार्ने विद्यार्थी संगठनबीच सहमति,"काठमाडौंः स्वतन्त्र विद्यार्थी युनियन (स्ववियु) को निर्वाचन पाँच दिन पछि धकेलिने भएको छ। प्रमुख राजनीतिक दलका विद्याथी संगठन र निर्वाचनको विरोधमा आन्दोलनमा उत्रिएको नेत्रविक्रम चन्द विप्लव माओवादी निकट विद्यार्थी अखिल क्रान्तिकारी संगठनबीच बिहीबार विहान बसेको बैठकमा स्ववियु निर्वाचन पाँच दिन पछि सार्ने सहमति भएको अनेरास्ववियुका सचिव आरसी लामिछानेले जानकारी दिए। स्ववियु निर्वाचनलाई लिएर विप्लव माओवादी निकट अखिल क्रान्तिकारीले विभिन्न कलेजहरुमा तालाबन्दी गरेको र ताला तोडेर चुनावमा जाँदा मुठभेडको स्थिति आउनसक्ने भएकाले निर्वाचनको मितिमा हेरफेर गर्ने सहमति भएको लामिछानेले बताए। उनले भने,क्याम्पसहरुमा तालाबन्दी गरिएको छ। त्यो ताला फोडेर निर्वाचनमा जाँदा मुठभेडको स्थिति आउन सक्छ। त्यसैले सहमतिमै निर्वाचनको मिति सार्ने निर्णयमा पुगेका हौं। उनले निर्वाचनको मिति सार्न सहमतिबारे त्रिभुवन विश्वविद्यालयलाई बिहीबार नै जानकारी गराइने उनले बताए। यसअघि प्रधानमन्त्री पुष्पकमल दाहाल प्रचण्डले त्रिविले निकालेको निर्वाचन तालिका अनुसार नै निर्वाचन गराउन त्रिविलाई निर्देशन दिएका थिए। प्रधानमन्त्री प्रचण्डले दिएको निर्देशनको भोलिपल्टै बसेको प्रमुख तीन विद्यार्थी संगठन र विप्लव नेतृत्वको पार्टीनिकट विद्यार्थी संगठनको संयुक्त बैठकले निर्वाचनको मिति कम्तिमा पाँच दिन पछि सार्ने सहमति भएको हो। वैठकमा नेपाल विद्यार्थी संघ र विप्लव माओवादीनिकट अखिल क्रान्तिकारीले भने निर्वाचन १० दिन पछि सार्नु पर्ने प्रस्ताव गरेका थिए। यसअघि त्रिविले फागुन १४ गते स्ववियु निर्वाचन गर्ने गरी निर्वाचन तालिका सार्वजनिक गरेको थियो। बैठकमा नेविसंघ अध्यक्ष नैनसिंह महर, अनेरास्ववियु अध्यक्ष नविना लामा, माओवादी केन्द्र निकट अखिल क्रान्तिकारीका अध्यक्ष नरेन्द्र न्यौपाने र विप्लव माओवादी निकट अखिल क्रान्तिकारीका महासचिव दिपेन्द्र चलाउने सहभागी थिए।"
के गर्दैछन् विप्लव रोल्पामा ?,"काठमाडौः नेत्रविक्रम चन्द बिप्लव नेतृत्वको नेकपा माओवादीले समानान्तर सत्ता सञ्चालन गर्ने रणनीति अवलम्बन गर्न लागेको छ। रोल्पाको थवाङमा आफैंले निर्माण गरेको सहीद स्मृति सभागृहमा बिहिबारदेखि शुरु भएको सो पार्टीको आठौ महाधिवेशनको बन्दसत्रमा प्रस्तुत राजनीतिक प्रतिवेदनले समानान्तर सत्ता सञ्चालन गर्ने रणनीति प्रष्टयाएको हो। सो पार्टीले 'जनबिरोधी' ठहर्याएका व्यक्ति तथा संस्थालाई 'कारवाही' गर्ने योजना पनि प्रतिवेदनमा उल्लेख छ। प्रतिवेदनमा संसदीय व्यवस्था असफल भएको ठहर गर्दै त्यसलाई फाल्न पहल गर्ने,वैज्ञानिक समाजवाद स्थापना गर्न संघर्ष गर्ने,संघर्षको अवधिमा जनताले आफनो स्थानबाट जनताको सत्ता वैज्ञानिक समाजवादी सत्ता स्थापना गर्दै अगाडि बढने,पार्टीको नेतृत्वमा जनताले निर्माण गर्ने सत्तामा जनताका विभिन्न वर्ग,समुदाय,राष्ट्र,लिंगको सहभागिता रहने, जनताको सत्ता अन्तर्गत जनताको जनप्रतिनिधिसभा, जनपरिषद गठन हुने, वैज्ञानिक समाजवादी सत्ताले सत्तासँग सम्बन्धित सबै कामहरु सञ्चालन गर्ने,सत्तासँग अन्य सबै कार्य जनसंविधान र जनसत्ता सञ्चालन निर्देशिकामा उल्लेख भए अनुरुप गर्ने प्रतिवेदनमा जनाइएको छ। 'दलाल पुँजीवादी संसदीय राज्यसत्तालाई फालिसकेपछि जनताको राजनीतिक व्यवस्था नयाँ जनवाद,वैज्ञानिक समाजवाद स्थापना हुनेछ। यो राज्य व्यवस्था श्रमिक वर्गको हुनेछ। कम्युनिष्ट पार्टीको नेतृत्व,जनवादी पार्टीहरुको प्रतिस्पर्धा र जनताको प्रत्यक्ष नियन्त्रणमा यो सञ्चालित हुनेछ' प्रतिवेदनमा भनिएको छ 'यसको राज्य सञ्चालन जनप्रतिनिधिमुलक संस्था जनप्रतिनिधिसभाबाट निर्वाचित जनसरकारले गर्नेछ। यसको ढाँचा समाजवादी सत्ता भित्रको स्वायत्त शासन हुनेछ भने राज्यका सबै तहमा मजदुर,किसान,मध्यम वर्ग अर्थात नयाँ श्रमिक वर्ग,जाति,जनजातिहरुको समानुपातिक प्रतिनिधित्व रहनेछ।' वैज्ञानिक समाजवादमा अन्तराष्ट्रिय कुटनीतिक सम्बन्ध समानतामूलक र सन्तुलित हुने,स्वाधिनता र सार्वभौमिकतालाई केन्द्रमा राखेर कुटनीति अवलम्बन गरिने, चीन र भारतसँगको सम्बन्धलाई सन्तुलित प्रकारले गर्ने उल्लेख छ। 'भारतसँग बिशेष सम्बन्ध होइन,दुई छिमेकीसँगको सम्बन्धलाई समान हुनुपर्छ भन्ने कार्यक्रम सञ्चालन गरिनेछ। समानताका आधारमा नयाँ सम्झौता गरिनुपर्छ'प्रतिवेदनमा भनिएको छ। बिश्भरीका क्रान्तिकारी कम्युनिष्ट पार्टीहरुसँग भाइचारा सम्बन्ध कायम राख्ने,अन्तरराष्ट्रियतावादी मान्यतालाई आत्मसाथ गर्ने,माक्र्सवाद,लेनिनवाद र माओवादी पार्टीहरुसँग भाईचारा सम्बन्ध बनाउने,साम्राज्यवाद बिरोधी शक्तिहरुसँग राजनीतिक सम्बन्ध निर्माण गर्ने नीति अवलम्बन गरिने प्रतिवेदनमा जनाइएको छ। 'संसदवादी दलहरुलाई प्रयोग गर्दै बिशेषत भारतीय साम्राज्यवादले नेपालकोराजनीतिक मामिलामा निर्लज्ज हस्तक्षेप गरिरहेको छ। शान्तिवार्तादेखि हालसम्म नेपालका राजनीतिक दलहरुलाई कठपुतलीको रुपमा नचाउँदै आएको छ। उसले नै संविधान,कानुन,सरकार बनाउने र भत्काउने गरिरहेको छ। काँग्रेस,एमाले,माओवादी केन्द्र सबैतिर यसको दबदबा चलिरहेको छ'प्रतिवेदनमा भनिएको छ 'विगतमा प्रचण्डको सरकार ढाल्नेदेखि हालै केपी ओलीको सरकार गिराउनेमा भारतको मुख्य हात रहेको छ। स्थिति कस्तो छ भने संघर्षमा उत्रिरहेका कयौ क्षेत्रीय पार्टीहरुलाई समेत भारतले नै बोकेर हिडिरहेको छ। सत्तामा पनि आफै,बिद्रोहमा पनि आफै अनौठो चाल भारतले चालिरहेको छ।' 'जनताको सेवामा काम गर्ने प्रगतिशिल गैरसरकारी संस्थालाई काम गर्न दिइनेछ। साम्राज्यवादी र विस्तारवादी तत्वहरुबाट परिचालित जनबिरोधी एवं दलाल गैरसरकारी संस्थाहरुलाई रोकिनेछ। जनसत्ताबाट जनबिरोधी संस्थाहरुलाई कारबाही सञ्चालन गरिनेछ' बिप्लवले प्रस्तुत गरेको राजनीतिक प्रतिवेदनमा भनिएको छ। वैज्ञानिक समाजवादको खास अवस्थासम्म गैरसरकारी संस्था सञ्चालन गर्ने अधिकार रहने तर देशलाई हानी गर्ने,जनताको सुव्यवस्थामा दखल गर्ने संघ संस्थाहरुलाई रोक लगाइने प्रतिवेदनमा उल्लेख छ। नेपाली सेना र प्रहरीलाई फकाउने रणनीति अवलम्बन गरिएको प्रतिवेदनमा अगाडि भनिएको छ। 'प्रतिक्रियावादी दलाल संसदीय सत्ताका बिरुद्ध क्रान्ति अगाडि बढाउँदा जनताको सेना संगठित गरिनेछ। नेपाली सेना र प्रहरीलाई पनि जनताका पक्षमा उत्रिन आब्हान गरिनेछ।' देशको सुरक्षा गर्ने सैन्य शक्ति हुने,सामाजिक सुरक्षाका लागि जनसुरक्षा बल रहने,देश र जनताको सुरक्षालाई सुदृढ गर्न १८ बर्ष पुगेका हरेक युवाले सैन्य तालिम लिने व्यवस्था हुने,सुरक्षामा परनिर्भरताको अन्त्य गरिने प्रतिवेदनमा उल्लेख छ। मधेशीलाई स्वायत्त सत्ताको अधिकार सुनिश्चित गरिने दावी प्रतिवेदनमा गरिएको छ। 'मधेश मुक्तिका लागि राजनीतिक संघर्षका कार्यक्रमहरु सञ्चालन गरिनेछन। जनसत्ताले सत्ता सञ्चालनका क्रममा स्वायत्त शासनको प्रयोग गर्दै अगाडि बढनेछ।' जनजातिहरुलाई स्वायत्त शासनको सुनिश्चितासहित सत्ता सञ्चालनमा पुर्याउन संघर्ष गरिने उल्लेख छ। 'जनताको सत्ताले भने सत्ता स्थापना र सञ्चालन गर्दा जनजातिको स्वशासनको मान्यता अनुरुप नै गर्नेछन' प्रतिवेदनमा भनिएको छ। वैज्ञानिक समाजवादले धर्ममा बिश्वास नराख्ने,धर्मलाई राज्यबाट अलग राखिने,धर्म मान्न चाहनेको हकमा धार्मिक स्वतन्त्रता प्रदान गर्ने,धर्मका नाममा जनतालाई गर्ने शोषण अन्त्य गरिने उल्लेख छ। प्रतिवेदनमा देश र जनतासँग सम्बन्धित बिषयहरुमा निर्णय लिनु पर्दा प्रत्येक नागरिकले पूर्व सुचित हुन पाउने अधिकार सुनिश्चित गरिने, सूचना सञ्चारमा विदेशी एकाधिकार र ठूला कम्पनीहरुको नियन्त्रण रहने प्रणाली अन्त्य गरिने जनाइएको छ। श्रमिक जनताका लागि संघीयता अर्थहिन रहेको ठहर प्रतिवेदनले गरेको छ। 'नेपालमा केहि शक्तिले गणतन्त्र संघीय भयो भने जातीय मुक्ति हुन्छ,त्यसैले केहि भूगोल र अधिकार बाँडफाँट गरे पुग्छ भन्ने सोचाई राख्ने गरेका छन। केहिले सत्ता एकात्मक भएपनि जनवादी भए पुग्छ भन्ने सोचाई राख्ने गर्छन' प्रतिवेदनमा भनिएको छ 'हाम्रो बिचारमा यी दुवै दृष्टिकोण गलत छन। पहिलो खालको दृष्टिकोण पुँजीवादी,संसदवादी वा यथास्थितिवादी सोचाई हो भने जसले जातिले निश्चित भूगोल पाए पुग्छ,शासन जुन वर्गले गरेपनि हुन्छ भन्ने दृष्टिकोण राख्छ,यसको नेतृत्व नै संसदवादी,दलाल पुँजीवादी वर्गले गरिरहेका छन। उनीहरुले जातिहरु माथिको उत्पीडनलाई जातीय दृष्टिले मात्र हेर्नु गलत छ किनकी जातिहरु भित्र वर्गहरु छन र त्यसमा पुन जनतालाई दलाल र सामन्तहरुले नै शासन गर्ने हुन भने सारमा श्रमिक जनताका लागि त्यो संघीयता अर्थहीन छ। 'अग्रेजबाट भारत मुक्त भएपनि भारतीय जनता वर्गीय रुपले मुक्त हुन नसकेको उल्लेख गर्दै प्रतिवेदनमा भनिएको छ 'केहि राजनीतिज्ञ र पार्टीहरुको दृष्टिकोण के छ भने जातीय उत्पीडनबाट मुक्ति पाउन जातीय राज्य बने हुन्छ वा आफनो जातीको राज्य मात्र बनाए पुग्छ भन्ने आउँछ। कतिपयले यसको ठीक उल्टो वर्गीय मुक्ति भए पुग्छ,जातिको मुक्ति स्वत हुन्छ भन्ने सोच्छन। यी दुवै दृष्टिकोण गलत हुन। जसले राज्य बने पुग्छ वा अर्को जातिको बिरुद्ध लडे पुग्छ भन्छन ती सामन्तवादी र पुँजीवादी बिचार भन्दा अगाडि नबढेका मान्छेहरुको बिचार हुन। ती बिचार केवल जातीय सत्ताको मात्रै कुरा छ,जनताको मक्तिको कुरा छैन। यसले जातीय उत्पीडनको एएटा भागबाट त छुटकारा दिन्छ तर अर्को उत्पीडन वा वर्गीय उत्पीडनबाट मुक्ति दिदैन।' नेपालको कम्युनिष्ट आन्दोलनमा केपी ओलीले नेतृत्व गरेको संसदवादी धार र चन्दले नेतृत्व गरेको क्रान्तिकारी धार मात्रै रहेको प्रतिवेदनमा उल्लेख छ। पुष्पकमल दाहाल र मोहन बैद्यको कम्युनिष्ट आन्दोलनमा कुनै धार नरहेको प्रष्टयाउँदै प्रतिवेदनमा भनिएको छ'अन्य पार्टीहरु समयअनुसार कहिले क्रान्तिकारी धार नजिक आउँछन भने कहिले एमाले नजिक पुग्छन।' प्रतिवेदनमा बाबुराम भट्टराईलाई गैरकम्युनिष्ट करार गरिएको छ। पार्टीको नाम परिवर्तन भित्री विचलन र बाह्य हमलाबाट पछिल्लो समयमा माओवादीलाई बिचलन र बिकृतिको प्रतीक बनाउन खोजिएको,आफूहरुले पुनर्गठन गरेपछि माओवादीको प्रभाव सुल्टोतिर फर्किएको,पूरै ठीक नभएको,माओवादीमा कुनै बिशेषण जोडदा मात्र जनतामा सकारात्मक सोचाई बन्ने खालको भएको उल्लेख गर्दै प्रतिवेदनमा नाम परिवर्तनको प्रस्ताव गरिएको छ। 'कम्युनिष्ट पार्टी बिश्व सर्वहारा वर्गको अग्रदस्ता हुनुको कारण कुनै सन्दर्भमा उपनाम जोडनु परे पनि वास्तवमा कम्युनिष्ट पार्टी कम्युनिष्ट पार्टी नै हो। संभव रहदासम्म कम्युनिष्ट पार्टीकै रुपमा संगठित र परिचालित गर्दा राम्रो हुने हो'प्रतिवेदनमा भनिएको छ 'नेपाली सन्दर्भमा हेर्दा प्राय सबै कम्युनिष्ट पार्टीहरुका पछाडि कुनै न कुनै उपनामहरु जोडिएको स्थिति छ। कम्युनिष्ट पार्टीको नाम मात्र संगठित र सञ्चालित पार्टी खासै छैन। यसरी सबै पाटाबाट हेर्दा हामीले पार्टीको नाम कम्युनिष्ट पार्टी मात्र राख्दा वस्तुवादी त हुन्छ नै सँगै सहज, सरल र सजीव पनि हुनेछ। तसर्थ पार्टीको नाम नेपाल कम्युनिष्ट पार्टी राख्नु उपयुक्त हुनेछ।'"
नेपालभारत सम्बन्ध प्रगाढ छः राजदूत रे,"सिन्धुलीः नेपालका लागि भारतीय राजदूत रञ्जित रेले नेपालभारत सम्बन्ध पहिलेजस्तै प्रगाढ रहेको बताएका छन्। नेपाल भारतको सम्बन्ध धेरै पुरानो हो, उनले भने, दुवै देशबीच सुमधुर सम्बनध छ। हामी यो सम्बन्ध नागरीक स्तरसम्म पुर्याउन तयार छौं। बिहीबार सिन्धुलीको सिन्धुलीमाढीमा आयोजित कार्यक्रमलाई सम्बोधन गर्दै भारत सरकारले नेपालको विकासका लागि सबै क्षेत्रमा सहयोग गर्दै आएको र आगामी दिनमा पनि सहयोग जारी राख्ने बताए। राजदूत रेले सामाजिक विकासमा भने सक्दो सहयोग गर्ने जनाए। नेपालका विद्यालय, स्वास्थ्यचौकीको भवन निर्माणदेखि एम्बुलेन्स सहयोगका साथै अन्य विविध क्षेत्रमा आफुहरु सहयोग गर्न तयार रहेको उनको भनाइ छ। नेपालमा कृषि, पर्यटन, हाइड्रो पावरको क्षेत्रमा विकासको ठूलो सम्भावना भएकाले भारत त्यस्तो क्षेत्रमा सहयोग गर्न समेत तयार रहेको जनाए। भारतले नेपालको शिक्षा क्षेत्रको विकासका लागि प्राथमिकतामा राखेर काम गरेको उनले बताए।"
एमालेले मैनालीलाई कारबाही गर्ने,"काठमाडौः कम्युनिस्ट नेता राधाकृष्ण मैनालीले हालै प्रकाशित पुस्तकमा आफ्नो बारेमा लेखेको कुरा झूटो भएको भन्दै वरिष्ठ नेता माधवकुमार नेपालले आपत्ति जनाएपछि एमालेले मैनालीलाई कारबाही गर्ने भएको छ । पार्टी मुख्यालय धुम्बाराहीमा बुधबार सुरु पोलिटब्युरो बैठकमा नेपालले पार्टीको केन्द्रीय सदस्यसमेत रहेका मैनालीले लेखेको पुस्तकमा उल्लिखित अंश झूटो, पूर्वाग्रह, बदनाम र तेजोवध गर्ने हिसाबले आएको भन्दै आपत्ति जनाएका थिए । मैनालीले हालै सार्वजनिक गरेको नलेखिएको इतिहास' पुस्तकमा ०४६ सालको जनआन्दोलन उत्कर्षमा पुगेका बेला तत्कालीन मालेको केन्द्रीय समिति बैठकमा नेपालले भारतका सेनाको सहयोगमा नेपालमा गणतन्त्र स्थापना गर्ने प्रस्ताव गरेको उल्लेख छ । त्यसबेलाका केन्द्रीय समितिका कामरेडहरू यहाँ हुनुहुन्छ, अध्यक्ष कामरेड पनि यहाँ हुनुहुन्छ । ल तपाईंहरू नै भन्नुस्, त्यसबेला मैले त्यस्तो प्रस्ताव कहिले ल्याएको थिएँ ? ', नेपालको भनाइ उद्धृत गर्दै एक पोलिटब्युरो सदस्यले भने । त्यसपछि अध्यक्ष ओलीले जवाफमा मैनालीले पुस्तकमा उल्लेख गरेको माधव नेपालबारेको उक्त अंश झूट भएको र त्यस्तो कुनै प्रस्ताव नआएको भन्दै पार्टीले त्यसको औपचारिक खण्डन गर्ने र मैनालीलाई सचेत गराउने आश्वासन दिएका थिए । मैनाली ०५९ सालमा एमाले छाडेर तत्कालीन राजाको शाही कदमको समर्थनमा गएका थिए । उनी ०६१ मा ज्ञानेन्द्र शाहको सरकारमा मन्त्री भएका थिए । गणतन्त्र स्थापनापछि माओवादी प्रवेश गरेका मैनाली करिब एक वर्ष अघिमात्र एमालेमा फर्किएका थिए । बैठकले स्थानीय निर्वाचन जेठमा नभएमा अरू कुनै पनि निर्वाचन नहुने र देश संकटमा जाने निष्कर्ष निकालेको छ । बैठकमा बोल्दै एमाले अध्यक्ष केपी ओलीले यस्तो चेतावनी दिएको एमालेका एक नेताले बताए । जेठमा स्थानीय तहको निर्वाचन नभए आगामी माघभित्र प्रदेश सभा र संघीय संसद्को पनि निर्वाचन हुँदैन, अनि देश ठूलो संकटमा धकेलिन्छ', अध्यक्ष ओलीको भनाइ उद्धृत गर्दै एक पोलिटब्युरो सदस्यले बताए । बैठकमा १० पृष्ठ लामो राजनीतिक प्रतिवेदन पेस गर्दै ओलीले तीनै तहको निर्वाचनका लागि अन्य दलसँग छलफल गरेर सरकारलाई दबाब दिन आवश्यक रहेको बताएका थिए । संविधानले समेत निर्दिष्ट गरेबमोजिम २०७४ माघ ७ गते अगाडि नै जनप्रतिनिधिमूलक निकाय निर्वाचनको माध्यमबाट गठन गर्नु अनिवार्य छ, स्थानीय तह र केन्द्रीय तहका निर्वाचनका मिति अविलम्ब घोषणा गर्न त्यसका लागि कानुनी तथा राजनीतिक वातावरण निर्माण गर्नुपर्छ', ओलीले बैठकमा भने । मैनालीको पुस्तकमा उल्लिखित अंश झूट, पूर्वाग्रह, बदनाम र तेजोवध गर्ने हिसाबले आएको भन्दै माधव नेपालद्वारा आपत्ति । अध्यक्ष ओलीले बुधबार पेस गरेको राजनीतिक प्रतिवेदनमा सरकार परिवर्तनपछिका ६ महिना अवधि व्यर्थ सावित भएको उल्लेख छ । सरकार र सत्तरुढ दलको ध्यान निर्वाचनको तयारीमा नभई सत्ता लम्ब्याउने र विभिन्न शक्तिकेन्द्रलाई रिझाउने काममा केन्द्रित भएको उल्लेख छ । त्यसैगरी अहिलेको सरकारले बाह्य सम्बन्धमा पनि गम्भीर असन्तुलन पैदा गर्ने काम गरेको ओलीले आरोप लगाएका छन् । प्रतिवेदनमा राज्यका विभिन्न निकायमा जथाभावी राजनीतिक हस्ताक्षेप भएको, उच्च अदालका न्यायाधीश नियुक्तिमा सत्ता गठबन्धनको हस्तक्षेपकारी भूमिका भएको र पछिल्लो समय नेपाल प्रहरीभित्र पनि त्यस्तै भएको उल्लेख छ । बैठकमा फागुन २१ देखि सञ्चालन हुने मेचीमहाकाली राष्ट्रिय अभियानसम्बन्धी कार्ययोजना, स्वतन्त्र विद्यार्थीको निर्वाचन र त्यसमा पार्टीको तर्फबाट खेल्नुपर्ने भूमिकाबारे छलफल भएको थियो ।"
नेपाली विमानमाथिको प्रतिबन्ध हटाउन युरोपेली युनियनसँग आग्रह,"काठमाडौं : परराष्ट्रमन्त्री डा प्रकाश शरण महतले युरोपेली युनियन (इयु) ले नेपाली विमानलाई युरोपेली आकाशमाथि उड्न लगाएको प्रतिबन्ध हटाउन युरोपेली कमिसनका अध्यक्षसँग आग्रह गरेका छन् । युरोपेली आयोगका अध्यक्ष जँ क्लाउड जंकरसँग बिहीबार ब्रसेल्समा भएको भेटवार्तामा महतले सो आग्रह गरेका हुन् । नेपालको उड्डयन अवस्था कमजोर रहेको तथा अन्तराष्ट्रिय उड्डयन सुरक्षा मापदण्डको पालना नेपालले नगरेको निष्कर्ष निकाल्दै सन् २०१३ डिसेम्बरदेखी इयुले नेपाली विमानलाई युरोपेली आकाशमाथि उड्न लगाएको प्रतिबन्ध लगाउँदै आएको छ। इयुका अध्यक्ष जंकरले यो प्रावधानको आवश्यक अध्ययन गरी नेपाल सरकारले उपलब्ध गराउने तथ्यका आधारमा पुनर्विचार गर्ने आश्वासन दिएको ब्रसेल्सस्थित नेपाली दूतावासले विज्ञप्तिमा जनाएको छ । डामहतले नेपालमा पूर्वाधार निर्माणका साथै भूकम्पपछिको पुनर्निर्माणका क्षेत्रमा सहयोग बढाउन युरोपियन युनियनलाई आग्रह गरेका थिए । युरोपमा नेपालको निर्यात प्रोत्साहन हुनेगरी बजारको पहुँच र थप सहुलियत, ठूला आयोजनाका साथै पूर्वाधारमा लगानी एवम् शिक्षा र स्वास्थ्य लगायतका क्षेत्रमा थप सहयोगका लागि आग्रह गर्दै मन्त्री डामहतले युरोपेली युनियनले लामो समयदेखि नेपालको विविध क्षेत्रमा गर्दै आएको आर्थिक लगायतको सहयोगका लागि धन्यवाद दिएका थिए । भेटका क्रममा मन्त्री डामहतले नेपालको पछिल्लो राजनीतिक अवस्थाका साथै संविधानको कार्यान्वयन एवम् आगामी केही समयमा हुन लागेका निर्वाचनको बारेमा पनि जानकारी गराएका थिए । युरोपियन आयोगका अध्यक्ष जंकरले नेपालको विकास प्रयासमा आगामी दिनमा पनि सहयोगलाई निरन्तरता दिने बताएका थिए । उनले आगामी दिनमा युरोपियन युनियनले गर्ने सहयोगका क्षेत्रको विस्तारका सम्भावना तथा सहयोगमा वृद्धि गर्ने प्रतिबद्धता जनाएको दूतावासले जनाएको छ । मन्त्री महतले इयुकी उपाध्यक्ष तथा विदेश नीति प्रमुख फेडेरिका मोघेरेनीसँग पनि भेटे । भेटमा मन्त्री महतले नेपाल सरकारले आगामी माघ महिनासम्म स्थानीय, प्रान्तीय र संसदीय निर्वाचन गर्न तयारी अघि बढाएको जानकारी गराए । विदेश नीति प्रमुख फेडेरिकाले नेपालको संविधान कार्यान्वयन, भूकम्प पछिको पुनर्निमाण र निर्वाचन प्रक्रियामा सहयोग गर्ने प्रतिवद्धता जनाएकी थिइन् । मन्त्री महतल ब्रसेल्समा आयोजना भएको राष्ट्रसंघीय हाइ लेभल कन्फ्रेन्स अन मेडिएसन मा मुख्य वक्ता थिए । उनले नेपालको शान्ति प्रक्रिया विश्वमै नमुना रहेको बताएका थिए । परराष्ट्र मन्त्री महत लक्जेम्बर्गमा परराष्ट्र मन्त्री डा महत बेल्जियम भ्रमण सकेर लक्जेम्बर्ग पुगेका छन् । उनले त्यहाँका प्रधानमन्त्री जेभियर विट्टल, विदेशमन्त्री जँ एसेलबर्न र विकास सहकार्यमन्त्री रोमेन सचेइन्डरसँग भेटवार्ता गर्ने दूतावासले जनाएको छ । महतको भ्रमण टोलीमा परराष्ट्र मन्त्रालयका सहसचिव भरत कुमार रेग्मी, उपसचिव तेज बहादुर क्षेत्री लगायत छन् । युरोप भ्रमण सकेर मन्त्री महत शनिबार स्वदेश फर्किनेछन् ।"
स्ववियु चुनाव जसरी पनि गर्नूः प्रधानमन्त्री,"काठमाडौंः असन्तुष्ट विद्यार्थीको आन्दोलनका कारण चुनाव हुने कि नहुने भन्ने अन्योल बढिरहेका बेला प्रधानमन्त्री पुष्पकमल दाहालले त्रिभुवन विश्वविद्यालयअन्तर्गतको क्याम्पसमा स्वतन्त्र विद्यार्थी युनियनको चुनाव तोकिएकै मितिमा सम्पन्न गराउन त्रिवि पदाधिकारीलाई निर्देशन दिएका छन् । विश्वविद्यालयका कुलपतिसमेत रहेका दाहालले बुधबार बिहान त्रिविका उपकुलपति प्राध्यापक डातीर्थ खनिया, शिक्षाध्यक्ष तथा स्ववियु चुनाव परिचालन समितिकी संयोजक प्राध्यापक डासुधा त्रिपाठीलगायतलाई बोलाएर यस्तो निर्देशन दिएका हुन् । यसका लागि आवश्यक सुरक्षा प्रबन्ध सरकारले गर्ने प्रतिबद्धता पनि उनले जनाएका छन् । प्रधानमन्त्रीको निर्देशनलाई अन्य दल एमाले र कांग्रेसले पनि साथ दिएका छन् । छलफलमा एमाले अध्यक्ष केपी ओली, कांग्रेस सभापति शेरबहादुर देउवा तथा तीनै दलनिकट विद्यार्थी संगठनका पदाधिकारी उपस्थित थिए । शिक्षाध्यक्ष त्रिपाठीले केही क्याम्पसमा कार्यतालिकाअनुसार चुनावी कार्यक्रम सञ्चालन गर्न कठिन भए पनि आन्तरिक तयारी भइरहेको बताइन् । चुनाव जसरी पनि हुन्छ', उनले भनिन् । कार्यतालिकाअनुसार काम हुन नसकेका क्याम्पसमा दुई दिनको कार्यतालिकालाई एकै दिन सम्पन्न गरेर भए पनि तोकिएकै मितिमा मतदान हुन्छ', त्रिपाठीले भनिन् । विप्लवले नेतृत्व गरेको माओवादी निकट मानिने अनेरास्ववियु (क्रान्तिकारी) सहित साना दलनिकट ६ वटा संगठन त्रिविले घोषणा गरेको चुनावको विपक्षमा छन् । उनीहरूले चुनावलाई पूर्ण समानुपातिक वा मिश्रित बनाउनुपर्ने माग गर्दै आएका छन् । नेविसंघको एक समूहले पनि स्ववियुमा २८ वर्षे उमेर हदबन्दी र निर्वाचन प्रणालीको विरोध गर्दै आएका छन् । उमेर हदबन्दीको विषयमा सर्वोच्च अदालतमा रिट परेको छ । उक्त रिटको अन्तिम सुनुवाइ फागुन १२ गते हुँदै छ । बुधबार त्रिविले आफूअन्तर्गतका सम्पूर्ण क्याम्पसमा बिदा दिएका कारण कुनै पनि गतिविधि भएको छैन । पूर्वशिक्षाध्यक्ष प्राध्यापक डा तुल्सीलाल अमात्यको निधनमा शोक मनाउन त्रिविले बुधबार बिदा दिएको हो ।"

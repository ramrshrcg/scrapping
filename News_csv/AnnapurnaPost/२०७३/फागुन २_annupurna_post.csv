शीर्षक,विवरण
विदेशसँगको गुहार,"नेपालको राजनीतिमा विश्वसनीयताको सर्वथा अभाव छ । नेताहरूको अभिव्यक्ति र कार्यबीचको अन्तर अनि जवाफदेहिताको अभावले राजनीतिलाई एकातिर वर्तमान स्तरमा पुर्याएको छ भने अर्कोतिर जिम्मेवारी नलिई आफ्ना आन्तरिक प्रतिस्पर्धी तथा फरक दलका प्रतिद्वन्द्वीविरुद्ध असंयमित अभिव्यक्ति दिइने प्रचलन नेपाली राजनीतिको एउटा अभिन्न अंश बनेको छ । नेपालमा अदालती व्यवस्था लामो र खर्चिलो अनि मानहानिसम्बन्धी प्रक्रिया तथा कानुन फितलो भएकाले विविध अभिव्यक्तिबाट अपमानित व्यक्तिहरू कानुनी उपचारमा जान हिच्किचाउँछन् । विगत केही वर्षमा नेपालमा धेरै पुस्तक लेखिएका छन् र अनेक राजनीतिक पात्रहरू फरकफरक विवेचना र विश्लेषणका विषय बनेका छन् । सन् ७० को दसकमा प्रारम्भिक वर्षमा नक्सलवादी' को रूपमा हतियार उठाई विभिन्न कम्युनिस्ट पार्टी, राजाका मन्त्री, माओवादी हुँदै फेरि एमालेमा फर्केका राधाकृष्ण मैनालीको हालै प्रकाशित पुस्तक नलेखिएको इतिहासमा केही गम्भीर टिप्पणी गरेका छन्, मुलुकका एक वरिष्ठ राजनीतिज्ञ माधव नेपालबारे । ०४६ सालमा जनआन्दोलन उत्कर्षमा पुगेको बेला माधव नेपालले भारतमा कार्यरत गोर्खा' सेनालाई गणतन्त्र' स्थापित गर्न भारत तयार रहेको सुझाएका र त्यसलाई पार्टी महासचिव मदन भण्डारीले अस्वीकार गरेको दाबी गरेका छन् मैनालीले । सशस्त्र विदेशी सेनामार्फत गणतन्त्र' ल्याउनु भनेको समर्पण नगरेमा राजपरिवार र राजालाई भौतिक रूपमा सफाया गर्ने हदसम्म जाने अर्थ राख्छ । त्यसको १२ वर्षपछि अर्कै प्रसंगमा दरबार हत्याकाण्ड घट्यो र त्यसको तीन वर्षपछि अलिकति फरक प्रसंग तर नेपाली जनताको संलग्नताबिना गणतन्त्र पनि घोषणा गरियो । मैनालीको दाबीलाई माधव नेपालले उनको दिमाग खुस्केको प्रतिक्रियाका साथ टार्ने कोसिस गरे पनि मुलुकको प्रधानमन्त्री र त्यसअघि रक्षा र विदेशमन्त्रीसमेत भइसकेका व्यक्तिले विदेशी सेना या जासुस संस्थासँग साँठगाँठ नभएको र बाहिरबाट आफ्नो राजनीति निर्देशित नभएको भरपर्दो स्पष्टीकरण दिनैपर्छ, नेपाली जनतालाई । आखिर मौनालीको दाबी र उनले उठाएको सन्दर्भ नेता नेपालले पार्टीको केन्द्रीय समितिसमक्ष दिएको अभिव्यक्तिमा आधारित देखिन्छ । नेपाली कांग्रेसका संस्थापक नेताले ०६३ भदौको कांग्रेस अधिवेशनको पूर्वसन्ध्यामा आफूलाई पार्टीबाट अलग गरेका थिए, आयातीत गणतन्त्र, धर्म निरपेक्षता र संघीयता' मा सहमति देखाउन अस्वीकार गरेर । प्रत्यक्ष या परोक्षरूपमा गणतन्त्र बाहिरको एजेन्डा रेहको रहस्योद्घाटन मैनालीले गरेका छन् । त्यसले यो विषयमा नेपाली जनताले नै निर्णय गर्नुपर्ने अवस्था पनि सिर्जना गर्न सक्छ । तर त्योभन्दा पहिला नेता नेपालले स्पष्टसँग आरोपबारे स्पष्टीकरण दिनैपर्छ ।"
"प्रहरी नियमावली संशोधन, अन्तत: डा पोखरेल बने निमित्त आइजीपी",काठमाडाैँ: आइजी उपेन्द्रकान्त अर्यालको अनिवार्य अवकाशसँगै सरकारले नेपाल प्रहरीको निमित्त प्रहरी प्रमुख डा दिनेशचन्द्र पोखरेललाई बनाउने निर्णय गरेको छ। प्रधानमन्त्री निवास बालुवाटारमा बसेको आकस्मिक मन्त्रिपरिषद बैठकले डा पोखरेललाई आइजीपी बनाउने निर्णय गरेको वाणिज्य तथा आपूर्ति मन्त्री रोमी गौचनले अन्नपूर्णलाई जानकारी दिए। प्राविधिकतर्फका एआइजी डा पोखरेललाई निमित्त आइजी दिन सरकारले सोमबार आकस्मिक क्याबिनेट बैठक बसी प्रहरी नियमावली नै फेरेको थियो।
प्रहरी नियमावली संशोधन गर्न आकस्मिक मन्त्रिपरिषदको बैठक सुरु,काठमाडौं: आइजी उपेन्द्रकान्त अर्यालको अनिवार्य अवकाशसँगै नेपाल प्रहरीको निमित्त प्रहरी प्रमुख कसलाई बनाउने भन्ने विषयमा निर्णय गर्न आकस्मिक मन्त्रिपरिषद बैठक प्रधानमन्त्री निवास बालुवाटारमा सुरु भएको छ। सात बजे प्रधानमन्त्री निवास बालुवाटारमा डाकिएको बैठक आधा घण्टा ढिला सुरु भएको हो। बैठकले आइजीमा निमित्त दिन प्रहरी नियमावली संशोधन गर्ने तयारी गरिएको उच्चस्रोतले अन्नपूर्णलाई बतायो। उच्चस्रोतका अनुसार आइजीको दाबेदार रहेका चार डीआइजीमध्ये कसैलाई नदिएर प्रहरी अस्पतालका प्रमुख एआइजी डा दिनेशचन्द्र पोखरेललाई निमित्त आइजीको जिम्मेवारी दिन प्रहरी नियमावली संशोधन गर्न लागिएको हो।
राष्ट्रिय प्रजातन्त्र पार्टीको निर्णय: राजसंस्थासहितको प्रजातन्त्र,"काठमाडौं: राष्ट्रिय प्रजातन्त्र पार्टीले संवैधानिक राजसंस्थासहितको प्रजातन्त्र हुनु पर्ने निर्णय गरेको छ। सोमबार बसेको पार्टीको कार्य सम्पादनको बैठकले उक्त निर्णय गरेको हो। पार्टीले संविधानमा सनातन हिन्दू धर्म अनिवार्य हुनुपर्ने निर्णय समेत गरेको राप्रपाका प्रवक्ता राजाराम श्रेष्ठले बताए। पार्टीले संघीयता भन्दा स्थानीय स्वायत्त शासन व्यवस्था उत्तम भएको ठहर गरेको छ। यसका साथै पार्टीले पाँच विकास क्षेत्रलाई नै परिमार्जनसहित प्रदेश बनाउनु पर्नेमा जोड दिएको छ भने संघीयता विवादलाई टुंग्याउन जनमत संग्रहको खाँचो रहेको औल्याएको छ। यस्तै राप्रपाले २१ औ शताब्दीलाई मध्यनजर गर्दै राज्य सञ्चालनको लागि शान्ति, प्रजातन्त्र र खुला बजारमुखी अर्थतन्त्रको आवश्यकता अवलम्बन गर्नुपर्ने निष्कर्ण निकालेको छ। यसअघि दोस्रो संविधानसभामा राप्रपा नेपाल र राष्ट्रिय प्रजातन्त्र पार्टीले गणतन्त्र अस्विकार गरेको थियो।"
चन्दको पदस्थापनमा सर्वोच्चको रोक,काठमाडौंः सर्वोच्च अदालतले सरकारले प्रहरी महानिरीक्षक (आइजीपी)मा नियुक्त गरेका जयबहादुर चन्दलाई पदस्थापन नगर्ननगराउन अन्तरिम आदेश दिएको छ। सोमबार प्रधानन्यायाधीश सुशीला कार्कीको एकल इजलासले चन्दलाई तत्काल पदस्थापन तथा आइजीपीको हैसियतमा कुनै पनि काम कारबाही नगर्ननगराउन अन्तरिम आदेश दिएको हो। बरिष्ठताका आधारमा आइजीपी नियुक्त गर्न माग गर्दै डिआइजी नवराज सिलवालले दायर गरेको रिटमाथि सुनुवाइ गर्दै सर्वोच्चले यस्तो आदेश दिएको हो। यो आदेशसँगै मन्त्रिपरिषदले आइजीपीमा नियुक्त गरेका चन्दको पदस्थापन फागुन ८ गतेसम्मका लागि रोकिएको छ। अदालतले रिट निवेदक सिलवाल र विपक्षी सरकारलाई छलफलका लागि फागुन ८ गते बोलाएको छ। निवेदक सिलवाल र विपक्षी सरकार पक्षबीच छलफल भएपछि यो अन्तरिम आदेशले निरन्तरता पाउने कि नपाउने भन्नेबारे पनि फागुन ८ गते नै टुंगो लाग्नेछ।
राष्ट्रपतिले बोलाइन् नौ दललाई शीतलनिवास,"काठमाडौः राष्ट्रपति विद्या भण्डारीले सोमबार चार बजेका लागि नौ दलको बैठक बोलाएकी छन् । संसदमा रहेका प्रमुख दलहरु नेपाली कांग्रेस, एमाले, माओवादी केन्द्र, राप्रपा , संघीय समाजवादी फोरम, मधेशी जनअधिकार फोरम लोकतान्त्रीक तराई मधेश लोकतान्त्रीक पार्टी सद्भावना पार्टी र नेकपा मालेलाई छलफलका लागि बोलाएको राष्ट्रपति कार्यालयका सचिवालय सदस्य नवराज गौतमले जानकारी दिए। सोमबार चार बजे शितल निवासमा आयोजना हुने सो छलफलमा संविधान कार्यन्वयनमा दलहरुबीचको सहमति, स्थानीय निकायको निर्वाचन लगायतका बिषयमा छलफल हुने छ। राजनीतिक दलहरुबीच सहमति हुन नसकिरहेको बेला राष्ट्रपतिले चिन्ता प्रकट गर्दै राजनीतिक दलहरुसग परामर्शलाई तीब्र बनाएकी छन्।"
कसले लगायो त्रिवि रेक्टरको गाडीमा आगो ?,"काठमाडौं: त्रिभुवन विश्वविद्यालयको स्वतन्त्र विद्यार्थी युनियनको चुनाव पूर्ण समानुपातिक हुनुपर्ने माग गर्दै आएका विद्यार्थीहरुले विश्वविद्यालयकी शिक्षाध्यक्ष प्राध्यापक डा सुधा त्रिपाठीको गाडीमा आगजानी गरेका छन्। निवासबाट ललितपुरको युएन पार्क हुँदै कीर्तिपुर कार्यालय जाने क्रममा त्रिपाठी चढेको बा २ च ५६५० नम्बरको गाडीमा सोमबार विहान आगजानी भएको हो। आगजानीबाट गाडी पूर्ण रुपमा जलेको छ। म र चालकलाई झर्न लगाएर विद्यार्थीहरुले गाडीमा आगो लगाएर भागे त्रिपाठीले भनिन्। विप्लवले नेतृत्व गरेको माओावदी निकट मानिने अनेरास्ववियु (क्रान्तिकारी)सहित साना दल निकट ६ वटा संगठन त्रिविले घोषणा गरेको चुनावको विपक्षमा छन्। उनीहरुले चुनावलाई पूर्ण समानुपातिक वा मिश्रित बनाउनुपर्ने माग गर्दै आएका छन्। क्रान्तिकारीका अध्यक्ष पूर्णबहादुर सिंहले असन्तुष्ट विद्यार्थीले गाडीमा आगो लगाएको बताए। फागुन १४ गते चुनाव हुन दिदैंनौ । हाम्रो मागलाई केहि मात्रामा मात्र सम्बोधन गरेपनि फागुन महिनाभित्रमा चुनाव हुन सक्छ, सिंहले भने। त्रिपाठी स्ववियु निर्वाचन परिचालन समितिकी संयोजक हुन्। आफूहरुको माग पुरा नगरी स्ववियु चुनाव नगराउन धम्की आउन थालेपछि त्रिपाठी आफ्नो नियमित गन्तव्य छोडेर युएन पार्क हुँदै कार्यालय गएकी थिइन्। नेविसंघको एक समूहले पनि स्ववियुमा २८ वर्षे उमेर हदवन्दी र निर्वाचन प्रणालीको विषयमा विरोध गर्दै आएका छन्। आगजानीबारे प्रहरीमा खबर गरेपनि दोषीलाई पक्राउ गरिएकोबारे कुनै जानकारी नआएको त्रिपाठीले बताइन्। त्रिभुवन विश्वविद्यालय प्राध्यापक संघले त्रिपाठीको गाडीमा आगजानी गर्नेको पहिचान गरेर कारवाही गर्न सरकारसंग माग गरेको छ। संघका अध्यक्ष योगेन्द्र नारायण बडबरियाले सोमबार जारी गरेको विज्ञप्तिमा भनिएको छ, दोषी पत्ता लगाएर कडाभन्दा कडा कारबाही गर्न संघ सरकारसंग जोडदार माग गर्दछ।"
आइजीपी नियुक्तिमा देउवाले दबाब दिनु गलत,"बुटवलः नेपाली कांग्रेसका केन्द्रीय सदस्य डा शेखर कोइरालाले प्रहरी प्रमुख (आइजीपी) नियुक्तिको विषयमा सभापति शेरबहादुर देउवाले दिएको दबाब गलत भएको बताएका छन्। पार्टीका नेताहरुबाट हुने दबाबले नियुक्ति गर्दा प्रहरी संगठनभित्र अराजकता निम्तिने उनले बताएका हुन्। सोमबार विहान बुटवलमा प्रेस युनियन रुपन्देहीले गरेको कार्यक्रममा कोइरालाले गृहमन्त्री विमलेन्द्र निधि र सभापति देउबाबीच भएको टसल गलत भएको बताए। म राजधानी बाहिर छु, मिडियामा आएको विवादको कुरा सत्य हो भने त्यो गलत हो,उनले भने। हरेक विषयमा हुने राजनीतिक दबाबले देशमा विकृति निम्तिएको उनले बताए। सरकार, व्यवस्थापिका र न्यायपालिकाहरु अराजक बन्दै गएको उनको आरोप छ। सरकारले नियुक्ति गर्ने र अदालतले त्यसलाई रोकेर अनावश्यक बहस सुरु हुनु अराजकताको उदाहरण भएको कोइरालाको भनाई थियो।"
संसदीय व्यवस्थाको विकल्प खोज्ने चन्दको उद्घोष,"काठमाडौः नेत्रविक्रम चन्द नेतृत्वको नेकपा (माओवादी) ले आठौं महाधिवेशनलाई संसदीय व्यवस्थाको विकल्प खोज्ने संकल्पका रूपमा लिन कार्यकर्तालाई अपिल गरेको छ । मोहन वैद्य नेतृत्वको नेकपामाओवादीबाट विभाजित भएर चन्द नेतृत्वको माओवादी गठन भएको थियो । पार्टीका तल्लो तहका कार्यकर्ता सहभागी रहेको उद्घाटन कार्यक्रममा चन्दले संसदीय व्यवस्थाले ल्याएका विकृति र विसंगतिप्रति तिखो प्रहार गर्दै वैज्ञानिक समाजवादी व्यवस्थाले मात्रै जनताका हक र अधिकार सुरक्षित गर्ने दाबी गरे । पुष्पकमल दाहाल नेतृत्वको माओवादी केन्द्रलाई चुनौती दिनुका साथै राजधानीको खुलामञ्चमा आइतबार भएको उद्घाटनमा कांग्रेस, एमाले र माओवादी केन्द्रका नेताले देश बर्बाद पारेको आरोप लगाउँदै चन्दले समाजवादी व्यवस्था ल्याएर निजी क्षेत्र र मध्यम वर्गसँग सहकार्य गर्ने प्रतिबद्धता व्यक्त गरे । रोल्पाको थबाङमा बन्दसत्र सञ्चालन गरी फागुन १० गते अधिवेशन सम्पन्न हुनेछ । महाधिवेशनले युवा र मध्यम वर्गमा ध्यान केन्द्रित गरेको सहभागीको उपस्थितिले देखाएको छ । राष्ट्र विखण्डनमा लागेका सीके राउतसँग आफूलाई तुलना गरी उपप्रधान तथा गृहमन्त्री विमलेन्द्र निधिले मन्त्रिपरिषद्मा गरेको सुरक्षा विश्लेषणमा चन्दले घोर आपत्ति जनाए । नेपाली सेना र प्रहरीलाई मित्रशक्तिका रूपमा प्रस्तुत गरेका चन्दले अधिकांश समय कांग्रेस, एमाले र माओवादी केन्द्रको आलोचनामा र संसदीय व्यवस्थाविरुद्ध खर्च गरेका थिए । संयुक्त राष्ट्रसंघमा नेपाली सेनालाई भारतमातहत राख्ने विषय उठ्नु र अन्तर्राष्ट्रिय विमानस्थलमा भारतीय एयर मार्सल राख्न दिने कुरा गर्नु नेपाली सेनाको अपमान हो । यो हामी कसरी सहन सक्छौं ? ' चन्दले प्रश्न गरे । कांग्रेस, एमाले र माओवादी केन्द्रका नेताले देश बर्बाद पारेको आरोप लगाउँद चन्दले समाजवादी व्यवस्था ल्याएर निजी क्षेत्र र मध्यम वर्गसँग सहकार्य गर्ने प्रतिबद्धता व्यक्त गरे । प्रधानमन्त्री पुष्पकमल दाहालले भेटघाटका लागि बारम्बार गरेको आग्रह अस्वीकार्दै आएका चन्दले दाहालमाथि बालकृष्ण ढुंगेललाई बचाउन नसकेको, सुकुमबासीका हितमा काम नगरेको, भारतीय प्रधानमन्त्री नरेन्द्र मोदीसँग झुकेको आरोप लगाए । कार्यकारी प्रमुखले जनयुद्धकालीन मुद्दाका लागि म जिम्मेवार छु भनेर सबै मुद्दा खारेज गर्न सक्दैनन् ? जनयुद्धका योद्धालाई अपराधी बनाउने ? ' उनले सोधे । उनले जनयुद्धकालीन मुद्दा सुशीला कार्कीले खारेज गर्न नसक्ने भए माओवादीले खारेज गर्ने चुनौती दिए । यी सबै संकटको कारण संसदीय व्यवस्था हो', उनले सरकार र दलहरूलाई चुनौती दिँदै भने, हामीलाई गिरफ्तार गर्ने हल्ला गरेका छौ । हामी राजधानीमै छौं । हामीलाई पक्रे पनि जनता पराजित गर्न सक्दैनौ । हामी सुकुमबासी, दलित, महिला, जनजाति र जनताको दिलमा छौं । हामीलाई जेल हाल्ने कि देशबेचुवाहरूलाई जेलमा हाल्ने ? हामी होइन, सक्छौ भने देश बेचेर खानेलाई जेलमा हाल ।' उनले जनयुद्धमा सेना र प्रहरीसँग लडेको माओवादीमाथि कांग्रेसएमालेजस्ता संसद्वादी दलको शासन स्विकार्न नसकिने बताए । उनले संसद्वादी दलको ४० बर्से शासनमा भ्रष्टाचार अत्यधिक मौलाएको आरोप लगाउँदै संसद्वादी दलले प्रजातन्त्रको पाठ गाउँका किसान र मजदुरसँग सिक्नुपर्ने बताए । उनले भूकम्पपीडितको त्रिपाल र जस्ता बेचेर खानेलाई ४० फिटे खाडलमा पुर्ने आक्रोश व्यक्त गरे । भूकम्पबाट विस्थापितलाई तराईमा राख्नुपर्ने चन्दको तर्क थियो । संघीयता र जातिजनजातिका अधिकारको नाराको भ्रममा नपर्न आग्रह गर्दै चन्दले पहाडी र मधेसी लडाउने खेल भइरहेको बताए । दाहाल र बाबुराम भट्टराईप्रति लक्षित गर्दै उनले माओवादी भनिने केही व्यक्ति किनेर भकारीमा डलर राखिदिँदैमा क्रान्ति नरोकिने दाबी गरे । उनले भने, साम्राज्यवादीका जीवाणुले माओवादी संक्रमित भयो । जीवाणुले केही माओवादीलाई खायो । केहीले घुँडा टेके । केही गल्लीमा डुलिरहेका छन् ।' नेकपा (माओवादी) ले नेता र कार्यकर्ता थबाङ लगेर फागुन ५ देखि १० गतेसम्म बन्दसत्र गर्ने भएको छ । उद्घाटनमा विभिन्न सांस्कृतिक झाँकीसहित नयाँ गीत र नृत्य प्रस्तुत गरिएको थियो ।"
'उपलब्धि उल्ट्याउने खेल',"काठमाडौः प्रधानमन्त्री पुष्पकमल दाहालले लोकतान्त्रिक आन्दोलनबाट प्राप्त उपलब्धि गणतन्त्र, संघीयता र धर्मनिरपेक्षतालाई उल्ट्याउने खेल हुँदा मुलुक गम्भीर दुर्घटनाको सँघारमा पुगेको दाबी गरेका छन् । उनले भने, यो प्रधानमन्त्रीको भनाइ हो, मुलुक ठूलै दुर्घटनाको सँघारमा छ । लोकतान्त्रिक आन्दोलनबाट प्राप्त उपलब्धि गणतन्त्र, संघीयता र धर्मनिरपेक्षतालाई उल्ट्याउने खेलमा राष्ट्रिय तथा अन्तर्राष्ट्रिय शक्तिको चलखेल र धु्रवीकरण पनि व्यापक रूपमा अघि बढिरहेको छ ।' पार्टी मुख्यालय पेरिसडाँडामा आयोजित २२ औं जनयुद्ध दिवसमा प्रधानमन्त्री दाहालले भने, गणतन्त्र, संघीयता र धर्मनिरपेक्षतालाई सिध्याउन राष्ट्रिय तथा अन्तर्राष्ट्रिय शक्तिमात्र नभएर त्यसलाई बाध्यात्मक रूपमा स्वीकार्दै परिवर्तनकै कारण पटकपटक सत्तामा पुग्ने शक्तिसमेत छन् ।' लोकतान्त्रिक शक्ति भन्ने कतिपय पार्टी र तिनका शीर्ष नेताहरूले लोकतान्त्रिक आन्दोलनले ल्याएको राजनीतिक परिवर्तनलाई अझै पनि आत्मसात गर्न नसकेका कारण मुलुक संक्रमणकालमै रहेको दाबी दाहालको छ । जनयुद्धको अग्रज र मुलुकको प्रधानमन्त्रीका हैसियतमा मैले भन्नुपर्छ' भन्दै कार्यक्रममा दाहालले भनेका थिए, बाध्यात्मक रूपमा परिवर्तनकारी शक्ति बन्न पुगेकाले परिवर्तनका एजेन्डालाई संस्थागत गर्ने असहयोगी बनेका छन् । यसका कारण आज मुलुक ठूलै दुर्घटनाको सँघारमा छ ।' आन्दोलनकारी शक्तिहरूले जित्न र लोकतन्त्रलाई संस्थागत गर्न आन्दोलनका उपलब्धि गणतन्त्र, संघीयता र धर्मनिरपेक्षतालाई स्वीकार्न पनि माघ ७ भित्र स्थानीय, प्रान्तीय र केन्द्रीय संसद्को निर्वाचन हुनैपर्छ । अन्यथा मुलुक अतिवादी र साम्राज्यवादीका कारण ठूलै दुर्घटनामा पुग्छ', प्रधानमन्त्रीले भने । मूल प्रवाहबाट मधेसलाई अलग्याउने कार्यमा अतिवादी र साम्राज्यवादीबीच एकता भइरहेको छ । त्यस्तो एकतालाई चुनौती दिनसमेत मधेसीलाई मूल प्रवाहमा ल्याउने कार्यमा आफू नचुक्ने प्रण प्रधानमन्त्रीले दाहालले गरे । निर्वाचन नभए मुलुकमा ठूलै दुर्घटना र अराजकता हुने खतरामा रहेको उनको कथन थियो । शान्तिप्रक्रियाको १२ वर्षमा पनि हामी अझै संक्रमणकालबाट गुज्रनुको कारण तेस्रो पार्टीलाई जति अन्य पार्टीलाई गणतन्त्रप्रति अपनत्व नहुनु नै हो', उनले भने । जनयुद्धका माग र एजेन्डलाई संस्थागत गराउन पनि विभाजित माओवादीहरू एक ठाउँमा आउनुपर्नेमा उनले जोड दिए । दाहालले भने, २३ औं जनयुद्ध दिवस मनाउने क्रमसँगै विभाजित माओवादीहरू एक हुनेछन् । माओवादी एकीकरण अब ढिलो हुँदैन ।'"
जातीय र क्षेत्रियताको बिउ रोपिँदा राष्ट्र कमजोर: नेपाल,"गौर: नेकपा एमालेका बरिष्ठ नेता तथा पुर्व प्रधानमन्त्री माधव कुमार नेपालले देशमा जातीय र क्षेत्रियको बिउ रोपिदा राष्ट्र कमजोर बन्दै जाने बताएका छन्। नेता नेपालले सोमबार रौतहटको चन्द्रपुर ६ स्थित शहिद पार्कमा नेपालका प्रथम सहिद लखन थापा मगरको सालिक सिलान्यास गर्दै सो धारणा राखेका हुन। सबै भाषा, संस्कृतीको सवै ले सम्मान गर्नु पर्नेमा जोड दिदै नेता नेपालले नेपालीको पहिचान जात , क्षेत्रमा नभएर नेपाली हुनुमा रहेको बताएका छन। लखन थापा मगरले तात्कालिन राणा शासक जंग बहादुर राणाको बिरुद्धमा आवाज उठाउदा त्यस बेलाको शासकले झुड्याएर हत्या गरेको थियो।चन्द्रपुर स्थित सहिद पार्कमा नेपाल मगर संघले १० फिट आठ इन्च उचाइको लखन थापा मगरको पुर्ण कदको सालिक निमार्ण गर्न लागेको हो। करीब १५ लाखको लागतमा निमार्ण हुन लागेको थापाको सालिक निमार्णका लागी सिम्रौनगढ पर्यटन क्षेत्र बिकास समितीले सात लाख रकम बिनियोजन गरेको छ।सो सालिक सिलान्यास कार्यक्रममा सहिद लखन थापा मगरको योगदान र जीवनी बारेमा चर्चा गरीएको थियो। बिस १८९१ मा गोर्खामा जन्मिएका थापालाइ तात्कालिन सरकारले बिस १९३३ मा हत्या गरेको थियो। यसै बिच चन्द्रनिगाहपुरमा सोमवार राजदेवी मिडियाले आयोजना गरेको छात्रा साइकल दौड प्रतियोगिताको पनि नेता नेपालले उद्घाटन गरेका छन। आठ वटा समुहमा सहभागी भएका सरकारी बिधालयमा पढ्ने छात्राहरु लाइ प्रतियोतिामा सामेल गराइएको छ।प्रत्येक समुहमा प्रथम हुने एक जना छात्रालाई साइकल उपहार दिने राजदेवी मिडियाका अध्यक्ष राम पुकार राउतले बताएका छन्।"
ओली र राउत दुवै प्रवृत्ति देशको लागि अविवाद: नेता भण्डारी,"बर्दिबास: केपी शर्मा ओली र सिके राउत प्रवृत्ति देशको लागि खतरा रहेको राष्ट्रिय मधेश समाजवादी पार्टीका केन्द्रीय अध्यक्ष शरत सिंह भण्डारीले बताएका छन्। सोमबार साँझ महोत्तरीको बर्दिबासका आयोजित पार्टी प्रवेश कार्यक्रमलाई सम्बोधन गर्दै उनले ओली र राउत दुवै प्रवृत्तिलाई आफूहरुले नमाने बताए । ओलीले मधेशीहरु बिहारी छन् भन्छन् भने, सिके राउतले मधेश छुट्टै देश बन्नु पर्छ भन्छन्। ओली र राउत दुवै प्रवृत्ति देशको लागि खतरा हो,' नेता भण्डारीले भने, ओली र राउत दुवै देशको लागि अतिवाद हो। ओली प्रवृत्ति खतरा हो भने, राउत प्रवृत्ति देशको लागि झनै खतरनाक हो।' मधेशीले पहाडीको र पहाडीले मधेशीको अस्तित्व स्वीकार गरे विभेदलाई जरैदेखि उखेलेर फाल्न अघि बढ्नु पर्ने उनको कथन थियो। खस आर्य, आदीवासी जनजाती र मधेशी सबैले देशका हरेक क्षेत्रमा बराबर हकअधिकार पाए मात्र देश शान्ति हुने उनले बताए । उनले भने,वुवा आमाको सम्पत्तिमा जसरी सबै भाई भाइलाई बराबर अंश बाँडफाँड गरेर दिन्छ त्यसैगरि हिमाल, पहाड र मधेशमा बस्ने सबै जनतालाई बराबर अधिकार दिनु पर्छ । अनि मात्र देशमा शान्ति आउँछ।' धनुषाको जमुनिबाँसका जनक मगरको नेतृत्वमा २८ जना र महोत्तरीको बर्दिबासका कुमार थापाको नेतृत्वमा १० जना गरी ३८ जना माओवादी केन्द्रका युवा कार्यकर्ता रामसपमा प्रवेश गरेका छन् । नेता भण्डारीले नव प्रवेशीलाई अविर खाँदा लगाएर पार्टीमा स्वागत गरेका थिए ।"
सिके राउत: अतिवादी अंहकार,"सीके राउत जनकपुरको माछा बजार बस्ने कुरा स्थानीयवासीलाई समेत थाहा थिएन । १९ माघमा जब एक दर्जन प्रहरीले डेराबाटै उनलाई पक्राउ गरे त्यसपछि माछाबजारका स्थानीयले राउत आफ्नै टोलमा बसेको थाहा पाए । मधेश बेग्लै राज्य हुनुपर्ने माग सार्वजनिक कार्यक्रममार्फत राख्दै आएका उनलाई राज्यद्रोहको अभियोगमा पक्राउ गरिएको हो । एक दर्जन प्रहरीले गेटको ताला तोडेर पक्रिए, सामाजिक सञ्जालहरूमा पोस्ट गरिएको एउटा भिडियोमा उनले दाबी गरेका छन् । रातो गलबन्दी र गाढा निलो कोट लगाएका उनलाई प्रहरीले नियन्त्रणमा लिएर गेटबाट बाहिर ल्याउँदै गर्दा उनका सहयोगीले उक्त भिडियो खिचेका थिए । त्यसपछि प्रहरीले उनलाई भ्यानमा राखेर सिराहा लगेको थियो । राउतलाई प्रहरीले यसअघि पनि विवादास्पद अभिव्यक्ति र गतिविधिका कारण पक्राउ गरेको थियो । पहिलोचोटी २८ भदौ ०७१ मा उनलाई मोरङको रंगेलीबाट पक्रेर राज्य विप्लवको मुद्दा चलाइएको थियो । त्यसबेला मोरङ जिल्ला प्रहरी कार्यालयमा बयान गराई उनलाई काठमाडौं विशेष अदालत लगिएको थियो । गृह प्रशासनले राज्य विप्लवको मुद्दा दायर गर्दै कम्तीमा जन्मकैदको माग गरे पनि विशेष अदालतले उनलाई ५० हजार रुपैयाँ धरौटीमा रिहा गर्न आदेश दियो । तर, उनले धरौटीमा छुट्न अस्वीकार गरे । गृह प्रशासनले पुनः त्यही मुद्दा सर्वोच्चमा दर्ता गरायो । धरौटीमा छुट्न नमानेपछि राउतलाई डिल्लीबजार जेल चलान गरियो । जेलमा मानसिकशारीरिक यातना गरिएको, अभिव्यक्ति स्वतन्त्रता हनन् गरिएको आदि मुद्दा उठाएर आमरण अनसन शुरु गरे । सर्वोच्चले पनि विशेष अदालतकै आदेशलाई सदर गर्दै धरौटीमा छोड्न भन्यो । राउतका समर्थकले धरौटीका लागि मधेशमा एक रुपैयाँ संकलन अभियान चलाए । उक्त अभियानबाट उठेको रकम जम्मा गर्दै उनी धरौटीमा रिहा भए । १० मंसिर ०७१ मा उनी पुनः पक्राउ परे । काठमाडौंका खुलामञ्चमा मुलुक विखण्डनको पृष्ठपोषण गर्दै आमसभा गरेपछि उनी पक्राउ परेका थिए । सार्क सम्मेलनका बेला पारेर प्रदर्शन गरेका कारण उनी समातिएका थिए । त्यसबखत उनीलगायत केही समर्थक पनि पक्राउ परे । दुई दिनपछि उनीहरूलाई छोडिएको थियो ।प्रहरीको पक्राउपछि पनि उनका गतिविधि रोकिएनन् । जनकपुर, राजविराज, बारा, नवलपरासी, रूपन्देही, कपिलवस्तु आदि जिल्लामा सार्वजनिक कार्यक्रम गरे । १४ पुस ०७१ मा जलेश्वरको कार्यक्रममा जाने क्रममा पुनः प्रहरीले नियन्त्रणमा लियो र रात परेपछि छोडिदियो । १९ पुसमा विराटनगरमा पनि त्यस्तै सभा गर्दै गर्दा उनी पक्राउ परे र छाडिए । २४ पुसमा वीरगञ्जमा फेरि कार्यक्रमस्थलबाटै पक्राउ परे र सप्तरी लगेर छाडिए । पक्राउ, धरपकड, अदालतको पेसी जारी रहँदै जाँदा १० वैशाख ०७२ मा विशेष अदालतले उनलाई सफाइ दियो । ३ माघ ०७२ मा सर्वोच्चले पनि सफाइ दियो । सर्वोच्चले राउतको गतिविधिले राष्ट्रिय सुरक्षामा कुनै खतरा नभएको भन्दै सफाइ दिएको थियो । राउतले पनि सरकारी वकिलसँगको बयानमा सार्वजनिक कार्यक्रममा राष्ट्र विखण्डनको कुरा नगरेको बयान दिएका थिए । आफूले मधेशका हकअधिकार र समृद्धिको मुद्दा उठाएको भन्दै विखण्डनको पक्षमा नरहेको बयान दिएपछि उनले सफाइ पाएका थिए । सीके राउत २०७१ सालमा पहिलोचोटी पक्राउ पर्दा मधेशमा त्यसले ठूलै तरंग ल्याएको थियो र प्रतिक्रियामा ठाउँठाउँमा विरोध प्रदर्शनहरू समेत भएका थिए । यसपटक उनको पक्राउ चर्चाको विषय त बन्यो तर त्यसप्रति खासै प्रतिक्रिया भएको पाइएन । सफाइपछि उनले भनेका थिए, हाम्रो अभियान राष्ट्रिय एकतालाई थप मजबुत पार्ने समृद्धिका लागि केन्द्रित छ । राउतले नेतृत्व गरेको स्वतन्त्र मधेश गठबन्धनको वेबसाइट, उनका केही पुस्तकहरूमा भने उनले विखण्डनको मुद्दालाई उठाएका छन् । उक्त गठबन्धनका उपाध्यक्ष कैलास महतोका अनुसार राउत हालसम्म एक दर्जन भन्दा बढी पक्राउ परिसकेका छन् ।भन्छन, उनीउपर राज्य विप्लव अन्तर्गतका चारवटा मुद्दा अहिले पनि चलिरहेका छन् । न्यून प्रतिक्रिया सफाइ पाएको भोलिपल्टै दिल्लीयात्रामा निस्किएका राउत त्यसपछि राजविराजको बसाइ छाडेर जनकपुर बस्न थालेका थिए, जहाँबाट १० दिनअघि उनी पक्राउ परे । ०७१ मा पहिलोचोटी पक्राउ पर्दा मधेशमा त्यसले ठूलै तरंग ल्याएको थियो र प्रतिक्रियामा ठाउँठाउँमा विरोध प्रदर्शनसमेत भएका थिए । यसपटक पक्राउ पर्दा त्यो मधेशमा चर्चाको विषय त बनेको छ तर त्यसप्रति खासै प्रतिक्रिया भएको पाइँदैन । त्यसबखत मधेशी मोर्चा, त्यसका घटक सद्भावना, तमलोपा र डा बाबुराम भट्टराईसमेतले विज्ञप्ति निकालेरै बिनाशर्त रिहाइ गर्न अपिल गरेका थिए । मधेशी दलका सांसदहरूका क्लबको तर्फबाट लक्ष्मणलाल कर्ण, रामजनम चौधरी, वृजेश गुप्ता र लालबाबु राउतले संयुक्त विज्ञप्ति निकालेका थिए । तर, अहिले कोही चुँसम्म बोलेका छैनन् । पहिलोचोटी सामाजिक सञ्जालदेखि मधेशका ठाउँठाउँमा पक्राउको विरोधमा प्रतिक्रिया भएका थिए, जनकपुरस्थित एक पत्रकार भन्छन्, पुनः उनले विखण्डनको आवाज उठाएकाले यो पक्राउलाई लिएर खासै प्रतिक्रिया आएको देखिदैन ।केही समर्थकले पक्राउको विरोधमा ब्यानर लिएर शहरका चोकमा सानो प्रदर्शन गरे पनि मधेशमा खासै प्रभाव परेको छैन । मधेशी समुदायको अधिकारका नाममा देश नै विखण्डन गर्छु भन्नु गलत हो । मधेशी समुदायले यस्तो गलत सोचको कहिल्यै समर्थन गर्दैनन्, नेपाली कांग्रेस धनुषा जिल्ला सभापति रामसरोज यादव भन्छन्, गलत उद्देश्य भन्ने बुझेपछि कसले सहानुभूति राख्छ । मधेशी यस देशका ठूला राष्ट्रवादी हुन् । विखण्डन गर्ने कुरा उनीहरूलाई कुनै पनि शर्तमा स्वीकार्य हुँदैन । यादवले रावतका क्रियाकलापको आलोचना गरिरहँदा राज्यले मधेशीका मुद्दा सम्बोधन नगरेकोमा आक्रोश पनि व्यक्त गरे । उनका अनुसार मधेसीहरूलाई अधिकार दिन जति ढिलो गरिन्छ, यसखाले प्रवृत्तिले कहीँ न कहीँ बढावा पाउँछ । यसखाले प्रवृत्तिलाई निरुत्साहित गर्न संविधानमा रहेको मधेशीको असन्तुष्टिलाई छिटो भन्दा छिटो सम्बोधन गरिनुपर्छ, उनी थप्छन्, संविधानले आम मधेशी समुदायलाई छोएको छैन । उनीहरूलाई अनुभूति हुने गरी संशोधन हुनु आवश्यक छ । मोर्चाको कार्ड सभापति यादवले आम मधेशी समुदायको मुद्दालाई कुनै पार्टी वा व्यक्ति विशेषको मात्रै विषय बनाउन नहुने अन्नपूर्ण टुडेसँगको कुराकानीका क्रममा बताए । जनकपुरमा नागरिक अगुवाका रूपमा चिनिएका डा सुरेन्द्र यादवले त राउत प्रकरणलाई मधेशी नेताहरूले राजनीतिक कार्ड का रूपमा हेरेको दाबी गरे । केन्द्रको राजनीतिक नेतृत्वले आफ्ना असन्तुष्टिहरूको सम्बोधन नगरेपछि मधेशी मोर्चाका नेताहरूले दबाब सिर्जना गर्न सीके राउत प्रकरणलाई कार्डका रूपमा प्रयोग गर्न खोजेको देखिन्छ, भन्छन्, विखण्डनको विवादास्पद मुद्दा बिक्दैन भन्ने मधेशी मोर्चाका नेताहरूलाई थाहा छ । तर, उनीहरू यसलाई बार्गेनिङ कार्ड बनाउन सकिन्छ भन्ने ध्येयमा छन् । तराईमधेश लोकतान्त्रिक पार्टीका अध्यक्ष महन्थ ठाकुरलगायत मधेशी मोर्चाका नेताहरूले विभिन्न ठाउँमा सार्वजनिक अभिव्यक्ति दिँदा मधेशका मुद्दा सम्बोधन नभए विखण्डनले प्रश्रय पाउने अभिव्यक्ति दिँदै आएका छन् । राष्ट्रपति विद्या भण्डारीद्वारा बोलाइएको एउटा सर्वदलीय बैठकमै पनि उनले मधेशका मुद्दा सम्बोधन नभए विखण्डनको मुद्दा मुखरित भएर आउने चेतावनी दिएका थिए । त्यस्तो चेतावनी दिने ठाकुरले अहिले रावत पक्राउपछि केही बोलेका छैनन् । उनी मात्रै होइन, मोर्चाका नेताहरू कसैले पनि मुख खोलेका छैनन् । स्रोतका अनुसार मोर्चाको बैठकमा यस विषयमा कुरा उठे पनि अहिले केही नबोल्ने सहमति बनेको छ । मोर्चाका एक नेता भन्छन्, पक्ष वा विपक्षमा केही नबोल्ने रणनीति बनेको छ । मोर्चाराउत द्वन्द्व चर्का कुरा गरेर मधेशी राजनीतिमा आफ्नो स्थान बनाउन लागिपरका राउतले मधेशी मोर्चालाई पनि आफ्नो अभियानमा उपयोग गर्न खोजेका थिए । तर पटकपटक प्रयत्न गर्दा पनि मोर्चाका नेतृत्वले उनको आग्रहलाई वास्ता गरेन । राउतले मोर्चालाई मधेशका सन्दर्भमा संयुक्त मुद्दा बनाएर अघि बढ्न आग्रह गरेका थिए । तर, मोर्चाले कुनै जवाफ दिएन । पछिल्लो मधेश आन्दोलनपछि हामीले मधेशी पार्टीका सबैजसो अध्यक्षलाई ६ पटक पत्र लेखेर संवादमा बस्न आग्रह गर्याे र संयुक्त मुद्दा बनाउन प्रस्ताव राख्यौँ, रावत निकटका महतो भन्छन्, तर मोर्चाका कुनै दल वा नेताबाट जवाफ आएन । मोर्चाका नेताले बेवास्ता गरेपछि राउत चिढिएका थिए । सायद त्यसैले हुनुपर्छ, पछिल्लो सयम उनले सामाजिक सञ्जालमार्फत मधेशी मोर्चाका नेताहरूको कडा आलोचना गर्ने गरेका थिए । त्यस्तै मधेशी मोर्चाका नेताहरूले पनि राउतको अभियानको आलोचना गर्ने गरेका छन् । मोर्चाका नेताहरूलाई कतै चर्का कुरा गरेर राउतले मधेशमा धेरै चर्चा बटुल्ने हुन् कि भन्ने डर छ । चर्का कुरा मधेशी राजनीतिमा छिट्टै बिक्छ । कतै यसले आफ्नो राजनीतिलाई नै संकटमा पार्ने त होइन भन्ने कमजोर मानसिकता पनि कतिपय मधेशी मोर्चाका नेताहरूमा पाइन्छ, एक विश्लेषक भन्छन् । फोरम नेता उपेन्द्र यादव पनि राउतका कट्टर आलोचक हुन् । उनले त ०७१ भदौमा पक्राउ पर्दा पनि कुनै विज्ञप्ति जारी गरेनन् । बरु त्यसबेला पक्राउको विरोधमा भएका याली र सभामा आफ्ना कार्यकर्तालाई सहभागी नहुन उर्दी जारी गरेका थिए । मोर्चाका केन्द्रीयस्तरका नेताहरूको मौनताका कारण स्थानीय तहका कार्यकर्ता पनि अन्योलमै छन् । उनीहरू राउतको विवादास्पद अभिव्यक्तिको विपक्षमा छन् तर पक्राउपछि के भन्ने ? कसो भन्ने ? द्विविधा छ । मधेशी पार्टीहरूले राउत पक्राउपछि कुनै धारणा बनाएका छैनन् । नेताहरूले जे भन्छन् । हामी त्यसै गर्छौँ, सद्भावना पार्टी धनुषाका जिल्ला अध्यक्ष सन्जय सिंह भन्छन्, हामी सीके राउतको समर्थनमा छैनौँ । तर, वाक् स्वतन्त्रताको कुरा गर्दा राजसंस्थाको पक्षमा बोल्ने कमल थापा र संघीयताको विपक्षमा बोल्ने चित्रबहादुर केसीमाथि पनि लगाम कसिनुपर्छ । उनले राउत प्रकरणलाई प्रश्रय दिएर कतै मुलुकमा संघीयता समाप्त पार्ने खेल त भइरहेको होइन ? भनेर प्रश्न पनि गरेका छन् । चर्चा धेरै, समर्थन कम मधेशमा राउत प्रकरणको चर्चा जति छ, त्यसभन्दा बढी मानिसमा उनको अभिव्यक्तिप्रति आपत्ति छ । काठमाडौंले मधेशीको मुद्दालाई बेवास्ता गरेको भन्ने बुझाइ बढिरहेकाले उनको चर्चा बढेको धेरैको ठम्याइ छ । राउतप्रति चासो र जिज्ञासा छ । तर, उनले अघि सारेका कुराले त्यो चासो जागृत भएको होइन, हालै नयाँ शक्ति पार्टीसँग जोडिएका जनकपुरका नागरिक अगुवा डा सुरेन्द्र यादव भन्छन्, काठमाडौंले मधेशका मुद्दालाई आत्मसाथ नगरेकाले उनले चर्चा पाएका मात्रै हुन् । मधेश अधिकार संघर्ष समितीका अध्यक्ष सरोज मिश्र पनि यादवसँग सहमत राख्छन् । शहर बजारका शिक्षित युवाहरूमा उनको प्रभाव खासै छैन, उनी भन्छन्, त्यसैले उनका गतिविधि गाउँकेन्द्रित हुन थालेका छन् ।विखण्डनको वकालत गर्ने राउतका पछाडि मधेशी जनता छैनन् तर एउटा सत्य के हो भने उनी भीडलाई आकर्षित गर्नसक्ने व्यक्तिका रूपमा चिनिँदै गएका छन् । ५ माघमा लहानमा भएको सार्वजनिक कार्यक्रम त्यसको एउटा उदारहण हो । फोरम नेता उपेन्द्र यादवको कार्यक्रम भएकै ठाउँमा राउतले सम्बोधन गरिरहँदा भीड उनीतिर एकोहोरिएको थियो । ठूलो समुदायमा बोलिरहेका राउतको फोटो सामाजिक सञ्जालहरूमा चर्चाको विषय भएको थियो । जानकारहरूका अनुसार राउतको कार्यक्रममा भीड बढी देखिएपछि उपेन्द्र यादव कार्यक्रमस्थलबाट सुटुक्क बाहिरिएका थिए । त्यसो हो भने के राजनीतिक रूपमा मधेशमा राउतको भविष्य छ त ? मधेशका जानकारहरू न उनको मुद्दाको भविष्य देख्छन् न त उनको नै । मधेश अधिकार संघर्ष समितिका मिश्र भन्छन्, आम मधेशीहरू अहिले पनि नेपालभित्रै स्वायत्त र सम्पन्न मधेशको परिकल्पना गर्छन् तर विखण्डन कसैको दिलदिमागमा छैन । त्यसकारण राउतको कुरा बिक्दैन । नागरिक अगुवा डा यादवको विचारमा चर्चा भए पनि राउतको विचारसँग कोही पनि सहमत हुन नसक्ने बताउँछन् । मधेशको राजनीतिक मुद्दा अघि नबढेकाले यस्तो कुराले ठाउँ पाएको हो, उनी भन्छन्, मलाई त राउतले उठाएको कुरामा कुनै सम्भावना भन्दा पनि चुनौती धेरै छ भन्ने लाग्छ । संदिग्ध चरित्र राउत चर्चामा आएको पाँच वर्ष पुग्दैछ । यो चारपाँच वर्षको उनको गतिविधिलाई हेर्दा उनीमाथि संशयका नजरले हेर्नेहरू पनि प्रशस्त छन् । कतिपयले उनलाई पश्चिमाहरूले उपयोग गरेको आरोपसमेत लगाउने गरेका छन् । विश्लेषक अर्जुन ज्ञवालीले त्यस्तो आरोप लगाउँदै पश्चिमा मिसनरीहरूले राउतलाई परिचालन गरेको बताएका छन् । अमेरिकाबाट वैज्ञानिक करिअर छाडेर फर्किएका भनिएका राउत ०६९ सालमा खुलामञ्चमा भएको मधेशी मोर्चाको सभामा पहिलोचोटी देखिएका थिए । उनी मञ्चमा वैज्ञानिकका रूपमा आसिन गराइएका थिए । उक्त कार्यक्रममा उनले मधेशबारे आफ्ना धारणासमेत राखेका थिए । त्यसपछि मधेशका विषयमा आफ्ना धारणा र गतिविधि सञ्चालन गर्दै आएका उनी ०७१ भदौमा पक्राउ परेपछि धेरै चर्चामा आएका हुन् । जति पक्राउ पर्छन्, उति उनको चर्चा बढ्दै जान्छ । दुई वर्षमा पटकपटक पक्राउले उनको चर्चा बढे पनि उनका गतिविधि र बोली एकनासे हुँदैनन । अदालतबाट सफाइ पाउनुअघि सरकारी वकिलको बयानमा विखण्डनको पक्षमा नभएको बताउने उनी अहिले पुनः विखण्डनकै मुद्दा समातेर चर्चामा छन् । सफाइपछि आफ्ना गतिविधि सिथिल पारेका उनी अहिले फेरि एकाएक किन सक्रिय हुन खोजेका हुन् ? संविधान जारी गर्दा मधेशमा असन्तुष्टिको आगो बल्दा राउत कहाँ थिए ? धेरैले प्रश्न गरका छन् । ०७१ मै पक्राउका बेलामा पनि उनी शुरुमा धरौटीमा छुट्न चाहेनन् तर जब सार्क सम्मेलन नजिकिँदै थियो त्यसबेला उनी छुटे । १० र ११ मंसिर ०७१ मा काठमाडौंमा सार्क सम्मेलन हुँदै थियो उनी ८ मंसिरमा धरौटीमा छुटे । जानकारहरू भन्छन्, सार्क सम्मेलनलाई लक्षित गरेर विदेशी पाहुनलाई मधेशलक्षित आन्दोलन जारी छ भन्ने सन्देश दिन उनी रिहा भएका थिए । सर्वोच्चले सफाइ दिएपछि उनी दिल्ली भ्रमणमा निस्किए । दिल्लीमा विभिन्न कूटनीतिक च्यानलहरूसँग भेटघाट गरेका उनले भारतीय अखबारमा आफनो मुद्दाकाबारे जनमत संग्रह गराउन नेपाल सरकार तयार भए त्यो आफूले स्वीकार्ने बताएका थिए । मधेश अधिकार संघर्ष समितिका अध्यक्ष मिश्र भन्छन्, राउतलाई कसैले अमेरिकी एजेन्ट त कसैले, युरोपियन युनियनका मान्छे भन्छन् । उनी आफैँ पनि कहिले दिल्ली पुग्छन् त कहिले कहाँ । उनका गतिविधिका कारण तराईका शिक्षित समुदायले उनलाई शंकाका दृष्टिले हेर्ने गरेका छन् ।"
एमाले र मधेसी मोर्चा अप्रजातान्त्रिक बाटोमा हिँडेः कोइराला,"बुटवलः नेपाली कांग्रेसका नेता डा शेखर कोइरालाले प्रमुख प्रतिपक्षी दल एमाले र मधेसवादी दल अप्रजातान्त्रिक पद्धतिमा अघि बढेको आरोप लगाएका छन्। नेपाल प्रेस युनियन रुपन्देहीले सोमबार बुटवलमा गरेको पत्रकार सम्मेलनमा कोइरालाले संसदमा दर्ता भएको संशोधन प्रस्ताव छलफल गर्न नदिनु र पास फेल नतिजालाई स्वीकार गर्दिन भन्नु दुबै अप्रजातान्त्रिक भएको बताएका हुन्। उनले एमाले र मधेसी मोर्चाको यस्ता गतिविधिले संसदमा गलत नजिर बस्ने बताए। संविधान कार्यान्वयनका लागि तत्काल निर्वाचनमा जानु पर्ने बताउँदै उनले संसदमा दर्ता भएको संशोधन प्रस्तावलाई टुंग्याएर अघि बढ्नु पर्ने बताए। कोइरालाले कानुन निर्माणको काम तत्काल नसके जेठमा चुनाव हुन नसक्ने बताए। थ्रेस होल्डको विषयलाई टुंग्याएर तत्काल निर्वाचन घोषणा हुनुपर्ने उनको भनाई छ। कांग्रेसएमाले मिल्दैमा मुलुकले निकास नपाउने भन्दै उनले मधेसवादी शक्तिलाई पनि साथमा लिएर अघि बढ्नु पर्ने बताए। एमालेलाई बाहिर राखेर पनि जानु हुँदैन, मधेसी मोर्चालाई पनि कमजोर आकलन गर्नुहुँदैन, उनले भने,चार शक्ति मिलेर नै निर्वाचनमा जानुपर्छ।"
सिलवालले नै पाउने भए कार्यवाहक आइजी,काठमाडौः आइजी उपेन्द्रकान्त अर्यालले आज अवकाश पाएसँगै डिआइजी नवराज सिलवालले कार्यवाहक आइजीको जिम्मेवारी पाउने भएका छन् । आज(सोमबार) अपराह्न प्रहरी प्रधान कार्यालयमा आइजी अर्यालले सिलवाललाई कार्यवाहक आइजीको जिम्मेवारी सुम्पिने गृह स्रोतले अन्नपूर्णलाई जानकारी गरायो । सिलवाललाई कार्यवाहक जिम्मेवारी दिएपछि आइजी अर्याल र बहाल भएका सबै एआईजीहरुले प्रहरी सेवाबाट आजैदेखि अनिवार्य अवकाश पाउँदै छन् ।सिलवाललाई कार्यवाहक आइजीको जिम्मेवारी दिने कार्यक्रममा प्रहरीका सबै वरिष्ठ अधिकृतहरु उपस्थित हुने भएका छन् । यसअघि आइतबारको मन्त्रिपरिषद्ले तेस्रो वरियताका डिआइजी जयबहादुर चन्दलाई आइजीमा नियुक्ति गर्ने निर्णय गरेपनि त्यसको केही घण्टामै सर्वोच्च अदालतले चन्दलाई आइजी नबनाउन सरकारलाई अल्पकालीन अन्तरिम आदेश जारी गरेको थियो ।

शीर्षक,विवरण
ब्रिटेन बाहिरिएपछि,"युरोपेली संघमै रहने कि बाहिरिने प्रश्न या जनमतमा कुन पक्ष भारी होला ? पक्का पूर्वानुमान कठिन देखिए पनि जुन २३ ले विश्वस्तरमै उथलपुथलको भयसहित स्पष्ट नतिजा बाहिर ल्यायो । ब्रिटेनले युरोपेली संघसँगको ४३ वर्ष पुरानो सम्बन्धविच्छेद गर्ने निर्णय ल्यायो, ५२ प्रतिशत जनमतसहित । नतिजा कार्यान्वयन गर्न अझ वर्षौं लाग्ने भए पनि केही घन्टामै बेलायती मात्र हैन, विश्वमै सेयर बजारमाथि प्रतिकूल असर पार्यो र विश्वमा अहिलेसम्मको सबभन्दा बलियो मुद्रा या पाउन्ड स्टर्लिङको मूल्य विगत ३० वर्षको न्यूनतममा ओर्लियो । संघमा निरन्तरता (रिमेन) का पक्षधर प्रधानमन्त्री डेभिड क्यामरुनले अक्टोबरपछि सरकारको नेतृत्व नगर्ने घोषणा गरे ।तर बेलायतले पक्कै पनि ऊ संघबाट बाहिरिएको अवस्थामा केकस्ता तात्कालिक रणनीति अपनाउने भन्ने केही तयारी भएकै होलान्, तर अपेक्षा बाहिरका प्रतिक्रिया जन्मिँदा त्यसले निम्त्याउने दुष्परिणाम त्यहाँको नियति बन्ने खतरा वास्तविक चुनौतीका रूपमा उपस्थित भएको छ ।स्कटल्यान्ड र उत्तरी आयरल्यान्डले बहुमतका साथ निरन्तरताको पक्षमा मत दिए पनि उनीहरूको पराजयले अब बेलायतमै रहने या अलग हुने, त्यसको लागि जनमतसंग्रह माग्ने, त्यो मनस्थितिमा उनीहरू पुग्न सक्ने अनुमान त्यत्तिकै बढेको छ । के सोभियत संघको सन् ८० को दसकको अन्त्यको भोगाइ अब भौगोलिकरूपमा धेरै सानो ग्रेट ब्रिटेनको नियति बन्ला त ?२९ सदस्यीय युरोपेली संघ साझा बजार र साझा अर्थतन्त्रसँगै केही उदार मूल्यको पक्षपोषणका नाममा भएको थियो। त्यसको साझा सुरक्षा अवधारणा भने संघभन्दा बाहिरको संयुक्त राज्य अमेरिका र उत्तर एटलान्टिक सन्धि संगठन (नेटो) सँग जोडिएको छ । त्यसैले बेलायतको बहिर्गमनको चक्रीय परिणाम युरोप या अमेरिकामा मात्र सीमित रहने छैन । त्यस अर्थमा नेपालले दुई या तीन किसिमले यसको परिणाम या प्रभाव भोग्नेछ । पहिलो, यो नतिजाले बेलायतको अर्थतन्त्रलाई कसरी प्रभावित गर्ला आउँदा केही दिनमा, त्यसबाट उसको वैदेशिक सहयोग नीति प्रभावित हुनेछ । दोस्रो, नेपालको वैदेशिक मुद्रा सञ्चिती तथा बाह्य लगानीमा पाउन्ड स्टर्लिङको आयतन या अनुपातले पनि तात्कालिक प्रभाव मापन गरिनेछ । तेस्रो, युरोपेली संघबाट बेलायतको पलायनले अन्य क्षेत्रीय संगठनका आन्तरिक समीकरण या कोहेसिभनेस' मा मनोवैज्ञानिक असर नपार्ला भन्न सकिन्न । यी सबैले नकारात्मक परिणाम ल्याउन सक्छ, नेपालको लागि । बेलायतसँग नेपालको सम्बन्धले दुई सय वर्ष पूरा गरे पनि विगत केही वर्षयता उसले नेपालमा जातीयतामा आधारित राजनीतिलाई समेत प्रोत्साहित गरी पहिचान र समावेशिताका नाममा घृणाको राजनीति अनि धर्म किनबेचको राजनीतिको प्रत्यक्ष या परोक्ष वकालत गर्दै आएको छ । बेलायतमा अब अति राष्ट्रवाद' वा अन्ध राष्ट्रवाद' को नारा चर्किने सम्भावनाबारे पनि अड्कलबाजी हुन थालेको छ । अमेरिकामा डोनाल्ड ट्रम्पको अतिवाद र असहिष्णुवादमा आधारित अभियान अनि बेलायतमा त्यस्तै राजनीतिको सम्भावना समग्र विश्वका लागि सकारात्मक सन्देश हैनन्, तर राजनीति सम्बन्धित मुलुकहरूको आन्तरिक नियन्त्रणमा रहेमा बाह्य प्रभावका खतरा न्यून हुनेछन् ।ब्रेक्सिट' को तात्कालिक र दीर्घकालीन प्रभाव खासगरी युरोप, अमेरिका हुँदै भारत, चीन अर्थतन्त्र र विश्वको सुरक्षा स्थितिबाट हेरिनेछ । तर मनोवैज्ञानिक रूपमा खासगरी पश्चिमी मुलुकरूबीचको विरोधको रूपमा लिई खासगरी इस्लामिक अतिवादले यसलाई आतंकवादको लागि थप अनुकूल परिस्थितिको रूपमा आफ्नो गतिविधि बढाउन सक्ने खतरा सम्भवतः सबैको मनमा लुकेको छ । त्यस अर्थमा बाहिरिने क्रममा ब्रिटेनले कसरी वार्ता गर्ला संघसँग एकअर्काको आन्तरिक सुरक्षा र अर्थतन्त्रमा हुने क्षतिलाई न्यूनतम राखेर त्यो नै सकारात्मकतर्फको यात्रा हुनेछ । तर बेलायतले विश्वमा आफ्नो उपस्थिति साँघुरिने यथार्थलाई अब स्विकार्नैपर्छ ।"
पूर्वराष्ट्रपतिको घरभाडा विवाद समाधान,काठमाडौँ: पूर्वराष्ट्रपति डा रामवरण यादवको आवासका लागि सरकारले उपलब्ध गराएको ललितपुरको भैँसेपाटीस्थित घरभाडा विवाद अन्त्य भएको छ । धरधनी हरिभक्त विष्टले आइतबार राष्ट्रपति कार्यालय शीतलनिवासबाट २०७२ कात्तिकदेखि २०७३ असार महिनासम्मको घरभाडा बुझेको राष्ट्रपतिको कार्यालयले जनाएको छ । कार्यालयका सहायक प्रवक्ता धु्रवप्रसाद अचार्यले घरभाडाका लागि कर कट्टीबाहेक १२ लाख ३९ हजार ४०० को चेक तयार भइसकेको बताए । रकम तयार भए पनि सम्झौताको प्रक्रियागत कार्य बाँकी भएकाले घरधनी विष्टबाट सम्झौतामा हस्ताक्षर भएपछि रकम भुक्तानी हुने आचार्यले बताए । रासस
नेपालमा हिन्दूराज्य फर्काउन मोदीलाई आग्रह,"काठमाडौंः भारतीय हिन्दुवादी संगठन हिन्दू जनजाग्रुति समितिले त्यहाँका प्रधानमन्त्री नरेन्द्र मोदीलाई नेपालको नयाँ संविधान खारेज गरी पुनः हिन्दुराष्ट्र घोषणाका लागि हस्तक्षेपकारी भूमिका निर्वाह गर्न आग्रह गरेको छ । जनजाग्रुति समितिको भारतको गोवामा शनिबार सम्पन्न अल इन्डिया हिन्दू कन्भेसनले यो माग मोदीसमक्ष राखेको समाचार भारतीय चर्चित पत्रिका इन्डियन एक्सप्रेसको अनलाइन संस्करणमा छापिएको छ । नेपाल सरकार र भारत सरकारबीचको भातृत्वपूर्ण सम्बन्ध संकटमा परेको छ । र, चीनले यो परिस्थितीको नाजाजय फाइदा लिन खोजिरहेको छ । चीनको बढ्दो प्रभाव भारतका लागि घातक छ, समितिका राष्ट्रिय प्रवक्ता रमेश सिन्धेले भनेका छन् त्यस कारण भारतले समयमै हस्तक्षेप गरी नेपाललाई पुनः हिन्दूराज्यमा फर्काउनुपर्छ । भारतीय जनता पार्टीले नेपाललाई पुनः हिन्दूराज्य बनाउन चोहपनि नेपालका प्रमुख दलहरुले सो आग्रहलाई नमानी धर्मनिरपेक्ष संविधान जारी गरेको आक्रोशमा भारतले नेपालमाथि पाँच महिना आर्थिक नाकाबन्दी लादेको चर्चा राजनीतिक वृत्तमा हुँदै आएको छ । यद्यपि भारतले नेपाल पुनः हिन्दूराज्य हुुनुपर्छ भन्ने औपचारिक रुपमा सार्वजनिक अभिब्यक्ति भने दिएको अवस्था छैन ।"
नयाँ शक्ति प्रत्यक्ष निर्वाचन प्रणालीमा उभियो,"काठमाडौँः नयाँ शक्ति नेपालले पार्टीको अध्यक्ष, पदाधिकारी र कार्यसमितिका सम्पूर्ण सदस्य प्रत्यक्ष निर्वाचन प्रणालीबाट चयन गर्ने भएको छ । पार्टी केन्द्रीय कार्यालय बबरमहलमा आज बसेको केन्द्रीय परिषद् सचिवालय बैठकले सम्पूर्ण पार्टी सदस्यले प्रत्यक्ष रुपमा निर्वाचित हुनुपर्ने व्यवस्थासहितको निर्वाचन प्रणालीको विधान पारित गरेको हो । पार्टीको पहिलो राष्ट्रिय भेलाबाट बनेको कार्यदलले गरेको गृहकार्यको आधारमा यसअघि सङ्गठन विभाग प्रमुख रहेका देवेन्द्र पौडेलले प्रस्तुत गरेको विधानमाथिको छलफलपछि केन्द्रीय अध्यक्षलगायत सबै तहका पदाधिकारी र सदस्य सम्पूर्ण साधारण सदस्यबाट निर्वाचित हुनुपर्ने प्रणालीसहितको विधान पारित गरेको प्रवक्ता खिमलाल देवकोटाले जानकारी दिए । नयाँ शक्तिको आधार तत्व नामको राजनीतिक दस्तावेज र विकास र आर्थिक समृद्धिको खाका समेतका दस्तावेज कार्यदलले परिमार्जन गरेअनुसार पारित गर्ने निर्णय भएको प्रवक्ता देवकोटाले जानकारी दिए । रासस"
सहमति खोज्न भन्दै संसद् फेरि स्थगित,काठमाडौंः भूकम्पपीडितलाई घर निर्माणमा उपलब्ध गराइने रकमको वितरण प्रक्रियाबारे सहमति जुटाउन भन्दै संसद् बैठक एक घन्टाका लागि स्थगित भएको छ । भूकम्पपीडितलाई वितरण गरिने दुई लाखद रकम तत्कालन दिन माग गर्दै कांग्रेस अवरोध गरिरहेको संसद् बैठक सभामुख ओनसरी घर्तीले सहमतिका लागि भन्दै एक घन्टाका लागि स्थगित गरेकी हुन् । बैठकको शुरुमै कांग्रेसका सांसद् अर्जुननरसिंह केसीले भूकम्पपीडितलाई दिइने भनिएको २ लाख एक मुष्ट नदिएसम्म बैठक चल्न नदिने जनाएपछि स्थगित हुन पुगेको हो । प्रमुख प्रतिपक्षी कांग्रेस र सत्तारुढ दलहरुबीच सहमतिका लागि समय दिन बैठक दिउँसो १ बजेसम्मका लागि स्थगित गरिएको संसद् सचिवालयले जनाएको छ । बैठक शुरु हुनअघि नै कांग्रेसले अवरोध गर्ने जनाएपछि आजको बैठकमा पनि प्रधानमन्त्री केपी शर्मा ओलीले बोल्न पाएनन् ।
कांग्रेसले प्रधानमन्त्रीलाई संसद्मा बोल्न दिएन,"काठमाडौँ: प्रमुख प्रतिक्षी दल कांग्रेसले भूकम्पपीडितलाई आवास निर्माण गर्न एकमुष्ट रुपमा दुई लाख वितरणसम्बन्धी सरकारी लिखित प्रतिबद्धताको माग दोहोर्याएर संसद् अवरुद्ध गर्दा प्रधानमन्त्री केपी शर्मा ओलीले सम्बोधन गर्न पाएनन् । कांग्रेसले भूकम्पपीडितलाई घर बनाउन वार्षिक दुई प्रतिशत ब्याजदरमा १५ रु २५ लाख वितरण गर्न पनि सरकारसित आग्रह गरेको छ । यी दुवै निर्णय आफ्नो सरकारको पालामा भएको जिकिर गर्दै कांग्रेसले संसद्मा निरन्तर अवरोध खडा गरेको हो । सदनको आजको बैठक पनि सुरु हुनेबित्तिकै कांग्रेसका अर्जुननरसिंह केसीले सरकारले भूकम्पपीडित जनताको कष्टप्रद जीवनमाथि खेलबाड गरेको आरोप लगाए । उनले भूकम्प गएको १४ महिना बितिसक्दा पनि भूकम्पपीडित त्रिपालमुनि गुजारा गरिरहेको प्रति सरकार संवेदनशील बन्न नसकेको आरोप लगाउँदै सरकार यस्ता जनतालाई राहत होइन, आहत दिन लागिपरेको बताए । भूकम्पपीडितलाई राहत दिन राज्यको ढुकुटी गैह्रसरकारी संस्थालाई राष्ट्रिय पुनःनिर्माण प्राधिकरणले वितरण गरेको आरोप पनि नेता केसीले बताए । सोही दलका मोहनबहादुर बस्नेतले एकमुष्ट, बिनाझन्झट दुई लाख घर निर्माण गर्न ३० लाख भूकम्पपीडितले माग गर्दा सरकार किन नसुनेको जस्तो गरिरहेको छ भन्ने प्रश्न गर्दै सरकारको नियत भूकम्पपीडितमाथि राजनीति गर्ने देखिएको बताए । उनले दुई वर्षात्को समय जान लागिसक्यो, पीडित जनताले कति खुला आकाशमुनि बिताउने भन्ने प्रश्न गर्दै छिटो एकमुष्ट दुई लाख वितरण गर्न सरकारसित माग गरे । सो दलका प्रमुख सचेतक चीनकाजी श्रेष्ठले सरकारले भूकम्पपीडित जनतालाई घर बनाउन एकमुष्ट रुपमा दुई लाख दिने सरकारी प्रतिबद्धता नआएसम्म सदन चल्न नसक्ने जानकारी दिए । उनीहरुले आआफ्ना आसनबाट उठेर नै आआफ्ना भनाइ राखेका थिए । यसबाट प्रधानमन्त्री केपी शर्मा ओलीले सदनमा सम्बोधन गर्न पाएनन् । प्रधानमन्त्री ओली प्रमुख प्रतिपक्षी दलले उठान गरेको मागलाई सम्बोधन र हालै अफगानिस्तानको राजधानी काबुलमा नेपालीमाथि भएको घटना तथा यसमा सरकारको गरेका कामका बारेमा सदनलाई जानकारी दिन उपस्थित भएका थिए । प्रमुख प्रतिपक्षी दलले सदन अवरोध गरेपछि उनले सम्बोधन गर्न नपाएका हुन् । सभामुख ओनसरी घर्तीले प्रधानमन्त्री काबुल घटना र पुनःनिर्माणबारे सविस्तार जानकारी दिन प्रमले बोल्न खोजेको जानकारी गराएकी थिइन् । प्रमुख सचेतक श्रेष्ठले काबुलको घटनाप्रति सिङ्गो देश नै संवेदनशील छ भन्दै सो घटनासित आफ्ना मागलाई नजोड्न आग्रह गरेका थिए । प्रमुख प्रतिपक्षी दलका सांसद आआफ्ना आसनमा उठिरहेपछि आजै एक घन्टाका लागि सदन स्थगन गरिएको थियो । दोस्रो पटक १ बजे बसेको बैठकमा पनि कांग्रेस अवरोध गरेको छ। सदनको आजको दैनिक कार्यसूचीमा कानुन, न्याय तथा संसदीय मामिलामन्त्री, उद्योगमन्त्री र शिक्षामन्त्रीले छुट्टाछुट्टै विभिन्न विधेयक प्रस्तुत गर्ने रहेको थियो । यसैगरी विनियोजन विधेयक अन्तर्गत सूचना तथा सञ्चार, स्वास्थ्य, भूमिसुधार तथा व्यवस्था, कृषि विकास, उद्योग, कानुन न्याय तथा संसदीय मामिला र युवा तथा खेलकुद विषयमा छलफल गर्ने कार्यसूची थियो । रासस"

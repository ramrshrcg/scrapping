शीर्षक,विवरण
सेतो गुम्बा र निर्माण,"भूकम्पपछि केही उदाहरणीय पुनस्र्थापना योजनाले मुलुकमा सकारात्मक सन्देश दिएका छन् । धुर्मुससुन्तली जोडीले विस्थापितहरूको पुनस्र्थापना र पुनर्निर्माणमा स्थानीयहरूसँगै आफैं श्रमिक बनेर सचेत नागरिकका उदाहरणका रूपमा आफूलाई प्रस्तुत गरे । आफ्नो श्रमको पसिनाले सिञ्चित घरप्रति बढी अपनत्व हुनु स्वाभाविकै हो र त्यहाँ जसको लागि धुर्मुससुन्तलीले टेलिभिजनको पर्दामा हैन, यथार्थ जीवनमा पसिना बगाए, उनीहरूले एउटा राष्ट्रिय अभियानमा सहकार्य, सहयात्रा र सहधर्म निर्वाह गरे । उनीहरूले बनाएका र अहिले हासिल गरेका घर उनीहरूको मीठो मेहनतको उपलब्धि बन्न पुगेको छ । पटकपटक राष्ट्रिय पुनर्निर्माण प्राधिकरणको नेतृत्वमा भएका परिवर्तन र 'एक द्वार नीति' का कारण सुरुमा इच्छुक व्यक्ति र संस्थाहरूसमेत निर्माण कार्यमा संलग्न हुन सकेनन् । तर सरकारले त्यो नीतिको अव्यावहारिकता महसुस गरेपछि घोषणा नगरीकन विभिन्न संस्थाहरूलाई निर्माणको लागि अनुमति दिएको छ, त्यसका सकारात्मक प्रतिफल देखा परेका छन् । जापानी सहयोग संगठन जाइका, जर्मन सहयोग संगठन जीआईजेड, अमेरिकी सहयोग संगठन यूएसएड, नर्वेजियन सहयोग संगठन, चौधरी ग्रुप आदिले खासगरी स्वास्थ्य र शिक्षण संस्थाका भत्किएका संरचनाहरूको पुनर्निर्माण गरी स्थानीयहरूलाई हस्तान्तरण गरेका छन् । यता आएर सामान्यतया सेतो गुम्बाका नामले परिचित कान्यिङ सेदु्रव लिङले भूकम्प सञ्चालित रनजुङ येसे सनपेङ पुनर्निर्माण परियोजनाअन्तर्गत ५५ पक्की घर धादिङका त्यत्ति नै भूकम्पपीडित परिवारलाई हस्तान्तरण गरिएको छ । सेतो गुम्बाका प्रमुख चोक्यिनिमा रिन्पोचे बुद्धधर्म दर्शनका व्याख्याता र मुलुकभित्र र बाहिरका हजारौं शिष्यहरूका गुरुका रूपमा स्थापित छन् । निष्काम कर्म उनको जीवनको आचरण र शैली बन्न पुगेको छ । उनकै अग्रसरतामा नेपाललगायत अन्य २० मुलुकबाट जुटेको भौतिक सहयोग र पीडितहरूलाई स्वयंको श्रमदानबाट ती घर झन्डै १५ महिनामा निर्माण गरेर धादिङको ज्वालामुखी गाउँपालिकाअन्तर्गत ढोलामा पीडितलाई रिन्पोचे स्वयंले स्वामित्व प्रमाणपत्र वितरण गरेका छन् । उनको गुम्बा, त्यसअन्तर्गत सञ्चालित परियोजना र त्यसमार्फत सहयोग पुयाउने हरेक अदृश्य व्यक्ति अनि ती निर्माण कार्यलाई बराबर प्राविधिक हिसाबले निगरानी गरिरहेका विदेशी 'आर्किटेक्ट' र इन्जिनियरहरूले आफूलाई दुःखीहरूको सेवामा जुटाएर बुद्धकै प्रतिनिधिको रूपमा प्रस्तुत गरेका छन् । पीडितको दुःखमा मलम लगाउने हातहरूले साँच्चै ईश्वरको सेवा गर्छन् भन्ने मान्यता बुद्ध धर्मलगायत सबै धर्मको सारतत्व मानिन्छ । सेतो गुम्बा र त्यसका प्रमुखले आफ्ना यी कार्यबाट अरूलाई समेत भूकम्पपीडितको सेवामा जुट्न र विस्थापितहरूका लागि स्थायी आवास निर्माण अभियानमा जुट्न सन्देश दिएका छन् ।"
महन्थ ठाकुरको चेतावनीराज्यको रवैया नसुध्रिए नेपालबाट मधेस अलग हुनसक्छ,"वीरगन्जः तराई मधेस लोकतान्त्रिक पार्टीका अध्यक्ष महन्थ ठाकुरले राज्यको विभेदकारी रवैया नसुध्रिए नेपालबाट मधेस नै गुम्ने खतरा आउन सक्ने बताएका छन्। बाराको प्रसौनीमा सोमबार तमलोपा बाराको चार नम्बर क्षेत्रीय कमिटीले आयोजना गरेको पार्टी प्रवेश कार्यक्रममा ठाकुरले भने, मधेस आफैंमा राष्ट्र हो । मधेसविनाको नेपाल कल्पना गर्न सकिन्न, तर सरकारी रबैयाले अहिले मधेसी गुमाइसकेको अवस्था छ। यस्तै विभेदको अवस्था रहिरहे मधेस नै गुम्न सक्ने अवस्था आउन सक्छ। उनले संविधान संशोधनविना हुने कुनैपनि चुनाव नमान्ने बताए। उनले मधेसको सबै माग पुरा नगरी हुने चुनाव नमान्ने स्पष्ट पारे। सरकार बन्दुकको बलमा चुनाव गराउने तयारीमा रहेको भन्दै ठाकुरले भने,यदि सरकारले बन्दुकको बलमा जबरजस्ती चुनाव गराउन खोज्यो भने मधेसी जनताले त्यसको सशक्त प्रतिकार गर्छन्। काँग्रेसएमालेमा रहेका मधेसी नेताहरु भोट माग्ने बेलामा मात्रै मधेसको कुरा बोल्ने तर अधिकारको कुरा गर्दा मौन बस्ने गरेको भन्दै उनले भने,त्यस्ता बहुरुपिया मधेसी नेताहरुलाई मधेसी जनताले चिनिसकेका छन्। केही दिन यता सरकारले मधेसी मोर्चासंग सहमति भएको भनेर निराधार हल्ला चलाएको भन्दै अध्यक्ष ठाकुरले सरकारसँग कुनै त्यस्तो सहमति नभएको प्रष्ट पारे। व्यक्तिमाथि हुने खतरालाई राष्ट्रिय खतरा मानेर शासक वर्गले देशलाई अल्झाउने काम मात्र गरेको अरोप उनले लगाए। संसदमा संविधान संशोधनको विषयले भन्दा पनि सरकार कसरी टिकाउने भन्ने विषयले अहिले बढी महत्व र प्राथमिकता पाएको ठाकुरले बताए। कार्यक्रममा तलोपाका महामन्त्री जितेन्द्र सोनलले मधेसको पहिचान र अधिकारलाई ठूला तीन दलले संसद भवनमा बन्धक बनाएर राखेको आरोप लगाए। खसवादीहरुको बाहुल्यता रहेको ठूला दलहरु नौटंकीबाज भएको भन्दै उनले मधेसीको रगत बगाएर लेखिएको संविधान कदापी मान्य नहुने बताए। कार्यक्रममा विभिन्न पार्टी परित्याग गरी ६ सय ५० जना भन्दा बढी नेता कार्यकर्ताहरु तमलोपामा प्रवेश गरेको तमलोपा बाराका प्रवक्ता रमेश सर्राफले जानकारी दिए।"
हिसिलालाई गिरफ्तार गर अभियान सुरु,"काठमाडौंः नयाँ शक्ति पार्टीकी हिसिला यमीको देशलाई खारेज गर भन्ने अभिव्यक्ति दिएको भन्दै हिसिलालाई गिरफ्तार गर भन्ने अभियान सुरु भएको छ ।पूर्व सांसद तथा नेताहरुले नै अभियान चलाएर देशको अस्तित्व समाप्त पार्न खोज्ने हिसिला यमीलाई गिरफ्तार गरेर देशद्रोहको मुद्दा चलाउने माग गरेका हुन् । कांग्रेस सांसद धनराज गुरुङ, सुनसरी कांग्रेसकी नेतृ मनिता घिमिरे, एमालेकी पूर्व सांसद शान्ता चौधरी, हालै नयाँ शक्ति छाडेर फोरम लोकतान्त्रिक प्रवेश गरेका देव लिम्बू, पत्रकार राजकुमार रेग्मी र राष्ट्रिय भूमि अघिकार मञ्चकी महासचिव सरस्वती सुब्बाले हिसिलालाई गिरफ्तार गर अभियान चलाएका हुन् । फेसबुक र ट्विटरबाट उनीहरुले चलाएको यो अभियान अन्र्तगत हजारौंले फेसबुक र ट्विटरमा हिसिलालाई गिरफ्तार गरेर देशद्रोहको मुद्दा चलाउनुपर्नेमा जोड दिएका छन् । यो देशलाई खारेज गर भन्दै नारा लगाउने हिसिला यमीलाई तत्काल गिरफ्तार गरेर देशद्रोहको मुद्दा चलाइयोस् त्यसैगरी हजारौंले यही माग र एरेस्ट हिसिला यमी ह्यासट्यागमा विचार राखिरहेका छन् । यमीले आइतबार राजधानीमा निषेधित क्षेत्र तोड्न खोज्दा पक्राउ परेपछि प्रहरी नियन्त्रणमा हुदाँ यो देश खारेज गर भन्दै नारा लगाएकी थिइन् । उनले लगाएको नाराको भिडियो सामाजिक संजालमा भाइरल भएको छ । सांसद धनराज गुरुङले देश खारेज गर भन्नु भनेको देशको अस्तित्व समाप्त पार भनको भन्दै अभियान चलाएको बताए । त्यस्तो नारा लगाउने हिसिलालाई तत्काल गिरफ्तार गरेर देशद्रोहको मुद्दा चलाउनुपर्ने उनले बताए ।"
कांग्रेस नेता खड्काद्वारा राजीनामा,"बाँके: नेपाली कांग्रेस बाँकेका महाधिवेशन प्रतिनिधि अमरबहादुर खड्काले पदबाट राजीनामा दिएका छन्। सोमबार एक विज्ञप्ति जारी गरी उनले पदबाट राजीनामा दिएका गरेका हुन्। स्थानीय निर्वाचनको संघारमा पार्टीलाई भावनात्मक तथा संगठनात्मक एकता गर्दै मजवुत बनाउनुको सट्टा जिल्ला तथा केन्द्रीय नेतृत्वसमेत गुट उपगुटमा लागेको भन्दै उनले यस्ता क्रियाकलाप सच्चाउन पनि आग्रह गरेका छन्। निर्वाचनको संघारमा पार्टी र संगठनलाई थप मजवुत बनाउनुको सट्टा के थ्री (किरण कोइराला, खुमबहादुर खड्का र किशोरसिंह राठोर)ले गुटउपगुट बनाइ पार्टीलाई प्रत्यक्ष हानी हुने गरी क्रिकलाप गरिरहेका छन् उनले विज्ञप्तिमा भनेका छन्।' नेपाल विद्यार्थीसंघबाट नेपाली कांग्रेसको राजनीतिमा प्रवेश गरेका उनी नेविसंघ बाँकेका पूर्वअध्यक्ष पनि हुन्। राप्तीपारि निकै चर्चामा रहेका कांग्रेसका युवा नेता उनी, ग्रामीण विद्युतीकरणका संरक्षक, विभिन्न सहकारी संस्थाहरुको अध्यक्ष तथा सिद्देश्वर उमाविको अध्यक्षसमेत भइसकेका छन्। उनी यसअघि नेपाली कांग्रेस बाँकेका संगठन विभाग प्रमुख पनि थिए।"
काँग्रेसले सातै प्रदेशमा आमसभा गर्ने,"काठमाडौं: नेपाली काँग्रेसले आसन्न स्थानीय तहको निर्वाचनमा पार्टीको प्रचारप्रसारका लागि सातै प्रदेशमा शीर्ष नेताको सहभागितामा आमसभा गर्ने भएको छ । पार्टीको केन्द्रीय निर्वाचन परिचालन समितिको आज बसेको बैठकले पार्टीको प्रचारप्रसारका लागि सातै प्रदेशमा पार्टी सभापति शेरबहादुर देउवा, वरिष्ठ नेता रामचन्द्र पौडेल, महामन्त्री डा शङ्शाक कोइरालालगायत शीर्ष नेताको सहभागितामा आमसभा गर्ने निर्णय गरेको पार्टी कार्यालयका मुख्यसचिव कृष्णप्रसाद पौडेलले जानकारी दिए। समितिका संयोजक एवम् पार्टीका वरिष्ठ नेता रामचन्द्र पौडलको अध्यक्षतामा बसेको बैठकले प्रदेश नं ७ को कैलालीमा यही चैत्र २७ गते, प्रदेश नं ५ को दाङको तुलसीपुरमा चैत्र २८ र रुपन्देहीमा चैत्र २९ गते, प्रदेश नं ४ को कास्की, पोखरामा चैत्र ३० गते, प्रदेश नं २ को धनुषा, जनकपुरमा चैत्र ३१ गते र प्रदेश नं १ को झापामा आगामी वैशाख २ गते आमसभा गर्ने निर्णय गरेको हो । त्यस्तै प्रदेश नं ३ र प्रदेश नं ६ को आमसभाको स्थान र मितिपछि तय गर्ने मुख्यसचिव पौडेलले बताए। सम्बन्धित प्रदेशभित्रका केन्द्रीय सदस्यहरुले प्रदेशमा हुने आमसभामा समन्वय र सहयोग गर्ने जिम्मेवारी तोकिएको छ । समितिका कामलाई प्रभावकारी रुपमा अघि बढाउन समितिअन्तर्गत समन्वय उपसमिति पनि गठन गरिएको पार्टी कार्यालयले जनाएको छ । समितिअन्तर्गत आर्थिक स्रोत परिचालन समन्वय उपसमिति, प्रचारप्रसार समन्वय उपसमिति, सुरक्षा समन्वय उपसमिति, मतदाता शिक्षा तथा सचेतना समन्वय उपसमिति, निर्वाचन अनुगमन समन्वय उपसमिति, निर्वाचन आयोग समन्वय उपसमिति गठन गरिएको छ । समितिले भोलि मंगलबार पार्टीका पूर्व केन्द्रीय सदस्य, पूर्वमन्त्री, पूर्व सांसदहरु र शुभेच्छुक संस्थाका केन्द्रीय पदाधिकारीसँग पार्टीको केन्द्रीय कार्यालयमा छलफल गर्ने कार्यक्रम तय गरेको छ । त्यस्तै पूर्वराजदूत, पूर्वप्रशासक र पूर्वसुरक्षा अधिकारीसँग चैत्र २३ गते छलफल गर्ने कार्यक्रम तय गरेको छ । रासस"
उपप्रधानमन्त्री वरियता विवादले क्याबिनेट ठप्प,"काठमाडौं : प्रधानमन्त्री पुष्पकमल दाहालले दुई उपप्रधानमन्त्रीको वरियताक्रम विवाद र प्रहरी महानिरीक्षक नियुक्तिमा अन्योलका कारण तीन सातादेखि मन्त्रिपरिषद् बैठक राख्न सकेका छैनन् ।प्रधानमन्त्रीको चीन भ्रमणअघि गत चैत २ गतेयता मन्त्रिपरिषद् बैठक बस्न सकेको छैन । बैठक बस्न नसक्दा मन्त्रिपरिषद् कार्यालयमा निर्णयका लागि फाइलको चाङ लागेको छ । प्रधानमन्त्री कार्यालयका एक सचिवका अनुसार तीन सातादेखि बैठक बस्न नसक्दा सरकारले नियमित रूपमा गर्नुपर्ने निर्णयको फाइलसमेत थन्किएका छन् । 'सरकारले नियमित रूपमा निर्णय गर्नुपर्ने विषय सातामा १५२० वटा हुन्छन्', ती सचिवले भने, 'तीन सातादेखि बैठक बस्न नसक्दा फाइल थपिँदै गएका छन् भने कतिपय निर्णय गर्नैपर्ने विषयमा समेत सरकार मूकदर्शक बनेको छ ।' प्रधानमन्त्री दाहालले आइतबार मन्त्रिपरिषद् बैठक सोमबार बस्ने बताएका थिए तर सोमबार पनि बैठक बस्न सकेन । प्रधानमन्त्रीका प्रेस सल्लाहकार गोविन्द आचार्यले मन्त्रिपरिषद् बैठक प्रधानमन्त्रीले आवश्यक देखेको समयमा हुने बताए । 'मन्त्रिपरिषद् बैठक बोलाउन आवश्यक देखेपछि प्रधानमन्त्रीजीले बोलाउनुहुन्छ', आचार्यले अन्नपूर्णसँग भने । स्रोतका अनुसार प्रधानमन्त्रीले दोस्रो वरियतामा उपप्रधानमन्त्री कमल थापालाई राख्ने कि उपप्रधानमन्त्री विमलेन्द्र निधिलाई राख्ने भन्ने निर्णय गर्न सकेका छैनन् । उनले थापालाई दोस्रो वरियतामा राख्न खोजेका छन् तर निधिले आफू दोस्रो वरियताक्रममा रहनुपर्ने अडान राखेकाले प्रधानमन्त्री दाहालले निर्णय गर्न नसकेका हुन् । थापाले उपप्रधानमन्त्रीको शपथ लिएलगत्तै प्रधानमन्त्री तथा मन्त्रिपरिषद् कार्यालयले आफ्नो वेबसाइटमा थापालाई निधि र अर्का उपप्रधानमन्त्री कृष्णबहादुर महराभन्दा तल चौथो वरियताक्रममा राखेको थियो । उक्त साइटमा अहिले पनि सोही मर्यादाक्रमअनुसार मन्त्रिपरिषद्का सदस्यको नामावली राखिएको छ । केही दिनअघि प्रधानमन्त्री दाहालले उपप्रधानमन्त्री मर्यादाक्रमको विवादबारे देउवासँग परामर्श गर्दै आफूले कमल थापालाई दोस्रो वरियतामा राख्न चाहेको बताएका थिए । देउवाले भने उपप्रधानमन्त्री विवाद आफैं सल्टाउन प्रधानमन्त्री दाहाललाई सुझाएका थिए । सर्वोच्चले प्रहरी महानिरीक्षकमा जयबहादुर चन्दको नियुक्तिलाई खारेज गर्दै निर्धारित मापदण्डमा योग्यतम डीआईजीलाई नियुक्त गर्न आदेश दिएपछि सरकारले नयाँ आइजीपीको निर्णय गर्न सकेको छैन ।"
जबरजस्ती चुनाव गराए मधेसमा रगतको खोलो बग्छः महतो,"परासीः सद्भावना पार्टीका अध्यक्ष राजेन्द्र महतोले प्रमुख तीन दलका नेतालाई अब्बल दर्जाका बेइमानीको संज्ञा दिएका छन्। उनले तीन दलले जसरी पनि चुनाव गराउने भन्दै मिति घोषणा गरेकाले मधेसका जिल्लामा उम्मेदवारी दर्ता गरेर देखाउन चुनौती दिए। सोमबार नवलपरासीको परासीमा आयोजित कार्यक्रमलाई स्म्बोधन गर्दै महतोले भने,बेइमानीको पनि हद हुन्छ। पटकपटक सम्झौता गर्ने अनि अधिकार माग्दा प्रधानमन्त्रीले संसदमा संख्या पुग्दैन भन्दै बहाना खोज्ने? संविधान जारी गर्दा जस्तै गरी संशोधनमा पनि संख्या पुर्याउने जिम्मा तीन दलकै भएको भन्दै महतोले जबरजस्ती चुनाव गराए मधेसमा रगतको खोलो बग्ने चेतावनी दिए। आफूहरु चुनाव विरोधी नभएको भन्दै महतोले संविधान संशोधनको प्रक्रिया अघि बढाए निर्वाचनमा जाने बताए। नाकाबन्दीलाई ब्रह्मअस्त्रको रुपमा प्रयोग गरेपनि सफल नभएको उनले बताए। महन्थ ठाकुर र उपेन्द्र यादवले साथ नदिँदा मधेस आन्दोलन सफल हुन नसकेकाले अहिले जनदबाबका कार्यक्रम गरिएको उनले बताए। आफूले विरगञ्ज नाका बन्द गराएजस्तै अन्य दुई प्रमुख नाकामा ठाकुर र यादव बसेर आन्दोलन हाँकेको भए मधेसका माग त्यतिबेला नै पूरा हुन्थ्यो, महतोले भने।"
"माफी माग्दै हिसिलाले भनिन्,'आवेश र अर्धचेत अवस्थामै देश खारेज गर भन्ने नारा लगाएछु'","काठमाडौंः नयाँ शक्ति नेपालकी नेतृ हिसिला यमीले आफू आवेश र अर्धचेत अवस्थामा रहेका बेला देश खारेज गर भन्ने नारा लगाउन पुगेको भन्दै माफी मागेकी छिन्। निर्वाचन आयोग अगाडि धर्ना बस्न गएका बेला प्रहरीसँग झण्डै एक घण्टाजतिको सकस र ठेलमठेलमा आफू अर्धमुर्छित हुन पुगेको र नियन्त्रणमा लिएर प्रहरीले भ्यानमा हाल्न खोज्दा आवेसमा आएर देश खारेज गर भन्ने नारा लगाउन पुगेको भन्दै माफी मागेकी हुन्। यमीलाई प्रहरीले नियन्त्रणमा लिएर भ्यानमा राख्न खोजेपछि देश खारेज गर भन्दै आक्रोशित हुँदै नारा लगाएकी थिइन्। यस्तो नारा लगाएपछि नेतृ यमीको चौतर्फी रुपमा आलोचना हुन थालेपछि सोमबार पत्रकार सम्मेलन गरी आफू आवेश र अर्धचेत अवस्थामा रहेका बेला देश खारेज गर भन्ने नारा लगाउन पुगेको भन्दै माफी मागेकी हुन्। धर्नाको नेतृत्वपंक्तिमै रहेकाले आफू प्रहरीसँग धकेलाधकेल र झण्डै एक घण्टाजतिको सकस तथा ठेलमठेलमा म अर्धमुर्छित जस्तै हुन पुगेछु। त्यसैबीच सुरक्षाकर्मीहरुले समातेर सुरक्षा भ्यानमा राखे। म त्यो वेला आवेस र अर्धचेतकै अवस्थामा थिएँ। तीब्र आवेसमा म चिच्याउँदै नाराबाजी गर्न लागेछु। त्यसैक्रममा मैले स्थानीय निर्वाचन ऐनको यो आदेश खारेज हुनुपर्छ भन्न खोज्दा वेहोशीपूर्वक अन्यथा हुनपुगेछ,यमीले भनेकी छिन्। जनजाति समुदायकी छोरी भएकोले आफूमा नेपाली भाषामा राम्रो दखल नभएको भन्दै उनले आन्दोलनको प्रेसर, भाषागत कमजोरी र वेहोसीमा आदेशलाई अन्यथा उच्चारण गर्न पुगेकाले होसमा आएपछि गल्ती महसुस गरेको बताएकी छिन्। उनले त्यो परिस्थितिजन्य घटना र वेहोसीमा आफ्नो प्यारो देशका विरुद्ध निस्किएका शब्दहरुप्रति आफू अत्यन्तै दुःखित बनेको भन्दै क्षमायाचना मागेकी छिन्। उनले देशलाई अपमान र आधात पर्नेगरी बोलेको भन्ने सम्बन्धमा आएका समाचार र प्रतिक्रियाप्रति आफ्नो ध्यानाकर्षण भएको बताइन्।"
निर्वाचनको कडा प्रतिवाद गर्ने विप्लव माओवादीको चेतावनी,"बुटवलः नेत्रविक्रम चन्द विप्लव नेतृत्वको नेपाल कम्युनिष्ट पार्टीले जर्वजस्त रुपमा स्थानीय तहको निर्वाचन गरिए त्यसको कडा प्रतिवाद गर्ने चेतावनी दिएको छ। रोल्पाको थवाङमा हालै सकिएको महाअधिवेशनबाट स्थानीय तहको निर्वाचन खारेज गर्ने निर्णय गरेको चन्द नेतृत्वको पार्टीले निर्वाचन भइहाले प्रतिवाद गर्ने चेतावनी दिएको हो। निर्वाचन जनताको पक्षमा नभएको दाबी गर्दै पार्टीका प्रवक्तासमेत रहेका स्थायी समिति सदस्य खड्कबहादुर विकले त्यस्तो निर्वाचन खारेज गर्न माग गरे। जनताको पक्षमा नभएको निर्वाचन, जनताकै सहयोग र समर्थनमा प्रतिकार हुन्छ, उनले भने । क्रान्तिकारी पत्रकार संगठनले सोमबार बुटवलमा गरेको पत्रकार सम्मेलनमा उनले स्थानीय निर्वाचनले देशमा प्रतिक्रान्ति ल्याउने जिकिर गरे। जनता र देशको हितमा स्थानीय निर्वाचन छ भनेर राजनीतकरुपले प्रमाणित गरेर देखाउन कांगे्रस, एमाले र माओवादी केन्द्रलाई उनले चेतावनी दिए। स्थानीय निर्वाचनले देशमा द्वन्द्व निम्ताउने जिकिर गर्दै विकले अहिले निर्वाचन गर्नु तीन दलको मुर्खता भएको दावी गर्दै उनले कांगे्रस, एमाले र माओवादी केन्द्रको आलोचना गरे। उनले राज्य सञ्चालकहरुले राष्ट्रघात गरेको दावी गर्दै देश र जनताको मुक्तिका लागि वैज्ञानिक समाजवादी व्यवस्था स्थापना गर्नुको विकल्प नभएको बताए । राज्य सञ्चालकहरुका कारण राष्ट्रियता संकटमा परेको उल्लेख गर्दै दलाल पूंजीपतिको हातमा रहेको सत्ता जनताको पक्षमा ल्याउनु पर्ने उनले बताए। उनले जनताको राजनीतिक र सांस्कृतिक अधिकारका लागि स्थानीय तहदेखि केन्द्रीय तहसम्म जनसत्ता स्थापना गरिने बताए।"
एनसेल कर प्रकरणबारे प्रधानमन्त्रीले लेखा समितिमा जवाफ दिने,"काठमाडौं: प्रधानमन्त्री पुष्पकमल दाहाल प्रचण्डले व्यवस्थापिकासंसद्, सार्वजनिक लेखा समितिलाई दूरसञ्चार सेवा प्रदायक कम्पनी एनसेलको कर भुक्तानीका विषयमा सरकारले गरिरहेको काम कारवाहीको बारेमा जानकारी दिने भएका छन्। समितिको यही चैत २७ गते ११ बजेका लागि तय गरिएको बैठकमा प्रधानमन्त्रीले सरकारको सम्पूर्ण काम कारबाहीका बारेमा जानकारी गराउने समितिका सभापति डोरप्रसाद उपाध्यायले बताए। सभापति उपाध्यायले समितिको अघिल्लो बैठकको निर्णयअनुसार एनसेलको पूँजीगत लाभकरका विषयमा प्रधानमन्त्रीसँग नै जानकारी लिने निर्णय भएअनुसार बैठकको मिति तय गरिएको हो । प्रधानमन्त्रीज्यूले बैठकमा नै सबै विषयमा प्रष्ट धारणा राख्छु भन्नुभएको छ । समितिले पनि आवश्यक तयारी गर्छ,'सभापति उपाध्यायले भने। एनसेलको पूँजीगत लाभकरका विषयमा परस्पर विरोधी विषय सार्वजनिक भएपछि संसदीय समितिले प्रधानमन्त्रीको जवाफ मागेको थियो। स्वीडेनको टेलिया सोनेरा कम्पनीले सरकारलाई पूँजीगत लाभकर नतिरी मलेसियन कम्पनी एक्जियाटालाई एनसेलको स्वामित्व हस्तान्तरण गरेको थियो ।कम्पनीका नेपाली साझेदारले १० अर्ब पूँजीगत लाभकर तिरेपनि टेलियाले भने ४३ अर्ब रुपैयाँ पूँजीगत लाभकर हालसम्म तिर्न अस्वीकार गर्दै आएको छ। उता अर्थ मन्त्रालयले लाभकरका विषयमा भइरहेको प्रगतिका बारेमा जानकारी गराउन आन्तरिक राजस्व विभागलाई निर्देशन दिएको छ । अर्थसचिव शान्तराज सुवेदीले विभागका महानिर्देशक चुडामणि शर्मालाई सो निर्देशन दिएका हुन्। रासस"
मतदाता परिचयपत्र छाप्न सुरु,"काठमाडौं (अन्नपूर्ण): निर्वाचन आयोगले आगामी वैशाख ३१ गते हुने स्थानीय तहको निर्वाचनका लागि कान्तिपथस्थित केन्द्रीय कार्यालय परिसरमा सोमबारबाट मतदाता परिचयपत्र छपाइ सुरु गरेको छ। आयोगका प्रमुख निर्वाचन आयुक्त डा अयोधिप्रसाद यादवले डोल्पा जिल्ला त्रिपुरासुन्दरी नगरपालिका वडा नं १० का मतदाता सुनकुमारी खत्रीको मतदाता परिचयपत्र सार्वजनिक गर्दै परिचयपत्र छपाइ प्रारम्भ गरेका हुन्। आयोगले आइतबार मात्रै स्थानीय तह निर्वाचनमा एक करोड ४० लाख ५४ हजार ४८२ मतदाताको नामावली स्वीकृत गरेको थियो। स्वीकृत नामावलीका आधारमा परिचयपत्र छपाइ सुरु गरेको आयोगले जनाएको छ। नयाँ परिचयपत्रमा भ्वाइड प्रिन्टोग्राफ, माइक्रोटेक्स्ट, डिफ्युज प्रिन्टिङ, क्यूआर कोडजस्ता सुरक्षण विधि अपनाइएको छ। छपाइ गर्ने जिम्मा पाएको ओम्नी गु्रपका अध्यक्ष तुलहरि सिंहले १० दिनमा छपाइकार्य सक्ने जानकारी दिए। उनका अनुसार परिचयपत्रको चारैतिर सिल्ड भएकाले भाँचिँदैन र १० वर्षसम्म चल्छ। प्रतिघन्टा ६५ देखि ७० हजार प्रति तयार गर्न सकिने र दैनिक सातदेखि १० लाख परिचयपत्र छपाइ हुने भएको छ।"
एमालेमा एक व्यक्ति एक तहको निर्वाचनमात्रै लड्न पाउने,"काठमाडौंं: नेकपा एमालेले तीन तहको निर्वाचनमा एक व्यक्ति एक तहको निर्वाचनमा मात्रै उम्मेदवार बन्न पाउने निर्णय गरेको छ। सोमबार पार्टी कार्यालय धुम्बाराहीमा बसेको स्थायी समितिको बैठकले स्थानीय तह, प्रदेश सभा र केन्द्रीय संसदको निर्वाचनमा एक व्यक्ति एक तहको निर्वाचनमा मात्र उम्मेदवार बन्न पाउने निर्णय गरेको हो। एमालेको यो निर्णयसँगै अब एक व्यक्ति एउटा तहको निर्वाचनमा मात्रै उम्मेदवार बन्न पाउनेछन्। स्थानीय तहमा उठेको व्यक्ति प्रदेश सभा र केन्द्रीय संसदको निर्वाचनमा उम्मेदवार हुन पाउने छैनन्। स्थानीय तहको निर्वाचनमा अाकंक्षीहरु धेरै हुने भएकाले त्यसको व्यवस्थापन गर्न यस्तो मापदण्ड तयार पारिएको प्रचार विभाग प्रमुख योगेश भट्टरार्इले जानकारी दिए। यस्तै बैठकले वैशाख ३१ मा हुने लागेको स्थानीय तहको निर्वाचनमा उठ्ने उम्मेदवारको सिफारिस पठाउन वडा कमिटीहरुले चैत ३० गतेसम्म, गाउँपालिका, नगरपालिका, उपमहानगरपालिका र महानगरपालिका कमिटीहरुले २०७४ वैशाख ४ गतेसम्म, जिल्ला कमिटीहरुले ०७४ वैशाख ७ गतेसम्म र प्रदेश कमिटीहरुले ०७४ वैशाख १० गतेसम्म उम्मेदवारको सिफारिस तथा निर्णय गरिसक्न निर्देशन दिएको छ। उम्मेदवारको सिफारिसबारे वैशाख १२ मा बस्ने स्थायी समितिको बैठकले केन्द्रबाट गर्नुपर्ने निर्णय गर्ने भट्टराईले जानकारी दिए। बैठकले ०७४ वैशाख ३१ गते हुने निर्वाचनमा पार्टीलाई विजयी बनाउन पार्टीका केन्द्रीय सदस्यहरु, केन्द्रीय निकाय तथा विभागका सदस्यहरु, सांसदहरुका साथै जनसंगठनका केन्द्रीय नेताहरुलाई सम्बन्धित प्रदेश समन्वय कमिटीसँग समन्वय गरी आआफ्नो स्थानीय तह रहेको क्षेत्रमा क्रियाशील हुन निर्देशन दिएको भट्टराईले बताए। यस्तै बैठकले उपाध्यक्ष वामदेव गौतमको संयोजकत्वमा स्थानीय तह निर्वाचन घोषणापत्र मस्यौता समिति गठन गरेको छ भने महासचिव ईश्वर पोखरेलको संयोजकत्वमा स्थानीय तह निर्वाचन अनुगमन तथा समन्वय समिति बनाएको छ।"
एमालेले बनायो वामदेवको संयोजकत्वमा घोषणा पत्र मस्यौदा समिति,"काठमाडौंः नेकपा एमालेले उपाध्यक्ष वामदेव गौतमको संयोजकत्वमा स्थानीय तह निर्वाचन घोषणापत्र मस्यौता समिति गठन गरेको छ। सोमबार पार्टी कार्यालय धुम्बाराहीमा बसेको एमाले स्थायी समितिको बैठकले उपाध्यक्ष गौतमको संयोजकत्वमा १५ सदस्यीय घोषणापत्र मस्यौता समिति गठन गरेको सचिव एवं प्रचार विभाग प्रमुख योगेश भट्टराईले जानकारी दिए। घोषणापत्र मस्यौता समितिमा उपाध्यक्षद्वय अष्टलक्ष्मी शाक्य र भीम रावल, उपमहासचिवद्वय विष्णु पौडेल र घनश्याम भुसाल, सचिव प्रदीप ज्ञवाली, नोतहरु शंकर पोखरेल, सुरेन्द्र पाण्डे, किरण गुरुङ, डा पुष्प कँडेल, लालबाबु पण्डित, बिन्दा पाण्डे, रवीन्द्र अधिकारी, रघुवीर महासेठ र लालबाबु यादव सदस्य रहेका छन्। बैठकले महासचिव ईश्वर पोखरेलको संयोजकत्वमा स्थानीय तह निर्वाचन अनुगमन तथा समन्वय समिति पनि गठन गरेको छ । समितिमा सचिवत्रय पृथ्वीसुब्बा गुरुङ, प्रदीप ज्ञवाली र योगेश भट्टराई, नेताहरु सुवास नेम्वाङ, छविलाल विश्वकर्मा, बेदुराम भुसाल, राजेन्द्रप्रसाद पाण्डे, रघुजी पन्त, भानुभक्त ढकाल, अग्नि खरेल, वंशीधर मिश्र, राधा ज्ञवाली, कृष्णगोपाल श्रेष्ठ र रामकुमारी झाँक्री सदस्य रहेका छन्।"
संविधान संशोधन थाती राखेर निर्वाचनमा जानुपर्छः पोखरेल,"कुश्मा: नेकपा एमालेका महासचिव ईश्वर पोखरेलले संविधान संशोधनलाई थाती राखेर निर्वाचनमा जानु पर्ने बताएका छन्। संविधान संशोधनको कुरा मुलुकमा चुनाव नगर्ने वाहना मात्र भएको बताउँदै पोखरेलले अहिलेलाई संशोधनको विषय थाती राखेर निर्वाचनमा होमिनुपर्ने बताएका हुन्। पर्वतको मोदी गाउँपालिकामा एमालेको गाउँपालिका कार्यालयको उद्घाटन गर्दै पोखरेलले मुलुक पुर्णरुपमा निर्वाचनमा होमिएका बेला संविधान संशोधनको कुरा उठाएर चुनाव नगर्ने वहाना खोजिएको आरोप लगाए। मुलुक अहिले सम्पुर्ण रुपमा निर्वाचनमा होमिएको छ, अब सबै चुनावमा लाग्नुको विकल्प छैन, उनले भने। जनताले बलिदानीबाट ल्याएको संबिधान र देश बिरोधी कुरामा एमालेको कुनै समर्थन नहुने पनि उनले स्पष्ट पारे । पोखरेलले अहिले संविधान संशोधनका लागि अघि सारिएका मागहरु पनि एमालेका लागि अस्वीकार्य भएको बताए। उनले अहिले हिन्दीभाषालाई सबै सरकारी कामकाजको भाषा बनाउने भित्री योजना अनुसार ल्याइएको संशोधन कुनै पनि हालतमा स्वीकार गर्न नसक्ने बताउँदै सरकारी कामकाजको भाषा हिन्दी बनाउने कुरा एमालेलाई स्वीकार्य नहुने बताए। उनले निर्वाचनमा एमालेलाई पहिलो शक्तिमा स्थापित गर्न सबै एकजुट भएर लाग्न निर्देशन पनि दिए। यो चुनाबरुपी लडाईमा एमााले नै सबैभन्दा ठूलो पार्टी बन्नुपर्छ उनले भने,प्रतिस्पर्धीहरुलाई गतिलो जवाफ दिनका लागि पनि यो चुनाव एमालेले एकलौटी रुपमा जित्न आवश्यक छ।"
संसदीय समितिलाई परराष्ट्रमन्त्रीको चुनौतीः प्रमाणित गरेर देखाए राजीनामा दिन तयार छु,"काठमाडौंः परराष्ट्रमन्त्री डा प्रकाशशरण महतले संसदको श्रम तथा अन्तर्राष्ट्रिय सम्वन्ध समितिले आफूमाथि लगाएको आरोप पुष्टि भए आफू मन्त्री पद छोड्न तयार रहेको बताएका छन्। संसदको श्रम तथा अन्तराष्ट्रिय सम्वन्ध समितिको आइतबार बसेको बैठकले परराष्ट्रमन्त्रीमाथि छानविन गरी कारबाही गर्न सरकारलाई निर्देशन दिएको भन्ने समाचार आएपछि मन्त्री महतले यस्तो प्रतिक्रिया दिएका हुन्। सोमबार रिपोर्टर्स क्लब नेपालले आयोजना गरेको साक्षात्कारमा मन्त्री महतले समितिले आफूमाथि कारबाही गर्ने निर्णय गरेको समाचार आएपछि आश्चर्यमा परेको गुनासो पोखे। उनले भने,यो स्वार्थसहित आएको निर्णय हो, मलाई आश्चर्य लागेको छ, हिजो समितिको बैठकमा मैले आफ्ना कुराहरु रोखेको छु, हिजोको बैठकमा कोरम पुग्ने संख्यामात्रै थियो, शीर्ष नेता सम्मिलित समितिमा हिजो कोही पनि हुनुहुन्थ्यो, भएका साथिहरुलाई पनि यो निर्णय आएपछि सोध्दा आश्चर्य मान्नुभयो। समितिले खाडी मुलुकहरुमा घरेलु कामदारका रुपमा भइरहेको नेपाली महिलाको तस्करीमा पराराष्ट्र मन्त्रालयकै भूमिका देखिएको भन्दै कारबाही गर्नुपर्ने निर्णय गरेकोप्रति आपत्ति प्रकट गर्दै मन्त्री महतले भने,यो समाचार आएपछि मलाई आश्चर्य लागेको छ, मैले त राम्रो काम गरेको छु, यो सबै गैरकानूनी काम हो, यसलाई रोक्नुपर्छ भनेर मैले निर्देशन दिएको छु, तर यहाँ प्रोत्साहन हुनुको सट्टा उल्टै झुटा आरोप लगाउने काम भएको छ, यो छानविनको विषय हो, मिडियाले यसमा सत्य तथ्य बाहिर ल्याउनुपर्छ। उनले वैदेशिक रोजगारीमा घरेलु कामदार पठाउनेबारे निर्देशिका कार्यान्वयव गर्न आफूले बरु निर्देशन दिएको उनले स्पष्ट पारे। महतले मलेसिया लगायत देशमा अहिले पनि राज्यको जानकारीविना नै १७ हजार सात सय रुपैयाँ लिएर पठाउने काम भइरहेको बताए। उनले समितिले किन यस्तो निर्णय गर्यो भनेर समितिका सभापति प्रभु साह लगायतका अन्य बैठकमा उपस्थिति सांसदहरुलाई समेत आफूले सोधेको बताउँदै भने,मैले समितिका सभापतिलाई पनि फोनमा सोधें, किन यस्तो विज्ञप्ति आयो भनेर कुरा गरें। महतले समितिका सभापति साह कसैको इशारामा चलेको समेत आरोप लगाए। मन्त्री महतले हचुवाको भरमा आरोप लगाउने काम गरिएको भन्दै कुप्रवृत्तिको खिलाफ सबै सचेत नागरिकले बोल्नुपर्ने बताए ।"
सुख्खा पहिरोमा परेकाको तत्काल उद्धार गर्न गृहमन्त्री निधिको निर्देशन,"काठमाडौंः उपप्रधान एवं गृहमन्त्री विमलेन्द्र निधिले चितवनको मुग्लिननारायणगढ सडक खण्डमा खसेको सुख्खा पहिरोमा परेकाहरुको तत्काल उद्धार गर्न निर्देशन दिएका छन्। घटनाको जानकारी पाए लगत्तै गृहमन्त्री निधिले सबै सुरक्षा निकाय परिचालन गरेर घाइतेको उद्धार गर्न निर्देशन दिएका हुन्। सोमबार बिहान साढे १० बजेतिर एक्कासी पहाडबाट सुख्खा पहिरो खस्दा पुरिएर दुईजनाकोृ मृत्यु छ भने दुईजना घाइते भएका छन्। सुख्या पहिरोमा एउटा ट्याङ्कर, एउटा ट्रक, एउटा मिनि ट्रक र एउटा कार पुरिएको छ। घटनालगत्तै उद्दारका लागि नेपाली सेना, नेपाल प्रहरी र सशस्त्र प्रहरीको टोली घटनास्थल पुगिसकेको छ। घाइतेको उद्धारका लागि गृहमन्त्रालयले नेपाली सेनाको हेलिकोप्टर तयारी अवस्थामा राखेको गृहमन्त्रीका प्रेस सल्लाहकार रामजी दाहालले जानकारी दिए।"
"निर्वाचन कार्यालयमा तोडफोड गर्न खोजेपछि झडप, १५ कार्यकर्ता पक्राउ","जनकपुरधामः निर्वाचन कार्यालय धनुषा घेराउ गर्न गएका नयाँ शक्ति पार्टी नेपालका नेता तथा कार्यकर्ताहरुलाई प्रहरीले पक्राउ गरेको छ । नयाँ शक्ति पार्टी नेपालले आफ्नो पार्टीलाई चुनाव चिन्ह उपलब्ध गराउनुपर्ने माग सहित देशभरिका जिल्ला निर्वाचन कार्यालय घेराउ गर्ने निर्णय सहित धनुषामा पनि कार्यालय घेराउ गरेका थिए । कार्यालय घेराउ गर्ने क्रममा पार्टीका कार्यकर्ताहरुले कार्यालयको बोर्ड तोडफोड गर्ने प्रयास गर्दा १५ जनालाई पक्राउ गरी जिल्ला प्रहरी कार्यालय धनुषा लगिएको हो । पक्राउ पर्ने नेता कार्यकर्ताहरुमा तारा महतो, रुबी मिश्र, आमना खातुन, रमेश यादव, मोहन झा, रघुनाथ साह, विजय भगत, हेमा झा, सुरेन्द्र यादव, प्रशांत झा, भरत साह, सुमन ठाकुर, अजय कुमार दास, नरेन्द्र विक्रम साह र मो साहिल खान लगायतलाई पक्राउ गरिएको हो । पार्टीका नेता कार्यकर्ताहरु आक्रोशित भई नाराबाजी गर्दा प्रहरीले हस्तक्षप गरेपछि केही बेर सो क्षेत्रमा झडपको अवस्था समेत सृजना भएको थियो ।"
नयाँ शक्तिका १४ जना नेता गिरफ्तार,"सन्धिखर्कः जिल्ला निर्वाचन कार्यलय अर्घाखाँचीमा धर्ना दिन गएका नँया शक्ति पाटीका १४ जना नेता तथा कार्यक्रताहरुलाई प्रहरीले गिरफतार गरेको छ । निर्वाचन कार्यलयमा दर्ता भएको दललाई चुनाव चिन्ह प्रदान गर्नु पर्ने माग गर्दै जिल्ला निर्वाचन कार्यलयमा धर्ना दिन गएका थिए । नँया शक्ति पाटीका नेता तथा कार्यकर्ताहरुले निर्वाचन कार्यलयको काममा अबरोध गरेपछि १४ जनालाई गिरफतार गरेको जिल्ला प्रहरी कार्यलयका प्रहरी नायव उपरिक्षक एकदेव कोइरालाले बताए । पक्राउ पर्नेमा नया शक्ति पाटीका केन्द्रिय सदस्य यमुना भुसाल, जिल्ला अध्यक्ष रामबहादुर बिक, टोप बहादुर बलाल लगायतका नेताहरु रहेका छन् ।"
'सबैका असन्तुष्टिको सम्बोधन अब निर्वाचनपछि',"पोखराः नेकपा (एमाले)का वरिष्ठ नेता माधवकुमार नेपालले संविधान र निर्वाचनप्रति व्यक्त गरिँदै आएका असन्तुष्टिको सम्बोधन अब निर्वाचनपछि मात्रै हुने बताएका छन् । प्रेस चौतारी नेपाल कास्कीले सोमबार आयोजना गरेको पत्रकार भेटघाट कार्यक्रममा बोल्दै नेता नेपालले देश चुनावमय बनिसकेको र निर्वाचन आयोगपनि वैशाख ३१ गते नै चुनाव गराउनेगरी तीर्वगतिमा अघि बढीसकेकाले सानातिना विवादमा अल्झेर निर्वाचनलाई कोही कसैले अप्ठ्यारो पार्ने काम नगर्न आग्रह गरे। अहिलेको बेला संविधान संशोधन गर्ने बेला होइन, देश र जनताको हितमा छ भने त्यो पछि विचार गरौँला । प्रजातन्त्रको संस्थागत विकास गर्ने आधार खम्बा नै निर्वाचन हो भन्दै उहाँले जनताका सेवा र सुविधा घरदैलोमा पुयाउने नयाँ संरचनाअनुसारको स्थानीय तहको निर्वाचनबाट मधेसवादी दल डराएर जनताबाट भाग्लान्जस्तो आफूलाई नलागेको चर्चा गरे । उनले केही वर्षदेखि देशले भोग्दै आएको राजनीतिक अस्थिरताको अन्त्य गर्न निर्वाचनमा कुनै एक दलले स्पष्ट बहुमत पाउनु पर्ने जिकिर गरे। रासस"
चीन भ्रमणबारे ब्रिफिङ गर्न दाहाल शितल निवासमा,काठमाडौंः प्रधानमन्त्री पुष्पकमल दाहालले राष्ट्रपति विद्यादेवी भण्डारीलाई भेट्दै छन्। प्रधानमन्त्रीका प्रेस सल्लाहकार गोविन्द आचार्यका अनुसार केहीबेरमा प्रधानमन्त्री दाहालले राष्ट्रपतिलाई भेट्ने छन् । भेटका क्रममा आफ्नो चीन भ्रमणका विषयमा राष्ट्रपति भण्डारीलाई विफ्रिङ गर्नेे छन् । चीन भ्रमणमा प्रधानमन्त्री दाहालले चिनियाँ राष्ट्रपति सी जिन पिङसँग भएको छलफलबारे पनि राष्ट्रपति भण्डारीलाई जानकारी गराउने आचार्यले जानकारी दिए । सो अवसरमा वैशाख पहिलो साता हुने राष्ट्रपति भण्डारीको भारत भ्रमणका विषयमा पनि छलफल हुने भएको छ । राष्ट्रपति भण्डारीसँगको भेटमा प्रधानमन्त्री दाहालसहित परराष्ट्रमन्त्री डा प्रकाशशरण महत र परराष्ट्र सचिव शंकरदास वैरागीपनि सहभागी हुने छन् ।
ओली र देउवाको दोहोरी,"काठमाडौं : स्थानीय चुनावको मिति नजिकिँदै जाँदा दुई ठूला दल कांग्रेस र एमालेका शीर्ष नेता आरोपप्रत्यारोपमा उत्रिएका छन् । कांग्रेस सभापति शेरबहादुर देउवा र एमाले अध्यक्ष केपी शर्मा ओलीका पछिल्ला अभिव्यक्ति चुनावकेन्द्रित देखिन थालेका हुन् । देउवाले शनिबार इटहरीमा एमालेका गतिविधि विखण्डनलाई सघाउ पुग्ने खालका भएको भन्दै ओलीको तीव्र आलोचना गरेका थिए । लगत्तै आइतबार एमाले अध्यक्ष केपी शर्मा ओलीले कांग्रेस सभापति देउवालाई जथाभावी नबोल्न चेतावनी दिएका छन् । 'आफ्नो गाउँबाहेक केही नहेर्नेले जथाभावी बोलेर हिँडेका छन् । उनलाई म सम्हालिएर बोल्न आग्रह गर्छु', पार्टीको काठमाडौं जिल्ला संगठन कमिटीले आयोजना गरेको स्थानीय चुनावी अभियान आरम्भ गर्दै ओलीले भने । प्रदेशका नाममा देश विखण्डन गर्ने काम कांग्रेसले गरिरहेको आरोप लगाउँदै उनले आगामी चुनावमा जनताले कांग्रेसलाई दण्डित गर्नुपर्ने बताए । मधेसी मोर्चाको नाममा देउवाले विखण्डनकारी गतिविधि गरिरहेको आरोप उनले लगाए । एमालेले सिंगै मुलुकको समृद्धिको कुरा गर्दा देउवालाई असह्य भएको ओलीले टिप्पणी गरे । आईजीपी नियुक्तिमा देउवाले लिएको अडानप्रति कटाक्ष गर्दै ओलीले भने, 'पुलिसको आईजीपीसमेत आफ्नै जिल्ला, गाउँकालाई नभई नहुने र छुद्र व्यवहार देखाउनेले एमालेप्रति टिप्पणी गर्न सुहाउँदैन ।'कांग्रेसलाई झाडीमा पसेको बाह्रसिंगेसँग तुलना गर्दै उनले थपे, 'विचरो कांग्रेस कतै चल्मलाउन सक्दैन । यसको सिङ देशभित्र मात्रै होइन, विदेश, मोर्चा, माओवादी, बाबुराममा पनि अड्केको छ । कहाँ अड्केको मात्रै फुकाओस् ? ' कांग्रेससँग अब भ्रम फिँजाउनेबाहेक उपाय नभएको दाबी उनले गरे । स्थानीय निर्वाचनपछि मुलुक एमालेमय हुने दाबी गर्दै उनले नयाँ शक्तिका संयोजक डा बाबुराम भट्टराई निर्वाचन बिथोल्न नियोजित रूपमा लागेको आरोपसमेत लगाए । कार्यक्रममा ओलीले एमालेका काठमाडौं जिल्ला अध्यक्ष कृष्ण राईलाई सूर्य चिह्नअंकित झन्डा हस्तान्तरण गर्दै चुनावी अभियानको औपचारिक सुरुवात भएको घोषणा गरेका थिए । ओलीले स्थानीय निर्वाचन घोषणापत्र प्रस्तुत गर्दै भने, 'तपाईंहरूले देख्नुभएको छ, डुब्न लागेकाले त्यान्द्रोको सहारा खोज्छ । एउटाले यहाँबाट दौडेर उताको त्यान्द्रो समात्यो । अर्कोले उताबाट दौडेर यताको त्यान्द्रो समात्यो । अब कसैले पनि कुनै त्यान्द्रो समातेर एमालेसँग, देशभक्तिसँग प्रतिस्पर्धा गर्न सक्दैनन्।' एमालेले अब मेयर, उपमेयर, गाउँपालिका अध्यक्ष, वडाअध्यक्ष, सदस्य जितेपछि थकाइ मार्ने ओलीले बताए । 'यो निर्वाचन एउटा विचार चुन्ने निर्वाचन हो । देश बचाउने शक्ति, देशलाई माया गर्ने, देशको शिर निहुरिन नदिने शक्ति एकातिर हुने निर्वाचन हो', ओलीले भने । कतिपय विदेशीले उपदेश दिन खोजेको धारणा व्यक्त गर्दै उनले भने, 'हामी सही कुरामा, देशका निम्ति ठीक कुरामा, जनताका भलाइ हुने कुरामा सहमत हुन्छौं, अरू कुरा मान्दैनौं ।'"
सिंहदरबारअगाडि नयाँ शक्तिकाे धर्ना,"काठमाडौः नयाँ शक्ति नेपाललगायत साना ६४ दलले सिंहदरबारअगाडि धर्ना दिइरहेका छन् । चुनाव चिन्ह पाउनुपर्ने माग गर्दै उनीहरुले हनुमानस्थानवरिपरी धर्ना दिएका हुन् । धर्नामा नयाँ शक्तिका नेता देवेन्द्र पौडेलले सम्बोधन गर्र्दै चुनाव चिन्ह नपाउँदासम्म आन्दोलन जारी राख्ने बताए । नयाँ शक्ति नेपालले ठूला तीन दल काँग्रेस, एमाले र माओवादी केन्द्रको सिन्डिकेटका कारण चुनाव चिन्ह प्राप्त गर्न नसकेको आरोप लगाउँदै आएको छ । आतइबार निर्वाचन आयोगमा धर्ना दिने क्रममा नयाँ शक्ति नेपालका संयोजक बाबुराम भट्टराई, विदेश विभाग प्रमुख हिसिला यमीलगायत दर्जनौं नेता, कार्यकर्ता पक्राउ परेका थिए । धर्नामा प्रहरीको बाक्लै उपस्थिति रहेको छ । निर्वाचन कार्यालयमा प्रहरीले विशेष सुरक्षा दिइरहेको छ । सिंहदरबारमा धर्नासँगै नयाँ शक्ति नेपालले सोमबार देशभैभर निर्वाचन कार्यालयमा धर्ना दिइरहेको छ । नयाँ शक्तिका केन्द्रीय सदस्य महेन्द्रजंग तामाङको नेत्रृत्वमा विराटनगर स्थित क्षेत्रीय निर्वाचन कार्यालयमा धर्ना दिएको छ । निर्वाचन आयोगले दलको मान्यता दिए पनि चुनाव चिन्ह नदिएको विरोधमा धर्ना दिइएको नयाँ शक्ति नेपाल मोरङका युवा संयोजक ईन्जिनियर मनोज पौडेलले बताए । उनका अनुसार तत्काल चुनाव चिन्ह प्रदान गरिनु पर्ने माग गर्दै बिराटनगरमा बिहान ९ बजेदेखि ११ बजे सम्म दुई घण्टा धर्ना दिइएको थियो । धर्नामा दुई सय बढी नयाँ शक्तिका नेता कार्यकर्ताको उपस्थिती रहेको पौडेलले बताए ।"

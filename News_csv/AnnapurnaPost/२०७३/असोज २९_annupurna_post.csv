शीर्षक,विवरण
चाँडै नेपाल आउने चिनियाँ राष्ट्रपतिको चाहना,काठमाडौं : चिनियाँ राष्ट्रपति सी जिनपिङले छिटै नेपालको भ्रमण गर्ने चाहना व्यक्त गरेका छन् । भारतको गोवामा शनिबार साँझ प्रधानमन्त्री पुष्पकमल दाहाल प्रचण्डसँग भएको भेटवार्तामा सीले नेपाल छिटै आउने इच्छा व्यक्त गरेको परराष्ट्र मन्त्रालयले जनाएको छ । चिनियाँ राष्ट्रपति सीसँगको भेटवार्तामा प्रधानमन्त्री प्रचण्डले एकपटक तय भइसकेको भ्रमण रद्द हुँदा दुःख लागेको उल्लेख गर्दै उपयुक्त समय मिलाएर छिटै नेपाल भ्रमणमा आउन विशेष अनुरोध गरेका थिए। प्रत्युत्तरमा सीले सकारात्मक प्रतिक्रिया दिएका छन् ।
गाेवामा प्रधानमन्त्री प्रचण्ड र चिनियाँ राष्ट्रपति सीबीच विशेष भेटवार्ता,"काठमाडौँः भारतको गोवामा प्रधानमन्त्री पुष्पकमल दाहाल प्रचण्डले शनिबार साँझ चिनियाँ राष्ट्रपति सी जिनपिङ सँग भेटवार्ता गरेका छन् । एकपटक रद्द भइसकेको चिनियाँ राष्ट्रपतिको नेपाल भ्रमणलाई सुनिश्चित गर्नु नै भेटवार्ताको मुख्य उद्देश्य नै रहेको बताइएको छ र प्रचण्डले नेपाल भ्रमणका लागि सीलाई विशेष अनुराेध गरेका छन्। चिनियाँ राष्ट्रपतिसँगको भेटमा पूर्वाधार, व्यापार, पारवहन र विकासका विषयमा छलफल भएको छ । प्रधानमन्त्री प्रचण्ड र सीबीचको भेटमा दुई देशको सुमधुर कसरी सुदृढ बनाउने विषयमा समेत छलफल भएको छ । प्रचण्डसँगको भेटवार्ताअघि सीसँग भारतीय प्रधानमन्त्री नरेन्द्र मोदीले भेटवार्ता गरेका थिए। ब्रिक्स सम्मेलनमा सहभागी हुन नेपाल एयरलाइन्सको विमानबाट दिल्ली पुगेका प्रधानमन्त्री प्रचण्ड एयर इण्डियाको ए ३२० विमानको विशेष उडानबाट शनिबार दिउँसो गोवा पुगेका हुन् । राष्ट्रपति सीले साथसाथै गर्ने भनिएको बंगलादेश यात्रा हुनु तर नेपाल यात्रा रद्द हुनुका पछाडि नेपालले असन्तुलित छिमेकी नीति अँगाल्नु र दाहाल भारतपरस्त हुनु मूल कारण भएको अड्कलबाजी भइरहेका बेला सीको नेपाल यात्रा सुनिश्चित गर्नु दाहालका लागि प्रतिष्ठाको विषय बनेको छ। चिनियाँ राष्ट्रपति गोवा जाँदा वा गोवाबाट फर्कंदा नेपाल भ्रमण गर्ने भनिए पनि उनको भ्रमण अन्तिम समयमा रद्द भएको थियो । दाहालले चिनियाँ राष्ट्रपतिसँगको भेटमा सीले अघि बढाएको वान रोड वान बेल्टु मा नेपाल सक्रिय रूपमा सहभागी हुने प्रतिबद्धता जनाएका छन् ।"
"एमालेको चियापानमा देउवाको बोलीः निर्वाचन हुन्छ, हुन्छ, हुन्छगर्ने, गर्ने, गर्ने","काठमाडौँः निर्वाचन समयमा हुन्छ त ? पत्रकारको प्रश्नलाई नेपाली कांग्रेसका सभापति शेरबहादुर देउवातिर देखाउँदै प्रमुख प्रतिपक्षी दल एमाले अध्यक्ष केपी शर्मा ओलीले भने, निर्वाचन त गर्नैपर्छ नि होइन र ? सरकारको के छ धारणा ? छेउमै बसेका ओली र अन्य नेतालाई पनि साक्षी राखेर कांग्रेस सभापति देउवाले पनि रमाइलो शैलीमा उत्तर दिए, निर्वाचन हुन्छ, हुन्छ, हुन्छ । गर्ने, गर्ने गर्ने । त्यसपछि नेता र पत्रकारबीच हाँसोको फोहोरा छुट्यो । राजनीतिक सन्देश मिल्ने स्वष्ट जवाफ नआएपछि पत्रकारले पटकपटक संविधान संशोधन र निर्वाचनबारे कोट्याएपछि दुई शीर्ष नेताले मुख खोलेका थिए । सभापति देउवाले संविधान संशोधनको प्रस्ताव आवश्यक छैन भनेर एमालेले नभनेको बरु त्यसको औचित्य खोजिरहेको बताउँदै सहमति गरेर समस्या समाधान गर्नुपर्नेमा जोड दिए । एमालेले विजयादशमी, दीपावली, नेपाल संवत् र छठ लगायतका पर्वका अवसरमा शनिबार धूम्रबाराहीस्थित शङ्खपार्कमा आयोजना गरेको चियापान कार्यक्रममा नेताबीच शुभकामना आदानप्रदानसहित सामान्य घोचपेच पनि चल्यो । शुभकामना आदानप्रदानको समयमा राजनीतिक पक्ष विपक्षको भाषा बोल्न चाहान्न, सबै दल र पक्षलाई स्वागत भन्न चाहन्छु, एमाले अध्यक्ष ओलीको जवाफपछि एक पत्रकारको कांग्रेसलाई सुतेको बाघजस्तो दल भन्नुहुन्थ्यो त, नजिकै बस्दा डर लाग्या छैन भन्ने प्रश्नमा अध्यक्ष ओलीको छोटो जवाफ थियो, जगाइराख्या छु । जगाउनु पनि खतरा होइन र भन्ने प्रतिप्रश्नमा ओलीले भने, कांग्रेसलाई अरु सानोतिनो किन भन्ने भनेर त्यसो भनेको नि । ब्रिक्स सम्मेलनका लागि भारतमा रहेका प्रधानमन्त्री तथा नेकपा (माओवादी) केन्द्रका अध्यक्ष पुष्पकमल दाहाल भने चियापानमा उपस्थित भएनन् । चियापानमा सभामुख ओनसरी घर्ती, मन्त्रीगण, कांग्रेसका वरिष्ठ नेता रामचन्द्र पौडेल, पूर्व प्रधानमन्त्री तथा नयाँ शक्ति नेपालका संयोजक डा बाबुराम भट्टराई, पूर्व प्रधानमन्त्री तथा राष्ट्रिय प्रजातन्त्र पार्टीका अध्यक्ष लोकेन्द्रबहादुर चन्द, मधेसी जनाधिकार फोरम ९लोकतान्त्रिक० का अध्यक्ष विजयकुमार गच्छदार, तराई मधेस लोकतान्त्रिक पार्टीका अध्यक्ष महन्थ ठाकुर, नेकपा (माले)का महासचिव सिपी मैनानीलगायत नेता सहभागी थिए । कार्यक्रममा संवैधानिक निकायका पदाधिकारी, सांसद, विभिन्न राजनीतिक पार्टीका नेता, मुख्यसचिवसहित नेपाल सरकारका उच्चपदस्थ कर्मचारी, नेपालस्थित कुटनीतिक नियोगका प्रमुख, विभिन्न आयोग, समिति, संस्थान, बैंक तथा वित्तीय क्षेत्रका प्रमुख, अध्यक्ष तथा महाप्रबन्धक, सुरक्षा निकायका अधिकारी, पूर्वप्रशासक, लोकतान्त्रिक आन्दोलनका अग्रज व्यक्तित्व, नागरिक समाजका अगुवा, सहिद परिवार, उद्योगीव्यवसायी, कलाकार, सञ्चारकर्मी, खेलाडी, विभिन्न पेसागत सङ्घसंस्थाका अगुवा तथा सबै पेसाकर्मीलगायत पार्टी कार्यकर्ताको खचाखच सहभागिता थियो । यसअघि पुरानो पार्टी कार्यालयको साँघुरो परिसरमा भन्दा शङ्खपार्कको फराकिलो वातावरणको चियापान थप व्यवस्थित देखिएको थियो । दिउँसो १२ देखि ३ बजेसम्म हुने चियापान कार्यक्रमको मूलढोकामा विभिन्न राष्ट्रिय भेशभूषामा सजिएका कलाकारले झाँकी प्रदर्शन गरेका थिए भने पाहुनालाई पार्टीका अध्यक्ष ओली, वरिष्ठ नेता झलनाथ खनाल, माधवकुमार नेपाल, उपाध्यक्ष वामदेव गौतम, पूर्व सभामुख सुवास नेम्वाङ, उपाध्यक्ष भीम रावल, अष्टलक्ष्मी शाक्य, सचिव प्रदीप ज्ञवालीलगायतले स्वागत गरेका थिए । रासस"
"प्रधानमन्त्री प्रचण्ड भारतमा, चिनियाँ राष्ट्रपतिसँग आजै विशेष भेटवार्ता","काठमाडौंः प्रधानमन्त्री पुष्पकमल दाहाल प्रचण्ड ब्रिक्स सदस्य देशहरूको शिखर सम्मेलन तथा बिमस्टेक देशको आउटरिच सम्मेलनमा भाग लिन शनिबार भारत गएका छन् । शनिबार बिहान भारतको गोवामा हुने ब्रिक्स सम्मेलनमा सहभागी हुन प्रधानमन्त्री प्रचण्ड दिल्ली हुँदै गोवा पुग्ने कार्यक्रम छ। चिनियाँ राष्ट्रपति सी जिनपिङसँग प्रचण्डले शनिबार बेलुका नै विशेष भेटवार्ता गर्ने कार्यक्रम छ। प्रधानमन्त्रीसँगै परराष्ट्रमन्त्री प्रकाशरण महत, परराष्ट्र सचिव शङ्करदास वैरागी, प्रधानमन्त्री तथा मन्त्रिपरिषद् कार्यालयका सचिव टङ्कमणि शर्मा, प्रधानमन्त्री पत्नी सीतासहित १८ सदस्यीय नेपाली प्रतिनिधिमण्ड गोवा प्रस्थान गरेको हो । प्रधानमन्त्रीले गोवामा बिमस्टेक सदस्य राष्ट्रका सरकार प्रमुखको बैठक एवम् ब्रिक्स विमस्टेक सम्मेलनलाई सम्बोधन गर्ने कार्यक्रम रहेको छ । प्रधानमन्त्री प्रचण्डले सम्मेलनका क्रममा विभिन्न देशका सरकार र राष्ट्रप्रमुखसँग भेटवार्ता गर्ने छन् । सम्मेलनका लागि गोवा गएका प्रधानमन्त्रीको मुख्य उद्देश्य चिनियाँ राष्ट्रपति सी जिनपिङको नेपाल भ्रमण सुनिश्चित गर्नु देखिएको छ । राष्ट्रपति सीले साथसाथै गर्ने भनिएको बंगलादेश यात्रा हुनु तर नेपाल यात्रा रद्द हुुनुका पछाडि नेपालले असन्तुलित छिमेकी नीति अँगाल्नु र दाहाल भारतपरस्त हुनु मूल कारण भएको अड्कलबाजी भइरहेका बेला सीको नेपाल यात्रा सुनिश्चित गर्नु दाहालका लागि प्रतिष्ठाको विषय बनेको छ । चिनियाँ राष्ट्रपति गोवा जाँदा वा गोवाबाट फर्कंदा नेपाल भ्रमण गर्ने भनिए पनि उनको भ्रमण अन्तिम समयमा रद्द भएको थियो । यसैबीच भारतमा हुन लागेका दुई सम्मेलनका क्रममा दाहालले शनिबार अपराह्न ६ बजे सीसँग आधा घन्टा भेट्ने तय भएको छ । दाहालले चिनियाँ राष्ट्रपतिलाई नेपाल भ्रमण गराउन विशेष कुराकानी हुने आफू निकटस्थलाई बताएका छन् । दाहालले चिनियाँ राष्ट्रपतिसँगको भेटमा सीले अघि बढाएको वान रोड वान बेल्ट मा नेपाल सक्रिय रूपमा सहभागी हुने प्रतिबद्धता जनाउने दाहालका विदेश मामिला सल्लाहकार ऋषिराज अधिकारीले अन्नपूर्णलाई बताए । त्यस्तै विगतमा भएका पारवहन तथा यातायात सम्झौतालगायत चीनसँगका सबै सम्झौता कार्यान्वयन गर्ने प्रतिबद्धता दाहालले व्यक्त गर्ने उनले बताए ।चिनियाँ राष्ट्रपतिको चाँडै भ्रमण होस् भन्नेमा सरकार दृढ छ, उनले भने । चिनियाँ राष्ट्रपतिको भ्रमण तत्काल रोकिए पनि डिसेम्बरभित्र नेपाल भ्रमण गराउन दाहाल इच्छुक देखिएका छन् ।प्रधानमन्त्री दाहालको चीनका राष्ट्रपति सी जिनपिङसँग शनिबार बेलुका र भारतका प्रधानमन्त्री नरेन्द्र मोदीसँग आइतबार भेटवार्ता हुने परराष्ट्रमन्त्री डा प्रकाशशरण महतले बताए । प्रधानमन्त्री दाहाल नेतृत्वको टोलीले भुटानका प्रधानमन्त्री, श्रीलंकाका राष्ट्रपति, दक्षिणअफ्रिकाका राष्ट्रपति, ब्राजिलका राष्ट्रपति, रुसका राष्ट्रपतिलगायतसँग भेट्ने कार्यक्रम छ ।"
शङ्खपार्कमा एमालेको चियापान,"काठमाडौँ : नेकपा (एमाले) ले विजयादशमी, दीपावली, नेपाल संवत् र छठ लगायतका पर्वका अवसरमा शनिबार चियापान कार्यक्रमको आयोजना गरेको छ। पार्टीको केन्द्रीय कार्यालय, धुम्रबाराहीसँगै रहेको शङ्खपार्कमा मन्यान्ह १२ देखि चियापान सुरु भएको छ। ३ बजेसम्म हुने चियापान कार्यक्रम चल्ने छ। कार्यक्रममा राष्ट्रपति, उपराष्ट्रपति, प्रधानमन्त्री, प्रधानन्यायाधीश, सभामुख, मन्त्रीहरु, संवैधानिक निकायका पदाधिकारी, सांसदहरु, विभिन्न राजनीतिक पार्टीका नेता, मुख्यसचिवसहित नेपाल सरकारका उच्चपदस्थ कर्मचारी, विभिन्न आयोग, समिति, संस्थान, बैंक तथा वित्तीय क्षेत्रका प्रमुख, अध्यक्ष तथा महाप्रबन्धक र सुरक्षा निकायका अधिकारीको सहभागिता छ। पार्टीका सचिव योगेश भट्टराईले पूर्वप्रशासक, लोकतान्त्रिक आन्दोलनका अग्रज व्यक्तित्व, नागरिक समाजका अगुवा, सहिद परिवार, उद्योगीव्यवसायी, कलाकार, सञ्चारकर्मी, खेलाडी, विभिन्न पेसागत सङ्घसंस्थाका अगुवा तथा सबै पेसाकर्मीलगायत पार्टी कार्यकर्तालाई चियापानमा बोलाइएको त्यसैगरी, नेपालस्थित कूटनीतिक नियोगका प्रमुख तथा प्रतिनिधिका साथै कूटनीतिक क्षेत्रका व्यक्तित्वलाई समेत आमन्त्रण गरिएको विज्ञप्तिमा उल्लेख छ । कार्यक्रमस्थलको मूल प्रवेशढोकामा राष्ट्रिय वेशभूषा झल्कने झाँकी प्रदर्शन गरिएको छ। पार्टी अध्यक्ष केपी शर्मा ओलीसहितका नेताले स्वागत गरेका छन् एमालेका तत्कालीन अध्यक्ष मनमोहन अधिकारीले सुरु गरेको चियापनलाई पार्टीले निरन्तरता दिँदै आएको छ ।"
प्रधानमन्त्री प्रचण्ड इन्दिरा गान्धी अन्तराष्ट्रिय विमानस्थलमा,"नयाँदिल्लीः प्रधानमन्त्री पुष्पकमल प्रचण्डलाई नयाँ दिल्लीको इन्दिरा गान्धी अन्तराष्ट्रिय विमानस्थलमा भारतका लागि नेपाली कार्यबाहक राजदूत कृष्णप्रसाद ढकाल र भारतीय विदेश मन्त्रालयका अधिकारीहरुले स्वागत गरेका छन् । शनिबार बिहान नेपाल एयरलाइन्सको जहाजबाट प्रधानमन्त्री प्रचण्ड नेपाली समय अनुसार ९४५ बजे इन्दिरा गान्धी विमास्थलमा अवतरण भएका हुन् । केही बेरमा प्रधानमन्त्री भारतीय विमानबाट गोवा प्रस्थान गर्ने छन् । प्रधानमन्त्री प्रचण्ड ब्रिक्स सदस्य देशहरूको शिखर सम्मेलन तथा बिमस्टेक देशको आउटरिच सम्मेलनमा भाग लिन शनिबार भारत आएका हुन् । प्रधानमन्त्रीसँगै परराष्ट्रमन्त्री प्रकाशरण महत, परराष्ट्र सचिव शङ्करदास वैरागी, प्रधानमन्त्री तथा मन्त्रिपरिषद् कार्यालयका सचिव टङ्कमणि शर्मा, प्रधानमन्त्री पत्नी सीतासहित १८ सदस्यीय नेपाली प्रतिनिधिमण्ड भारत आइपुगेको छ । प्रधानमन्त्रीले गोवामा बिमस्टेक सदस्य राष्ट्रका सरकार प्रमुखको बैठक एवम् ब्रिक्स विमस्टेक सम्मेलनलाई सम्बोधन गर्ने कार्यक्रम रहेको छ ।"
केही बेरमै प्रचण्डले चिनियाँ राष्ट्रपति सीसँग विशेष भेटवार्ता गर्दै,"काठमाडौँः शनिबार भारतको गोवा पुगेका प्रधानमन्त्री पुष्पकमल दाहाल प्रचण्डले केही बेरमा चिनियाँ राष्ट्रपतिसी जिनपिङ सँग भेटवार्ता गर्दैछन् । नेपाली समय अनुसार शनिबार साँझको समय भेटवार्ताका लागि तय गरिएको छ। एकपटक रद्द भइसकेको चिनियाँ राष्ट्रपतिको नेपाल भ्रमणलाई सुनिश्चित गर्नु नै भेटवार्ताको मुख्य उद्देश्य नै रहेको छ र प्रचण्डले नेपाल भ्रमणका लागि सीलाई विशेष अनुराेध गर्दैछन्।प्रचण्डसँगको भेटवार्ताअघि सीसँग भारतीय प्रधानमन्त्रीले पनि भेटवार्ता गर्ने कार्यक्रम छ। ब्रिक्स सम्मेलनमा सहभागी हुन नेपाल एयरलाइन्सको विमानबाट दिल्ली पुगेका प्रधानमन्त्री प्रचण्ड एयर इण्डियाको ए ३२० विमानको विशेष उडानबाट शनिबार दिउँसो गोवा पुगेका हुन् । राष्ट्रपति सीले साथसाथै गर्ने भनिएको बंगलादेश यात्रा हुनु तर नेपाल यात्रा रद्द हुनुका पछाडि नेपालले असन्तुलित छिमेकी नीति अँगाल्नु र दाहाल भारतपरस्त हुनु मूल कारण भएको अड्कलबाजी भइरहेका बेला सीको नेपाल यात्रा सुनिश्चित गर्नु दाहालका लागि प्रतिष्ठाको विषय बनेको छ। चिनियाँ राष्ट्रपति गोवा जाँदा वा गोवाबाट फर्कंदा नेपाल भ्रमण गर्ने भनिए पनि उनको भ्रमण अन्तिम समयमा रद्द भएको थियो । यसैबीच भारतमा हुन लागेका दुई सम्मेलनका क्रममा दाहालले शनिबार अपराह्न ६ बजे सीसँग आधा घन्टा भेट्ने तय भएको छ । दाहालले चिनियाँ राष्ट्रपतिलाई नेपाल भ्रमण गराउन विशेष कुराकानी हुने आफू निकटस्थलाई बताएका छन्। दाहालले चिनियाँ राष्ट्रपतिसँगको भेटमा सीले अघि बढाएको वान रोड वान बेल्ट' मा नेपाल सक्रिय रूपमा सहभागी हुने प्रतिबद्धता जनाउने दाहालका विदेश मामिला सल्लाहकार ऋषिराज अधिकारीले बताएका छन्। त्यस्तै विगतमा भएका पारवहन तथा यातायात सम्झौतालगायत चीनसँगका सबै सम्झौता कार्यान्वयन गर्ने प्रतिबद्धता दाहालले व्यक्त गर्ने उनले बताए । चिनियाँ राष्ट्रपतिको चाँडै भ्रमण होस् भन्नेमा सरकार दृढ छ', उनले भने ।' चिनियाँ राष्ट्रपतिको भ्रमण तत्काल रोकिए पनि डिसेम्बरभित्र नेपाल भ्रमण गराउन दाहालले विशेष पहल गर्दैछन्। प्रधानमन्त्री दाहालको चीनका राष्ट्रपति सी जिनपिङसँग शनिबार बेलुका र भारतका प्रधानमन्त्री नरेन्द्र मोदीसँग आइतबार भेटवार्ता हुँदैछ। गोवा विमानस्थलमा प्रधामन्त्रीलाई भारतीय विदेश राज्यमन्त्री एमजे अकोवर, नेपालका लागि भारतीय राजदूत रञ्जित रे, भारतका लागि नेपालका कार्यवाहक राजदूत कृष्णप्रसाद ढकाल लगायतले स्वागत गरे । स्वागतमा भारतीय सुरक्षा फौजले प्रधानमन्त्रीलाई सम्मान गरेको थियो भने विभिन्न सांस्कृतिक झाँकीहरु समेत प्रदर्शन गरिएको थियो । प्रधानमन्त्रीको भ्रमण दलमा प्रधानमन्त्रीकी धर्मपत्नी सीता दाहाल, परराष्ट्रमन्त्री डा प्रकाशशरण महतलगायत सहभागी छन् ।"

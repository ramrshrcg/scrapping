शीर्षक,विवरण
अमैत्री व्यवहार,"भारतको सीमावर्ती क्षेत्रनजिक बस्ने आम नेपाली सीमापारिका सुरक्षाकर्मी, खासगरी सीमा सुरक्षा बलबाट पीडित रहिआएका छन् । भारतबाट काम गरेर फर्केका, सामान्य आवतजावत गर्ने र बजारबाट आफ्ना प्रयोगको लागि सामान किनेर ल्याउनेहरू अक्सर आपत्तिजनक व्यवहारबाट सताइने गर्छन् । नेपाली सीमाभित्रै घुसेर खानतलासी लिने, गिरफ्तार गर्ने, लामो हिरासतमा राति नेपालीलाई यातना दिने घटना अनेकौं छन् । सीमावर्ती क्षेत्रका नेता र दलहरूले जनताको सुरक्षा र सम्मानसँग जोडिएका त्यस्ता घटनाप्रति दरो अडान नलिँदा यस्ता घटना कम हुनुको साटो बढ्दै गएका छन् । त्यस्तै दसगजाभित्र र सीमा जोडिएका क्षेत्रमा एकतर्फ रूपले अनधिकृत निर्माण हुनु, सीमास्तम्भ नियोजित तरिकाले सारिनु र विवादित सीमा समस्या समाधानमा सकारात्मक नदेखिनु भारतीय पक्षको स्थायी चरित्र बन्दै आएका छन् । यस्ता गतिविधिका कारण समग्र नेपालमा भारतप्रतिको विश्वास र सम्मानमा कमी आएको स्पष्ट देख्न सकिन्छ । त्यस्ता प्रवृत्ति अन्यत्रभन्दा मधेस तथा सीमावर्ती क्षेत्रका आम नागरिकमा देखा परेका छन्, विगत केही वर्षमा । क्षेत्रीय राजनीतिका नाममा भारतको खुला समर्थन पाएकै आधारमा ती नेताहरूले जनस्तरमा भारतप्रतिको अप्रसन्नता देख्न या बुझ्न अस्वीकार गर्दै आएका छन् । बुधबार भारतको त्यो हेपाहा दृष्टिले चरम रूप लियो, जब नेपाली भूमिमै कन्चनपुरका गोविन्द गौतमको प्राण गयो, भारतीय सुरक्षाकर्मीको अनधिकृत गोलीबाट । दुईपक्षीय सहमतिमा निर्माण हुन लागेको कल्भर्ट' मा व्यवधान उत्पन्न भएपछि भारतीय सुरक्षाकर्मीले अनधिकृत र आपराधिक किसिमले गोली चलाएका थिए । घटनालगत्तै भारतीय दूतावासले अपराधमा पर्दा हाल्ने नियतका साथ भारतीय सुरक्षाकर्मीबाट गोली नचलेको र कुनै नेपाली नमारिएको दाबीका साथ आधिकारिक बक्तव्य जारी गर्नु अर्को खेदजनक घटना थियो । घटनाको भोलिपल्ट यसप्रति दुःख प्रकट गरेर भारतीय प्रधानमन्त्री तथा उनका सुरक्षा सल्लाहकारले दूतावासको त्यो आपत्तिजनक शैली र सीमापारिको गोली प्रकरणबाट उत्पन्न परिस्थितिलाई नियन्त्रणमा ल्याउन केही मद्दत पुयाए पनि यसलाई न्यायिक ढंगले सम्बोधन गर्ने चुनौती बाँकी नै छ । यसमा छानबिन आन्तरिक पक्ष हो, भारतको । एउटा भुक्तभोगीका रूपमा नेपालले अनधिकृत तथा अमैत्री शैलीमा भारत सरकारको आधिकारिकतालाई प्रतिनिधित्व गर्ने एकजना बर्दीधारीबाट एकजना युवा नागरिक गुमाएको छ । माफी माग्नु र सम्मानजनक क्षतिपूर्ति दिनु भारतको नैतिक दायित्व हो, भविष्यमा यस्ता घटना नदोहोर्याउने प्रतिबद्धताका साथ । साथै अन्तर्राष्ट्रिय मञ्च र आफ्नै आधिकारिक ब्रिफिङ' मा घुँडामाथि' गोली चलाएर नेपाल प्रहरीले मधेस तथा विधिन्न क्षेत्रमा मानव अधिकार उल्लंघन गरेको अभिव्यक्ति दिँदै आएको भारतले कन्चनपुर काण्डलाई मानव अधिकारप्रति उसको प्रतिबद्धताको कसीमा पनि हेर्नु आवश्यक छ । यससँगै सीमावर्ती क्षेत्रमा भारतीय सुरक्षा निकायहरूको व्यवहारलाई सम्मानजनक बनाउन गौतमले बगाएको रगतले प्रेरित गर्न सक्यो भने त्यो एउटा ठूलो श्रद्धाञ्जली र प्रायश्चित हुनेछ ।"
राप्रपामा विद्रोह : कमल थापाकाे शैलीबाट वाक्क डा लोहनीद्वारा पार्टी त्याग,"काठमाडौं : राष्ट्रिय प्रजातन्त्र पार्टीका पूर्वअध्यक्ष तथा प्रबुद्ध नेता डा प्रकाशचन्द्र लोहनीले पार्टी अध्यक्ष एवम् उपप्रधानमन्त्री कमल थापाको कार्यशैलीप्रति गम्भीर असन्तुष्टि दर्शाउदै पार्टीसँगको आफ्नो कुनै सम्बन्ध नरहेको घोषणा गरेका छन्। डा लोहनीले अाइतबार पार्टी अध्यक्ष थापालाई पठाएको पत्रमा डा लोहनीले भनेका छन्, म आजको मितिबाट राष्ट्रिय प्रजातन्त्र पार्टीको कुनै पनि तहको सदस्य नरहेको तपाईंलाई जानकारी गराउदछु । उनले थापामाथि पार्टी एकता महाधिवेशन पश्चात पार्टी विधानमाथि उपहास गर्दै महाधिवेशनको क्रममा भएका समकालीन समझदारीलाई लत्याउने र सम्पूर्ण पार्टीलाई आफ्नो राजनीतिक र स्वार्थपूर्तिको औजार मात्र बनाएको आरोप लगाएका छन् । साथै मन्त्रिपरिषद्मा सामेल हुँदा र पार्टीका तर्फबाट राजदूत नियुक्तिमा नाम सिफारिस गर्दा एकतर्फी निर्णय लिएको र सरकारद्वारा भएको नांगो भ्रष्टाचारलाई अनुमोदन गरेको सन्देश थापाको गतिविधिले दिएको आरोप पनि लोहनीले लगाएका छन् । भविष्यमा देशमा समावेशी राष्ट्रियता, बहुलवादी प्रजातन्त्र, प्रगतिशील उदावाद, पहिचान र संसदमा अनुमोदित राजसंस्था प्रतिबघ रहेर देश र जनताको हकहित्, अधिकार र स्वाभिमानको संरक्षण गर्दै देश विकासमा निरन्तर सक्रिय रहने छु, पत्रमा भनिएको छ। लाेहनीकाे पत्रकाे पूर्ण विवरण"
सुरक्षा कारण देखाउँदै एमालेको राष्ट्रिय अभियानको रुट परिवर्तन,"परासीः सुरक्षाको कारण देखाउँदै नेकपा एमालेको मेची महाकाली राष्ट्रिय अभियानको रुट नवलपरासी सुरक्षा निकायले परिवर्तन गरेको छ । संयुक्त मधेसी मोर्चाले बिरोधका कार्यक्रम राखेपछि जिल्लास्थित सुरक्षा निकायले नवलपरासीको भूमहीबाट परासीहुँदै आईतवार भैरहवा जाने एमाले अध्यक्ष केपी ओलीसहितको शिर्ष नेताहरु सम्मिलित अभियानको रुट परिवर्तन गरेको हो । कार्यक्रमअनुसार आईतवार दिउँसो ११ बजे भूमहीको आमसभालाई सम्बोधन गरेपछि नेताहरु परासीहुँदै भैरहवा जाने कार्यक्रम थियो । एमाले जिल्ला कमिटीले भैरहवा जाने क्रममा नवलपरासीको हकुईमा कार्यकर्ता भेटघाट र चियापानको आयोजनासमेत गरेको थियो । परासीहुँदै भैरहवा जाने कार्यक्रमलाई मोर्चाले बिथोल्न सक्ने र संभाव्य झडप हुन नदिन रुट परिवर्तन गरिएको जिल्ला प्रहरी उपरीक्षक राजेन्द्रप्रसाद चौधरीले बताए । रुट परिवर्तन गरेर नेताहरु सम्मिलित अभियानको टोलीलाई बुटवलहुँदै भैरहवा जाने व्यवस्था मिलाइएको चौधरीले बताए । भूमहीको कार्यक्रमपछि एमालेले भैरहवाको अञ्चलपुरमा दिउँसो दुई बजे आमसभाको आयोजना गरेको छ । शनिवार दिउँसो कावासोतीको आमसभालाई सम्बोधन गरेपछि एमाले अध्यक्ष बैठकमा सहभागी हुन काठमाण्डौं पुगेका छन् । अध्यक्ष ओली पुनः भूमहीको सभालाई सम्बोधन गर्न आईतवार दिउँसो आउने कार्यक्रम रहेको नवलपरासी क्षेत्र नं ४ का सांसद एंव एमाले लुम्बिनी अञ्चल इन्चार्ज बैजनाथ चौधरीले बताए । अभियान विथोल्न मोर्चाको परासी बन्द र प्रदर्शन एमालेको राष्ट्रिय अभियानलाई विथोल्न मधेसी मोर्चाले आईतवार सदरमुकाम परासी बन्द आव्हान गरेको छ । परासीहुँदै भैरहवा जाने कार्यक्रम तय गरेपछि मोर्चाले सदरमुकाम बन्दको आव्हान गरेको हो । सुरक्षा निकायले रुट परिवर्तन गरेको जानकारी पाएपछि मोर्चाले सदरमुकाम बन्दको कार्यक्रमलाई यथावत राख्दै बासाबसहीमा विरोध प्रदर्शन राखेको छ । बन्दका कारण परासी क्षेत्रका पसल व्यवसाय र सवारीसाधन बिहानैदेखि चलेका छैनन् । शनिवार कावासोतीको आमसभापछि एमाले शिर्ष नेताहरु माधव कुमार नेपाल, झलनाथ खनाल, प्रदिप ज्ञवाली, इश्वर पोखरेललगायत कावासोतीमै छन् । कावासोतीबाट आउने शिर्ष नेताहरुको टोलीलाई बिरोध गर्न मोर्चाले बर्दघाटभूमही सडकको बासाबसहीमा प्रदर्शनको तयारी गरेको छ । विरोध प्रदर्शन हुने भएपछि जिल्लास्थित सुरक्षा निकायले त्यस क्षेत्रमा नेपाल प्रहरी र सशस्त्र प्रहरीको ठूलो संख्या परिचालन गरेको छ । यसैबीच भैरहवाको कार्यक्रम विथोल्न त्यहाँको मोर्चाले पनि रुपन्देही बन्दको आव्हान गरेको छ ।"
कमल थापा भन्छन् 'अब चुनाव पक्का',"काठमाडौः राप्रपा अध्यक्ष एबं उपप्रधानमन्त्री कमल थापाले अब कुनै आशंका र द्विबिधा नलिई चुनावको तयारीमा लाग्न आग्रह गरेका छन् । राप्रपा काठमाडौं महानगर समितिद्वारा आयोजित कार्यक्रमलाई सम्बोधन गर्दै थापाले सरकारमा राप्रपाको सहभागिताले चुनाव पक्का हुने संदेश दिएको भन्दै उनले निर्बाचन आफ्नो पार्टीको घोषित नीति भएको बताए । निर्बाचनमा सबैको सहभागीताको निमित्त हरसम्भब प्रयास गरिने समेत उनको भनाई थियो । राष्ट्रिय जिम्मेवारीलाई बोध गर्दै चुनाबलाई सुनिश्चित गर्न आफुहरुको सरकारमा सहभागीता रहेको समेत उनले प्रष्ट पारे। स्थिरता, चुनाब र मुलुकको बृहत्तर हितलाई केन्द्रमा राख्दै सरकार परिबर्तन गरि मुलुकलाई अस्थिरतामा धकेल्न होइन, निर्बाचनलाई सुनिश्चित गर्नु आजको आवश्यकता भएको समेत स्पष्ट परे। उपप्रधानमन्त्री थापाले सत्ताको सुख सुबिधाको निमित्त नभई मुलुकमा बिधमान संकटको निकासमा सकारात्मक भुमिका निर्बाह गर्न सरकारमा सहभागी भएको बिचार ब्यक्त गरे । प्रधानमन्त्री प्रचण्ड र नेपाली कांंग्रेसका सभापति देउवाको आग्रहलाई स्वीकार गर्दै निर्बाचनको सुनिश्चितताको निमित्त आफू सरकारमा सहभागी भएको बताएका हुन् ।"
स्थानीय तहको चुनाव नभए संविधान खतरामा',"रुकुमः नेकपा एमाले नेता तथा पुर्व अर्थमन्त्री सुरेन्द्र पाण्डेले स्थानीय तहको चुनाव नभए संविधान खतरामा पर्ने बताएका छन् । प्रेस चौतारी नेपाल रुकुम शाखाले सदरमुकाम खलंगामा आयोजना गरेको पत्रकार सम्मेलनमा बोल्दै नेता पाण्डेले संविधानको प्राण स्थानीय तहको चुनावमा अड्किएकाले जनसुकै हालतमा पनि चुनाव गर्नुपर्ने बताएका हुन् । लामो संघर्षबाट प्राप्त संविधानलाई बचाउन चुनाव गर्नुको विकल्प नभएको उनको भनाई थियो । नेता पाण्डेले अहिले संविधान संशोधनको कुनै तुक नभएको भन्दै मधेशका एक दुई जना नेतालाई रिझाउनका लागि मात्र संविधान संशोधन गर्न लागिएको आरोप लगाए । मधेसका जनताले पनि पहाडबाट अलग्गिन चाहेका छैनन्' पाण्डेले भने, मधेसका एक दुई जना नेतालाई खुसी पार्नका लागि मात्र कांग्रेसमाओवादी संविधान संशोधनको रटान रटिरहेका छन् ।' संविधान संशोधन नभएपनि स्थानिय निर्वाचन हुनुपर्नेमा पाण्डेले जोड दिए । स्थानीय निर्वाचन र संविधान संशोधनको कुनै साईनो नभएको भन्दै उनले जसरी पनि तोकिएकै समयमा निर्वाचन गर्नुपर्ने बताए । चुनावको दबाबका लागि एमालले मेचीमहाकाली अभियान थालेको स्पस्ट पारे । केही राष्ट्रघाती शक्ति आफुहरुको अभियानलाई असफल पार्न लागिपरेपनि त्यसलाई आफूहरुले असफल पारेको उनकोे भनाई छ ।"
मोर्चाको विरोधका बाबजुद एमाले सभा सम्पन्न,"नवपरासीः मधेसी मोर्चाको बन्द र विरोधका बाबजुद एमालेको मेचीमहाकाली अभियान अन्तरगत नवलपरासीको भूमहीमा आईतवार आमसभा सम्पन्न भएको छ। सभालाई एमालेका वरिष्ठ नेता एंव पूर्व प्रधानमन्त्री झलनाथ खनालले सम्बोधन गरेका थिए। सभासभालाई सम्बोधन गर्दै खनालले आफूहरुलाई भारतीय हस्क्षेप स्वीकार्य नभएको बताए। चीन र भारत दुवै छिमेकी राष्ट्र भएकाले उनीहरुका गतिविधि नेपालका विरुद्ध हुन नहुनेमा जोड दिए। मेची महाकाली राष्ट्रिय अभियान अन्तरगत आईतवार नवलपरासीको भूमहीमा आयोजित सभालाई सम्बोधन गर्दै नेता खनालले विदेशी हस्तक्षेपका विरुद्ध आफ्नो पार्टीले सदैंव विरोध गर्ने बताए। कञ्चनपुर घटनातर्फ इङ्गगित गर्दै खनालले विदेशीको हैकमका कारण देशको सीमाको रक्षार्थ उभिएका नेपालीको हत्या भएको भन्दै राष्ट्रियताका लागि लाखौं नेपाली आहूती दिन तयार रहेको बताए। राष्ट्रियताको संरक्षण गर्दै लोकतन्त्रलाई संस्थागत गर्न चुनाव आवश्यक भएको भन्दै अब हुने चुनावमा एमाले एक नम्बर पार्टी भएर निस्कने खनालले दावी गरे। मधेसका नाममा जातजाती लडाएर चुनाव विथोल्न खोजेको र मधेसी मोर्चाले सिरहामा एमालेका नेताहरुलाई एकै चिहान बनाउन खोजेको प्रयासलाई सुरक्षाकर्मीले बिफल पारेर बहादुरी देखाएको भन्दै प्रशंसा गरे। मधेसमा राष्ट्रिय अभियानको जनलहर देखेर मोर्चा आत्तिएको खनालको दावी थियो। अभियानले एमाले मधेसमय भएको उनको जिकिर थियो। सभालाई अध्यक्ष ओलीले सम्बोधन गर्ने भनिए पनि काठमाण्डौं रहेका कारण झलनाथ खनालले सम्बोधन गरेका थिए। सभामा एमाले नेताहरु माधव कुमार नेपाल, बामदेव गौतम्, प्रदिप ज्ञवाली, इश्वर पोखरेल लगायतको सहभागिता रहेको थियो। भूमहीको सम्बोधनपछि नेताहरु आईतवार नै भैरहवामा आयोजना गरेको सभालाई सम्बोधन गर्न पुगे ।"

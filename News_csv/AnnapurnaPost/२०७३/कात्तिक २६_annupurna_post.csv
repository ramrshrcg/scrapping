शीर्षक,विवरण
भारतीय नोट प्रतिबन्ध',"भारत सरकारले पाँच सय र एक हजारका नोटहरूमा तत्काल प्रभावी हुने गरी प्रतिबन्ध लगाएको छ । स्वाभाविक रूपमा यस्ता निणर्यहरू घोषित लक्ष हासिल गर्नको लागि अत्यन्त गोप्य र अचानक गरिन्छ । भारतभित्रै कालो धन र जाली नोटको प्रचुरता अत्यन्त छ भन्ने अड्कलबाजी र कालो धन भित्र्याउने अभियानप्रति नैतिक समर्थन जनाएका नरेन्द्र मोदीको सरकारले चालेको यो कदमबारे भने फरक मत तथा विश्लेषण आइरहेको छ, राजनीतिक वृत्त, आम जनता र अर्थशास्त्रीहरूका बीचबाट । त्यो आश्चर्यको विषय हैन । तर यो कदमको प्रभाव भारतमा मात्र सीमित रहने छैन । नेपाललगायत भारतबाहिरका केही मुलुकहरूको अर्थतन्त्रलाई प्रभावित गर्ने निश्चित छ । नेपालभित्र वैधानिक तरिकाले रहेका र अवैध घोषित'गरिएका ती नोटको सटहीको जिम्मेवारी सरकारले लिनुपर्दछ । उसले चालेका प्रारम्भिक कारबाही त्यस अर्थमा स्वागतयोग्य छन् । भारतभित्र प्रयोगमा रहेका कुल आयतनको करिब ८० प्रतिशत हिस्सा रकम पाँच सय र एक हजारका नोटको रहेको र त्यसमाथि प्रतिबन्ध लगाइँदा भारतीय नोट'ले सामना गरेको खतरा सम्बोधन हुने अड्कलबाजी सरकारले गरेको छ । ठूलो नोट प्रतिबन्ध गर्ने यो कदम भारतमा झन्डै ३८ वर्षपछि दोहोर्याइएको छ । भारतमा जाली नोटको बिगबिगीको आयतन कति छ, त्यो सार्वजनिक नभए पनि कुनै पनि मुलुकको वैधानिक मुद्रासमक्ष उपस्थित हुने त्यो सबभन्दा ठूलो खतरा हो । यो प्रकरणले हालको लागि जाली नोटबाट बजार तथा अर्थतन्त्र प्रभावित हुने खतरा रोकेको छ । तर कालो धनका विविध रूपमा नोट'सँगै अरू प्रवृत्ति तथा सम्पत्ति पनि हुने गर्छन् र त्यसमा सरकारले कसरी उपयुक्त तथा समन्वयात्मक कदम उठाउँछ, त्यसले घोषित लक्ष हासिल गर्न मद्दत पुर्याउनेछ । यो घटनाले भारतका आम जनता र सानो अर्थतन्त्र समूहका संग्रहकर्तामा ठूलो विपद् ल्याएको छ । तिनीहरूको नोटको सटही कति व्यवस्थित र सहज हुन्छ, त्यसबाट सरकारप्रति जनताको सहयोग या असहयोग आकर्षित हुनेछ । भारतीय मुद्रासँग नेपाली मुद्राको प्रत्यक्ष सम्बन्ध (पेगिङ) को आधिकारिक र औपचारिक व्यवस्था रहेको र नेपालको सीमावर्ती सहर तथा क्षेत्रमा भारतीय नोट खुलारूपमा चल्ने भएकाले यहाँको भोगाइ सामान्य र आम भारतीयहरूको भोगाइभन्दा फरक देखिँदैन । नेपाल राष्ट्रबैंकमा दुई करोड रुपैयाँको सञ्चितीसँगै अन्य बैंकहरूमा पनि डिपोजिट'या भारतीय नोट उल्लेख्य आधारमा हुनु अस्वाभाविक हैन । त्यससँगै ठूलो संख्यामा रहेका भारतीय सेनाबाट अवकाश प्राप्त नेपालीहरू व्यापारी र औषधोपचारको लागि भारतीय मुद्रा संग्रह गरेकाहरूका लागि सटही व्यवस्था सुलभ बनाउने दायित्वबाट सरकार पन्छिन मिल्दैन । नेपालमा भारतीय नोटको संग्रह या प्रचुरतालाई अहिलेको व्यवस्थाअन्तर्गत अवैध भन्नु जायज हुँदैन ।"
'प्रचण्ड सरकार छापामार शैलीमा',"तुलसीपुरः राष्ट्रिय प्रजातन्त्र पार्टी नेपालका अध्यक्ष कमल थापाले प्रचण्डको सरकार छापामार'शैलीमा अघि बढ्न थालेको बताएका छन् । लोकमानलाई महाअभियोग प्रस्तावदेखि अंगीकृतलाई राष्ट्राध्यक्ष सम्मको पहुँच दिने संविधान संशोधनका प्रस्तावमा सरकारले छापामार शैली देखाएको उनको आरोप छ । सल्यानमा हुन लागेको हिन्दू सभालाई सम्बोधन गर्न जान लागेका थापाले दाङमा पत्रकारहरुसँग कुरा गर्दै भने महाअभियोग प्रस्तावजस्तो संवेदनशील विषयमा कुनै राजनीतिक दलहरुसँग गम्भिर छलफल गरिएन, सरकारले छापामार शैलीमा त्यो प्रस्ताव एकैपटक संसदमा पुर्यायो । 'थापाले अंगीकृत नागरिकताधारीलाई देशका कुनै पनि संवैधानकि र संवेदनशील पदमा पहुँच दिन गलत भएको पनि बताए । तर, सरकारले त्यसका बारेमा औपचारिक प्रस्ताव ल्याएको छैन, यसमा सबै दलहरुको सहमति हुनुपर्छ यदि त्यो प्रस्ताव साँचो हो भने त्यो गलत छ ।' उनले संविधान जारी भएपछि एमाले नेतृत्वको सरकारले सुदृढ गरेको परराष्ट्र सम्बन्ध सन्तुलन फेरि अहिलेको सरकारले खलबल्याउन थालेको बताए । परापूर्वकालदेखि नै नेपालको परराष्ट्र नीतिलाई बदलेर आफूहरुले सन्तुलमा ल्याउन थालेको सम्बन्धलाई फेरि यो सरकारले खलबल्याउन थालेको उनको आरोप छ । सधैंभरि एउटैदेशमाथि निर्भर भएको हाम्रो परराष्ट्र नीतिलाई हामीले सन्तुलनमा ल्याएका थियौँ तर, अहिले फेरि खलबलिएको छ'भर्खरै सत्तासाझेदार नेपाली कांग्रेसका सभापति तथा पूर्वप्रधानमन्त्री शेरबहादुर देउवाले तिब्बती नेता लोप्साङ साङ्गेलाई भेट्नु गलत भएको बताउँदै थापाले भने हामी भूपरिवेष्ठित नभएर भारतवेशिष्ठत थियौँ, हामीले त्यो अवस्थालाई चिरेर अघि बढ्न खोजेका थियौँ तर, फेरि छिमेकीको सम्बन्ध सन्तुलन खलबलिएको छ ।' एक अर्को प्रसङ्गमा उनले दुई राप्रपाबीचको एकता प्रसङ्ग फेरि उठन थालेको बताए । तर, पशुपति समशेर नेतृत्वको राप्रपा अहिले सत्तामा भएका कारण एकतामा फेरि कठिनाई भएको उनले बताए । तर, कार्यकर्ताको चाहनाबमोजिम हामी सत्तापक्ष हुन पनि सकिन्छ, उहाँहरुलाई फेरि प्रतिपक्षमा ल्याएर दुवै एक ठाउँमा हुन पनि सकिन्छ'मिडिया नेपाल दाङले शुक्रबार बिहान गरेको पत्रकार भेटघाटमा उनले भने ।"
राष्ट्रपति भण्डारीको भारत भ्रमणले नेपालभारत सम्बन्ध थप मजबुद हुन्छ,"काठमाडौंः भारतका लागि नवनियुक्त नेपाली राजदूत दिपकुमार उपाध्यायले नेपालका राष्ट्रपति विद्यादेवी भण्डारीको भारत भ्रमणले नेपालभारत सम्बन्ध झनै उचाइमा पुग्ने बताएका छन्। उपाध्यायले द्विपक्षीय उच्चस्तरीय भ्रमणले सम्बन्धलाई नयाँ उचाइमा पुर्याउनका लागि ठूलो भूमिका खेल्ने बताएका हुन्। उनले भारतीय राष्ट्रपति प्रणव मुखर्जीले राष्ट्रपति भण्डारीलाई भारत भ्रमणको निम्तो दिइसकेकाले अब कहिले जाने भन्नेबारेमा नेपालले निर्णय गर्ने कुरा भएको स्पष्ट पारे। शुक्रबार रिपोर्टर्स क्लब नेपालले आयोजना गरेको साक्षात्कारमा नवनियुक्त राजदूत उपाध्यायले सानातिना कुराहरुलाई अगाडि ल्याउने भन्दा पनि आगामी दिनमा नेपाललाई कसरी फाइदा पुग्छ भन्ने कुरामा आफूहरुले ध्यान दिनुपर्ने बताए। उनले भने,द्विपक्षीय उच्च भ्रमणले सम्बन्ध प्रगाढ बनाउँछ, हाम्रोपनि राष्ट्रपति विद्या भण्डारी भारत भ्रमणमा छिट्टै जाँदै हुनुहुन्छ, यसले गर्दा द्धिपक्षीय नेपालभारत सम्बन्ध अत्यन्तै प्रगाढ बन्छ। राजदूत उपाध्यायले संविधान कार्यान्वयनमार्फत नेपालमा दिगो शान्ति, राजनीतिक स्थिरता र आर्थिक समृद्धिको मुल एजेण्डामा अघि बढ्नको लागि मित्रराष्ट्र भारतको अत्यन्तै आत्मिक सहयोगको आवश्यकत्ता रहेको समेत औंल्याए। भारतले नेपाललाई सहयोग गर्नैपर्ने बताउँदै उनले भने,खासगरी समुन्नत भारत र समुन्नत चीनको बीचमा नेपाल छ, गरिब राष्ट्रको रुपमा रहिरहनु दुवै देशलाई फाइदा छैन्, यो कुरा उनीहरुले पनि महशुस गरेका छन्। भारत र चीन दुवै समृद्ध राष्ट्र भएकोले दुवै देशबाट नेपालले लाभ लिनुपर्नेमा उनको जोड थियो। उपाध्यायले भने,मित्रराष्ट्र हाम्रो लागि उत्तिकै प्राथमिकतामा छन्, आजको दिनमा चीनसँग सञ्चित पूँजी छ, त्यसको आज सबैले उपयोग गरिरहेका छन्, प्रविधि छ, त्यसलाई हामीले उपयोग गर्नुपर्छ।"
सरकारका सय दिनमा प्रधानमन्त्री प्रचण्डको सम्बोधन,काठमाडौंः प्रधानमन्त्री पुष्पकमल दाहाल प्रचण्डले सय दिनका उपलब्धिबारे जानकारी गराएका छन् । सिंहदरबारमा पत्रकार सम्मेलनमार्फत सम्बोधन गर्दै प्रधानमन्त्री दाहालले आफ्नो सरकारका उपलब्धिबारे जानकारी गराएका हुन् । प्रधानमन्त्री प्रचण्डले सरकारले सय दिनमा गरेका उपलब्धिबारे जानकारी गराएका छन् । प्रधानमन्त्रीको सम्बोधन जारी छ ।
'छिटो स्थानीय निकायको निर्वाचन हुनुपर्छ',सुरुङ्गा झापाः राष्ट्रिय प्रजातन्त्र पार्टीका अध्यक्ष पशुपति शम्शेर जबराले स्थानीय निकायको निर्वाचन अहिलेको प्रमुख आवश्यकता भएको बताएका छन् । स्थानीय निकायको निर्वाचनका लागि हालकायम रहेकै गाविस र नगरपालिकालाई आधार मानेर निर्वाचन गर्नुपर्नेमा उनले जोड दिए । पार्टीले शुक्रबार विर्तामोडमा आयोजना गरेको पत्रकार सम्मेलनमा अध्यक्ष राणाले प्रदेशको विभाजनपछि मात्रै गाउँपालिका र नगरपालिकाको विषयमा टुङ्गो लगाउन सहज हुने बताए । अहिले अड्केको विषय संविधान संशोधन भएकाले छिटै यो प्रक्रिया अघि बढ्ने उल्लेख गर्दै उनले मधेसमा दुई प्रदेश हुनुपर्ने बताए । अहिले संविधान संशोधनको प्रस्ताव आएपछि सोही विषयमा पहिलो छलफल हुने उनको भनाइ थियो ।रासस
"संविधान संशोधनमा एमालेले सहमति जनाइसक्यो, प्रस्ताव छिट्टै दर्ता हुन्छ","काठमाडौंः प्रधानमन्त्री पुष्पकमल दाहाल प्रचण्डले संविधान संशोधनका लागि एमालेले सहमति जनाइसकेको बताएका छन्। सरकारले १०० दिनमा गरेका कामबारे जानकारी दिन शुक्रबार सिंहदरबारमा पत्रकार सम्मेलनमा प्रधानमन्त्री प्रचण्डले संविधान संशोधनमा एमालेले सहमति जनाइसकेकाले केही दिनमै संविधान संशोधनको प्रस्ताव संसदमा पेश हुने बताएका हुन्। उनले एमाले अध्यक्ष केपी शर्मा ओलीसँग संविधान संशोधनका लागि आफूले छलफल गरेको र संशोधन प्रस्ताव दर्ता गर्न सुझाएको समेत बताए। उनले भने,ओलीजीले संशोधन प्रस्ताव दर्ता गर्न भन्नु भएको थियो। संशोधन प्रस्तावको ड्राफ्ट पनि तयार भइसकेको छ। मैले कात्तिक २५ गते नै दर्ता गर्ने प्रयास पनि गरेको हुँ। अब छिट्टै प्रस्ताव दर्ता हुन्छ। त्यसको तयारी सरकारले अन्तिम चरणमा पुर्याएको छ। प्रधानमन्त्री प्रचण्डले संशोधन प्रस्तावबारे कांग्रेस सभापति शेरबहादुर देउवाले एमाले अध्यक्ष ओलीसँग पनि छलफल गरेपछि प्रस्ताव सहमतिमै दर्ता हुने विश्वास व्यक्त गरे।"
सरकार एक चीन नीतिप्रति प्रतिबद्धः परराष्ट्र मन्त्रालय,काठमाडौंः परराष्ट्र मन्त्रालयले सरकार एक चीन नीतिप्रति प्रतिबद्ध रहेको बताएको छ । मन्त्रालयले शुक्रबार प्रेस विज्ञप्ति जारी गरी नेपालले छिमेकी मुलुकसंगको संबन्धलाई सधैँ उच्च महत्व दिइआएको र वर्तमान सरकार यो संबन्धलाई थप सुदृढ गर्न प्रतिबद्द रहेको उल्लेख गरेको छ । एक चीन नीतिमा नेपाल सरकार पूर्ण प्रतिबद्द छ र दृढरुपमा अडिग रही आएको छ विज्ञप्तिमा भनिएको छ । तर नेपालको यो नीति विपरीत संचारमाध्यममा समाचार आएको भन्दै मन्त्रालयले त्यसको खण्डन गरेको छ । मित्रराष्ट्रका बिषयमा आएका समाचार संप्रेषण गर्दा संवदेशनशील हुन समेत परराष्ट्रले भनेको छ ।
कात्तिक मसान्तसम्म संविधान संशोधन दर्ता,"काठमाडौँ : सरकारले मधेसलगायतका पक्षहरुलाई सम्बोधन गर्न कात्तिक मसान्तसम्म संविधान संशोधन प्रस्ताव संसद्मा दर्ता गराउने भएको छ। संशोधनको मस्यौदामा अन्तिम चरणको गृहकार्य भइरहेको जानकारी उपप्रधान तथा गृहमन्त्री विमलेन्द्र निधिले दिएका छन्। नेपाल सुनचाँदी व्यवसायी महासङ्घको चौँथो वार्षिक साधारणसभा तथा दोस्रो महाधिवेसनको शुक्रबार उद्घाटन गर्ने क्रममा निधिले भने'कात्तिक मसान्तसम्ममा संविधान संशोधन प्रस्ताव दर्ता गराउन प्रमुख प्रतिपक्षी दलसँग छलफल भइरहेको छ ।' संविधान संशोधन गरी निर्वाचन गराउने कार्य सरकारको प्राथमिकता रहेको बताउँदै भने, 'संविधान संशोधन गरेर समयमै चुनाव गराउन सरकार लागिपरेको छ।' उपप्रधान मन्त्री निधिले प्रदेशको सीमाङ्कन, राष्ट्रियसभा गठन, नागरिकता र भाषा लगायतका विषयमा संविधान संशोधन गर्न सरकार प्रतिवद्ध रहेको बताए। सुनको महत्व परम्परागत रुपमा मात्र नभएर मुलुकको सवल अर्थतन्त्र निर्माण तथा नोट निष्काशनमा समेत रहेकाले यस क्षेत्रलाई व्यवस्थित गर्नुपर्ने बताउँदै उनले भने,राष्ट्रिय राजनीति स्थिर भए मात्र मुलुकका सबै क्षेत्रमा सकारात्मक प्रभाव पर्छ । नेपाल राष्ट्र बैङ्कका डेपुटी गभर्नर चिन्तामणि सिवाकोटी, नेपाल उद्योग वाणिज्य महासङ्घका अध्यक्ष पशुपति मुरारका,नेपाल सुनचाँदी व्यवसायी महासङ्घका अध्यक्ष मणिरत्न शाक्यलगायतले बोलेका थिए।"
यी हुन् सरकारका सय दिनका काम (प्रधानमन्त्रीको सम्बोधनको पूर्णपाठ),"काठमाडौंः प्रधानमन्त्री पुष्पकमल दाहाल प्रचण्ड ले प्रधानमन्त्री पद सम्हालेको शुक्रबार सय दिन पुगेको छ । प्रचण्ड नेतृत्वको सरकारले सय दिन पुगेको अवसरमा पत्रकार सम्मेलन गरेर सरकारका गतिविधिबारे जानकारी गराएको छ । प्रधानमन्त्री तथा मन्त्रिपरिषद्को कार्यालय सिंहदरबारमा आयोजित पत्रकार सम्मेलनमा प्रधानमन्त्री प्रचण्डले सरकारका सय दिनको अवसरमा गरेको सम्बोधनको पूर्णपाठ जस्ताको तस्तैः उपप्रधानमन्त्रीज्यू, मन्त्रीज्यू, राष्ट्रसेवक कर्मचारी तथा सञ्चारकर्मी मित्रहरु । आज म मेरो नेतृत्वमा सरकार गठन भएको सय दिनको अवधिमा भए गरेका प्रमुख काम र उपलव्धीका बारेमा संक्षिप्त जानकारी गराउन चाहन्छु। म संघीय लोकतान्त्रिक गणतन्त्र नेपालको प्रधानमन्त्रीको रुपमा २०७३ साल साउन १९ गते व्यवस्थापिका संसदबाट निर्वाचित भई साउन २० गते पदबहाली गरेको थिए । पदबहाली गर्ने क्रममा मैले ४५ दिनभित्र भूकम्प प्रभावित परिवारहरुलाई आवास पुनर्निर्माणका लागि पहिलो किस्ता रकम उपलव्ध गराउने एवं पुनर्निर्माण कार्यलाई शीघ्रातिशीघ्र कार्यान्वयन गर्ने गराउने, सबै प्राथमिक स्वास्थ्य केन्द्रहरुमा ३ महिनाभित्रमा चिकित्सक पठाउने, गरिबका लागि सरकार अभियान सञ्चालन गर्ने, देशभरिका दलित र कर्णालीका नवजात शिशुहरुको जन्म दर्तामा रु १ हजार प्रोत्साहन भत्ता दिने जस्ता निर्णय मार्फत आफ्नो कार्यभार प्रारम्भ गरेको थिएँ । तत्पश्चात् नेपाल सरकारका विशिष्ट श्रेणीका पदाधिकारीहरुलाई २८ बुँदे निर्देशन जारी गर्दै संविधानको प्रभावकारी कार्यान्वयन गर्न, शान्ति सम्झौताका बाँकी कार्य सम्पन्न गर्न, भूकम्प पश्चातको पुनर्निर्माणलाई गति दिन बजार अनुगमन गरी सुलभ रुपमा उपभोक्ताहरुलाई बस्तु र सेवा वितरण हुने व्यवस्था गर्न, उर्जा संकट क्रमशः न्यूनीकरण गर्न, विकास निर्माणका कार्यलाई तीब्रता दिन र सेवा प्रवाहलाई चुस्त र प्रभावकारी बनाउन तथा सदाचार कायम गर्ने विषयलाई उच्च प्राथमिकतामा राखेको थिएँ । मैले २०७३ भदौ २३ गते समग्र विषय समेटी व्यवस्थापिका संसदमा गरेको संवोधनका विषयहरुको कार्ययोजना बनाई कार्यान्वयन प्रक्रियामा लगिसकिएको छ । बर्तमान सरकारको काँधमा जननिर्वाचित संविधान सभाबाट जारी भएको नेपालको संविधानको सफल कार्यान्वयन गर्ने जिम्मेवारी रहेको छ । संविधान कार्यान्वयनको सिलसिलामा नेपाल सरकारले उच्च अदालत स्थापना गरेको, भाषा आयोग गठन गरेको तथा विभिन्न कानुन निर्माण गर्न व्यवस्थापिका संसद समक्ष विधेयक पेश गरेको छ । साथै संविधान प्रति असन्तुष्ट पक्षहरुलाई वार्ता र सम्वादका माध्यमबाट सहमतिमा ल्याई राजनैतिक सहमतिद्वारा नै संविधान संशोधन गरी यसको स्वीकार्यताको दायरा फराकिलो बनाउने कार्यमा बर्तमान सरकार हर तरहले प्रयत्नशील रही आएको छ । राज्यको पुनसंरचना गर्दै संविधान बमोजिम सरकारका स्थानीय र प्रदेश तहको निर्वाचन सम्पन्न गरी संघीय गणतन्त्रलाई संस्थागत गर्ने कार्यमा यो सरकारले कुनै कसर बाँकी राख्ने छैन । यसै अनुरुप ७ माघ, २०७४ भित्र सबै तहको निर्वाचन सम्पन्न गर्न सरकारको तर्फबाट आवश्यक तयारी भइरहेको छ । सरकारको विगत सय दिनको समग्र मूल्यांकन गर्दा आर्थिक परिसूचकहरु सकरात्मक रहेको, शान्ति सुरक्षा कायम भएको, राजनीतिक सहमतिको बातावरण बन्दै गएको, छिमेकी मुलुकहरुसँगको सम्वन्धमा सुधार आएको, विकास निर्माणका कार्यहरुले गति लिएको, आपूर्ति व्यवस्था सहज बन्दै गएको, सेवा प्रवाह थप प्रभावकारी भएको, सदाचार प्रवर्द्धन भई मुलुकको सुशासनका समग्र सूचकहरु सकारात्मक देखिएको छ । यसबाट आम जनतामा सरकारप्रतिको भरोसा एवं विश्वास बढोत्तरी भएको छ । माथि उल्लिखित विषयमा विगत सय दिनमा गरेका प्रयासहरुबाट प्राप्त केही प्रमुख उपलव्धीहरुको क्षेत्रगत सारांश यहाँहरु समक्ष प्रस्तुत गरेको छु। संविधान कार्यान्वयनः नेपालको संविधान कार्यान्वयनका लागि आवश्यक विधेयकहरु तयार गरी व्यवस्थापिका संसदमा पेश गर्ने कार्यलाई उच्च प्राथमिकता दिइएको छ । संविधान कार्यान्वयनका लागि स्थानीय तह र अन्य निकायहरुको निर्वाचन सम्पन्न गर्ने सुनिश्चितता भएको छ। यस अवधिमा व्यवस्थापिकासंसदबाट १४ वटा विधेयक पारित भएका, व्यवस्थापिका संसदमा ३९ वटा विधेयकहरु विचाराधिन रहेका, व्यवस्थापिकासंसदमा पेश गर्न नेपाल सरकार मन्त्रिपरिषबाट २ वटा विधेयकहरु स्वीकृति प्रदान गरिएको र ३४ वटा विधेयकहरु सैद्वान्तिक सहमती प्राप्त प्रदान छन् । नेपालको संविधान अनुरुप प्रत्येक प्रदेशहरूमा उच्च अदालत र उच्च सरकारी वकिलको कार्यालय स्थापना गरिएको छ। संविधान कार्यान्वयन गर्ने विषयलाई उच्च प्राथमिकता दिइएअनुरुप गाउँपालिका, नगरपालिका तथा विशेष, संरक्षित तथा स्वायत्त क्षेत्रको संख्या तथा सिमाना निर्धारण गर्न गठित आयोगलाई थप मापदण्ड उपलब्ध गराई स्थानीय तहको पुनर्संरचना सम्बन्धी काम अन्तिम चरणमा पुगेको छ । नेपालको संविधानको अनुसूची ५, ६, ७, ८ र ९ मा उल्लेखित संघ, प्रदेश र स्थानीय तहको एकल तथा सहवर्ती अधिकार एवं संविधानको अन्य धाराहरुमा उल्लेखित कार्यजिम्मेवारीहरुको विस्तृतीकरण गरी तहगत विभाजन सहितको प्रारम्भिक मस्यौदा तयार गरिएको छ। शान्ति प्रक्रियाः शान्ति प्रक्रियालाई तार्किक निष्कर्षमा पुर्याउने सन्दर्भमा सत्य निरुपण तथा मेलमिलाप आयोग र बेपत्ता छानविन आयोगका पदाधिकारीहरुसँग गहन छलफल गरेर समयमा नै कार्य सम्पन्न गर्ने तर्फ कार्य भइरहेको छ ।उपरोक्त आयोगसँग सम्वन्धित ऐनहरुको संशोधन मस्यौदा तयार भएको छ । तराई मधेश आन्दोलनमा मृत्युवरण गरेका ११ जना सुरक्षाकर्मी समेत ५२ जनालाई सहिद घोषणा गरिएको छ । तराई मधेश र थरुहट आन्दोलनको क्रममा घाइते भएका व्यक्तिहरुलाई औषधि उपचार गराउन रु  करोड  लाख निकासा गरिएको छ । जनयुद्धमा शहिद भएका तथा बेपत्ता पारिएका १ हजार ६ सय ५ जना ब्यक्तिका परिवारका लागि आर्थिक सहायता स्वरुप रु ३२ करोड १६ लाख १ हजार निकासा गरिएको छ । भूकम्प पछिको पुनर्निर्माण र नवनिर्माणः भुकम्प प्रभावित क्षेत्रका जनतालार्इ तत्काल राहत दिन र पुनर्निर्माणको कार्य गर्न ४५ दिने कार्ययोजना दिइएअनुरुप भूकम्पवाट अति प्रभावित १४ जिल्लाका जम्मा ५ लाख ३३ हजार १ सय ८२ लाभग्राहीमध्ये अहिले सम्म ४ लाख ६९ हजार २ सय ४७ परिवारसँग सम्झौता भएकोमा उनीहरुलार्इ पहिलो किस्तावापतको अनुदान प्रदान गरिएको छ । राष्ट्रिय पुननिर्माण प्राधिकरण, विभिन्न मन्त्रालय तथा निकायहरुमा गरी ३५०० जनशक्ति परिचालन गरिएको छ । जसमध्ये २६०० इन्जिनियरलाई तालिम प्रदान गरी परिचालन गरिएको छ । त्यस्तै भूकम्प प्रतिरोधी घर निर्माणका लागि करिव १९ हजारलाई डकर्मी तालिम प्रदान गरिएको छ। भूकम्पबाट प्रभावित जिल्लामा नमुना वस्तीको रुपमा गोरखामा ""लाप्राक एकीकृत बस्ती विकास""को कार्य सुरु भएको छ। साथै अति जोखिमयूक्त रहेका बस्तीहरु (३३८ स्थान) को अध्ययनका लागि जनशक्ति परिचालन अघि बढाइएको छ । भुकम्प पीडितहरुले पाउने अनुदानको रकमलार्इ रु२ लाखबाट वृद्धि गरी रु ३ लाख पुरयाइएको छ भने पहिलो किस्तामा ५० हजार, दोस्रो किस्तामा रु १ लाख ५० हजार र तेस्रो किस्तामा रु १ लाख पाउने गरी अनुदान वितरण कार्यविधिमा संशोधनको प्रकृया अगाडी वढेको छ। मेरो धरहरा मै बनाउँछु अभियान अन्तर्गत राष्ट्रिय पुनर्निर्माण कोषमा १४ करोड २९ लाख रुपैयाँ जम्मा भएको छ भने धरहरा पुनःनिर्माणको लागि अर्किटेक्चरल तथा स्टकचरल परामर्शको लागि परामर्शदातासंग सम्झौता भइसकेको छ । निर्माण कार्य तत्काल प्रारम्भ गरिनेछ । भूकम्प पीडितहरूलाई घर निर्माणका लागि २ प्रतिशत व्याजदरमा कर्जा उपलव्ध गराउने व्यवस्था अन्तर्गत २०७३ कार्तिक मसान्तसम्म रु १५ करोड ३८ लाख कर्जा प्रवाह भएको छ। सरकारी वित्त क्षेत्र पूजींगत खर्च वृद्धि गर्न वढी पुजीगत बजेट भएका १५ वटा ठूला मन्त्रालयका सचिवहरुसँग छलफल गरी बजेट कार्यान्वयनमा तिब्रता दिन निर्देशन दिइएवमोजिम र सोको नियमित अनुगमन भइरहेको छ। आव  को बार्षिक कुल राजस्व मध्ये असोज महिनासम्मको लक्ष्य रु १ खर्ब १४ अर्व ७८ करोड २३ लाख रहेकोमा रु १ खर्ब २७ अर्व  करोड ६ लाख असुली भएको छ । सो सङ्कलन लक्ष्यको तुलनामा  प्रतिशत र गत वर्षको सोही अवधिको तुलनामा राजस्व बृद्धि दर  प्रतिशत रहेको छ। करको दायरा बढाई राजस्व सङ्कलनलाई प्रभावकारी बनाउन आयकर तर्फ , र मुल्य अभिवृद्धि कर तर्फ , थप करदाताहरुलाई करको दायरामा ल्याईएको छ । आपुर्ति व्यवस्थापन र बजार अनुगमनः नेपाल सरकार र जनवादी गणतन्त्र चीनविच ""उपभोक्ता हित संरक्षणको विषयमा सहयोग विस्तार"" सम्बन्धी सम्झौतामा हस्ताक्षर भएको छ। दैनिक उपभोग्य वस्तुको कालोबजारी एवं कृत्रिम अभाव हुन नदिन उपत्यका बाहिर र भित्र गरी जम्मा  पटक बजार अनुगमन गरी खाद्य ऐन नियम अनुरुप प्रतिकुल खाद्य वस्तु उत्पादन तथा बिक्रि वितरण गर्ने ४३ खाद्य व्यवसायीहरुलाई मुद्दा दायर गरिएको छ । खाद्यान्न ढुवानी अनुदान कार्यक्रम अन्तर्गत दुर्गमका २२ जिल्लाहरुमा चालु आवमा ७ क्वी खाद्यान्न ढुवानी गरिसकिएको छ । सुशासन र सेवा प्रवाह निजामती सेवा एन तथा नियमावली बमोजिम नेतृत्व मुल्यांकन समितिलाई क्रियाशील बनाई उच्च तहको नेतृत्वमा गतिशील, व्यवसायिक र क्षमतायुक्त नेतृत्व सुनिश्चित गर्न नेतृत्व मूल्यांकन समिति गठन गरिएको छ । हेलो सरकारमा आउने गुनासाहरु मध्ये नागरिकहरुले   वाट समेत पठाउन मिल्ने गरी हाल   तयार गरि सकिएको छ । यो अबधिमा हेलो सरकारमा प्राप्त हुन आएका गुनासो संख्या ३४३९ वटा यस अवधिमा फछर्यौट गरिएको छ । हत्केलामा निजामती सेवा नामक   को सुरुवात गरिएको छ। सुदूर पश्चिम क्षेत्रको समग्र बिकासको अवस्था तथा सामाजिक, आर्थिक, धार्मिक जानकारी सहितको हाम्रो सुदूरपश्चिम मोबाइल एप निर्माण कार्य शुरुवात गर्ने चरणमा रहेको छ । यातायात व्यवस्था विभागको काम कारवाहीलाइ विकेन्द्रित गरी सेवा प्रवाहमा नागरिकको सहज पहुँच व्यवस्था गर्न काठमाण्डौ उपत्यकाका ३ वटा स्थानहरु भक्तपुरको सूर्यविनायक, काठमाण्डौको चाहविल तथा कलंकीमा नयाँ यातायात कार्यालयहरु स्थापना गरिएका छन्। नगरक्षेत्रमा नगरपालिकाद्वारा ठूला बस संचालन गर्ने कार्यक्रम अन्तर्गत नगरवस कम्पनी स्थापनाको लागि सम्भाव्यता अध्ययन, अवधारणा तयार गर्नका लागि समिति गठन भई काम अगाडी बढाइएको छ । राष्ट्रिय गौरव तथा प्राथमिकता प्राप्त आयोजनाहरुको अनुगमनः मेलम्ची खानेपानी आयोजना, सिक्टा सिंचाई आयोजना, रानी जमरा कुलरीया सिंचाई आयोजना, माथिल्लो तामाकोशी जलविद्युत आयोजना, मध्यपहाडी लोकमार्ग र कोशी कोरिडोर लोकमार्ग लगायतका राष्ट्रिय गौरबका आयोजनाहरुको स्थलगत अवलोकन र अनुगमन गरी आयोजनाको काम निर्धारित समय अगावै सम्पन्न गर्न निर्देशन दिएको छु । निरिक्षणबाट आयोजना कार्यान्वयनमा थप प्रभावकारिता आएको छ । मिति २०७४ बैशाख (नव बर्ष) मा मेलम्चीको पानी काठमाण्डौमा आउने गरी काम गर्न निर्देशन दिएको छु ।यसलाइ प्रभावकारी वनाउनको लागी प्रत्येक १५ दिनमा कार्यसम्पादन प्रगति उपलब्ध गराउने व्यवस्था गरिएको छ । प्रत्येक विकास क्षेत्र अन्तर्गत संचालित ठूला र राष्ट्रिय प्राथमिकता प्राप्त आयोजनाहरुको निरीक्षण अनुगमन गरी तोकिएको समयमा सम्पन्न गर्न, विकास निर्माणका कार्यमा पुँजीगत खर्च अति न्यून हुने गरेकोमा यस आर्थिक वर्षमा पुँजीगत खर्च कम्तीमा ८० पुर्याउने गरी कार्य सम्पादन गर्न निर्देशन दिइएको छ । नेपाल सरकारको उच्च प्राथमिकतामा रहेका आयोजनाकार्यक्रमहरुलाई आर्थिक स्रोतको अभाव हुन नदिने गरी स्रोतको सुनिश्चतता प्रदान गरिएको छ । सूचना तथा सञ्चार प्रविधिः अति दुर्गम क्षेत्रबाट सञ्चालित मिडियालाई सहुलियत दिन आवश्यक व्यवस्थाका लागि समिति गठन गरिएको छ। पत्रकारहरुको समग्र सुरक्षा सम्बन्धी अवधारणाको कार्यान्वयनको लागि कार्यविधि समेत तर्जुमा गर्न सुचना तथा संचार मन्त्रालयको संयोजकत्वमा कार्यदल गठन गरिएको छ । मिडियालाइ राष्ट्रिय सेवामुलक उधोगको मान्यता दिइ सहुलियत उपलव्ध गराउन पहल थालिएको छ । गरिबका लागि सरकार गरिबका लागि सरकार कार्यक्रम सञ्चालनका लागि अवधारणापत्र तयार भइसकेको छ । यो कार्यक्रम तत्काल शुरु गरिनेछ । २५ जिल्लामा भएको गरिव घरपरिवार सर्भेक्षणको आधारमा १२,४०,३५० मध्ये ३,५६,४१८ घर परिवारहरू प्रारम्भिक रुपमा पहिचान गरिएको छ । जनता पेन्सन कार्यक्रमको वृहत छाताभित्र कृषक सामाजिक सुरक्षाको पाइलोटिङ्ग गर्ने कार्यको तयारी भइरहेको छ । यसका लागि सातवटा प्रदेशका न्यून मानव विकास सुचकांक भएका जिल्लाका गाविसहरुमा उक्त कार्यक्रम शुभारम्भ गर्ने कार्य अन्तिम चरणमा पुगेको । बैदेशिक रोजगारः वैदेशिक रोजगारमा गई करार अवधिभित्र अंगभंग तथा मृत्यू भएका कामदार वा निजका हकवालाहरुलाई प्रदान गरिने राहत तथा क्षतिपुर्तिको रकम रु ३ लाखबाट वृद्धिगरी रु ७ लाखका दरले उपलव्ध गराउने गरी वैदेशिक रोजगार नियमावलीमा सशोधन कार्य अगाडी वढेको छ । बैदेशिक रोजगारका क्रममा मृत्यू भएका मृतक कामदारका २०६ जना हकवालालाई आर्थिक सहायता ३ लाखका दरले प्रदान गरिएको छ । वैदेशिक रोजगारमा गई मृत्यु भएका कामदारहरुको शव काठमाडौदेखि सम्बन्धित जिल्लामा पुर्याउन २०० जनालाई आर्थिक सहायता प्रदान गरिएको छ । राहदानी प्रदान गर्ने व्यवस्थालाई अझ सुधार गरिएको छ । खाडी तथा मलेसिया जस्ता मुलुकहरुमा राहदानी बनाउन लाग्ने शुल्क ८० अमेरिकी डलर बाट घटाई ५० डलर बनाइएको छ । लामो समयदेखि कतारको हमाद अस्पतालमा कोमामा रहेका  जना नेपालीहरु मध्ये  जनालाई नेपाल फर्काइएको छ । यसैगरी कतारमा रहेका  नेपाली कामदारहरुलाई स्वदेश फिर्ताको लागि राजदूतावासमा एउटा छुट्टै डेस्क खडा गरी सो मार्फत आवश्यक सहयोग तथा समन्वय गरिएको र नेपाल फर्कनका लागि राजदूतावासबाट हालसम्म  जनालाई सहजीकरण गरिएको छ । कतार आई विविध कारणबाट मृत्यू भएका  जना नेपालीहरुको शव प्रकृया पूरा गरी यथासीघ्र नेपाल पठाउने कार्य गरिएको तथा यस अवधिमा  जनाको क्षतिपूर्ति वापत कतारी रियाल तेईस लाख बाह्र सय छयासी रुपैया भराउने कार्य भएको छ । अन्तराष्ट्रिय सम्वन्धः सम्माननीय प्रधानमन्त्री पुष्पकमल दाहाल 'प्रचण्ड' ज्यूबाट २०७३ भदौ ३०देखि असोज २ सम्म छिमेकी मित्रराष्ट्र भारतको चार दिने राजकीय भ्रमण सम्पन्न भएको छ । यस भ्रमणबाट नेपाल र भारतबीचको सम्बन्ध अझ सुदृढ बनाउन सहयोग पुगेको छ । भ्रमणका समयमा सहमति भए बमोजिम नेपाल भारत सहयोगका परियोजनाहरुको कार्यान्वयन अनुगमन गर्न संयुक्त निगरानी संयन्त्र निर्माण भएको छ । मित्रराष्ट्र भारतका महामहिम प्रधानमन्त्री नरेन्द्र मोदीले आठौँ ब्रिक्स शिखर सम्मेलनको अवसर पारेर असोज ३०, २०७३ मा गोवामा आयोजना गर्नु भएको '   ' मा सम्माननीय प्रधानमन्त्रीज्यू सहभागी हुनुभएको छ । सोअवसरमा सम्माननीय प्रधानमन्त्रीज्यूबाट गणतन्त्र भारतका प्रधानमन्त्री, जनवादी गणतन्त्र चीनका राष्ट्रपति लगायत अन्य सहभागी मुलुकहरुका अति विशिष्ट पदाधिकारीहरुसँग समेत द्विपक्षीय भेटवार्ताहरु भएका छन् । नेपाल भारत संयुक्त आयोगको २०७३ कार्तिक १०११ मा भारतको नयाँ दिल्लीमा सम्पन्न भएको चौथो बैठकमा नेपाली पक्षको नेतृत्व माननीय परराष्ट्रमन्त्री प्रकाशशरण महतज्यूले गर्नु भएको छ । यस अवसरमा नेपालभारत सम्बन्धका विविध पक्षहरु खासगरी राजनीति, सुरक्षा तथा सिमाना, आर्थिक सहयोग, पूर्वाधार विकास, व्यापार तथा पारवहन, उर्जा तथा जलस्रोत, शिक्षा तथा संस्कृति जस्ता विषयहरुमा छलफल केन्द्रित भई सहमति भएका विषयमा हस्ताक्षर भएको छ । यस अवधिमा पाकिस्तान, ब्राजिल, रुस, जर्मनी, इजिप्ट, बेलायत, बेल्जियम, भारत र चीनका लागि राजदूत नियुक्त गरिएको छ । यसै गरी संयुक्त राष्ट्र संघका लागि नेपालको स्थायी नियोग, भियनामा स्थायी प्रतिनिधि नियुक्त गर्ने कार्य पनि भएको छ । खाली रहेका अन्य राजदूत पदमा नियुक्तिका लागि गृहकार्य भइरहेको । नेपालले २०७३ असोज ५ गते एल साल्भाडोरसँग कुटनीतिक सम्वन्ध स्थापना गरेको छ । एल साल्भाडोर नेपालसँग कुटनीतिक सम्बन्ध स्थापना गर्ने १४४ औं राष्ट्र भएको छ । भारतीय महामहिम राष्ट्रपति प्रणव मुखर्जीबाट २०७३ कार्तिक १७ देखि १९ सम्म नेपालको तीन दिने राजकीय भ्रमण सफलतापूर्वक सम्पन्न भई यसबाट दुई देश बीचको सम्बन्ध अझ प्रगाढ बनाउन सहयोग पुगेको छ । सार्वजनिक संस्थान सुधार तथा पुनर्संरचनाः निजीकरण समितिको बैठक बसी हेटौडा कपडा उद्योग, बुटवल धागो कारखाना, बीरगन्ज चिनी कारखाना जस्ता बन्द भएका उद्योगहरु पुर्नसञ्चालन गर्ने र रुग्ण अवस्थामा रहेको गोरखकाली रबर उद्योगको सञ्चालन सुधार सम्बन्धमा प्रक्रिया अगाडि बढाइएको छ । सार्वजनिक संस्थानको व्यवस्थापन तथा सञ्चालन र संस्थानहरुबाट वितरण हुने सेवा प्रवाहलाइ चुस्त दुरुस्त र थप प्रभावकारी बनाउने तथा संघीयतामा सार्वजनिक संस्थानको पुनर्संरचना सम्बन्धमा अध्ययन गरी प्रतिबेदन पेश गर्न अर्थ मन्त्रालयको संयोजकत्वमा एक कार्यदल गठन भई अध्ययन कार्य भइरहेको छ । नेपाल औषधि लिमिटेड पुनः सञ्चालनको लागि सम्भाव्यता अध्ययन गर्न गठित अध्ययन टोलीको प्रतिवेदन अनुरुप लिमिटेड सञ्चालनको लागि प्रकृया अगाडि बढाइएको छ । उर्जाः गत वर्षको भूकम्पका कारणले ""माथिल्लो त्रिशुली ३ ए' जलविद्युत आयोजनाको काम समयमा सम्पन्न हुन नसकेको र ऋण प्रदान गर्ने समय समेत समाप्त हुन लागेको अवस्था रहेकोले परियोजना निर्माण कार्यलाई नियमित गर्न सो ऋणको म्याद थप गरिएको छ ।  मेगावाट क्षमताको झ्यारी जलविद्युत आयोजना भदौ ,  देखि सञ्चालनमा आएको छ। ५० मेगावाट क्षमताको माथिल्लो मर्स्याङ्गदी जलविद्युत आयोजनाको कार्य सम्पन्न भर्इ परिक्षण प्रसारण भैरहेको छ। चमेलिया, कुलेखानी र माथिल्लो त्रिशुली ३ ए जलविद्युत आयोजनाहरुको निर्माण कार्य शुरु भएको छ। माथिल्लो त्रिशुली १ जलविद्युत आयोजनाको आयोजना विकास सम्झौता सम्पन्न भएको छ। काठमाण्डौ उपत्यका लगायतका अन्य जिल्लामा विधुत लोडसेडिङ्ग पूर्ण रुपमा हटाउने सम्वन्धमा परिक्षण प्रशारण सफल भइरहेको छ। सबै वैकल्पिक उपायहरु सहित चाडै ""नो लोडसेडिङ्ग"" घोषणा गरिनेछ । कृषि र पशु प्रधानमन्त्री कृषि आधुनिकीकरण परियोजना अन्तर्गत परियोजना ब्यवस्थापन इकाई, जोन र सुपरजोनमा अधिकृत कर्मचारीहरु खटाइ कार्यक्रम शुरुवात गरिएको छ। सबै जिल्लाका प्रत्येक गाविसमा ""एक गाविसएक कृषि प्राविधिक"" अन्तर्गत यस वर्ष १ हजार प्राविधिक व्यवस्था गर्ने कार्य शुरु गरिएको । मुस्ताङ्गमा च्याङ्ग्रा फार्म स्थापना गर्न लोमान्थागं र चराङ्ग गाबिस हरुमा १००० हे जग्गा लिने कार्य शुरु भइसकेको छ । विपद्, व्यवस्थापनः प्यूठान लगायतका अन्य जिल्लाहरुमा आएको बाढी पहिरोबाट पूर्णरुपमा घर क्षति भएका र अन्यत्र बसोवास गर्न आफ्नै घर नभएका परिवारलाई थप राहतस्वरुप प्रति परिवार १५,०००। का दरले रकम उपलव्ध गराइएको छ । प्रकोप पीडित उद्दार तथा राहत सम्बन्धी मापदण्ड, २०६४ मा रहेको प्रति मृतक रु ४० हजार राहत प्रदान गरिने प्रावधानलाई संशोधन गरी रु १ लाख पुर्याइएको छ । व्यापार प्रर्वद्धनः नेपाल भारतवीचको व्यापार सन्धी र अनधिकृत व्यापार नियन्त्रण सम्बन्धी सम्झौता नविकरण भएको छ। नेपाल चीनवीच पारवहन ढुवानी सम्झौताको कार्यान्वयनका लागि प्रोटोकलको मस्यौदा तयार पारी अध्ययन छलफलका लागि चिनियाँ पक्षलाई उपलब्ध गराइएको छ। नेपाल र जनवादी गणतन्त्र चीन वीच भन्सार नाकाको स्तरवृद्धि तथा सञ्चालन गर्ने सहमति हुनुका साथै किमांथाका कोराल्ला र हिल्सा नाका सञ्चालनमा ल्याउन दुवै तर्फबाट आवश्यक कार्य अगाडि बढाउने भन्सार प्रक्रिया सरलीकरण गर्ने र नेपाली व्यापारीको लागि तिब्बत प्रवेशमा प्रवेशाज्ञा प्रकियाको सरलीकरण गर्ने जस्ता विषयहरुमा दुवै देशहरुवीच सहमति भएको छ। पूर्वाधार विकास १७ शहरमा ""एक शहर एक पहिचान कार्यक्रम"", रुकुमकोट, लिवाङ्गमा ""स्मार्ट शहर"" , निजगढ, पालुङ्गटार, लुम्बिनी, दुल्लु, वालिङ्ग, अमरगढी, कास्की (पोखराव्यास), सुनसरी (विराटनगरधरान), काठमाण्डौ लगायत १३ वटा स्थानमा ""मेगासिटी"", को कार्य प्रारम्भ गरिएको छ । नेपाल चीनवीचको सीमा नाका रसुवाको टिमुरेमा तथा सुदुपश्चिमको दोधारा चाँदनी क्षेत्रमा सुख्खा बन्दरगाहको निर्माण कार्य प्रारम्भ गरिएको छ । जाजरकोटडोल्पा सडक आयोजना अन्तर्गत हालसम्म १०५ किमी ट्रयाक खोलिएको छ त्यस्तै कालिगण्डकी करिडोर अन्तर्गत हालसम्म ५८ किमी र कर्णाली करिडोर अन्तर्गत हालसम्म  किमी ट्रयाक खोल्ने कार्य सम्पन्न भएको छ । प्रदेश २, ५ र ६ मा क्रमस बर्दीवास, बुटवल, र सुर्खेतमा नयाँ मेडिकल कलेज स्थापना गर्नका लागि जग्गा प्राप्तिको प्रक्रिया अगाडि बढेको छ । सात प्रदेशमा १५० वटा    स्थापना गर्ने कार्य प्रारम्भ भइसकेको छ । नेपाल भारत सीमा सर्भे गर्नको लागि चारवटा टोली गठन गरी परिचालन गरिएको छ। जनजीविकाका सवाल युवा स्वरोजगार कार्यक्रमलाई ७५ जिल्लामा विस्तार गर्न र नयाँ क्षेत्र पहिचान गरी युवाहरुलाई रोजगार प्रदान गर्न थप कार्यक्रमहरु सचालन गरिएको छ। खाद्य ऐन नियम अनुरुप प्रतिकुल खाद्य वस्तु उत्पादन तथा बिक्रि वितरण गर्ने ४३ खाद्य व्यवसायीहरुलाई सय दिनको अवधिमा मुद्दा दायर गरिएको छ । २१ मुक्त कमैया परिवारलाई जग्गा खरिद अनुदान, १९ मुक्त कमैया परिवारलाइ घर निर्माण र काठ अनुदान, ४१ मुक्त कमैया परिवारलाइ मुक्त हलिया प्रमाणिकरण गरिएको छ । सडक वालवालिका मुक्त अभियान अन्तरगत पहिलो चरणमा काठमाण्डौं उपत्यकाका २७५ जना सडक बालबालिकालाई उद्धार गरी पुनर्स्थापना गरिएको छ । सामाजिक सुरक्षा भत्ता, कर्णाली अञ्चल तथा दलित बालबालिकाको जन्म दर्ता प्रोत्साहन भत्ता वितरण गर्न ७३ जिविस तथा २१७ नगरपालिकाहरुलाई रु १९ अर्ब ४ लाख ३५ हजार अख्तियारी पठाईसकिएको छ । स्वास्थ्य स्वास्थ्य सेवा प्रवाह गर्ने सरकारी संस्थाहरूबाट बिहान १० बजेदेखि २ बजेसम्म मात्र बहिरंग सेवा प्रदान गरिरहेकोमा बिहान १० बजेदेखि ५ बजेसम्म बहिरंग सेवा सञ्चालन गर्ने व्यवस्था मिलाइएको छ । रिक्त रहेका सबै प्राथमिक स्वास्थ्य केन्द्रहरूमा मेडिकल अधिकृतहरु खटाइएको छ । केन्द्रीय, क्षेत्रीय, उपक्षेत्रीय अस्पतालहरूले २०७३ मंसीर महिनाभित्र अनिवार्यरूपमा आफ्नै स्वामित्वमा फार्मेसी सेवा सञ्चालन गर्ने निर्णय भएकोमा हालसम्म ४० वटा अस्पतालहरूको आफ्नै स्वामित्वमा फार्मेसी सञ्चालनमा आएका छन । युवा र खेलकुद आगामी मंसिर महिनामा संचालन हुने सातौं राष्ट्रिय खेलकूद प्रतियोगिता तथा १३ औं दक्षिण एशियाली खेलकूद समेतलार्इ मर्यादित र सुव्यवस्थित बनाउन ""    "" गठन गरिएको छ । सन २०१८ को मार्चमा १३ औं दक्षिण एशियाली खेलकूद प्रतियोगिता नेपालले आयोजना गर्ने निर्णय अनुरूप काठमाण्डौ उपत्यका, पोखरा तथा चितवनमा खेलकूद पुर्वाधार निर्माण तथा व्यवस्थापनका कार्यहरू प्रारम्भ गरिएका छन्। खेलकूदलार्इ विशिष्टिकृत रूपमा विकास गर्न 'एक खेल एक एकेडेमी'को अवधारणा बमोजिम ललितपुरको सातदोबाटोमा तेक्वान्दो र कराँते खेलका एकेडेमी भवनहरू निर्माण प्रारम्भ भइसकेका छन् । धन्यबाद !"
भारतमा सिकेका सीप नेपालका लागि महत्वपूर्णः मन्त्री पौडेल,"काठमाडौः नेपालस्थित भारतीय दूतावास र भारतीय सांस्कृतिक केन्द्रको संयुक्त आयोजनामा भारतीय प्राविधिक तथा आर्थिक सहकार्य दिवस तथा मौलाना आजाद दिवस राजधानीमा एक कार्यक्रमबीच मनाइएको छ । कार्यक्रमका प्रमुख अतिथी शिक्षामन्त्री धनिराम पौडेलले भारतीय प्राविधिक तथा आर्थिक सहकार्य अन्र्तगत नेपालीले भारतमा सिकेका ज्ञान सिप नेपालका लागि महत्वपूर्ण योगदान रहेको बताए । मन्त्री पौडेलले स्वर्गीय मौलाना आजादले भारतको पहिलो शिक्षामन्त्रीका रुपमा शिक्षा क्षेत्रमा गरेको योगदानको प्रशंशा गरे । उनले भारतका राष्ट्रपति प्रणव मुखर्जीको हालैको नेपाल भ्रमणबाट दुई देशको संबन्ध मजबुत भएको बताए । नेपालको शिक्षा र पुर्ननिर्माणका क्षेत्रमा भारतले गरिरहेको सहयोगका लागि धन्यवाद दिंदै मन्त्री पौडेलले आगामी दिनमा सहयोग कायमै रहने विश्वास व्यक्त गरे । सो अवसरमा नेपालका लागि भारतीय राजदूत रंजित रेले मौलाना आजाद भारतका महान इस्लामिक विज्ञ भएको चर्चा गरे । उनले प्राविधिक शिक्षाको महत्व निकै रहेको पनि बताए । कार्यक्रममा परराष्ट्र मन्त्रालयका अधिकृत बिजय राज तन्डुकारले भारतले नेपालको प्राबिधिक शिक्षाका क्षेत्रमा गरेको सहयोग महत्वपूर्ण रहेको बताए । भारतीय प्राबिधिक तथा आर्थिक सहकार्य कार्यक्रम सन् २००२ मा शुरु भएको हो । कोलम्बो प्लान तथा यस कार्यक्रम अन्र्तगत नेपालबाट बर्षेनी सरकारी कर्मचारी, बिद्यार्थी प्राबिधिक शिक्षा तथा तालिम लिन भारत जाने गर्छन् । यसमा नेपालबाट भारत गई हालसम्म ११,०० जनाले सहभागिता जनाइसकेका छन् । सन् २०१६ मा बिभिन्न क्षेत्रबाट गरी २५० जना छनौट भएका छन् । भारतले यस कार्यक्रम अन्र्तगत कम्युटर तालिम, इन्जिनियरिङ्, पत्रकारिता, बैंकिङ्, कानुन, उर्जा, महिला शशक्तिकरण, कानुन कार्यान्वयन, ब्यापार योजना, शिक्षा, मानस्रोत संसाधन अनुसन्धान र अर्थ लगायतका बिषयमा नेपाली सहभागीलाई प्राविधिक शिक्षा प्रदान गर्ने गर्छ ।"
"'काँग्रेस एक चीन नीतिमा अडिग छ, दलार्इ लामाका प्रतिनिधिलार्इ भेटेको छैन'","काठमाडौं: नेपाली काँग्रेसले एक चीन नीतिप्रति पार्टीको स्पष्ट दृष्टिकोण रहेकोे जनाएको छ। काँग्रेसले विज्ञप्ति जारी गरी पार्टी पञ्चशीलको सिद्धान्तमा दृढ रहेको जनाउँदै काँग्रेसको चीन सरकारसँगको सम्बन्धका विषयमा भ्रम सिर्जना गर्ने दुष्प्रयास गर्नु दुर्भाग्यपूर्ण हो भनी उल्लेख गरेको छ। काँग्रेस केन्द्रीय कार्यालयका मुख्य सचिव कृष्णप्रसाद पौडेलले शुक्रबार जारी विज्ञप्तिमा भनिएको छ,'पार्टीको एक चीन नीतिप्रतिको दृष्टिकोण काँग्रेस पार्टी र सभापति एवम् पूर्वप्रधानमन्त्री शेरबहादुर देउवालाई कसैले सिकाइरहनु पर्दैन।' अनर्गल प्रचारप्रति ध्यानाकर्षण सभापति देउवाको भारत भ्रमणका सम्बन्धमा केही छापामाध्यममा भ्रामक र कपोलकल्पित प्रचार भएको भन्दै काँग्रेसले त्यसको निन्दा गरेको छ। सभापति देउवा इन्डिया फाउन्डेसनद्वारा आयोजित कार्यक्रमको प्रमुख अतिथिका रुपमा भाग लिन भारतको गोवा गएका थिए। 'कार्यक्रमको उद्घाटनसत्र सकिनेबित्तिकै सभापति देउवा कार्यक्रमस्थलबाट बाहिरिनुभएको हो तर यथार्थलाई बिर्सेर केही नेपाली सञ्चारमाध्यमले पटक पटक सभापति देउवाले दलाई लामाका प्रतिनिधिलाई भेटेको भन्दै नियोजित रुपमा र अनर्गल प्रचारको शैलीमा समाचार सम्प्रेषण गरिरहेको प्रति काँग्रेसको गम्भीर ध्यानाकर्षण भएको छ,' विज्ञप्तिमा भनिएको छ । उक्त कार्यक्रमको उद्घाटनसत्रको प्रमुख अतिथिका रुपमा सभापति देउवाले सम्बोधन गरेको र कार्यक्रममा भारतीय जनता पार्टीका अध्यक्ष अमित शाह, भारतका रेलमन्त्री सुरेश प्रभु र आध्यात्मिक चिन्तक स्वामी तेजोनन्द सहभागी वक्ताका रुपमा मञ्चमा रहेको विज्ञप्तिमा उल्लेख छ । कार्यक्रमको तस्बिर नक्कली काँग्रेसले नक्कली तस्बिरसहितका समाचार सम्प्रेषण गरेर सभापति देउवालाई बदनाम गर्ने कुत्सित उद्देश्यले दुष्प्रचार गरिएको भन्दै दुःख व्यक्त गरेको छ । विज्ञप्तिमा भनिएको छ, 'कहाँ कहाँको तस्बिर जोडी उहाँसँगै बसेको र अन्तक्रिया समेत गरेको तथा सभापति देउवा एक चीन नीतिप्रति संवेदनशील नभएको भनी दुष्प्रचार गर्नु दुर्भाग्यपूर्ण हो।' काँग्रेसले सभापति प्रमुख अतिथि रहेको कार्यक्रमको दर्शकदीर्घामा को कहाँ बसेका थिए भन्ने कुनै जानकारी उनलाई जानकारी नभएको र त्यो चियोचर्चा गर्ने विषय पनि नभएको विज्ञप्तिमा जनाइएको छ । रासस"
प्रचण्डका सय दिनः निराशै निराशा,"काठमाडौंः माओवादी केन्द्रका अध्यक्ष पुष्पकमल दाहालले प्रधानमन्त्रीको जिम्मेवारी समालेयताका सय दिनमा जनतामा आशाभन्दा निराशा बढी देखिएको छ । संविधानमा स्वीकार्यता बढाएर असन्तुष्ट पक्षलाई संविधानको दायरामा ल्याउने, शान्तिप्रक्रियाका बाँकी काम पूरा गर्ने, सन्तुलित परराष्ट्र नीति अवलम्बन गर्ने, भूकम्पपछिको पुनर्निर्माणलाई तीव्रता दिने एजेन्डा लिएर दोस्रोपटक सिंहदरबार पसेका दाहालले अपेक्षाअनुसार प्रगति देखाउन सकेनन् । संविधानमा स्वीकार्यता बढाउने मामिलामा मधेसकेन्द्रित दलका नेतासँगको संवादहीनतालाई तोडे पनि सफलता प्राप्त भइसकेको छैन । संविधान संशोधन प्रस्ताव संसद्मा दर्ता गराउनका लागि दाहालले सत्तासाझेदार कांग्रेस, प्रतिपक्षी एमाले र आन्दोलनरत मधेसकेन्द्रित दलका नेतासँग निरन्तर छलफल भने जारी राखेका छन् । संविधान कार्यान्वयनको प्रमुख एजेन्डाका रूपमा रहेको निर्वाचनको वातावरण बनाउन सरकारले सकेको छैन । आगामी चैतमा स्थानीय निर्वाचन गराउने घोषणा गरेको सरकारले यसबीच स्थानीय तहको संख्यासमेत टुंगो लगाउन सकेन । उपप्रधानमन्त्री कृष्णबहादुर महरालाई चीन र अर्का उपप्रधानमन्त्री विमलेन्द्र निधिलाई विशेष दूतका रूपमा भारत पठाएर कूटनीतिक सन्तुलन कायम गर्न खोजेका दाहाल त्यसमा पनि सफल देखिएनन् । चिनियाँ राष्ट्रपति सी जिनपिङलाई नेपाल भ्रमण गराउन नसक्नु, चीनसँग अघिल्लो सरकारले गरेका सम्झौता कार्यान्वयन गराउन नसक्नु र सत्ता गठबन्धनकै नेताहरूबाट एक चीन नीतिविपरीत गतिविधि हुनुले दाहाल नेतृत्वको सरकारप्रति चीन सशंकित देखिएको छ । भारतीय राष्ट्रपतिलाई १८ वर्षपछि नेपाल भ्रमण गराउन सफल भए पनि भारतले दाहाललाई पूर्ण विश्वास गरेको देखिएको छैन । भारतको गोवामा चीनका राष्ट्रपति सी र भारतका प्रधानमन्त्री नरेन्द्र मोदीसँगको अनौपचारिक भेटलाई त्रिदेशीय हितका पक्षमा उपयोग गर्न उनले कूटनीतिक परिपक्वता प्रदर्शन गर्न सकेको देखिएन । अन्तुष्ट पक्षलाई संविधानको दायरामा ल्याउने, शान्तिप्रक्रियाका बाँकी काम पूरा गर्ने, सन्तुलित परराष्ट्र नीति अवलम्बन गर्ने, पुनर्निर्माणलाई तीव्रता दिनेजस्ता काममा दाहालले अपेक्षाअनुसार प्रगति देखाउन सकेनन् । भूकम्पपीडितलाई तीन लाख रुपैयाँ अनुदान दिने घोषणा कार्यान्वयन गर्न आवश्यक पर्ने कार्यविधि मन्त्रिपरिषद्मा थन्किएको छ । विश्वसम्पदा सूचीमा रहेका सम्पदा तथा परम्परागत बस्ती पुनर्निर्माण, स्थानान्तरण तथा एकीकृत बस्ती विकासको काम अगाडि बढ्न सकेको छैन । निर्देशक समितिमा पेस भएका पुनर्निर्माणसम्बन्धी एजेन्डामाथि निर्णय गर्न तीनपटक बैठक बसे पनि स्थगित गरिँदै आएको छ । अख्तियार प्रमुखमाथि अविश्वास प्रस्ताव संसद्मा दर्ता भएसँगै पुनर्निर्माणको एजेन्डा ओझेल परेको छ । शान्तिप्रक्रियालाई निष्कर्षमा पुर्याउन नसकेको भन्दै अघिल्लो सरकार विघटन गराएका दाहालले त्यस विषयमा पनि कुनै निर्णय गरेका छैनन् । प्रधानमन्त्री दाहाल यतिबेला पार्टीबाहिर मात्र होइन, आफ्नै पार्टीमा पनि अलोकप्रिय छन् । एकता प्रक्रियामा आएका नेताहरू उनीप्रति असन्तुष्ट छन् । सहयोगीका रूपमा रहँदै आएका नेताको मौनताले दाहालको प्रतिरक्षा गर्ने कोही देखिएको छैन । विषयवस्तुको ज्ञान नभएका र परिवारका सदस्यलाई राजनीतिक नियुक्ति दिएर सचिवालयमा राखेपछि पार्टीभित्रका सहयोगी असन्तुष्ट भएका हुन् । प्रधानमन्त्री एक्लै दौडिएका छन् । न उनलाई सचिवालयका सदस्यको सहयोग प्राप्त छ, न त पार्टी नेताहरूको', पार्टीका एक नेताले अन्नपूर्णसँग भने, उनीसँग स्वार्थ लुट्नेहरूको समूह मात्रै देखिन्छ तर पनि जे गरेको छु ठीक गरेको छु भन्नेमा उनी दृढ देखिन्छन् ।' प्रमुख प्रतिपक्षी दल एमाले उपाध्यक्ष वामदेव गौतमले सरकारको सय दिनको मूल्यांकन गर्दै भने, भारतलाई रिझाउने प्रत्यनबाहेक उपलब्धि शून्य देखिएको छ ।'"
कांग्रेसले समय मागेपछि कार्यविधि पारित हुन सकेन,काठमाडौंः नेपाली कांग्रेसले समय मागेपछि महाभियोग सिफारिस समितिको कार्यविधि शुक्रबार पारित हुन सकेन । माओवादी केन्द्रका सांसद् रामनारायण विडारी संयोजकत्वको उपसमितिले कात्तिक १० गते नै समितिको कार्यविधि बनाएर समितिमा पेश गरे पनि कांग्रेसले पार्टीको भातृ संगठनको महाधिवेशन र कार्यविधि थप अध्ययनका लागि समय मागेपछि समितिको बैठक मंसिर २ गतेसम्मका लागि स्थगित भएको छ । समितिको शुक्रबारको बैठकमा कांग्रेसका सांसद ज्ञानेन्द्रबहादुर कार्कीले पार्टीको भातृ संगठन तरुण दलको महाधिवेशनमा भाग लिन आफू काठमाडौं बाहिर रहने भन्दै कार्यविधि अध्ययनका लागि केही दिन दिनुपर्ने माग गरेका थिए । कांग्रेसको मागपछि समितिले कार्यविधि पारित नगरेको उपसमितिका संयोजक विडारीले जानकारी दिए । सत्तासीन माओवादी केन्द्र र एमालेका सांसदले अख्तियार प्रमुख कार्कीविरुद्ध महाभियोग प्रस्ताव दर्ता गरि संसदमा छलफल भइरहे पनि कांग्रेसले त्यसबारे अझै निर्णय लिन सकेको छैन । संसद्मा छलफलपछि महाभियोगको प्रस्ताव समितिमा जानेछ । समितिले कारण र आधारसहित कार्कीलाई सफाइको मौकासहित प्रस्ताव तयार पार्नुपर्छ । त्यसपछि मात्र संसदमा मतदान हुनेछ । समितिमा एमाले सांसद केशव बडालले कार्कीविरुद्ध जनताका गुनासा लिन सार्वजनिक आह्वान गर्नुपर्ने भनी राखेको प्रस्ताव बैठकले अस्विकृत गरेको थियो ।
मधेसी मोर्चाबाट संसद् बैठक बहिष्कार,"काठमाडौंः संयुक्त लोकतान्त्रिक मधेसी मोर्चाले संसद बैठक बहिष्कार गरेको छ। शुक्रबार संसद भवन नयाँ बानेश्वरमा बैठक सुरु भए लगत्तै मोर्चाका नेता एवम् संघीय समाजवादी फोरम नेपालका संसदीय दलका नेता अशोक राईले बोले लगत्तै मोर्चामा आबद्ध दलका सांसदहरुले बैठक बहिष्कार गरेका हुन्। बैठकको सुरुमै विशेष समय लिएर बोल्दै सांसद राईले सरकारसँग भएका तीन बुँदे सहमति कार्यान्वयनका लागि माग गरे। उनले तीन बुँदे सहमति कार्यान्वयन नभएसम्म बैठक बहिष्कार गर्ने बताए। उनले भने,तीन बुँदे सहमति भएको तीन महिनाभन्दा बढी भयो। सरकार के गरेर बसेको छ, निदाएको त छैन? हामीसँग भएका तीन बुँदे सहमति कार्यान्वयनका लागि किन आनाकानी गरेको छ। कहिले सहमति कार्यान्वयन हुन्छ। राईले मधेस आन्दोलनका क्रममा आफ्ना कार्यकर्तामाथि लगाइएको मुद्दा सरकारले फिर्ता नलिएको आरोप लगाए। राई बोले लगत्तै मधेसी मोर्चामा आबद्ध दलका सांसदहरुले संसद बैठक बहिष्कार गरेका हुन्। शुक्रबारको बैठकमा अख्तियार प्रमुख लोकमानसिंह कार्कीविरुद्ध संसदमा पेश भएको महाअभियोग प्रस्तावमाथि छलफल भइरहेको छ।"
'सरकार संविधान संशोधनको अन्तिम तयारी छ',"लहान: प्रधानमन्त्री पुष्पकमल दाहालले मधेसी, थारुलगायत उत्पीडित समुदायका माग सम्बोधन हुने गरी संविधान संशोधनको अन्तिम भइरहेको बताएका छन्। नेकपा माओवादी केन्द्रले सिरहाको चोहर्वास्थित जनता उच्चमाविको मैदानमा शुक्रबार आयोजित विशाल जनसभालार्ई सम्बोधन गर्दै प्रधानमन्त्री दाहालले संशोधनमार्फत संविधानलाई सर्वस्वीकार्य बनाउन नेपाली काँग्रेस, नेकपा एमाले तथा मधेसवादी दलका नेतासँग निरन्तर छलफलमा जुटिरहेको र छिट्टै नै संसद्मा संशोधन प्रस्ताव दर्ता हुने बताएका हुन्। 'काँग्रेस, एमाले र मधेसवादी दलका नेतासँग संविधान संशोधनको विषयमा छलफल जारी छ, प्रधानमन्त्री दाहालले भने,'जनसभाबाट राजधानी फर्किएपछि आजै साँझ फेरि दलका प्रमुख नेतासँग छलफल हुन्छ र संविधान संशोधन प्रस्तावको मस्यौदा कोर्ने काम हुन्छ।' मधेसी, थारुलगायतका उत्पीडित वर्ग र समुदायका जायज मागलाई संविधान संशोधनमार्फत सम्बोधन नगरेसम्म मुलुकमा राष्ट्रिय एकता कायम नहुने र निर्वाचन समेत हुन नसक्ने भएकाले नै सरकारले संविधान संशोधनको तयारी गरेको प्रधानमन्त्री दाहालले स्पष्ट पारे। आन्तरिक राष्ट्रियतालाई बलियो बनाउने काममा वर्तमान सरकार लागिपरेको उल्लेख गर्दै दाहालले आफूले मधेसको समस्यालाई राम्ररी बुझेको बताए। मधेसबाट चुनाव जितेकाले मधेसप्रति आफ्नो ठूलो जिम्मेवारी रहेको बताउँदै दाहालले मधेसका जिल्लामा खानेपानी, बिजुली, सडकलगायतका पूर्वाधार निर्माणतर्फ सरकारले प्याकेजसहित काम अघि बढाएको जानकारी दिए। सिरहा जिल्लाको उत्तरी क्षेत्र खासगरी राजमार्ग क्षेत्रमा देखिएको खानेपानीको समस्या समाधानको काम अन्तिम चरणमा पुगेको बताउँदै प्रधानमन्त्री दाहालले तराईबाट वैदेशिक रोजगारीमा जाने चाहनेहरुको सुविधाका लागि आगामी ४५ दिनभित्र राजधानी बाहिर जनकपुरमा पहिलो वैदेशिक रोजगार कार्यालय स्थापना गरिने घोषणा गरे। जनतालाई सरल सहजरुपमा सुविधा पुर्याउन सिरहाको मिर्चैयामा इलाका प्रशासन, नापी र मालपोत कार्यालय स्थापना गरिने, जनकपुर विमानस्थलको स्तरोन्नति गरिने, सिरहामा विमानस्थल निर्माणको काम प्रारम्भ गरिने र सिरहा जिल्ला अस्पताललाई ५० श्ययाको बनाइने घोषणा समेत प्रधानमन्त्री दाहालले गरे। रासस"
राष्ट्रिय गौरवका आयोजना समयमै सक्न प्रधानमन्त्रीको निर्देशन,"बिराटनगर: प्रधानमन्त्री पुष्पकमल दाहाल प्रचण्डले पूर्वी क्षेत्र र मोरङ जिल्लाका सरकारी कार्यालयका प्रमुखहरुलाई सामुहिक निर्देशन दिएका छन्। शुक्रबार बिराटनगर पुगेका प्रधानमन्त्रीले पूर्वी क्षेत्र र मोरङ जिल्लाका सरकारी कार्यालयका प्रमुखहरुलाई सामूहिक निर्देशन दिएका हुन्। निर्देशनका क्रममा प्रधानमन्त्रीले भने, हामी विकासका दृष्टिले पछि परेका छौ। तर विकासका काममा खर्च गर्न सकिरहेका छैनौ। यो स्थितिको अन्त्य हुनुपर्छ। राष्ट्रिय गौरवका आयोजना समयभन्दा अगावै सम्पन्न गर्न म क्रियाशील छु। मैले देशको समृद्धिलाई केन्द्रमा राखेर काम गर्न विशेष निर्देशित गर्दछु।' प्रधानमन्त्रीले दाहालले भने,प्रतिस्पर्धा गरौं। तर नराम्रोका लागि होइन, राम्रोका लागि प्रतिस्पर्धा गरौ। समयमै गुणस्तरीय काम गर्ने आयोजना र कर्मचारीलाई पुरस्कृत हुनेछ। राम्रोका लागि प्रतिस्पर्धा गर्ने वातावरण बनाउन सरकार गम्भीर छ।' प्रधानमन्त्रीले संविधानको स्वीकार्यता बढाएर निर्वाचनमा जानु सरकारको संकल्प रहेको भन्दै संविधान कार्यान्वयन नभएर देश राजनीतिक र संवैधानिक संकट आउन नदिन सरकार संवेदनशील रहेको बताए। आजको युग विकासका लागि प्रतिस्पर्धाको युग भएको भन्दै नेपालमा पनि विकास र समृद्धिमा प्रतिस्पर्धा गर्नु अनिवार्य भएकोमा प्रधानमन्त्रीले जोड दिए।कार्यक्रममा नेपाल सरकारका निमित्त मुख्य सचिव टंकमणि पौडेलले जनसेवालाई केन्द्रमा राखेर काम गर्न र विकास खर्चको सामर्थ्य बढाउने गरी काम गर्न निर्देशन दिए। कार्यक्रममा मोरङ जिल्लाका प्रमुख जिल्ला अधिकारी तोयम रायले जिल्लाको शान्ति सुरक्षा र विकास निर्माणबारे प्रधानमन्त्रीलाई अवगत गराएका थिए।"
महाअभियोग सिफारिस समितिको बैठक मंसिर २ मा,"काठमाडौं: व्यवस्थापिका संसद् मातहतका महाभियोग सिफारिस समितिको अर्को बैठक फेरि ६ दिन पर धकेलिएको छ। समितिको शुक्रबार बसेको बैठकमा आन्तरिक कार्यविधि सम्बन्धी उपसमितिको प्रतिवेदनमाथि छलफल भएको थियो। उक्त छलफलपछि समितिको अर्काे बैठक आगामी मङसिर २ गते बस्ने गरी स्थागन भएको हो। आन्तरिक कार्यविधि पारित गर्ने सन्दर्भमा एकदुईवटा विषयको भाषामा संशोधन गर्नुपर्ने देखिएको उपसमितिका संयोजक रामनारायण बिडारीले जानकारी दिए। बैठकमा महाभियोगको प्रस्ताव दर्ता गरेको व्यक्तिउपर सार्वजनिक सूचना प्रकाशित गरी जानकारी लिनुपर्छ भन्ने भनाई केही सदस्यबाट प्रस्तुत भएको थियो। सार्वजनिक सूचना प्रकाशित गरेर उजुरी लिन नमिल्ने जनाउँदै संयोजक बिडारीले भने,' प्रस्तावमा जेजे कारण र आधार देखाइएको छ, त्यही विषयमा मात्र सफाइको मौका प्रदान दिने, अनुसन्धान र तहकिकात गर्ने गरी आन्तरिक कार्यविधि अघि बढाइने छ ।' महाभियोग लगाउनुपर्नेका कारणबारे प्रस्तावमा उल्लेख भएका विषयवस्तु अध्ययन गर्न नभ्याइएको जनाउँदै नेपाल तरुण दलको अधिवेशन सुरु भइसकेकोले केही दिनपछि मात्र बैठक राख्न नेपाली काँग्रेसका तर्फबाट अनुरोध गरिएको थियो। व्यवस्थापिकासंसद्को पूर्ण बैठकमा महाभियोगको प्रस्तावमाथिको छलफल पुनः आजबाट प्रारम्भ भएकाले थप केही दिन लाग्न सक्ने पक्षलाई हेक्का गर्दै समितिमा अरु विजनेश पनि नभएको हुँदा सबैको सहमतिमा अर्काे बैठक मङसिर २ गते राखिएको संयोजक बिडारीले बताए। रासस"

शीर्षक,विवरण
राष्ट्रिय गौरव परियोजना,"विभिन्न सरकारहरूले यदाकदा राष्ट्रिय गौरव तथा अन्य महत्त्वपूर्ण परियोजनाहरू आफैं निर्माण गर्ने घोषणा र नीतिगत प्रतिबद्धता जनाउँदै आए पनि त्यसलाई व्यवहारमा ल्याइएका उदाहरण अत्यन्त न्यून छन् । नेपालभित्रका अधिकांश सडक निर्माणहरू विदेशी अनुदानमा निर्मित या प्रस्तावित छन् । नेपालीले नै निर्माण गरेका केही परियोजना छन् भने त्यो हिजोको शाही नेपाली सेना र आजको नेपाल सेनाले गरेको छ । नेपालभित्र ठूलो संख्यामा निर्माण (सिभिल) इन्जिनियरहरू भए पनि तिनीहरूमध्ये धेरैलाई या अनुत्पादक कार्यमा लगाइएको छ या बेरोजगार राखिएको छ । मुलुकभित्र फैलिँदै गएका राजमार्गसहितका सडक सञ्जालहरूमा समेत स्थायी र भरपर्दो मर्मत केन्द्र (मेन्टिनेन्स डिभिजन) नहुँदा बाढी, पहिरो तथा दुर्घटनाका कारण घन्टौं सडक र यातायात आवागमन बन्द हुने गरेका छन् । पर्याप्त सीप र योग्यता हुँदाहुँदै पनि इन्जिनियरहरू बेरोजगार रहने, अर्कोतिर सहजै हुन सक्ने सडक मर्मत कार्यमा ढिलाइ हुँदा त्यसले सामान्य व्यक्तिहरू अनावश्यक कष्टका सिकार त हुनै परेको छ, कुल राष्ट्रिय उत्पादनमा पनि त्यसले प्रतिकूल प्रभाव पारेको छ । अर्कोतिर राष्ट्रिय निर्माणमा योगदान पुर्याउन चाहँदाचाहँदै पनि राजनीतिक तथा योजना विभागका नेतृत्वको नीतिविहीनताका कारण असंगठित र संगठित निर्माणकर्ताहरूको मनोबल मरेको छ । नेपालले यी राष्ट्रिय अवसरहरू योजनाबद्ध अर्थतन्त्र र विकास नीतिको घोषणा अर्थात् विगत ६ दसकदेखि नै गुमाउँदै आएको छ । अर्को हिसाब आफ्नो विकासको लागि बाहिर मुख ताक्ने संस्कृतिले जरा हाल्दै गएकाले नेपाल मगन्तेहरूको मुलुक बन्दै जाने खतरा त्यत्तिकै बढ्दै गएको छ । आखिर यो संस्कृतिको अन्त्य कुनै न कुनै रूपमा हुनैपर्छ । विकास र अर्थतन्त्र परजीवी अनि आन्तरिक राजनीति र मुलुक सञ्चालन स्वतन्त्र हुनै सक्दैनन् । ढिलै अनि भारतबाट अपमानित अनि नाकाबन्दीमार्फत सताइएकै अवस्थामा भए पनि प्रधानमन्त्री केपी ओलीले काठमाडौंनिजगढबीचको ७६ किमि लामो फास्ट ट्र्याक सडक तथा जितपुरमा अन्तर्राष्ट्रिय विमानस्थल नेपालले नै निर्माण गर्ने नीतिगत निर्णय गरेर राष्ट्रिय जीवनमा आत्मविश्वासको सञ्चार गरेका छन् । वर्तमान मन्त्रिपरिषद्मा उपप्रधानमन्त्रीको पद ओगटेका एकजना नेताले त्यो जिम्मेवारी भारतलाई नै सुम्पनुपर्ने सार्वजनिक अभिव्यक्ति दिए पनि प्रधानमन्त्री पुष्पकमल दाहालको विशेष पहलमा नेपालले नै त्यसको निर्माण गर्ने पुरानो निर्णयलाई अनुमोदन गरेको छ । विस्तृत परियोजना अध्ययनका क्रममा एउटा भारतीय कम्पनीले उक्त सडकका लागि करिब एक खर्ब १२ करोड खर्च हुने अनुमान गरे पनि नेपालले त्योभन्दा धेरै कम रकममा स्तरीय निर्माण गर्ने दाबी यहाँका विज्ञले गरेका छन् । यसै क्रममा प्रधानमन्त्रीले नेपाली सेनालाई उक्त निर्माणको जिम्मा दिने सम्भावनाबारे बृहत् परापर्श थालेका संकेतहरू पनि प्राप्त भएका छन् । राजनीतिलाई नीति र विकाससँग जोड्ने प्रयास भएन र अहिलेको जस्तो सत्ताप्रेरित मात्र रहिरह्यो भने त्यसले जनताको विश्वास आर्जन गर्न सक्दैन । अहिले त्यही भइरहेको छ । तर विकास र राजनीतिक नेतृत्व तथा दलहरूको विश्वसनीयतामा पूर्ण ग्रहण लागेको यो चरणमा पनि यी राष्ट्रिय गौरवका निर्माण प्रक्रिया थालनी भएमा त्यसले मुलुकमा निर्माण संस्कृति र आत्मविश्वास बढाउनेछ ।"
संविधान संशोधन प्रस्तावको विरोधमा मसाल जुलुस,"गुल्मीः सरकारले संविधान संशोधनमा ५ नम्बर प्रदेश पहाडी जिल्ला टुक्राएको विरोधमा गुल्मीमा मसाल जुलुससहित प्रदर्शन गरिएको छ । संशोधन प्रस्ताव तुरुन्त फिर्ता गराउन दबाब दिन भन्दै गुल्मीमा मसाल जुलुस प्रर्दशन भएको हो । संयुक्त आन्दोलन समितिको आयोजनामा सदरमुकाम तम्घास बजारमा मसाल जुलुस भएको हो । प्रदर्शनकारीले विभिन्न नाराबाजीसहित सरकारलाई तुरुन्त संशोधन फिर्ता गर्न आग्रह गरेका छन् । सरकारले जनभावना विपरित संविधान संशोधन प्रस्ताव ल्याएको उनीहरुको आरोप छ । संयुक्त आन्दोलन समितिले सोमबार तमघासमा जनसभा गर्ने भएको छ । जनसभामा विभिन्न गाविसका सर्वसाधारण उपस्थित गराउने तयारी सुरु भएको छ । आन्दोलनरत पक्षको अवरोधका कारण गुल्मीमा आइतबार सरकारी कार्यलयमा कामकाज ठप्प भएको छ । आन्दोलनरत उद्योग वाणिज्य संघ, स्थानीय राजनीतिक दल, विद्यार्थी संगठनलगायतले जिल्ला प्रशासन कार्यालय गुल्मी र जिल्ला विकास समितिको कार्यालयमा धर्ना दिएर कामकाज ठप्प पारेका हुन् । बन्दकर्ताले बन्दको समयमा सवारी चलाएको भन्दै गुल्मीको तम्घासबाट ९ वटा मोटरसाइकल नियन्त्रणमा लिएका छन् । बन्दको अवज्ञा गरेको भन्दै तम्घास बजारबाट मोटरसाइकल नियन्त्रणमा लिएको अनेरास्ववियु गुल्मीका सहसंयोजक शोभाखर गिरीले जानकारी दिए । बजार, पसल र उद्योग बन्द भए पनि गुल्मीका शैक्षिक संस्थामा भने प्रदर्शनकारीले कुनै अवरोध गरेका छ्रैनन् ।"
भारतीय डिजाइनमा संविधान संशोधन प्रस्ताव,"अनुराधा थापामगर सरकारको काम कारवाहीले देशमा शान्ति र अमनचयन कायम गर्न तथा देशको सार्वभौमिकता एवं स्वाधीनता रक्षा गर्न मद्दत गर्ने हुनुपर्छ । सरकारले मंसिर १४ गते संविधान कार्यान्वयन र निर्वाचनको लागि भनी दर्ता गरेको संविधान संशोधन विधेयकका विषयहरुकोकारण अहिले देशभरि जनताको विरोध भइरहेको छ। नेपालको संविधान २०७२ को धारा२७४(१) मा नेपालको सार्वभौमिकता भौगोलिक अखण्डता, स्वाधीनता र जनतामा निहित सार्वभौमसत्ताको प्रतिकूल हुने गरी संविधान संशोधन गर्न नसकिने स्पष्ट प्रावधान छ। तर संविधान संशोधन विधेयकमा नेपालको सार्वभौमिकता र स्वाधीनतामा प्रतिकूल हुने प्रावधानहरुआएको हुँदा हामी केही प्रतिपक्षी दलहरु मिलेर संसदभित्र पनि विरोध गर्दैछौं भने संविधान संशोधन विधेयकको सत्ता पक्षकै राजनीतिक दलका कतिपय सांसदहरुले सडकमै उत्रेर विरोध गरिरहेका छन् । नेपालको भौगोलिक विविधता हिमालपहाडतराई हो भने हिमालपहाडतराईका बासिन्दा आपसी मेलमिलापमा बसिरहनुनेपालीको एकता हो ।सन् १९७५ मा भारतले सिक्किम खाएको बेला नेपालको तराई अलग हुने गरी भारतमा गाभ्ने योजना बनाएको भारतीय गुप्तचर विभाग रअका पूर्वप्रमुख आरके यादवले आफ्नो पुस्तक 'मिसन रअमा उल्लेख गरेका छन्। प्रदेश नं २ र प्रदेश नं ५ हिमालपहाडविनाको तराईमधेस भूभागमात्र समावेश गरी प्रदेश बनाउने विधेयक तराईमधेस अलग गरी भारतमा गाभ्ने 'रअ' को योजनाअनुसार आएको जनतामा चर्चा छ । यसकारण यो विधेयक नेपालको सार्वभौमिकता र स्वाधीनताको प्रतिकूल भएकाले अविलम्ब फिर्ता लिनुपर्छ । संविधान घोषणाकै बेला तराईमधेस भूभाग मात्र समावेश हुने गरी प्रदेश नं २ को सीमाड्ढन गरिएकोमा जनताकोविरोध थियो । अहिले दर्ता गरिएको विधेयकमा तराईमधेस भूभागमात्र समावेश गरी प्रदेश नं५ बनाउने प्रस्ताव गरिएको छ। यस्तो प्रदेश सीमाड्ढनले नेपालको भौगोलिक विविधतालाई एकतामा बाँध्न सक्दैन। मंसिर १० गते अम्बेडकरको १२५ औं दिवस कार्यक्रममा भारतीय राजदूत रञ्जित रेले नेपालको संविधान समावेशी नभएकोले संशोधन गर्नुपर्ने दोहोर्याए । राजदूत रेले मंसिर १८ गते मधेसी मोर्चाका नेताहरुलाई लैनचौरको दूतावासमा बोलाएर संशोधन विधेयकलाई स्वीकार गर्न र बाँकी विषय उठाउन सुझाव दिएको समाचार प्रकाशित भएको छ । तत्पश्चात रेले प्रधानमंत्रीप्रचण्डलाई भेटेरै मधेसी दलसंग कुरा गर्न पनि सुझाएको कुरा पनि बाहिर आएको छ। राजदूत रेले यसअघि पनि विभिन्न पार्टीका नेताहरुलाई आफ्नो दूतावासमा बोलाए्र दिवा भोजसहितको बैठकको निहुँमा हस्तक्षेप गरेका थिए । नेपालको आन्तरिक मामिलाबारे विदेशीसंग गुहार्ने राजनीतिक नेताहरुलाई पनि कार्वाही गर्ने संशोधन ल्याइनुपर्दछ । रअका पूर्वप्रमुख आलोक जोशी १५ दिनदेखि काठमाडौं बसेर संविधान संशोधन विधेयक ल्याउन निर्देशनदिइरहेको र राप्रपालाई एकीकरण गराउन तथा एमालेलाई विभाजन गराउन लागिपरेको खबर प्रकाशमा आएको छ । के भारतको काश्मिर भूभाग अलग देश बनाउन नेपाल र नेपाली जनताले सुझाएमाभारतलाई स्वीकार हुन्छ ? नेपालको आन्तरिक मामिलामा हस्तक्षेप गरेका राजदूत रे र रअकापूर्वप्रमुख जोशीलाई अविलम्ब फिर्ता पठाउनुपर्दछ । संविधानको धारा(६) मा नेपालमा बोलिने सबै मातृभाषा हुने प्रदेशमा बहुसंख्यक जनताले बोल्ने एक वा एकभन्दा बढी भाषालाई प्रदेश कानुनबमोजिम प्रदेशको सरकारी कामकाजको भाषा निर्धारण गर्ने व्यवस्था छ । यसकारण संशोधन विधेयकमा नेपाल सरकारले सरकारी कामकाजको भाषा भनी अनुसूचीमा समावेश गर्ने उल्लेख गर्नुको कुनै औचित्य छैन ।भाषासम्बन्धी संशोधन भारतीय दबाबमा हिन्दीलाई सरकारी कामकाजको भाषा बनाउनेचर्चा विधेयकमा नागरिकतासम्बन्धि संशोधन पनि अन्ततः नेपाली नागरिकसंग विवाह गरेकी विदेशी महिलालाई पदाधिकारीमा जाने बाटो प्रशस्त गर्ने समाचार प्रकाशित भइरहेको छ । यो संशोधन विधेयक पारित भए संसद र सरकारमा विदेशीको वर्चस्व बढ्दै जाने र अन्ततः संसदबाटै घोषणा गरी नेपाल सिक्किमजस्तै भारतसंगै गाभ्ने रअ को योजना सफल बनाउनेतिर उन्मुख छ। यसरी सरकारमा गएका नेताहरुलाई सिक्किमको लेण्डुप दोर्जेको स्तरमा गिराउने र देशको सार्वभौमिकता सदाको लागि गुमाउनेतिर उन्मुख संशोधन विधेयकलाई जनतासंगै हामीले पनि विरोध गरिरहेका छौं । तराईमधेसका जनताले पनि अंगीकृत नागरिकलाई पदाधिकारीमा लान नहुने आवाज उठाइरहेका छन् । तर भारतीय शासक वर्गको दबाबमा सरकार अंगीकृत नागरिकलाई पदाधिकारीमा लाने बाटो खोल्दै गरेको जनतामा चर्चा छ । अंगीकृत नागरिकलाई प्रदेशलगायत संघको दुवै सदनमा आउन नपाउने संशोधन ल्याई देशको सार्वभौमिकता र स्वाधीनता रक्षा गर्नु पर्दछ । ग्वालिएरको जिवाजी विश्वविद्यालयका प्राध्यापक मुकेशकुमार सिंहले आफ्नो पुस्तकमा ४० लाख भारतीयले नेपाली नागरिकता पाएको उल्लेख गरेका छन् ।२०६३ सालमा तीन जनाले ल्याप्चे लगाए नेपाली नागरिकता पाउने ऐन बनाएकै कारण देशमामस्या बल्झिएको हो । प्रतिनिधिसभा र राष्ट्रियसभाको निर्वाचन क्षेत्र निर्धारण गर्दा भूगोललाई सम्बोधन गर्नु पर्दछ । जनसंख्याको आधारमा निर्वाचन क्षेत्र निर्धारण गर्ने संशोधन विधेयकले देशको सन्तुलित विकास गर्दैन र निश्चित शहर तथा सदरमुकाममा जनसंख्या केन्द्रित गर्दछ । यसकारण प्रतिनिधिसभाको निर्वाचन पनि भूगोलको आधारमा गर्न २०७२ माघ ९ गते भएको संशोधनलाई खारेज गर्नुपर्छ । राष्ट्रियसभाको निर्वाचन प्रत्येक प्रदेशबाट ८८ जना निर्वाचित हुने साविककै व्यवस्था कायम गर्नु पर्दछ । संविधानसभाका नब्बे प्रतिशतभन्दा बढी जनताका प्रतिनिधिलेबनाएको संविधानलाई विदेशीको निर्देशनमा संशोधन गर्नु देशघाती हुनेछ । संविधान निर्माणको बेला अधिकांश पार्टीले आआफ्ना संशोधन पेश गरेका थिए । नेपाल मजदुर किसान पार्टीको तर्फबाट हामीले पनि प्रस्तावनासहित ७१ वटा धारा र दुई वटा अनुसूचीमा संशोधन पेश गरी संविधानमा नेपालको क्षेत्रफल १,४७,१८१ वर्ग किमी उल्लेख गर्ने, नेपालभारत खुला सीमा नियमित गरी नेपालतर्फ सारिएका सीमास्तम्भ यथास्थानमा राख्ने, शिक्षा, स्वास्थ्य निःशुल्क गरी नेपालीलाई स्वदेशमा रोजगारीको व्यवस्था गर्ने, आर्थिक समानता र सामाजिक न्यायको लागि उत्पादनका मुख्य मुख्य साधन र सेवा सामाजिकीकरण गर्ने, नेपालीको सम्पत्तिको सीमा निर्धारण गरी विदेशमा सम्पति राख्न नपाउने प्रावधान राख्ने, स्थीर सरकार र स्वच्छ राजनीतिको लागि जनताबाट प्रत्यक्ष्ँ निर्वाचित कार्यकारी राष्ट्रपति बनाउने, संसदको प्रभावकारीताको लागि सांसदहरु मंत्री बन्न नपाउने प्रावधान राख्ने, देशको सन्तुलित र द्रुत विकास एवं नेपालीकोएकताको लागि हिमालपहाडतराई भूभाग समावेश १४ प्रदेश बनाउने संशोधन पेश गरेका थियौं। तराईमेधसका नेपाली जनताले उठाएका विषयहरु पनि शिक्षास्वास्थ्य निःशुल्क गर्ने, जोत्नेलाई जमिन दिने र स्वदेशमा रोजगारीको व्यवस्था गर्ने हो । यसकारण उल्लिखित हाम्रा संशोधन प्रस्तावलाई संविधानमा समावेश गर्न सरकार र संसदको ध्यानाकर्षण गराउदछौं ।अबको एक वर्षभित्र स्थानीय, प्रदेश र संघको चुनाव सम्पन्न गरी प्रजातन्त्रलाई बलियो बनाउनु पर्छ । सरकारहरु आफूलाई प्रजातन्त्रवादी र लोकतन्त्रवादी दावी गर्छन् तर स्थानीय निकायको चुनाव नभएको १४ वर्ष भयो । चुनाव नगर्नेहरु कसरी प्रजातान्त्रिक हुन्छन् ।अंगीकृतलाई वंशजको नागरिकसरह अधिकार दिनुपर्ने र सम्पूर्ण तराईमधेसलाई अलग प्रदेश बनाउन संविधान संशोधन गर्नुपर्ने अन्यथा कुनै पनि चुनाव नहुने र संविधान पनि कार्यान्वयन नहुने दावी गर्नेहरु देशभक्त र प्रजातन्त्रवादी हुन सक्दैनन् । यसकारण हामी सबैको ध्यान देशमाअमनचयन कायम गर्ने, महंगी, भ्रष्टाचार र कमिशनतन्त्र नियन्त्रण गर्ने, अबिलम्ब तीन तहको चुनाव सम्पन्न गर्ने तर्फ जानु आवश्यक छ । देशघाती संविधान संशोधन विधेयक फिर्ता नभएसम्म देशमा शान्ति एवम अमनचयन कायम नहुने र निर्वाचनको वातावरण पनि बन्ने छैन । यसकारण नेपाल मजदुर किसान पार्टी, नेकपा एमाले, नेकपा माले, राष्ट्रिय जनमोर्चा, नेपाःराष्ट्रिय पार्टीलगायतका हामी सांसदहरुले सडक र संसदमा देशघाती विधेयकको विरोध गर्दै आएका छौं । यो विधेयक फिर्ता नभएसम्म संसदको वैठक अघि नबढाउन हामी सभामुखसंग आग्रह गर्दछौं । (नेपाल मजदुर किसान पार्टीका सांसद अनुराधा थापामगरले २०७३ मंसिर १९ गते आइतबार संसद अवरोध हुनुअघि दिएको मन्तव्य )"
राष्ट्रपति निवासमा सर्वदलीय बैठक,"काठमाडौंः पछिल्लो राजनीतिक घटनाक्रमका विषयमा छलफल गर्न शीतल निवासमा सर्वदलीय बैठक सुरु भएको छ । राष्ट्रपति विद्यादेवी भण्डारीको आह्वानमा राष्ट्रपति निवासमा सार्वदलीय बैठक सुरु भएको हो । रााष्ट्रपति भण्डारी, प्रधानमन्त्री पुष्पकमल दाहाल प्रचण्ड, सभामुख ओनसरी घर्तीमगरको उपस्थितिमा सर्वदलीय बैठक बसिरहेको छ । बैठकमा नेपाली काग्रेस, माओवादी, एमालेसँगै सत्ता पक्ष र विपक्षी दलका नेताको उपस्थिति रहेको छ । बैठकमा नयाँ शक्ति नेपालका संयोजक बाबुराम भट्टराई, कांग्रेस नेता कृष्णप्रसाद सिटौला, प्रकाशमान सिंह, माओवादी नेता नारायणकाजी श्रेष्ठ, राप्रपाका अध्यक्ष पशुपति शम्शेर राण, कमल थापा, तराई मधेस लोकतान्त्रिक पार्टीका अध्यक्ष महन्थ ठाकुर, संघीय समाजवादी फोरमका अध्यक्ष उपेन्द्र यादवगायतका नेता उपस्थित छन्। बैठकमा प्रमुख प्रतिपक्षी दल एमालेको संसदीय दलका उपनेता सुवासचन्द्र नेम्वाङलगायत उपस्थित छन् । बैठकमा व्यवस्थापिका संसदमा दर्ता भएको संविधान संशोधन विधेयक, प्रमुख प्रतिपक्षी दल एमालेले प्रदेश नम्बर पाँचमा सुरु गरेको आन्दोलनलगायतका पछिल्ला राजनीतिक घटनाक्रमका बारेमा छलफल जारी छ ।"
जनताको भावना लत्याएर संविधान संशोधन गरिए सशक्त आन्दोलन गर्छौं,"काठमाडौंः नेकपा एमालेका उपमहासचिव विष्णुप्रसाद पौडेलले संविधान संशोधनको प्रस्ताव फिर्ता लिएर निर्वाचनमा जानु उत्तम हुने बताएका छन्। उनले अहिले उत्पन्न जटिलताको अन्त्य गर्न र सरकारले आफूलाई सुरक्षित राख्न संविधान संशोधनको प्रस्ताव फिर्ता लिएर मुलुकलाई निर्वाचनतर्फ लैजानु पर्ने बताएका हुन्। आइतबार रिपोर्टर्स क्लब नेपालको साक्षात्कारमा नेता पौडेलले पुष्पकमल दाहाल प्रचण्ड प्रधानमन्त्री हुँदाको दिनमा सपथ खाएको कुरालाई बिर्सेको आरोप लगाए। उनले भने,उहाँले भन्नु भएको थियो, म संविधानको कार्यन्वयन र रक्षा गर्छु तर प्रधानमन्त्री बनेको पछिल्ले दिन देखि संविधान संशोधन गर्न तर्फ अग्रसर हुनुभयो, सात दशक देखिको नेपाली जनताको चाहाना, भावना र अथक प्रयासले ल्याएको संविधानलाई धरापमा पार्न खोज्नु कसैको लागि राम्रो हुँदैन। नेता पौडेलले भने,अधिकांश सांसदहरूको असहमतिकाबीच सरकारले संविधान संशोधनको प्रस्ताव ल्याउनु भनेको असफल सावित हुनु हो। संविधानको कार्यन्वयन नै अहिलेको मुख्य आवश्यकता हो। उनले पाँच नम्बर प्रदेशका जनताको भावनालाई लत्याएर संशोधन प्रस्ताव अघि बढाइए एमालले संसदमा कडा प्रतिवाद गर्ने र प्रस्ताव पारित हुन नदिन जुनसुकै कदम चाल्न तयार रहेको बताए। पौडेलले भने, संविधान संशोधन होइन संविधान कार्यान्वयनमा जानुको विकल्प छैन। एमाले चुनावको लागि तयार छ, सरकारले तत्काल निर्वाचनको मिति घोषणा गरोस्, २०७४ माघ ७ गते भित्र तीन तहको निर्वाचन गरिसक्नु पर्ने संवैधानिक जटिलतालाई सरकार र राजनीतिक दलहरूले मध्यनजर गर्नुपर्छ।"
संविधान संशोधन प्रस्ताव कुनै हालतमा सफल हुँदैनः खनाल,"पोखराः एमाले वरिष्ठ नेता झलनाथ खनालले तराई र पहाडलाई छुट्याउने षडयन्त्रका साथ आएको संविधान संशोधन प्रस्ताव कुनैपनि हालतमा सफल हुन नदिने बताएका छन् । एमाले कास्कीद्वारा आयोजित अगुवा कार्यकर्ता भेला तथा पार्टीको मुखपत्र घोषणा को आइतबार लोकार्पण गर्दै उनले राष्ट्र र जनताको भावना विपरीत पहाड र तराईको युगौँदेखिको एकतालाई खण्डित गर्ने गरी संशोधन प्रस्ताव आएकाले त्यसविरुद्धमा एमाले उभिएको बताए । मुलुकको ५ नं प्रदेशलाई छुट्याउने षडयन्त्रको विरुद्धमा सिङ्गो पार्टी देशव्यापीरुपमा सशक्त तवरबाट अघि बढेको बताउँदै उहाँले देशलाई विखण्डन गर्ने गरी आएको संविधान संशोधन प्रस्तावमा आफ्नो पार्टीको समर्थन नरहेको स्पष्ट पारे । मुलुकका विभिन्न कालखण्डमा भएका महत्वपूर्ण उपलब्धि दलहरुको एकताबद्ध प्रयासबाट सफल भएको बताउँदै नेता खनालले राष्ट्रिय स्वाधीनता र अखण्डताका लागि राष्ट्रवादी शक्ति एक बन्नुको विकल्प नरहेको बताए । संविधानको सफल कार्यान्वयनका लागि तीन तहका निर्वाचन सम्पन्न गर्दै अघि बढ्नु अपरिहार्य भएको बताउँदै उहाँले संविधानको कार्यान्वयन अहिलेको प्राथमिकता हुनुपर्नेमा जोड दिए । नयाँ संविधान लोकतान्त्रिक, देशभक्ति, प्रगतिशील र समाजवाद उन्मुख रहेको बताउँदै नेता खनालले यसले सबै स्थान र क्षेत्रमा बस्ने जातजाति भाषाभाषीका अधिकारलाई सुनिश्चित गरेकाले संशोधनको आवश्यकता नरहेको जिकीर गरे । रासस"
प्रधानमन्त्री प्रचण्डलाई भेट्न बाबुराम भट्टराई र उपेन्द्र यादव वालुवाटारमा,"काठमाडौंः प्रधानमन्त्री पुष्पकमल दाहाल प्रचण्ड सँग नयाँ शक्ति नेपालका संयोजक डा बाबुराम भट्टराई र संघीय समाजवादी फोरमका अध्यक्ष उपेन्द्र यादवले भेटवार्ता गरेका छन् । प्रधानमन्त्रीलाई भेट्न पूर्वप्रधानमन्त्री तथा पूर्वमाओवादी नेतासमेत रहेका भट्टराई र पूर्व परराष्ट्रमन्त्री समेत रहेका यादव वालुवाटार पुगेका हुन् । तीन शीर्ष नेताको भेटमा समसामयिक राजनीतिक विषयमा छलफल भएको प्रधानमन्त्रीको निजी सचिवालयले जनाएको छ । वालुवाटारमा भएको भेटवार्तामा संसदमा दर्ता भएको संविधान संशोधनको प्रस्ताव, स्थानीय निकायको निर्वाचनलगायतका विषयमा छलफल भएको छ । नेताहरु बीचको भेटमा आन्दोलनरत दलको मागको सुनुवाइ गर्नकै लागि संसदमा दर्ता भएको संविधान संशोधन प्रस्ताव विधेयक कसरी अगाडि बढाउने भन्ने विषयमा छलफल भएको छ । भेटमा प्रधानमन्त्रीले सरकारले केही दिनमै स्थानीय निकायको निर्वाचनको घोषणा गर्न लागेकाले त्यसमा सहयोग गर्न दुवै नेतालाई आग्रह गरेको प्रधानमन्त्रीको निजी सचिवालयले जनाएको छ । भेटवार्तामा संयोजक डा भट्टराई र अध्यक्ष यादवले केही दिनअघि संयुक्त रुपमा जारी गरेको विषयमा प्रधानमन्त्री प्रचण्डले चासो राखेका थिए । बाबुराम भट्टराई नेतृत्वको नयाँ शक्ति र संघीय समाजवादी फोरमका अध्यक्ष उपेन्द्र यादवबीच एकताका विषयमा समेत छलफल भइरहेको छ । पूर्वप्रधानमन्त्री र पूर्व परराष्ट्रमन्त्री समेत रहेका भट्टराई र यादवले प्रधानमन्त्रीसँग गरेको भेटवार्तालाई महत्वका साथ हेरिएको छ ।"
"राप्रपाको एकतामा विदेशीको हात छ, भनेपछि संसदमा तनाव","काठमाडौंः नेपाल मजदुर किसान पार्टीकी सांसद् अनुराधा थापामगरले राष्ट्रिय प्रजातन्त्र पार्टी र राष्ट्रिय प्रजातन्त्र पार्टी नेपालको एकतामा विदेशीको हात रहेको आरोप लगाएपछि संसद्मा तनाव भएको छ । सांसद् थापामगरले दुई राप्रपाबीचको एकता विदेशीको इशारामा भएको आरोप लगाएपछि संसदमा तनाव भएको हो । थापामगरको यस्तो अभिव्यक्ति लगत्तै राप्रपाका सांसद् सुशील श्रेष्ठले नियमाआपत्ति जनाएपछि संसद्मा तनाव भएको हो । राप्रपाका संसद्ले थापाको अभिव्यक्तिप्रति आपत्ति जनाएपछि सभामुख ओनसरी घर्ती मगरले उक्त अभिव्यक्ति सम्पादन गर्न निर्देशन दिएकी छिन् । त्यसअघि सांसद् थापाले संविधान संशोधन प्रस्तावको विधेयक समेत विदेशीको इसारामा आएको भन्दै प्रस्तावको चर्को विरोध गरिन् । उनले सबै विदेशीलाई नागरिकता दिएर नेपाललाई सिक्किमीकरण गर्ने षडयन्त्रमा सरकार लागि परेको समेत आरोप लगाएकी छिन् । संविधान संशोधन प्रस्ताव विदेशीको दबाबमा आएकाले यो स्वीकार्य छैन्, उनले भनिन्, सबै विदेशी नागरिकलाई नेपाली नागरिकता दिएर नेपाललाई सिक्किमीकरण गर्ने षडयन्त्र भइराखेको छ, यो मान्य हुँदैन । थापा बोलिसकेपछि प्रमुख प्रतिपक्षी दल एमालेका सबै सांसद् आआफ्नो कुर्सीबाट उठेर संसद् अवरुद्ध गरेका छन् । सरकारले संसद्मा दर्ता गरेको संविधान संशोधन विधेयकको नाममा एमाले सांसदले तीन दिनदेखि सांसद् अवरुद्ध गर्दै आएका छन् । सांसद्को अर्को बैठक बुधबार एक बजे बस्ने छ ।"
भारतले भन्योः संविधान संशोधन प्रस्ताव महत्वपूर्ण कदम,"काठमाडौंः भारतले व्यवस्थापिका संसदमा दर्ता गरेको संविधान संशोधन विधेयक सबै पक्षका भावना संविधानमा समेट्नका लागि महत्वपूर्ण कदम भएको प्रतिक्रिया दिएको छ । नेपालमा संविधान संशोधन प्रस्ताव दर्ता भएको सन्दर्भमा पत्रकारले राखेको जिज्ञासामा भारतीय विदेश मन्त्रालयले उक्त प्रतिक्रिया दिएको हो । भारतीय विदेश मन्त्रालयले निकालेको वक्तव्यमा संविधान संसोधन प्रस्तावको खुलेर स्वागत भने गरिएको छैन । गत बर्ष संविधान जारी हुँदा स्वागत समेत नगरी पाँच महिना नेपालमाथि नाकाबन्दी गरेको भारतले संविधानमा संसोधन गरी मधेशवादी दलका माग सम्बोधन गर्न नेपाललाई निरन्तर दबाब दिंदै आएको छ । नेपालको संविधानप्रति भारतले राखेको निरन्तरको रिजर्भेसन पछि सरकारले दोश्रो संविधान संशोधन प्रस्ताव संसद्मा गत साता दर्ता गरेको हो । भारतीय राजदूतको सक्रियता पछि मोर्चाले आफ्नो असहमति बाबजुत सरकाले दर्ता गरेको संबिधान संशोधनको प्रस्तावमा समर्थन गर्ने सम्भावना बढेको छ । नेपालको शान्ति, स्थिरता र प्रगति भारत र नेपाल दुवैको हितमा छ भन्नेमा भारत दृढ छ । त्यसैले हामी नेपाल सरकारले संवैधनिक प्रक्रियाबाट संवादका माध्यमबाट समाजका सबै पक्षका भावनालाई सम्बोधन गर्न गरेको प्रयासप्रति सहयोगी बन्दै आएका छौँ वक्तव्यमा भनिएको छ संविधानमा सबै पक्षका भावना समेट्ने प्रयास अन्र्तगत नेपाल सरकारले नोभेम्बर २९ मा संसदमा दर्ता गरेको संविधान संशोधन विधेयक महत्वपूर्ण कदम हो । विदेश मन्त्रालयले नेपालका सबै पक्षहरु यो प्रक्रियामा निकट रहुन् र यो प्रक्रिया सफलतापूर्वक टुंगोमा पुगोस् भन्ने भारतको चाहना रहेको उल्लेख गरेको छ । एक निकट छिमेकी मुलुकका रुपमा भारतले नेपालको शान्ति, स्थिरता र तिव्रतर रुपमा आर्थिक विकासका लागि नेपाली जनता र सरकारको प्राथमिकता बमोजिम सबै खालका सहयोगलाई निरन्तरता दिनेछ, वक्तव्यमा भनिएको छ । प्रमुख प्रतिपक्षी एमालेले संविधान संशोधनको प्रस्ताव प्रति असन्तुष्टी जनाउँदै आन्दोलन घोषणा गरेपछि अप्ठ्यारोमा परेको माओवादीकांग्रेस गठनबन्धन सरकारले मधेशी मोर्चाको समर्थन खोजेको छ । यही पृष्ठभूमिमा भारतीय राजदूत रञ्जीत रे एकाएक सक्रिय भएका छन् । नेपालस्थित भारतीय राजदूतले शनिबार लन्च बैठक मा मधेशवादी दललाई संविधान संशोधनमा समर्थन गर्न आग्रह गरेपछि मधेशी दल केही लचिलो हुने विश्वास प्रधानमन्त्री पुष्पकमल दाहाल प्रचण्डले लिएका छन् । मधेशी दलहरुसँग प्रधानमन्त्रीले शनिबार साँझ परामर्श गरेका छन् । त्यसलगत्तै भारतीय राजदूत रेले प्रधानमन्त्रीसँग वालुवाटारमा भेटेका थिए ।"
तराईपहाड टुक्र्याउने गरी ल्याइएको संशोधन प्रस्ताव राष्ट्रघाती: न्यौपाने,"ललितपुरः चुरेभावर राष्ट्रिय एकता पार्टी नेपालका अध्यक्ष एवम् पूर्वमन्त्री बद्रीप्रसाद न्यौपानले सरकारले तराई र पहाड टुक्र्याउने गरी सरकारले ल्याएको संविधान संशोधनको प्रस्तावलाई राष्ट्रघाती प्रस्तावको संज्ञा दिएका छन्। संविधान संशोधन प्रस्तावको विरोधमा पाँच नम्बर प्रदेशका विभिन्न जिल्लाहरूमा आन्दोलन चर्किरहेका बेला न्यौपानेले आन्दोलनप्रति आफ्नो पार्टीको समर्थन रहेको पनि बताए। ललितपुरको गोदावरीमा आइतबार आयोजित कार्यक्रममा अध्यक्ष न्यौपानेले संविधान संशोधनको राष्ट्रघाती भएकाले तत्काल फिर्ता लिन सरकारलाई आग्रह गरे। मधेसी मोर्चालाई मात्रै खुसी बनाउने काम चुरेभावर पार्टीलाई स्वीकार्य छैन, उनले भने,सदिऔँदेखि मिलेर बसेका तराई र पहाडका जनतालाई विभाजन गर्ने काम कदापि गर्नु हुँदैन। मधेसी मोर्चाले तराई र पहाडी जिल्लाहरू टुक्र्याएर राष्ट्रिय अखण्डतामाथि चुनौती दिन खोजेको न्यौपानेले आरोप लगाए। न्यौपानेले मुलुकलाई बिखण्डनतर्फ लैजाने कुनै पनि षड्यन्त्रको प्रतिकार गर्न आफूहरु तयार रहेको बताए। उनले हिन्दी भाषालाई सम्पर्क भाषा बनाउने षड्यन्त्र भइरहेको आरोप पनि लगाए।"
संविधान संशोधन प्रस्ताव संसदबाट पास हुँदैनः रायमाझी,"काठमाडौंः नेकपा माओवादी केन्द्रका संसदीय दलका उपनेता टोपबहादुर रायमाझीले सरकारले संसदमा दर्ता गराएको संविधान संशोधन प्रस्ताव फिर्ता लिएर निर्वाचनमा जानु पर्ने बताएका छन्। नेता रायमाझीले संविधान संशोधन प्रस्ताव संसदबाट पारित हुने कुनै पनि सम्भावना नरहेकाले प्रधानमन्त्री पुष्पकमल दाहाल प्रचण्डले संविधान संशोधन प्रस्तावलाई तत्काल फिर्ता लिएर देशमा निम्तिन लागेको मुठभेडलाई रोक्नुको विकल्प नरहेको बताएका हुन्। उनले संविधान संशोधनको प्रस्तावले देशलाई विखण्डनमा लैजान र द्वन्द्व बढाउने बताए। रिपोर्टर्स क्लब नेपालले आइतबार गरेको साक्षात्कारमा नेता रायमाझीले भने,राष्ट्रिय सहमति नगरी सरकारले जुन किसिमले संविधान संशोधन प्रस्ताव ल्यायो यो प्रक्रिया गलत थियोे। मैले प्रधानमन्त्रीलाई भनेको थिए, राष्ट्रिय सहमति हुन्छ भने यो प्रस्ताव अघि साराैं नभए यसले हामीलाई असफल घोषित गर्छ। उनले भने,अर्को विडम्बना आन्दोलन जुन ठाउँमा भएको थियो त्यो ठाउँको लागि संशोधन नल्याएर कुनै पनि विवाध नभएको अर्थात प्रदेश नम्बर ५ लाई संशोधनको मुल मुद्दा बनाएर प्रस्तावलाई जोड्दा यो अस्थिर स्थिति आइलागेको हो। सरकारले प्रस्तावलाई प्रस्तावकै रुपमा मात्रै ल्याएको र मधेशका मुद्दाामाथि न्याय भयो भन्ने केही छैन। यो प्रस्ताव कुनै पनि हालतमा सफल हुँदैन। यो प्रस्ताव पारित गराउने दुई तिहाई पुग्दैन, यदि यो प्रस्ताव संसदमा गयो भने म यस प्रस्तावको विपक्षमा मतदान गर्छु। माओवादी कांग्रेसकै कतिपय सांसदहरूले साथ दिदैनन्, पाँच नम्बर प्रदेशका कुनैपनि जनप्रतिनिधिले मतदान गर्दैनन्, उनले भने।"

शीर्षक,विवरण
विद्युत् खरिद,"नेपाल भारत सम्बन्ध विवादरहितभन्दा विवादका कारण बढी चर्चामा आउने गरेको छ, खासगरी विगत १० वर्षमा नियमित रूपमा । दुईपक्षीय सम्बन्धमा खुला सिमाना र दुई देशका जनताको निर्बाध आवागमन एउटा महत्वपूर्ण आयाम भए पनि सम्बन्धको औपचारिक पक्ष परम्परा, सहमति तथा समझदारीबाट निर्देशित हुने गर्छन् । ती सहमति, समझदारी या सन्धिमा संशोधन, परिमार्जन र तिनको खारेजीको आफ्नै प्रक्रिया हुन्छ । अर्थात् एकतर्फी रूपमा एउटा पक्षले मनोमानी निर्णय नलिने अपेक्षा गरिन्छ । हालै भारत सरकारले आफू मातहतका सम्बन्धित निकायहरूलाई एउटा परिपत्र जारी गरी ५१ प्रतिशतभन्दा कम भारतीय लगानी भएका विद्युत् कम्पनीहरूबाट उत्पादित ऊर्जा अर्थात् विद्युत् नकिन्न निर्देशन दिएको छ । नेपाल र भारतबीच पटकपटक विद्युत् खरिदबिक्रीसम्बन्धी सहमति या समझदारी भएका छन् । अर्कोतिर नेपाली योजनाविद् र सरकारका प्रतिनिधिहरू भारतलाई विद्युत् बेचेर धनी बन्ने भ्रम झन्डै आधा शताब्दीदेखि पाल्दै आएका छन् । अर्कोतिर भारत सरकारमा महत्वपूर्ण पद ओगटेका व्यक्तिहरूले भुटान' जस्तो समृद्ध' बन्न आग्रह गर्दै आएका छन्, नेपाललाई भारतमा बिजुली बेचेर । भारतको आवश्यकता र ऊ ठूलो बजार भएको मान्यताकै आधारमा कतिपय अन्य मुलुकका ऊर्जा कम्पनीहरूले समेत नेपालमा जलविद्युत् विकासमा लगानी गरेका छन् । पक्कै पनि नेपालले जलविद्युत् ऊर्जाको प्रचुर सम्भावना बोकेको छ । तर त्यसको उत्पादनको सार्थकता भारतमा बेच्नमा मात्र सीमित छ भन्ने दरिद्र मान्यताबाट नेपाल सरकार ग्रस्त छ । विश्वस्तरको या कमसेकम एसिया स्तरको जीवनशैली, आर्थिक विकास र रोजगार सिर्जनाको लागि औद्योगीकरण र कृषि पेसालाई सम्मानित बनाउन र कृषकहरूको जीवनस्तर उकास्न सिँचाइ र ग्रामीण विद्युतीकरणजस्ता महत्वपूर्ण आवश्यकता पूर्ति गर्न नेपलामा विद्युत् खपत बढाउनेबारे उनीहरूले सोच्दै सोचेनन् । सामान्यतया दुई मुलुकबीचको सहमतिलाई एउटा पक्षले एकतर्फी रूपमा परिपत्र जारी गरेकै आधारमा प्रभावित गर्दैन । त्यसो भएमा दुईपक्षीय सहमतिको अर्थ रहँदैन । त्यो सहमतिलाई एकतर्फी रूपमा रद्द गर्न खोज्ने पक्षको विश्वसनीयता गुम्न जान्छ । यो परिपत्रको पछाडि भारतको चाहना या नियत के हो, त्यसको आधिकारिक भनाइ नेपाल सरकारले बुझ्न सक्नुपर्छ । तर साँच्चै भारत पहिले भएका विद्युत् व्यापार सम्झौतालाई नयाँ सर्त तेस्र्याएर निष्प्रभावी या जटिल बनाउन चाहन्छ भने त्यो प्रतिक्रियाविहीन हुन सक्तैन । नेपाल सरकार नेपाली जनता जलविद्युत्लगायत अन्य भारतीय परियोजना कार्यान्वयनको सुस्तगतिबाट पीडित छन्, जसलाई दुई वर्षअघि भारतीय प्रधानमन्त्री नरेन्द्र मोदीले स्विकार्दै त्यसलाई सच्याउने आश्वासन दिएका थिए, नेपाल भ्रमणताका । १० हजार आठ सय मेगावाट क्षमताको कर्णाली परियोजना दुईपक्षीय हस्ताक्षरको २१ वर्षपछि पनि बृहत् परियोजना प्रतिवेदनविना थन्किएको अवस्था छ, यो अपवाद हैन । नेपालले सम्भवतः आफू अन्धकारमा रहिरहने र भारतको भर परेर अगाडि नबढ्ने परियोजनाबारे अब निर्णय लिन ढिलाइ गर्नु हुँदैन । वास्तवमा अहिले भारतको परिपत्रले नेपालसँग भएका पहिलेका सहमतिलाई प्रभावित गरेकै हो भने सम्भवतः नेपालले आफ्नो हितमा अन्य विकल्प सोच्नुपर्ने हुन्छ । नेपालमा झोलामा खोला' लिएर कमिसनमा ती परियोजना लाइसेन्स बेच्नेहरूको कमी छैन । सम्भवतः भोलि कसैलाई ५१ प्रतिशतको स्वामित्व दिन कमिसन' को चलखेल सुरु हुन सक्छ अब । तर सरकारले झोलामा थन्किएका ती खोला सम्बन्धमा पनि आवश्यक समीक्षाका साथ निर्धारित अवधिमा उनीहरूले कार्यान्वयन गर्न नसक्ने भएमा त्यसमा पुनरावलोकन उचित हुनेछ ।"
संशोधन प्रस्ताव फिर्ता नहुँदासम्म एमालेले संसद् चल्न नदिने,"काठमाडौं: एमालेसहितका प्रतिपक्षी दलले व्यवस्थापिका संसदमा सरकारले दर्ता गरेको संविधान संशोधन प्रस्ताव सम्बन्धी विधेयक फिर्ता नभएसम्म संसद्को अवरोध कायम राख्ने निर्णय गरेका छन् । प्रमुख प्रतिपक्षी दल एमालेको संसदीय दलको कार्यालय सिंहदरबारमा मंगलबार बसेको प्रतिपक्षी दलका सांसदको बैठकले संशोधन प्रस्ताव फिर्ता नभएसम्म अवरोधलाई निरन्तरता दिने निर्णय गरेको हो । बैठकपछि अन्नपूर्णसँग कुरा गर्दै राष्ट्रिय जनमोर्चाका अध्यक्ष चित्रबहादुर केसीले भने, संसद्मा दर्ता भएको संविधान संशोधन फिर्ता नभएसम्म संसद्मा हाम्रो अवरोध निरन्तर रहने निर्णय भएको छ । बैठकमा एमाले, नेकपा माले, नेपाल मजदुर किसान पार्टी, राष्ट्रिय जनमोर्चा, नेपाल परिवार दल, मधेशी समाता पार्टीलगायत आठ दल सहभागी थिए । बैठकले सरकारले संविधान संशोधन विधेयक फिर्ता गरेर स्थानीय निर्वाचनसँग सम्बन्धी विधेयक संसदमा दर्ता गरे संसद् चल्न दिने निर्णय समेत गरेको केसीले जानकारी दिए । माओवादी केन्द्रका अध्यक्ष पुष्पकमल दाहाल प्रचण्ड नेतृत्वको सरकारले व्यस्थापिका संसदमा दर्ता गरेको संविधान संशोधन विधेयक राष्ट्रघाती भएको भन्दै निरन्तर संसद् अवरोध गर्दै आएको छ ।"
लोडसेडिङ हटाउने सरकारको अभियानमा अवरोध गर्ने छुट कसैलाई छैन,"विराटनगरः ऊर्जा मन्त्री जनार्दन शर्माले मुलुकलाई लोडसेडिङ मुक्त बनाउने अभियानमा अबरोध गर्ने छुट कसैलाई पनि नभएको बताएका छन्। मन्त्री शर्माले लोडसेडिङ हटाउने अभियानमा असहयोग र अवरोध गर्ने कसैलाई पनि नछाडिने चेतावनी दिए। प्रेस सेन्टर मोरङले विराटनगरमा मंगलबार आयोजना गरेको पत्रकार सम्मेलनमा उनले भने,अँध्यारो हटाएर कसरी मुलुकलाई उज्यालो बनाउन सकिन्छ भनेर लोडसेडिङमुक्त अभियान चलाइएको छ। यसमा अवरोध गर्न आउने जुनसुकै कर्मचारीलाई तत्काल कारवाही गरिने छ। मन्त्रीले शर्माले लोडसेडिङ मुक्त नेपाल बनाउने अभियानको विरोधमा उत्रिनेलाई जस्तो सुकै कारवाही गर्न पनि सरकार पछि नपर्ने बताए। नेपालमा १० हजार मेगावाट विद्युत आवश्यक पर्ने बताउँदै उनले भने,१८ हजार मेगावाटको कर्णाली बनाउने योजना ल्याउँदैछु। यसमा सबैले सहयोग गर्नु पर्छ। मन्त्री शर्माले बंगलादेशका प्रधानमन्त्रीबाट आफूले विद्युत उत्पादनमा आवश्यक सहयोगको आश्वासन पाएका कारण सबैको सहयोगबाट १८ हजार मेगावाटको कर्णाली ल्याउने योजना बनाएको बताए। विभिन्न ठूला परियोजनाहरु सञ्चालन गरेर विद्युत उत्पादन बढाउँदै नेपाललाई लोडसेडिङ मुक्त बनाएपछि बाँकी रहेको विद्युत अरुलाई विक्री गरिने जानकारी उनले दिए। नेपाललाई लोडसेडिङ मुक्त बनाउन गियर चेन्ज गरेर अघि बढ्नु पर्ने अवस्था आएका कारण मैले सबैलाई गियर चेन्ज गरेर अघि बढ्न निर्देशन दिइसकेको छु, उनले भने, अहिले त्यही अनुरुप काम भइरहेका कारण मुलुकलाई उज्यालो बनाउन सकिएको छ। विद्युत चोरी र विद्युत प्राधिकरणमा आन्तरिक रुपमा रहेको भद्रगोल नियन्त्रणमा आफूले जोड दिएको उनले बताए । एक फरक प्रसंगमा मन्त्री शर्माले संसदमा दर्ता भएको संविधान संशोधन प्रस्ताव कुनै पनि हालतमा फिर्ता नहुने बताए। पहिले कांग्रेस र एमालेकै सहमतिमा अहिले आएर माओवादी केन्द्रले समर्थन गरेको हो, उनले भने, सबै पक्षसंग सहमति गरेर संशोधन प्रस्ताव पारित गरिने छ।"
विकल्प निर्वाचनः एमाले,"काठमाडौः सरकारले गत १४ गते मंगलबार व्यवस्थापिका संसदमा दर्ता गराएको संविधान संशोधनको प्रस्तावको विकल्प स्थानिय निर्वाचनको घोषणा र त्यसका लागि आवश्यक पर्ने धाराहरुमा संशोधनगर्दै मधेसी मुद्दालाई पनि समेट्न सकिने धारणा एमाले नेतृत्वको छ । एमाले नेतृत्वले प्रधानमन्त्री पुष्कमल दाहाल, सत्ता पक्षका नेता एवं नेपाली कांग्रेसका सभापति शेरबहादुर देउवा, मधेसी मोर्चाका नेताहरुसंगको द्विपक्षीय, त्रिपक्षीय र बहुपक्षीय भेटमा संशोधन प्रस्ताव दर्ता भएको कारण गत १४ गतेदेखि अवरुद्ध संसददेखि सडकसम्मको निकास सरकारले सो प्रस्ताव फिर्ता गर्ने वा टेवुल नै नगर्ने सहमति गर्दै स्थानीय निर्वाचनको घोषणा गर्नु उपयुक्र विकल्प हुने धारणा सो पार्टीका नेताहरु व्इक्त गर्छन् । स्थानीय निर्वाचनका लागि अवरोध भएका संविधानका धारामा आफुहरु संशोधनका लागि तयार रहेको उनीहरुको प्रतिक्रया छ । सरकारले प्रस्तुत गरेको सो प्रस्ताव संविधानको धारा २७६ को उपधारा ४ र ५ विपरित रहेकोले सीमांकन हेरफेर स्वत हटाउनु पर्नेमा एमालेमा एकमत देखिन्छ । प्रस्तावले संवैधानिक मात्र नभएर राष्ट्रियतामा समेत आच पुर्याएको निष्कर्षमा एमाले रहेको छ । एमालेका सचिब गोकर्ण बिष्टले अन्नपूर्णसंग भने, सरकारले ल्याएको संशोधन भित्र सीमांकनको हेर फेरले संवैधानिक दायरा विपरित रहेको छ । संविधान विपरितका कुरालाई फिर्ता लिएर नयां शिराबाट छलफल चलाएमा नयां ढंगले आफुहरुले सोच्न सक्छौं । त्यसको लागि पहिलो र अन्तिम शर्त भनेको संशोधन फिर्ता लिने वा संसदमा टेबुल नगर्ने हो । सरकारले ल्याएको प्रसताव संख्यात्मक, संवैधानिक र प्राविधक कुनै रुपमा पारित हुन नसक्ने दाबी गर्दै संविधान विपरित आएका प्रसताव रोक्दा सरकारले ल्याएको विधेक बिरोध भन्न नमिल्ने दाबी उनले गरे । एमालेका सांसद एवं नेपाल भारत प्रवृद्ध समूहका सदस्य राजन भट्टराईले हामीले अहिलेको परिस्थितिमा संविधान संशोधन संख्यात्मक रुपमा मै असल हुने देख्दै संसदीय राजनीति बचाउन पनि सत्ताबाट लचकता खेजीरहेको बताए । सत्ता पक्षको लचकता भनेको सो प्रस्ताव फिर्ता नै रहेको उनले दाबी गरे । सरकारले संसदबाट पारित नहुँने प्रस्ताव फिर्ता लिदै स्थानीय निर्वाचनको घोषणा गरे संसद र सडकले निकास पाउन सक्ने भट्टराईले बताए । निर्वाचन कानून ल्याउदै स्थानीय तह वा स्थानिय निकाय कुन निर्वाचनमा जाने भन्ने कुरामा सहमति खोज्नु पर्ने धारणा उनले राखे । सरकारले ल्याएको संशोधन मुलुको दिर्घकालिन हितका लागि नरहेको दाबी गर्दै उनले भने, एमालेले बिगत केही दिन देखि संशोधनको विकल्प निर्वाचन भनेको हो । सरकारले निर्वाचनबाटै सेफल्याण्ड खोज्नु वुद्धिमानी हुनेछ ।' एमाले सांसद रेवतीरमण भण्डारीले संशोधन प्रस्तावमा उमालेभित्र विवाद नभएर एकता , पूर्ण एकता रहेको बताए । प्रस्तावको बिरोधमा एमाले हुनाको करण प्रसताव राष्ट्रिय एकता, अखण्डता बिपरित हुनु हो । यस्तो प्रस्तावबाट संसदमा संविधान पक्षधरहरुबीच आएको विवादको निकास स्थानीय निर्वाचन सम्बन्धी बिधेयक र निर्वाचन अपराध तथा सजाय सम्बन्धी ऐन पारित गर्नु नै हो ' भणडरीले भने । स्थानीय निर्वाचन सम्बन्धी बिधेयक र निर्वाचन अपराध तथा सजाय सम्बन्धी ऐन संसद सचिवालमया बुधबार दर्ता हुदैँ छ, अब संसदमा रहेका दलहरुले एक भएर सो विधेयक पारित गर्दै ताजा जनादेशमा जानु पर्नेमा उनले जोड दिए । ताजा जानदेश अनुसार संविधान संशोधन गर्नु उचित हुने धारणा उनले राखे ।"
राप्रपामा उपाध्यक्ष र महामन्त्री एक दर्जनः प्रवक्ता नै दुईजना,"काठमाडौंः दुई राप्रपाको एकीकरणपछि राष्ट्रिय प्रजातन्त्र पार्टीले जम्बो पदाधिकारीको टोलीलाई मनोनयन गरेको छ । मंगलबार पार्टी एकीकरणको नीति र आधारपत्रमा व्यवस्था भए अनुसार राष्ट्रिय अध्यक्ष पशुपति शम्शेर राणाको सहमतिमा अध्यक्ष कमल थापाले पदाधिकारीको मनोनयन गरेका हुन् । मनोनयन अनुसार उपाध्यक्ष र महामन्त्री मात्र १२ जना भएका छन् भने प्रवक्ता र कोषाध्यक्ष दुईदुई जना छन् । सहायक प्रवक्तामा भने चारजना मनोनयनमा परेका छन् । उपाध्यक्ष मनोनित हुनेमा दिपक बोहोरा, राजीव पराजुली, बुद्धिमान तामाङ, निरञ्जन थापा, प्रतिभा राणा र हरिनारायण यादव छन् । महामन्त्रीमा भने टंक ढकाल, ध्रुवबहादुर प्रधान, राजेन्द्र लिङ्गदेन, विक्रम पाण्डे, धवलशम्शेर जबरा र नरेन्द्र चौधरी मनोनित भएका छन् । प्रवक्तामा ठाकुरप्रसाद शर्मा र राजाराम श्रेष्ठ मनोनित भएका छन् भने कोषाध्यक्षमा उद्धव पौडेल र निलकण्ठ काफ्ले को नाम समेटिएको छ । राप्रपाले पार्टीमा अनावश्यक ठानिएको सहायक प्रवक्तामा भने किरण गिरी, मोहन श्रेष्ठ, बसन्तमान सिंह अधिकारी र राजाराम बर्तौलाको नाम राखेको छ ।"
संशोधन प्रस्ताव पास हुँदैनः भुसाल,"बुटवलः एमाले उपमहासचिव घनश्याम भुसालले सरकारले कुनैपनि प्रदेशको सीमाना हेरफेर गर्न नसक्ने बताए । रेडियो लुम्विनीको १८ औं वार्षिक साधारणसभा तथा अधिवेशनको मंगलबार रुपन्देहीको मणिग्राममा उद्घाटन गर्दै उनले भने, सरकारले ल्याएको संविधान संशोधन प्रस्ताव पास नहुने निश्चित छ । उपमहासचिव भुसालले नेपालले दुई छिमेकी मुलुक चीन र भारतको आर्थिक विकासबाट लाभ लिन नसकेको बर्ता । सामुदायिक रेडियोका अभियान्ता रघु मैनालीले रेडियोले आर्थिक, सामाजिकलगायत समाजका हरेक क्षेत्रमा सकारात्मक प्रभाव पार्नुपर्नेमा जोड दिए । कार्यक्रममा संस्थाका अध्यक्ष कृष्णप्रसाद अर्यालले रेडियोको भावी योजना समेटिएको वार्षिक प्रतिवेदन प्रस्तुत गरे। कार्यक्रममा रेडियो कार्यरत कर्मचारी, सञ्चारकर्मीलगायत विभिन्न क्षेत्रबाट सहयोग पुर्याउने व्यक्तिलाई सम्मान गरिएको थियो । रासस"
प्रधानमन्त्री प्रचण्ड मातृका यादवको छोराको बिहेमा जन्ती आउने,"सिरहाः प्रधानमन्त्री पुष्पकमल दाहाल प्रचण्ड मातृका यादवका छोराको बिहेमा जन्ती आउने भएका छन् । माओवादी केन्द्रका अध्यक्ष समेत रहेका प्रचण्ड पार्टी प्रदेश नम्बर २ का इन्चार्ज समेत रहेका यादवको छोराको बिहेमा जन्ती आउन लागेका हुन् । प्रधानमन्त्री प्रचण्ड मातृका यादवको गाउँ धनुषाको सबैलाबाट सिरहाको गोविन्दपुर२ बस्तीपुर मा जन्ती भएर आउने छन् । माओवादी पोलिटब्यूरो सदस्य हरिनारायण चौधरीले भने प्रधानमन्त्री प्रचण्ड सिरहा क्षेत्र नम्बर ५ को निर्वाचन क्षेत्र भौतिक पूर्वाधार समितिको बैठकमा सहभागी हुन आउने बताए । चौधरीले भने, प्रधानमन्त्री प्रचण्ड पहिले निर्वाचित सिरहा क्षेत्र नम्बर ५ को निर्वाचन क्षेत्र भौतिक पूर्वाधार समितिको बैठकमा सहभागी हुन आउँदै हुनुहुन्छ । माओवादी नेताहरुले जन्ती आउने विषयमा प्रष्ट नबताए पनि मधेसका प्रभावशाली नेता मानिएका मातृका यादवको छोराको विवाहलाई प्राथमिकता दिएर प्रचण्ड जन्ती आउन लागेका हुन् ।"
"चुनावमा जान देउवा, ओली र प्रचण्ड तयार","काठमाडौँ : निर्वाचनमा केन्द्रित भएर अघि बढ्न तीन दल तयार देखिएका छन्। तीन दलका शीर्ष नेताहरुको मंगलबार बिहानको बैठकमा निर्वाचनमा केन्द्रित भएर अघि बढ्ने सहमति भएको हो। बैठकमा प्रधानमन्त्री पुष्पकमल दाहाल प्रचण्ड, नेपाली कांग्रेसका सभापति शेरबहादुर देउवा र नेकपा (एमाले)का अध्यक्ष केपी शर्मा ओली सहभागी थिए। बैठकमा संविधान संशोधन, निर्वाचनलगायत विषयमा सकारात्मक छलफल भएको छ। संशोधनमा अल्झिनुभन्दा निर्वाचनमा जानु उपयुक्त हुनेमा एमाले अध्यक्ष ओलीले जोड दिएका थिए। ओलीले संशोधन प्रस्ताव फिर्ता हुनुपर्ने बताएका थिए। दलहरुबीच छिट्टै अर्को बैठक बसी विद्यमान राजनीतिक समस्याबारे समाधान खोज्ने सहमति भएको बैठकपछि नेपाली काँग्रेसका सभापति शेरबहादुर देउवाले संचारकर्मीहरुसँग बताए। उनले संविधान संशोधन प्रस्ताव अहिले फिर्ता नहुने स्पष्ट पारे। नेकपा (एमाले)का अध्यक्ष केपी शर्मा ओलीले मुलुकलाई निर्वाचनतर्फ केन्द्रित गराउने र निर्वाचनसम्बन्धी कानुनको तर्जुमा लगायत विषयमा गम्भीर छलफल भएको प्रतिक्रिया दिए।"

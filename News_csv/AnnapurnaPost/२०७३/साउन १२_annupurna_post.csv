शीर्षक,विवरण
डा केसीको अनशन,"डा गोविन्द केसीले मुलुकमा र केही हदसम्म अन्तर्राष्ट्रिय क्षेत्रमा पनि एउटा नाम बनाएका छन्, सम्मान हासिल गरेका छन्, शिक्षा र चिकित्सा क्षेत्रलाई भ्रष्टाचार र राजनीतिक हस्तक्षेप मुक्त राख्नुपर्ने अभियानलाई नेतृत्व गरेर । उनका आमरण अनशनहरूले सार्वजनिक जीवनमा केही भय र नैतिक मूल्य, मान्यता तथा औजारप्रति आम सचेतना पैदा गरेको छ । तर त्यससँगै सत्याग्रह' या त्यससँग जोडिएको अनशनको अति प्रयोगले त्यसलाई प्रत्युत्पादक बनाउने र फरक कित्तामा रहेका या डा केसीका मागप्रति उदासीन या तटस्थहरूप्रति घृणा तथा आक्रोशको वातावरण सिर्जना गर्ने परिस्थिति बन्ने खतरा पनि त्यत्तिकै बढाएको छ । कम से कम डा केसीको आठौँ पटकको आमरण अनशनमा त्यस्ता लक्षण या संकेत देखा परे । सत्याग्रह' को आन्दोलनको नेतृत्वको रेखदेख' या नियन्त्रण त्यस्ता गतिविधिहरू साक्षी रहेनन् भने सत्याग्रही स्वयंको नैतिक हैसियतमा ह्रास आउँछ । सम्भवतः भविष्यको लागि यो उचित पाठ हुनेछ, डा केसी तथा उनीजस्ता सम्भावित सत्याग्रहीका लागि । जे होस्, डा केसीको आठौँ आमरण अनशन एउटा सहमतिमा टुंगिएको छ, उनको जीवन बचेको छ । सरकारले उनका अधिकांश र आफ्ना अधिकार क्षेत्रभित्र रहेका माग स्विकारेको छ । सम्भवतः केसी स्वयंले पनि अन्त्यमा अख्तियार प्रमुखविरुद्ध मागेको महाभियोगलाई प्रतिष्ठाको विषय बनाएनन्, त्यो माग प्रत्यक्ष रूपमा उनका पहिलेको अभियानसँग जोड्नु उचित थिएन भन्ने बुझेरै होला । सत्याग्रहीले राष्ट्रहित र व्यापक सरोकारका सबै विषयलाई आफ्नो अभियानमा समेट्न सक्छ, तर त्यसको नियत र औचित्यबारे ऊ स्पष्ट हुनुपर्दछ । सत्याग्रही आफ्नो विवेक र मान्यताबाट हैन, अरू कसैको हित' बाट निर्देशित छ भन्ने मान्यता बन्यो भने त्यसले सत्याग्रह र सत्याग्रहीलाई सबभन्दा बढी क्षति पुर्याउनेछ । केसीको आठौँ आमरण अनशन' को समाप्ति र त्यसमा देखा परेको सहमतिबाट त्यो सम्भावित क्षति' टरेको छ । तर विगतमा जस्तै सहमतिहरूले कागजका चाङ मात्र नबढाऊन्, त्यसको कार्यान्वयन इमानदार रूपमा होस् भनी सुनिश्चित गर्ने दायित्व हस्ताक्षरकर्ता पक्षहरूको हो । विवादमा रहेको मनमोहन चिकित्सा शास्त्र फाउन्डेसनले सरकारी अभिभावकत्व प्राप्त गर्ने देखिन्छ । त्यस्तै सहमतिअनुसार निजी मेडिकल कलेजहरूमा शुल्क संरचना व्यवस्थापन तथा पारदर्शिता, पोस्ट ग्र्याजुएसन तहमा छात्रवृत्तिको व्यवस्था (७५ प्रतिशतसम्म) र विद्यार्थी भर्नामा केन्द्रीय परीक्षा व्यवस्थाले स्तरीयता तथा पारदर्शिता सुनिश्चित गर्ने अपेक्षा गरिन्छ । तर भोलिका दिनमा चिकित्सा क्षेत्रमा निजी क्षेत्रको भूमिकाको सकारात्मक मूल्यांकनसँगै त्यसलाई व्यवस्थित गर्ने काममा पनि सम्बन्धित पक्षहरू जुट्न आवश्यक छ । तर आम निजी क्षेत्रलाई खलनायक र भ्रष्ट' को पगरी गुथाएर त्यो काम सहज हुँदैन । सत्याग्रही चरित्र विकाससँगै निजी क्षेत्रको व्यवस्थापन पनि समानान्तर रूपमा जान सक्नेछ ।"
कांग्रेस र माओवादीको सहमति खारेज भए एमाले सरकारमा जान्छः भट्टराई,"ताप्लेजुङः एमाले सचिव योगेश भट्टराईले नेकपा (माओवादी केन्द्र) र नेपाली कांग्रेसबीच भएको सात बुँदे सहमति खारेज भए एमाले सरकारमा जानसक्ने बताएका छन् । भट्टराईले कांग्रेस र माओवादीको सहमतिलाई खारेज गरेर नयाँ सहमति भए एमालेसहितको सहमतीय सरकार निर्माण हुन सक्ने बताएका हुन् । प्रेस चौतारी ताप्लेजुङले बुधबार गरेको पत्रकार सम्मेलनमा सचिव भट्टराईले संविधान कार्यान्वयन, भूकम्पपछिको पुनःनिर्माणका लागि राष्ट्रिय सहमतिको सरकारको आवश्यकता भएको उल्लेख गरे । उनले एमाले नेतृत्वको सरकारले घोषणा गरेको तहगत निर्वाचन, बजेट कार्यान्वयनलगायत विषयमा सहमति भए सहमतिको सरकार बनाएर मुलुकलाई निकास दिन सकिने समेत विचार व्यक्त गरेका छन् । एमाले सरकारमा रहँदा आफ्नो सार्वभौमसत्ता, स्वतन्त्रता र निर्णय लिन सक्ने क्षमतालाई गुमाउन नदिएको दाबी भट्टराईको छ । एमाले प्रचार विभाग प्रमुख समेत रहेका भट्टराईले सत्ता परिवर्तनको खेल सँगै अब फेरि मुलुकमा अन्तर्राष्ट्रिय चलखेल बढ्न सक्ने उल्लेख गरे।"
कांग्रेस र माओवादीबीच चैतसम्म स्थानीय चुनाव गर्ने सहमति,"काठमाडौँ : कांग्रेस र नेकपा (माओवादी केन्द्र) ले चैतसम्म स्थानीय चुनाव गर्ने सहमति गरेका छन्। दुवै पार्टीका शीर्ष नेतासहित सिंहदरबारमा बुधबार बिहान बसेको संयुक्त बैठकमा यस्तो सहमति भएको हो। स्थानीय निकायको सीमा निर्धारणको विषयलाई छिटो टुंग्याउन कामलाई प्रभावकारी रुपमा अघि बढाउने निर्णय पनि भएको छ। यसबारेमा संसद्मा रहेका अन्य दल र पक्षहरुसँग पनि छलफल अघि बढाउने सहमति भएको छ। बैठकमा काँग्रेस सभापति शेरबहादुर देउवा, वरिष्ठ नेता पौडेल, नेताहरु प्रकाशमान सिंह, विमलेन्द्र निधि, माओवादी केन्द्रका तर्फबाट अध्यक्ष पुष्पकमल दाहाल, उपाध्यक्ष नारायणकाजी श्रेष्ठ, महासचिव कृष्णबहादुर महरालगायत नेताको सहभागिता थियो । दुई दलको आज सिंहदरबारमा बसेको बैठकले यस्तो सहमति गरेको काँग्रेस वरिष्ठ नेता रामचन्द्र पौडेलले संचारकर्मीसँग बताए। व्यावहारिक र वैज्ञानिक रुपमा सीमा निर्धारण गरी छिटो स्थानीय निकायको निर्वाचन गर्ने विषयमा बैठकमा छलफल भयो, नेकपा (एमाले) र मधेसी मोर्चा लगायतका राजनीतिक दलसँग पनि बैठक गरी निष्कर्षमा पुग्ने सहमति भएको छउनले । स्थानीय निकाय पुनःसंरचनाका विषयमा बुधबार पनि कांग्रेस पदाधिकारीको बैठक बस्दैछ । मङ्गलबार बसेको पार्टी पदाधिकारी, पूर्व पदाधिकारी र वरिष्ठ नेताबीच छलफलमा अहिले भइरहेको पुनःसंरचना व्यवहारिक नभएकोले त्यसलाई परिमार्जन गर्ने निर्णय भएको थियो।"
"ओलीको प्रश्न, मेरो राजीनामाबाट कहाँकहाँ खुसीयाली छायो ?","काठमाडौँ:मेरो राजीनामाबाट कहाँकहाँ खुसीयाली छायो ? देशभित्र खुसीयाली छायो कि देश बाहिर ? प्रधानमन्त्री केपी शर्मा ओलीले भने, ठीक छ, खुसीयाली मनाउन पाइन्छ तर खुसीयालीभित्र नेपालको अनिष्ट लुकेको छ भन्ने भ्रम नपाले हुन्छ । यही साउन १० गते राजीनामा दिएका प्रधानमन्त्री ओलीले भने, यो खसीका साँप्रा लिएर समाजका ठूला ठालुकोमा दसैँमा टीका थाप्न वा नजराना चढाउन जाने समय होइन, यो एक्काइसौँ शताब्दी हो । सुन्दर नेपाल सबै अप्ठ्यारा सामना गरेर समृद्धिको बाटोमा अघि बढ्छ । प्रधानमन्त्री ओलीको राजीनामापछि केही भारतीय सञ्चारमाध्यमले त्यहाँ खुसीयाली छाएको समाचार सम्प्रेषण गरेका थिए । संस्कृति, पर्यटन तथा नागरिक उड्डयन मन्त्रालयले आज विभिन्न साहित्यिक तथा सांस्कृतिक पुरस्कार वितरण गर्न आयोजित कार्यक्रममा करिब तीन दर्जन स्रष्टालाई पुरस्कृत गरेपछि प्रधानमन्त्री ओलीले घरघरमा आँसुकवि र प्रतिभा भएकाले मुलुकका रुपमा नेपाललाई चित्रित गर्दै यसले कसैलाई आफ्नो पिठ्युँमा चढ्न नदिएर स्वतन्त्रताको गौरवगाथा बनाएको उल्लेख गरे । प्रधानमन्त्री ओलीले नेपाली समाजको सुन्दरता अनुसारको लयबद्ध विकास हुन नसक्नु दुर्भाग्य हो भन्दै कहिलेकाँही अरुले सुई लगाइदिएर समाज भड्किने र मानिस उचालिने स्थिति रहेकामा चिन्ता व्यक्त गरे । यो नेपाली शिर उचाली, संसारमा लम्कन्छ बोलको राष्ट्रकवि माधवप्रसाद घिमिरेको गीत स्मरण गर्दै प्रधानमन्त्री ओलीले भने, हाम्रा नेताले यो गीत नगाए पनि मनमा सम्झिदिए हुन्थ्यो । प्रधानमन्त्रीको सो मन्तव्यप्रति नेपाल प्रज्ञा प्रतिष्ठानको प्रेक्षालयमा उपस्थित सहभागीले तालीको गड्गडाहटबाट स्वागत गरेका थिए । प्रतिभा पुरस्कृत कार्यक्रममा यस वर्षको राष्ट्रिय प्रतिभा पुरस्कार संस्कृति विधामा प्रा डा कृष्णबहादुर थापा, सङ्गीतनाट्यमा विष्णुभक्त फुयाँल, ललितकलामा अजितकुमार शाह र भाषा साहित्यमा सरोजकुमार ओलीलाई प्रदान गरियो । ती पुरस्कारको राशि जनही एक लाख छ । यस्तै ती तीन विधामा पाँच विकास क्षेत्रका पाँचपाँच जना स्रष्टालाई रु पचास हजारको क्षेत्रीय प्रतिभा पुरस्कार प्रदान गरियो । यस्तै, जनही एक लाख राशिको महाकवि देवकोटा पुुरस्कार बाल साहित्य तथा लोकसाहित्यमा डा हंसपुरे सुवेदी, निबन्धमा हेमनाथ पौडेल, गद्याख्यानमा माया ठकुरी र कवितामा मेघराज नेपाल (मञ्जुल) ले प्राप्त गरे । यसै वर्षबाट स्थापना भएको भगत सर्वजति मानव मर्यादा राष्ट्रिय पुरस्कार अन्तर्गत दलित मुक्ति आन्दोलनमा पद्मसिंह विश्वकर्मा (मरणोपरान्त), सीप, कला र संस्कृतिमा पदम सुन्दास तथा समाज सुधार अभियानका क्षेत्रमा डा मोदनाथ प्रश्रितलाई प्रदान गरियो । संस्कृति, पर्यटन तथा नागरिक उड्डयन मन्त्री आनन्दप्रसाद पोखरेलले विभिन्न विधामा पुरस्कारका लागि आवेदन वा सिफारिस आह्वान गरी विज्ञसहितको चयन समितिको छनोटका आधारमा पुरस्कार प्रदान गर्ने निर्णय भएको जानकारी दिए । विभिन्न प्रज्ञा प्रतिष्ठानका कुलपति र प्राज्ञका संयोजत्वमा चयन समिति गठन भएको मन्त्रालयका सचिव प्रेमकुमार राईले जानकारी दिए । रासस"
ओलीको राजीनामापछि मुलुक अस्थिरतातर्फ : राप्रपा नेपाल,"काठमाडौं : राप्रपा नेपालले प्रधानमन्त्री केपी ओलीको राजीनामापछि मुलुक राजनीतिक अस्थिरतातर्फ मोडिनसक्ने चिन्ता व्यक्त गरेको छ । राप्रपा नेपाल केन्द्रीय कार्य समितिका मंगलबार र बुधबार बसेको बैठक अचानक रुपमा भएको सरकार परिवर्तनले देशमा पुनः राजनीतिक अस्थिरता बढने, संबिधान कार्यान्वनमा जटिलता खडा हुने, आर्थिक बिकासको गति अवरुद्ध हुने तथा राष्ट्रिय हित र स्वार्थमा आंच पुग्न जाने संभावनाप्रति चिन्ता प्रकट गरेको छ । बैठकले साउन १६ गतेभित्र दुवै राप्रपा एकीकरण गर्ने निर्णय पनि गरेको छ । देशमा बलियो राष्ट्रवादी प्रजातान्त्रिक शक्ति निर्माण गर्ने क्रममा राप्रपा नेपाल र राष्ट्रिय प्रजातन्त्र पार्टीका बीचमा एकीकरण गर्न बैठकले सैद्धान्तिक सहमति प्रदान गरेको छ । यस प्रयोजनका निमित्त दुवै पार्टीका वार्ताटोलीले सहमतिका आधारमा तयार गरेको एकीकरणको नीति र आधारपत्रलाई बैठकले अनुमोदन गरेको छ । साउन १६ गते भित्र एकीकरण कार्य सम्पन्न गर्न तथा एकिकृत पार्टीको चुनावचिन्ह गाई कायम गर्ने वारे प्रयत्नशील रहन समेत बैठकले मार्गदर्शन गरेको पार्टीका प्रवक्ता राजाराम श्रेष्ठले बताए । साउन १६ भित्र एकीकरण हुन नसकेको अवस्थामा आबश्यक निर्णय गर्न बैठकले कार्य सम्पादन समितिलाई अधिकार प्रत्यायोजन गरेको छ । बैठकले सरकारमा पार्टीको सहभागिताको समीक्षा गर्दै राष्ट्रिय स्वाभिमान र स्वाधिनताको सम्बद्र्धन, नेपाली जनताको निर्णायकत्वको रक्षा, राष्ट्रिय हितमा आंच नपुराई कुटनैतिक प्रयासबाट अघोषित नाकाबन्दिको अन्त्य, दुवै छिमेकीसँग पारस्परिक समानता र हितमा आधारित सम्बन्धको बिकास एवं अन्तर्राष्ट्रिय क्षेत्रमा नेपालको प्रतिष्ठाको अभिवृद्धिका निमित्त सरकारमा रहेर पार्टीले खेलेको भूमिकाको बैठकले उच्च मुल्यांकन गरेको छ । राष्ट्रिय हितको सम्बद्र्धन, संबिधानको कार्यान्वन, भूकम्प पछिको पुननिर्माण र दीर्घकालिन आर्थिक बिकासको क्षेत्रमा केपी ओलीको नेतृत्वमा राप्रपा नेपाल समेत सहभागि रहेको सरकारबाट प्रभावकारी कार्य भैरहेको अवस्थामा सरकार परिवर्तन हुनु देश र जनताको हितमा नरहेको बैठकले ठहर गरेको छ । सरकार गठन भएको नौ महिनाको बीचमा नै सरकार परिवर्तन हुनुले देशमा पुनः राजनैतिक अस्थिरता बढने, संबिधान कार्यान्वनमा जटिलता खडा हुने, आर्थिक बिकासको गति अवरुद्ध हुने तथा राष्ट्रिय हित र स्वार्थमा आंच पुग्न जाने संभावनाप्रति बैठकले गंभीर चिन्ता प्रकट गरेको छ । नंया संबिधान जारी भैसके पछि पनि राजनैतिक अस्थिरता रहेबाट जाने सन्देश तथा पर्ने नकरात्मक प्रभावप्रति गंभीर बन्न प्रमुख राजनैतिक दलहरुसंग बैठकले आह्वान गरेको पार्टीले जारी गरेको विज्ञप्तीमा उल्लेख छ । देशको परिवर्तित राजनैतिक सन्दर्भमा पार्टीको सिद्धान्त र नीतिको महत्व, औचित्य र सान्दर्भिकता अझ टडकारो हुंदै गएको बैठकले महसुश गरेको छ । यस वास्तविकतालाई दृष्टिगत गर्दै नेपालको संबिधान र संबैधानिक व्यवस्थासंग सहकार्य गर्दै आफ्ना मान्यताहरु स्थापित गर्न सशक्त ढंगबाट क्रियाशील रहने पार्टीको कार्यदिशालाई आगामि दिनमा निरन्तरता दिइन प्रवक्ता श्रेष्ठले बताए । देशको राष्ट्रिय अखण्डता माथि प्रश्न चिन्ह खडा गर्ने प्रवृत्ति र समुह निर्वाधरुपले क्रियाशील भैरहेको तथा त्यसलाई नियन्त्रण गर्ने तर्फ प्रभावकारी कार्य नभएकोप्रति राप्रपा नेपालको बैठक गम्भीर सरोकार व्यक्त गरेको छ । मुलुकमा हाल बिकसित राजनैतिक घटनाक्रम र अस्थिरताबाट विखण्डनकारी तत्वले फाईदा उठाउन सक्ने हुंदा त्यस तर्फ ध्यानदिन राप्रपा नेपाल सम्बद्ध पक्षको ध्यानाकर्षण गरेको छ । पार्टीका सहप्रवक्ता मोहन श्रेष्ठका अनुसार संबिधानले धर्म परिवर्तनलाई दण्डनीय तुल्याएता पनि अझै पनि देशको विभिन्न भागहरुमा संगठित र योजनावद्ध रुपमा लोभ लालच, त्राश र भ्रम सिर्जना गरी धर्म परिवर्तन गराउने तथा सनातन धर्मलाई कमजोर बनाउने कार्य जारी रहेको निश्कर्ष बैठकले निकालेको छ । संबिधानले नै सनातन धर्मको संरक्षण गर्नु राज्यको दायित्व हुने उल्लेख गरिए तापनि यसरी निर्वाध रुपले धर्म परिवर्तन भैरहेको प्रति चिन्ता र खेद प्रकट गर्दै तत्काल धर्म परिवर्तन माथि नियन्त्रण गर्न राप्रपा नेपाल सरकारसंग माग गर्दछ । हिन्दुत्वप्रति जनचेतना अभिवृद्धि गर्न पार्टीले हिन्दुत्व जागरण अभियानलाई निरन्तरता दिने निर्णय पनि राप्रपा नेपालले गरेको छ। आगामि कार्तिक महिनाको पहिलो हप्तामा अन्तर्राष्ट्रिय सनातन धर्मसभाको आयोजना गर्ने निर्णय बैठकले गरेको छ । अन्तर्राष्ट्रिय धर्मसभा आयोजनाको निमित्त पार्टी अध्यक्ष कमल थापाको अध्यक्षतामा आयोजक समिति गठन गरिएको छ ।"
"प्रचण्डले भने, 'पहिले प्रधानमन्त्री हुँदा अनुभवको कमी थियो, अब त्यस्तो हुँदैन'","काठमाडौँ : नेकपा (माओवादी केन्द्र) का अध्यक्ष पुष्पकमल दाहाल प्रचण्डले पहिलोपटक प्रधानमन्त्री हुँदा आफूसंग पर्याप्त अनुभव नहुँदा जनताको अपेक्षाअनुसा काम गर्न नसकेको स्वीकारेका छन्। नेपालमै पहिलो पटक काखीमुनि सानो प्वाल पारी मुटुको शल्यक्रिया गरिएको जानकारी दिन ग्रीनसिटी अस्पतालले बुधबार आयोजना गरेको कार्यक्रममा प्रचण्डले भने, 'पहिले अनुभवको कमी थियो, अब त्यस्तो हुँदैन ।' युद्धबाट एक्कासी खुला र प्रतिस्पर्धात्मक राजनीतिमा आउँदा त्यतिबेला केही समस्या भएको बताउँदै उनले भने, 'गणतन्त्र आएपछिको पहिलो प्रधानमन्त्री भएर खुला र प्रतिस्पर्धात्मक राजनीतिमा आउँदा अनुभवको कमी थियो । म युद्धबाट आएको हुँदा शान्तिको महत्व बुझ्न समय लाग्यो। तत्कालीन सेनापति रुक्मागंद कटवाललाई बर्खास्त गर्ने उनको निर्णयले जटिल रुप लिएपछि उनी सरकारबाट बाहिरिनु परेको थियो। उनले भने, यसबीचमा अब मैले धेरै घटनाक्रमबाट सिकिसकेको छु।' निजी क्षेत्रका अस्पतालले स्वास्थ्य सेवामा ठूलो उपलब्धि हासिल गरेको उल्लेख गर्दै अध्यक्ष दाहालले निजी क्षेत्रले प्राप्त गरेको उपलब्धिलाई सरकारी अस्पतालले पनि अनुसरण गर्नुपर्ने बताए। नेपाली काँग्रेसका केन्द्रीय सदस्य तथा पूर्वअर्थमन्त्री डा रामशरण महतले नेपालमा निजी क्षेत्रले स्वास्थ्य सेवाको क्षेत्रमा ठूलो फ्ड्को मारेको बताए । उनले अहिले निजी क्षेत्रले स्वास्थ्यमा सामाजिक दायित्वबोध गरी काम गर्दा ठूला र जटिल मानिएका शल्यक्रिया र रोगका उपचार नेपाललै सम्भव भएको छ । नेकपा (एमाले)का नेता लालबाबु पण्डितले अब विदेशमा गई महँगोमा उपचार गराउनुपर्ने अवस्थाको अन्त्य भएको उल्लेख गरे। अस्पतालका वरिष्ठ मुटुरोग विशेषज्ञ डा अनिल भट्टराई नेतृत्वको टोलीले धादिङ ज्यामरुङकी १६ वर्षीया श्रीष कार्कीको काखीबाट ओपन हर्ट सर्जरी गरेको थियो । नेपालमा पहिलो पटक भएको भनिएको सो शल्यक्रिया अस्पतालले निःशुल्क गरेको थियो । अस्पतालका अध्यक्ष लोकबहादुर टण्डनले डा भट्टराई नेतृत्वको टोलीले गएको छ महिनामा १७ जनाको ओपन हार्ट सर्जरी गरेको जानकारी दिनुभयो । तीमध्ये कालिकोट र धादिङका १२ जनाको निःशुल्क उपचार गरिएको थियो । ओपन हार्ट सर्जरी गर्दा रु चार लाख खर्च लाग्ने बताइएको छ ।"

शीर्षक,विवरण
कांग्रेसमा कोलाहल,"नेपाली कांग्रेस मुलुकमा हाल सक्रिय राजनीतिक दलहरूमध्ये सबभन्दा पुरानो र स्पष्ट मान्यता, सिद्धान्त र कार्यक्रम बोकेको पार्टी हो । त्यसको इतिहास र गतिविधिले नेपालमा प्रजातन्त्रको स्थापना या पञ्चायतको उदारीकरण र राष्ट्रियता तथा प्रजातान्त्रिक शक्तिहरूबीचको सहकार्यमा आधारित ०४७ को संविधान ल्याउने जस्ता महत्वपूर्ण कार्य या उपलब्धि हासिल भएका थिए। कांग्रेसको शिथिलता या उसले बाह्य निर्देशनमा बढी निर्भरता अनि बाह्रबुँदेपछिको राजनीतिमा माओवादीको एजेन्डालाई बिनाबहस अपनाएपछि नेपालमा राष्ट्रियता र प्रजातन्त्र दुवैमा संकट आइलागेको हो, विगत १० वर्षमा । यस अवधिमा कांग्रेसको सैद्धान्तिक र वैचारिक धार मृत हुन पुगेको हो । कांग्रेस स्थापनादेखि महत्वपूर्ण हरेक संघर्षमा नेतृत्वदायी भूमिका खेलेका त्यसबेलाका जीवित एक मात्र नेता कृष्णप्रसाद भट्टराईले कांग्रेसले राजनीतिक एजेन्डा आयात गरेको आरोपका साथ पार्टी छोड्नुको अर्थ (०६३ भदौमा) खोज्ने साहस कांग्रेसमा अहिलेसम्म कसैले नदेखाउनुले स्पष्ट पार्छ कि कांग्रेसमा न इतिहासप्रति गर्व छ न वर्तमान र भविष्यप्रति कुनै सोच । त्यस अर्थमा कांग्रेस संसदीय दल तथा पार्टीको नेतृत्वमा एक वर्षअघि विजय हासिल गरेका शेरबहादुर देउवासँग अझै पनि एउटा अवसर छ, पार्टीलाई विचार, सिद्धान्त र बीपी, गणेशमान सिंह तथा कृष्णप्रसाद भट्टराईले रचेको र हिँडेको मार्गमा अगाडि बढेर अनि राष्ट्रमा आएको संवैधानिक र राजनीतिक संकट तथा आफ्नै विगत १० वर्षको गल्तीको समीक्षा तथा सुधार गरेर । पार्टी जब नीति, सिद्धान्त र त्यसमा आधारित कार्यक्रममा बाँधिन्छ र इतिहासको गौरव र भविष्यप्रतिको प्रतिबद्धताबाट निर्देशित हुन्छ, त्यो जीवन्त हुन्छ र जनताको आदरको पात्र हुन्छ । आन्तरिक प्रजातन्त्र र आवधिक आन्तरिक निर्वाचन हुने दलहरूमा गुटउपगुटहरू स्वतः निरुत्साहित हुन्छन् । विगत एक वर्षमा पार्टीमा महत्वपूर्ण सांगठनिक पदपूर्ति नहुनु र महत्वपूर्ण तथा नीतिगत विषयमा संस्थागत मान्यता निर्धारित गर्न केन्द्रीय समिति बैठक नहुनु पार्टी थप कमजोर बन्ने प्रवृत्तिको निरन्तरता हो । कांग्रेसमा स्पष्ट देखिने गरी कमसेकम चार गुट हरू देखिनुले चार गुटको योग नै पार्टी हो भन्ने मान्यता बढ्दै गएको छ, पार्टीका विभिन्न तहमा पनि । शनिबार पार्टीभित्र रामचन्द्र पौडेल गुटको बैठकमा पार्टीको सदस्यता नलिएका व्यक्तिहरूलाई राजदूत बनाएकोमा देउवाको आलोचना भएको छ । यसको अर्थ हो पार्टीभित्र आफूलाई वैकल्पिक नेतृत्वका रूपमा प्रस्तुत गर्ने नेतामा पनि त्यही दरिद्रता छ । राजदूत पद, पार्टीका सदस्यहरूका लागि भर्ती केन्द्र हैन, त्यो मुलुकको हित र छविलाई बाहिर स्थापित गर्न उपयुक्त पात्रहरू पठाइनुपर्ने ठाउँ हो । वैकल्पिक नेतृत्वको दरिद्रता र लोभले पार्टीलाई सुदृढ बनाउँदैन । सत्ता समीकरणमा तात्कालिक आवश्यकताबाट निर्देशित भई कुनै निर्णय लिनु एउटा विषय हो, तर मुुलुकको सार्वभौमसत्ता र स्वतन्त्र हैसियतमा आँच आउने गरी जारी राजनीति, बाह्य हस्तक्षेप तथा कांग्रेसकै इतिहास र सान्दर्भिकता लोप हुने गरी लिइएका निर्णयबारे कांग्रेस सचेत छैन र समीक्षा गर्न तयार छैन भने उसको सान्दर्भिकता सकिँदै गएको अर्थ लाग्नेछ ।"
विवादपछि २२ क्याम्पसमा मात्र स्ववियु चुनाव,"काठमाडौं : पटकपटक भएको वार्ता र छलफलमा पनि असन्तुष्ट विद्यार्थीले क्याम्पसहरुमा लगाएको ताला खुलाउन नसकेपछि त्रिभुवन विश्वविद्यालयले ६० वटा आंगिक क्याम्पसमध्ये २२ वटा आंगिक क्याम्पसमा मात्र स्ववियु चुनाव गर्ने भएको छ । बुधबारलाई तोकिएको चुनावका लागि बाँकी क्याम्पसमा उम्मेदबार मनोनयन हुन नसकेपछि त्रिविले मनोनयन भएको दर्ता भएका ती क्याम्पसमा मात्र चुनाव गर्न लागेको हो । २२ वटा क्याम्पसमा शनिबार उम्मेदबारी मनोनयन भएको थियो । यि क्याम्पसहरुमध्ये उपत्यकाका ८ वटा र उपत्यका वाहिरका १४ वटा रहेको त्रिविले जनाएको छ । गोरखाको गोरखा क्याम्पस र काठमाडौंको जन प्रशासन क्याम्पसमा उम्मेदवार मनोनयन तथा नामावली समेत प्रकाशन भईसकेको भएपनि सोमबार साँझ विद्यार्थीबीच विवाद भएकोले चुनाव रोकिएको चुनाव परिचालन समितीकी संयोजक तथा शिक्षाध्यक्ष प्राध्यापक डा सुधा त्रिपाठीले जानकारी दिईन् । २२ वटा क्याम्पसहरुमा उम्मेदबारको अन्तिम नामावली र मतदाता नामावली समेत प्रकाशन भएको उनले बताईन् । अन्य क्याम्पसमा अव प्रक्रिया शुरु भएपनि बुधबार निर्वाचन गर्न सकिदैन । ति क्याम्पसहरुको चुनाव अनिश्चित भयो त्रिपाठीले भनिन् । रतन्राज्यलक्ष्मि क्यामपसकी प्रमुख निर्मला सुवालले साना साना समूहले पनि ताला लगाएका कारण समस्या आएको बताईन् । जसले ताला लगाए पनि हामीले खोल्न सक्दैनौं । केन्द्रले पनि ताला खोल्ने कि नखोल्ने विषयमा स्पष्ट नीति बनाएको छैन सुवालले भनिन्, दुई जना विद्यार्थी भर्ना भएका हुँदैनन्। संगठन खोल्छन् । अनि तिनैले ताला लगाउँछन् । हामी केहि गर्न सक्दैनौं । असन्तुष्ट विद्यार्थीले ताला लगाएका क्याम्पसका समस्या समाधानका लागि सोमबार पटक पटक वार्ता भएपनि सफल नभएको त्रिविले जनाएको छ । त्रिपाठीले भनिन्, क्याम्पस अनुसार फरक फरक विद्यार्थीको ताला छ । एउटा पक्षलाई मिलाउन खोज्दा अर्को पक्ष मान्दैनन् । विद्यार्थीको विवाद हेर्दा उनीहरु नै चुनाव चाहदैनन् भन्ने देखियो । आफूहरुले यसपटक चुनाव सम्पन्न गर्नकै लागि दुई महिना समय खर्चिसकेको हुनाले अव पनि चुनावका लागि समय दिन नसकिने त्रिविले स्पष्ट पारेको छ । दुई वर्षमा हुनुपर्ने चुनाव विद्यार्थीको संगठनको विवादकै कारण रोकिएको थियो । यसअघि पनि दुई पटकसम्म चुनावको मिति तोकिएको भएपनि विद्यार्थीबीच कुरा नमिल्दा स्थगित भएको थियो ।आफूहरुले भने अनुसारको चुनाव गर्नुपर्ने माग गर्दै विद्यार्थीहरुले हरेक पटक क्याम्पसमा तोडफोड र आगजानी गरेका छन् । उनीहरुले यसपटक पनि रत्नराज्यलक्ष्मि, वाल्मिकी, नेपाल कमर्स क्याम्पस मिनभवनमा समेत आगजानी गरेर लाखौंको क्षति पुयाएका छन् । विद्यार्थी हितका लागि लडेको दावि गर्ने उनीहरुले आफ्नै क्याम्पसमा तोडफोड गरेर कसलाई रिस पोखेको ? त्रिपाठीले भनिन् । कुन कुन क्याम्पसमा हुँदैछ चुनाव ? उपत्यका १भक्तपुर वहुमुखी क्याम्पस, भक्तपुर २सानोठिमी क्याम्पस, भक्तपुर ३पूल्चोक इन्जिनियरिङ क्याम्पस, पूल्चोक ४थापाथली ईन्जिनिरिङ क्याम्पस, थापाथली ५नर्सिङ क्याम्पस , महाराजगञ्ज ६महाराजगञ्ज चिकित्शा क्याम्पस ७आयुर्वेद क्याम्पस कीर्तिपुर ८ललितकला क्याम्पस उपत्यकावाहिर १मेची वहुमुखी क्याम्पस झापा २तेह्रथुम क्याम्पस तेह्रथुम ३महेन्द्र वहुमुखी क्याम्पस धरान ४केन्द्रीय प्रविधि क्याम्पस धरान ५पूर्वाञ्चल ईन्जिनियरिङ क्याम्पस धरान ६नर्सिङ क्याम्पस विरगञ्ज ७भोजपुर वहुमुखी क्याम्पस भोजपुर ८पश्चिमाञ्चल ईन्जिनियरिङ क्याम्पस पोखरा ९नर्सिङ क्याम्पस पोखरा १०वन क्यामपस पोखरा ११धौलागिरी क्यामपस वागलुण् १२डोटी क्याम्पस डोटी १३डडेल्धुरा शिक्षा क्याम्पस, डडेल्धुरा १४सुर्खेत शिक्षा क्याम्पस, सुर्खेत"
राष्ट्रिय एकता भेलामा ५० लाख उर्ताने ओलीको घोषणा,"काठमाडौं : एमाले अध्यक्ष केपी शर्मा ओलीले मुलुकमा विद्यमान संक्रमणकालको अन्त्य, स्थिरता, राष्ट्रिय एकता र सामाजिक सद्भावका लागि मेचीमहाकाली अभियान सार्थक हुने बताएका छन्। आगामी २१ देखि चैत ५ गतेसम्म आयोजना हुने मेचीमहाकाली राष्ट्रिय अभियान संक्रमणकालको अन्त्य, स्थिरता, राष्ट्रिय एकता एवं सामाजिक सद्भावका लागि हो, पार्टी मुख्यालय धुम्बाराहीमा सोमबार उनले भने। अभियानक्रममा एमालेका बारेमा उत्पन्न गरिएका भ्रम चिर्न उनले स्वयंसेवकलाई निर्देशन दिए। यो अभियानमा सरिक हुने सबैले एमालेका बारेमा उत्पन्न गरिएका भ्रम चिर्दै अघि बढ्नुपर्छ। यो एउटा यस्तो अभियान हो जो अभूतपूर्व छ, असाधारण छ, छर्लंग छ, उनले भने। एमालेबाहेक अन्य शक्तिले यस्तो कार्यक्रम गर्नै नसक्ने जिकिर उनले गरे। यस्तो विचार र संगठन अरू दलसँग छँदै छैन। यो एउटा राष्ट्रका लागि गरिएको प्रण र प्रतिबद्धता पनि हो, उनले भने। अभियानमा करिब १० हजार स्वयंसेवक परिचालन गरिएको छ। स्वयंसेवकलाई निर्देशन दिँदै उनले भने, यो अभियान जनताका लागि राष्ट्रको पहिचान भएकाले सेल्फी खिच्ने र फेसबुक रंग्याउने कार्य नहोस्। विरलै निश्चित समयमा कार्यक्रममा सहभागी हुने ओलीले आफ्नो स्वास्थ्य ठीक नभएको जानकारी दिँदै भने, तपाईंहरूले सबैभन्दा बढी स्वास्थ्यलाई ख्याल गर्नुहोस्। सबैभन्दा ठूलो स्वास्थ्य हो। मेरो स्वास्थ्य अलि ठीक छैन। यो अभियानमा पचास लाख मान्छे उत्रिन्छन्। राजमार्ग, सडक, बाटाघाटा, चौर सबै एमालेले ढाक्नेछ। स्वयंसेवकको स्वास्थ्य कमजोर भयो भने कमान्डरलाई के गरौं भनेर नसोधी पहिला स्वास्थ्यमा ध्यान दिन उनले सुझाए। स्वास्थ्य सबैभन्दा ठूलो कुरा हो र यसको ख्याल गर्नुपर्छ भन्ने कुराको हेक्का आफूलाई भर्खर मात्र भएको उनले बताए। केही दिनअघि एउटा कार्यक्रममा बोल्दै गर्दा भनन्न रिँगाटा चलेजस्तो भयो, ढलौंलाढलौंलाजस्तो भयो। म त्यहाँ लडेको भए एकछिन कार्यक्रम रोकिन्थ्यो र फेरि उठेर बोल्थें, ओलीले भने। े कार्यक्रममा सम्बोधन गर्ने क्रममा ओलीले यो अभियानले कांग्रेसमाओवादी केन्द्र र मधेसी मोर्चाको सातो जाने दाबी गरे। यो अभियानमा पचास लाख मान्छे उत्रिन्छन्, उनले भने। राजमार्ग, सडक, बाटाघाटा, चौर सबै एमालेले ढाक्ने विश्वास आफूले गरेको उनले बताए। लोकतन्त्रको प्रयोग गरौं न त भनेर कोठामा बसेर एमालेको कार्यक्रम बिथोल्छौं भन्नेहरूको के ल्याकत होला ? त्यसैले सत्तापक्षका हल्लाको कुनै तुक छैन, उनले भने। एमालेले अभियानका क्रममा संविधान संशोधन प्रस्तावलाई अनुचित ठहर्याउँदै भावनात्मक राष्ट्रिय एकता सिर्जना गर्ने जनाएको छ। उक्त पार्टीले ३० स्थानमा आमसभा, झाँकी प्रदर्शन र पार्टी प्रवेश कार्यक्रम तय गरेको छ।"
अवरोध भए निर्वाचनमा सेना परिचालन गर्नुपर्छ: बिजुक्छे,भक्तपुर: नेपाल मजदुर किसान पार्टीका अध्यक्ष नारायणमान बिजुक्छेले सेना परिचालन गरेर भए पनि तोकिएको मितिमा स्थानीय निर्वाचन गर्नुपर्ने बताएका छन्। रफत सञ्चार क्लबले आज आयोजना गरेको साक्षात्कार कार्यक्रममा सांसद बिजुक्छेले स्थानीय निर्वाचन नगराउनका लागि विदेशी चलखेल सुरु भएको विचार व्यक्त गर्दै मुलुकभर एकैदिन सम्भव नभए खण्डखण्डमा भए पनि निर्वाचन गर्नुपर्नेमा जोड दिए। उनले संयुक्त लोकतान्त्रिक मधेसी मोर्चाले विरोध गर्दैमा निर्वाचन प्रभावित नहुने जिकिर गर्दै सरकारले चाहेमा तराईका सबै ठाउँमा निर्वाचन गर्न सकिने बताए। रासस
मोर्चाका नेतासँग प्रधानमन्त्री प्रचण्डको चिन्ता : संघीयता उल्टिने खतरा बढ्यो,"काठमाडौं : प्रधानमन्त्री पुष्पकमल दाहाल प्रचण्डले मधेसी मोर्चाका नेतासँगको अनौपचारिक छलफलमा संघीयता उल्टिने खतराप्रति सचेत गराएका छन्। सोमबार साँझ मधेसी मोर्चासँग आबद्ध दलका शीर्ष नेतासँग बालुवाटारमा भएको छलफलमा प्रधानमन्त्रीले यस्तो बताएका हुन्। मधेसी मोर्चाका नेतासँगको छलफलमा प्रचण्डले स्थानीय तहको निर्वाचन गरेर संविधान कार्यान्यवनमा नजाने हो भने संघीयता नै उल्टिनसक्ने खतराप्रति मोर्चाका नेताको ध्यानाकर्षण गराएको प्रधानमन्त्रीको निजी सचिवालयले जनाएको छ। सरकारले आगामी वैशाख ३१ गते स्थानीय तहको निर्वाचनको मिति घोषणा गरेको र सदनमा संविधान संशोधन प्रस्ताव प्रक्रियामा रहेको सन्दर्भमा प्रधानमन्त्रीले मोर्चाका नेताहरुसँग अनौपचारिक छलफल गरेका हुन्। बैठकमा स्थानीय तह पुर्नसंरचनाको अन्तिम टुङ्गो, संविधान संशोधन प्रस्ताव र त्यसमा मधेशी मोर्चाको भूमिका तथा स्थानीय तहको निर्वाचनका विषयमा कुराकानी भएको प्रधानमन्त्रीको निजी सचिवालयले उल्लेख गरेको छ। संविधान संशोधन प्रस्तावलाई अन्तिम टुंगोमा लैजान मोर्चाका नेताहरुको सुझाव माग्दै प्रधानमन्त्रीले सरकार संशोधन प्रस्तावप्रति गम्भीर र प्रतिवद्ध रहेको जानकारी समेत गराएका छन्। भेटमा मोर्चाका नेताहरुले संविधान संशोधन प्रक्रिया र स्थानीय तहको प्रतिवेदनबारे आफ्नो चासो राखेका छन्। अनौपचारिक छलफलमा प्रधानमन्त्री प्रचण्ड, तराई मधेश लोकतान्त्रिक पार्टीका अध्यक्ष महन्थ ठाकुर, सद्भावनाका अध्यक्ष राजेन्द्र महतो र संघीय समाजवादी फोरमका नेता राजेन्द्र श्रेष्ठ सहभागी थिए। बैठकमा मंगलबार माओवादी केन्द्र, नेपाली कांग्रेस र मधेशी मोर्चाबीच संयुक्त बैठक बस्ने समझदारी भएको छ।"
स्ववियु निर्वाचन: मनोनयन भएका क्याम्पसमा मात्र चुनाव,"काठमाडौं: त्रिभुवन विश्वविद्यालयले विद्यार्थी संगठनको विवादका कारण उम्मेदवार मनोनयन हुन नसकेका क्याम्पसलाई छाडेर उम्मेदवार मनोनयन भएका क्याम्पसमा मात्र भए पनि स्ववियु चुनाव गर्ने भएको छ। त्रिवि प्रशासनले सहमति जुटाउन विद्यार्थी संगठनलाई पटकपटक आग्रह गरे पनि सफल नभएपछि मनोनयन भएका क्याम्पसमा मात्र चुनाव गर्ने तयारी गरेको हो । विद्यार्थी संगठनको विवादका कारण शनिबारलाई तोकिएको उम्मेदवार मनोनयन कार्यतालिका प्रभावित भएको छ । ६० वटा आंगिक क्याम्पसमध्ये २२ वटामा उम्मेदवार मनोनय नभएको त्रिविले जनाएको छ । त्रिवि शिक्षाध्यक्ष सुधा त्रिपाठीले भनिन्, हामी विवाद मिलाउने प्रयासमा छौं । विवाद मिल्यो भने सबै क्याम्पसमा चुनाव हुन्छ । मिलेन भने जहाँजहाँ मनोनयन भएको छ त्यहाँ मात्र भए पनि चुनाव हुन्छ । विद्यार्थीकै विवादका कारण फागुन १४ गतेलाई तोकिएको चुनाव १८ गतेलाई सारिएको थियो । तर पटकपटक मिति मात्र सार्दा नकारात्मक सन्देश जाने र त्रिविको पठनपाठनसमेत प्रभावित हुने भएकाले यसपटक जसरी पनि चुनाव गर्ने पक्षमा त्रिवि छ । हामी त लागिरहेका छौं । तर विवाद हेर्दा विद्यार्थीले नै चुनाव नचाहेको जस्तो देखियो, त्रिपाठीले भनिन्, क्याम्पसहरूमा भएको आन्तरिक विवाद स्थानीय स्तरमै मिलाउन भनेका छौं । हेरौं के हुन्छ । क्याम्पसअनुसार विवाद फरकफरक रहेका कारण पनि तत्काल सहमति जुटाउन कठिन भएको छ । एमाले निकट अनेरास्ववियु र नेविसंघबीचको विवादकै कारण आइतबार वाल्मीकि क्याम्पसमा तोडफोड भएको छ । नेविसंघले अनेरास्ववियुका कार्यकर्ताले तोडफोड गरेको आरोप लगाएको छ भने अनेरास्ववियुले आगजनीमा आफ्नो संलग्नता नरहेको दाबी गरेको छ । दुई संगठनबीच विवाद हुँदा शनिबार रत्नराज्यलक्ष्मी क्याम्पसमा पनि आगजानी भएको थियो ।"
तीन लाख ऋण लिन पुनर्निर्माण प्राधिकरणका पाँच सर्त,"काठमाडौं: राष्ट्रिय पुनर्निर्माण प्राधिकरणले भूकम्पपीडितलाई उपलब्ध गराउने घोषणा गरेको तीन लाख रुपैयाँ सहुलियत ऋणका लागि पाँचवटा सर्त अगाडि सारेको छ । तीन लाख रुपैयाँ अनुदान प्राप्त गर्ने पीडितलाई थप तीन लाख रुपैयाँ सहुलियत ऋण उपलब्ध गराउने योजना कार्यान्वयनमा लैजान प्राधिकरणले सर्त राखेको हो। प्रधानमन्त्री पुष्पकमल दाहालद्वारा आइतबार सिंहदरबारमा आयोजित सरोकारवाला निकायको बैठकमा प्राधिकरणका प्रमुख कार्यकारी अधिकृत गोविन्द पोखरेलले यस्तो प्रस्ताव राखेका हुन् । तीन लाख सहुलियत ऋण लिने व्यक्तिलाई नेपाल राष्ट्र बैंकले विपन्नवर्गका रूपमा परिभाषित गर्नेछ । भूकम्पबाट घर क्षति भई लाभग्राहीको सूचीमा परेको हुनुपर्ने, बन्न लागेको घर धितो राख्नुपर्ने, भूकम्पबाट प्रभावित निजी आवास पुनर्निर्माण अनुदान वितरण कार्यविधि २०७३ को अनुसूची १ (१२) बमोजिम बन्न लागेको घर धितो राख्ने र बैंकलाई मान्य हुने आयआर्जनको सुनिश्चितता गरी ल्याउनुपर्ने सर्त प्राधिकरणले प्रस्ताव गरेको छ । उक्त अनुसूचीमा सार्वजनिक, सरकारी र वन क्षेत्रको जग्गाबाहेक विभिन्न किसिमका गुठी, बिर्ता र गुठी अधीनस्थ जग्गा, मोही लागेको जग्गा, स्ववासी, बेनिस्सा, गाउँ ब्लक, कोदाली, आँकडा, विटौरी, उखडासमेतका जग्गामा बसोबास भई घर क्षति भएकालाई लाभग्राही मानिएको छ । ती लाभग्राहीसँग भएको जग्गाको भोगसम्बन्धी कुनै निस्सा, रसिद वा पुर्जीका आधारमा स्थानीय निकायले गरिदिएको सिफारिसलाई आधार बनाइएको छ। ऋण पाउन पूरा गर्नुपर्ने सर्त भूकम्पबाट घर क्षति भई लाभग्राही सूचीमा परेको हुनुपर्ने, बन्न लागेको घर धितो राख्ने बैंकलाई मान्य हुने आयआर्जनको सुनिश्चितता गराउनुपर्ने ऋणको भाकाभित्र घरजग्गा बेचबिखन गर्न नपाइने ऋण नतिरे स्थानीय निकायबाट दिइने सेवासुविधा रोकिने पोखरेलका अनुसार गुठी, स्ववासीलगायत निस्सा भएका लालपुर्जा नभएकाहरूलाई घरको नक्सा पास गर्न समस्या भएको हुँदा बाधा अड्काउ फुकाउन अब प्रक्रिया अगाडि बढ्नेछ । प्राधिकरणको प्रस्तावमा ऋणको भाकाभित्र सोही घर र जग्गा बेचबिखन गर्न नपाइने, ऋण नतिरेको अवस्थामा ऋणको भाका नाघेपछि पासपोर्टलगायत स्थानीय निकायबाट गरिने सिफारिसमा रोक लगाउने तथा कुनै पनि सामाजिक सुविधा नदिइने सर्त उल्लेख छ । बैठकमा जोखिमपूर्ण बस्तीमा बसिरहेका भूकम्पपीडित परिवारलाई तत्काल अन्यत्र बसोबासको व्यवस्था मिलाउन, घर निर्माण गर्ने पीडितलाई सहुलियत ऋण उपलब्ध गराउन र भूकम्पपीडित सुकुम्बासीलाई राहत व्यवस्था गर्ने गरी कार्यविधि ल्याउन प्रधानमन्त्री दाहालले निर्देशन दिएका थिए । बैठकमा सहरी विकासमन्त्री अर्जुननरसिंह केसी, संघीय मामिला तथा स्थानीय विकासमन्त्री हितराज पाण्डे, शिक्षामन्त्री धनीराम पौडेल, मुख्यसचिव सोमलाल सुवेदीलगायत सरोकारवाला मन्त्रालयका सचिव र नेपाल राष्ट्र बैंकका गभर्नर चिरञ्जीवी नेपाल सहभागी थिए । प्राधिकरणका प्रमुख कार्यकारी अधिकृत पोखरेलले बस्ती स्थानान्तरण तथा पुनःस्थापनाका लागि तीनबुँदे प्रस्ताव अगाडि सारेका छन् । सरकारी वन, सार्वजनिक स्थान र बाटोमा घर भइ ०७२ वैशाख १२ को भूकम्पले क्षति भएर लाभग्राही सूचीमा परेका र निज वा निजको श्रीमतीको नाममा अन्यत्र कतै जग्गा नभएको, हाल बसोबास गरिराखेको स्थानीय निकाय वा यससँग सिमाना जोडिएको स्थानीय निकायभित्र सुरक्षित स्थानमा जग्गा किन्न एकमुष्ट एक लाख रुपैयाँ दिने र निजले बसेको स्थान छाड्नुपर्ने पोखरेलको प्रस्तावमा उल्लेख छ । पोखरेलले १० घरसम्मका साना बस्तीलाई स्वेच्छाले अन्यत्र जाने गरी कार्यक्रम ल्याउने, अन्यत्र जाँदा हाल बसोबास गरिराखेको स्थानीय निकाय वा यससँग सिमाना जोडिएको स्थानीय निकायभित्र सुरक्षित स्थानमा जग्गा किन्न एकमुष्ट एक लाख दिने र अन्यत्र जान नचाहने १० भन्दा बढी घरपरिवार भएमा प्राधिकरण आफैँले पुनर्निर्माण तथा पुनःस्थापना गर्ने प्रस्ताव पोखरेलले राखेका छन् ।"
स्थानीय कर्मचारी कानुन बनाउन हानथाप,"काठमाडौं: नयाँ संविधानअनुसार स्थानीय निकायका कर्मचारी व्यवस्थापन गर्न कसले कानुन बनाउने भन्नेमा दुई मन्त्रालयबीच हानथाप सुरु भएको छ। कर्मचारी प्रशासनको सबै कानुन बनाउँदै आएको सामान्य प्रशासन मन्त्रालयले स्थानीय निकायको कानुन पनि आफैं बनाउन पाउनुपर्ने अडान राखेको छ भने संघीय मामिला तथा स्थानीय विकास मन्त्रालयले सामान्यलाई औपचारिक जानकारी नै नदिई स्थानीय निकाय कर्मचारी प्रशासनसम्बन्धी कानुनको मस्यौदा तयारी थालेको छ। स्थानीय तहको सबैभन्दा जानकार मन्त्रालय भएकाले हामीले कानुन बनाउन पाउनुपर्छ भन्ने धारणा हो, स्थानीय विकास मन्त्रालयका सचिव केदारबहादुर अधिकारीले भने, हामीलाई बनाउन दिनुपर्यो भनेर सामान्य प्रशासन र कानुन मन्त्रालयसँग आग्रह गरेका छौं, टुंगो लागेको छैन ।सामान्य प्रशासन मन्त्रालयले भने कर्मचारी प्रशासनका सबै काम गर्ने भएकाले स्थानीय तहका कर्मचारीसम्बन्धी कानुन पनि आफूहरूले नै बनाउने बताएको छ । कर्मचारी प्रशासनसँग सम्बन्धित कानुन एउटै छाताबाट बन्नुपर्छ भन्ने हाम्रो भनाइ हो, सामान्य प्रशासन मन्त्रालयका उपसचिव भागवत खनालले अन्नपूर्णसँग भने, अझै कसले बनाउने भन्ने टुंगो लागेको छैन । सामान्य प्रशासन मन्त्रालयले स्थानीय निकाय कर्मचारी प्रशासनसम्बन्धी कानुन आफैं बनाउन पाउनुपर्ने अडान राखेको छ भने स्थानीय विकासले सामान्यलाई जानकारी नै नदिई कानुन मस्यौदा तयारी थालेको छ । कानुन मन्त्रालयले भने स्थानीय तहका कर्मचारी प्रशासनसम्बन्धी कानुन कसले तयार गर्ने भन्नेमा दुवै मन्त्रालयलाई जवाफ दिएको छैन । नयाँ संविधानअनुसार स्थानीय निकाय पुनःसंरचना आयोगले प्रतिवेदन पेस गरेको र त्यो कार्यान्वयन भए छिट्टै स्थानीय तहमा कर्मचारी पठाउनुपर्ने भएकाले पनि त्यससम्बन्धी कानुन जतिसक्दो चाँडै बनाउनुपर्ने हुन्छ । तर, कानुन कसले बनाउने भन्ने विवादले काम ढिलो हुने देखिएको छ । सरकारले स्थानीय निकायमा कति कर्मचारी चाहिने भन्ने सामान्य खाका तयार गरे पनि त्यससम्बन्धी कानुन बनाउन सकेको छैन । विवादका कारण कर्मचारी समायोजनलगायत प्रदेश लोकसेवासम्बन्धी कानुन निर्माण प्रक्रिया पनि अघि बढ्न सकेको छैन । तर, सामान्य प्रशासन मन्त्रालयले सातै प्रदेशमा प्रदेश लोकसेवा आयोग रहने गरी मस्यौदा विधेयकका विषयमा सामान्य छलफल भने सुरु गरेको छ । प्रदेश लोकसेवा आयोग गठनका विषयमा सामान्य छलफल सुरु भएको छ, उपसचिव खनालले भने, तर औपचारिक रूपमा निर्माण कार्य भने अघि बढेको छैन । स्थानीय विकास मन्त्रालयले स्थानीय तहमा सरसफाइबाहेक ५० हजार कर्मचारी आवश्यक रहने प्रारम्भिक अध्ययन प्रतिवेदन तयार गरेको छ ।सरकारले जेठमा चुनाव मिति घोषणा गरे त्यसअगावै स्थानीय तहमा कर्मचारी समायोजन भइसक्नुपर्ने हुन्छ । तर, कर्मचारी समायोजनसम्बन्धी विधेयक पनि प्रधानमन्त्री तथा मन्त्रिपरिषद् कार्यालयमा थन्किएकाले स्थानीय तहमा कस्ता कर्मचारी जाने भन्ने टुंगो लाग्न सकेको छैन । निर्वाचन आयोगले भने नयाँ संरचनाअनुसार ७ सय १९ गाउँपालिकामा चुनाव गर्ने भए त्यसअगावै कर्मचारी व्यवस्थापन गरेर केन्द्र तोक्न सरकारलाई सुझाव दिएको छ । स्थानीय तहको चुनाव हुने भए उक्त क्षेत्रमा प्रशासनिक काम बढ्ने भएकाले पनि आयोगले कर्मचारीको अस्थायी व्यवस्थापन छिटो अघि बढाउन आग्रह गरेको छ ।"
उपराष्ट्रपति पुन नर्भिक अस्पताल भर्ना : स्वास्थ्य अवस्था बुझ्न प्रधानमन्त्री अस्पतालमा,"काठमाडौं : आइतबार राति स्वास्थ्यमा समस्या देखिएपछि थापाथलीस्थित नर्भिक इन्टरनेशनल अस्पतालमा भर्ना भएका उपराष्ट्रपति नन्दबहादुर पुन पासाङ को स्वास्थ्य अवस्था बुझ्न प्रधानमन्त्री पुष्पकमल दाहाल प्रचण्ड अस्पताल पुगेका छन्। चार दिनदेखि रिंगाटा लाग्ने, वान्ता आउने, ज्वरो आउने समस्या भएपछि आइतबार राति ९:३० बजे पराष्ट्रपति पुनलाई अस्पताल भर्ना गरिएको हो। उपराष्ट्रपतिको शरीरमा सोडियम र पानीको मात्र कम हुँदा स्वास्थ्यमा समस्या देखिएको चिकित्सकलाई उद्धृत गर्दै उपराष्ट्रपति पुनका प्रेस संयोजक मनोज घर्तीमगरले जानकारी दिए। पुनको उपचारमा डा मधु घिमिरे र डा शिवजी विक्रम सिलवाल संलग्न छन्। उपराष्ट्रपतिको स्वास्थ्य अवस्थाबारे प्रधानमन्त्री पुष्पकमल दाहाल प्रचण्डले सोमबार बिहान नर्भिक अस्पताल पुगेर जानकारी लिएका हुन्। उनले पुनलाई भेटेर स्वास्थ्यलाभको शुभकामना दिएका छन्। सँगै पुनको स्वास्थ्य अवस्था बुझ्न सोमबार बिहानै उपप्रधान तथा अर्थमन्त्री कृष्णबहादुर महरा समेत पुगेका थिए। उपराष्ट्रपतिका प्रेस संयोजक घर्तीमगरका अनुसार अस्पताल भर्ना भएपछि उपराष्ट्रपतिको स्वास्थ्यमा क्रमिक सुधार भइरहेको छ।"
भाँडा माझ्न पास भए विप्लव,"थबाङ (रोल्पा): पार्टीको आठौं महाधिवेशन बन्दसत्रका लागि थबाङ पुगेका महासचिव नेत्रविक्रम चन्द विप्लवले आफूले खाएको जुठो थाल सफा गरे । महासचिवले साबुन लगाएर मस्को लगाएको थालीलाई मेसमा खटिएका युवाले ओल्टाईपल्टाई हेर्थे, कतै जुठो छ कि भनेर । थालमा जुठो भए फर्काउन बेर लाउँदैनथे पनि । धन्न फर्किनुपरेन । पुनः सफा गर्नुपरेन, पास हुनुभो, मेसमा खटिएकी थबाङकी मगरभाषी एक युवतीले खस भाषामा बोलिन् । महासचिव विप्लव पनि मुस्काए । थालीमा जुठो देखिएपछि पुनः सफा गर्न परे फेल भएको भन्दै मेसमा हाँसोको फोहोरा नै छुट्ने गथ्र्याे । फागुन ५१० सम्म थबाङमा सम्पन्न बन्दसत्र अवधिभर महासचिवले जुठो थाल सफा गर्दा फेल हुनुपरेन । जुठो थाली मस्काउँदै गरेको दृश्य थबाङ पुगेका पत्रकारले क्यामेरामा कैद पनि गरे । महासचिव चन्द र नेता खड्कबहादुर विश्वकर्माले थबाङको ठूलो गाउँको मेसमा फागुन ५ मा बिहान खाना खाएर जुठो थाली सँगसँगै सफा गर्दै थिए । दुवैजनाले थाल माझेर मेसमा बुझाए । मेसमा केहीबेरपछि हाँसोको फोहोरा छुट्यो । कारण थियो, महिला नेत्री सम्झना घर्तीमगरले सफा गरेको थाली जुठो राम्ररी नपखालिएको भन्दै मेसका युवाले फिर्ता गरिदिएछन् । म त एकपटक फेल भएँ, घर्तीमगरले भनिन्, एकपटक फेल भएँ, पुनः थाली माझेपछि पास भएँ । प्रत्येक घरमा हसियाहथौडा अंकित झन्डा फराएर पार्टीले थबाङमा फेरि एकपटक जनयुद्धको झल्को दियो । थबाङ पुगेका आधा दर्जन पत्रकार थाली माझेर सफल भए पनि पत्रकार दीपेश पराई विष्ट असफल हुनुपर्यो । विष्टको थाली जुठो भन्दै फिर्ता गरिएपछि हाँसो चल्यो फेरि । यस्तो दृश्य थबाङमा बन्दसत्र अवधिभर चलिरह्यो । महासचिव चन्दले मात्र होइन, थबाङ पुगेका एक हजार प्रतिनिधि पर्यवेक्षक सबैले आफूले खाएको थाली माझेर फर्किए । सयौंका थाली जुठो भनेर फर्काइए । जुठो थाली पुनः सफा गर्न फर्किने डरले सबैजसोले साबुन थालीमा डलेर बस्सरी मस्को लगाएको देखिन्थ्यो । बन्दसत्रका प्रतिनिधि पर्यवेक्षक र पाहुनाका लागि पाँचवटा मेस सञ्चालनमा थियो । कार्यकर्ता र थबाङी मेसमा खटिएका थिए । मेसमा भात, दाल, तरकारी थियो । कहिलेकाहीँ खसी र राँगाको मासुसमेत व्यवस्था गरिएको थियो । प्रतिनिधि पर्यवेक्षकले आफूले खाने थालसमेत घरबाट नै बोकेर ल्याएका थिए । प्रत्येकले थाली ल्याएकाले र जुठो थाली स्वयम्ले मस्काएकाले थोरै जनशक्तिले पनि मेस व्यवस्थापन सहज बनेको जिल्ला पार्टी सचिव दलबहादुर खत्रीले जनाए । कम्युनिस्ट पार्टीमा आस्थावान्ले आफ्नो काम आफैले गर्नुपर्छ भन्ने मान्यताबाट थाली माझ्ने गरिएको हो । जनयुद्धका बेला पनि तत्कालीन नेकपा माओवादीका नेता कार्यकर्ताले पनि यसरी नै जुठा भाँडा मस्काउने गर्थे । प्रधानमन्त्री पुष्पकमल दाहाल र नयाँ शक्ति पार्टीका संयोजक बाबुराम भट्टराईले पनि विगतको युद्धताका थाली माझेको गाउँलेको सम्झना छ । चन्द नेतृत्वको विगतको नेकपा (माओवादी) बन्दसत्रबाट अब नेपाल कम्युनिस्ट पार्टी बनेको छ । तर जुठो थाली माझ्ने लिगेसी कायमै छ । श्रमको सम्मान कम्युनिस्टको थेगो नै हो । आफूले खाएको थाली सफा गर्नु जायज भए पनि आफ्नो सबै काम आफैले गर्ने भए राम्रो हुने टिप्पणी हुने गरेको छ । एकीकृत जनक्रान्तिको कार्यदिशा पारित गरेको नेपाल कम्युनिस्ट पार्टीका आगामी गतिविधि कस्ता हुन्छन् भन्ने सर्वत्र चासो छ । उक्त पार्टीले थबाङमा फेरि एकपटक जनयुद्धको झल्को दियो, थाली माझेर र थबाङमा प्रत्येक घरका छानामा हसियाहथौडा अंकित झन्डा फराएर ।"
निर्वाचन नभए सरकारको औचित्य समाप्त हुन्छ : गगन थापा,"काठमाडौँ : स्वास्थ्यन्त्री गगनकुमार थापाले आगामी वैशाख ३१ गते स्थानीय निर्वाचन गर्न नसके सरकारको औचित्य समाप्त हुने बताएका छन्। सोमबार रिपोर्टर्स क्लबमा आयोजित साक्षात्कारमा मन्त्री थापाले भने,यो सरकार नै आगामी ०७४ माघ ७ गतेभित्रै तीन तहको निर्वाचन गर्न गठन भएको हो, निर्वाचन नै गर्न नसक्ने अवस्था आयो भने सरकारको औचित्य समाप्त हुन्छ। मन्त्री थापाले घोषित मिति मै स्थानीय तहको निर्वाचन गर्ने कुरामा सरकार अलमलमा नरहेको दाबी गरे। बैशाख ३१ गते नै निर्वाचन हुन्छ, सरकार अलमलमा छैन, निर्वाचन गराउन नसक्ने हो भने सरकारको औचित्य समाप्त हुन्छ, मन्त्री थापाले भने, सरकार हुनुको अर्थ हुँदैन, सरकार लम्ब्याउने र तन्काउनुको अर्थ हुँदैन। मन्त्री थापाले मधेसी असन्तुष्ट दल संविधान संशोधन गर्ने पक्षमा लाग्नुपर्ने बताउँदै संशोधन प्रस्ताव पारित नभए सोही एजेण्डालाई निर्वाचनमा लैजान आग्रह समेत गरेका छन्। एमालेको संविधान संशोधन गर्न हुँदैन भन्ने र मधेसी मोर्चाको संविधानले केही पनि दिएन भन्ने सोच नै अतिवादी रहेको गुनासो पोख्दै थापले भने, उनीहरु यिनै एजेण्डा लिएर चुनावमा जान्छन्, तर हामी मध्यमार्गी बाटोमा मुलुकलाई निकास दिने एजेण्डा लिएर चुनावमा जान्छौँ। थापाले परिणामुखी कामका लागि आफू सदैव लागिरहेको बताउँदै कर्मचारीको सहयोगबाट सन्तुष्ट रहेको विश्वास व्यक्त गरे। उनले भने, अहिले गरिरहेको कामलाई निरन्तरता दिए स्वास्थ्य क्षेत्रले ठूलो फड्को मार्छ, जोड्ने काम मात्रै हो, त्यति गरे धेरै गर्न सकिन्छ, यसको लागि म लागिपरिरहेको छु। उनले सरकारको जुनसुकै निकायमा पनि जोखिम मोल्दा पुरस्कार पाइन्छ भन्ने संस्कार बसाल्न सके अहिलेको भन्दा ५० औँ गुणा बढी काम गर्न सकिने दाबी गरे। थापाले भने,नेपालका कर्मचारीहरु रिस्क लिन चाहँदैनन्, किनकी उनीहरुलाई रिस्क लिँदा पुरस्कार पाइन्छ भन्ने कुरा थाहा छैन, उल्टै खतरा छ भन्ने भान हुन्छ, गलत काम हुन्छ कि भनेर नेपालमा धेरै कानून तथा नीतिहरु बनेका छन्। आगामी दिनमा देशका ७५ वटै जिल्लामा सुविधासम्पन्न एम्बुलेन्स पुर्याउने गरी आफूले काम गरिरहेको जनाउँदै थापाले भने, यो कार्यलाई देशभरि तिव्रता दिनुपर्छ, एम्बुलेन्सको सेवा पाउनु भनेको लाइफ सेभिङ्को कुरा पनि हो।"
दल दर्ता १८ गतेसम्म,"काठमाडौं: निर्वाचन आयोगले दर्ता भएका दललाई आगामी स्थानीय निर्वाचनमा भाग लिन फेरि दल दर्ता गर्न आह्वान गरेको छ । आयोगले आइतबार विज्ञप्ति जारी गर्दै यसअघि दर्ता दलका लागि मात्रै छोटो समय राखी दल दर्ता आह्वान गरेको छ । आयोगले स्थानीय तहको निर्वाचनका लागि नयाँ दल दर्ता भने खुला नगरेको आयोग प्रवक्ता सूर्यप्रसाद शर्माले बताए । निर्वाचन आयोगले संविधानको धारा २६९ बमोजिम दर्ता भई आफू क्रियाशील जिल्लास्थित क्षेत्रीय निर्वाचन कार्यालय वा जिल्ला निर्वाचन कार्यालयमा विवरण उपलब्ध गराउने राजनीतिक दलहरूलाई मात्र आगामी निर्वाचनमा भाग लिन दिने निर्णय गरेको हो । आगामी वैशाख ३१ गते हुने स्थानीय तहको निर्वाचनमा भाग लिन फागुन १८ गतेसम्म कान्तिपथ काठमाडौंस्थित यस आयोगमा निवेदन दिने व्यवस्था गरिएको छ, आयोगको विज्ञप्तिमा उल्लेख छ, यसरी निवेदन दर्ता गराउने राजनीतिक दलहरू नेपालको संविधानको धारा २७१ बमोजिम स्थानीय तहको निर्वाचन प्रयोजनका लागि दर्ता भएको मानिनेछ ।"
इन्जिनियरको नाम र दर्ता नम्बर अनिवार्य,"काठमाडौं: संघीय मामिला तथा स्थानीय विकास मन्त्रालयले आइतबार सबै जिल्ला विकास समिति, जिल्ला प्राविधिक कार्यालय, नगरपालिका र गाउँ विकास समितिलाई कागजातमा इन्जिनियरको नाम र दर्ता नम्बर अनिवार्य राख्न निर्देशन दिएको छ ।सरकारी सेवामा रहेका इन्जिनियरहरूले नै व्यावसायिक काम गर्दा आफ्नो नाम र दर्ता नम्बर उल्लेख नगरेको फेला परेपछि मन्त्रालयले सचिवस्तरीय निर्णय गर्दै यो व्यवस्था तत्काल कार्यान्वयन गर्न निर्देशन दिएको छ । इन्जिनियरहरूले आफूले तयार पारेका डिजाइन, इस्टमेटलगायत कागजातमा हस्ताक्षर मात्रै गरेको र केहीले नेपाल इन्जिनियरिङ परिषद्मा दर्ता नै नभई काम गरिरहेको फेलापरेपछि परिषद्ले कागजातमा इन्जिनियरको नाम र दर्ता नम्बर उल्लेख गर्न लगाउन संघीय मामिला तथा स्थानीय विकास मन्त्रालयलाई पत्राचार गरेको थियो । परिषद्ले कुनै पनि इन्जिनियरिङ, व्यावसायिक कारोबारसँग सम्बन्धित लिखत, नक्सा, डिजाइन, स्पेसिफिकेसन इस्टमेटलगायत कागजात तथा विवरणमा इन्जिनियरको हस्ताक्षरसहित नाम, पद र दर्ता नम्बर स्पष्ट बुझिने गरी उल्लेख गर्न लगाउन मन्त्रालयको ध्यानाकर्षण गराउँदै फागुन ११ गते आग्रह गरेको थियो । परिषद्ले सबै इन्जिनियरले आफू कार्यरत मन्त्रालय, विभाग, कार्यालय, संघसंस्थामा नेमप्लेट राख्दा परिषद्को दर्ता नम्बर र विभाग अनिवार्य राख्न लगाउन मन्त्रालयलाई सुझाव दिएको जानकारी परिषद्का रजिस्ट्रार उमेशप्रसाद थानीले दिए । केही इन्जिनियर परिषद्मा दर्ता नै नभई सरकारी, गैरसरकारी, अर्धसरकारी, निजी, एनजीओ, आईएनजीओ, द्विपक्षीय तथा बहुपक्षीय दातृसंस्था, इन्जिनियरिङ कन्सल्टेन्टलगायत काम गरिरहेको आशंकापछि परिषद्ले मन्त्रालयको ध्यानाकर्षण गराएको हो । ऐनमा व्यवस्था हुँदाहुँदै पनि केही इन्जिनियरले दर्ताबिनै काम गरिरहेको आशंका छ, मन्त्रालयको पूर्वाधार तथा प्रविधि विकास शाखाका इन्जिनियर रमेशकुमार श्रेष्ठले अन्नपूर्णसँग भने, दर्ता नम्बर अनिवार्य राख्ने व्यवस्था भएपछि सक्कली वा नक्कली के हो खुल्छ । उनका अनुसार अब पत्राचार गरिएका कार्यालयले इन्जिनियरको नाम र दर्ता नम्बर उल्लेख भएका कागजात मात्र बुझ्नेछन् । नेपाल इन्जिनियरिङ परिषद् ऐन २०५५ ले परिषद्मा दर्ता नभई इन्जिनियरिङ पेसा गर्नेलाई कसुरदार ठहयाई जरिबाना र कैद वा दुवैको व्यवस्था गरेको छ । इन्जिनियरिङ पेसा मर्यादित र व्यवस्थित बनाउन तथा इन्जिनियरको अभिलेख राख्नसमेत पत्राचार गरिएको श्रेष्ठले बताए । नेपालमा हाल करिब २५ हजार इन्जिनियर रहेको इन्जिनियर्स एसोसिएसनले जनाएको छ । तीमध्ये ३०४० प्रतिशत इन्जिनियर नेपालबाहिर काम गर्छन् ।"
सत्ता टिकाउन चुनावको घोषणा: बाबुराम,रुकुम: नयाँ शक्ति पार्टी नेपालका संयोजक डा बाबुराम भट्टराईले संविधान संशोधन नगरेसम्म कुनै पनि निर्वाचन हुन नसक्ने दाबी गरेका छन्। संविधान संशोधन गरेर मधेसी दलले उठाएका मागलाई सम्बोधन गरेमात्र तीनवटै तहको चुनाव गर्न सकिने उनले बताए। पार्टी प्रशिक्षणका लागि रुकुम पुग्नुभएका भट्टराईले आज काठमाडौँ जानुअघि सल्ले विमानस्थलमा पत्रकारसँग संक्षिप्त कुरा गर्दै अहिलेको सरकारले आफ्नो आयु लम्ब्याउनलाई निर्वाचनको मिति घोषणा गरेको आरोप लगाए। अहिलेको संविधानमा सबैको हित हुने व्यवस्था नभएकाले नै तत्काल संविधान संशोधन गरेरमात्र देशलाई निकास दिनुपर्ने कुरामा उनले जोड दिए। विमानस्थलमा बोल्दै डा भट्टराईले अहिलेको शासकीय स्वरुपसमेत ठीक नभएको र संविधान संशोधनमार्फत प्रत्यक्ष कार्यकारी राष्ट्रपतिका लागि निर्वाचन प्रक्रियामा जानुपर्ने बताए। शासकीय स्वरुप ठीक नभएकै कारण देशको आर्थिक र राजनीतिक विकास पनि तीव्र गतिमा हुन नसक्ने उनको भनाइ थियो। उनले नयाँ शक्ति नेपालले अघि सारेको आर्थिक क्रान्तिको एजेन्डामार्फत अब देशको आर्थिक समृद्धिलाई पूरा गर्न राज्यका सबै शक्ति मिलेर देशमा औद्योगिक क्रान्ति सञ्चालन गर्नुपर्ने खाँचो औल्याए। नयाँ शक्ति पार्टी नेपाल र सङ्घीय समाजवादी फोरमबीचको एकताको सन्दर्भमा भने गम्भीर छलफल भइरहेको र अब छिट्टै टुङ्गोमा पुग्ने उनले बताए। रासस

शीर्षक,विवरण
पृथ्वी जयन्ती विवाद,"०६३ वैशाखमा तत्कालीन गृहमन्त्री कृष्णप्रसाद सिटौलाले बदनियतका साथ पृथ्वी जयन्तीलाई राष्ट्रिय एकता' दिवस मान्नबाट रोक लगाए, सरकारका तर्फबाट । त्यसअघिका वर्षहरूमा दिइँदै आएको सार्वजनिक छुट्टै कटौती पनि गर्यो सरकारले । नेपाली राष्ट्रिय एकताको महत्ववपूर्ण ऐतिहासिक घटनालाई मान्यता खोस्ने सरकारको यो एउटा निर्णयले राष्ट्रिय एकतालाई चुनौती दिने मार्गप्रशस्त गरेको अन्ततः सचेत र आफ्नो स्वतन्त्र राष्ट्रिय पहिचान तथा अस्तित्वमा गर्व गर्दै आएका नेपालीहरूले बुझे र विरोध गर्न थाले । त्यससँगै पृथ्वीनारायण शाहको खलनायकीकरणको प्रक्रिया सुरु गर्न सरकारको नेतृत्व गर्ने कांग्रेसलगायत एमाले, माओवादी, राप्रपा र राप्रपानेपाल, सीपी मैनालीलगायतका नेताहरूले मुख्यतः सामाजिक अभियन्ता भरत बस्नेतको अभियानमार्फत ०६३ वैशाखको निर्णय रद्द गर्न र राष्ट्र निर्माताको उचित आदर गर्न आफ्नो प्रतिबद्धता जनाए । दुर्भाग्य बाहिरी जगत् र शक्तिसँगको सामीप्यमा आफूलाई शक्तिशाली ठान्ने एकजना कांग्रेसी मन्त्रीको आपत्तिपछि दुई वर्षअघि तत्कालीन प्रधानमन्त्री सुशील कोइरालाले लाचारी प्रकट गरे र आफ्नो प्रतिबद्धताअनुसार पृथ्वी जयन्तीलाई राष्ट्रिय सम्मान दिने साहस गरेनन् । अहिले राष्ट्रिय गौरव र इतिहासविरुद्धको षड्यन्त्रको त्यही पाटोलाई निरन्तरता दिँदै अर्का कांग्रेसी मन्त्रीले सर्वदलीय' र आम भावनाविपरीत राष्ट्रिय एकता दिवसलाई सार्वजनिक छुट्टीको सूचीमा नराखी अन्य छुट्टीहरू निर्धारण गरेका छन् । तर पहिलोपल्ट कांग्रेसलगायत विभिन्न दलका मन्त्रीहरूले पृथ्वी जयन्तीलाई सार्वजनिक छुट्टीको सूचीमा नराखेसम्म अन्य छुट्टीहरूलाई अनुमोदन नगर्ने अडान लिएर ०६३ वैशाखदेखि राष्ट्रनिर्माता, राष्ट्रिय सम्मान र इतिहासप्रति भएको अन्याय सच्याउन वर्तमान गृहमन्त्रीमाथि दबाब दिएका छन् । तर एउटा अर्को प्रश्नको उत्तर खोज्नु जरुरी छ । किन कांग्रेसका केही खास नेता र मन्त्रीहरू राष्ट्रिय एकताको अवमूल्यन हुने गरी पृथ्वी जयन्तीलाई उचित सम्मानको विपक्षमा छन्, षड्यन्त्रकारी हिसाबले ? वर्तमान गृहमन्त्रीलाई पृथ्वी जयन्तीलाई सार्वजनिक छुट्टीको सूचीमा सामेल नगर्न केले विवश बनायो ? यसको जवाफ सम्बन्धित मन्त्रीले भन्दा पनि कांग्रेस नेतृत्वले नै दिनु बढी आवश्यक देखिन्छ । पृथ्वी जयन्तीको अवमूल्यनसँगै एकातिर दातृहरूको उदार सहयोगमा हुर्केका केही बौद्धिक मर्सिनरी' हरू नेपालको एकीकरणलाई खुलेर चुनौती दिन थालेका छन् भने अर्कोतिर नेपालको इतिहास २०६३ को परिवर्तनपछि सुरु भएको जस्तो सन्देश दिन थालेका छन् । त्यति मात्र हैन, राज्यले ०६३ पूर्व नागरिक र विभिन्न क्षेत्रमा उपलब्धि हासिल गरेकाहरूलाई कदरस्वरूप दिइएका तक्मा' को हैसियत र मान्यता समाप्त पारिदिएको छ । त्यसबाट राज्यको निरन्तरताको सिद्धान्तविपरीतका आचरण प्रस्तुत गरेका छन् यिनीहरूले । नेपाल राज्यको प्राचीन र एकीकरणपछिका दुवै हैसियत र सम्मान खोसी ०६३ पछि मात्र नेपाल जमेको सन्देश दिएका छन् यी राजनीतिकर्ताहरूले । पृथ्वी जयन्तीसम्बन्धी उचित निर्णयपछि अन्य त्रुटिहरू पनि सम्बोधन हुनेछन् ।"
एमाले नेता अधिकारीलाई थाइल्याण्ड लगियो,काठमाडौं : पूर्व उपप्रधान तथा अर्थमन्त्री भरतमोहन अधिकारीलाई उपचारका लागि बुधबार थाइल्याण्ड लगिएको छ । दिशा र पिसाब सम्बन्धी गम्भीर समस्या देखिएपछि चिकित्सकको सल्लाह अनुसार अधिकारीलाई थप उपचारका लागि थाइल्याण्ड लगिएको हो । अधिकारीका स्वकीय सचिव महेश विष्टका अनुसार गत पुस ७ गते दिसा र पिसाब दुबैको समस्या आएपछि उनलाई तीनकुनेस्थित कान्तिपुर अस्पताल भर्ना गरिएको थियो । आन्द्रामा र युरिनरी प्रणालीमा गम्भीर समस्या देखिएपछि कान्तिपुर अस्पतालले ८० बर्षीय अधिकारीलाई बल्खुस्थित बयोधा अस्पतालमा सिफारिस गरेको थियो । बयोधा अस्पतालमा अधिकारीको आठ दिनसम्म आईसीयूमा राखेर उपचार भएको थियो । त्यसयता घरैमा रहेर स्वास्थ्य लाभ गरिरहे पनि समस्या झनझन बढिरहेको बिष्टले जानकारी गराए । विष्टका अनुसार अधिकारीको स्वास्थ्य परिक्षण गर्ने वरिष्ठ चिकित्सक युवराज शर्माले मुलुकबाहिर गएर औषधि उपचार गर्न सल्लाह दिएकाले उनलाई थाइल्याण्ड लगिएको हो । थाइल्याण्डको भेजथानी अस्पतालमा अधिकारीको उपचार हुनेछ । अधिकारी लामो समयदेखि मुटु तथा दम रोगबाट पीडित थिए । विक्रम सम्वत् १९९३ वैशाख २२ गते जन्मनु भएका अधिकारी ८० बर्षको हुनुहुन्छ ।
अन्ततः सरकारले दियो पृथ्वीजयन्तीमा सार्वजनिक बिदा,"काठमाडौः २०६३ को राजनीतिक परिवर्तनसँगै खोसिएको पृथ्वीजयन्तीको राष्ट्रिय हैसियत लामो आन्दोलन र धेरैको दवावपछि सरकारले पुर्नस्थापित गरेको छ । मंगलबार प्रकाशित राजपत्रमा पृथ्वीजयन्तीलाई सार्वजनिक बिदाको सूचीमा सामेल गरिएको छ । उक्त अवसरलाई राष्ट्रिय एकता दिवसका रुपमा मनाइनेबारे केही खोलिएको छैन् । गृहमन्त्री बिमलेन्द्र निधिले सोमबारको मन्त्रिपरिषद्को बैठकमा पृथ्वीजयन्तीलाई सामेल नगरी २०७४ सालको सार्वजनिक छुट्टीको सूची पेश गरेपछि मन्त्रीहरु दीपक बोहरा, अर्जुननर सिंह केसीलगायत धेरैले यसको विरोध गरेका थिए । मन्त्रीहरुले पृथ्वीजयन्तीमा छुट्टी नदिएसम्म सार्वजनिक छुट्टीको प्रस्ताव अनुमोदन नगर्ने अडान लिएपछि त्यसमा निर्णय हुन सकेको थिएन । मन्त्रिपरिषद्ले अन्ततः पृथ्वीजयन्तीको बिदालाई सार्वजनिक बिदाको सूचीमा समावेश गरी त्यसको सूचना राजपत्रमा प्रकाशित गरेको छ ।"
आइजीपी प्रकरणको अन्तिम सुनुवाई चैत ६ गते,काठमाडौं : प्रहरी नायव महानिरीक्षक जयबहादुर चन्दलाई प्रहरी महानिरीक्षक (आइजीपी) मा नियुक्त गर्ने सरकारको निर्णयविरुद्ध सर्वोच्च अदालतमा दायर रिटमा विपक्षी वकिलले इजलास गठनप्रति आपत्ति जनाएपछि बिहीबारका लागि तोकिएको अन्तिम सुनुवाइ रोकिएको छ। बिहीबारको सुनुवाई रोकिएपछि सर्वोच्चले आईजीपी प्रकरणको अन्तिम सुनुवाइका लागि चैत ६ गते पेश गर्न अदालत प्रशासनलाई दिर्नेशन दिएको हो। आइजीपीको बढुवा सिफारिस रोक्ने गरी यसअघि अन्तरिम आदेश जारी गर्ने न्यायाधीश संलग्न इजलाश गठन भएपछि निष्पक्ष निर्णय हुनेमा प्रश्न उठाउँदै विपक्षी वकिलले सुनुवार्इ गर्न नमिल्ने बताएपछि सुनुवाई स्थागित भएको हो। प्रधानन्यायाधीश सुशीला कार्कीले सर्वोच्च अदालतका न्यायाधीश ईश्वरप्रसाद खतिवडा र तेजबहादुर केसी संलग्न इजलाश गठन गरेकी थिइन्। केसी यसअघि अन्तरिम आदेशमा संलग्न न्यायाधीश हुन्। अन्तरिम आदेश दिँदा संलग्न न्यायाधीश अन्तिम सुनुवाई गर्दा निष्पक्षतामा प्रश्न उठ्ने विपक्षीका वकिलले आशंका गरेपछि सुनुवाई स्थगित भएको हो। विपक्षीका कानुन व्यवसायी पूर्व महान्याधिवक्ता सुशीलकुमार पन्त र महान्यायाधिवक्ता रमणकुमार श्रेष्ठ लगायतले न्यायाधीश केसीलाई मुद्दा नहेर्न इजलाशमा आग्रह गरेका थिए। यसअघि अन्तरिम आदेशमा धारणा आइसकेकोले उही न्यायाधीश संलग्न हुँदा निष्पक्षतामा प्रश्न उठ्न सक्ने आशंका गरेपछि स्थगित भएको अन्तिम सुनुवाइको अर्को मिति चैत ६ गतेका लागि तोकिएको हो।
शिक्षा प्रणाली बेरोजगार उपत्पादन गर्ने कारखाना : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले शिक्षा प्रणाली बेरोजगार उत्पादन गर्ने कारखाना बन्दै गएको बताएका छन् । बुधबार मध्यपश्चिमाञ्चल विश्वविद्यालय, सुर्खेतको छैठौँ साधारणसभालाई सम्बोधन गर्दै प्रधानमन्त्री प्रचण्डले यस्तो बताएका हुन् । हरेक मुलुकको शिक्षा प्रणाली र शिक्षामा भएको लगानीबाट प्राप्त हुने उपलब्धिले त्यस मुलुकको भाग्य र भविष्यको निर्धारण गर्दछ। त्यसकारण विकासलाई शिक्षासंग नजोड्ने र शिक्षालाई विकाससँग नजोड्ने हो भने शिक्षा प्रणाली केवल शिक्षित बेरोजगार उत्पादन गर्ने कारखाना मात्र बन्न जाने छ।हामीले शिक्षा प्रणालीलाई संरचनागत रुपमा बदल्न अनिवार्य छ, प्रधानमन्त्री प्रचण्डले भने, हाम्रो शिक्षा प्रणाली हाम्रो मौलिकतामा आधारित भएर हाम्रो साधन स्रोत परिचालन र उपयोग गरी विकासका लागि साधक बन्नु आवश्यक छ। प्रधानमन्त्रीको सम्बोधनको पूर्णपाठ १ सबैभन्दा पहिला तत्कालीन मध्यपश्चिमाञ्चल विकास क्षेत्रका जनताको लामो समयसम्मको अथक प्रयास र जनदबाबको परिणाम स्वरूप र राज्यको बहु र विकेन्द्रीकृत विश्वविद्यालयको अवधारणा अनुरूप उच्च शिक्षामा क्षेत्रीय सन्तुलन र विकास र समृद्धिको आधारको रूपमा राज्यको लगानीमा स्थापना गरिएको यो मध्यपश्चिमाञ्चल विश्वविद्यालय सुर्खेतको कुलपतिको हैसियतमा छैठौं सभाको अध्यक्षता गर्ने अवसर प्राप्त गरेकोमा सम्बधित सबैलाई हार्दिक धन्यवाद ज्ञापन गर्दछु। २ आजको प्रतिष्पर्धात्मक र सूचना प्रविधिको युगमा शिक्षा युग स्तरीय र गुणस्तरीय हुन सकेन भने त्यस मुलुकका नागरिकहरू पछाडी पर्ने निश्चित छ।जुन मुलुकले आफ्नो मुलुकमा रहेका स्रोत साधनको प्रयोग र परिचालन गर्न सक्ने जनशक्ति उत्पादन गर्न सक्दैन र आजको भूमण्डलीकरणको युगमा युग अनुकुलको नागरिक निर्माण गर्न सक्दैन त्यो मुलुक पनि विकासको दौडमा पछाडि पर्ने निश्चित छ।हरेक मुलुकको शिक्षा प्रणाली र शिक्षामा भएको लगानीबाट प्राप्त हुने उपलब्धिले त्यस मुलुकको भाग्य र भविष्यको निर्धारण गर्दछ।त्यसकारण विकासलाई शिक्षासंग नजोड्ने र शिक्षालाई विकाससँग नजोड्ने हो भने शिक्षा प्रणाली केवल शिक्षित बेरोजगार उत्पादन गर्ने कारखाना मात्र बन्न जाने छ।हामीले शिक्षा प्रणालीलाई संरचनागत रुपमा बदल्न अनिबार्य छ।हाम्रो शिक्षा प्रणाली हाम्रो मौलिकतामा आधारित भएर हाम्रो साधन स्रोत परिचालन र उपयोग गरी विकासका लागि साधक बन्नु आवश्यक छ। ३ विकास र समृद्धि उपलब्ध प्राकृतिक स्रोत साधन र त्यसलाई प्रसोधन र परिचालन गर्न सक्ने दक्षता भएका मानव संसाधनमा निर्भर गर्दछ।आज हरेक मुलुक जो विकास र समृद्धिको शिखरमा पुगेका छन् तिनीहरुको एक प्रमुख आधार उपलब्ध स्रोत साधनलाई परिचालन गर्नसक्ने सीप र दक्षता भएका मानव जनशक्तिको विकास नै हो।यस क्षेत्रको विकास र समृद्धिको लागि मध्यपश्चिमाञ्चल विश्वविद्यालयले उपलब्ध स्रोत साधनलाई उपयोग र परिचालन गर्न सक्ने सीपमा आधारित प्राविधिक र दक्ष मानव संसाधनको विकास गर्ने छ भन्ने विश्वास समेत लिएको छु। ४ जलस्रोतको भरपुर सम्भावनालाई मध्यनजर गरी साना ठुला विद्युत परियोजनामा स्वदेशी पुँजी, निजी क्षेत्र, सरकारी क्षेत्र, सहकारी क्षेत्रलाई परिचालन गर्ने हो भने हामी हाम्रा सम्भावनालाई सार्थकतामा रुपान्तरण गर्न सक्छौ।मध्यपश्चिमाञ्चल विश्वविद्यालय अन्तर्गत जडीबुटीसम्बन्धी अध्ययन अध्यापन र अनुसन्धानको प्रक्रिया थालनी गर्नु आवश्यक छ।त्यसैगरी यस क्षेत्रका जलभण्डारका रुपमा रहेका कर्णाली, भेरी र राप्ती नदी र तिनका सहायक साना ठूला नदीहरुबाट जलविद्युत र कृषिको लागि आवश्यक सिचाई र खानेपानीको समेत आपूर्ति हुने प्रचुर सम्भाबना हाम्रो वीचमा खेर गइरहेको छ।यसलाई पनि अध्ययन, अध्यापन र अनुसन्धानको विषयवस्तु बनाएर विश्वविद्यालयको कार्यक्रममा समेट्न सकियो भने निजि र सरकारीस्तरबाट साझेदारीका रुपमा राष्ट्रिय अन्तराष्ट्रियस्तरको समेत लगानी भित्र्याउने र हाइड्रो सेन्टरको रुपमा विकास गर्न सकिन्छ। ५ सदियौं देखि उत्खननको प्रतिक्षामा रहेको पेट्रोलियम पदार्थको अपार सम्भावना युक्त समृद्धिको आधारको सुरुवात गर्न सकिएको छैन।अब विश्वविद्यालय शिक्षामा यस्ता सम्भावनाको खोज अनुसन्धान गर्न सक्ने र त्यसको परिणाम देखिने गरी लगानी र व्यवस्थापन गर्न ढिला गर्नुहुदैन।प्रान्तीय एवं केन्द्रीय सरकार दुवैले यिनी सम्भावनाहरूलाई प्राथमिकतामा राखेर पेट्रोलियम पदार्थको उत्खनन गर्ने कार्यको थालनी गर्न सके लगायत मुलुकको समृद्धि र पेट्रोलियम पदार्थमा रहेको परनिर्भरताको अन्त्य हुने थियो। ६ विश्वको मानचित्रमा नेपाल र नेपालको मानचित्रमा मध्यपश्चिमाञ्चल विकास क्षेत्र अनेकन प्राकृतिक र मौलिक, सास्कृतिक स्रोत साधनले भरिपूर्ण र मजबुत हुँदा(हुदै पनि पिछडिएको र अल्पविकसित क्षेत्रको रुपमा रहेको छ।यो क्षेत्रको विकास र पहिचानका लागि यस क्षेत्रमा रहेका विकासका प्रचुर प्राकृतिक स्रोतसाधनको अत्याधिक दोहन र परिचालन गर्न सक्ने र मौलिक कला, संस्कृति, भाषा, साहित्य, धार्मिक तथा ऐतिहासिक एवं पुरातात्विक महत्त्वका क्षेत्रको विकास र विस्तार गर्ने हो भने सो गर्न सक्ने बनाउने प्रकृतिको शिक्षाको प्रबन्ध हुनुपर्दछ।दैलेखको पंचकोशी, जुम्लाको चन्दननाथ र तातोपानी, मुगुको रारा, हुम्ला हुँदै मानसरोबर यात्रा, डोल्पाको शे(फोक्सन्ड़ो, सुर्खेतको काँक्रेविहार लगायतका पर्यटकीय क्षेत्रको विकासका लागि आवश्यक पर्ने जनशक्ति उत्पादन गर्ने र परिचालन गर्ने, अध्ययन, अध्यापन र अनुसन्धानको केन्द्रको रुपमा मध्यपश्चिमाञ्चल विश्वविद्यालयको विकास गर्न सकिन्छ। ७ कर्णालीका अव्यवस्थित स्याउ र ओखर बगैंचाहरुलाई व्यवस्थित र व्यवसाय मुखीरुपमा संचालन गरेर उचित बजारको व्यवस्था गर्न सकियो भने र बाँके र बर्दियाको उर्वर खेती योग्य जमिनलाई खाध्य तथा अन्न भण्डारको रुपमा विकास गर्ने र दैलेख, सुर्खेत लगाएतका ठाउँमा सुन्तला, अर्ग्यानिक तरकारी तथा फलफुल उत्पादन र बजारीकरण गर्ने प्रकृतिको योजनाका साथ जुट्न र आवश्यक जनशक्ति उत्पादन गर्न मध्यपश्चिमाञ्चल विश्वविद्यालयको कार्यक्रममा कृषि सम्बन्धी कार्यक्रमहरू थप गरी अगाडि बढ्नुपर्ने हुन्छ। ८ रोग ग्रस्त र महामारी प्रभावित क्षेत्रको रुपमा पहिचान बनाएको मध्यपश्चिमाञ्चल विकास क्षेत्रको सिंगै कर्णाली अनेकन मेडिकल जडिबुटीहरुको भर्जिन ल्याण्ड र खानी नै हो।यस सम्बन्धि अध्ययन, अध्यापन र अनुसन्धान गरी जडिबुटी प्रसोधन केन्द्रको रुपमा विकास गर्न आवश्यक छ जसका लागि मध्यपश्चिमाञ्चल विश्वविद्यालयले आफ्नो मुख्य रणनीतिमा राखेर कार्य रूप दिनुपर्ने आवश्यक छ र सो अनुरुप प्रस्ताव अगाडी समेत बढिरहेको छ।यसका लागि मध्यपश्चिमाञ्चल विश्वविद्यालयले आफ्नो कार्यक्रममा चिकित्साशास्त्र संकाय थप गरी त्यस अन्तर्गत नर्सिङ, आयुर्वेद, हर्बल आदिको पठनपाठन गर्न मध्यपश्चिमाञ्चल विश्वविद्यालय अन्तर्गत कार्यक्रमहरू थप गरी अगाडी बढाउन नेपाल सरकार प्रतिबद्ध छ। ९ अन्त्यमा, आजको भूमण्डलीकरणको युगमा सूचना प्रविधिले निम्त्याएको ग्लोबल कम्युनिटीमा समायोजन भई आजको विश्वबजारमा खपत हुन सक्ने सीपमा आधारित, उपलब्ध प्राकृतिक स्रोत साधनलाई परिचालन गर्न सक्ने योग्यता र दक्षता भएका युगस्तरीय, गुणस्तरीय, प्रतिष्पर्धी, विकास र समृद्धिका साधक जनशक्ति उत्पादनमा मध्यपश्चिमाञ्चल विश्वविद्यालयको महत्वपूर्ण योगदान रहनेछ भन्ने पूर्णविश्वास राख्दै यस विश्वविद्यालय र यस क्षेत्रको गरिबी, रोग, भोक, अशिक्षा, पछौटेपन, अन्धविश्वासलाई चिर्दै स्वाभिमानी, स्वाबलम्बी र राष्ट्रवादी नागरिक निर्माणको अभियानमा यस विश्वविद्यालयको उच्चतम भूमिका रहनेछ र यो मध्यपश्चिमाञ्चल विकास क्षेत्र र सिङ्गो मुलुकलाई नै विकास र समृद्धिको द्रूत गतिमा डोरयाउन सहयोग गर्ने छ भन्ने आशा र अपेक्षा सहित मेरो मन्तव्य यहिँ अन्त्य गर्दछु।"
भारत र चीनलाई द्वन्द्वबाट जोगाएको बाबुरामको खुलासा (सम्बोधनको पूर्णपाठ),"काठमाडौं: नयाँ शक्ति नेपालका संयोजक बाबुराम भट्टराईले नेकपा माओवादीले सञ्चालन गरेको सशस्त्र संघर्षलाई हतियारबाट मतपेटिकामा ल्याएर भारत र चीनलाई द्धन्दमा तानिने खतराबाट जोगाएको खुलासा गरेका छन। नयाँ दिल्लीमा बुधबार आयोजित 'काउन्टर टेरोरिज्म कन्फरेन्स'मा 'बुलेट टु व्यालेट' बिषयमा दिएको लिखित मन्तव्यमा भट्टराईले त्यस्तो खुलासा गरेका हुन ।'उचित समयमै माओवादी जनयुद्धको बुलेटबाट व्यालेटमा रुपान्तरणको अर्को महत्वपूर्ण पक्ष नेपालको भारत र चीन जस्ता दुई भीमकाय छिमेकीको वीचमा रहेको संवेदनशील भूराजनीतिक अवस्थिति थियो। समयमै त्यो हिंसात्मक आन्दोलनको सम्बोधन नभएको भए त्यो चर्कदै जाँदा छरछिमेकीलाई समेत तानेर ठूलो क्षेत्रीय संघर्षको रुप लिने खतरा थियो' माओवादी सशस्त्र विद्रोहका एक मुख्य नेता समेत रहेका भट्टराईले भने। माओवादीले आफना बैचारिक मान्यताहरुलाई थाति राखेर परम्परागत रुपमा उदारवादी लोकतन्त्रसँग सम्बद्ध नीजि सम्पतिको संरक्षण,कानुनी राज,शक्ति पृथकीकरण जस्ता मान्यतालाई आत्मसाथ गरेको उल्लेख गर्दै भट्टराईले माओवादी र गैरमाओवादीहरु वीचको प्रतिबद्धता,समझदारी र सम्झौताहरुले दीर्घकालीन शान्ति प्रक्रिया र संविधान निर्माणको आधार निर्माण गरेको उल्लेख गरेका छन। 'यी मान्यताहरु नेपाली राजनीतिलाई बुलेटबाट व्यालेटमा संक्रमण गर्नका लागि आधारभुत मान्यता हुन' भट्टराईले भने 'यदि द्धन्दको मूल कारणलाई सम्बोधन गरिएन भने आर्थिक सामाजिक रुपान्तरणको जनताको राजनैतिक मागलाई पूरा गरिएन भने समाजको दीगो विकास र स्थायित्व तर्फको शान्तिपूर्ण संक्रमण जोखिममा पर्न सक्छ।' 'तपाई महासागर पार गर्न सक्नुहुन्न,जवसम्म तपाईले देखेको किनारालाई पछाडि छोडने साहस राख्नुहुन्न' भन्ने क्रिष्टोफर कोलम्बसको भनाईबाट भट्टराइले आफनो मन्तव्य टुंग्याएका थिए। 'मैले त्यहि बुलेटमा देखिएको किनारालाई पछाडि छोडने साहस बटुल्दै विश्व समाजलाई व्यालेटको माध्यमबाट प्रगतिशिल बिश्वमा परिणत गर्ने महासागर तर्ने प्रयत्न गरिराखेको छु।त्यसैले शान्ति,समृद्धि,न्याय र समानताको वस्तुगत अवस्था सिर्जना गर्न र कसैले पनि फेरी हतियार उठाउनु नपर्ने अवस्थाको सिर्जना गर्न हातमा हात काँधमा काँध मिलाऔ' भट्टराईले भने।"
प्रधानमन्त्रीको वैकल्पिक प्रस्तावपछि मोर्चा आन्तरिक छलफलमा,"काठमाडौं : प्रधानमन्त्री पुष्पकमल दाहाललले प्रदेशको सीमाङकन हेरफेर गर्न नसक्ने प्रावधान रहेको संविधानको धारा २७४ मा रहेका प्रावधानलाई नै संशोधन गर्न सकिने प्रस्ताव ल्याएपछि संयुक्त लोकतान्त्रिक मधेशी मोर्चाका नेता आन्तरिक छलफलमा जुटेका छन् । आफूलाई दिएको समर्थन फिर्ता लिएपछि मोर्चाका नेतालाई छलफलका लागि आफ्नै कार्यकक्ष सिंहदरबारमा बोलाएर बैकल्पिक प्रस्ताव प्रस्तुत गरेपछि मोर्चाका नेता अप्ठयारोमा परेका छन् । प्रधानमन्त्रीले विभिन्न बैकल्पिक प्रस्ताव ल्याउनु भएको छ । प्रधानमन्त्रीले ल्याउनु भएका प्रस्तावको तत्कालै जवाफ दिने स्थिति भएन । व्यक्तिगत रुपमा जवाफ दिनु भन्दा बिशेष छलफल गरेर जानकारी गराउनु उपयुक्त हुने ठानेर हामी आन्तरिक छलफलमा छौ' प्रधानमन्त्री दाहालसँगको छलफलमा सहभागी भएका राष्ट्रिय मधेश समाजवादी पार्टीका प्रवक्ता केशव झाले अन्नपूर्ण अनलाइनसँग भने । झाका अनुसार सीमाङकनमा विकल्प खोज्ने, तीन महिनाको कार्यादेश दिएर सीमाङकन हेरफेर अध्ययन गर्न कार्यदल वा आयोग बनाउने,सिमाङकन सम्बन्धी विवादलाई समाधान गर्न स्थायी प्रकृतिको आयोग बनाउने, जनसंख्याको आधारमा स्थानीय तहको संख्या अझै बढाउने, काँग्रेस, माओवादी केन्द्र, राष्ट्रिय प्रजातन्त्र पार्टी, मधेसी जनअधिकार फोरम लोकतान्त्रिक र आन्दोलनरत मधेशकेन्द्रित दलका वीचमा राजनीतिक समझदारी बनाउने विकल्प प्रधानमन्त्री दाहालले मोर्चाका नेताहरु समक्ष राखेका थिए । प्रधानमन्त्री दाहालको प्रस्तावपछि मधेशी मोर्चाको बैठक तराई मधेश लोकतान्त्रिक पार्टीको कार्यालयमा बसिरहेको छ ।"
सार्कको गति सुस्त भएको उपराष्ट्रपतिको गुनासो,काठमाडौं : उपराष्ट्रपति नन्दबहादुर पुनपासाङले दक्षिण एशियाली क्षेत्रीय सहयोग संगठन (सार्क)को गति सुस्त भएको गुनासो गरेका छन । आफूसँग आफनै कार्यालयमा बुधवार शिष्टाचार भेट गर्न आएका सार्कका नवनियुक्त महासचिव अजमद हुसेन बी सियाल समक्ष उपराष्ट्रपति पुनले त्यस्तो गुनासो गरेका हुन । उपराष्ट्रपति पुनले सार्कको विकल्प नभएकोमा जोड दिदै सार्कको काम गराइको गतिलाई बढाउनु पर्ने बताए । उपराष्ट्रपति पुनले विभिन्न चरणमा सार्कमा भएका सहमति सम्झौता तथा निर्णयहरु कार्यान्वयनमा जोड दिदै पाकिस्तानमा गत नोभेम्बरमा तय भएको १९ औं सार्क शिखर सम्मेलन स्थगित हुनु दुःखद भएको बताए । उनले १९ औं शिखर सम्मेलन छिटो हुनुपर्नेमा पनि जोड दिए । नवनियुक्त महासचिव सियालको कार्यकालमा सार्कले गति लिने बिश्वास पनि उपराष्ट्रपति पुनले व्यक्त गरे । उपराष्ट्रपति पुनसँगको भेटमा सियालले १९ औं सार्क शिखर सम्मेलन छिट्टै हुने र सार्कले गति लिने बताए । विगतमा सार्कको गतिविधि सुस्त भए पनि अब सार्कलाई कसरी पुनर्जागरण गर्न सकिन्छ भनेर आफूले पहल थालेको सियालले बताए । सियालले गत नोभेम्बरमा पाकिस्तानको इस्लामावादमा १९ औं शिखर सम्मेलन नहुनु दुःखद भएको उल्लेख गर्दै दक्षिण एशियाको सामाजिक आर्थिक विकासमा सार्कको महत्व बढेको बताए । उपराष्ट्रपति पुनसँग नेपालका लागि बंगलादेशका राजदूत 'माश्फी बिन्टे शाम्स' र पाकिस्तानका कार्यबहाक राजदूत 'जावेद अह्मद उमरानी'ले पनि बुधवार छुट्टा छुट्टै शिष्टाचार भेट गरेका छन ।
मधेसी मोर्चा आजदेखि प्रतिपक्षमा,"काठमाडौं : संयुक्त लोकतान्त्रिक मधेसी मोर्चा व्यवस्थापिका संसदमा अवदेखि प्रतिपक्ष बेन्चमा बस्ने भएको छ। मोर्चामा आवद्ध तराई मधेस सद्भावना पार्टीका अध्यक्ष महेन्द्रराय यादवले बुधबार संसदमा बोल्दै आफूहरुले प्रतिपक्ष बेन्चमा बस्ने निर्णय गरेको जानकारी गराएका हुन्। 'हामीले सरकारलाई दिएको समर्थन फिर्ता लिएका छौ, अब हामी प्रतिपक्ष बेन्चमा बस्ने निर्णय गरेका छौ। यसको जानकारी हामी सभामुखलाई पनि गराउँदैछौँ,' यादवले भने। काग्रेस सासद रामकृष्ण यादवले संविधान संशोधन प्रस्तावका कारण बैशाख ३१ गतेका लागि घोषित स्थानीय निर्वाचनमा बाधा पर्ने देखिएको बताए। उनले भने 'संविधान संशोधन पारित गरेर निर्वाचनमा जानु पर्ने देखिन्छ।' एमाले साँसद रेवतीरमण भण्डारीले पेट्रोलियम पदार्थ र ग्यासको कृतिम अभाव सिर्जना गराई सरकारले आर्थिक चलखेल गरेको आरोप लगाए। आपुर्तिमा समस्या नभएको वेला अभाव देखिनु रहस्यमय रहेको भन्दै भण्डारीले यसबारेमा संसदलाई सरकारले जानकारी गराउन माग गरे।"
'संशोधन नभए मधेसमा चुनाव हुँदैन',"काठमाडौः मधेसबाट प्रतिनिधित्व गर्ने कांग्रेसका नेताहरूले संविधान संशोधन पास नभए मधेसमा स्थानीय चुनाव हुन नसक्ने बताएका छन् । चुनावी रणनीति तय गर्ने विषयमा छलफल गर्न मंगलबार बिहान कांग्रेसले बोलाएको वर्तमान तथा पूर्वपदाधिकारी र मधेसका केन्द्रीय सदस्यहरूको बैठकमा संशोधन पास नभए मधेसमा चुनाव गर्न सम्भव नहुने धारणा आएको हो । सरकारले पेस गरेको संशोधन प्रस्ताव पास नभए मधेसमा स्थानीय चुनाव हुन सक्दैन', मधेसी केन्द्रीय सदस्यले बैठकमा राखेको धारणा उद्धृत गर्दै केन्द्रीय सदस्य रामकृष्ण यादवले अन्नपूर्णसँग भने, त्यसैले जसरी भए पनि संशोधन पास गराएर स्थानीय चुनावमा जानुपर्छ ।' कांग्रेस केन्द्रीय सदस्य आनन्दप्रसाद ढुंगाना, यादव, महेन्द्र यादव, फरमुल्ला मन्सुरलगायत केन्द्रीय सदस्यले संशोधन प्रस्ताव पास नहुने हो भने मधेसमा चुनाव गर्न नसकिने धारणा एकै स्वरमा राखेका थिए । संशोधन पास हुन सकेन भने मधेसमा चुनाव हुनै सक्दैन', यादवले भने, त्यो अवस्थामा मधेसबाहेक मात्रै चुनाव गर्नुपर्ने अवस्था आउन सक्छ ।' मधेसी नेताले एकै स्वरमा संशोधन पारित नगराई चुनाव सम्भव नहुने धारणा राखेपछि सभापति शेरबहादुर देउवाले कांग्रेस संशोधन पास गराएरै चुनाव गराउने पक्षमा रहेको धारणा राखेका थिए । उनले संशोधन प्रस्ताव पारित गराउन सुरुदेखि प्रस्तावका विपक्षमा रहेका दलसँग छलफल भइरहेको जानकारी पनि गराएका थिए । संशोधन र चुनाव दुवै सँगसँगै अघि बढाउने हो', देउवाले बैठकमा भने, संशोधनका पक्षमा दुईतिहाइ बहुमत पुर्याएर पास गराउने अडानमा कांग्रेस छ ।' बैठकमा सरकारले संशोधन प्रस्ताव स्थगित गराउने तयारी गरेको बारेमा पनि पार्टीको धारणा माग गरेका थिए । संशोधन प्रस्ताव स्थगन गरियो भने त्यसले पार्टीलाई घाटा पुग्छ भन्ने धारणा धेरैको थियो', यादवले भने । बैठकले संयुक्त लोकतान्त्रिक मधेसी मोर्चालाई पनि सहमतिमा ल्याएर संशोधन पास गराउने र स्थानीय चुनावमा जानुपर्ने निष्कर्ष निकालेको छ । संशोधन प्रस्ताव पास गराएर चुनावमा अघि बढ्ने निष्कर्ष बैठकले निकालेको छ', अर्का केन्द्रीय सदस्य महेन्द्र यादवले भने, त्यसका लागि पार्टीले विभिन्न दलसँग वार्ता गर्ने सहमति भएको छ ।' बैठकमा नेता रामचन्द्र पौडेलले संशोधन प्रस्ताव र चुनाव एकआपसमा पूरक भएको भन्दै दुवैलाई सँगै अघि बढाउनुपर्ने धारणा राखेका थिए । संशोधन र चुनाव दुवै आवश्यक छन्', पौडेलले बैठकमा भने, दुवैलाई प्राथमिकता दिएर अघि बढाउनुपर्छ ।' बैठकमा नेता प्रकाशमान सिंहले संशोधन प्रस्ताव फेल भएको अवस्थामा चुनावमा जाँदा पार्टीलाई कस्तो असर पुग्छ भन्ने विषयमा पनि छलफल गरेर रणनीति बनाउनुपर्ने धारणा राखेका थिए । उनले पाँच नम्बर प्रदेशका विषयमा पार्टीभित्रै दुई विचार देखिएकाले त्यसमा पनि स्पष्ट हुनुपर्ने धारणा राखेका थिए । बैठकमा केन्द्रीय सदस्य रामकृष्ण यादवले तराई मधेसमा संविधान जारी गर्ने बेलामा पनि असहमति देखिएकाले संशोधन गरेर विगतको प्रतिबद्धता पूरा गर्नुपर्ने धारणा राखेका थिए । पार्टी संसदीय दलको कार्यालय सिंहदरबारमा बसेको बैठकमा सभापति देउवा, नेता पौडेल, पूर्वमहामन्त्री सिंह र कृष्णप्रसाद सिटौला, केन्द्रीय सदस्य आनन्दप्रसाद ढुंगाना, रमेश लेखक, रामशरण महत, मीनेन्द्र रिजाललगायत सहभागी थिए । कांग्रेस बैठक चैत १० मा कांग्रेसले स्थानीय तहको निर्वाचन रणनीति र समसामयिक राजनीतिक विषयमा छलफल गर्न चैत १० मा केन्द्रीय समिति बैठक डाकेको छ । स्थानीय तहको नयाँ संरचना लागू भइसकेको, सोहीअनुसार पार्टीको संरचना हेरफेर गर्नुपर्ने र चुनावी रणनीति पनि बनाउने गरी बैठक डाकिएको हो । कांग्रेसको देशभरको स्थानीय पार्टी संरचना पुरानै स्थानीय निकायअनुसार छ । नयाँ संरचनासँगै संगठनको संरचनामा केही हेरफेर गर्नुपर्ने दबाब पार्टीभित्र परेको छ। सभापति देउवाले चैत ५ गते केन्द्रीय कार्यसमिति बैठक बोलाउने प्रस्ताव गरे पनि पौडेलले आफू पूर्व जाने कार्यक्रम रहेको भनेपछि १० गतेलाई तोकिएको हो । बैठकमा संविधान संशोधन, स्थानीय तहको चुनावलगायत समसामयिक विषयमा छलफल हुने बताइएको छ ।"

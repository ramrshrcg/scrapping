शीर्षक,विवरण
प्रबुद्ध समूह,"नेपालभारत सम्बन्धलाई मर्यादित तथा अद्यावधि बनाउने उद्देश्यले गठित दुई मुलुकका प्रबुद्ध समूहको तेस्रो बैठक हालै सम्पन्न भएको छ । नेपालमा सन् १९५० को शान्ति तथा मैत्री सन्धि समानताको सिद्धान्तविपरीत रहेको भन्दै परिवर्तनका माग बीचबीचमा उठिरहँदा भारतमा भने उक्त सम्झौतामा संशोधनको कुनै प्रावधान नरहेको तर्कका साथ या त सन्धि पुरै रद्द हुनुपर्ने या यथावत रहनुपर्ने सदाकालका अडान व्याप्त थिए, संस्थापन पक्षमा । जे होस् त्यो अडानमा भारतले केही लचकता देखाएपछि उक्त सन्धिलगायत दुईपक्षीय सम्बन्धलाई थप उचाइमा पुर्याउन विविध आयामबारे बृहत्तर छलफलका साथ सिफारिस गर्न दुई पक्षले प्रबुद्ध समूह गठन गरेका हुन् । त्यसैले उक्त समूह दुईपक्षीय सम्बन्धका विविध आयाम, पक्ष र पृष्ठभूमिसँग परिचित हुनुका साथै संवेदनशील देखिने अपेक्षा गरिन्छ । तर दुर्भाग्य यता आएर भारतीय पक्षले त्यो संवेदनशीलता नदेखाएको त हैन भन्ने प्रश्न उठेको छ । त्यसका संयोजक तथा उत्तराखण्डका पूर्व मुख्यमन्त्री र भारतीय जनता पार्टीका उपाध्यक्षसमेत रहेका भगतसिंह कोसियारीले करिब एक महिनाअघि काठमाडौंमा निर्धारित बैठकभन्दा दुई दिनपहिले आफू उपलब्ध नहुने सूचना दिँद त्यो तयारी अन्तिम समयमा रद्द हुन पुग्यो । त्यसअघि अर्थात पहिलो बैठकमा 'नेपाल भुटानजस्तो हुनुपर्ने' अभिव्यक्ति दिएका थिए, विशेष प्रसंगमा । यता समूहको पछिल्लो बैठकपछि कन्चनपुरमा नेपाली भूभागमा भारतीय सुरक्षाकर्मीद्वारा नेपाली नागरिक मारिएपछि भएको विरोध नगर्न पनि उनले घुमाउरो रूपमा चेतावनी दिए । तर त्यो घटना र त्यसबाट प्रभावितले कस्तो न्याय पाउनुपर्छ भारतबाट भन्ने अभिव्यक्ति दिने साहस उनले गरेनन् । भारतीय प्रबुद्ध वर्ग र प्रमुखले नेपालमा त्यस्ता अभिव्यक्ति दिँदा के त्यसले सम्बन्ध र आपसी विश्वासलाई अपेक्षित दिशामा लैजाला ? यसको अर्को पक्ष पनि छ । भारतीय पक्षको त्यो व्यवहारसँगै नेपाल सरकारले नेपाली प्रबुद्ध समूहप्रति पनि अपमानजनक व्यवहार देखाउँदै आएको छ, उसको मनोबल र क्षमतालाई प्रतिकूल प्रभाव पार्नेगरी । यसपटटको बैठक निर्धारित समयभन्दा एक घन्टा ढिलो सुरु भयो, किनकि उक्त समयमा प्रधानमन्त्रीसँग उनीहरूको भेटघाट राखिएको थियो, नेपाली पक्षबिना नै । यसअघि नै परराष्ट्र मन्त्रीले प्रबुद्ध समूहको 'बनावट' प्रति सार्वजनिक रूपमै असन्तुष्टि व्यक्त गरिसकेका छन् । प्रधानमन्त्रीले के भारतीय समूहलाई फरक खालको आश्वासन दिएका छन्, उक्त समूहको काममा प्रतिकूल प्रभाव पार्ने गरी ? नेपाली पक्षको मनोबल गिराउने आचरण किन प्रस्तुत गर्दैछ सरकार किनकि भारतीय पक्षका 'संयोजक' ले सन् १९५० को शान्ति तथा मैत्री सन्धिबारे नेपाल पक्षको 'चाहना' आएपछि भारतले उचित कदम उठाउने अभिव्यक्ति दिएर प्रबुद्ध समूहको 'स्पिरिट' र औचित्यमाथि प्रश्न नउठ्ला र ? नेपाल सरकारले पनि उक्त समूहसँगको आफ्नो सम्बन्धबारे स्पष्ट धारणा अपनाउनु आवश्यक छ । तर त्यससँगै भारत र नेपाल प्रबुद्ध समूह टोलीले मर्यादित अन्तरसम्बन्ध र सहकार्यसँगै एउटा टिमका रूपमा आफूलाई प्रस्तुत नगरी यो सिफारिसका लागि हैन, महत्वपूर्ण मुद्दामा आफैंले छिनोफानो गर्ने हो भन्ने धारणाबाट भारत प्रेरित भयो भने यो 'मिसन' स्वीकार्य ढंगबाट अगाडि बढ्न सक्दैन ।"
कोटेश्वरकलङ्की सडकखण्डको प्रधानमन्त्रीद्वारा स्थलगत निरीक्षण,"काठमाडौँ: कोटेश्वरसातदोबाटोकलङ्की सडकखण्डको निर्माण कार्यमा भइरहेको ढिलाइप्रति प्रधानमन्त्री पुष्पकमल दाहाल 'प्रचण्ड'ले चासो व्यक्त गर्नुभएको छ। निर्माण कार्यमा भएको ढिलाइका कारण सवारी आवागमनमा समस्या परेको, धुवाँ धुलोका कारण जनजीवन प्रभावित भएको, निर्माण व्यवसायीले कार्य सम्पादनमा ध्यान नदिएको तथा स्थानीयले सरकार र सरकारी निकायमा व्यापक गुनासो गरेपछि प्रधानमन्त्रीले चासो व्यक्त गर्नुभएको हो। प्रधानमन्त्रीले आज सो सडकखण्डको स्थलगत निरीक्षण गरी तत्काल निर्माण कार्य अगाडि बढाउन सम्बद्ध पक्षलाई निर्देशन दिनुभएको प्रधानमन्त्रीका प्रेस सल्लाहकार गोविन्द आचार्यले जानकारी दिनुभयो। व्यवस्थापिकासंसद्को सुशासन समितिको आजको बैठकमा राजधानीको सडकको अवस्था नाजुक रहेको, नागरिकले पैदल यात्रा गर्न नसक्ने अवस्था रहेको भन्दै प्रधानमन्त्रीको ध्यानाकर्षण गराइएको थियो। सांसदले सरकारले ध्यान नदिएका कारण सडक नाजुक भएको र धुलो, धुवाँ एवम् सवारीसाधनको मनलाग्दी व्यवहार गरेको भन्दै प्रधानमन्त्रीको ध्यानाकर्षण गराएका थिए। सो सडकखण्ड चीन सरकारको सहयोगमा आठ लेनको बनाउने काम भइरहेको छ। प्रधानमन्त्रीले सडकको अवस्था सवारीसाधनको अवस्था र सडकमा रोकिएका सवारीसाधनदेखि निर्माण सामग्रीसमेत सडकमै रोकेकाप्रति गम्भीर चासो लिनुभएको छ। सो सडकमा जामका कारण घन्टौँसम्म नागरिकले दुःख पाउने गरेका छन्। रासस"
निरीक्षणपछि धुलो नियन्त्रण गर्न प्रधानमन्त्रीको निर्देशन,"काठमाडौः व्यवस्थापिकासंसद्को सुशासन समितिले मंगलबार उपत्यकाका सडकको अवस्था र वायु प्रदूषण चिन्ताजनक भएको भन्दै ध्यानाकर्षण गराएपछि प्रधानमन्त्री पुष्पकमल दाहालले थानकोटसम्म सडकको निरीक्षण गर्नुभएको छ । निरीक्षणपछि प्रधानमन्त्रीले मंगलबार साँझ बसेको मन्त्रिपरिषद् बैठकमा धुलो नियन्त्रण गर्न सम्बन्धित निकायलाई निर्देशनसमेत दिनुभएको छ । तत्काल धुलो हटाउन गर्न सकिने उपाय अपनाउन र अव्यवस्थित सडक सफा गर्न उहाँले सम्बन्धित मन्त्रीलाई निर्देशनसमेत दिनुभयो । कोटेश्वर, महाराजगन्ज चक्रपथ, कलंकी हुँदै थानकोटसम्मको सडक प्रधानमन्त्रीले निरीक्षण गरेको उहाँका प्रेस सल्लाहकार गोविन्द आचार्यले जानकारी दिनुभयो । मेलम्ची खानेपानी विस्तार र मर्मतका क्रममा भत्काइएका सडकमा धुलो नियन्त्रण गर्न पहल नगर्दा जनस्वास्थ्यमा नकारात्मक असर परेको छ । अस्थायी भए पनि धुलोको समाधानका उपाय खोज्न सम्बन्धित मन्त्रालयलाई कडाइसाथ निर्देशन दिएको आचार्यले जानकारी दिनुभयो । कोटेश्वरसातदोबाटोकलंकीथानकोट सडकखण्डको निर्माणमा भइरहेको ढिलाइप्रति सरकार प्रमुखले नै चासो व्यक्त गर्नुले धुलो नियन्त्रण हुने आशा उपत्यकावासीमा जागेको छ । जथाभावी निर्माण सामग्री थुपार्नु र सडक निर्माणमा भएको ढिलाइले सवारी आवागमनमा समस्या परेको, धुवाँ धुलोका कारण जनजीवन प्रभावित भएको, ठेकेदारले कार्यसम्पादनमा ध्यान नदिएपछि उपत्यकावासीको व्यापक गुनासो बढेको थियो । सडकमा जथाभावी सामग्री थुपार्दा र सडक साँघुरो हुँदा यात्रु घन्टौं ट्राफिक जाममा पर्ने गरेका छन् । सरकारले ध्यान नदिएका कारण सडक नाजुक भएको, वायु प्रदूषण बढेको र सवारीचालकले जथाभावी व्यवहार गरेको भन्दै सांसदहरूले प्रधानमन्त्रीको ध्यानाकर्षण गराएका थिए । चीनले आठ लेनको बनाउने भने पनि ढिलाइले समस्या चर्किएको स्थानीयको गुनासो छ । एक महिनाअघि संसद्को वातावरण समितिले वायु प्रदूषणको अवस्था र समाधानका लागि भएका पहल सर्वसाधारणलाई जानकारी गराउन जनसंख्या तथा वातावरण मन्त्रालयलाई निर्देशन दिए पनि काम अघि बढेको छैन । सांसदले प्रदूषण नियन्त्रणमा भएको सरकारी पहलप्रति असन्तुष्टि जनाएका छन् । वायु प्रदूषण न्यून गर्न अन्तरनिकाय समन्वय गरी कार्ययोजना बनाई काम गर्ने, प्लास्टिकका झोला प्रयोगमाथिको प्रतिबन्ध नतिजा आउने गरी लागू गर्न निरन्तर अनुगमन गर्नसमेत निर्देशन दिएको छ ।"
७४४ वटै स्थानीय तहमा बैंक खाता खोल्न अर्थमन्त्रीको निर्देशन,काठमाडौं: उपप्रधानमन्त्री तथा अर्थमन्त्री कृष्णबहादुर महराले मुलुकका ७ सय ४४ वटै स्थानीय तहमा बैंक खाता खोल्न निर्देशन दिनु भएको छ। आगामी आर्थिक वर्षमा वित्तिय क्षेत्रको कारोबार सहज र सुलभ बनाउनका लागि अर्थमन्त्री महराले सम्बन्धित निकायलाई निर्देशन दिनु भएको हो। अर्थ मन्त्रीको निर्देशन अनुसार अर्थ मन्त्रालयको वित्तिय क्षेत्र ब्यवस्थापन महाशाखाले त्यसको तयारी गरिरहेको छ।
संविधान संशोधन बिधेयक संसदमा दर्ता,"काठमाडौ: संविधान संशोधनका लागि व्यवस्थापिका संसदबाट फिर्ता लिएपछि सरकारले संविधान संशोधनको नयाँ बिधेयक संसद सचिवालयमा दर्ता गराएको छ। कानुन मन्त्रालयका तर्फबाट दर्ता गराइएको संशोधन बिधेयकमा पाँच वटा बुँदा समेटिएको छ । कानुनमन्त्री अजयशंकर नायकले मंगलबार संसदमा पहिले दर्ता भएको संशोधन बिधेयक फिर्ता लिएका थिए । नयाँ बिधेयकले सीमाङकन हेरफेर गर्न संघीय संसदलाई अधिकार दिएको छ। एउटा प्रदेशको सीमाङकन हेरफेर गर्न अर्को प्रदेशको स्वीकृति लिन नपर्ने व्यवस्था नयाँ बिधेयकमा गरिएको छ। संविधानमा प्रदेशको सीमाङकन हेरफेर गर्न सात वटै प्रदेशको स्वीकृति लिनु पर्ने व्यवस्था थियो। नयाँ बिधेयकमा आवश्यक परेको बला गठन गर्न सक्ने गरी स्थायी प्रकृतिको संघीय आयोग गठन गर्ने व्यवस्था पनि राखिएको छ। भाषा आयोगको सिफारिसमा नेपाल सरकारले सरकारी कामकाजको भाषा भनी निर्णय गर्ने र त्यसलाई संविधानको अनुसूचीमा थप गरेर भाषालाई सम्बोधन गर्ने, नेपाली नागरिकसँग वैवाहिक सम्बन्ध कायम गरेकी विदेशी महिलाले चाहेमा आफनो देशको नागरिकता त्याग्ने कारवाही चलाएपछि नेपालको वैवाहिक अंगीकृत नागरिकता लिन सक्ने व्यवस्था गरी नागरिकता विवाद सम्बोधन गर्ने गरी नयाँ बिधेयक तयार गरिएको छ।"
स्थानीय चुनावले जनतालाई अधिकारसम्पन्न बनाउँछ: प्रधानमन्त्री,"काठमाडौँ: प्रधानमन्त्री पुष्पकमल दाहालले १९ वर्षपछि हुन लागेको स्थानीय तहको चुनावले जनतालाई अधिकारसम्पन्न गराउने बताउनुभएको छ। चन्द्रागिरि नगरपालिकाको आयोजनामा पहिलो पटक भएको चन्द्रागिरि महोत्सवको मंगलबार शुभारम्भ गर्दै उहाँले स्थानीय तहको चुनावपछि मुलुक समृद्धितर्फ उन्मुख हुने हुँदा निर्वाचन सम्पन्न गराउन सबै पक्षसँग सहयोगको अपेक्षा गर्नुभयो। त्यस क्षेत्रबाट आफू पहिलो पटक निर्वाचित भएर गणतन्त्र नेपालको पहिलो प्रधानमन्त्री बन्ने अवसर प्राप्त गरेको बताउँदै उहाँले त्यहाँको पूर्वाधार विकासका साथै ऐतिहासिक पक्षको संरक्षणका लागि प्रतिबद्धता व्यक्त गर्नुभयो। नगरपालिकाका कार्यकारी अधिकृत कृष्णप्रसाद जैसीले त्यस क्षेत्रको प्राचीन महत्वका सम्पदास्थल, स्थानीय उत्पादनलगायतलाई प्रवद्र्धन गर्न सो महोत्सव गरिएको जानकारी दिनुभयो। स्थानीयवासी एवम् उद्यमी देवेन्द्र प्रधानले काठमाडौँ उपत्यकाभित्र प्रवेश गर्ने महत्वपूर्ण नाका भएको उक्त क्षेत्रमा शिक्षा, स्वास्थ्यको अवस्था सन्तोषजनक नरहेकाले त्यसतर्फ सरकारले लगानी अभिवृद्धि गर्नुपर्नेमा जोड दिनुभयो। आगामी वैशाख ६ गतेसम्म चल्ने महोत्सवमा नेवारी खाना र स्थानीय तहमा उत्पादन भएका खाद्य वस्तुको बिक्रीसमेत सुरु गरिएको छ। आधुनिक नेपालका निर्माता पृथ्वीनारायण शाहले चन्द्रागिरिको डाँडाबाट अवलोकन गरी काठमाडौँ खाल्डोसमेत जिती विशाल नेपाल बनाएको बताइएको छ। त्यस क्षेत्रमा कालु पाँडेको समाधि, इन्द्र दहलगायत स्थान पर्छन्। रासस"
प्रधानमन्त्रीको चीन भ्रमण अनुमोदन गर्न मन्त्रिपरिषद बैठक,काठमाडौं : प्रधानमन्त्री पुष्पकमल दाहाल प्रचण्ड चीन भ्रमणबाट फर्केको दुई सातापछि सो भ्रमण अनुमोदन गराउन लागिएको छ । सिंहदरवारमा जारी मन्त्रिपरिषद बैठकले प्रधानमन्त्री प्रचण्डको भ्रमण अनुमोदन गर्न लागेको हो । प्रधानमन्त्री प्रचण्ड नेतृत्वको १५ सदस्यीय प्रतिनिधिमण्डलले चैत १० गतेदेखि चैत १६ गतेसम्म चीन भ्रमण गरेको थियो । उपप्रधानमन्त्रीको वरियता विवादका कारण भ्रमणमा जानु भन्दा पहिले मन्त्रिपरिषद बैठक बस्न सकेको थिएन । परराष्ट्र मन्त्रालयको चीन भ्रमणको प्रस्तावलाई प्रधानमन्त्री प्रचण्ड स्वंयमले त्यतिवेला अनुमोदन गराउनु भएको थियो । प्रधानमन्त्री प्रचण्डको नीजि सचिवालयका अनुसार सोमबार दुई चरणमा बसेको मन्त्रिपरिषद बैठकले प्रहरी महानिरीक्षकमा प्रकाश अर्याललाई नियुक्त गरेको थियो भने मंगलबारको बैठकमा मन्त्रिपरिषदले पारित गर्नु पर्ने नियमित एजेण्डा रहेका छन ।
सरकारलाई सभामुखको रुलिङ,"काठमाडौं : सभामुख ओनसरी घर्तीले एमाले नेता सत्यनारायण मण्डलको सप्तरीस्थित घरमा मधेसी मोर्चाका कार्यकर्ताले गरेको आक्रमणको घटनाबारे संसदलाई जानकारी दिन सरकारलाई रुलिङ गर्नु भएको छ । प्रमुख प्रतिपक्षि दल नेकपा एमालेले उक्त घटनाबारे सरकारले यथार्थ जानकारी नदिएसम्म संसद चल्न नसक्ने भन्दै आआफ्नो ठाउँबाट उभिएपछि सभामुख घर्तीले घटनाबारे यथास्रीघ जानकारी गराउँन सरकारलाई रुलिङ गर्नु भएको हो । संसदमा बोल्दै एमाले संसद रविन्द्र अधिकारीले सरकारले जनतालाई सुरक्षा दिन नसकेका आरोप लगाउँनु भएको छ । अधिकारीले भन्नुभयो, स्थानीय निर्वाचन आउँन ३४ दिनमात्रै बाँकी रहँदा मधेसमा कसैले पनि एमाले भएर घरमा बस्न र हिडडुल गर्न नपाउने यो कस्तो लोकतन्त्र हो ? मधेशमा एमाले नेता कार्यकर्ताको घरमा र आमसभामा आक्रमण हुनुले सरकारले एमालेलाई सुरक्षादिन नसकेको पुष्टि भएको नेता अधिकारीले बताउनु भयो मधेसी मोर्चाका कार्यकमर्ताले सत्यनाराण मण्डलको घरमा आक्रमण गरी श्रीमती र बुहारीमाथि दुव्र्यवहार गरेका थिए ।"
"पहाडी,मधेशी र जनजातिलाई लडाउने काम नरोकिए राष्ट्र खतरामा पर्ने देउवाको चेतावनी","भैरहवा : नेपाली काँग्रेसका सभापति शेरबहादुर देउवाले पहाडी,मधेशी र जनजातिलाई एक आपसमा लडाउने काम नरोकिए मुलुकमा दुर्घटना निम्तिने चेतावनी दिनु भएको छ । सभापति देउवाले सीमामा वस्ने नागरिकलाई चिडाएर राष्ट्रको सुरक्षा हुन नसक्ने पनि बताउनु भएको छ । काँग्रेसद्धारा भैरहवामा आयोजित आसन्न स्थानियतहको चुनावी सभालाई संवोधन गर्ने क्रममा पूर्वप्रधानमन्त्री देउवाले भन्नुभयो राष्ट्रको सुरक्षा सीमामा वसेका मधेशका नागरिकबाट भएको छ । नेपाली काग्रेस पनि मधेशमा जन्मेको पार्टी हो । पहाडी मधेसी, जातजाति वीच लडाउने काम रोकौं । नत्रभने मुलुकमा ठूलो दुर्घटना निम्तन सक्छ,राष्ट्र खतरामा पर्दछ । त्यसैले हामी हिमाल पहाड मधेश जहाँ वसे पनि हामी सवै नेपाली नै हो । आपसी सदभावशान्ति र एकताकायम गरी छिमेकी र अन्य मुुलुक माझ राष्ट्र वलियो पार्ने काम गरी शिर ठाडो पारौं । सामाजिक सदभाव विथोल्ने तत्वले मधेश र पहाडका नागरिक वीच भ्रम फैलाएर झगडा पार्ने, षडयन्त्र गर्ने र आपसमा लडाउने काम भएकाले त्यसप्रति सजग हुन आग्रह गर्दै सभापति देउवाले आगामी माघभित्रै स्थानीय, प्रदेस र केन्द्रको निर्वाचन नभएसम्म संविधान कार्यान्वयमा विभिन्न चुनौतीहरु आईरहेने बताउँनुभयो । ती सवै समस्याहरुलाई आपसी सहमतीबाटै समाधानगर्न सकिने हुदा सवै दलहरु गंभिर ढंगले प्रस्तुत हुनु पर्छ उहाँले भन्नुभयो । यसैगरी काग्रेसका वरिष्ट नेता रामचन्द्र पौडेलले केहि व्यक्ति एवं दलले जनतालाई अलमलमा पार्ने र चुनाव विथोल्ने षडयन्त्र गरको प्रति आपत्ति जनाउनुभयो । त्यस्ता चरित्र भएकाहरुसंग सजग भइ शान्तिपुर्ण चुनावको पक्षमा लड्न उहाँले आग्रह गर्नुभयो । २००७ सालमा आएको प्रजातन्त्रलाई कम्युनिष्ट र दरवारीयाले स्वीकार गर्न नसक्दा मुलुकमा राजनीतिक अराजकता वढेको र आर्थिक विकास पछाडि परेको उहाँले बताउनुभयो । दलहरु पद्धति र सहमतिमा चल्नुपर्छ, नेपालभित्रको मामलामा छिमेकीले पनि वढ्ता चिन्ता नगर्दा राम्रो हुन्छ उहाँले भन्नुभयो । आमसभामा काग्रेसका पूर्व उपसभापति गोपालमान श्रेष्ठ, पूर्व महामन्त्री कृष्णप्रसाद सिटौला, गृहमन्त्री विमलेन्द्र निधी, पूर्व कोषाध्यक्ष रामकृष्णताम्राकार लगायत एकदर्जन नेताले चुनावको आवश्यकता, मधेशीमोर्चाको माग र गर्न सकिने सहमतिका विन्दुहरु, संविधान कार्यान्वयनमा देखिएका जटिलता एवं संशोधनको औचित्यका सवालमा पार्टी र आफनो धारणा राखेका थिए ।"
७५ हजार म्यादी प्रहरी नियुक्त गर्न स्वीकृति,"काठमाडौ : सरकारले स्थानीय तह निर्वाचनको सुरक्षाका लागि ७५ हजार म्यादी प्रहरी नियुक्तिको प्रक्रिया अगाडि बढाउन गृहमन्त्रालयलाई स्वीकृति दिएको छ । मन्त्रिपरिषदको मंगलबार सिंहदरवारमा बसेको बैठकले आगामी बैशाख ३१ गतेका लागि घोषित निर्वाचन प्रयोजनका लागि भर्ती गरेर तालिम सञ्चालनमा रहेका म्यादी प्रहरी नियुक्तिको प्रक्रिया अगाडि बढाउन स्वीकृति दिएको हो । निर्वाचनको सुरक्षाका लागि म्यादी प्रहरी,नेपाल प्रहरी,सशस्त्र प्रहरी र नेपाली सेनालाई परिचालन गर्ने सुरक्षा योजना गृहमन्त्रालयले बनाएको छ । मन्त्रिपरिषदले प्रदुषण सम्बन्धी कर उठाउन मुख्य सचिव सोमलाल सुवेदीलाई निर्देशन दिएको स्वास्थ्यमन्त्री गगनकुमार थापाले जानकारी दिनुभयो । बैठकले शिक्षा नियमावली परिमार्जनसहित मन्त्रिपरिषदमा पेश गर्न शिक्षा मन्त्रालयलाई निर्देशन दिएको छ । यसअघि शिक्षा मन्त्रालयले मन्त्रिपरिषदमा पठाएको शिक्षा नियमावलीलाई मुख्य सचिव सुवेदीले फिर्ता पठाएइदिएपछि शिक्षमन्त्रालय र मन्त्रिपरिषद वीच विवाद हुँदै आएको थियो । प्रत्येक नेपालीको स्वास्थ्य विमा सम्बन्ध्ी बिधेयक पारित गरी मन्त्रिपरिषदले व्यवस्थापिका संसदमा पठाउने निर्णय गरेको मन्त्री थापाले बताउनुभयो ।"
संविधान संशोधनको नयाँ विधेयक पेश गर्न सरकारलार्इ बाटो खुला,काठमाडौं: व्यवस्थापिका संसदले संविधान संशोधनको विधेयक फिर्ता लिन अनुमति दिएपछि सरकारलाई संविधान संशोधनको नयाँ विधेयक संसदमा पेश गर्न बाटो खुलेको छ। एमालेसहित नौ दलको विरोधका वीच गत पुस २४ गते सरकारले संसदमा प्रवेश गराएको संविधान संशोधन बिधेयकलाई कानुनमन्त्री अजयशंकर नायकले मंगलबारको बैठकमा फिर्ता लिएका हुन । संसदको बहुमतले संशोधन बिधेयक फिर्ता लिन अनुमति दिएपछि सरकारलाई संविधान संशोधनको नयाँ बिधेयक संसदमा दर्ता गराउने ढोका खुलेको हो । नयाँ विधेयकलाई मन्त्रिपरिषदको सोमबारको बैठकले पारित गरेको थियो । राजनीतिक दलको समझदारीमा प्रधानमन्त्री पुष्पकमल दाहाल प्रचण्डले सोमबार नै नयाँ संशोधन बिधेयकलाई अन्तिम रुप दिनु भएको थियो । पूरानो संशोधन बिधेयक फिर्ता लिने र नयाँ संशोधन बिधेयक पेश गर्ने मामिलामा प्रमुख प्रतिपक्षी दल एमाले भने मौन बसेको छ ।प्रधानमन्त्री पुष्पकमल दाहाल प्रचण्ड ले प्रमुख दलका नेताहरुसँग समेत आवश्यक परामर्शमा संविधान संशोधनको नयाँ प्रस्ताव ल्याइएकाले पारित हुने विश्वास व्यक्त गर्नुभएको छ। संसदको सुशासन तथा अनुगमन समितिको बैठकमा प्रधानमन्त्री प्रचण्डले सकेसम्म सबैको भावना समेट्ने र सहमति जुट्ने गरी संविधान संशोधनको दोस्रो प्रस्ताव तयार गरिएकाले यसलाई पारित गरेर संविधान कार्यान्वयनका लागि सहज वातावरण निर्माण गर्न आग्रह गर्नुभएको छ । प्रधानमन्त्री प्रचण्डले प्रस्तावित विधेयकले मधेसी मोर्चा र संघीय गठवन्धन पनि स्थानीय तहको चुनावमा सहभागी हुने ढोका खोलेको बताउँदै आगामी वैशाख ३१ गते हुने चुनाव भने नसारिने स्पष्ट गर्नु भयो । उहाँले मधेशका केही जिल्लामा स्थानीय तहको संख्या केही बढाउन स्थानीय विकास मन्त्रीको नेतृत्वमा समिति बनाएएकाले ती ठाउँमा केही दिन चुनाव पछि सार्न सबैको सहमति हुन्छ भने सरकार तयार रहेको बताउँदै बैशाख ३१ को चुनाव भने नसर्ने स्पष्ट पार्नु भयो । याे पनि पढ्नुस् सीमाङ्कन हेरफेर गर्न संघीय संसदलाई अधिकार
नयाँ प्रस्ताव दर्ता,"काठमाडौः प्रदेशको सिमाना हेरफेरमा प्रदेश सभाको सहमति अनिवार्य चाहिने संवैधानिक प्रावधानले अप्ठ्यारो पारेपछि सरकारले केन्द्रीय संसद्लाई नै सीमांकन परिवर्तनको सम्पूर्ण अधिकार दिनुपर्ने प्रस्तावसहित मंगलबार संसद् सचिवालयमा संविधान संशोधन प्रस्ताव दर्ता गरेको छ । यसअघि सरकारले ५ नम्बर प्रदेशको सीमांकन हेरफेरसहित पेस गरेको संशोधनमा सीमांकन हेरफेरका लागि प्रदेशसभाको सहमति अनिवार्य भनी व्याख्या भएपछि सरकारले उक्त संशोधन फिर्ता लिई केन्द्रीय संसद्लाई नै सीमांकनको सम्पूर्ण अधिकार दिनुपर्ने प्रस्ताव गरेको हो । प्रदेश सीमांकन र संख्या निर्धारणका लागि सरकारले कार्यादेश र कार्यविधि (टिओआर) तोकेर संघीय आयोग गठन गर्ने र उक्त आयोगको सुझावमा सीमांकन हेरफेर गर्ने संशोधन प्रस्तावमा छ । आन्दोलनरत मधेसी मोर्चाका माग सम्बोधन गर्न भन्दै ५ नम्बर प्रदेशको सीमांकनसहितको पुरानो संशोधन फिर्ता लिई सरकारले नयाँ संशोधन दर्ता गरेको हो । कानुनमन्त्री अजयशंकर नायकले ४ महिनाअघि सरकारले संसद्मा पेस गरेको संशोधन विधेयक फिर्ता लिन राखेको प्रस्तावलाई संसद् बैठकले अनुमति दिएको थियो । साँझ सरकारले अर्को संशोधन सचिवालयमा दर्ता गरेको हो । नयाँ संशोधन प्रस्तावमा प्रदेशको सीमांकन हेरफेर गर्न संविधानको धारा २७४ को उपधारा (४) मा प्रदेश सभाको सहमति अनिवार्य भनिएको धारामा संशोधन गरी प्रदेश सभा गठन नभएसम्मका लागि प्रदेशसभाको सहमति नभए पनि सीमांकन हेरफेर गर्न सक्ने उपधारा राख्न सकिने उल्लेख छ । संविधानको धारा २७४ को उपधारा ८ पछि (क ) थप गरी अन्यत्र जुनसुकै कुरा लेखिएको भए पनि प्रदेश सभा गठन नभएसम्मका लागि संघीय संसद्ले प्रदेश सभाको सहमति नभए पनि उपधारा (४) को खण्ड (क) बमोजिमको विषयसँग सम्बन्धित विधेयक पारित गर्न सक्नेछ,' भन्ने प्रस्ताव छ । उपधारा (४) को खण्ड (क) मा प्रदेशको सिमाना परिवर्तनको विषय भए त्यसरी सिमाना परिवर्तन हुने सम्बन्धित प्रदेशको प्रदेश सभामा सहमतिका लागि पठाउनुपर्ने' भन्ने उल्लेख छ । सरकारले संविधानको धारा २९६ मा संशोधनको प्रस्ताव गर्दै प्रदेशसभा गठन नभएसम्मका लागि प्रदेशसभाको सम्पूर्ण अधिकार संसद्ले प्रयोग गर्न पाउने उल्लेख छ । सरकारले धारा २ सय ८७ मा (क) थप गरी प्रदेशको संख्या तथा सीमांकन हेरफेरसम्बन्धी विषयमा सिफारिस गर्न सरकारले संघीय आयोग गठन गर्ने व्यवस्था थप्न प्रस्ताव गरेको छ । उक्त आयोगको कार्यादेश तथा कार्यविधि (टिओआर) सरकारले तोक्ने र आयोगको सिफारिसमा केन्द्रीय संसद्ले नै संख्या र सिमाना हेरफेर गर्न पाउने सरकारको प्रस्ताव छ । यस्तै, सरकारले राष्ट्रियसभा सदस्यको निर्वाचक मण्डलबाट स्थानीय तहका पदाधिकारी (गाउँपालिका र नगरपालिका प्रमुखउपप्रमुख) को मतदान गर्न पाउने अधिकार कटौती प्रस्ताव गरेको छ । प्रदेश सभाका सदस्यले मात्र राष्ट्रिय सभाका सदस्यको चुनावमा मतदान गर्न पाउने सरकारले संशोधनमा ल्याएको छ । उन्नासाठी सदस्यीय राष्ट्रिय सभामा प्रदेश सभाका सदस्य रहेको निर्वाचन मण्डलबाट प्रत्येक प्रदेशबाट २१ जना र प्रत्येक प्रदेशको जनसंख्याको आधारमा ३५ जना निर्वाचित हुने व्यवस्थाको सरकारले संशोधनमा प्रस्ताव गरेको छ । हालको संवैधानिक व्यवस्थामा गाउँपालिका र नगरपालिकाका प्रमुखउपप्रमुख तथा प्रदेश सभाका सदस्यले प्रत्येक प्रदेशबाट कम्तीमा तीन जना महिला, एक दलित र एक अपांगता भएका व्यक्तिसहित आठ जना गरी ५६ जना राष्ट्रिय सभामा निर्वाचित गर्ने उल्लेख छ । बाँकी ३ जना सरकारको सिफारिसमा राष्ट्रपतिबाट मनोनीत हुने व्यवस्था संविधानमा छ । ११ बुँदे संशोधन प्रस्तावमा भाषा आयोगको सिफारिसमा सबै मातृभाषालाई संविधानको अनुसूचीमा राख्ने तथा भाषा आयोगको सिफारिसमा सरकारी कामकाजको भाषा भनी निर्णय गरिएका भाषालाई संविधानको अनुसूचीमा समावेश गर्ने उल्लेख छ । सीमांकन हेरफेरको अधिकार केन्द्रीय संसद्लाई नै नगरपालिका र गाउँपालिकाका पदाधिकारीलाई राष्ट्रिय सभाको निर्वाचनबाट वञ्चित नेपाली नागरिकसँग वैवाहिक सम्बन्ध कायम गरेकी विदेशी महिलाले चाहेमा आफ्नो देशको नागरिकता त्याग्ने कारबाही चलाएपछि वैवाहिक अंगीकृत नागरिकता पाउने व्यवस्थाका लागि सरकारले संविधानको धारा (११) मा प्रस्ताव गरेको छ । सरकारले नयाँ संशोधन प्रस्ताव दर्ता गरे पनि संसद् बैठक भने वैशाख ७ गतेसम्म स्थगन गरिएको छ । स्थानीय तह निर्वाचनमा मधेसकेन्द्रित दललाई सहभागी गराउन संशोधन प्रस्ताव ल्याएको सरकारले दाबी गरे पनि स्थानीय तहमा उम्मेदवारी दर्ता गर्न एक साताअघि मात्र संसद् बैठक बोलाइएको छ । सीमांकन प्रस्ताव फिर्ता लिएकोमा एमालेको बधाई एमालेले आफ्नो अडानअनुसार सरकारले सीमांकन परिवर्तनसहितको संशोधन प्रस्ताव फिर्ता लिएको भन्दै सरकारलाई धन्यवाद दिएको छ । एमाले संसदीय दलका उपनेता सुवास नेम्वाङले सीमांकन परिवर्तनका लागि प्रदेशको सहमति अनिवार्य भन्दै आएको आफ्नो पार्टीको सुझावअनुसार सरकारले संशोधन फिर्ता लिएको भन्दै अब अन्य कुरामा नअल्झेर सरकारले स्थानीय तहको निर्वाचन सम्पन्न गर्न लाग्नुपर्ने बताउनुभयो । यो संशोधनले समस्याको हल गर्दैन भनेर एमालेले भनेको थियो,' नेम्वाङले भन्नुभयो, अन्ततः जनताको जित भएको छ । अब एक महिना मात्र बाँकी रहेकाले सरकारको पूरै ध्यान निर्वाचनमा केन्द्रित हुनुपर्छ ।' स्थानीय तहको अधिकार कटौती गर्न सरकारले गर्ने कुनै पनि प्रस्ताव एमालेले स्वीकार नगर्ने नेम्वाङले स्पष्ट पार्नुभयो । संशोधन फिर्ता लिएकोमा मोर्चाको विरोध ५ नम्बर प्रदेशको सीमांकन परिवर्तनसहित पुरानो संशोधन संसद्बाट फिर्ता लिने सरकारको निर्णयको मधेसी मोर्चाले विरोध जनाएको छ । संसद्मा तमलोपाका सांसद अकवाल अहमद साहले सीमांकन फिर्ता लिने सरकारको निर्णयको मोर्चाका तर्फबाट आपत्ति जनाउँदै संसद् बहिष्कारको घोषणा गर्नुभएको थियो । उहाँले स्थानीय तहको निर्वाचनका लागि जनसंख्याका आधारमा स्थानीय तहको संख्या निर्धारण हुनुपर्ने तथा मतदाता नामावली फेरि संकलन हुनुपर्ने सर्त राख्नुभयो । त्यसपछि मोर्चाका सांसदले संसद् बैठक बहिष्कार गरेका थिए । सरकारले संसद्मा दर्ता गरेको संशोधनको नयाँ प्रस्तावका विषयमा निर्णय लिन मोर्चाको बैठक बुधबार बस्ने सद्भावना पार्टीका सहअध्यक्ष लक्ष्मणलाल कर्णले जानकारी दिनुभयो ।"
नयाँ पुस्ताले टिकट पाउने सम्भावना कम,"बुटवल : स्थानीय तहको निर्वाचनमा उम्मेदवार छान्ने रस्साकस्सी चल्दै गर्दा नयाँ पुस्ताका नेताले टिकट पाउने सम्भावना कम देखिएको छ । नयाँ पुस्ताले मेयर तथा अध्यक्ष बन्ने आकांक्षा देखाए पनि प्रमुख राजनीतिक दलले पार्टीको जित सुनिश्चित गर्ने लक्ष्यसहित पुरानै अनुहारलाई टिकट दिने भएका छन् । चुनाव नजिकिँदै गर्दा चहलपहल पनि बढ्दै गएको छ । गाउँ, नगर तथा उपमहानगरको अध्यक्षमेयर पदमा जान चाहनेको संख्या दर्जनौं छ । झन्डै दुई दशकपछि हुने चुनावमा वडा सदस्य पद पाउन पनि नेताहरूको ढोकामा पुग्नेहरूको ताँती नै छ । आफ्नो पार्टी मात्रै नभई गुट र व्यक्ति केन्द्रित लविङ पनि सुरु भएको छ । बुटवल उपमहानगर, सिद्धार्थनगर, लुम्बिनी, तिलोत्तमा, सैनामैना र देवदह नगरपालिकाको मेयर बन्नेको सूची अझै घटेको छैन । हरेक राजनीतिक दलबाट कम्तीमा चारजना आकांक्षी देखिएका छन् । बुटवल उपमहानगरले जिल्ला सिंगो राजनीतिक बागडोर सम्हाल्ने भएकाले यहाँको मेयर बन्न रस्साकस्सी चलेको छ । चुनाव जित्नभन्दा पनि आफ्नै पार्टीबाट टिकट फुत्काउन स्थानीय नेताको दौडधुप छ । बुटवलमा दलहरूको केन्द्रीयस्तरमा छवि बनाएका नेतालाई मेयर बनाउने चर्चा छ । अहिलेसम्म एमालेबाट पूर्वमेयर तथा पूर्वजिल्ला अध्यक्ष भोजप्रसाद श्रेष्ठ, केन्द्रीय विभागमा सदस्य रहेका बाबुराम भट्टराई, प्रेस चौतारीका पूर्वअध्यक्ष बालकृष्ण चापागाईको चर्चा छ । एमाले जिल्ला उपसचिव रहेका गोपाल रानाले पनि टिकट फुत्काउने अभियान चलाएको बताइएको छ । एमालेले बुटवलका लागि श्रेष्ठलाई पहिलो प्राथमिकतामा राखेको स्रोतले जनाएको छ । कांग्रेसबाट नगरसभापति रहेका खेलराज पाण्डेले टिकट पाउने सम्भावना बलियो रहेको बताइएको छ । मेयरका लागि क्षेत्रीय सभापति हरि लम्सालको सम्भावना पनि उत्तिकै छ । हरिबहादुर कार्की, व्यवसायी महेशमान सिंह, महासमिति सदस्य युवराज गिरीको पनि चर्चा छ । कांग्रेसले एमालेले कस्तो उम्मेदवार उठाउँछ भनेर पर्खिएको छ । यसअघिका दुई संविधानसभा र एक स्थानीय निकायको निर्वाचनमा एमालेले नै जितेका कारण बुटवललाई एमालेको बलियो क्षेत्र मानिएको छ जसलाई तोड्न कांग्रेस र माओवादी केन्द्रले एलायन्स गर्ने चर्चा छ । माओवादी केन्द्रका पोलिटब्युरोमा रहेका टंकमणि शर्मा, पाँच नम्बर प्रदेश सहसंयोजक केन्द्रीय सदस्य हरि घिमिरे लगायतकाको चर्चा छ । बुटवल उपमहानगरपालिकामा मेयरका लागि महिलाको दाबी देखिएको छैन । उममेयरमा गोमा आचार्य, सावित्रा अर्याल, विमला पन्थी र रीता सेनको चर्चा चलेको छ ।मधेसवादी दलहरूले वहिष्कार गर्ने चेतावनी दिइरहेका बेला लुम्बिनी सांस्कृतिक नगरपालिकामा चुनावी माहोल निकै तातेको छ । मधेस केन्द्रित दलहरू नै चुनावी प्रचारमा लागेका छन् । उनीहरू वहिष्कार नगरी स्वतन्त्र भए पनि लड्ने तयारीमा छन् । विश्व शान्तिको सहर बन्दै गरेको लुम्बिनीको जनप्रतिनिधि बलियो हुनपर्ने धेरैको बुझाइ छ । लुम्बिनीका १३ वटै वडामा संघीय समाजवादी फोरम, तमलोपा, फोरम लोकतान्त्रिक, सद्भावना, नेपाली कांग्रेस, एमाले, राप्रपालगायतका दलले चुनावी अभियान थालेका छन् । मेयर पदका लागि एमालेबाट रामचन्द्र यादव, इन्साफ मुसलमान, महेन्द्र यादव, लक्ष्मी मि श्र, गोमा गुरुङलगायतका उम्मेदवारको चर्चा छ । संघीय समाजवादी फोरमबाट केन्द्रीय सदस्य फकरुद्दिन खाँको चर्चा छ । गत संविधानसभा निर्वाचनमा दोस्रो स्थानमा रहेका खाँ त्यस क्षेत्रका लोकप्रिय युवा नेता मानिनुहुन्छ यस्तै नेपाली कांग्रेसबाट नगर अध्यक्ष मोहम्मद सइद खाँ, अम्बिका कोहार, सूर्यमती उपाध्यायलगायतको चर्चा छ । सद्भावना पार्टीबाट केन्द्रीय सदस्य मनमोहन चौधरी कन्हैया निर्वाचनको आन्तरिक तयारीमा जुट्नुभएको छ । लुम्बिनी तमलोपाले जित हासिल गरेको क्षेत्र हो । तमलोपाले चुनावी तयरी गरे पनि उम्मेदवार तय गरेको छैन । राप्रपाबाट नेता गंगाराम कलवार उम्मेदवार हुने चर्चा छ । सिद्धार्थनगरमा राप्रपा आफ्नै पकड जमाउने पक्षमा छ । तिलोत्तमा, देवदह र सैनामैनामा उम्मेदवारका आकांक्षीको लामो सूची छ । यी तीन नगरपालिका भएपछि पहिलोपटक निर्वाचन हुँदैछ ।"
जयबहादुर चन्दले भेटेरै बधाइ दिए आइजीपी अर्याललाई,काठमाडौंः डीआईजी जयबहादुर चन्दले प्रहरी महानिरीक्षकमा नियुक्त भएकोमा अाइजीपी प्रकाश अर्याललाई भेटेरै बधाइ दिएका छन्। अर्यालले मंगलबार बोलाएको प्रहरी समन्वय समिति (पीसीसी) को बैठकमा उपस्थित हुनु भएका चन्दले आइजीपी अर्याललाई बधाइ दिनु भएको हो। अर्यालले आफू आइजीपीमा नियुक्त भएको भोलिपल्ट मंगलबार बिहान प्रहरी समन्वय समितिको बैठक प्रहरी हेडक्वाटरमा बोलाउनु भएको थियो। बैठकमा आइजीपी अर्यालले वैशाख ३१ मा हुने स्थानीय निकायको निर्वाचनलाई ध्यानमा राखेर शान्ति सुरक्षा कायम गर्न प्रतिबद्ध भएर लाग्न निर्देशन दिनु भएको थियो। आइजीपी अर्यालले बोलाएको बैठकमा डीआईजी नवराज सिलवाल भने अनुस्थित हुनुहुन्थ्यो।
'आइजीपी नियुक्तिमा राजनीतिक हस्तक्षेप भएको छैन' (भिडियाे),"काठमाडौंः प्रधानमन्त्री पुष्पकमल दाहाल प्रचण्डले नेपाल प्रहरीको महानिरीक्षक नियुक्ति विधि संगत ढंगबाट गरिएको स्पष्ट पार्नु भएको छ। मंगलबार बिहान बसेको संसद अन्तर्गतको सुशासन समितिको बैठकमा प्रधानमन्त्री प्रचण्डले प्रकाश अर्याललाई आइजीपीमा नियुक्त गर्ने सरकारको निर्णय विधि संगत ढंगबाट गरिएको बताउनु भएको हो। प्रधानमन्त्रीले भन्नुभयो,आइजीपी नियुक्ति राजनीतिक प्रक्रियाबाट प्रेरित छैन। यसमा तपाईँहरु प्रष्ट हुनुस्। प्रचण्डले आइजीपी नियुक्ति गर्ने सरकारको कार्यकारीको अधिकारको पनि रक्षा गरिएको बताउनुभयो। उहाँले आउँदा दिनमा आइजीपी नियुक्ति प्रकरणमा राजनीतिक खिचातानीको स्थितिलाई रोक्न मुल्यांकन विधि बनाउने निष्कर्षमा सरकार पुगेको बताउनु भयो। उहाँले भन्नुभयो,सरकारको यो प्रतिबद्धता मात्रै होइन। एउटा योजना आउने दिनमा आइजीपी नियुक्ति प्रकरणमा यस खालको राजनीतिक खिचातानीको स्थिति नहोस् भन्नका निम्ति मुल्यांकन विधि नयाँ बनाउने भन्ने समझदारमिा सरकार पुगेको छ। किनकि यो बढी संवेदनशील र महत्वपूर्ण पनि छ। प्रधानमन्त्री प्रचण्डले आइजीपी नियुक्तिमा धेरै राजनीतिक चलखेल भए समग्र शान्ति सुरक्षाको प्रक्रियामा नकारात्मक असर पार्ने भएकाले भविष्यमा यसलाई रोक्न मुल्यांकन विधि तयार गर्ने निष्कर्षमा सरकार पुगेको बताउनुभयो। उहाँले भन्नुभयो,आइजीपी नियुक्ति राजनीतिक चलखेल भए सुरक्षा व्यवस्थामै नकारात्मक असर पर्छ। धेरै पटक यसको अनुभव गरी पनि सकेका छौं। भिडियाे हेर्नुस्:"
मधेसी दलका मेयर आकांक्षी चुनावी तयारीमा,"वीरगन्ज : मधेस केन्द्रित दलहरूले संविधान संशोधन नभए वैशाख ३१ को स्थानीय तह निर्वाचन वहिष्कार गर्ने घोषण गरेका भए पनि आर्थिक एवं औद्योगिक नगरी वीरगन्ज उपमहानगरपालिकाको नगर प्रमुख (मेयर) पदका लागि भने उनीहरूले आन्तरिक रूपमा आफ्ना उम्मेदवार अगाडि सारिसकेका छन् ।वीरगन्जको मेयरका लागि औपचारिक रूपमा उम्मेदवार घोषणा नगरे पनि मधेस केन्द्रित दलका तर्फबाट मेयर पदका आकांक्षीहरू पार्टीगत र व्याक्तिगत रूपमा चुनावी गतिविधिमा जुटिसकेका छन् । संविधान संशोधनबिना मधेसमा चुनाव हुनै नदिने बताएका मधेसी दल र तिनका सम्भावित उम्मेदवारले आन्तरिक रूपमा भने सामाजिक सञ्जाल, कार्यकता भेटघाट, पार्टी प्रवेशजस्ता कार्यक्रम गरेर आआफ्नो पक्षमा भोट माग्ने काम सुरु गरिसकेका छन् । वीरगन्जको मेयर पदका लागि तराई मधेस लोकतान्त्रिक पार्टीका केन्द्रीय प्रवक्ता विमल श्रीवास्तव, संघीय समाजवादी फोरम नेपालका नेता एवं उद्योगपति विजय सरावगी, राष्ट्रिय मधेस समाजवादी पार्टीका केन्द्रीय सदस्य राजेशमान सिंह र नेपाल सद्भावना पार्टीका महासचिव शिव पटेलको नाम चर्चामा छ । आकांक्षीहरू नगरका टोलटोलमा पार्टी प्रवेश, वडा कमिटी विस्तार, कार्यकर्ता भेटघाटजस्ता कार्यक्रम गरेर चुनावको तयारी गरिररहेका छन् ।तमलोपाका नेता श्रीवास्तव वीरगन्जका पूर्वमेयर पनि हुनुहुन्छ । श्रीवास्तव विकास प्रेमी नेताका रूपमा पनि चिनिनुहुन्छ । विगतमा वीरगन्जको मेयर हुँदा विकासका धेरै काम गर्नुभएका र अनुभवी व्यक्ति भएकाले श्रीवास्तव नगरवासी माझ रुचाइनुभएको छ । यस्तै मेयर पदको उम्मेदवार बनाउने सर्तमा नै एक महिना पहिले संघीय समाजवादी फोरम नेपालले पार्टीमा प्रवेश गराइएका उद्योगपति सरावगीलाई फोरम नेपालले मेयर पदमा चुनाव लडाउने निश्चित छ । वीरगन्जको शिक्षा, स्वास्थ्य र धार्मिक क्षेत्रमा लगानी गरेर सामाजसेवीका रूपमा परिचित उद्योगपति सरावगी वीरगन्जको मेयर पदमा चुनाव लड्नकै लागि फोरम नेपालमा प्रवेश गरेको धेरैको आकलन छ । आसन्न स्थानीय तहको निर्वाचनमा वीरगन्ज उपमहानगरपालिकाको मेयरमा आफ्नो जित सुनिश्चित गर्न सरावगी वीरगन्जका अन्य उद्योगपतिलाई समेत पार्टीमा प्रवेश गराई आफ्नो पक्षमा जनमत बलियो पार्ने कसरतमा लाग्नुभएको छ । वीरगन्जको मेयर पदका आकांशी राष्ट्रिय मधेस सामाजवादी पार्टीका केन्द्रीय सदस्य सिंह पनि चुनावी तयारीमा होमिनुभएको छ । सिंहले टोलटोलमा दिनहुँ आफ्ना शुभचिन्तक र कार्यकर्तासँग भेटघाट गरेर चुनावी गतिविधि तीव्र पार्नुभएको छ । एकताका वीरगन्जका पूर्वमेयर श्रीवास्तवका सहयोगीका रूपमा चिनिएका सिंह दोस्रो संविधानसभा चुनावमा भने श्रीवास्तवलाई छोडेर राष्ट्रिय मधेस समाजवादी पार्टीका तर्फबाट पर्सा क्षेत्र नम्बर १ बाट प्रत्यक्षतर्फको चुनाव लड्नुभएको थियो । युवामाझ लोकप्रिय रहेका सिंह आसन्न स्थानीय तह निर्वाचनमा मेयर पदमा आफ्नो पक्षमा जनमत जुटाउन अहिलेदेखि नै लागिसक्नुभएको छ । 'अहिले हामी चुनावका लागि नभई संगठन बलियो बनाउन र मधेस आन्दोलनको तयारीमा लागेका छौं, सिंह भन्नुहुन्छ, 'हामी चुनाव विरोधी होइनौं । मधेसी मोर्चाको माग सम्बोधन भयो चुनावमा भाग लिन्छौं । त्यसबेला साथीहरू र पार्टीले भन्यो भने मेयरमा चुनाव लड्न तयार छु । वीरगन्जको मेयर पदका आकांक्षी मधेसी दलका नेतामध्ये नेपाल सद्भावना पार्टीका महासचिव पटेलको पनि अहिले निक्कै चर्चा छ । पटेलका शुभचिन्तक र कार्यकर्ताले सामाजिक सञ्जालमार्फत मेयर पदमा उहाँको उम्मेदवारीको प्रचारप्रसार सुरु गरिसकेका छन् । सद्भावना पार्टीबाट राजनीतिक यात्रा सुरु गर्नुभएका पटेल प्रखर वक्ता पनि हुनुहुन्छ । मधेसको समस्या सामाधान भई चुनाव भए पार्टीको निर्यणअनुसार मेयरमा आफू चुनाव लड्न तयार रहेको पटेल बताउनुहुन्छ। फोरम नेपाल पर्साका अध्यक्ष प्रदीप यादवले भने आफ्नो पार्टी अहिले चुनावको तयारीमा नभई आन्दोलनको तयारीमा लागेको बताउनुभयो । वीरगन्ज उपमहानगरपालिकामा बलियो उम्मेदवार मधेसी दलकै नेताहरू देखिएको भन्दै यादवले मधेसको समस्या सामाधान भई चुनाव भए तुरुन्तै आफूहरूले मेयरको उम्मेदवार घोषणा गर्ने जानकारी दिनुभयो ।"
"अर्याल आईजीपी, राति नै सुम्पियो कार्यभार","काठमाडौं : सर्वोच्च अदालतको आदेशलाई 'सम्मान गर्दै' मन्त्रिपरिषद्ले सोमबार डीआईजी प्रकाश अर्याललाई नयाँ प्रहरी महानिरीक्षक नियुक्त गरेको छ । अर्यालले सोमबार राति नै गृहसचिव लोकदर्शन रेग्मीद्वारा गृह मन्त्रालयमा दज्र्यानी चिह्न ग्रहण गरी प्रहरी प्रधान कार्यालय पुगेर कार्यभार सम्हालेका छन्। उपप्रधान तथा गृहमन्त्री विमलेन्द्र निधिले दोस्रो वरियताको दाबी गर्दै क्याबिनेट बहिष्कार गरेका कारण झन्डै तीन सातासम्म बैठक बस्न नसकी अन्ततः सोमबार साँझ उनकै अनुपस्थितिमा भएको बैठकले विगत चार वर्षको कार्यसम्पादनका आधारमा अर्याललाई महानिरीक्षक नियुक्त गर्ने निर्णय गरेको हो । यसअघि मन्त्रिपरिषद्ले अर्का डीआईजी जयबहादुर चन्दलाई महानिरीक्षक पदमा नियुक्त गरेपछि वरियतासँगै आफ्नो पात्रतालाई अवमूल्यन गरेको दाबीसहित सर्वोच्च पुगेका डीआईजी नवराज सिलवालले चन्दको नियुक्ति रद्द गराउन सफल भए पनि क्याबिनेटले अर्याललाई कार्यसम्पादनअनुसार अगाडि ठहर्याएको हो । सरकारको निर्णयपछि सिलवालले अदालतको अपमान भएको उल्लेख गर्दै यसपल्ट पनि न्यायालयको ढोका ढक्ढक्याउने मनस्थिति बनाएका छन् । 'कानुन र अदालतको सर्वोच्चताका लागि म फेरि सर्वोच्च जानैपर्छ,' सिलवालले सोमबार राति अन्नपूर्णसँग भने, 'को भयो भने मेरो चासो होइन, म न्यायका लागि अन्तिमपटक अदालत जान्छु ।' सिलवाल र चन्द दुवै अर्याललाई महानिरीक्षकको दज्र्यानी चिह्न प्रदान गर्ने कार्यक्रममा सहभागी भएनन्। सोमबार दिउँसो बसेको मन्त्रिपरिषद्को पहिलो बैठकले आईजीपीका दाबेदारहरुको कार्यसम्पादनको नम्बर पेस गर्न समिति गठन गरेको थियो । उक्त समितिमा गृह, प्रधानमन्त्री कार्यालय र कानुन मन्त्रालय सचिव र निमित्त प्रहरी प्रमुख थिए । समितिले पेस गरेको कार्यसम्पादनको नम्बरका आधारमा डीआईजी अर्याललाई प्रहरी प्रमुख बनाउने निर्णय भएको हो । कार्यसम्पादनमा नवनियुक्त आईजीपी अर्यालको चार वर्षको औसत १५४ अंक छ । समितिले पेस गरेको मूल्यांकनअनुसार सिलवालको १५२४ अंक मात्र छ भने डीआईजी बमबहादुर भण्डारीको १५०२ र जयबहादुर चन्दको १४७ अंक रहेको सरकारले जानकारी दिएको छ । सूचना तथा सञ्चारमन्त्री सुरेन्द्र कार्कीले कार्यसम्पादनका आधारमा बढी अंक भएका अर्याललाई सरकारले सर्वोच्चको फैसलाको मर्मअनुसार नै आईजीपीमा नियुक्त गरेको बताए । 'सर्वोच्चको फैसलाको मर्मअनुसार कार्यसम्पादनमा औसत रुपमा बढी भएकाले अर्याललाई महानिरीक्षकमा बढुवा गर्ने निर्णय सरकारले गरेको हो,' कार्कीले मन्त्रिपरिषद् बैठकपछि संवाददातासँग भने । सरकारले फागुन १ गते डीआईजी चन्दलाई प्रहरी प्रमुखमा बढुवा गरे पनि उनले फुली लगाउन नपाउँदै सर्वोच्चले निर्णय कार्यान्वयनमा रोक लगाएर नियुक्ति बदर गरेको थियो । सर्वोच्चले चैत ८ गते गरेको फैसलामा चन्दको बढुवा खारेज गर्दै कार्यासम्पादनमा उच्च अंक पाउनेलाई प्रहरी प्रमुख बनाउन आदेश दिएको थियो । सर्वोच्चले चार वर्षको कार्यसम्पादनमा सिलवाल नै पहिलो नम्बरमा देखिएको जिकिर गर्दै सिलवाललाई नै प्रहरी प्रमुख बनाउनुपर्ने आशयसहितको परमादेश दिएको थियो । तर कार्यसम्पादनमा अर्याल अघि देखिएपछि उक्त फैसलामा नै प्रश्न उब्जिएको छ । यसअघि चन्दलाई आईजीपी बनाउने निर्णयमा सर्वोच्चले रोक लगाएपछि सरकारले प्राविधिकतर्फका एआईजी डा दिनेशचन्द्र पोखरेललाई निमित्त प्रहरी महानिरीक्षकको जिम्मेवारी दिएको थियो । २०४४ सालमा नेपाल प्रहरीको प्रहरी निरीक्षकमा प्रवेश गरेका अर्यालले त्यतिबेला १ नम्बरमा थिए । डीएसपी र एसपी हुँदा पनि एक नम्बरमै बढुवा भएका उनी तत्कालीन गृहमन्त्री विजयकुमार गच्छदारको पालामा दुई नम्बरमा पुगेपछि सिलवाल एक नम्बरमा उक्लिएका थिए । निधि बैठकमा गएननउपप्रधानमन्त्रीको वरियताक्रममा असन्तुष्ट उपप्रधान एवं गृहमन्त्री निधि सोमबारको मन्त्रिपरिषद बैठकमा सहभागी भएनन् । उनी अर्का उपप्रधानमन्त्री थापाभन्दा तल्लो वरियतामा नबस्ने घोषणा गर्दै बैठकमा सहभागी नभएका हुन् । उनीनिकट स्रोतका अनुसार निधिले अब कुनै पनि मन्त्रिपरिषद् बैठकमा सहभागिता जनाउने छैनन् ।"
मधेसी मोर्चाद्वारा संसद बैठक बहिस्कार,काठमाडौ : संविधान संशोधनको प्रस्ताव फिर्ता लिने सरकारको निर्णयको विरोध गर्दै मधेसी मोर्चाले संसद बैठक बहिस्कार गरेको छ । मधेसी मोर्चाका माग सम्बोधन गर्न भन्दै सरकारले अहिले संसदमा दर्ता भएको संशोधनको प्रस्ताव फिर्ता लिइ नयाँ प्रस्ताव दर्ता गर्न तयारी गरेको थियो । सरकारको यो निर्णयप्रति मधेसी मोर्चाले कडा अापत्ति जनाएको छ । संसदमा बोल्दै तमलोपाका संसद अकवाल अहमद शाहले सीमांकन परिवर्तन नभएसम्म संविधान संशोधनका कुनैपनि प्रस्तावमा मधेसी मोर्चा सहमत नहुने बताए । शाहले बोलेसँगै सबै मधेसी दलका संसद बैठक बहिस्कार गरि बाहिरिएका छन् ।
आइजीपी अर्यालले बोलाएको बैठकमा सिलवाल अनुपस्थित,"काठमाडौंः नेपाल प्रहरीको महानिरीक्षकमा प्रकाश अर्याल नियुक्त भएपछि पहिलो पटक बसेको प्रहरी समन्वय समिति (पीसीसी)को बैठकमा डिआईजी नवराज सिलवाल अनुपस्थित हुनु भएको छ। आइजीपीमा नियुक्त भएको भोलिपल्टै (मंगलबार) अर्यालले बोलाएको प्रहरी समन्वय समिति (पीसीसी)को बैठकमा डीआईजी सिलवाल सहभागी हुनु भएन। आइजीपी संयोजक रहने प्रहरी समन्वय समिति (पीसीसी)मा एआईजी र डिआईजीहरु सदस्य हुन्छन्। प्रहरी प्रधान कार्यलय नक्सालमा बसेको उक्त बैठकमा अरु जयबहादुर चन्द, बमबहादुर भण्डारीलगायत अरु डीआईजीहरु सहभागी भएपनि सिलवाल भने अनुपस्थित हुनु भएको प्रहरी स्रोतले जनाएको छ। सोमबार सरकारले आइजीपीमा नियुक्त गरेका अर्यालको नियुक्ति बदर गर्दै आफूलाई आइजीपी बनाउन परमादेश जारी गर्न माग गर्दैै सिलवाल मंगलबार सर्वोच्च अदालत पुगेर रिट दायर गर्नु भएको छ। सिलवालले सर्वोच्चको बृहत पूर्ण इजलासको फैसला अनुसार आफूलाई आइजीपी बनाउन माग गर्दै सर्वोच्चमा रिट दायर गर्नु भएको हो। यसअघि डीआईजी जयबहादुर चन्दलाई गत फागुन १ मा सरकारले आइजीपीमा नियुक्त गरेपछि सिलवाल सर्वोच्च पुग्नु भएको थियो। सर्वोच्चले सिलवालले दायर गरेको रिटमाथि सुनुवाइ गर्दै चन्दलाई आइजीपीमा नियुक्त गर्ने सरकारको निर्णय बदर गरेको थियो।"
प्रधानमन्त्री र नवनियुक्त आइजीपी अर्यालबीच भेटवार्ता,काठमाडौं: प्रधानमन्त्री पुष्पकमल दाहाल प्रचण्डले नवनियुक्त आइजीपी प्रकाश अर्याललाई देशको शान्ति सुरक्षा कायम गर्ने विषयमा इमान्दारितापूर्वक काम गर्न निर्देशन दिनुभएको छ। मंगलबार बिहान प्रधानमन्त्री निवास बालुवाटारमा भएकाे भेटमा प्रधानमन्त्री प्रचण्डले शान्ति सुरक्षा कायम गर्ने विषायमा इमान्दारितापूर्वक काम गर्न अाइजीपी अर्याललार्इ निर्देशन दिनु भएकाे हाे। प्रधानमन्त्री प्रचण्डले आइजीपी अर्याललार्इ सफल कार्यकालकाे शुभकामना समेत दिनु भएकाे थियाे। उहाँले निर्वाचन सफल पार्न नेपाल प्रहरीको भूमिका महत्वपूर्ण रहेकाले कानूनले सुम्पेको जिम्मेवारी निष्पक्ष ढंगले निर्वाह गर्न निर्देशन दिनु भएकाे प्रधानमन्त्रीकाे निजि सचिवालयले जनाएकाे छ।

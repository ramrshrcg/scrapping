शीर्षक,विवरण
डा केसी र आन्दोलन,"आठौँ 'आमरण' अनशन समाप्तिको एक साताभित्रै डा गोविन्द केसीले सडक तताएका छन् । शनिबार माइतीघर मण्डलामा भएको सभामा उनले राजनीतिक दलका नेतृत्वको आलोचना गरे, 'भुँडी भरो' अभियानका पर्याय बनेको भन्दै । एकजना सचेत नागरिकले मुलुकमा व्याप्त विसंगति र भ्रष्टाचारविरुद्ध अभियान चलाउनु या त्यसमा सहभागी हुन जनतालाई आह्वान गर्नु उसको अधिकार मात्र हैन, उसबाट अपेक्षित व्यवहार पनि हो । तर आन्दोलन स्पष्ट माग, मान्यता र प्रतिबद्धतामा आधारित हुनुपर्छ र सडकका जिम्मेवारीबाट नेतृत्व मुक्त हुन पाउँदैन । अनशन समाप्तिमा डा केसीले सरकार पक्षसँग फेरि केही सहमति गरेका छन् । अख्तियार प्रमुखविरुद्धको महाभियोग मागलाई प्रतिष्ठाको मुद्दा बनाउन चाहेनन् उनले त्यसबेला । यसपछिको अवस्थामा उनले ती माग कसरी उठाउलान्, न उठाउलान्, त्यो उनको मान्यता र चासोबाट निर्देशित हुनेछ । तर के शनिबारको र्यालीले उनी भ्रष्टाचारविरुद्ध राष्ट्रव्यापी आन्दोलनको नेतृत्व लिने तरखरमा लागेका हुन् त ? त्यो स्वागतयोग्य निर्णय हुनेछ, यदि उनले त्यसको लागि आवश्यक साहस, दायित्व बोध र चरित्र प्रदर्शन गरे भने । तर त्यसको लागि खासगरी आठौँ अनशनमा उनका नजदिकीहरूका व्यवहार र फरक मत राख्नेहरूविरुद्ध चलाएको ब्ल्याकमेल र घृणाको अभियान अनि त्यसको जवाफदेहिताबारे डा केसीले सोच्नैपर्ने हुन्छ । भ्रष्टाचारबारे विभिन्न पार्टी र नेतृत्वबीच द्वैध मान्यता छ । सबै भ्रष्टाचारविरुद्ध शून्य सहनशीलताको नारा दिन्छन्, तर व्यवहारमा भ्रष्टाचार कुन पक्षबाट भएको हो, त्यो विषय उठाउँदा आफूलाई नाफाघाटा के हुन्छ, त्यसबाट मात्र आफ्नो अडान परिभाषित गर्छन् । पार्टीकै रूपमा 'विवेकशील पार्टी' र बाबुराम दम्पती उनको अनशनसँग जोडिएको आन्दोलनमा सहभागी बने । तर भ्रष्टाचारविरुद्धको आन्दोलन प्रारम्भ गर्ने हो भने एउटा निश्चित अवधिमा सरकारको नेतृत्व गरेका या मन्त्रीमा महत्त्वपूर्ण पद धारण गरेका व्यक्तिहरूको सार्वजनिक शुद्धताबारे पनि डा केसी आश्वस्त हुन सक्नुपर्छ । किनकि भोलिको आन्दोलनमा उनीहरूसँगको सामीप्यलाई लिएर क्षमायाचना गर्नुपर्ने परिस्थिति उत्पन्न हुनु हुँदैन, उनको लागि । योसँग अर्को पक्ष पनि छ, उनले याद गर्नुपर्ने । निजी क्षेत्र (मेडिकल सेक्टर) लाई माफियाकै रूपमा हेर्ने उनको दृष्टिकोणमा समीक्षा र सुधार आवश्यक छ । त्यसलाई नियमित गर्नु महत्त्वपूर्ण कुरा हो, तर आफ्नो विरोधी या समर्थन नगर्नेलाई 'माफिया' टोपी भिराउने छुट उनीसँग हुनु हुँदैन । शनिबारको उनको सभामा ब्यानरसहित संसद्को सुशासन समितिको उपस्थिति थियो । के यो वाञ्छनीय र मर्यादित हो ? सुशासन समितिले विदेशी दाता र एनजीओहरूसँग सहकार्य गर्ने गरेको छ, त्यसको स्रोतको शुद्धताबारे आश्वस्त नभई । डा केसीको सभामा गएर उसले कतै आफू प्रवेश गर्न नहुने विषयमा पक्षविपक्ष त लिएको छैन ? भ्रष्टाचारविरोधी आन्दोलनमा प्रतिबद्धता र चरित्र आवश्यक हुन्छ । रोमाञ्चक प्रवृत्ति प्रत्युत्पादक हुन सक्छ । संसदीय समितिले यसलाई बेवास्ता गर्नु अनुचित हुनेछ ।"
ओलीको छोटो प्रतिक्रियाः एमाले जिम्मेवार रुपमा प्रस्तुत हुन्छ,"काठमाडौँ: निवर्तमान प्रधानमन्त्री एवम् नेकपा (एमाले)का अध्यक्ष केपी शर्मा ओलीले आफ्नो पार्टी प्रतिपक्षमा रहेर जिम्मेवार रुपमा प्रस्तुत हुने बताएका छन् । व्यवस्थापिकासंसद्को बैठकमा नेकपा (माओवादी केन्द्र)का अध्यक्ष पुष्पकमल दाहाल प्रधानमन्त्री पदमा निर्वाचित भएपछि बाहिरिने क्रममा पत्रकारद्वारा अब एमाले कुन रुपमा प्रस्तुत हुन्छ भनी सोधिएको प्रश्नमा उनको सङ्क्षिप्त जवाफ थियो, जिम्मेवार रुपमा प्रस्तुत हुन्छ । यसैगरी, पत्रकारसँग कुरा गर्दै निवर्तमान उपप्रधानमन्त्री एवम् परराष्ट्रमन्त्री तथा राष्ट्रिय प्रजातन्त्र पार्टी नेपालका अध्यक्ष कमल थापाले ओली नेतृत्वको सरकार सफल रहेको दावी गरेका छन् । उनले कठिन र चुनौतीपूर्ण घडीमा प्रधानमन्त्री पदमा निर्वाचित भएका प्रचण्डलाई बधाई समेत दिए । संयुक्त मधेसी मोर्चासँग संविधान संशोधनका विषयमा सहमति भएको प्रसङ्गमाथि टिप्पणी गर्दै उनले आफ्नो दलको पनि संविधानमा असहमति रहे पनि बहुमतले पारित गरेपछि मानेर अघि बढेको स्पष्ट पारे । मधेस आन्दोलनका क्रममा मृतकलाई सहिद घोषणालगायतका विषय यसअघिको सरकारले पनि टुङ्गो लगाउन खोजेको पनि उनले उल्लेख गरे । रासस"
साथी बदल्न सकिन्छ तर छिमेकी बदल्न सकिदैनः देउवा,"काठमाडौँः कांग्रेस सभापति शेरबहादुर देउवाले साथी बदल्न सकिए पनि छिमेकी बदल्न नसकिने भन्दै भारत र चीनसँगको सम्बन्धलाई सन्तुलित ढंगले अगाडि बढाउनुपर्नेमा जोड दिएका छन् । व्यवस्थापिका संसदमा नेकपा (माओवादी केन्द्र)का अध्यक्ष पुष्पकमल दाहाल प्रचण्डको प्रधानमन्त्री पदको उम्मेदवारीको प्रस्तावकको तर्फबाट बोल्दै देउवाले दुई शक्तिशाली छिमेकीसँगको सम्बन्धलाई सन्तुलित बनाउनुपर्नेमा जोड दिएका हुन् । साथी बदल्न सकिन्छ तर छिमेकी बदल्न सकिदैन, हाम्रो राष्ट्रियहितका लागि भारत र चीनसँगको सन्तुलित सम्बन्ध महत्वपूर्ण छ, देउवाले भने, हामीले दुई ठूला राष्ट्रका बीचमा खेल्ने काम गर्नु हुँदैन । देउवाले भारत र चीनसँग राम्रो सम्बन्ध राखे मात्र राष्ट्रियहित हुने बताए । हामीले भारत र चीनसँग राम्रो सम्बन्ध राख्नुपर्छ । दुवै देशसँग राम्रो सम्बन्ध राख्नु नै हाम्रो राष्ट्रियहित हुन्छ, देउवाले भने । देउवाले भारत र चीनसँगको सम्बन्धमा ति देशको सुरक्षा चाँसो समेत रहेकाले दुवै देशसँगको सम्बन्धलाई सधैँ सन्तुलित बनाउनुपर्नेमा समेत जोड दिए। कांग्रेस सभापति देउवाले भारत र चीनसँगै अन्य मित्रराष्ट्रसँग समेत राम्रो सम्बन्ध राखेर देश विकास गर्नुपर्नेमा जोड दिए । हामीले भारत र चीनसँगै अन्य मित्रराष्ट्र अमेरिका, बेलायत, रुस, जापानसँग राम्रो सम्बन्ध राखेर देशको विकास गर्नुपर्छ, सन्तुलित विदेश नीति लाागु गरेमा हाम्रो देश सुन्दर, शान्त र विकसित बन्ने छ ।"
नयाँ प्रधानमन्त्रीका लागि संसद्मा मतदान प्रक्रिया सुरु,"काठमाडौं : नयाँ प्रधानमन्त्रीका लागि संसद्मा मतदान प्रक्रिया सुरु भएकाे छ। संसद्मा प्रचण्डले उम्मेदवारी प्रस्तुत गरिसकेका छन् । कांग्रेस सभापति शेरबहादुर देउवाले प्रचण्डलाई प्रधानमन्त्रीमा निर्वाचित गरियोस् भन्ने प्रस्ताव राखेपछि त्यसको समर्थनमा नयाँ गठबन्धन पक्षका नेताहरु बोलिरहेका छन्। बोल्ने क्रम सकिएपछि विभाजनको प्रक्रियबाट मतदान हुनेछ। प्रधानमन्त्रीका लागि नेकपा (माओवादी केन्द्र)का अध्यक्ष पुष्पकमल दाहाल एक्लो उम्मेदवार भएकोले उनी निर्वाचित हुने निश्चित भएको छ। संसद्मा हाल ५९५ सांसद छन् । संसद् नियमावलीअनुसार प्रधानमन्त्रीमा निर्वाचित हुन संसद्मा तत्काल कायम सदस्य सङ्ख्याको बहुमत अर्थात २९८ मत ल्याउनुपर्छ। प्रचण्डलाई कांग्रेस, मधेसवादी दलहरुसहित १६ दलका ३ सय ५० भन्दा बढी सांसदको समर्थन प्राप्त हुने देखिएको छ।एक्लै उम्मेदवार परे पनि निर्विरोध नहुने र बहुमत देखाउनैपर्ने प्रावधानका कारण मतदानमा जानुपर्ने अवस्था छ। प्रधानमन्त्री निर्वाचनका लागि बिहान ११ बजे बैठक बोलाइए पनि एक घन्टा ढिलो सुरु भएको हो। मधेसी मोर्चासहितको गठबन्धनसँग सहमति जुटाउने प्रयासले बैठक केही ढिलो भएको हो। तीनबुँदे सहमतिपछि गठबन्धनले पनि प्रधानमन्त्रीको पक्षमा मत हाल्ने भएको छ। एमाले र राप्रपा नेपालले विपक्षमा मतदान गर्ने निर्णय गरेका छन्। प्रचण्डको उम्मेदवारीमा नेपाली कांग्रेसका सभापति शेरबहादुर देउवा प्रस्तावक छन् । दाहालको उम्मेदवारीमा माओवादी केन्द्रका नेता कृष्णबहादुर महरा, संघीय समाजवादी फोरम नेपालका अध्यक्ष उपेन्द्र यादव, तराई मधेश लोकतान्त्रिक पार्टीका नेता सर्वेन्द्रनाथ शुक्ला, राष्ट्रिय प्रजातन्त्र पार्टीका नेता परशुराम तामाङ, सदभावना पार्टीका सहअध्यक्ष लक्ष्मणलाल कर्णले समर्थन जनाएका छन्। त्यस्तै अध्यक्ष दाहाललाई नेकपा (संयुक्त) का जयदेब जोशी, समाजवादी जनता पार्टीका प्रेमबहादुर सिंह, नेपाली जनता दलका हरिचरण साह, जनजागरण पार्टीका लोकमणि ढकाल, संघीय लोकतान्त्रिक राष्ट्रिय मञ्च (थरुहट) का रुक्मिणी चौधरी, खुम्बुवान राष्ट्रिय मोर्चा नेपालका रामकुमार राई, थरुहट तराई पार्टी नेपालका गंगा चौधरी (सत्गौवा),मधेसी जनाधिकार फोरम (लोकतान्त्रिक) का योगेन्द्र चौधरी, अखण्ड नेपालका कुमार खड्का, दलित जनजाति पार्टी नेपालका यसोदाकुमारी लामा र स्वतन्त्र सांसद चन्द्रेश्वर झाले समर्थन जनाएका छन्। निर्वाचनमा अध्यक्ष दाहाललाई काँग्रेसका २०७, माओवादी केन्द्रका ८१, सङ्घीय समाजवादीका १५, फोरम (लोकतान्त्रिक)का १४, राप्रपाका १२, तमलोपाका ११, सद्भावना पार्टीका पाँच, नेकपा (संयुक्त) तीन, थरुहट तराई पार्टी दुई, सङ्घीय लोकतान्त्रिक राष्ट्रिय मञ्च (थरुहट) का एक, समाजवादी जनता पार्टी एक, नेपाली जनता दल एक, खुम्बुवान राष्ट्रिय मोर्चा एक, अखण्ड नेपाल पार्टी एक, दलित जनजाति पार्टी एक, जनजागरण पार्टी एक र स्वतन्त्र सांसद एक गरी जम्मा ३५८ सांसदले समर्थन जनाउने भएका छन् । यो सङ्ख्या मतदानको समयसम्ममा अझ बढ्नसक्ने दाबी नयाँ गठबन्धनका नेताहरुले बताएका छन् ।"
प्रधानमन्त्री प्रचण्डलाई चिनियाँ राजदूतको बधाई,"काठमाडौँ: नवनिर्वाचित प्रधानमन्त्री पुष्पकमल दाहाल प्रचण्डलाई निजी निवास लाजिम्पाटमै पुगेर चिनियाँ राजदूत ऊ चुन्ताइले बधाई दिएका छन् । चुन्ताइले व्यवस्थापिका संसदबाट निर्वाचित भएर निवासमा पुग्नेबित्तिकै भेटेर प्रचण्डलाई बधाई तथा कार्यकालसफलताको शुभकामना दिएका हुन् । भारतीय प्रधानमन्त्री नरेन्द्र मोदीले टेलिफोन मार्फत् बधाई दिए लगत्तै चिनियाँ राजदूतले प्रधानमन्त्री प्रचण्डलाई भेटेर बधाई दिएका हुन् । प्रचण्डका सहयोगी जोगबहादुर महराले भने, चिनियाँ राजदूतले निवासमै आएर प्रचण्डलाई पहिलोपटक बधाई दिनुभएको छ ।"
प्रचण्ड प्रधानमन्त्रीमा निर्वाचित,"काठमाडौँ: नेकपा (माओवादी केन्द्र)का अध्यक्ष पुष्पकमल दाहाल प्रधानमन्त्रीमा निर्वाचित भएका छन्। संसद्को बुधबारको बैठकमा मतदान हुँदा उनी अत्यधिक बहुमतले निर्वाचित भएका हुन्। प्रचण्डको पक्षमा ३६३ मत परेको छ भने विपक्षमा मत २१० परेको छ। प्रचण्ड दोस्रोपटक प्रधानमन्त्री बनेका छन्। यअसघि पहिलो संविधानसभाको निर्वाचनपछि गणतन्त्र नेपालको पहिलो निर्वाचित प्रधानमन्त्री पनि प्रचण्ड बनेका थिए। गणतन्त्रपछि दुईपटक प्रधानमन्त्री बन्ने अवसर प्रचण्डलाई मिलेको छ। २०६५ साल साउनमा गणतन्त्र नेपालको प्रथम प्रधानमन्त्रीमा निर्वाचित भएका प्रचण्ड सेनासँगको द्वन्द्व र कटवाल प्रकरणपछि सरकारबाट बाहिरिनु परेको थियो । प्रचण्डले बर्खास्त गरेका तत्कालीन सेनापति रुक्मांगद कटवाललाई राष्ट्रपतिले पुनस्र्थापित गरेपछि उनले पदबाट राजीनामा दिएका थिए। प्रचण्डको जन्म २०११ मंसिर २६ गते कास्की जिल्लाको ढिकुरपोखरी गाविस वडा नं २ लेवाडेमा भएको हो। पिता मुक्तिराम र माता भवानीका जेठो छोरा प्रचण्डले आफ्नो प्रारम्भिक शिक्षा कास्कीको ढिकुर पोखरीमा सुरु गरेका थिए। २०२६ चितवनको नारायणी विद्या मन्दिर मावि शिवनगरबाट एसएलसी उत्तीर्ण भई २०२७२०२९ पाटन बहुमुखी क्याम्पसबाट आईएससी पास गरेका थिए। रामपुर कृषि क्याम्पसबाट कृषिमा बिएस्सी उत्तीर्ण गरी एमपीएसम्मको अध्ययन गरेका छन्। कक्षा १० मा अध्ययनरत हुँदा छविलाल दाहाल नाम परिवर्तन गरी पुष्पकमल दाहाल नामाकरण गरेका प्रचण्डको २०३८ देखि २०६३ सम्म भूमिगत अवस्थामा रहँदा कल्याण, विश्वास, निर्माण र प्रचण्ड नाम रहेको थियो। पछि उनी प्रचण्डकै नामबाट बढी परिचित भए। राजनीतिमा लाग्नुअघि उनी चितवन र नवलपरासीका विभिन्न विद्यालयमा अध्यापन गरेका थिए। विस २०२८ मा नेकपाको पुष्पलाल समूहमा आवद्ध भएर उनले आफ्नो राजनैतिक जीवन प्रारम्भ गरेका थिए। प्रचण्डले बादल, मित्र दवाडी, खेम भण्डारी र पुष्प भुर्तेलससँग मिलेर २०३१ सालमा मार्क्सवादी अध्ययन समूह गठन गरेका थिए। उहाँ २०३४ सालमा चौथो महाधिवेशनमा प्रवेश गरी २०३५ सालमा पूर्णकालिन कार्यकर्ता र २०३६ सालमा चितवन जिल्ला समिति सदस्यमा निर्वाचित हुनु भएको थियो । उहाँ वि। सं। २०३८ मा क्षेत्रिय व्यूरो सदस्य एवं अखिल नेपाल युवक संघको केन्द्रीय समितिको महासचिव भई २०४० मा संघको केन्द्रीय अध्यक्षमा निर्वाचित भएका थिए। २०४१ मा नेकपा (मशाल) को पाँचौ महाधिवेशनबाट केन्द्रीय सदस्यमा निर्वाचित भएका प्रचण्ड २०४२ मा पोलिटब्युरो सदस्य, २०४६ मा महामन्त्री र २०४८ सालमा नेकपा (एकताकेन्द्र)को महामन्त्री भएका थिए। २०५१ सालमा तत्कालीन नेकपाएकता केन्द्रको प्रथम राष्ट्रिय सम्मेलन पछिको बसेको तेस्रो विस्तारित बैठकपछि पार्टीको नाम फेरेर नेकपा माओवादी राखेपछि महामन्त्री भएका प्रचण्डकै नेतृत्वमा २०५२ सालदेखि जनयुद्ध सुरु भएको थियो। जनयुद्धपछि मात्र राष्ट्रिय र अन्तराष्ट्रिय रुपमा प्रचण्डको चर्चा सुरु भएको थियो। २०५७ सालमा दोस्रो राष्ट्रिय सम्मेलनबाट नेकपा माओवादीको अध्यक्ष भएका थिए। २०५८ मा जनमुक्ति सेना नेपालको सर्वोच्च कमान्डर बनेका थिए। दस वर्षलामो सशस्त्र युद्ध त्यागेर प्रचण्ड २०६३ वैशाख ११ को राजनीतिक परिवर्तनपछि खुला राजनीतिमा प्रवेश गरेका थिए। २०६३ असार २ गते बालुवाटारमा पत्रकार सम्मेलन गरी भूमिगत जीवनबाट सार्वजनिक भएका थिए । २०६४ सालमा सम्पन्न संविधानसभा निर्वाचनमा काठमाडौ१० र रोल्पा२ बाट निर्वाचित भएका प्रचण्ड २०६५ साल साउनमा गणतन्त्र नेपालको प्रथम प्रधानमन्त्रीमा निर्वाचित भएका थिए। २०६९ सालमा हेटौंडामा सम्पन्न राष्ट्रिय सम्मेलनबाट अध्यक्ष पदमा निर्वाचित भएका थिए। २०७० सालमा विराटनगरमा सम्पन्न एकताको महाधिवेशनबाट पुनःअध्यक्ष पदमा निर्वाचित भएका थिए। २०७० मंसीरमा सम्पन्न दोस्रो संविधानसभाको निर्वाचनमा उनी सिराहा ५ बाट निर्वाचित भएका थिए।"
प्रधानमन्त्रीको निर्वाचनमा जे देखियो,"काठमाडौँ: सरकारबाट बाहिरिएको २० दिनपछि संसद्को तेस्रो ठूलो दल नेकपा (माओवादी केन्द्र) का अध्यक्ष पुष्पकमल दाहाल प्रधानमन्त्री बनेसँगै सत्ता फेरबदलको राजनीतिक क्रमले मूर्तरुप लिएको छ । दोस्रो ठूलो दल नेकपा (एमाले)का अध्यक्ष केपी शर्मा ओलीको नेतृत्वमा संयुक्त सरकार बनाउन निर्णायक भूमिका खेलेका माओवादी केन्द्रले ओली सरकार ढाल्न पनि मुख्य भूमिका निर्वाह गर्यो। सबैभन्दा ठूलो दल नेपाली कांग्रेसको समर्थनका कारण प्रधानमन्त्रीमा दाहाल ओलीले भन्दा २५ मत बढी प्राप्त गरी निर्वाचित भएका हुन् । आज बिहान ११ बजे बस्ने भनिएको बैठक केहीबेर ढिला भई सुरु भएको थियो । उम्मेदवारको सूचनाको प्रस्तुतिपछि प्रस्तावक तथा समर्थकले मन्तव्य दिएसँगै सभामुख ओनसरी घर्तीले प्रस्तावलाई मत विभाजनका लागि निर्णयार्थ प्रस्तुत गरेकी थिइन । नयाँ बानेश्वरको संसद् बैठकमा निर्वाचित भएको घोषणासँगै दाहाललाई बधाई दिन सांसदको भीड लागेको थियो । कांग्रेस सभापित शेरबहादुर देउवा लगायतको बधाईका साथै प्रधानमन्त्री ओलीले पनि उनलाई हात मिलाएर बधाई दिए । सभामुख घर्तीले बधाईका लागि प्रधानमन्त्रीको कक्षमा व्यवस्था मिलाएको जानकारी दिए पनि सांसदहरु बैठक कक्षमा खादा र माला लिएर लाइनबद्ध देखिएका थिए । समाजवादी जनता दलका अध्यक्ष प्रेमबहादुर सिंहले त दुबोकै माला लगाइदिए । बधाई दिने क्रममा एमालेका वरिष्ठ नेता तथा पूर्व प्रधानमन्त्रीद्वय झलनाथ खनाल र माधवकुमार नेपाल दाहालको आशनमा पुगेका थिए भने ओलीले आफ्नै आशनमा आइपुगेका दाहाललाई हात मिलाएर बधाई दिएका छन् । निर्वाचित भएको घोषणापूर्व पनि सांसदले हाउभाउबाट दाहाललाई बधाई दिइरहेको देख्न सकिन्थ्यो । त्यही बीचमा राप्रपाका सांसद सुनील बहादुर थापाको मोबाइलबाट दाहालले कतै फोनमा कुराकानी गरेको दृश्य फोटो पत्रकार र दर्शक दीर्घाका सहभागीका लागि रोचक बनेको थियो । माओवादी केन्द्रले गत साउन २८ मा सरकारबाट बाहिरिने निर्णय गरेको थियो भने सो दल र कांग्रेस मिलेर ओलीको विरोधमा २९ गते अविश्वासको प्रस्ताव दर्ता भएको थियो । प्रधानमन्त्री ओलीको राजीनामा पछि सहमतीय सरकार बन्न नसकेपछि राष्ट्रपतिको आह्वानमा संसद्ले बहुमतका आधारमा दाहाललाई प्रधानमन्त्री चयन गरेको हो । एमाले वा अन्य दलले उम्मेदवारी नदिए पनि संसद्को नियमावली बमोजिम एकल उम्मेदवारका लागिसमेत मतदान हुँदा दाहालले ३६३ मत प्राप्त गर्न सफल भए । उनलाई कांग्रेस, मधेसी मोर्चामा रहेका दल, मधेसी जनाधिकार फोरम (लोकतान्त्रिक), राष्ट्रिय प्रजातन्त्र पार्टीलगायत दलले समर्थन गरेका थिए । कुनै पनि उम्मेदवारी नदिने निर्णय गरेको एमाले र यसमा सहमत दलले दाहालको विपक्षमा मत हालेका थिए । विपक्षमा २१० मत खसेको थियो । विपक्षमा एमालेसँगै राष्ट्रिय प्रजातन्त्र पार्टी नेपाल, नेकपा (माले), राष्ट्रिय जनमोर्चा, नेपाल मजदुर किसान पार्टीलगायत दलले मत हालेका थिए । नवनिर्वाचित प्रधानमन्त्री दाहाललाई निवर्तमान सरकारले अघि सारेका तथा राष्ट्रिय मुद्दा रहेका संविधान संशोधन, पुनःनिर्माण, नीति तथा कार्यक्रम, बजेट र आर्थिक विकासलाई सबैको सहयोगमा अघि बढाउने चुनौती छ । मधेसी मोर्चासँग संविधान संशोधनलगायतका विषयमा सहमति भएर दाहाल निर्वाचित भए पनि एमाले र राप्रपा नेपाल विपक्षीको भूमिकामा रहने भएकाले सजिलै संविधान संशोधन वा सीमाङ्कनको मुद्दा टुङ्गिने स्थिति नरहेको विश्लेषकहरु औँल्याउँछन् । रासस"
प्रधानमन्त्री निर्वाचित भएपछि प्रचण्डले हात हल्लाए तर बोलेनन्,काठमाडौँः पुष्पकमल दाहाल प्रचण्ड प्रधानमन्त्री निर्वाचित भएपछि कुनै प्रतिक्रिया नदिइ संसद भवनबाट बाहिरिएका छन् । नव निर्वाचित प्रधानमन्त्री प्रचण्डसँग प्रतिक्रिया दिन लागेको पत्रकारको भिडतर्फ हात हल्लाउदै प्रचण्ड संसद भवनबाट बाहिरिएका हुन् । सञ्चारकर्मीले प्रतिक्रिया लिन थुप्रै प्रयास गरेका भए पनि प्रचण्डलाई सुरक्षाकर्मीले सिधै गाडीमा राखेका थिए । प्रतिक्रिया लिन गाडीसम्मै पुगेका पत्रकार समेत प्रतिक्रिया नपाएपछि फर्किएका छन् ।
"प्रधानमन्त्रीका लागि मतदान प्रक्रिया सकियो, केही बेरमा नतिजा",काठमाडौँः नयाँ प्रधानमन्त्रीका लागि संसद्मा मतदान प्रक्रिया सकिएको छ । प्रधानमन्त्रीका लागि नेकपा (माओवादी केन्द्र)का अध्यक्ष पुष्पकमल दाहाल एक्लो उम्मेदवार भएकोले उनी निर्वाचित हुने निश्चित भएको छ। व्यवस्थापिकाका सांसद मतदानको परिणामको प्रतिक्षामा छन् ।
मोदीले प्रचण्डलाई फोनमा बधाई दिदै भारत भ्रमणको निम्तो दिए,"काठमाडौँः नवनिर्वाचित प्रधानमन्त्री पुष्पकमल दाहाल प्रचण्डलाई भारतीय प्रधानमन्त्री नरेन्द्र मोदीले बधाई दिएका छन् । प्रधानमन्त्री निर्वाचित भएर निजी निवास जाँदै गर्दा प्रचण्डलाई मोदीले टेलिफोन गरेर बधाई दिएका हुन् । अन्नपूर्ण अनलाइनसँग कुरा गर्दै प्रचण्डका सहयोगी जोगबहादुर महरा प्रतापले भने, मोदीले सर्वप्रथम बधाई दिदै कार्यकालको सफलताको शुभकामना दिनुभएको छ र मौखिक रुपमा भारत भ्रमणको निम्तो समेत दिनुभएको छ । त्यस्तै, नेपालका लागि चिनियाँ राजदूत ऊ चुन्ताईले भने प्रचण्ड निवासमै पुगेर प्रधानमन्त्री पदमा निर्वाचित भएकोमा प्रचण्डलाई बधाई तथा कार्यकाल सफलताको शुभकामना दिएका छन् ।"
मधेसीसहितको गठबन्धनसँग भएको सहमति यस्तो छ,"काठमाडौँः प्रधानमन्त्रीका लागि मतदानमा जानुअघि नै मधेसका माग र मुद्दा सम्बोधन गर्ने बारेमा कांग्रेस, माओवादी र मधेसी मोर्चासहितको गठबन्धनबीच तीनबुँदे सहमतिमा हस्ताक्षर भएको छ। तीनै पक्षका शीर्ष नेताहरुबीचको बुधबार बिहानको छलफलपछि सहमतिपत्रमा हस्ताक्षर भएको हो। सहमतिको मस्यौदा मंगलबार बिहान नै तयार भए पनि मंगलबार बेलुका हस्ताक्षर हुन सकेको थिएन र गठबन्धनका नेताहरुले कांग्रेस माओवादीले कुरा फेरेको भन्दै असन्तुष्टी जनाएका थिए। प्रचण्डको उम्मेदवारीमा मोर्चासहितको गठबन्धनले मंगलबार नै समर्थन जनाएको थियो। यो सहमतिपछि मधेसी मोर्चासहितको गठबन्धनले प्रधानमन्त्रीमा प्रचण्डलाई मत दिएका छन्। सहमतिको पहिलो बुँदामा संयुक्त लोकतान्त्रिक मधेसी मोर्चासंघीय गठबन्धनले नेपाल सरकार समक्ष प्रस्तुत गरेका मागहरू मध्ये संविधानसँग सम्बन्धित रहेका विषयहरूमा सहमतिका आधारमा सरकारले संविधान संशोधनको प्रस्ताव व्यवस्थापिका संसदमा प्रस्तुत गर्ने उल्लेख छ। सहमतिको दोस्रो बुँदामा सरकार गठन भएलगत्रै संयुक्त लोकतान्त्रिक मधेसी मोर्चा संघीय गठबन्धनको आन्दोलनको क्रममा तराई मधेसमा भएका हिंसा, हत्या आगजनी, तोडफोडलगायतका घटनाहरुबारे सत्य तग्य छानबिन गरी प्रतिवेदन पेस गर्न सरकारले पूर्व न्यायाधीशको अध्यक्षतामा उच्चस्तरीय छानबिन आयोग गठन गर्ने भनिएको छ। उक्त आन्दोलनका क्रममा बलिदान भएकाहरुलाई उच्च सम्मान गर्न शहीद घोषणा गर्ने र पीडित परिवारलाई ससम्मान आर्थिक सहयोग उपलब्ध गराउने । अपांग भएकाहरुलाई क्षतिपूर्ति उपलब्ध गराउने र घाइतेहरुका हरुको सम्पूर्ण उपचार खर्च बेहोर्ने अनि गिरफतार गरिएकाहरुलाई बिना सर्त रिहाई गरिने र लगाइएका मुद्दाहरू सरकारले खारेज गर्ने तथा फिर्ता गर्ने विषय पनि दोस्रो बुँदामा उल्लेख छ। तेस्रो बुँदामा आगामी सरकार गठनका लागि नेपाली काँग्रेस र नेकपा माओवादी केन्द्रबीच भएको सहमतिअनुसार व्यवस्थापिका संसदमा साउन १९ गते हुने प्रधानमन्त्रीको निर्वाचनमा नेकपा माओवादी केन्द्रका अध्यक्ष माननिय पुष्पकमल दाहाल प्रचण्डको पक्षमा मतदान गर्ने भनिएको छ। यो सहमतिपछि झन्डै एक वर्ष लामो मधेस आन्दोलन पनि टुंगिएको छ। संविधान जारी नहुँदै मधेसी दलहरुले संविधानसभा छोडेर सिमांकनलगायतका विषयलाई अघि सारेर आन्दोलन गर्दै आएका थिए। सहमतिपत्रमा कांग्रेसका सभापति शेरबहादुर देउवा, माओवादी केन्द्रका अध्यक्ष दाहाल, सङ्घीय समाजवादी फोरम नेपालका अध्यक्ष उपेन्द्र यादव, तराई मधेस लोकतान्त्रिक पार्टीका अध्यक्ष महन्थ ठाकुर, सद्भावना पार्टीका अध्यक्ष राजेन्द्र महतो, तराई मधेस सद्भावना पार्टीका अध्यक्ष महेन्द्रप्रसाद यादव, राष्ट्रिय मधेस समाजवादी पार्टीका अध्यक्ष शरत्सिंह भण्डारी, थरुहट तराई पार्टीका अध्यक्ष भानुराम चौधरी, नेपाल सद्भावना पार्टीका अध्यक्ष अनिलकुमार झा, मधेस जनाधिकार फोरम (गणतान्त्रिक)का अध्यक्ष राजकिशोर यादव र नेपाःराष्ट्रिय पार्टीका महासचिव डा विजय सैंजुले हस्ताक्षर गरेका छन् ।"
प्रधानमन्त्री निर्वाचित भएपछि प्रचण्ड सिधै लाजिम्पाटमा,"काठमाडौँ: व्यवस्थापिका संसदको बहुमतबाट प्रधानमन्त्री पदमा निर्वाचित भएपछि नेकपा (माओवादी केन्द्र)का अध्यक्ष पुष्पकमल दाहाल प्रचण्ड संसद भवन बानेश्वरबाट सिधै लाजिम्पाट पुगेका छन् । निजी निवास लाजिम्पाटमा नव निर्वाचित प्रधानमन्त्री प्रचण्डलाई परिवारका सदस्य, शुभेच्छुक र माओवादी कार्यकर्ताले बधाई दिएका छन् । निजी निवासमा प्रचण्डले कार्यकर्ता, शुभेच्छुक र आफन्तजनसँग खुशी साटेका छन् ।"
एमालेले मेरो विपक्षमा मतदान गर्नु सकारात्मक,काठमाडौं: नेकपा माओवादी केन्द्रका अध्यक्ष पुष्पकमल दाहाल प्रचण्डले नयाँ प्रधानमन्त्रीका लागि उम्मेदवारी दर्ता नगराउनु सकारात्मक कदम भएको बताएका छन् । नयाँ प्रधानमन्त्रीको लागि उम्मेदवारी पेस गर्दै प्रचण्डले भनेहिजो मात्रै एमालेले प्रधानमन्त्रीमा उम्मेदवारी नदिने तर प्रस्तावित उम्मेदवारको विपक्षमा मतदान गर्ने भन्ने निर्णय गर्यो यो सकारात्मक छ ।' एमालेको प्रधानमन्त्रीमा उम्मेदवारी नदिने निर्णयले आगामी दिनमा एमालेसँग एकताका साथ अघि बढ्ने बाटो खुलेको प्रचण्डको भनाई छ । संसदको बैठकमा अहिले प्रचण्डले सम्बोधन गरिरहेका छन् ।
"प्रचण्डले संसद्मा भने, 'बन्दुक लिएर लडेको सुप्रिम कमाण्डर हुँ'","काठमाडौं: नेकपा माओवादी केन्द्रका अध्यक्ष पुष्पकमल दाहाल प्रचण्डले संसद बैठकमा आफू बन्दुक लिएर लडेको सुप्रिम कमाण्डर हुँ भन्दै देशमा जारी सम्पूर्ण विभेद अन्त्य गर्ने बताएका छन् । संसद बैठकमा सम्बोधन गर्दै प्रचण्डले भनेमेरो र मेरा दलका केही जिम्मेवारी छन् । सायद म यो समस्या समाधान गर्ने इतिहासले अगाडि सारेको स्वभाविक पात्र भएको ठान्छु ।' प्रचण्डले भनेम स्वभाविक पात्र बनेको छु, जसले मधेस, आदिवासी, जनजाति, थारु, दलितसबैसँग सहकार्य गर्न सक्छु । बन्दुक लिएर लडेको सुप्रिम कमाण्डर पनि म हुँ मधेसमाथिका सांस्कृतिक विकृतिको कमाण्डर पनि हुँ । त्यसर्थ म विभेदको अन्त्य गर्ने विश्वासका साथ अगाडि बढेको छु ।' प्रचण्डले मधेससँगको सम्बन्धका बारेमा भने, हामीलाई एक आपसमा अलग बनाउने पर्खाल होइन एक आपसमा जोड्ने पुल चाहिएको छ, मदेशसँग मतभेद होइन मनभेद भयो । कताकता मदेश र देशको सम्बन्ध के हो भन्ने विचित्रको कुरा हामीले देख्न र सुन्न पायौँ । मतभेद हटाएर मनोवैज्ञानिक भेदलाई हटाउनु मेरो प्राथमिकतामा छ ।'"
"ओलीलाई प्रचण्डको जवाफ, चिन्ता नमान्नुहोस् फास्टट्रयाक हामी बनाउछौँ","काठमाडौँः चिन्ता नगर्नुहोस् प्रधानमन्त्रीज्यू विलकुल चिन्ता नमान्नुहोस् फास्ट ट्रयाक हामी बनाउछौँ । साउन ९ गते व्यवस्थापिका संसदमा राजीनामा दिने क्रममा प्रधानमन्त्री केपी शर्मा ओलीले गरेको काठमाडौँनिजगढ फास्ट ट्रयाकको भविष्य अब के हुन्छ ? प्रश्नको जवाफ बुधबार नेकपा (माओवादी केन्द्र)का अध्यक्ष पुष्पकमल दाहाल प्रचण्डले यसरी दिए । ओलीले राजनीनामा दिने क्रममा प्रचण्डलाई सात प्रश्न गरेका थिए । ति प्रश्नको जवाफ प्रचण्डले क्रमश दिए । प्रचण्डले केरुङ, काठमाडौँ, पोखरा लुम्बिनी रेलसेवा समेत बनाउने जवाफ दिए । प्रचण्डले भने, रेलमार्ग बनाउछौँ । तर, तपाईंले भनिदिनुपर्छ रेलमार्ग ऋणले बनाउने कि अनुदानले बनाउने ? हाम्रो साधारण खर्च पनि ऋणमा चलेको छ, स्रोत देखाइदिनुहोस्, हामी त्यो रेलमार्ग अवश्य बनाउनेछौँ । प्रचण्डले शैक्षिक प्रमाणपत्र धितो राखेर विद्यार्थीलाई ऋण दिने योजनालाई निरन्तरता दिने, भैरहवा र निजगढ विमानस्थल, हुलाकी राजमार्ग बनाउने , सबै अल्पसंख्याक समुदाय र सामाजिक सुरक्षाका कार्यक्रमलाई समेत निरन्तरता दिने उद्घोष गरे । ओलीले गरेको प्रश्नको जवाफ दिनुअघि प्रचण्डले नेपालको संविधानको धारा २९८ को उपधारा (३) एवम् व्यवस्थापिकासंसद् नियमावली, २०७३ को ४९ उपनियम (४) बमोजिम नेपालको प्रधानमन्त्री पदमा आफ्नो उम्मेदवारीको सूचना प्रस्तुत गरे । प्रचण्डले उम्मेदवारी प्रस्तुत गर्ने क्रममा जनयुद्ध, जनआन्दोलन, मधेस आन्दोलनमा ज्यान गुमाएकप्रति श्रद्धाञ्जलि अर्पण गर्नुका साथै घाइतेप्रति आफ्नो उच्च सम्मान रहेको उल्लेख गरे । उनले राष्ट्रिय सहमतिको सरकार गठन हुन नसकेकोमा आफू ज्यादै खुसी नभएको तर सहमति अहिलेको प्रमुख आवश्यकता भएको उल्लेख गरे । राष्ट्रिय मुद्दामा सहमति गर्न सकिने र प्रधानमन्त्री निर्वाचित भएमा आफूले सहकार्य र सहमतिका निम्ति भरमग्दुर प्रयत्न गर्ने प्रतिवद्धतासमेत प्रचण्डले व्यक्त गरेका छन् । एमालेबाट बाट प्रधानमन्त्रीमा उम्मेदवारी नदिने निर्णयलाई आफूले सकारात्मक रुपमा लिएको बताउँदै उनले एमालेसँगको सहकार्य जारी रहने, भूकम्पपछिको पुनःनिर्माण, शान्तिप्रक्रिया टुङ्ग्याउने र संविधान कार्यान्वयन, सन्तुलित परराष्ट्र नीतिको सञ्चालन आफू नेतृत्वको सरकारको प्रमुख प्राथमिकता हुने स्पष्ट पारे । निषेधको राजनीति नगरौ, सहमति र सहकार्यको राजनीति आफ्नो चाहना भएको पनि उनलेब ताए । ध्र्रुवीकरण होइन आपसी विश्वास अहिलेको आवश्यकता हो, मतभेद हटाउनैपर्छ । मधेसका असन्तुष्टि अन्त्य गर्नैपर्छ । मधेस समस्या समाधान गर्न पुलको भूमिका निर्वाह गर्नेछु, प्रचण्डले भने । प्रचण्डले गणतन्त्र, समावेशी, समानुपातिक, धर्मनिरपेक्षताजस्ता विषय परिवर्तनका खास एजेन्डा भएकाले त्यसलाई संस्थागत गर्नेसमेत उल्लेख गरे । देश निर्माणको नयाँ शैलीको खोजी गर्नुपर्ने बताउदै नयाँ नेपालको वास्तविक गोरेटो कोर्न १० वर्ष लागेको र विगतको अनुभव संश्लेषणका आधारमा सबै नेपाली र राजनीतिक दलले सङ्कल्प गर्नुपर्ने प्रचण्डको भनाइ छ ।"
'तपाईंले तारा खसाउने सपना पनि देखाउनुभयो',"काठमाडौं: नेकपा माओवादी केन्द्रका अध्यक्ष पुष्पकमल दाहाल प्रचण्डले वर्तमान सरकारका प्रधानमन्त्री केपी शर्मा ओलीलाई तारा खसाउने सपना देखाएको बताएका छन् । व्यवस्थापिका संसदको बैठकमा सम्बोधन गर्दै प्रचण्डले भनेओली जी तपाईंले धेरै सपना देखाउनुभएको छ । घरघरमा ग्यास पाइप पुर्याउने, पानी जहाज चलाउने लगायतका कुरा आकाशका तारा झार्ने सपना बराबर हुन ।' प्रचण्डले भने अब संसदले निर्वाचित गराए म प्रधानमन्त्री हुनेछु र प्रधानमन्त्री भएपछि तपाईंले बजेटमा छुट्याएर गछौं भन्नुभएको काम सम्पूर्ण र हुबहु गर्नेछु । तर, सपनाका कुरा केही क्षणका लागि मात्र राम्रो मानिन्छ । त्यो कार्यान्वयन कठिन छ ।' प्रचण्डले सामूहिक प्रतिबद्धताका साथ काम गर्न पनि आग्रह गरेका छन् ।"
"संसद् बैठक सुरु, प्रधानमन्त्रीका लागि केहीबेरमा मतदान","काठमाडौं : संसद्को बैठक सुरु भएको छ। नयाँ प्रधानमन्त्रीका लागि संसद्मा केहीबेरमा मतदान हुँदैछ। प्रधानमन्त्री निर्वाचनका लागि बिहान ११ बजे बैठक बोलाइए पनि एक घन्टा ढिलो सुरु भएको हो। मधेसी मोर्चासहितको गठबन्धनसँग सहमति जुटाउने प्रयासले बैठक केही ढिलो भएको हो। प्रधानमन्त्रीका लागि नेकपा (माओवादी केन्द्र)का अध्यक्ष पुष्पकमल दाहाल उम्मेदवारी पेस गर्दैछन्। त्यसपछि कांग्रेस सभापति शेरबहादुर देउवाले नेकपा (माओवादी केन्द्र)का अध्यक्ष पुष्पकमल दाहाल प्रचण्डलाई प्रधानमन्त्रीमा निर्वाचित गरियोस् भन्ने प्रस्ताव राख्नेछन्। केही समर्थकले बोलेपछि प्रस्तावउपर मतदान हुनेछ। प्रधानमन्त्रीका लागि नेकपा (माओवादी केन्द्र)का अध्यक्ष पुष्पकमल दाहाल एक्लो उम्मेदवार भएकोले उनी निर्वाचित हुने निश्चित भएको छ। आजै प्रचण्ड दोस्रोपटक प्रधानमन्त्री बन्नेछन्। गणतन्त्रपछि दुईपटक प्रधानमन्त्री बन्ने अवसर प्रचण्डलाई मिलेको छ। संसद्मा हाल ५९५ सांसद छन् । संसद् नियमावलीअनुसार प्रधानमन्त्रीमा निर्वाचित हुन संसद्मा तत्काल कायम सदस्य सङ्ख्याको बहुमत अर्थात २९८ मत ल्याउनुपर्छ । प्रचण्डलाई कांग्रेस, मधेसवादी दलहरुसहित १६ दलका ३ सय ५० भन्दा बढी सांसदको समर्थन प्राप्त हुने देखिएको छ। एमाले र राप्रपा नेपालले विपक्षमा मतदान गर्ने निर्णय गरेका छन्। एक्लै उम्मेदवार परे पनि निर्विरोध नहुने र बहुमत देखाउनैपर्ने प्रावधानका कारण मतदानमा जानुपर्ने अवस्था छ। प्रचण्डको उम्मेदवारीमा नेपाली कांग्रेसका सभापति शेरबहादुर देउवा प्रस्तावक छन् । दाहालको उम्मेदवारीमा माओवादी केन्द्रका नेता कृष्णबहादुर महरा, संघीय समाजवादी फोरम नेपालका अध्यक्ष उपेन्द्र यादव, तराई मधेश लोकतान्त्रिक पार्टीका नेता सर्वेन्द्रनाथ शुक्ला, राष्ट्रिय प्रजातन्त्र पार्टीका नेता परशुराम तामाङ, सदभावना पार्टीका सहअध्यक्ष लक्ष्मणलाल कर्णले समर्थन जनाएका छन्। त्यस्तै अध्यक्ष दाहाललाई नेकपा (संयुक्त) का जयदेब जोशी, समाजवादी जनता पार्टीका प्रेमबहादुर सिंह, नेपाली जनता दलका हरिचरण साह, जनजागरण पार्टीका लोकमणि ढकाल, संघीय लोकतान्त्रिक राष्ट्रिय मञ्च (थरुहट) का रुक्मिणी चौधरी, खुम्बुवान राष्ट्रिय मोर्चा नेपालका रामकुमार राई, थरुहट तराई पार्टी नेपालका गंगा चौधरी (सत्गौवा),मधेसी जनाधिकार फोरम (लोकतान्त्रिक) का योगेन्द्र चौधरी, अखण्ड नेपालका कुमार खड्का, दलित जनजाति पार्टी नेपालका यसोदाकुमारी लामा र स्वतन्त्र सांसद चन्द्रेश्वर झाले समर्थन जनाएका छन्। निर्वाचनमा अध्यक्ष दाहाललाई काँग्रेसका २०७, माओवादी केन्द्रका ८१, सङ्घीय समाजवादीका १५, फोरम (लोकतान्त्रिक)का १४, राप्रपाका १२, तमलोपाका ११, सद्भावना पार्टीका पाँच, नेकपा (संयुक्त) तीन, थरुहट तराई पार्टी दुई, सङ्घीय लोकतान्त्रिक राष्ट्रिय मञ्च (थरुहट) का एक, समाजवादी जनता पार्टी एक, नेपाली जनता दल एक, खुम्बुवान राष्ट्रिय मोर्चा एक, अखण्ड नेपाल पार्टी एक, दलित जनजाति पार्टी एक, जनजागरण पार्टी एक र स्वतन्त्र सांसद एक गरी जम्मा ३५८ सांसदले समर्थन जनाउने भएका छन् । यो सङ्ख्या मतदानको समयसम्ममा अझ बढ्नसक्ने दाबी नयाँ गठबन्धनका नेताहरुले बताएका छन् ।"
महान्यायाधिवक्ता हरि फुयालको राजीनामा,काठमाडौँः नेपाल सरकारका महान्यायाधिवक्ता हरि फुयालले राजीनामा दिएका छन् । व्यवस्थापिका संसदबाट नेकपा (माओवादी केन्द्र)का अध्यक्ष पुष्पकमल दाहाल प्रचण्ड प्रधानमन्त्री बन्ने निश्चित भएपछि महान्यायाधिवक्ता फुयालले राजीनामा दिएका हुन् । फुयालले साउन २० गते अर्थात् बिहीबारबाट लागू हुने गरी प्रधानमन्त्रीमार्फत् राष्ट्रपति समक्ष राजीनामा बुझाएका हुन् । नयाँ सरकार गठन हुँदा अघिल्लो सरकारका महान्यायाधिवक्ता परिवर्तन गर्ने प्रचलन छ । फुयालले सोही प्रचलन अनुसार सरकार परिवर्तन हुने अघिल्लो दिन नै पदबाट राजीनामा दिएका हुन् । महान्यायाधिवक्ता सरकारको कानुनी सल्लाहकार हुन्।
मतदान अघिनै गठबन्धनसँग सहमतिपत्रमा हस्ताक्षर गर्ने तयारी,काठमाडौंः संघीय गठबन्धनले बुधबार पनि नेपाली कांग्रेस र नेकपा माओवादी केन्द्रसँग छलफल गर्दैछ । प्रधानमन्त्री निर्वाचनमा सघाउन कांग्रेस माओवादी गठबन्धनले गरेको आग्रह अनुसार सहमतिका लागि फेरि दलहरु छलफलमा जुट्ने भएका हुन् । गठबन्धनसँग भएको छलफल र सहमतिलार्इ अन्तिम रुप दिँदै सहमति पत्रमा हस्ताक्षर गर्ने दलहरुबीच तयारी छ । संयुक्त गठबन्धनको मोर्चासँग कांग्रेस र माओवादीले मंगलबार पनि छलफल गरेको थियो । छलफलबाट तीन बुदे सहमति भएको छ । संयुक्त गठबन्धनले प्रधानमन्त्रीमा प्रचण्डलाई सघाउने बताएपनि उक्त तीन बुँदे सहमतिलाई अन्तिम रुप दिन फेरि नेताहरु छलफलमा जुटेका हुन् । नेताहरु व्यवस्थापिका संसदको शंकर हलमा भेला भएर सहमतिलाई अन्तिम रुप दिने तयारीमा लागेका छन् ।
परिवार दलले प्रचण्डलाई नै भोट हाल्ने,काठमाडौंः नेपाल परिवार दलले नयाँ प्रधानमन्त्री निर्वाचनमा नेकपा माओवादी केन्द्रका अध्यक्ष पुष्पकमल दाहाल प्रचण्डलाई मतदान गर्ने निर्णय गरेको छ । दलको बुधबार बिहान बसेको केन्द्रीय कार्यसमितिको बैठकले राजनीतिक दलहरुबीचमा राष्ट्रिय सहमति कायम गर्न र नयाँ संविधान कार्यान्वयन गर्न उचित वातावरण तयार गर्न भन्दै दलले सो निर्णय गरेको दलका अध्यक्ष एकनाथ ढकालले जानकारी दिए । बैठकले नयाँ प्रधानमन्त्री पदमा एकजनाको मात्र उम्मेदवारी परेको भन्दै अध्यक्ष दाहाललाई नै मतदान गर्ने पनि निर्णय गरेको थियो । परिवार दलको तर्फबाट व्यवस्थापिकासंसद्मा अध्यक्ष ढकालसहित अर्का सांसद मिलनकुमारी राजवंशीको प्रतिनिधित्व छ । अध्यक्ष ढकाल प्रम केपी शर्मा ओलीको मन्त्रिमण्डलमा शान्तिमन्त्री थिए ।
तीन मन्त्रालय नमिल्दा बाँडफाँट थाती,"काठमाडौंः नयाँ सत्ता गठबन्धनका दुई सारथी कांग्रेस र माओवादी केन्द्रले मधेसी मोर्चा सरकारमा आउनेनआउने विषयमा अन्योल भएपछि मन्त्रालयको बाँडफाँट टुंग्याउन सकेका छैनन् । पूर्वसहमतिअनुसार मंगलबार साँझसम्ममा माओवादी र कांग्रेसले कुनकुन दललाई कति मन्त्रालय दिने भन्ने टुंगो लगाइसक्नुपर्ने थियो । मंगलबार संसद् भवन नयाँबानेश्वरमा साँझ कांग्रेस नेता विमलेन्द्र निधि र माओवादी केन्द्रका नेता कृष्णबहादुर महरा मन्त्रालय बाँडफाँट गर्न झन्डै तीन घन्टा छलफलमा थिए । तर मधेसी मोर्चा सरकारमा आउने वा नआउने अन्योलले मन्त्रालयको बाँडफाँट हुन सकेन । मोर्चालाई मन्त्रालय नछाडी बाँडफाँट गर्दा पछि कांग्रेस र केन्द्रले पाएका मन्त्रालय छाड्नुपर्ने भएकाले पनि उनीहरू सहभागी हुने भए केही समय ती मन्त्रालय प्रधानमन्त्रीले राख्ने र बाँकी बाँडफाँट गर्ने तयारी थियो । मंगलबारसम्ममा केही मन्त्रालय मात्रै कांग्रेस र केन्द्रले लिने सहमति बनेको छ भने अधिकांश मन्त्रालय कसले लिने भन्ने टुंगो लाग्नसकेको छैन । स्रोतका अनुसार कांग्रेस र माओवादी केन्द्रबीच स्थानीय विकास, ऊर्जा र सञ्चार मन्त्रालयमा सहमति हुनसकेको छैन । कांग्रेस र माआ्पादी केन्द्रबीच स्थानीय विकास, उर्जा र सञ्चार मन्त्रालयमा सहमति हुन सकेको छैन् । केन्द्रले तीनै मन्त्रालय आफूले लिन खोजेको छ भने कांग्रेसले स्थानीय नभए सूचना तथा सञ्चार आफूले पाउनुपर्ने दाबी गर्दै आएको छ । स्रोतका अनुसार माओवादी केन्द्रले अर्थका साथै कानुन मन्त्रालय पाउने निश्चित छ भने कांग्रेसले गृहसहित परराष्ट्र र रक्षा मन्त्रालय पाउने भएको छ । कांग्रेसले भौतिक योजना, पर्यटन, श्रम, स्वास्थ्य र सामान्य प्रशासनमा पनि इच्छा देखाएको छ । तर तीमध्ये सामान्य प्रशासन मन्त्रालय प्रधानमन्त्रीले राख्न चाहेका छन् । केन्द्रले भने शिक्षा, बन, ऊर्जा र शान्ति मन्त्रालयमा इच्छा देखाएको छ । स्रोतका अनुसार बुधबार प्रधानमन्त्री निर्वाचित भएपछि कांग्रेस सभापति शेरबहादुर देउवा र माओवादी केन्द्रका अध्यक्ष पुष्पकमल दाहाल बसेर मन्त्रालयको अन्तिम टुंगो लगाउनेछन् । मन्त्रालयको टुंगो लागेपछि बिहीबार प्रधानमन्त्रीसँगै कांग्रेसबाट दुईजना मन्त्रीले पनि शपथ लिने सम्भावना छ । नयाँ सत्ता गठबन्धनका दुई सारथी कांग्रेस र माओवादी केन्द्रले मधेसी मोर्चा सरकारमा आउनेनआउने विषयमा अन्योल भएपछि मन्त्रालयको बाँडफाँट टुंग्याउन सकेका छैनन् । पूर्वसहमतिअनुसार मंगलबार साँझसम्ममा माओवादी र कांग्रेसले कुनकुन दललाई कति मन्त्रालय दिने भन्ने टुंगो लगाइसक्नुपर्ने थियो । मंगलबार संसद् भवन नयाँबानेश्वरमा साँझ कांग्रेस नेता विमलेन्द्र निधि र माओवादी केन्द्रका नेता कृष्णबहादुर महरा मन्त्रालय बाँडफाँट गर्न झन्डै तीन घन्टा छलफलमा थिए । तर मधेसी मोर्चा सरकारमा आउने वा नआउने अन्योलले मन्त्रालयको बाँडफाँट हुन सकेन ।"
राप्रपा नेपालले प्रचण्डको विपक्षमा मतदान गर्ने,"काठमाडौंः राप्रपा नेपालले नयाँ प्रधानमन्त्रीका उम्मेदवार पुष्पकमल दाहाल प्रचण्डको विपक्षमा मतदान गर्ने निर्णय गरेको छ । बुधबार पार्टी कार्यालयमा बसेको राप्रपा नेपालको संसदीय दल, कार्य सम्पादन समिति तथा पदाधिकारीको संयुक्त बैठकले प्रधानमन्त्रीमा उम्मेदवारी दर्ता गराएका नेकपा माओवादी केन्द्रका अध्यक्ष पुष्पकमल दाहालको विपक्षमा मतदान गर्ने निर्णय गरेको पार्टीका सह प्रवक्ता मोहन श्रेष्ठले जानकारी दिए । यसअघि मंगलबार माओवादी केन्द्र अध्यक्ष प्रचण्ड र राप्रपा नेपालका अध्यक्ष कमल थापाबीच भएको टेलिफोन सम्वादमा भने थापाले सकारात्मक जवाफ दिएका थिए । पार्टीमा आवश्यक छलफल गरेर बुधबार निर्णय गर्ने बताएका थापाले पार्टीको बैठकबाट प्रचण्डको विपक्षमा मतदान गर्ने निर्णय गरेका हुन् ।"
पाँच प्रस्तावित राजदूतको सुनुवाई सकियो,"काठमाडौंःसंसदीय सुनुवाइ विशेष समितिले मंगलबार ५ देशका लागि प्रस्तावित राजदूतको सुनुवाइ सम्पन्न गरेको छ । पाकिस्तानका लागि प्रस्तावित सेवा अधिकारी, ब्राजिलका लागि ताराप्रसाद पोखरेल, अस्ट्रियाका लागि प्रकाशकुमार सुवेदी, बेलायतका लागि दुर्गाबहादुर सुवेदी क्षेत्री र रुसका लागि ऋषिराम घिमिरेको सुनुवाइ प्रक्रिया सकिएको हो । प्रस्तावित राजदूत अधिकारीले राजदूत भएर गएपछि आफूले नेपाल र पाकिस्तानबीचको आर्थिक, व्यापारिक र जनस्तरको सम्बन्ध सुधारका लागि प्रयास गर्ने बताइन् । उनले भारत र पाकिस्तानबीचको सम्बन्धमा असहजता रहेको भए पनि नेपालका तर्फबाट पर्यटन क्षेत्रमा सहकार्य हुनसक्ने बताइन् । पाकिस्तानमा आर्थिक र सामाजिक क्षेत्रमा भएका राम्रा पक्षलाई देशमा भित्र्याउन तथा यहाँ भएका राम्रा पक्षको पाकिस्तानमा प्रवद्र्धन गर्न मैले समन्वयकारी भूमिका निर्वाह गर्नेछु, उनले भनिन् । चीन र पाकिस्तानबीचको आर्थिक कोरिडोर निर्माण भइरहेकाले नेपालले चीन हुँदै पाकिस्तानसँग भविष्यमा व्यापार गर्नसक्ने सम्भावना रहेको समेत उनले बताइन् । बैठकमा कांग्रेस सांसद डा प्रकाशशरण महतले नेपालले पाकिस्तानमा निर्यात गर्नसक्ने वस्तुबारे जानकारी माग्दा प्रस्तावित राजदूत अधिकारीले चिया तथा कफी प्रशस्त निर्यात गर्न सकिने बताइन् । उनले नेपाली हस्तकला पाकिस्तानमा प्रवद्र्धन गर्न सकिने बताइन् । माओवादी केन्द्रका सांसद हितराज पाण्डेले अफगानिस्तान, टर्की, इरानलगायत मुलुकमा नेपाली कामदारले भोगेका समस्या समाधानबारे जिज्ञासा राखेका थिए । ब्राजिलका लागि नेपाली प्रस्तावित राजदूत ताराप्रसाद पोखरेलेको सुनुवाइका क्रममा सांसदले ब्राजिल फुटबलमा प्रसिद्ध रहेको उल्लेख गर्दै खेल कूटनीतिमार्फत लाभ लिन प्रयास गर्न पोखरेललाई सुझाव दिएका थिए । एमाले सांसद भानुभक्त ढकालले ब्राजिलस्थित राजदूतको कार्यक्षेत्राधिकारभित्र पर्ने अर्जेन्टिना, पाराग्वे र चिलीले फुटबल खेलमा पहिचान बनाएकाले त्यस क्षेत्रमा ध्यान केन्द्रित गर्न सुझाए । पोखरेलले आफूले कृषि, जलविद्युत् र खेलकुदका क्षेत्रमा ब्राजिलसँग सम्बन्ध विस्तार गर्न पहल गर्ने बताए । भारत र चीनमा आउने ब्राजिलका लगानीकर्तालाई नेपाल भित्र्याउन आफूले पहल गर्ने उनले बताए । ब्रिक्ससहित अन्य क्षेत्रीय तथा बहुपक्षीय मञ्चमा ब्राजिलले महŒवपूर्ण भूमिका निर्वाह गर्दै आएको छ । नेपालले ब्राजिलसँगको सहकार्यबाट लाभ लिने धेरै कुरा छन्, उनले भने । अस्ट्रियाको भियनास्थित राष्ट्रसंघीय स्थायी प्रतिनिधिमा सिफारिस प्रकाशकुमार सुवेदीले आफूले त्यहाँस्थित राष्ट्रसंघीय एजेन्सीसँग समन्वय गरी नेपालको हित प्रवद्र्धन प्रयास गर्ने बताए । युनाइटेड नेसन्स इन्डस्ट्रियल डेभलपमेन्ट अर्गनाइजेसन, इन्टरनेसनल एटोमिक इनर्जी एजेन्सी, युनाइटेड नेसन्स अफिस अन ड्रग्स एन्ड क्राइमलगायत राष्ट्रसंघीय एजेन्सीसँग सहकार्य गर्न म समन्वयकारी भूमिका निर्वाह गर्नेछु, उनले भने । इटाली आफ्नो कार्यक्षेत्राधिकारभित्र पर्ने मुलुक भएकाले विश्व खाद्य कार्यक्रमलगायत संस्थासँग नियमित सम्पर्कमा रही राष्ट्रिय हितका पक्षमा आफूले काम गर्ने उनले बताए । सरकारले अस्ट्रियामा नयाँ दूतावास खोल्ने निर्णय गरेको हुँदा आफ्नो ध्यान दूतावास कार्यालय स्थापना र व्यवस्थापनमा पनि केन्द्रित रहने बताए । बेलायतका लागि प्रस्तावित नेपाली राजदूत डा दुर्गाबहादुर सुवेदीले बेलायत र नेपालबीच सीधा हवाई सेवा सन् २०१८ भित्र सुरु गर्न आफूले पहल गर्ने बताए । बेलायत र नेपालबीच प्रधानमन्त्री, विदेशमन्त्री र मन्त्रीस्तरका विभिन्न भ्रमण आयोजना गर्न पहल गर्ने उनको भनाइ थियो । बेलायतस्थित विश्व पर्यटन संगठनसँग नजिक रही काम गर्ने र त्यसबाट नेपालले लाभ लिन प्रयास गर्ने सुवेदीले बताए । रुसका लागि प्रस्तावित राजदूत ऋषिराम घिमिरेले रुससँग नेपालको सहकार्यका सबै क्षेत्रको विस्तारमा आफूले पहल गर्ने बताए । नेपाल र रुसबीच कूटनीतिक सम्बन्ध स्थापना भएको ६० वर्ष पूरा हुन लागेको बताउँदै उनले रुसबाट लगानी भित्र्याउन नेपालभित्र उपयुक्त वातावरण आवश्यक हुनुपर्ने बताए । राजदूतले चाहँदैमा मात्र सबै कुरा गर्न सक्दैन । देशभित्रको वातावरण राम्रो हुन आवश्यक छ, उनले भने । दुई देशबीच उच्चस्तरीय भ्रमण गराउन तथा नेपालरुसबीच सांसदको ककस निर्माण गर्न आफूले पहल गर्ने उनले बताए । समितिको बुधबार बिहान बस्ने बैठकले परराष्ट्र सेवाबाटै प्रस्तावित राजदूत झविन्द्र अर्याल, रमेश खनाल र लोकबहादुर थापाको संसदीय सुनुवाइ गर्ने समितिका सभापति केबी गुरुङले बताए । राजनीतिक कोटाबाट प्रस्तावित १४ जना राजदूतको सुनुवाइप्रक्रिया अघि बढाउने विषयमा समिति अन्योलमा परेको छ । नयाँ सरकारले सुनुवाइ रोक्न भन्यो भने हामी सुनुवाइ रोक्छौं, उनले भने, अहिले नै के हुन्छ भन्न सकिने अवस्था छैन ।"
खनाल र अर्यालको संसदीय सुनुवाइ सम्पन्न,"काठमाडौं: व्यवस्थापिकासंसद्, संसदीय सुनुवाइ विशेष समितिले बुधबार थप दुई प्रस्तावित राजदूतको संसदीय सुनुवाइ गरेको छ । समितिले परराष्ट्र सेवामा रहेका प्रस्तावित राजदूतमध्ये रमेशप्रसाद खनाल र झविन्द्रप्रसाद अर्यालको बुधबार संसदीय सुनुवाइ गरेको हो । सरकारले खनाललाई जर्मनी र अर्याललाई इजिप्टका लागि राजदूतमा प्रस्ताव गरेको छ । दुबैजना परराष्ट्र मन्त्रालयका सहसचिव हुन् । समितिले मंगलबार पाँचजनाको सुनुवाइ गरेको थियो । परराष्ट्र सेवामा रहेकामध्ये बेल्जियमका लागि राजदूतमा प्रस्तावित लोकबहादुर थापाको भने बिहीबार बिहानको बैठकमा संसदीय सुनुवाइ गर्ने समितिले कार्यसूची तय गरेको छ । संसदीय सुनुवाइका क्रममा प्रस्तावित राजदूत खनाल र अर्यालले आआफ्नो कार्ययोजना र सोच प्रस्तुत गर्दै जर्मनी र इजिप्टको नेपालसँगको सम्बन्धलाई आफ्नो कार्यकालमा नयाँ उचाइ प्रदान गर्ने प्रतिबद्धता जनाएका छन् । जर्मनी नेपालको ठूलो विकास साझेदारमूलुक हो । जर्मनी र नेपालको संयुक्त लगानीमा यहाँ करिब १४ उद्योग सञ्चालनमा छन् । नेपालबाट जर्मनीमा खासगरी पश्मिना र जडीबुटी निर्यात हुँदै आएको छ । पछिल्लो समय जर्मनबाट बर्सेनि १० हजारको हाराहारीमा पर्यटन नेपाल आउने गरेकामा आफ्नो कार्याकालमा त्यसलाई बढाएर ५० वर्ष पुर्याउने प्रस्तावित राजदूतले अठोट व्यक्त गर्नुभयो । सरकारले परराष्ट्र सेवाभन्दा बाहिरबाट थप १४ जनालाई राजदूतका लागि प्रस्ताव गरेको छ ।"
ओलीको प्रस्तावमा सहमति भएन,"काठमाडौंः एमाले अध्यक्ष एवं प्रधानमन्त्री केपी शर्मा ओलीले पार्टीका तर्फबाट प्रधानमन्त्रीमा उम्मेदवारी दिनुपर्ने प्रस्तावमा स्थायी समिति सहमत नहुँदा एमालेले उम्मेदवार दिन सकेन । प्रधानमन्त्री निवास बालुवाटारमा मंगलबार बिहान बसेको स्थायी समितिको बैठकको सुरुमा ओलीले प्रधानमन्त्रीमा उम्मेदवार उठाउने आशयका साथ छलफल गर्न प्रस्ताव गरेका थिए । तर ओली निकट स्थायी समिति सदस्य मुकुन्द न्यौपानेले त्यसको औचित्य नभएको भन्दै उम्मेदवार नउठाउने पक्षमा धारणा राखेका थिए । यस विषयमा पार्टीका वरिष्ठ नेता माधवकुमार नेपाल, झलनाथ खनाल, उपमहासचिव घनश्याम भुसाललगायतले समर्थन जनाएका थिए । उनीहरूले एउटा निर्वाचनलाई मात्र ख्याल गरेर निर्णय गर्न नहुने र संविधान कार्यान्वयनमा कतै न कतै सहमति खोज्न आवश्यक भएको भन्दै सदासयता अपनाउन आग्रह गरेका थिए । बैठकमा अधिकांश स्थायी समिति सदस्यले उम्मेदवार नउठाउन सुझाव दिएका थिए । महसचिव ईश्वर पोखरेल, सचिव प्रदीप ज्ञवाली र स्थायी समिति सदस्य शंकर पोखरेलले भने उम्मेदवार उठाउनुपर्नेमा जोड दिएका थिए । स्रोतका अनुसार महासचिव पोखरेलले त एउटा च्याप्टर सकिएर अर्को सुरु भएको भन्दै उम्मेदवार उठाउन जोड दिएका थिए । स्थायी समिति बैठकले प्रधानमन्त्रीमा उम्मेदवारी नदिने निर्णय गरेको छ । बैठकले प्रधानमन्त्री पदको निर्वाचनमा पार्टीका तर्फबाट उम्मेदवारी नदिने, माओवादी केन्द्र र कांगे्रस गठबन्धनद्वारा प्रस्तुत हुने उम्मेदवारका विपक्षमा मतदान गर्ने र जिम्मेवार प्रतिपक्षमा बस्ने निर्णय गरेको छ । सोमबार अबेरसम्म एमाले शीर्ष नेता संसदीय दलका उपनेता सुवासचन्द्र नेम्बाङलाई उम्मेदवार बनाउने तयारीमा थिए । उपाध्यक्ष वामदेव गौतमलाई उम्मेदवार बनाउने तयारी गरिएको भए पनि गौतमले उम्मेदवार बन्न अस्वीकार गरेको स्रोतको दाबी छ । गौतमले अध्यक्ष ओलीसँग संसदीय दलको उपनेता बनाउन आफूसँग भएको सहमति कार्यान्वयन गर्न माग गरेको थिए । ओलीले पार्टीको नवौं महाधिवेशनमा अध्यक्षमा सहयोग गरे गौतमलाई दलको उपनेता बनाउने सहमति गरेका थिए । सहमति कार्यान्वयन नगरेको भन्दै गौतम ओलीसँग असन्तुष्ट थिए । गौतमले प्रधानमन्त्रीमा उम्मेदवार बन्न अस्वीकार गरेपछि जनमोर्चाका अध्यक्ष चित्रबहादुर केसी र माले महासचिव सीपी मैनालीलाई समेत प्रधानमन्त्रीको उम्मेदवार बनाउने कसरत भएको थियो । स्थायी समिति बैठकले नेपालको राजनीतिमा देखिएका पछिल्ला घटनाक्रम तथा प्रकटअप्रकट षड्यन्त्रले संवैधानिक तथा लोकतान्त्रिक प्रक्रियालाई अवरुद्ध गरी मुलुकमा राजनीतिक रिक्तता सिर्जना गर्ने षड्यन्त्रप्रति सजग रहन सबै राजनीतिक दल तथा समुदायमा आह्वान गरेको प्रचार विभाग प्रमुख योगेश भट्टराईद्वारा जारी विज्ञप्तिमा उल्लेख छ । बालुवाटारमा मंगलबार बसेको स्थायी समितिको बैठकको सुरुमा ओलीले प्रधानमन्त्रीमा उम्मेदवार उठाउने आशयका साथ छलफल गर्न प्रस्ताव गरेका थिए । बैठकले आगामी मंसिरमा स्थानीय तह, २०७४ वैशाखमा प्रदेश र कात्तिकमंसिरमा संघीय संसद्को निर्वाचन गर्न वर्तमान सरकारद्वारा सार्वजनिक गरिएको कार्यसूचीलाई कार्यान्वयन नगर्ने र मुलुकलाई अनिश्चयमा धकेल्ने षड्यन्त्रप्रति सजग रहँदै निर्धारित मितिमा तहगत निर्वाचन सम्पन्न गर्न ध्यानाकर्षण गराएको छ । नेपालको राष्ट्रिय एकता, सामाजिक सद्भाव, मुलुकको स्वतन्त्रता र सार्वभौमसत्तामाथि खतरा उत्पन्न हुने गरी आउने कुनै पनि राजनीतिक प्रस्तावलाई अस्वीकार गर्ने निर्णय गर्दै राष्ट्रिय एकता र सामाजिक सद्भाव सुदृढ गर्न पार्टीका तर्फबाट प्रभावकारी कदम चाल्ने निर्णय बैठकले गरेको छ । बैठकले ओलीलाई प्रधानमन्त्री पदमा निर्वाचित गर्न मतदान गर्ने तथा हालसम्म सरकारलाई साथ, सहयोग र समर्थन दिने राजनीतिक दल, सांसदलगायतलाई धन्यवाद दिएको छ ।"
बालुवाटार छाडेर जुलुससहित बालकोट जाने ओलीको तयारी,काठमाडौंः प्रधानमन्त्री केपी शर्मा ओलीले बुधबार नै प्रधानमन्त्री निवास बालुवाटार छोडेर निजी निवास भक्तपुरको बालकोट सर्ने तयारी थालेका छन् । अहिले प्रधानमन्त्री निवासबाट ओलीका सामान निकालेर बालकोट लैजान थालिएको प्रधानमन्त्री कार्यालयले जनाएको छ । व्यवस्थापिका संसदको बैठकपछि सरकारी निवास छाड्ने तयारी गरेका ओली जुलुससहित बालकोट पुग्नेछन् । ओलीलाई उनका समर्थकले नयाँ बानेश्वरमा स्वागत गर्दै बालकोट सम्म पुर्याउने तयारी छ । गत अशोज २४ गते प्रधानमन्त्री बनेपछि ९ महिनासम्म ओली सरकारी निवास बालुवाटारमा बसेका थिए ।
प्रचण्डले भावुक हुँदै भनेमबाट धेरै कमजोरी र भूल भएका छन्,"काठमाडौं: नेकपा माओवादी केन्द्रका अध्यक्ष पुष्पकमल दाहाल प्रचण्डले व्यवस्थापिका संसदमा सम्बोधन गर्नेक्रममा भावुक हुँदै आफुबाट धेरै भुल र कमिकमजोरी भएको स्वीकार गरेका छन् । आफू जनता र राष्ट्रको हितमा लडेको एउटा सामान्य सिपाही रहेको बताउँदै प्रचण्डले भने'देश र जनताको लागि लड्दा धेरै कमिकमजोरी भएको छ, त्यसको हेक्का मलाई छ ।' मेरो कारणले देश र जनतालाई कति क्षति पुगेको छ भन्ने कुरा इतिहासले मुल्यांकन गर्नेछ र मुल्यांकन हुनुपर्छ । मलाई राम्रो र गल्ती दुवै गर्ने अवसर प्राप्त भयो । यो थोरै व्यक्तिलाई मात्र मिल्छ । यसले मैले धेरै पाठ सिकेको छु । आफू अस्थिर स्वभावको भएको भन्दै प्रचण्डले भने'म अलि अस्थिर स्वभावको मान्छे । यो स्वभावले मलाई कमजोर पनि बनाउँछ । तर, म अलि अस्तिर नभएको भए के हुन्थ्यो होला ? म अस्थिर नभएको भए जनयुद्ध के हुन्थ्यो होला ? शान्ति प्रक्रिया के हुन्थ्यो होला ? संघीयता के हुन्थ्यो होला ? संघीय लोकतान्त्रिक आन्दोलन के हुन्थ्यो होला ?' प्रचण्डले केपी ओली, माधव नेपाल, झलनाथ खनाललाई सम्बोधन गर्दै भने'मैले तपाईंहरुलाई पनि भनेको हो । यदी म अस्थिर नभएको भए के हुन्थ्यो होला ?' प्रचण्डले आफ्नो अस्थिर पनाले धेरै साथीहरुलाई फाइदा पुर्याएको पनि बताए । उनले भने'मेरो अस्थिर पनाले देश र जनताको लागि केही क्षति भएको भएपनि यो गतिशिलता भएको मैले बुझेको छु ।' सम्बोधनका क्रममा आफूलाई कहिल्यै प्रधानमन्त्री हुन्छु जस्तो नलागेको भन्दै प्रचण्डले आफ्नो बाल्यकालदेखि जनयुद्ध, शान्तिप्रक्रिया र पछिल्लो राजनीतिक घटनाक्रममा भएका गतिविधिको स्मरण गरेका थिए ।"
मधेसी मोर्चासहितको गठबन्धनसँग तीन बुँदे सहमतिमा हस्ताक्षर,"काठमाडौं : प्रधानमन्त्रीका लागि मतदानमा जानुअघि नै मधेसका माग र मुद्दा सम्बोधन गर्ने बारेमा कांग्रेस, माओवादी र मधेसी मोर्चासहितको गठबन्धनबीच तीनबुँदे सहमतिमा हस्ताक्षर भएको छ। तीनै पक्षका शीर्ष नेताहरुबीचको बुधबार बिहानको छलफलपछि सहमतिपत्रमा हस्ताक्षर भएको हो। सहमतिको मस्यौदा मंगलबार बिहान नै तयार भए पनि मंगलबार बेलुका हस्ताक्षर हुन सकेको थिएन र गठबन्धनका नेताहरुले कांग्रेस माओवादीले कुरा फेरेको भन्दै असन्तुष्टी जनाएका थिए। प्रचण्डको उम्मेदवारीमा मोर्चासहितको गठबन्धनले मंगलबार नै समर्थन जनाएको थियो। यो सहमतिपछि मधेसी मोर्चासहितको गठबन्धनले प्रधानमन्त्रीमा प्रचण्डलाई मत हाल्ने भएको छ। सहमतिको पहिलो बुँदामा संयुक्त लोकतान्त्रिक मधेसी मोर्चासंघीय गठबन्धनले नेपाल सरकार समक्ष प्रस्तुत गरेका मागहरू मध्ये संविधानसँग सम्बन्धित रहेका विषयहरूमा सहमतिका आधारमा सरकारले संविधान संशोधनको प्रस्ताव व्यवस्थापिका संसदमा प्रस्तुत गर्ने उल्लेख छ। सहमतिको दोस्रो बुँदामा सरकार गठन भएलगत्रै संयुक्त लोकतान्त्रिक मधेसी मोर्चा संघीय गठबन्धनको आन्दोलनको क्रममा तराई मधेसमा भएका हिंसा, हत्या आगजनी, तोडफोडलगायतका घटनाहरुबारे सत्य तग्य छानबिन गरी प्रतिवेदन पेस गर्न सरकारले पूर्व न्यायाधीशको अध्यक्षतामा उच्चस्तरीय छानबिन आयोग गठन गर्ने भनिएको छ। उक्त आन्दोलनका क्रममा बलिदान भएकाहरुलाई उच्च सम्मान गर्न शहीद घोषणा गर्ने र पीडित परिवारलाई ससम्मान आर्थिक सहयोग उपलब्ध गराउने । अपांग भएकाहरुलाई क्षतिपूर्ति उपलब्ध गराउने र घाइतेहरुका हरुको सम्पूर्ण उपचार खर्च बेहोर्ने अनि गिरफतार गरिएकाहरुलाई बिना सर्त रिहाई गरिने र लगाइएका मुद्दाहरू सरकारले खारेज गर्ने तथा फिर्ता गर्ने विषय पनि दोस्रो बुँदामा उल्लेख छ। तेस्रो बुँदामा आगामी सरकार गठनका लागि नेपाली काँग्रेस र नेकपा माओवादी केन्द्रबीच भएको सहमतिअनुसार व्यवस्थापिका संसदमा साउन १९ गते हुने प्रधानमन्त्रीको निर्वाचनमा नेकपा माओवादी केन्द्रका अध्यक्ष माननिय पुष्पकमल दाहाल प्रचण्डको पक्षमा मतदान गर्ने भनिएको छ। यो सहमतिपछि झन्डै एक वर्ष लामो मधेस आन्दोलन पनि टुंगिएको छ। संविधान जारी नहुँदै मधेसी दलहरुले संविधानसभा छोडेर सिमांकनलगायतका विषयलाई अघि सारेर आन्दोलन गर्दै आएका थिए।बैठकमा कांग्रेसका सभापति शेरबहादुर देउवा, माओवादी केन्द्रका अध्यक्ष पुष्पकमल दाहाल र मोर्चाबाट महन्थ ठाकूरलगायतका नेताहरु सहभागी थिए।"

शीर्षक,विवरण
कुपोषित खेलाडीहरू,"विगत केही वर्षयता नेपालले अन्तर्राष्ट्रिय खेलजगत्मा आफ्नो सम्मानित उपस्थिति स्थापित गर्न सफल भएको छ । त्यस्ता प्रतिस्पर्धामा विजय हासिल गरेर अथवा उत्कृष्ट खेल प्रदर्शन गरी मुलुकको सम्मान वृद्धि गरेका छन् खेलाडीहरूले । ती नतिजापछि मुलुकले दिएको अनेकौं स्वागतले उनीहरूलाई हिरो को रूपमा प्रस्तुत गरेको छ । नेपालले खेलजगत्मा यो सम्मानजनक फड्को मार्नमा पञ्चायतकालमा भएका प्रयासहरू र खासगरी यो क्षेत्रमा शरदचन्द्र शाहको भिजन' निकै हदसम्म जिम्मेवार मानिन्छ । तर त्यो भिजन ले निरन्तरता पाए पनि खेलजगत्को सम्भाव्यतामाथि दलीय स्वार्थ र भ्रष्टाचारको ग्रहण लागेको छ । खेल र खेलाडीहरूमाथि हुनुपर्ने लगानी अन्य मुलुकको दाँजोमा एकदमै न्यून छ । यता आएर जकार्तामा हुने एसियाली खेलकुद र सन् २०१९ मा नेपालले नै आयोजना गर्न लागेको १३ औं दक्षिण एसियाली खेलकुद (साग) का लागि प्रशिक्षण लिँदै गरेका प्रशिक्षार्थीहरू पर्याप्त सुविधा र पोषणयुक्त खाद्य वस्तुको अभावमा हतोत्साहित छन् । राजधानी बाहिरबाट आएका प्रशिक्षार्थीहरूले दिनहुँ छ सय रुपैयाँ र भित्रकाले तीन सय रुपैयाँ पाउने व्यवस्थाले गर्दा त्यो रकम खेलाडीको आवश्यकताअनुरूप पोषणयुक्त आहार का लागि पर्याप्त छैन भन्ने सबैको बुझाइ छ । चालू आर्थिक वर्षमा राष्ट्रिय टिम तयारीका लागि तीन करोड ९१ लाख विनियोजन गरिए पनि त्यसको योजनावद्ध वितरण हुन सकेको छैन । राजधानीमा मात्र यस्ता प्रशिक्षणको सुविधा भएकोले सम्भावित भावी खेलाडीहरू काठमाडौं नै आउँछन् । काठमाडौंमा घर भाडा, यातायात र अन्य महंगीले गर्दा छ सय रुपैयाँ पर्याप्त हुँदैन । आवश्यक रकम र सुविधा प्रदान नगरिँदा र प्रशिक्षार्थीलाई पोषणयुक्त आहारबाट समेत वञ्चित गरिँदा खेलमा उनीहरू कति प्रेरित होलान् र मुलुकका लागि अपेक्षित सम्मान ल्याउन उनीहरू सफल होलान् र ? अहिले प्रशिक्षार्थीप्रतिको उदासीनताले भोलिको नतिजा र नेपालले हासिल गर्ने सफलतालाई प्रतिकूल रूपमा प्रभावित गर्ने तथ्यलाई अहिलेबाटै गम्भीरताका साथ लिनु आवश्यक छ । त्यति मात्र हैन, प्रशिक्षार्थीहरूप्रति राज्य तथा राष्ट्रिय खेलकुद परिषद्ले देखाएको उपेक्षाले भविष्यका सम्भावित खेलाडीलाई पनि निरुत्साहित गर्नेछ र दीर्घकालसम्मका लागि खेलजगतके सम्भाव्यतामा ह्रास आउने छ । खेलजगत् र प्रशिक्षणलाई राज्यले सम्मानका साथ हेरेन भने खेलजगत्बाट राष्ट्रले सम्मान पाउने छैन । कुपोषित खेलाडीबाट चमत्कारको त कुरै छोडौं सामान्य उपलब्धि' समेत अपेक्षा गर्नु जायज हुने छैन ।"
हृदयेन्द्रको व्रतबन्ध भोजमा राष्ट्रपतिदेखि राजदूतहरुसम्म (फोटोफिचर),"काठमाडौं: पूर्वराजपरिवारको निम्तोमा राष्ट्रपति विद्यादेवी भण्डारीलगायत विभिन्न राजनीतिक दलका नेताहरु सोल्टी होटलमा सहभागी हुनु भएको छ। पूर्व नवयुवराज हृदयेन्द्र वीरविक्रम शाहको उपनयनपछि बिहीबार आयोजित भोजका लागि राष्ट्रपति भण्डारी दिउँसो साढे १२ बजे सोल्टी होटल पुग्नुहुँदा उहाँलाई पूर्व युवराज पारस शाह र उनकी पत्नी हिमानीले स्वागत गर्नु भएको थियो। करीब एक घण्टाको बसाइपछि उहाँलाई विदा गर्न पूर्वराजा ज्ञानेन्द्र शाह स्वयं गाडीसम्म पुग्नु भएको थियो। यस्तै सरकारका मन्त्रीहरु कमल थापा, दिपक बोहोरा, प्रेमबहादुर सिंह र शंकर भण्डारी लगायत मधेसी दलका नेताहरु समारोहमा उपस्थित हुनु भएको थियो। यस्तै विभिन्न मुलुकका राजदूतहरु, पूर्वसभामुख दमननाथ ढुंगाना र सुवासचन्द्र नेम्वाङ, प्रधानसेनापति राजेन्द्र क्षत्री र सशस्त्र प्रहरीका आईजिपी सिंहबहादुर श्रेष्ठ पनि समारोहमा उपस्थित हुनुहुनथ्यो। तस्बिरहरु: विकास कार्की"
अवहेलनासम्बन्धी मुद्दामा सर्वोच्चले माग्यो देउवासँग लिखित जवाफ,काठमाडौं: अदालतको अवहेलनासम्बन्धी एक मुद्दामा सर्वोच्च अदालतले कांग्रेसका सभापति शेरबहादुर देउवालाई दश दिनभित्र लिखित जवाफ पेश गर्न आदेश दिएको छ । सर्वोच्चका न्यायाधीश ईश्वरप्रसाद खतिवडाको एकल इजलासले बिहीबार उक्त आदेश दिएको हो। काँग्रेस र उक्त पार्टीका सभापति देउवाले आइजिपी नियुक्ति विवादमा सर्वोच्च अदालतको आदेशविरुद्ध पार्टी केन्द्रीय कार्यसमितिबाट निर्णय गराएको दाबीसहित अधिवक्ता हरि मैनालीले आइतबार अवहेलना निवेदन दायर गरेका थिए। प्रहरी महानिरीक्षक (आइजिपी) नियुक्ति विवादमा सर्वोच्चको बृहत पूर्ण इजलासले अघिल्लो साता गरेको फैसला उल्लङ्घन हुने गरी काँग्रेसले प्रस्ताव पारित गरेको दाबी उनको थियो । सर्वोच्चमा भएको बहपछि उक्त प्रकरणमा दश दिनभित्र कारणसहितको लिखित जवाफ पेश गर्न आदेश भएको जानकारी सहायक प्रवक्ता विश्वराज पौडेलले दिए। आदेश अनुसार देउवाले वारेसमार्फत जवाफ पेश गर्नसक्ने सुविधा पाएका छन् ।
प्रधानमन्त्रीको पार्टीमा प्रदेश इञ्चार्जलाई उम्मेदवार अनुमोदन गर्ने अधिकार,"काठमाडौं: प्रधानमन्त्री पुष्पकमल दाहाल प्रचण्डले आफ्नो कार्यव्यस्तता जनाउँदै नेकपा माओवादी केन्द्रको बैठकमा आफनो चीन भ्रमणको बिफ्रिङ सुनाएनन्। पार्टी केन्द्रीय कार्यालयका नेताहरुको बिहीबार बालुवाटारमा भएको बैठकमा प्रधानमन्त्री प्रचण्डले चीन भ्रमणको बिफ्रिङ नगरेको र आगामी चैत ३१ गते बस्ने बैठकमा त्यसबारेमा ब्रिफिङ गर्ने बताएको नेता दिनानाथ शर्माले जानकारी दिए। नेता शर्माका अनुसार बैठकले स्थानीय तहको निर्वाचनका लागि उम्मेदवारको अनुमोदन गर्ने जिम्मेवारी सात प्रदेशका इञ्चार्जलाई दिइएको छ। माओवादी केन्द्रले उम्मदवार छान्ने मापदण्ड, निर्वाचन कार्यविधि र निर्वाचनका लागि प्रतिबद्धतापत्र स्थानीय तहमा पठाइसकेको छ। जिल्ला समितिले छनौट गरेका वडा, गाउँपालिका र नगरपालिकाका उम्मेदवारको अनुमोदन प्रदेशले गर्ने व्यवस्था मिलाइएको शर्माले बताए। सो पार्टीले महानगरपालिकाको उम्मेदवार भने केन्द्रीय कार्यालय अनुमोदन गर्ने व्यवस्था मिलाएको छ।"
अवहेलना मुद्दामा देउवाको नाममा कारण देखाउन आदेश,"काठमाडौं: सर्वोच्च अदालतले नेपाली काँग्रेसका सभापति शेरबहादुर देउवालाई अदालतको अवहेलनासम्बन्धी मुद्दामा कारण देखाऊ आदेश दिएको छ । न्यायाधीश ईश्वरप्रसाद खतिवडाको एकल इजलासले बिहीबार काँग्रेसका सभापति देउवालाई अदालतको अवहेलनासम्बन्धी मुद्दामा १० दिनभित्र लिखित जवाफसहित उपस्थित हुन नेपाली काँग्रेस पार्टी कार्यालयका नाममा आदेश दिएको हो । आदेशमा के कारणले अदालतको अवहेलनासम्बन्धी अभिव्यक्ति दिएको हो सोे खुलाई लिखित जवाफ पेस गर्न भनिएको छ । अधिवक्ता हरिप्रसाद मैनालीले नेपाली काँग्रेस र नेपाली काँग्रेसका सभापति देउवालाई अदालतको अवहेलना गरेको आरोपमा यही चैत २० गते मुद्दा दायर गर्नुभएको थियो । मुद्दामा नेपाल प्रहरीको महानिरीक्षक नियुक्तिका विषयमा सर्वोच्च अदालतले गरेको फैसला आदेशले कार्यपालिकाको अधिकारमा हस्तक्षेप गरेको भन्दै उक्त निर्णय शक्तिपृथकीकरणको मान्यताभन्दा विपरीत रहेको काँग्रेसका केन्द्रीय समितिको बैठकले निर्णय गरेको उल्लेख छ । त्यस्तै, सभापति देउवाले यही चैत १८ विराटनगरमा आइजिपी नियुक्त गर्ने काम सरकारको हो, हेर्दैै जाउँ के हुन्छ भनी अदालतले गरेको निर्णयउपर चुनौती दिएर बोलेको हुँदा विपक्षी राजनीतिक दल सरकारमा समेत रहेको हुँदा उक्त कार्यले अदालतको फैसला कार्यान्वयनमा शङ्का उत्पन्न भएको मुद्दामा उल्लेख छ । औपचारिक र अनौपचारी टिप्पणीले अदालतको सामाजिक प्रतिष्ठामा आँच आएको र जनमानसमा अदातलको कार्य र अदालतप्रतिको विश्वसनियता कमजोर बनाएको अधिवक्ता हरिप्रसाद मैनालीको तर्क छ ।अदालतको अवहेलना ठहरेमा एक वर्षसम्म कैद, एक लाख रुपैयाँसम्म जरिवाना वा दुवै सजाय हुन सक्छ। रासस"
राजनीतिक स्वार्थ त्यागेर विकास निर्माणमा लागौं',"गाईघाटः राष्ट्रपति विद्यादेवी भण्डारीले राजनीतिक स्वार्थभन्दा माथि उठ्न सके विकास निर्माणले चाँडै गति लिने बताएकी छिन् । उदयपुरको त्रियुगा नदी कटान क्षेत्रको अवलोकनका क्रममा बुधबार पूर्वीक्षेत्र चौदण्डीगढी नगरपालिका ५ शिवाई आइपुगेकी राष्ट्रपति भण्डारीले विकास निर्माणमा दलगत स्वार्थ त्यागेर अगाडि बढ्न आग्रह गरिन् । विकास निर्माणका लागि सधैं अन्य मुलुकमा निर्भर रहनुभन्दा पनि स्वदेशकै स्रोतसाधनको अधिकतम उपयोग गर्न सके मुलुक समृद्ध हुने उनको भनाइ छ । स्वदेशी स्रोतसाधन अपुग भए मात्र अन्य मुलुकसँग सहयोगको हात फैलाउनुपर्ने उनले बताइन् । अल्पकालीन एवं दीर्घकालीन योजना बनाई विकास निर्माणका काम गर्न सके मुलुक समृद्धिको बाटोमा अघि बढ्ने र युवालाई पनि स्वरोजगार बनाउन सकिने उनको भनाइ छ । उदयपुरको त्रियुगा नदीले कटान गरेको क्षेत्रको अवलोकनपछि आयोजित कार्यक्रममा राष्ट्रपति भण्डारीले नदी नियन्त्रणका लागि आफ्नो क्षेत्रबाट सक्दो सहयोग गर्ने प्रतिबद्धतासमेत व्यक्त गरिन् । जलउत्पन्न प्रकोप तथा नदी नियन्त्रण डिभिजन कार्यालयले पेस गरेको ७ अर्ब रुपैयाँको डीपीआर अध्ययन गरी सहयोग गर्ने उनले बताइन् । कार्यक्रममा नदीले स्थानीयबासीमा पारेको समस्याबारे सांसद डा नारायण खड्का, मन्जु चौधरी, प्रमुख जिल्ला अधिकारी कालीप्रसाद पराजुली, जलउत्पन्नका डिभिजन प्रमुख रामनरेश मण्डल र स्थानीय पेमुका चौधरीले जानकारी दिएका थिए । अल्पकालीन एवं दीर्घकालीन योजना बनाई विकास निर्माणका काममा लाग्न सके मुलुक समृद्धिको बाटोमा अघि बढ्छ । युवालाई पनि स्वरोजगार बनाउन सकिन्छ ।राष्ट्रपति, विद्यादेवी भण्डारी जिल्लाको समस्याका रूपमा रहेको त्रियुगा नदी नियन्त्रणलाई आवश्यक सहयोग गरिदिन उनीहरूको आग्रह छ । उनीहरूले चुरे दोहन र वन विनाश नै नदी कटान र डुबानको प्रमुख समस्या रहेकाले चुरे संरक्षणमा जोड दिए । कार्यक्रमममा डिभिजन प्रमुख मण्डलले ५ मिटर चौडाइसहितको ४२ किलोमिटर लम्बाइको दुईतर्फी तटबन्धन बनाउन सात अर्ब रुपैयाँको डीपीआर बनाई पेस गरिएको बताए । क्षतिपूर्ति नपाएकोमा ध्यानकर्षण धरानः राष्ट्रपति विद्यादेवी भण्डारीले सप्तकोसी नदीबाट घरवारविहीन भएका पीडित परिवारले हालसम्म कुनै राहत एवं क्षतिपूर्ति नपाएको गुनासोप्रति आफ्नो ध्यानाकर्षण भएको बताएकी छिन् । सप्तकोसी नदीमा आउने बाढीको विनाशलाई नेपालभारत दुई देशको समझदारीमा समाधान गर्न पनि उनको आग्रह छ । रामनवमी पर्वको अवसरमा बुधबार सुनसरीको वराहक्षेत्र मन्दिरको दर्शन गर्न आएकी राष्ट्रपति भण्डारीले चतरामा योगमाया आयुर्वेद विश्वविद्यालय स्थापना गर्नेबारे आयोजित छलफल कार्यक्रममा यस्तो बताएकी हुन् । उनले बाढीपीडितको समस्या समाधान गरी सप्तकोसी नदीबाट बर्सेनि हुने विनाश नियन्त्रण गर्न सरकारको ध्यानाकर्षणसमेत गराएकी छन् । कोसीपीडितको समस्याबारे नेपालभारत दुवै देशका प्रतिनिधिसँग छलफल गरी पीडितको समस्या समाधान गर्न सकारात्मक पहल गर्ने उनको भनाइ छ । वराहक्षेत्रको दर्शन गरेपछि राष्ट्रपति भण्डारीले हेलिकोप्टरबाट सप्तकोसी नदीले विनाश गरेको सुनसरी, उदयपुर र सप्तरीका बाढी प्रभावित क्षेत्रको अवलोकनसमेत गरेकी छन् ।"
चीन भ्रमणको ब्रिफिङ सुनाउन नेताहरुलाई बोलाए प्रधानमन्त्रीले,"काठमाडौं:प्रधानमन्त्री पुष्पकमल दाहाल प्रचण्डले आफनो एक साता लामो चीन भ्रमणको जानकारी गराउन आफनो पार्टीका शिर्ष नेताहरुलाई बिहिबार आफनै सरकारी निवास बालुवाटारमा बोलाएका छन् । प्रधानमन्त्री प्रचण्ड चिनिया राष्ट्रपति सी जिनपिङ र अन्य चिनिया नेताहरुसँग गरेको भेटवार्ता गरी चैत १६ गते स्वदेश फर्किएका थिए । प्रधानमन्त्री प्रचण्डले आफनो चीन भ्रमण उपलब्धीपूर्ण भएको दावी गर्दै आएका छन् । नेकपा माओवादी केन्द्रका ३४ जना नेताहरुलाई आफूले गरेको चीन भ्रमणका बारेमा जानकारी गराउन प्रधानमन्त्री प्रचण्डले अपरान्ह ३ बजे बोलाएका हुन । माओवादी केन्द्रको केन्द्रीय कार्यालयमा रहेका कतिपय नेताहरु काठमाडौ बाहिर रहेका कारण उनीहरु बैठकमा सहभागी हुने छैनन । चीन भ्रमणको ब्रिफिङ,निर्वाचनसँग सम्बन्धित बिषय,संयुक्त लोकतान्त्रिक मधेशी मोर्चासँग को सहमतिका लागि भइरहेका प्रयास र अन्य समसायिक राजनीतिक विषयमा छलफल गर्न बैठक बोलाइएको केन्द्रीय कार्यालयका सदस्य मणि थापाले जानकारी दिए ।"
मोर्चालाई अलग्याए मुलुक जातीय द्वन्द्वमा फस्छ: कोइराला,पर्सा: नेपाल काँग्रेसका केन्द्रीय सदस्य डा शेखर कोइरालाले मधेसी मोर्चालाई बाहिर राखेर स्थानीय तहको निवार्चन गर्दा मुलुक जातीय द्वन्द्वमा फस्ने खतार रहेको बताएका छन्। नेपाल प्रेस युनियन पर्सा शाखाले बिहीबार वीरगन्जमा आयोजना गरेको पत्रकार सम्मेलनलाई सम्बोधन गर्दै उनले मोर्चालाई सहभागी नगराइ भएको स्थानीय तहको निवार्चनले तराईमा जातीय द्वन्द्व बढाउनुको साथै अतिवादी शक्ति हाबी हुने खतरा रहको विचार व्यक्त गरे। उनले तराईको समस्यालाई काठमाडौँका नेताले नबुझेको बताउँदै मध्यमार्गी शक्तिको रुपमा रहेको मधेसी मोर्चालाई निवार्चनमा सहभागी गराएर देश विकासमा साथसाथै अघि बढ्नुको विकल्प नभएको प्रस्ट पारे। रासस
उपप्रधानमन्त्रीको वरियता विवाद नमिलेपछि मन्त्रिपरिषद् बैठक स्थगित,"काठमाडौंः उपप्रधानमन्त्रीको वरियताक्रमको विवाद नमिलेपछि मन्त्रिपरिषदको बैठक स्थगित भएको छ। उपप्रधानमन्त्रीद्वय विमलेन्द्र निधि र कमल थापाबीचको वरियताक्रमको विवाद नमिलेपछि बिहीबार दिउँसो साढे तीन बजेका लागि बोलाइएको मन्त्रिपरिषद् बैठक आइतबारका लागि सारिएको हो। उच्चस्रोतका अनुसार उपप्रधानद्वय निधि र थापामध्ये को दोस्रो वरियतामा रहने भन्ने विवाद कायमै रहेकाले बिहीबार बोलाइएको मन्त्रिपरिषदको बैठक आइतबारसम्मका लागि स्थगित गरिएको हो। उपप्रधानमन्त्री निधिले आफूलाई दोस्रो वरियतामा राखे राजीनामा दिने बताउँदै आएका छन् भने थापाले आफू दोस्रो नम्बरमा नपरे सरकार छोड्ने धम्की प्रधानमन्त्री प्रचण्डलाई दिएका छन्। राप्रपाका अध्यक्षसमेत रहेका थापा उपप्रधान एवं संघीय मामिला तथा स्थानीय विकास मन्त्री भएर सरकारमा सहभागी भएयता मन्त्रिपरिषदको बैठक बस्न सकेको छैन। उपप्रधानमन्त्री निधि र थापाको वरीयातक्रमको विवादका कारण चैत ३ गते यता मन्त्रिपरिषद बैठक पटक पटक स्थगित हुँदै आएको छ। उपप्रधान एवं गृहमन्त्री निधिले प्रमुख सत्तारुढ दल कांग्रेस भएको र पार्टीबाट आफूले नेतृत्व गरेर सरकारमा आएकाले आफू नै दोस्रो नम्बरमा हुनु पर्ने बताउँदै आएका छन्। उपप्रधान एवं स्थानीय विकास मन्त्री थापाले भने आफू यसअघि नै उपप्रधानमन्त्री भइसकेकाले दोस्रो वरियतामा आफू नै रहनु पर्ने र सोही सर्तमै आफू सरकारमा आएको अडान राखिरहेका छन्। प्रधानमन्त्री पुष्पकमल दाहाल प्रचण्ड चीन भ्रमण सकेर स्वदेश फर्किने क्रममा त्रिभुवन अन्तर्राष्ट्रिय विमानस्थलमा उपप्रधानमन्त्रीद्वय निधि र थापाबीच रहेको वरियताक्रमको विवाद छताछुल्ल भएको थियो। विमानस्थलमा प्रधानमन्त्रीलाई स्वागत गर्ने क्रममा सभामुख ओनसरी घर्तीपछि उपप्रधानमन्त्री थापा गएर उभिएपछि गृहमन्त्री निधिले अर्का उपप्रधानमन्त्री कृष्णबहादुर महरालाई अगाडि राखेर आफू पछि बसेर स्वागत गरेका थिए। प्रधानमन्त्री प्रचण्डलाई विमानस्थलमा स्वागत गरे लगत्तै उपप्रधानमन्त्रीद्वय निधि र महरा पत्रकार सम्मेलनमा नबसी फर्किएका थिए। प्रधानमन्त्री प्रचण्ड दुई पटक भारत भ्रमणमा जाँदा दोस्रो वरियतामा रहेका गृहमन्त्री निधिले कार्यवाहक प्रधानमन्त्रीको जिम्मेवारी सम्हालेका थिए। तर, थापा उपप्रधानमन्त्रीको हैसियतमा सरकारमा सहभागी भएपछि वरिष्ठता विवाद बढेको हो। विवादकै कारण प्रधानमन्त्री प्रचण्डले कसैलाई कार्यवाहक प्रधानमन्त्रीको जिम्मेवारी नदिईँ साता व्यापी लामो चीन भ्रमणमा गएका थिए। यसअघि वरियताक्रमबारे गृहमन्त्री निधि दिल्ली भ्रमणमा रहेका बेला उपप्रधानमन्त्री थापा गृहमन्त्री निधिको कुर्सीमा बसेपछि कांग्रेसका तर्फबाट सरकारमा सहभागी वाणिज्य मन्त्री रोमी गौचन थकालीले क्याविनेट बैठकमै आपत्तिसमेत जनाएका छन्।"
काँग्रेसको प्राथमिकतामा स्थानीय मुद्दा,"काठमाडौं: नेपाली काँग्रेस आसन्न स्थानीय तहको निर्वाचनमा ग्रामीण क्षेत्रका मुद्दालाई सम्बोधन गर्ने प्राथमिकता साथ निर्वाचनमा होमिने रणनीतिमा छ। आगामी वैशाख ३१ मा हुने स्थानीय तहको निर्वाचनमा पार्टीको पक्षमा निर्वाचन माहौल बनाउन काँग्रेसले हाल विभिन्न समिति र उपसमिति बनाएर युद्धस्तरमा तयारी थालेको जनाएको छ। घोषणापत्र तयारी समितिका संयोजक एवम् पार्टीका नेता महेश अचार्यले निर्वाचनमा पार्टीले स्थानीय पूर्वाधार, कृषि, पर्यावरण, पानी, माटो, सिँचाइ, सडक निर्माणका विषय तथा ज्येष्ठ नागरिक, असहाय महिला, बालबालिका, जनताका दैनिक जीविकोपार्जनका मुद्दा सम्बोधन गर्ने योजनाका साथ जाने बताए। उनले भने,'अब बन्ने स्थानीय सरकार हिजोको गाविस र जिविस जस्तो नभई कार्यकारी अधिकार, कानुन बनाउने र प्रारम्भिक न्याय सम्पादन तथा मेलमिलाप गर्ने अधिकारसहितको हुने भएकाले काँग्रेसले पनि तिनै विषयमा जोड दिई तल्लो तहमा लोकतन्त्रलाई सुदृढ बनाउँदै लैजाने छ।' स्थानीय समुदायको पहिचान र प्रतिनिधित्वको सुनिश्चितताका लागि स्थानीय ग्रामीण क्षेत्रको संरचनाजस्तै नेतृत्वको विकास गर्न तथा योजना र विकास छनोट गर्ने विषय पार्टीले प्राथमिकतामा राखेको जनाएको छ। स्थानीय ऐतिहासिकस्थलको संरक्षण, प्राकृतिक स्रोत साधनको संरक्षणमा स्थानीय जनताको सहभागिता, स्वामित्व र अनुगमनले मात्र प्रभावकारी हुने हुँदा त्यस्ता विषयलाई प्राथमिकता साथ घोषणा पत्रमा समेटिने उहाँको धारणा थियो । पार्टीले यस निर्वाचनमा सबै तहमा उम्मेदवार चयन गर्ने सम्पूर्ण अधिकार संयन्त्रमार्फत पार्टीका स्थानीय निकायलाई नै प्रत्यायोजन गरेको छ । साथै वैशाख ७ गतेभित्र सबै तहका उम्मेदवार चयन गरिसक्न पार्टीले निर्देशन दिएको केन्द्रीय सदस्य रामकृष्ण यादवले बताए। तराईमधेसका समस्या सम्बोधन गरेर सबै दललाई निर्वाचनमा आउने वातावरण बनाउन सकेमात्र मुलुकको राष्ट्रियता बलियो हुने नेता यादवको धारणा थियो। दोस्रो संविधानसभाको निर्वाचनमा काँग्रेसले तराईका जिल्लामा सबैभन्दा बढी निर्वाचन क्षेत्रमा विजय हासिल गरेको थियो। निर्वाचनमा आफ्नो माहोल बनाउन पार्टीले सबै एकाइ, भ्रातृ, शुभेच्छुक र पेसागत संस्थालाई परिचालन गरिसकेको छ । काँग्रेसकै नेतृत्वमा संविधान जारी भएको र संविधानको स्वीकार्यता बढाउन तराईमधेसको समस्या समाधानका लागि नेतृत्व लिइरहेकोलगायत विकास निर्माणका लोकप्रिय कार्यक्रमका साथ जनतामाझ जाने रणनीतिमा पार्टी रहेको अर्का केन्द्रीय सदस्य रमेश रिजालले बताए। उग्रवामपन्थी र उग्र दक्षिणपन्थीको अतिवादबाट मुलुकलाई जोगाएर लोकतान्त्रिक व्यवस्थालाई संस्थागत गर्न पार्टीले अग्रसरता लिइरहेको प्रसङ्ग उल्लेख गर्दै नेता रिजालले भने,'संविधान संशोधनका विषयमा सीमाङ्कनको विषयलाई आयोगमार्फत टुङ्ग्याउने र अन्य विषय पारित गराई मधेसी मोर्चालाई निर्वाचनमा सहभागी गराउने योजनामा काँग्रेस छ।' स्थानीय तहमा छुट्टै घोषणा पत्र बनाउने काँग्रेसले यही चैत मसान्तभित्र घोषणापत्रको प्रारम्भिक मस्यौदा तयार हुने गरी विभिन्न तहमा छलफल सुरु गरेको छ। घोषणा पत्रका बारेमा विभिन्न तह र संस्थासँग सुझाव सङ्कलन गरिसकेको समितिले छलफलका लागि भोलि चैत २५ गते पार्टी केन्द्रीय समिति र सांसदीय दलको संयुक्त बैठक बोलाएको छ। समितिले केन्द्रको घोषणा पत्रलाई आधार मानेर स्थानीय स्तरको आवश्यकता र परिस्थितिलाई मनन गरेर स्थानीय तहमा छुट्टै घोषणापत्र बनाउन सकिने बारेमा छलफल गरेको छ। सबै प्रदेशमा आमसभा गर्ने तयारी पार्टीको केन्द्रीय निर्वाचन परिचालन समितिले पार्टीको प्रचारप्रसारका लागि सबै प्रदेशमा शीर्ष नेताको सहभागितामा आमसभा गर्ने निर्णय गरेको पार्टी कार्यालयका मुख्यसचिव कृष्णप्रसाद पौडेलले जानकारी दिए। उक्त कार्यक्रमअनुसार प्रदेश नं ७ को कैलालीमा यही चैत २७ गते, प्रदेश नम्बर ५ को दाङको तुलसीपुरमा चैत २८ र रुपन्देहीमा चैत २९ गते, प्रदेश नम्बर ४ को कास्की, पोखरामा चैत ३० गते, प्रदेश नम्बर २ को धनुषा, जनकपुरमा चैत ३१ गते र प्रदेश नम्बर १ को झापामा आगामी वैशाख २ गते आमसभा गर्ने तयारी भएको छ । त्यस्तै प्रदेश नं ३ र प्रदेश नं ६ को आमसभाको स्थान र मिति पछि तय गर्ने पार्टीले जनाएको छ। सबै स्थानीय तहमा प्रचार समिति गठन गरिँदै काँग्रेसले आसन्न स्थानीय तहको निर्वाचनमा पार्टीको प्रचारप्रसारका लागि ७४४ स्थानीय तहमै प्रचारप्रसार समिति गठन गर्न तयारी थालेको छ ।पार्टीको केन्द्रीय निर्वाचन परिचालन समितिअन्तर्गतको प्रचारप्रसार समन्वय उपसमितिले पहिलो चरणमा पार्टीका जिल्ला सभापतिको संयोजनमा जिल्लास्तरीय समिति र त्यसपछि सबै स्थानीय तहमा प्रचारप्रसार समिति गठन गर्ने उपसमिति संयोजक एवम् भौतिक पूर्वाधार तथा यातायातमन्त्री रमेश लेखकले जानकारी दिनुभयो । उपसमितिले काँग्रेस केन्द्रीय कार्यालयमा निर्वाचनको तयारीका लागि पार्टीका गतिविधि, सूचना र जानकारी सञ्चारमाध्यमलाई सहज र दु्रतरुपमा उपलब्ध गराउन सुविधा सम्पन्न केन्द्रीय मिडिया सेन्टर स्थापना गर्ने तयारी थालेको छ । मिडिया सेन्टरमा दिनहुँ जिल्लास्तरदेखि केन्द्रसम्मका श्रव्यदृश्य र प्रेस विज्ञप्ति अत्याधुनिक प्रविधिबाट द्रुतगतिमा सञ्चारमाध्यमलाई उपलब्ध गराइने उनले जानकारी दिए। रासस"
प्रधानमन्त्रीले कमल थापालाई छाने दोस्रो वरियताको उपप्रधानमन्त्री,काठमाडौं : प्रधानमन्त्री पुष्पकमल दाहाल प्रचण्डले आफूपछि दोस्रो वरियताको उपप्रधानमन्त्री संघीय मामिला तथा स्थानीय विकास मन्त्री कमल थापालाई बनाएका छन्। गृहमन्त्री बिमलेन्द्र निधिले आफूलाई प्रधानमन्त्रीपछि दोस्रो वरियताको उपप्रधानमन्त्री बनाउन दबाब दिँदै आएका थिए। प्रधानमन्त्री प्रचण्डसँगको छलफलबाट बाहिरिएका माओवादी केन्द्रका नेता दिनानाथ शर्माका अनुसार दोस्रो वरियताको उपप्रधानमन्त्रीमा राष्ट्रिय प्रजातन्त्र पार्टीका अध्यक्ष समेत रहेका मन्त्री कमल थापालाई तोकिएको छ। प्रधानमन्त्री प्रचण्डले माओवादी केन्द्रका नेताहरुको बालुवाटारमा बसेको बैठकमा पनि आफूले थापालाई दोस्रो वरियताको उपप्रधानमन्त्री बनाएको घोषणा गरेका थिए। निधि र थापाबीच कसलाई दोस्रो वरियतामा उपप्रधानमन्त्री बनाउने भन्ने विवाद सुल्झाउन नसक्दा मन्त्रिपरिषदको बैठक नै ठप्प हुँदै आएको छ। प्रधानमन्त्री प्रचण्ड चीन भ्रमणबाट चैत १६ गते स्वदेश फर्कने क्रममा त्रिभुवन अन्तराष्ट्रिय बिमानस्थलमा निधि र थापाबीचकाे वरियता विवाद छताछुल्ल भएको थियो । वरियता विवादका कारण प्रधानमन्त्री प्रचण्डले एकसाता चीन भ्रमणमा जाँदा पनि कार्यवाहक प्रधानमन्त्रीको जिम्मेवारी तीन जना उपप्रधानमन्त्री मध्ये कसैलाई पनि दिएका थिएनन्। स्रोतका अनुसार प्रधानमन्त्री प्रचण्डले काँग्रेस सभापति शेरबहादुर देउवासँगको सहमतिमा नै थापालाई आफनो अनुपस्थितिमा कार्यवाहक प्रधानमन्त्रीको जिम्मेवारी दिन सक्ने गरी बरियता तोकेका हुन्।
युवाकै चर्चा बढी,"सन्धिखर्कः स्थानीय निर्वाचनका विभिन्न पदमा उम्मेदवार बन्न सबै पार्टीबाट युवाले आकांक्षा देखाएका छन् । जनसंख्याको हिसाबले सन्धिखर्क ठूलो नगरपालिका हो । यो नगरपालिकामा कांग्रेसका तर्फबाट कमलप्रसाद भुसाल, हरिबहादुर खडका, विनोद आचार्य, हुमप्रसाद बन्जाडे र राधा आचार्य मेयर तथा उपमेयरका उम्मेदवार हुनसक्ने नाम चर्चामा छन् । मेयरमा कमलप्रसाद भुसाल नै उठ्ने चर्चा चलेको छ । कांग्रेस जिल्ला कार्य समितिको सभापति भइसकेका भुसाल जनतामा भिजेका लोकप्रिय नेता भएकाले उनैले टिकट पाउने र निर्वाचन पनि जित्न सजिलो हुने कांग्रेस नेताहरू बताउँछन् । एमालेबाट कृष्णप्रसाद श्रेष्ठ, खुबिराम आचार्य, सिद्धिप्रसाद भुसाल , भरत पौडेलको नाम चर्चामा छ । नेकपा माओवादीबाट ठाकुर बिक , रामबहादुर रायमाझी र केबी भुसाल उम्मेदवार हुने चर्चा छ । २०७० सालको परिणाम अनुसार सन्धिखर्कमा एमाले बलियो भए पनि सात गाविस मिलेर बनेको सन्धिखर्क नगरपालिकामा कांग्रेसका मतदाता बढी छन् । कांग्रेस, एमाले र माओवादी छुट्टाछुट्टै लडेमा कांग्रेसको मत बढी आउन सक्छ । तर यी तीनबीचमा कांग्रेस र माओवादी वा एमाले र माओवादीको तालमेल हुनसक्ने चर्चा चलेको छ । जिल्लाको अर्को नगरपालिका सितगंगा हो । यहाँ कांग्रेसको तर्फबाट सूर्य अधिकारी, छविलाल पौडेल, माधव पौडेल र नारायण सिंह बेल्बासे मुख्य दाबेदारका रूपमा देखा परेका छन् । त्यस्तै वसन्त श्रेष्ठ र पीताम्बर सारु एमालेको तर्फबाट उम्मेदवारको रूपमा देखापरेका छन् । माओवादीबाट दिनेश गैरे, भीम केसी र टिका रेस्मीको नाम चर्चामा छ । यो नगरपालिकामा कांग्रेसएमालेकै प्रतिस्पर्धा हुने छ । समग्रमा चाहिँ कांग्रेस तुलनात्मक रूपमा राम्रो भएको अनुमान गरिएको छ । यो नगरपालिका पनि सातवटा साबिकका गाविस मिलेर बनेको हो । अर्को नगरपालिका भूमिकास्थन हो । यहाँ कांग्रेसबाट खडानन्द बेल्वासे, प्रेम बेल्वासे र गोपाल घिमिरे र धनीश्वर खनालको नाम चर्चामा छ । एमालेबाट पीताम्बर भुसाल, प्रेम गैरे र पवित्रा पौडेलको नाम चर्चामा छ । प्रेमनारायण गैरे लोकप्रिय युवा नेता हुन् । माओवादीबाट छमकुमारी खनाल र बालकृष्ण बन्जाडे र रेशम थापाको चर्चा गरिन्छ । छमकुमारी र रेशम युवा हुन् । त्यस्तै जनमोर्चाबाट सागर केसी, झविलाल थापा र कविराम खनालको नाम चर्चामा छ । कविराम मसालनिकट युवाको अध्यक्ष हुन् । यो नगरपालिकामा एमालेलाई बलियो शक्ति मानिन्छ । तर कांग्रेस, माओवादी र जनमोर्चाको प्रतिस्पर्धा हुनेछ । पाणिनी गाउँपालिकामा नेपाली कांग्रेसबाट युवा नेताहरु इन्द्रमणि पौडेल, र अच्युत गौतम दुइ जना युवा आकांक्षी छन् । एमालेबाट रामजी घिमिरे र जीवनारायण कोइरालाको नाम चर्चामा छ । छत्रदेव गाउँपालिकामा कांग्रेसका तर्फबाट दाबेदार सबै युवा छन् । लेखनाथ पोख्रेल, विष्णु भुसाल, केशव श्रेष्ठ, मिरा पाण्डे र अनिता ज्ञवालीको नाम चर्चामा छ । एमालेबाट ऋषिराम अधिकारी, ध्रुव पाण्डेलगायतका नेताको नाम चर्चामा छ । दुई नगरपालिकामा कांग्रेसलाई बलियो मानिएको भए पनि २०७० सालको निर्वाचनमा माओवादी र एमालेका उम्मेदवार विजयी भएका थिए । माओवादीका टोपबहादुर रायमाझी र एमालेका दुमनसिंह थापा विजयी भएका हुन् । कांग्रेस नेतृ पुष्पा भुसालचाहिँ झिनो मत अन्तरले पराजित भएकी थिइन् ।"
चुनावले छोएन पहिरोपीडितलाई,"फोप्ली प्युठानः गाउँगाउँमा स्थानीय तह निर्वाचनले चहलपहल बढाइरहेका बेला यहाँका पहिरोपीडितलाई भने यसले छोएको छैन । साउन १० र ११ गते आएको अविरल वर्षात्का कारण धेरै जनधनको क्षति बेहोरेका फोप्लीसहित आधा दर्जन गाउँका पीडितले चुनावभन्दा पनि सुरक्षित बासकै चिन्तामा दिन कटाइरहेका छन् । पहिरो गएको आठ महिना बितिसक्दासमेत सरकारले पीडितको पुनस्र्थापनामा प्रभावकारी कदम नचाल्दा उनीहरू चिन्तित बन्दै गएका हुन् । चुनावभन्दा पनि ढुक्कसँग बस्ने बास कसरी बनाउने भन्ने पिरलो छ', नौ बहिनी गाउँपालिका६ माक्रेका रमेश केसीले भने, यतिका महिना हुँदासम्म सुरक्षित बासका लागि सरकारले पहल गरेन ।' पहिरोमा पुरिएर उनका बुबा हरिबहादुर केसी र आमा बिन्दु केसीको मृत्यु भएको छ । बुबाआमालाई मात्र गुमाएनौँ', दुःख सुनाउँदै उनले भने, घरगोठ सबै बगायो । बाहाने बजारमा कोठा भाडामा लिएर बसेका छौँ ।' श्रीमती र एक छोरासहित मासिक ४ हजार ५ सय रुपैयाँ कोठाभाडा बुझाएर बस्न बाध्य भएको उनले गुनासो गरे । रोजगारीका लागि मलेसिया पुगेका केसी आमाबुबाको मृत्युको खबरपछि ११ महिनामै घर फर्किएका हुन् । सुरक्षित बास नहुँदा पहिरोपीडित स्थानीय रामबारी सामुदायिक वनमा त्रिपाल टाँगेर, आफन्त र चर्केको घरमा बस्न बाध्य छन् । पहिरोले गाउँको पूरै बस्ती फाटेर धुजाधुजा भएको छ । भृकुना, गातिना, चरीवाङ र माक्रेका बस्तीमा बस्नै नमिल्ने गरी जमिन फाटेको पीडितले बताए । अर्को बर्खा सुरु हुन थालिसक्यो', माक्रेकै स्थानीय पहिरोपीडित मदन केसीले भने, सिमसिम पानी पर्नासाथ चर्केको जमिन भासिइहाल्छ । पहिरोले सुरक्षित जमिन नराखी लग्यो ।' वर्ष दिन हुन लाग्दासमेत स्थायी पुनस्र्थापना गर्नतर्फ चासो नदेखाउँदा पीडितमाथि सरकारले हेलचेक्र्याइँ' गरिरहेको उनले गुनासो गरे । प्रधानमन्त्री पुष्पकमल दाहालले गत असोजमा बाहाने बजारमा आएर भूकम्पपीडितसरह राहत दिने घोषणा गर्नुभएको थियो', केसीले भने, अहिलेसम्म त्यसको अत्तोपत्तो छैन ।' पहिरोमा पुरिएर अभिभावकविहीन भएका उनले बुबा द्रोणबहादुर र आमा पवित्रा केसीलाई गुमाएका छन् । घर बनाउने जग्गा छैन', उनी भन्छन्, श्रीमती, २ छोरी र एक छोरा लिएर बाहाने बजारमा कोठाभाडामा लिएर बसेका छौँ ।' चुनावको बेला मात्रै आश्वासन बाँढेर जाने नेताहरूले दुःखको बेला जनतालाई साथ नदिएको उनको गुनासो छ । देशमा सरकार भएजस्तो लाग्न छाडिसक्यो', उनले भने, सरकार हुँदो हो त जनताका दुःख देख्दो हो ? ' पूर्वउपप्रधान एवं गृहमन्त्री वामदेव गौतमसहित ६ जना सांसद प्युठानकै भएर पनि पहिरोपीडितको स्थायी पुनस्र्थापनामा प्रभावकारी पहल नगरेको उनको दुःखेसो छ । पहिरोका कारण पूर्ण रूपमा विस्थापित फोप्लीका ८० घरपरिवार सबैको पीडा यस्तै छ । गरिबको पीडा कसले देखोस्', फोप्ली सेलापुककी ५६ वर्षीया भक्ति विकले भनिन्, चुनावमा मात्र नेता भोट माग्न आउँछन् । जीवन बँचेपो भोट हाल्ने हो ।' ढुक्कसँग घरमा बस्ने वातावरण बनाइदिन उनले नेतासमक्ष आग्रह गरिन् । चुनावभन्दा पनि ढुक्कसँग बस्ने बास कसरी बनाउने भन्ने पिरलो छ । यतिका महिना हुँदासम्म सुरक्षित बासका लागि सरकारले पहल गरेन । रमेश केसी पहिरोपीडित नौ बहिनी गाउँपालिका६ माक्रे सामुदायिक वनमा त्रिपाल टाँगेर दिन कटाएका छौँ', नौ बहिनी गाउँपालिका८ रामबारीकी ५६ वर्षीया खल्ची विकले भनिन्, रातभरत निद्रा लाग्दैन । २२ दिनसम्म आफन्तको घरमा बस्यौँ । कति आफन्तलाई दुःख दिने भनेर जंगलमा आएर बसेका छौँ ।' ३ भाइ छोरा रोजगारीका लागि भारतमा गएको बताउँदै उनले श्रीमान् र २ छोरीले त्रिपालमुनि कष्टकर दैनिकी बिताइरहेको बताइन् । नयाँ घर बनाउने जग्गा छैन', पहिरोमा पुरिएर आफ्नो ज्यान बचाए पनि श्रीमान् गुमाएकी पहिरोपीडित माक्रेकी नानुमाया केसी भन्छिन्, पहिरोले घर पूर्ण रूपमा क्षति भएको छ । ८ महिना भइसक्यो माइतीघरमा बस्न थालेको ।' पीडितहरूलाई प्राथमिकीकरण गरी मृतक परिवार र जग्गाविहीन भएकालाई पहिलो सूचीमा राखेर सरकारले पुनस्र्थापनामा जोड दिन उनले आग्रह गरिन् । पूरा भएनन् प्रधानमन्त्रीका आश्वासन प्युठानका पहिरोपीडितको पुनस्र्थापनामा भूकम्पपीडितसरह राहत दिने प्रधानमन्त्री पुष्पकमल दाहालको आश्वासन पूरा नहुँदा पीडितहरू निराश बनेका छन् । राहत र पुनस्र्थापनाका लागि सरकारले ८ लाख रुपैयाँ दिने प्रधानमन्त्रीले बाहाने बजारमा आएर घोषणा गरेका थिए । पुनर्निर्माणका लागि ३ लाख, बिनाब्याज २ लाख र सहुलियत ब्याजदरमा २ लाख रुपैयाँ पीडितलाई दिने प्रधानमन्त्री दाहालले बताएका थिए । सरकारका तर्फबाट मृतक प्रतिपरिवार एकएक लाख, दसैंखर्च १५ हजार रुपैयाँबाहेक पीडितले थप राहत पाएका छैनन् । तत्कालका लागि पुनस्र्थापनाका कार्यक्रम नभएको प्रमुख जिल्ला अधिकारी यदुनाथ पौडेलले बताए । भूकम्पपीडितसरह राहत दिने कार्यक्रम सरकारको प्रयास मात्र हो', उनले भने, यस विषयमा केही प्रक्रिया अघि बढेको खबर छैन ।' जिल्लाका बाढीपहिरोपीडितको पुनस्र्थापनाका लागि झन्डै २ अर्ब बजेट आवश्यक पर्ने जिल्ला दैवी प्रकोप उद्धार समितिले प्रधानमन्त्रीलाई लिखित प्रतिवेदन बुझाएको छ । भूगर्भको प्रतिवेदन आएन पहिरो गएको तीन महिनापछि आएको भूगर्भविद्को टोलीले फोप्लीका केही ठाउँमा अध्ययन गरे पनि हालसम्म त्यसको प्रतिवेदन सार्वजनिक भएको छैन । प्रतिवेदन नआउँदा नयाँ घर बनाउन कुन ठाउँ सुरक्षित छ भन्ने विषयमा पीडितहरू अन्योलमा छन् । विस्तृत अध्ययनबिना नयाँ घरगोठ बनाउँदा सुरक्षित भएको महसुस हुन नसक्ने फोप्लीका निवर्तमान गाविस अध्यक्ष देवीराम पुन बताउँछन् । कुन ठाउँ सुरक्षित हो, कुन असुरक्षित भन्ने नै थाहा छैन्', पुनले भने, भूगर्भविद्को प्रतिवेदन आए मात्र नयाँ घर बनाउन सजिलो हुने थियो ।' विभिन्न दातृ निकायले घर बनाउने भने पनि विस्तृत अध्ययनबिना नयाँ संरचना बनाउन नहुने उनको सुझाव छ । पहिरोमा पुरिएर फोप्लीका एकै गाउँका २८ जनासहित जिल्लाभर ५६ जनाको ज्यान गएको छ । फोप्ली डाँडाँथोककै श्यामकली पुन अझै बेपत्ता छिन् । उनलाई सरकारले अझै मृतकको सूचीमा राखेको छैन । पहिरोबाट जिल्लाका फोप्लीसहित अर्खा, रजबारा, पूजा, खवाङ, स्याउलीवाङ, डाम्री र खुङका पीडितहरू स्थायी पुनर्वास नहुँदा चिन्तामा दिन कटाउन बाध्य छन् । जिल्लाभर २ सय घर पूर्ण, आठ सय उच्च जोखिममा र सात सय घर आंशिक रूपमा क्षति भएको जिल्ला दैवी प्रकोप उद्धार समितिले जनाएको छ ।"
वैशाख पहिलो साता नयाँ सरकारः गच्छदार,"विराटनगर: नेपाल लोकतान्त्रिक फोरमका अध्यक्ष विजयकुमार गच्छदारले वैशाख पहिलो साताभित्रै नयाँ सरकार बन्ने खुलासा छन्। विराटनगर विमानस्थलमा बिहीबार सञ्चारकर्मीहरुसँग कुराकानी गर्दै गच्छदारले भने,यो सरकारले चुनाव गरायो भने अझै एक महिना रहन्छ। नगरे वैशाख पहिलो सातासम्ममा नयाँ सरकार आउँछ। गच्छदारले चुनाव गराउनु सरकारको दायित्व भएपनि राजनीति नयाँ ढंगले अघि बढेको बताए। उनले नयाँ परिस्थितिमा नयाँ सरकार गठन हुने अवस्था आए आफूहरु पनि सहभागी हुने बताए। मधेशवादी दलको मुद्दा भुइँमा पछारिएको र ढुलमुले प्रवृत्ति बोकेर उनीहरु एकातिर चुनावको विरोध गर्ने अनि अर्कोतिर उम्मेदवार तयार गरिरहेको बताउँदै गच्छदारले भने,सरकार पनि कुहिरोको कागजस्तै भएको छ। गच्छदारले संविधान कार्यान्वयन अहिलेको मुख्य विषय भएकोले अद्यावधिक चुनाव आवश्यक भएको चर्चा गरे। नमिलेका विषयमा राजनीतिक रुपमा सहमति जुटाएर सबै दल एकै ठाउँमा आउने पर्ने गच्छदारको भनाई थियो। गच्छदारले संविधान प्राप्तिसँगै उब्जिएका समस्यालाई समाधान गर्दै तीनै तहको चुनाव गरेर जनताको अधिकार स्थापित गराउनु र देशलाई दिगो शान्तितर्फ डोेयाउनु नै अबको बाटो भएको बताए।"
कांग्रेसमा बागी उठ्न नदिइने,"काठमाडौः कांग्रेसले स्थानीय तहको निर्वाचनमा पहिलो पार्टी हुन आक्रामक प्रचार रणनीति तय गर्ने भएको छ । पार्टी सभापति शेरबहादुर देउवाले केन्द्रीय सदस्य, पूर्वमन्त्री, पूर्वजिल्ला सभापति, पूर्वसांसद र पार्टीका शुभेच्छुक संस्थाका केन्द्रीय पदाधिकारीलाई चुनाव जसरी पनि' जित्ने गरी रणनीति बनाउन निर्देशन दिएका छन् । बुधवार पार्टी कार्यालयमा आयोजित कार्यक्रममा उनले संविधान कार्यान्वयन गरेर मुलुकलाई समृद्ध बनाउन पनि कांग्रेसले जित्नैपर्ने बताएका थिए । राष्ट्र बचाउन र लोकतन्त्रको सुदृढीकरणका लागि पनि स्थानीय चुनावमा कांग्रेसले जित्नैपर्छ', देउवाले भने, अरू दलको लोकतन्त्रप्रति नै भर छैन ।' कांग्रेसले यसअघि हुने गरेको अन्तर्घात र वागी उम्मेदवारीलाई यसपटक शून्यमा झार्ने रणनीति बनाएको छ । सभापति देउवाले स्थानीय तहबाटै उम्मेदवार चयन हुने अधिकार दिएर त्यो रणनीति अख्तियार गरेका हुन् । यसपटक विगतमा जस्तो कांग्रेसमा वागी उम्मेदवार पर्दैनन्', केन्द्रीय निर्वाचन परिचालन समितिका सदस्य गोविन्द भट्टराईले अन्नपूर्णसँग भने, यसपटक त्यो वातावरण नै बन्न नदिन स्थानीय पार्टी समितिलाई उम्मेदवार छान्ने अधिकार दिइएको छ । यति हुँदाहँुदै पनि घातअन्तर्घात भए तत्काल कारबाही गर्ने रणनीति पार्टीले बनाएको छ ।' चुनाव नजिकिएसँगै कांग्रेस केन्द्रीय कार्यालयमा कार्यकर्ताको लर्को लाग्न थालेको छ । नेता रामचन्द्र पौडेल संयोजकत्वको केन्द्रीय निर्वाचन परिचालन समिति र केन्द्रीय सदस्य महेश आचार्य संयोजक रहेको घोषणापत्र तयारी समितिले चुनावी रणनीतिका विषयमा विभिन्न पेशा, व्यवसाय र निकायका प्रतिनिधिसँग छलफल तीव्र बनाएका छन् । कांग्रेसले आफ्ना मतदातालाई बुथसम्म पुर्याउन पनि विशेष अभियान थाल्ने भएको छ । यसअघि कांग्रेस समर्थकहरू कतिपय मतदानमै सहभागी नभएको गुनासो आउने गरेको थियो । सभापति देउवाले मतदानमा सबैलाई सहभागी गराउने गरी प्रचारप्रसार संयन्त्र वडा तहसम्म गठन गर्न निर्देशन दिएका छन् । यसपटकको चुनावका लागि ल्याउन लागेको घोषणापत्रमा पनि विभिन्न क्षेत्र, पेशा र व्यवसायमा रहेका व्यक्तिको सुझाव समेट्ने तयारी गरेको छ । घोषणापत्रमा पार्टीको स्थानीय तहको स्पष्ट खाका ल्याउने समितिका सदस्यले बताएका छन् । कांग्रेसको पहलमा स्थानीय स्वायत्त शासन ऐन ल्याउनेदेखि स्थानीय तहका अधिकार दिन कांग्रेसले गरेका पहललाई पनि घोषणापत्रमा समेटिने ती सदस्यले जानकारी दिए । त्यसका साथै पूर्वाधार विकास, प्रविधि, शैक्षिक कार्यक्रम, स्थानीय स्रोतको उपयोग, सीमान्तकृत समुदायका अधिकारलगायत क्षेत्रमा पार्टीको स्पष्ट दृष्टिकोण झल्किने गरी घोषणापत्र बनाइने भएको छ । घोषणापत्रमा पार्टीले स्थानीय तहमा लिने नीतिको स्पष्ट धारणा आउँछ', केन्द्रीय सदस्य भट्टराईले भने । संसदीय दल र केन्द्रीय समिति भोलि कांग्रेसले घोषणापत्रमा समेटिने विषय र निर्वाचनको रणनीतिका विषयमा छलफल गर्न शुक्रबार केन्द्रीय समिति र संसदीय दलको संयुक्त बैठक डाकेको छ । संविधानसभा भवन नयाँ बानेश्वरमा शुक्रबार बिहान हुने बैठकमा स्थानीय चुनावमा पार्टीको घोषणापत्रमा समेटिने विषयबारे छलफल हुने बताइएको छ । त्यसका साथै चुनावका रणनीतिका विषयमा पनि पार्टी सभापतिले निर्देशन दिने कार्यक्रम छ । केन्द्रीय सदस्य, सांसद र भ्रातृसंस्थाका पदाधिकारीलाई तत्काल आफ्नो क्षेत्रमा चुनावमा खटिन पनि उक्त बैठकले निर्देशन गर्ने भएको छ ।"
प्रधानमन्त्रीको निर्णय नसच्चिए गृहमन्त्री निधिले राजीनामा दिने,"काठमाडौं: उपप्रधान एवं गृह मन्त्री विमलेन्द्र निधिले आफु मन्त्रिपरिषदको वरियतामा दोस्रो नम्बरमा नभए राजीनामा दिने बताएका छन् । बिहीबार दिउँसो कांग्रेसका तर्फबाट सरकारमा सहभागी १४ जना मन्त्रीलाई गृह मन्त्रालयमा बोलाएर निधिले संसदको सबैभन्दा ठूलो दलको हैसियसले आफुले प्रधानमन्त्रीपछिको दोस्रो वरियता पाउनु पर्ने दाबी गरेका हुन्। सत्ता गठवन्धनको मुख्य हिस्सेदार दलकोतर्फबाट सरकारको नेतृत्व गरेकाले पनि मैले दोस्रो वरियता पाउनु पर्छ, निधिको भनाई उदृत गर्दै छलफलमा सहभागि एक मन्त्रीले अन्नपूर्णसँग भने, यदी मेरो वरियतामा तलमाथि भयो भने मैले राजिनामै गर्नुपर्ने हुन्छ । प्रधानमन्त्री प्रचण्डले राप्रपाका अध्यक्ष कमल थापालाई आफूपछिको दोस्रो वरियताको उपप्रधानमन्त्री बनाएपछि अर्का उपप्रधानमन्त्री निधिले कांग्रेसबाट सरकारमा सहभागी मन्त्रीहरुलाई बोलाएर छलफल गरेका थिए।"
कांग्रेसभित्र गुट उपगुटका कुरा गर्नेलाई थप्पड हान्नुस्,"नेपालगन्जः नेपाली कांग्रेसका महामन्त्री डा शशांक कोइरालाले पार्टीमा गुट उपगुट र समूहको कुरा गर्नेलाई थप्पड हान्न कार्यकर्ताहरुलाई निर्देशन दिएका छन्। गुट उपगुट बनाएर पार्टीलाई कमजोर बनाउने खेल भइरहेको भन्दै यस्तो कुरा गर्नेलाई थप्पड हानेर पार्टीबाट निकाल्न उनले ठाडै निर्देशन दिएका हुन्। नेपाली कांग्रेस बाँकेको जिल्ला सम्मेलनलाई सम्बोधन गर्दै बिहीबार कोइरालाले भने,त्यस्ता गुट उपगुट अनि समूहका कुरा निकाल्नेलाई सक्नुहुन्छ भने थप्पडै हान्नुस्, नभए तुरन्तै पार्टीबाट निकाल्नुस्। आगामी बैशाख ३१ गतेको निर्वाचनमा कांग्रेसलाई जसरी पनि जित्नै पर्ने भएको भन्दै उनले त्यसका लागि एक ढिक्का भएर अघि बढ्न कार्यकर्ताहरुलाई आग्रह गरे। उम्मेदवार छान्ने अधिकार तल्लो तहलाई नै प्रत्यायोजन गरिएको भन्दै उनले पार्टीमा आफूभन्दा माथि उठेर एकतावद्ध हुन उनले कार्यकर्तालाई आह्वान गरे। हामी एक ढिक्का भएर अघि बढ्नुपर्छ, कसलाई उम्मेदवार बनाउने भन्ने पार्टीको केन्द्रलाई नभन्नुस् जित्ने उमेदवार छान्नुस्, उनले भने,हाम्रा र आफ्ना भन्दा राम्रा र जित्नेलाई अघि ल्याउनुस् अनि केही त्यागको भावना पनि देखाउनुस्। सबै पदमा आफू नै हुनुपर्ने र पार्टीलाई पछाडि पारेर आफू अगाडि बढ्न खोज्ने प्रवृत्तिले नै कांग्रेस पछाडि परेको भन्दै कोइरालाले आफूभन्दा माथि उठेर निर्वाचनमा सहभागी हुन पनि आग्रह गरे। यसमा केन्द्रले कुनै पनि प्रकारको हस्तक्षेप गर्ने छैन, स्थानीय तहमा कसलाई उठाउँदा हामी जित्छौँ त्यो हेर्नुस्, उनले भने,आफूलाई मात्रै होइन पार्टीभित्रका सबैलाई हेर्नुस्, सम्भावना सबैसँग हुन्छ। बैशाख ३१ मा कुनै पनि हालतमा निर्वाचन हुने कुरामा विश्वस्त पार्दै कोइरालाले त्यो निर्वाचनले स्थानीय तहमा कांग्रेस बलियो भएर अगाडि आउनुपर्नेमा जोड दिए। कांग्रेसभित्र एकआपसमा सद्भाव हुनुपर्छ, हामी एकअर्कामा लडेर होइन, एक भएर हामीले जित्नुपर्छ, उनले भने,निर्वाचनका बेला बागी उठेर, कसैले निर्वाचनको माहोल बिगार्न खोज्छ भने उसलाई तुरन्तै पार्टीबाट निकालिदिनुस् । सम्मेलनलाई सम्बोधन गर्दै कांग्रेस केन्द्री सदस्य धनराज गुरुङले कांग्रेसलाई हराउने शक्ति अहिलेसम्म देशमा कोही नभएको दाबी गरे। तर, हामी आफैंले आफैंलाई हराउन लाग्छौँ अनि हामी सबै हार्छाैँ, गुरुङले भने,कांग्रेसलाई हराउने शक्ति कोही छैन, हामी निसन्देह जित्छौँ। तर, हामी आपसमा नलडौँ, हाी मिलेर अगाडि बढौँ, त्यागको भावना देखाऔँ। उनले पार्टीलाई गुट उपगुट र समूहमा बिभाजन गर्न खोज्नेलाई तत्काल कारबाही हुनुपर्ने पनि बताए। त्यस्तालाई कारबाही गर्दा पार्टीलाई कुनै असर हुँदैन, बरु हामी नै बलियो हुन्छौं, गुरुङले भने,कार्यकर्ता अनुशासनमा बस्दा, पार्टीको अनुशासन मान्दा पार्टी सानो हुँदैन बरु, बलियो हुन्छ।"
"प्रमुख दलहरु घरदैलो कार्यक्रममा व्यस्त, मधेसी मोर्चा सडकमा","कपिलवस्तुः कपिलबस्तुमा २६ राजनीतिक दलले जिल्ला निर्वाचन कार्यालयमा दल दर्ता गराएका छन्। प्रमुख राजनीतिक दलहरु नेपाली कांग्रेस, नेकपा एमाले, नेकपा माओवादी केन्द्र, राष्ट्रिय प्रजातन्त्र पार्टीलगायत मधेसी मोर्चामा आवद्ध दलहरु समेतदर्ता भएको जिल्ला निर्वाचन कार्यालयले जनाएको छ। आन्दोलनरत संयुक्त लोकतान्त्रिक मधेसी मोर्चामा आवद्ध संघीय समाजवादी फोरम नेपाल, तराई मधेश लोकतान्त्रिक पार्टी, सद्भावना पार्टी, नेपाल सद्भावना पार्टी लगायतका दलहरु पनि समय सीमाभित्रै जिल्ला निर्वाचन कार्यालयमा दर्ता भएका छन्। यसका साथै नयाँ शक्ति पार्टी नेपाल, नेकपा माले, नेपाल जनता पार्टी लगायतका दलहरु पनि दर्ता भएको जिल्ला निर्वाचन अधिकारी ज्ञानहरि घिमिरेले बताए। दल दर्ता भएपनि निर्वाचनको बहिष्कारको घोषणा गरेका मधेसी मोर्चाका नेता कार्यकर्ताहरु संविधान संशोधन नगरी निर्वाचनमा भाग नलिने बताएका छन्। आफुहरुले दल दर्ता गर्ने समयमा केन्द्रबाट निर्वाचन बहिष्कार गर्ने निर्देशन नआएका कारण दल दर्ता गरिएको नेपाल सद्भावना पार्टीका अध्यक्ष डा केपी शर्मा जोनसनले बताए। तर, संविधान संशोधनमार्फत आफ्ना मागहरु पुरा नहुन्जेल कुनै हालतमा जिल्लामा निर्वाचन सम्पन्न हुन नदिने अध्यक्ष डा शर्माले चेतावनी पनि दिए। दल दर्तासंगै प्रमुख राजनीतिक दलहरुका नेताहरु भने चुनावी माहौल बनाउन व्यस्त छन्। निर्वाचनलाई केन्द्रीत गरेर नगरपालिका र गाउँ स्तरको बैठक सम्पन्न भईँ वडा स्तरको बैठकहरु बसिरहेको नेकपा एमालेका जिल्ला उपाध्यक्ष बाबुराम खनालले बताए। वडा समितिहरुबाट आएको सिफारिसका आधारमा लोकप्रिय पार्टी कार्यकर्तालाई नगरपालिका प्रमुख, उपप्रमुख, वडा अध्यक्षलगायतको पदका लागि उम्मेदवार बनाउने तयारी भइरहेको उपाध्यक्ष खनालले बताए। यसैगरी नेपाली कांग्रेसले पनि उम्मेदवार चयनका लागि गाउँ र नगर बुथ समितिहरुमा छलफल भइरहेको जिल्ला उपसभापति अब्दुल कलाम खांले बताए। केन्द्रीय नीतिअनुसार स्थानीय तहको निर्वाचनमा कुनै दलले वहिष्कार गरे पनि नेपाली कांग्रेस भने हरेक गाउँपालिका र नगरपालिकाका जनताको घर दैलोमा गएर निर्वाचनको मतलाई आफ्नो पक्षमा पार्न सक्रिय रहेको उपसभापित खांले बताए। यसैगरी नेकपा माओवादी केन्द्र, राष्ट्रिय प्रजातन्त्र पार्टी लगायतका दलहरु पनि उम्मेदवार चयनका विषयमा छलफलमा व्यस्त देखिएका छन्। मोर्चाका नेता कार्यकर्ताहरु भने निर्वाचन बहिष्कारको घोषणा गर्दै धर्ना तथा जुलुश प्रर्दशन गरिरहेका छन्। ईश्वर दयाल मिश्रा, मंगल प्रसाद गुप्ता, गंगेश तिवारी, रजत प्रताप शाह, अजित सिंह लगायतका मोर्चाका नेता तथा कार्यकर्ताहरुले कृष्णनगरमा निर्वाचनको विरोधमा प्रदर्शन गरेका छन्। तराई मधेशका समस्याहरु समाधान नगरी जवरजस्ती निर्वाचन गरिए निर्वाचनको प्रतिकारमा आफुहरु बाध्य भै उत्रनु पर्ने तराई मधेश लोकतान्त्रिक पार्टीका नेता ईश्वर दयाल मिश्राले बताए। मोर्चाका नेतासंगै रहेका मधेशी युवाहरुले कृष्णनगरस्थित कृष्णनगर नगरपालिकाको कार्यालयमा मधेश सरकार लेखेका छन्।"
राप्रपाले बनायाे स्थानीय तह निर्वाचन निर्देशिका,"काठमाडौं: राष्ट्रिय प्रजातन्त्र पार्टीले स्थानीय तहको निर्वाचनमा देशभरका सबै स्थानीय तहमा प्रचारका लागि कार्यक्रम सञ्चालन निर्देशिका तयार गरेको छ। स्थानीय तह निर्वाचन तयारी कार्ययोजना रहेको सो निर्देशिकामा पार्टी सङ्गठनलाई सुदृढ तुल्याउन विभिन्न तहका कार्यकर्तालाई परिचालन गर्नेबारेमा उल्लेख गरिएको छ। सर्वसाधारण जनता र राप्रपाबीचको सम्बन्धलाई बढी निकट र आत्मीय तुल्याउनका लागि सो निर्देशिका प्रकाशन गरिएको पार्टीका नेता राजाराम श्रेष्ठले जानकारी दिए। उनका अनुसार उक्त निर्देशिकाले पार्टीको एजेण्डाप्रति आम जनतामा सकारात्मक भावना बढाउन सहयोग पुर्याउने छ। त्यसैगरी, मुलुकको वर्तमान अवस्थाबारे आम जनतालाई जागरुक बनाउने विषयमा निर्देशन गरिएको निर्देशिकाअनुरुप आगामी स्थानीय चुनावको तयारी देशव्यापी रुपमा सञ्चालन गरिनेछ। पार्टीद्वारा निर्वाचनलाई लक्ष्य गरेर हालै सञ्चालन भइरहेको जनताको माझमा राप्रपा विशेष कार्यक्रममार्फत जनताको घरघरमा पार्टीको वैचारिक सिद्धान्त तथा आदर्शलाई पुर्याइने कार्यक्रम छ। घरदैलो कार्यक्रममा सबै वडा, गाउँ, नगरभित्रका घरमा पार्टीका कार्यकर्ता पुग्ने छन् । वडा एकाई समितिका सदस्य, भ्रातृ सङ्गठनका सदस्य रहनेगरी वडाको भौगोलिक अवस्था हेरेर एक वा सोभन्दा बढी टोली बनाउन सकिनेछ। पार्टीको बुद्धिजीवी परिषद्ले प्राध्यापक, शिक्षक, पत्रकार, वकिल, चिकित्सक, उद्योगी, व्यापारीलगायतसँग देशको वर्तमान परिस्थिति, विभिन्न समस्या तथा चुनौतीका बारेमा छलफल गरिने युवा नेतृ सरस्वती केसी अधिकारीले बताए। महिला जागरण कार्यक्रमअन्तर्गत पार्टी निकट महिला सङ्गठनले महिला अधिकारबारे देशैभर छलफल गराउनेछ। विद्यार्थी सङ्गठनले युवा, विद्यार्थी उत्सवका रुपमा हाजिरी जवाफ, खेलकुद, सांस्कृतिक कार्यक्रम गरिनेछ। पार्टीको केन्द्रीय समितिले यो कार्यक्रम सञ्चालन गर्न गराउन आवश्यक सहयोग तथा समन्वय गर्ने नेता किरण गिरीले जानकारी दिए। पार्टीको सन्देश नामक पर्चा तथा प्रसार सामग्री केन्द्रले पठाउने तथा अन्य प्रचार सामग्री जिल्लाले आफैँ तयार गर्नुपर्नेछ। यी कार्यक्रम सफल पार्न केन्द्रदेखि गाउँसम्मका कार्यकर्ताको मूल्याङ्कन अभिलेख राखिनेछ। केन्द्रले पठाएको मूल्याङ्कन फारम भरी गाउँनगर, क्षेत्र र जिल्ला कार्यसमितिले वैशाखभित्र पठाइ सक्नुपर्ने व्यवस्था गरिएको छ। महानगरपालिका र उपमहानगरपालिकाको उम्मेदवारको छनोट सम्बन्धित तह र सम्बन्धित जिल्ला कार्यसमितिको सिफारिसमा केन्द्रीय कार्यसम्पादन समितिले गर्नेछ। यही चैत २५ गतेभित्र उम्मेदवार छनौट गर्नुपर्नेछ। रासस"
पूर्वराजाको निम्तो मान्न पुगिन् राष्ट्रपति भण्डारी,"काठमाडौंः पूर्व राजपरिवारको निम्तोमा राष्ट्रपति विद्यादेवी भण्डारीलगायत विभिन्न राजनीतिक दलका नेताहरु सोल्टी होटल पुगेका छन्। पूर्व नवयुवराज हृदयेन्द्र वीरविक्रम शाहको उपनयनपछि बिहीबार आयोजित भोजका लागि राष्ट्रपति भण्डारी दिउँसो साढे १२ बजे सोल्टी होटल पुग्दा उनलाई पूर्व युवराज पारस शाह र उनकी पत्नी हिमानीले स्वागत गरेका थिए। करिव एक घण्टाको बसाइपछि उनलाई विदा गर्न पूर्वराजा ज्ञानेन्द्र शाह स्वयं गाडीसम्म पुगेका थिए। मन्त्रीहरु कमल थापा, दिपक बोहोरा, प्रेमबहादुर सिंह र शंकर भण्डारी तथा ठूलो संख्यामा मधेस केन्द्रीय दलका नेताहरु समारोहमा उपस्थित भएका थिए। विभिन्न मुलुकका राजदूतहरु, पूर्वसभामुख दमननाथ ढुंगाना र सुवासचन्द्र नेम्वाङ, प्रधानसेनापति राजेन्द्र क्षत्री र सशस्त्र प्रहरीका आईजिपी सिंहबहादुर श्रेष्ठ पनि समारोहमा उपस्थित थिए।"
नयाँ बजेटबाट ब्रेक थ्रु: अर्थमन्त्री महरा,"विराटनगरः अर्थमन्त्री कृष्णबहादुर महराले आउने बजेटले अर्थतन्त्रमा ब्रेक थु्र गर्ने दाबी गरेका छन्। महराले भने,पहिलो संघीय बजेट आउने भएकाले यसले अर्थतन्त्रलाई थप टेवा पुग्ने विशेषता लिएर आउने छ। मोरङ व्यापार संघको ६२ औं साधारण सभालाई विहीबार विराटनगरमा उद्घाटन गर्दै उनले आर्थिक नीति र करको विषयमा पनि बजेटमा नयाँ कुरा आउने बताए। चालू आर्थिक वर्षमा विगतको तुलनामा पूँजीगत खर्च बढ्ने बताउँदै अर्थमन्त्री महराले भने,हामीले अन्तिम चौमासिक अवधिमा हुने गरेको खर्चलाई घटाउने अगाडि नै खर्च गरिसक्नु पर्ने भन्ने प्रयास गरेपनि सकेनौं। तर, आउँदा वर्षहरुमा यसलाई व्यवहारिक रुपमै कार्यान्वयन गर्ने प्रयास गरिने छ। उनले परम्परागत भन्दा भिन्न बजेट आउने जानकारी गराउँदै निजी क्षेत्रको हितका लागि सरकार सँधै प्रयासरत रहेको पनि बताए। १०२० वर्ष निजी क्षेत्रलाई प्रोत्साहन नगरी देशले आर्थिक विकास हाँसिल गर्न नसक्ने बताउँदै महराले भने,पूँजीवादलाई प्रोत्साहन गरेर हो समाजवादी अर्थव्यवस्थातर्फ अघि बढ्ने। उनले पछिल्ला आर्थिक सूचकहरुले बीस वर्षको अवधिमा पहिलो पटक मुलुकले ६ प्रतिशत हाराहारी आर्थिक वृद्धिदर प्राप्त हुन लागेको बताए। देशमा राजनीतिक क्रान्तिको अवधि पूरा भएकाले अब आर्थिक विकासमा ध्यान केन्द्रीत गर्नुपर्ने उनले बताए। नेपाल उद्योग वाणिज्य महासंघका अध्यक्ष प्रदीप मुरारकाले उद्योग धन्दा सञ्चालन पूर्व र गरिसकेपछि पनि धेरै समस्या हुने गरेको बताए। उनले सरकारले उद्योगमैत्री वातावरण सिर्जना गर्नुपर्ने सुझाव दिए । महासंघका उपाध्यक्ष किशोर प्रधानले पूर्वी क्षेत्रको औद्योगिक विकासको लागि सरकारले प्राथमिकता दिनुपर्ने सुझाव दिए।"
"योगेश भट्टराईले भने,म काठमाडौं महानगरपालिकाको मेयरको उम्मेदवार होइन","ताप्लेजुङः नेकपा एमालेका सचिव योगेश भट्टराईले आफूलाई काठमाडौं महानगरपालिकाको मेयरको उम्मेदवार भनेर गरिएको प्रचारमा सत्यता नरहेको बताएका छन्। चुनावी प्रचारका लागि गृह जिल्ला ताप्लेजुङ आएका भट्टराईले काठमाडौंको मेयरको उम्मेदवारको रुपमा आफ्नो चर्चा भएपनि आफू पार्टीको उम्मेदवार नभएको र पार्टीले अरु कोही जित्ने साथीलाई उम्मेदवार बनाउने बताएका हुन्। उनले भने,जित्न सक्षम साथीहरु धेरै हुनुहुन्छ, उहाँहरु मध्येबाट कोही उम्मेदवार बन्नुहुन्छ। भटटराईले ताप्लेजुङबाट स्थानीय तहको चुनावमा आफूले कुनै व्यक्तिलाई समर्थन नगर्ने र कसैलाई टिकट दिन च्यापेर नहिड्ने पनि बताए। स्थानीय तहमा लोकप्रिय, चुनाव जित्न सक्ने व्यक्तिको खोजी हुन्छ। यसमा मेरो कुनै भूमिका हुँदैन। सकेसम्म सर्वसम्मतको प्रयास हुन्छ,उनले भने। ताप्लेजुङस्थित फुङलिङ नगरपालिको मेयरमा अहिले योगेशका सहोदर दाइ मात्रिकाप्रसाद भट्टराई, जेठान तारानाथ घिमिरे, सन्तोष खतिवडा र छत्रपति प्याकुरेल, भरत गुरुङ, घनेन्द्र मादेन र हेमन्त उप्रेतीको नाम चर्चामा छ। उनीहरुले अहिले नगरपालिकाको मेयरमा उम्मेदवारको दावी गरिरहेका छन्।"

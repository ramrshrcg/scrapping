शीर्षक,विवरण
यस्तो छ भारतीय राष्ट्रपति मुखर्जीको नेपाल भ्रमण तालिका,काठमाडौंः परराष्ट्र मन्त्रालयले कात्तिक १७ देखि १९ सम्म हुन लागेको भारतीय राष्ट्रपति प्रणव मुखर्जीको भ्रमणको तालिका सार्वजनिक गरेको छ। परराष्ट्र मन्त्रालयले शनिवार विज्ञप्ति जारी गरी मुखर्जीको तीन दिने नेपाल भ्रमणको कार्यतालिका सार्वजनिक गरेको हो। कात्र्तिक १७ गते बुधवार मध्यान्ह साढे १२ बजे काठमाडौं आइपुग्ने मुखर्जीलाई त्रिभुवन अन्तर्राष्ट्रिय विमानस्थलमा राष्ट्रपति विद्यादेबी भण्डारीले स्वागत गर्नेछिन्। भारतीय राष्ट्रपति मुखर्जीले बुधवार नै राष्ट्रपति विद्यादेवी भण्डारीसँग शीतल निवासमा भेटवार्ता गर्नेछन्। भेटवार्तापछि भारतीय राष्ट्रपति मुखर्जी उनको सम्मानमा राष्ट्रपति भण्डारीले आयोजना गरेको दिवा भोगमा सहभागी हुने कार्यक्रम छ। दिवा भोजपछि मुखर्जीले उपराष्ट्रपति नन्दबहादुर पुन र प्रधानमन्त्री पुष्पकमल दाहाल प्रचण्डसँग छुट्टाछुट्टै भेटवार्ता गर्नेछन्। प्रधानमन्त्री प्रचण्डले मुखर्जी र उनको भ्रमण टोलीको सम्मानमा गरेको रात्री भोजमा सहभागी हुने कार्यक्रम छ। प्रधानमन्त्री प्रचण्डले आयोजना गरेको रात्री भोजमा सहभागी भएपश्चात भारतीय राष्ट्रपति मुखर्जी नेपालका लागि भारतीय राजदूत रञ्जित रेले आयोजना गर्ने भोजमा सहभागी हुनेछन्। नेपाल भ्रमणको दोस्रो दिन कात्तिक १८ गते भारतीय राष्ट्रपति मुखर्जीले पशुपतिनाथ मन्दिरको दर्शन गर्नुका साथै पूजाअर्चना गर्नेछन् भने सोही दिन काठमाडौं विश्वविद्यालयले दिन लागेको मानार्थ विद्यावारिधिमा भाग लिनेछन्। कात्तिक १८ गते नै मुखर्जीले नीति अनुसन्धान प्रतिष्ठान र भारत फाउन्डेसनले आयोजना गर्ने सेमिनारलाई सम्बोधन गर्नुका साथै नेपालका विभिन्न दलका नेताहरुलाई भेट्ने कार्यक्रम छ। मुखर्जी आफ्नो नेपाल भ्रमणको तेस्रो दिन कात्तिक १९ गते बिहान जनकपुर जानेछन्। जनकपुरको जानकी मन्दिरमा पूजा गरेपछि मुखर्जी आफ्नो सम्मानमा आयोजना गरिने नागरिक अभिनन्दन कार्यक्रममा सहभागी हुने छन्। नागरिक अभिनन्दनपछि मुखर्जी त्यहाँबाट सिधै पोखरा प्रस्थान गर्नेछन्। भारतबाट १८ वर्षपछि भारतीय राष्ट्रपति छिमेकी मुलुक नेपालको भ्रमणमा आउन लागेका हुन्। भारतीय राष्ट्रपति मुखर्जी पोखराबाट काठमाडौं फर्किएपछि सोही दिन अर्थात कात्तिक १९ गते बेलुकी भारतको नयाँ दिल्ली फर्कने छन्।
चीन र भारतका लागि पौडेल र उपाध्याय राजदूत नियुक्त,काठमाडौं: राष्ट्रपति विद्यादेवी भण्डारीले चीन र भारतका लागि राजदूत नियुक्त गरेकी छिन् । शनिबार राष्ट्रपति भण्डारीले जनवादी गणतन्त्र चीनका लागि गुल्मी निवासी लीलामणि पौडेल र गणतन्त्र भारतका लागि काठमाडौं त्रिपुरेश्वर निवासी दीपकुमार उपाध्यायलाई राजदूतको रुपमा नियुक्त गरेकी हुन् । राष्ट्रपति भण्डारीले नेपालको संविधानको धारा दुई सय ८२ को उपधारा (१) बमोजिम मन्त्रीस्तरको कुटनीतिक दर्जा दिई राजदूतको रुपमा नियुक्त गरेको राष्ट्रपति कार्यालयले जनाएको छ । सरकारले दुई महिना अघि पौड्याललाई चीन र उपाध्यायलाई भारतका लागि राजदूत नियुक्तीको सिफारिस गरेको थियो । चीन र भारतले प्रस्तावित राजदूत द्वयको नाममा हालै सहमति दिएका हुन् । पौड्याल अगस्ट २०१२ देखि नीन बर्ष नेपाल सरकारका मुख्य सचिव थिए । नेपालचीन मामिलाका जानकारपौड्यालले नोभेम्बर २००३ देखि जुलाई २००७ सम्म चीनको स्वाशाषित क्षेत्र तिब्बतमा महावाणिज्यदूतका रुपमा काम गरेका थिए । तत्कालीन राजदूत डा महेशकुमार मास्के गत वैशाख २७ मा विस्तारित कार्यकाल सकेर स्वदेश फर्केपछि बेइजिङ्स्थित नेपाली दूतावास प्रमुख विहिन थियो । ओली नेतृत्वको सरकारले एमाले नेता एवम्ं पूर्व परराष्ट्रमन्त्री महेन्द्रबहादुर पाण्डेलाई चीनका लागि राजदूत नियुक्तीको सिफारिस गरेको भएपनि सरकार परिवर्तन भएलगत्तै पुष्पकमल दाहाल प्रचण्डनेतृत्वको वर्तमान सरकारले उनी लगायत राजनीतिक कोटामा नियुक्त १४ जनाको राजदूत नियुक्ति रिफारिस रद्द गरेको थियो । अहिले त्यहाँ परराष्ट्र मन्त्रालयका उपसचिव हरिश्चन्द्र घिमिरे कार्यबवाहक राजदूत छन् । उपाध्यायलाई मन्त्रिस्तरको कुटनीतिक दर्जा रहने गरी भारतका लागि राजदूत नियुक्त गरिएको छ । तर पौडेललाई भने राजदूत स्तरको नियुक्ती दिइएको छ । उपाध्याय पूर्व मन्त्री समेत भइसकेका कारण उनलाई मन्त्रीस्तरको दर्जा दिइएको बताइएको छ । भारतीय राष्ट्रपति प्रणव मुखर्जीको बुधबारदेखि शुरु हुने नेपाल भ्रमणको पूर्वसन्ध्यामा राजदूत नियुक्तीको गरिएको हो । उपाध्यायको भने भारतका लागि पुर्ननियुक्ती हो । केपी शर्मा ओली नेतृत्वको सरकारले भारतका लागि राजदूत रहेका उपाध्यायलाई गत वैशाख २४ मा फिर्ता बोलाएको थियो । कांग्रेस नेता समेत रहेका उपाध्यायले ओली सरकार ढाल्न भूमिका खेलेको पाइएपछि सरकारले फिर्ता डाक्ने निर्णय गरेको थियो । उपाध्यायले उक्त आरोपको खण्डन गरेका थिए । त्यसयता परराष्ट्रका सहसचिव कृष्णप्रसाद ढकालले कार्यवाहक राजदूतको जिम्मेवारी सम्हालिरहेका छन् ।
भारतीय राष्ट्रपतिको भ्रमणका लागि विशेष सुरक्षा योजना तयार,"काठमाडौं: भारतीय राष्ट्रपति प्रवण मुखर्जीको कात्तिक १७ देखि १९ सम्मको नेपाल भ्रमणको लागि विशेष सुरक्षा योजना तयार पारिएको छ। गृहमन्त्रालयका प्रवक्ता बालकृष्ण पन्थीले राष्ट्रपति मुखर्जीको भ्रमणका लागि आवश्यक सम्पूर्ण सुरक्षा तयारी पूरा भएको बताए। राष्ट्रपति आउने र जाने क्रममा विमानस्थलदेखि बस्ने होटल तथा कार्यक्रमस्थलसम्मको सुरक्षासम्बन्धी कार्ययोजना तयार पारिएको छ।केही दिन अघिदेखिनै नेपाल भारत सीमानाकामा समेत विशेष निगरानी र कडाइ सुरु गरिएको छ। काठमाडौँ उपत्यका भित्रिने प्रमुख नाकामा यात्रुको जाँचमा कडाइ गरिएको छ। प्रवक्ता पन्थीले भने,'भ्रमणको विशेष सुरक्षा योजना बनिसकेको छ, त्यसको कार्यान्वयन समेत सुरु भइसकेको छ।'उनले भ्रमणको क्रममा चारै सुरक्षा निकायलाई एकीकृत सुरक्षा योजना अन्तर्गत परिचालन गरिने जानकारी दिए। नेपाली सेना, सशस्त्र प्रहरी, नेपाल प्रहरीको सुरक्षा घेरा बनाइने छ भने राष्ट्रिय अनुसन्धान विभागलाई पनि भ्रमणको क्रममा परिचालन गरिनेछ। राष्ट्रपतिका लागि काठमाडौँसहित उहाँ जाने पोखरा र जनकपुरका लागि जामर सहितको सवारी साधनको व्यवस्था गरिएको छ। सो जामरले सय मिटर वरपरको क्षेत्रमा मोबाइल सेट, डिजिटल डिभाइसलगायतका विद्युतीय माध्यमलाई निष्क्रिय पारी सञ्चार सम्पर्क बिच्छेद गरिदिन्छ। राष्ट्रपति यात्रा गर्ने स्थलमा गुणस्तरीय सिसिटिभीको व्यवस्था गरी नेपाली सेनाको समन्वय केन्द्र र महानगरीय प्रहरी आयुक्त कार्यालयबाट सिसिटिभीको माध्यमबाट कार्यक्रम र सवारीको गतिविधि नियाल्ने तयारी गरिएको छ। विशेष सुरक्षा योजना अन्तर्गत सुरक्षाका सबै अङ्गलाई आआफ्नो ठाउँमा जिम्मेवारी तोकेर परिचालन गरिने तय भएको छ। भारत र पाकिस्तानबीच अहिले देखिएको चिसोपन र नेपालभारत खुला सिमानाका कारण पनि राष्ट्रपतिको भ्रमणमा विशेष सुरक्षा संवेदनशीलता अपानाइएको हो। भ्रमणको सुरक्षा व्यवस्था बुझ्न आजै उपप्रधान तथा गृहमन्त्री विमलेन्द्र निधि, सुरक्षा निकायका प्रमुख पोखरा र जनकपुर जाने कार्यक्रम छ। भ्रमणको क्रममा मुखर्जीको पहिलो घेरामा नेपाली सेना, दोस्रो घेरमा सशस्त्र प्रहरी र तेस्रो घेरामा नेपाल प्रहरी रहनेछ । सुरक्षाको मुख्य जिम्मेवारी नेपाली सेनाले लिएको छ। भारतीय राष्ट्रपतिको सुरक्षा गार्डसमेत केही सङ्ख्यामा नेपाल आउने बताइएको छ । नेपाल प्रहरीका नायब महानिरीक्षक हेमन्त पालले पोखरा र जनकपुरका लागि आवश्यक सवारीसधान काठमाडौँबाट पठाइन लागेको जानकारी दिए। राष्ट्रपतिको सवारी अवधिभर सवारी हुने रुटको सडक पूर्णरुपमा खाली गरिने उनले जानकारी दिए। राष्ट्रपति मुखर्जी कात्तिक १७ गते काठमाडाैं आइ राष्ट्रपति विद्यादेवी भण्डारी, उपराष्ट्रिपति नन्दबहादुर पुन, प्रधानमन्त्री पुष्पकमल दाहाल, विभिन्न राजनीतिक पार्टीका नेतासँग भेटवार्ता, काठमाडौँ विश्वविद्यालयको विशेष दीक्षान्त समारोह, पशुपतिनाथ मन्दिरको दर्शनलगायतका कार्यक्रममा सहभागी हुनेछन्। त्यस्तै कात्तिक १९ गते जनकपुर गई जानकी मन्दिरको दर्शन र त्यहाँको नागरिक अभिनन्दन कार्यक्रम तथा पर्यटकीय नगरी पोखरा गई भारतीय सेनाबाट अवकाश प्राप्त गोरखा सैनिकको भेलालाई सम्बोधन गर्ने तथा सोही दिन काठमाडौँ आई भारत फर्किने कार्यक्रम रहेको छ। रासस"
लोकमानको बिषयमा परराष्ट्रमन्त्री महतले भनेः निर्णय संसदीय दलले गर्छ,चितवनः परराष्ट्रमन्त्री डा प्रकाशशरण महतले नेपाली कांग्रेसको संसदीय दलले अख्तियार दुरुपयोग अनुसन्धान आयोगका प्रमुख लोकमानसिंह कार्कीमाथिको महाअभियोग विषयको टुङ्गो लगाउने बताएका छन् । नेपाल प्रेस युनियन चितवनले शनिबार गरेको पत्रकार सम्मेलनमा नेपाली कांग्रेसका नेता समेत रहेका डा महतले पार्टीको केन्द्रीय समितिले यो विषयको टुङ्गो लगाउने जिम्मा संसदीय समितिलाई दिएको बताए । न्यायिक प्रक्रिया अघि बढिरहेको भन्दै उनले यसको टुङ्गो लाग्दै गर्दा कांग्रेसले पनि निर्णय लिने उल्लेख गरे । नेपाली कांग्रेस परिपक्क पार्टी भएको भन्दै उनले न्याय र सुशासनको पक्षमा पार्टी कहिल्यै नचुक्ने बताए । फरक प्रशङ्गमा मन्त्री महतले भारतीय राष्ट्रपतिको नेपाल भ्रमणका क्रममा कुनै सन्धि सम्झौता नहुने बताए। कार्यकारी तहबाट सहमति सम्झौता हुने भन्दै उनले भारतीय राष्ट्रपति संवैधानिक राष्ट्रप्रमुख भएकाले यो भ्रमण सद्भाव भ्रमण भएको स्पष्ट पारे । हालै मात्र भारतमा भएको दुई देशको बैठकमा नेपालका पक्षबाट महत्वपूर्ण प्रस्ताव पेस भएको भन्दै उनले भारत जान साथै केकेन दिन्छन् भन्ने भ्रमलाई चिर्दै यस पटकको बैठकमा नेपालको स्वार्थ र आवश्यकतालाई ध्यानमा राखेर कुरा अगाडि बढाएको बताए । रासस
'लोकमानविरुद्धको महाअभियोग प्रस्ताव फेल भए सरकार नै ढल्नसक्छ,"तुलसीपुर: नेपाल बार एसोसिएसनका अध्यक्ष शेरबहादुर केसीले अख्तियार दुरुपयोग अनुसन्धान आयोगका प्रमुख लोकमान कार्कीविरुद्ध संसदमा पेश भएको महाअभियोग प्रस्ताव पारित हुन नसके सरकार नै ढल्न सक्ने बताएका छन्। केसीले भने,'यदि महाअभियोग प्रस्ताव फेल भयो भने सरकार नै फेल भए सरह हो, त्यसपछि प्रधानमन्त्रीले नै नैतिकताको आधारमा राजीनामा दिनुपर्ने हुन्छ। उनले महाअभियोग प्रस्तावलाई बारले इमान्दारिताका साथ हेरिरहेको भन्दै त्यो प्रस्ताव कसरी आयो भन्ने कुरा खोज्न पत्रकारहरुलाई आग्रह गरे। हामीले यो प्रस्तावलाई इमान्दारिताका साथ हेरिरहेका छौँ, कार्की कार्यक्षमतामा असफल भएर प्रस्ताव आएको भए त्यो सकारात्मक हो, केसीले भने,अन्यथा दलहरुले जनतालाई जवाफ दिनैपर्ने हुन्छ। उनले अख्तियारलाई अझैं बलियो बनाउनुपर्ने पक्षमा नेपाल बार रहेको बताए। सबैभन्दा भ्रष्टाचार हुने ठाउँ भनेको नेपालको क्याबिनेट हो, तर क्याबिनेटलाई कसैले प्रश्नै उठाउन नपाउने यस्तो पनि कहीँ हुन्छ? केसीले भने,सेना अनि पुलिसमा हुने भ्रष्टाचारलाई समेत अख्तियारले हेर्न पाउनेगरी अझैं बलियो संरचना बनाउनुपर्छ, बरु त्यसको लागि संविधान नै संशोधन गर्नुपर्छ। रिपोटर्स क्बल दाङले शनिबार गरेको साक्षात्कारमा अध्यक्ष केसीले महाअभियोग प्रस्तावमै अल्झिएर संविधान कार्यान्वयनका अरु कामहरुलाई नअल्झाउन पनि आग्रह गरे। महाअभियोग प्रस्ताव संसदले हेर्ने हो, संविधानलाई क्रियाशिल बनाउनका लागि संसदले गर्नुपर्ने कामहरु पनि धेरै बाँकी छन् उनले भने अब त्यही प्रक्रियामा अल्झिएर संविधानलाई कार्यान्वयन गर्ने कामहरु भुल्नुहुन्न।"
प्रत्यक्ष निर्वाचित कार्यकारी प्रमुखको व्यवस्था हुनुपर्छः एमाले महासचिव,"काठमाडौँः एमाले महासचिव ईश्वर पोखरेलले संविधान संशोधन गर्ने हो भने प्रत्यक्ष निर्वाचित कार्यकारी प्रमुखको व्यवस्था हुनुपर्ने बताएका छन् । एमाले काठमाडौँ ४ नम्बर वडा कमिटीले शनिबा गरेको चियापान कार्याक्रममा उनले संविधानमा शासकीय स्वरुप र निर्वाचन प्रणालीमा संशोधन गर्नुपर्नेमा जोड दिए । सरकार बदल्ने र भत्काउने फोहोरी खेल बढेकाले अब मुलुक बनाउन प्रत्यक्ष कार्यकारीका लागि एमालेले पहल गर्ने उनको कथन छ । महासचिव पोखरेलले संविधान जसरी पनि जारी गर्नुपर्ने भएकाले हामीले अहिलेको शासकीय स्वरुप र निर्वाचन प्रणालीमा सहमति गर्न बाध्य भएका थियौँ भन्दै उनले भने, एमालेले सरकार छाडेपछि मोर्चा बदलिएको छ तर राष्ट्र निर्माणको मिसन बदलिएको छैन । उनले सामाजिक सद्भाव र मेलमिलापलाई भड्काउने विभिन्न प्रयास गरिए पनि मुलुकका राष्ट्रिय भावना समृद्ध बनाउने काम भएको र चाड पर्वले त्यस भावनालाई अझ मजबुत बनाएको बिचार व्यक्त गरे । कार्यक्रममा कमिटीका अध्यक्ष धु्रवराज त्रिपाठीले मुलुकको समृद्धिका लागि राजनीतिक स्थिरता कायम गर्न एमालेले भूमिका खेल्नुपर्ने बताए । रासस"

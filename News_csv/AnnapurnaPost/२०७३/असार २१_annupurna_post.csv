शीर्षक,विवरण
विकासका नाममा,"असारे विकास' चल्तीको शब्द बनिसकेको छ । नयाँ आर्थिक वर्ष सुरु हुनुअघि अर्थात् चालू आर्थिक वर्षको अन्तिम महिना असारमा विकास बजेटको ठूलो हिस्सा सरकारद्वारा निकासा हुने प्रचलन र परम्परालाई असारे विकास' का रूपमा बुझिन्छ । ११ महिनामा नभएका विकास एक महिनामा हुन्छ भन्ने सरकारी मान्यतालाई सायदै कसैले पत्याउँछ । तर त्यो प्रवृत्तिले निरन्तरता पाइ नै रहेको छ, जुनसुकै सरकार आए पनि र जुन दलले त्यसको नेतृत्व गरे पनि । विकासका नाममा यसरी निकासा गरिएको खर्चको कति भाग वास्तविक घोषित विकास या जनता तथा राष्ट्रका लागि र कति भ्रष्टाचारमा जान्छ ? असार आर्थिक वर्षको अन्तिम महिना हो र त्यसताका पर्याप्त वर्षा हुन्छ, स्वाभाविक रूपमा । त्यो स्वाभाविक वर्षालाई नयाँ निर्माण या विकास बगाएको आरोप लगाएर नीति निर्धारक र कार्यान्वयनकर्ता मुक्त हुने परम्परा पनि यथावत् छ । यो नीतिगत र परम्परागत विकास रकम निकासामा सम्भवतः आख्तियार दुरुपयोग अनुसन्धान आयोगले सम्बन्धित पक्षसँग बहस गर्ने या कार्यान्वयनको अनुसन्धान गर्ने आवश्यकता देखेको छैन, अहिलेसम्म । तर त्यो एक दिन अपरिहार्य हुनेछ । परम्पराका नाममा विकास बजेटको दुरुपयोग, अनुत्पादक खर्च या भ्रष्टाचार अन्ततः सह्य र स्वीकार्य हुने छैन जनतालाई । केपी ओलीको सरकारले परम्परा निर्वाहमा ९२ अर्ब रुपैयाँ निकास गरेको छ, असारे विकासको लागि अर्थात् असारको अन्तिम १५ दिनमा खर्च गर्नको लागि । अहिले राजधानी तथा मुलुकका अन्य भागमा धमाधम सडक र पुल निर्माणसहितका गतिविधिले तीव्र गति पाएको सहजै देख्न सकिन्छ । सरकारले १५ दिनमा खर्च गर्ने या हुनुपर्ने गरी निकासा गरेको रकम चालू आर्थिक वर्षको प्रारम्भिक ३४९ दिनमा निकासा भएको भन्दा २५ अर्ब बढी छ । किन हुन सकेन त्यत्रो रकमको सदुपयोग या अपेक्षित उपयोग र अब निकासा गरिएको रकमको सदुपयोग होला, त्यसमा भ्रष्टाचार नहोला र त्यो रकमबाट सम्पन्न विकास बाढीले या वर्षाले नबगाउला भन्ने आधार के छ ? हो, विकास रकम निकासा गर्नु र पहिला भएका कार्य या खर्चको भुक्तानी असार मसान्तसम्म दिनुपर्ने कानुनी बाध्यता हुन्छ । तर विगतमा भएगरिएका निर्माण या अन्य विकास कार्यमा निगरानी अनि स्तरीयताको छानबिनको दायित्वबाट सरकार मुक्त हुन सक्तैन । त्यसबारे आश्वस्त नभई अनियन्त्रित रूपमा विकास बजेट रकम निकासा गर्दा विकासका नाममा नियोजित भ्रष्टाचार या अनियमिततामा प्रशासन र राजनीतिक नेतृत्वको उच्च तहसमेत दोषी देखिन्छन् । निश्चय पनि, भ्रष्टाचारका डरले विकास कार्यक्रम र आवश्यक बजेट निकासा रोक्न सकिन्न, तर विकासका नाममा विकासभन्दा भ्रष्टाचारको वर्चस्व देखिने परम्परा र शैली रोकिनैपर्छ । आर्थिक वर्षको अन्तिम महिनामा निकास हुने रकममा यदि सिलिङ' राखियो भने त्यसले असार पहिलाका महिनाहरूमा विकासको गति र आयतन सुनिश्चित गर्नेछ । अर्को, अब वर्षाबारे पूर्वानुमान तथा भविष्यवाणी गर्ने प्रविधि सुलभ भइसकेको अवस्थामा बढी वर्षा हुने ठाउँमा विकास निर्माण कार्य बन्द गरेमा भ्रष्टाचारमा ठूलो ब्रेक लाग्नेछ । तेस्रो अन्तिम अवस्थामा हुने विकास निर्माणको स्तरीयतालाई परियोजना प्रमुखसहित उक्त कार्यक्रम जोडिएको मन्त्रालय प्रमुख (सचिव) ले सर्टिफाइ' गरेमा त्यो विकास कार्य बगेको या निम्न गुणस्तरको पाइएमा उनीहरूलाई जवाफदेही बनाउन सकिनेछ । बजेट वर्षको अन्त्य र प्रारम्भ वर्षात्मा हुनु कति आवश्यक छ र त्यसलाई परिवर्तन गर्दा केकस्ता कठिनाइ आउलान्, त्यसबारे अध्ययन र सिफारिस गर्नु पनि उचित हुनेछ, सरकारले ।"
संविधान कार्यान्वयन हुनेमा रेग्मीको आशंका,"नुवाकोटः मन्त्रिपरिषद्का पूर्वअध्यक्ष खिलराज रेग्मीले संविधान कार्यान्वयनप्रति आशंका व्यक्त गरेका छन् । रेग्मीले दलहरु संविधान कार्यान्वयनतर्फ नलागेकोमा उनले गम्भीर चिन्ता गरेका छन् । नुवाकोटको पुरानो सदरमुकाम क्षेत्र साततले दरवार राष्ट्रिय संग्रहालय परिसरमा मंगलवार आइपुगेका मन्त्रिपरिषदका पुर्व अध्यक्ष रेग्मीले देशका समस्या समाधानका लागि दलहरु एक पटक जुट्नुको कुनै विकल्प नरहेको पनि बताए । उनले अहिलेको प्रमुख प्राथमिकता नेपालको संविधान २०७२ को कार्यान्वयन रहेका कारण यसबाटै नेपाल र नेपाली जनताको विकास हुने पनि बताए । देशको वर्तमान समस्या नै नयाँ संविधानको कार्यान्वयन, विकास र समृद्धि रहेका कारण सरकार र मुख्य दलहरु यसतर्फ केन्द्रीत हुनुपर्ने पूर्व प्रधानन्यायाधीशसमेत रहेका रेग्मीले बताए । उनले संविधानको कार्यान्वयन गरी त्यहाँ उल्लेखित संघीयतालगायतका विषयहरुको पालना गरी जनतालाई विकासको बाटो देखाउनुपर्ने बताए । आफ्नो नेतृत्वमा गत २०७० साल मंसिर ४ गते सम्पन्न दोस्रो संविधान सभा निर्वाचनले नै देशमा नयाँ संविधान २०७२ बनेको स्पष्ट पार्दै रेग्मीले संविधान कार्यायनको दिशामा दलहरुले हाल गरिरहेको विवादले आफूलाई खल्लो लागिरहेको बताए । तर, यो संसदको म्याद २०७४ साल माघ ७ गतेसम्म मात्र रहेकाले यसवीचमा संविधान कार्यान्वयन तथा संघीयता, प्रदेशलगायतको विविध विषयको सकारात्मक समाधान हुनेमा आफू आशावादी रहेको बताए । रेग्मीले देश संघीयतामा जाने निर्णय भइसकेको हुँदा संविधानमा उल्लेखित विषय अन्र्तगत रहेर विभिन्न राजनीतिक दल तथा सरकार चल्न जरुरी रहेको बताए । अहिलेको समय सरकार परिवर्तन भन्दा पनि संविधान कार्यान्वयन, स्थायी शान्ति तथा समृद्धि रहेको रेग्मीले बताए । संविधान कार्यान्वयनका सबैको सामूहिक उत्तरदायित्व भएका कारण यसका लागि लागि सत्ता पक्ष र प्रतिपक्षमा रहेका सबै दलहरु मिलेर व्यवहारिक र उपयोगी मार्ग पहिचान गरेर देशलाई सफल राष्ट्र बनाउनुपर्ने मन्त्रीपरिषद्का पूर्व अध्यक्ष रेग्मीको भनाई छ । विवादका कारण दलहरुले संविधान कार्यान्वयनमा ढिलाई गरेकोमा रेग्मीले असन्तुष्टि जनाएका छन् । रेग्मीले नेपाल विविध धर्मालम्वीहरुको देश भएपनि हिन्दु धर्मको उद्गम थलो र हिन्दु धर्म नेपालको चिनारी भएका कारण आफ्नो यस प्रतिको आस्था कायमै रहेको ठहर गर्दै रेग्मीले हिन्दु धर्म सनातन धर्म भएको बताए । उनले नेपालका पहिचान झल्कने धार्मिक सम्पदाहरुको संरक्षणका लागि सरकारले क्रियाशीलता अपनाउनुपर्ने बताए । परिवारसहित नुवाकोट आएका रेग्मीले मंगलवारै नुवाकोटको देवीघाटमा रहेको पृथ्वीस्मारकमा नागेश्वरी र श्रीखण्डको वृक्षरोपण गरेका छन् । उनले नुवाकोटको प्रसिद्ध भैरवी र जालपादेवी मन्दिरमा विशेष पुजापाठसमेत गरेका छन् ।"
युवा संघका नेतामाथि खुकुरी प्रहार,विराटनगरः युवा संघका कोसी अञ्चल कमिटी सदस्य एवम् युवा परिचालन विभाग प्रमुख हरि बस्नेतमाथि सोमबारराति विराटनगरमा खुकुरी र रड प्रहार भएको छ । विराटनगर १५ घर भएका बस्नेतमाथि होटेलबाट खाजा खाएर गाडीमा घर जान लाग्दा विराटनगरको जनआन्दोलन चोकमा गुण्डागर्दीमा संलग्न समूहले राति ९ बजे खुकुरी हानेको युवा संघले जनाएको छ । बस्नेतको दुबै हात र शरीरका विभिन्न भागमा गहिरो चोट लागेको छ । नेकपा एमाले विराटनगर १५ का सदस्य समेत रहेका उनको न्युरो अस्पताल विराटनगरमा उपचार भइरहेको छ । अस्पतालले बस्नेतको अवस्था खतरामुक्त रहेको जनाएको छ । संघका कोसी अञ्चल अध्यक्ष रोहित कोइरालाले बस्नेतमाथि सांघातिक आक्रमण भएको जनाए । कोइरालाद्वारा जारी विज्ञप्तिमा अपराधिक पृष्ठभूमि भएकाले आक्रमण गरेको जनाइएको छ । विज्ञप्तिमा योजनाबद्ध रुपमा लुकेर बसेका समूहले नियोजित रुपमा आक्रमण गरेको जनाइएको छ । संघले दोषीलाई तत्काल नियन्त्रणमा लिएर कारवाही गर्न माग पनि गरेको छ । युथ फोर्स मोरङ प्रमुख पर्वतराज निरौलाले पनि विज्ञप्ति जारी गरेर घटनाको भत्सर्ना गरेका छन् । उनले विज्ञप्ति मार्फत् दोषीलाई तत्काल कारवाही नभए युथ फोर्सले दोषीमाथि कारवाही अघि बढाउने चेतावनी समेत दिए। गुण्डागर्दी पृष्ठभूमि भएका विराटनगरका एलिश गुरुङको नेत्रृत्वमा रहेका सुनसरीको दुहवीका सुमन भट्टराई र विराटनगर १५ का रेगन कँडेल लगायत आठदश जनाको समूहले आक्रमण गरेको प्रहरीले जनाएको छ । वडा प्रहरी कार्यालय विराटनगरका डीएसपी संजयसिंह थापाका अनुसार घटनामा संलग्न कँडेललाई मंगलबार पक्राउ गरिएको छ । घटनामा संलग्न तीन जना बाहेक अन्यको नाम नखुलेको र फरार रहेकाहरुको खोजी तीव्र बनाइएको जानकारी थापाले दिए ।
संसद्मा परिपक्व भएर प्रस्तुत हुन देउवाको निर्देशन,"काठमाडौं: कांग्रेस सभापति एवं संसदीय दलका नेता शेरबहादुर देउवाले संसद्मा प्रस्तुत हुँदा सम्बन्धित विषयमा अध्ययन गरेरमात्रै धारणा राख्न सांसदहरूलाई निर्देशन दिएका छन् । संसद्का विषयगत ११ वटा समितिका संयोजकहरूसँग सोमबार संसदीय दलको कार्यालय सिंहदरबारमा भएको बैठकमा देउवाले सांसदहरूलाई संसद्मा बोल्दा हचुवाका भरमा नबोल्न निर्देशन दिएका हुन् । देउवाले नयाँ संविधानअनुसार संसद्मा धेरै ऐनकानुन निर्माण र संशोधनका विधेयक आउने भएकाले ती विधेयकमा गहन अध्ययन गर्न सांसदहरूलाई निर्देशन दिएका छन् । संसद्मा र संसदीय समितिहरूमा सांसदहरूले धारणा राख्दा त्यस विषयमा गम्भीर अध्ययन गर्नुस्', देउवाले निर्देशन दिँदै भने, केही विषयमा थप बुझ्नुपर्ने भए सम्बन्धित क्षेत्रका अन्य सांसद वा पार्टीका नेता तथा कार्यकर्तासँग परामर्श गरेरमात्रै औपचारिक धारणा राख्नुस् ।' देउवाले ११ वटै संसद्को विषयगत समितिमा कांग्रेसका तर्फबाट संयोजक तोकिएका सांसदहरूलाई नयाँ ऐनकानुन निर्माणका लागि संसद्मा पेस भएका विधेयक कति लोकतान्त्रिक छ वा छैन भन्ने विषयमा ध्यान दिन पनि निर्देशन गरेका छन् । संसद्मा निर्माण हुन कानुन लोकतान्त्रिक छ कि छैन त्यसलाई विशेष ध्यान दिनुस्', देउवाले भने, कांग्रेस लोकतान्त्रिक पार्टी हो र नयाँ संविधान पनि लोकतान्त्रिक हो, त्यसलै कानुन पनि लोकतान्त्रिक बनाउने हाम्रो दायित्व हो ।' देउवाले यसअघि कतिपय विषयमा कांग्रेसका सांसदहरूका बीचमै मत बाझिने देखिएको भन्दै अबदेखि त्यस्तो विमति नराख्न पनि निर्देशन दिएका छन् । कुनै विषयमा विमति भए तपाईंहरू आन्तरिक रूपमा छलफल गर्नुहोस्', उनले भने, तर संसद् र समितिको बैठकमा विमति नदेखाउनुहोस् ।' देउवाले प्रत्येक संसदीय समिति र संसद्को बैठकमा अनिवार्य उपस्थित हुन पनि सांसदहरूलाई निर्देशन दिएका छन् । रासायनिक मल तत्काल उपलब्ध गराउन माग व्यवस्थापिकासंसद्को सोमबारको विशेष समयमा सांसदहरूले किसानलाई रासायनिक मलखाद र भूकम्पपीडित जनतालाई आवास निर्माणका लागि तत्काल अनुदान उपलब्ध गराउन सरकारसँग माग गरेका छन् । राष्ट्रिय गौरवका आयोजनामा निर्माणमा समेत देखिएको गुणस्तरहीन र लापरबाहीलाई रोक्न अनुगमनलाई चुस्त तुल्याउन पनि उनीहरूले सुझाव दिएका छन् । प्रमुख प्रतिपक्ष दल नेपाली कांग्रेसकी अनिता देवकोटाले रातो कार्पेटमा गमलामा धान रोप्ने सरकारलाई किसानलाई रासायनिक मल आवश्यक पर्छ भन्ने थाहा नहुन सक्छ भनी व्यंग्य गर्दै तत्काल मलखादको व्यवस्थाका लागि माग गरिन् । उनले भनिन्, किसानलाई पेन्सनको कुरा गर्ने सरकारले वर्षायाम बित्न लाग्दासमेत रासायनिक मल उपलब्ध गराउन सकेको छैन ।' एमालेका देवराज भाटले सिक्टा आयोजना परीक्षण नहुँदै भत्किनुले गुणस्तमा गम्भीर प्रश्न उठेको बताउँदै भौतिक पूर्वाधार निर्माणमा गुणस्तर कायम गराउन सरकार विशेष चनाखो हुनुपर्ने बताए । माओवादी केन्द्रका लालबहादुर कुँवरले भूकम्पले नेपाली नेताहरूलाई एकाकार बनाएर संविधान घोषणा गराउन सफल तुल्याएको घटनाको स्मरण गराउँदै संविधान कार्यान्वयनमा पनि दलहरूबीचको सहकार्यको आवश्यकता औंल्याए । मधेसी जनअधिकार फोरम लोकतान्त्रिककी गीता क्षेत्रीले पछिल्लो समयमा बनेका आयोजनाको गुणस्तर कायम हुन नसकेको बताउँदै आयोजनालाई गुणस्तरीय बनाउन नैतिक प्रश्नका साथै योग्य प्राविधिक जनशक्ति र इमानदार ठेकेदार आवश्यक रहेकोमा जोड दिइन् । राष्ट्रिय जनमोर्चा नेपालकी मीना पुनले नवलपरासीको सुस्ता क्षेत्रमा नदी नियन्त्रणका लागि योजना अघि बढाइरहेका बेला भारतीय सीमा सुरक्षा बलले पटकपटकले अवरोध खडा गरेकामा आपत्ति जनाउँदै उक्त मिचाहा प्रवृत्तिको सबैले विरोध गर्न आवश्यक रहेको धारणा व्यक्त गरिन् । नेपाली कांग्रेसका अम्बरसिंह पुनले सरकारले विभिन्न आयोजनाका नाममा बजेट दुरुपयोग गरेर पार्टीका कार्यकर्तालाई पोस्ने काम गरेकाले त्यसको अन्त्य हुन आवश्यक रहेको बताए । मधेसी जनअधिकार फोरम लोकतान्त्रिकका मुख्य सचेतक योगेन्द्र चौधरीले दाङको देउखुरी उपत्यकामा एकीकृत सेवा केन्द्र छिटो स्थापना गर्न माग गरे ।"
यो सरकार ढाल्नेलाई पाप लाग्छः ओली,"काठमाडौँ: प्रधानमन्त्री केपी शर्मा ओलीले अहिलेको सरकार ढाल्न खोज्नेलाई पाप लाग्ने बताएका छन्। मंगलबार राजधानीमा आयोजित नेपाल परिवार दलको महाधिवेशन उद्घाटन सत्रलाई सम्बोधन गर्दै प्रधानमन्त्री ओलीले भने, अहिलेको सरकार बजारमा आएको छाडिगए पाप लाग्ला भन्ने गीत जस्तै ढालिगए पाप लाग्छ।' ओलीले वर्तमान सरकार इतिहासकै राम्रो र लोकप्रिय भएको समेत दाबी गरे। अहिलेको सरकार इतिहासकै राम्रो र जनप्रिय छ,' उनले भने, यो सरकार ढाल्न खोज्ने आउने चुनावमा नराम्ररी पराजित हुन्छन्।' ओलीले ५१ वर्षको राजनीतिक जीवनमा अहिले जत्तिको लोकप्रिय सरकार कहिल्यै नदेखेको समेत बताए। छेउ छाउमा रहनेलाई यो सरकार ढलेपनि हुन्थ्यो भन्ने लागेको होला तर मैले यसरी जनताले मनपराएको र लोकप्रिय सरकार ५१ बर्षको राजनीतिक जीवनमा देखेको र भोगेको थिइन,' ओलीले भने। एमाले अध्यक्ष समेत रहेका ओलीले अहिले सरकार ढाल्ने र बनाउने खेलले अस्थिरता ल्याउने भएकोले जनता त्यस्तो पक्षमा नरहेको दाबी गरे। प्रधानमन्त्री ओलीले सरकार ढल्ने हल्ल साँचो नभएको भन्दै त्यस्ताको पछि नलाग्न समेत आग्रह गरे। यो सरकार जनताको भएको र जनताबाट निर्वाचित भएकाले कसैले कुरा काट्दैमा नढल्ने समेत उनले बताए। ओलीले संसदको बहुमतले यो सरकार बनाएकोले यसलाई बिस्तार गर्न र अरुलाई सहभागि गराउन आफू लागेको बताए। उनले २०७४ साल माघ अगाडिसम्म निर्वाचन गरेर संक्रमणकाल टुंग्याउनु पर्ने भएकाले अलमलमा नपर्न आग्रह गरे। उनले अहिले देशमा असाधारण एकता प्रदर्शन भएकोले यसलाई कसैले पनि हल्लाउन नसक्ने दाबी गरे।"
तरकारी बजार अनुगमन गर्ने मन्त्रीलाई लौका र मुलाले आक्रमण,"काठमाडौँ: बल्खु तरकारी बजार अनुगमन गर्न पुगेका आपूर्तिमन्त्री गणेशमान पुनमाथि तरकारी व्यापारीले लौका र मुलाले आक्रमण गरेका छन् । मंगलबार व्यापारीले प्रयोग गर्ने ढक तराजूको अनुगमन गर्न सरकारी टोलीसहित बल्खुस्थित तरकारी बजार पुगेका मन्त्री पुनमाथि तरकारी व्यापारीले लौका, मुला र इटाले आक्रमण गरेका हुन् । व्यापारीले अकस्मात तरकारी बजारमा आएर अनावश्यक दुःख दिएको भन्दै आक्रमण गरेका हुन् । आपूर्ति व्यवस्था विभाग, नापतौल तथा गुणस्तर विभाग, सुरक्षा निकाय र पत्रकार सहभागी टोलीमाथि व्यापारीले आक्रमण गरेका हुन्। बल्खु तरकारी बजारमा प्रयोग हुने ढक तराजू मापदण्ड विपरितका भएको भन्दै गुनासो आएपछि मन्त्रीसहितको टोली अनुगमनका लागि मंगलबार तरकारी बजारमा पुगेको हो । सरकारी टोलीले कालीमाटी तरकारी बजारका ढक तराजूको सहज अध्ययन र अनुगमन गरेको भए पनि बल्खुमा आक्रमण सहनु परेको हो । व्यापारीले आक्रमण गरेपछि टोलीले अनुगमन स्थगित गरेर व्यापारीसँग बहस सुरु गरेको छ । बहसका क्रममा व्यापारीले ढक र तराजू नापतौल विभागले प्रमाणित गर्नुपर्ने भन्ने थाहा नभएको बताएका छन् । बजारमा अत्याधिक विषादी प्रयोग भएको तरकारी विक्री हुने गरेको भन्ने गुनासो समेत परेको छ ।"
नयाँ शक्तिद्वारा देश विकासको खाका सार्वजनिक (भिडियो),"काठमाडौँ: बाबुराम भट्टराई नेतृत्वको नयाँ शक्ति नेपालले भिडियो मार्फत् देश विकासको खाका सार्वजनिक गरेको छ। मंगलबार बाबुराम भट्टराईले सामाजिक सञ्जालबाट देश विकासको खाकासहितको भिडियो सार्वजनिक गरेको हुन् । भिडियोमा समृद्धि सम्भव छ हाम्रै पालामा' नारा समेटिएको छ भने विकासका दृश्यलाई प्राथमिकताका साथ देखाइएको छ । बाबुरामले सार्वजनिक गरेको एनिमेटेड भिडियोको सुरुमा पाइपलाइन सुख्खा भएको देखाइएको छ । पछि पाइप टालेपछि पाइपलाइनबाट पैसा झरेको देखाइएको छ । उक्त पैसालाई सदुपयोग गरेर सुन्दर सडकमार्ग, प्राविधिको सहायताबाट कृषि खेती, जलविद्युत सँगै केबलकार देखाइएको छ । अन्तिममा भने आर्थिक समृद्धिका लागि नयाँ शक्ति नेपाल लेखिएको छ ।"
महानजगरमा मनलाग्दी कर असुली,"काठमाडौँ: व्यवस्थापिकासंसद्को मंगलबार बसेको बैठकको विशेष समयमा सांसदहरुले भूकम्प र बाढीपहिरोपीडितको राहत तथा उद्धारमा ध्यान नदिइएकोमा आपत्ति जनाएका छन्। 'गोरखा भूकम्प'पीडित काठमाडौँ उपत्यकाका जनताले हालसम्म पनि रु १५ हजार राहत नपाएको र सरकारले तथ्याङ्क सङ्कलन समेत सुरु नगरेको भन्दै सांसद नवीन्द्रराज जोशीले गुनासो गरे। उनले काठमाडौँ महानगरपालिकाले मनलाग्दी तवरले विभिन्न कर वृद्धि गरी पीडित जनताको ढाड सेक्ने काम गरेको, कर तिर्ने उपादेयता के हो भन्नेबारेमा समेत जानकारी नगराएको, वडा सचिवले अनियमित तवरले घुस लिएर जनतालाई दुःख दिएको भए पनि सम्बद्ध पक्षले ध्यान नदिएको भन्दै सभामुख मार्फत सरकारको ध्यानाकर्षण गराए। सांसद विकास लम्सालले पर्वत जिल्लामा द्वन्द्वकालमा विस्थापित बैंक तथा वित्तीय संस्था पुनःस्थापना गर्नेतर्फ सरकारले ध्यान नदिएको र बैंक राख्ने घरको भाडा छ महिनादेखि तिरे पनि कार्यालय स्थापना नभएकामा गुनासो गरे। उनले जिल्लाको तिलाहार क्षेत्रको नहर भत्किएका कारण स्थानीयवासीले खेत रोप्न नपाउने अवस्था पैदा भएको र भूकम्पपीडितले हालसम्म पनि सामान्य राहत नपाएकामा आपत्ति जनाए। सांसद कर्णबहादुर विकले बाजुरा, अछाम र डोटीका ग्रामीण क्षेत्र पहिराका जोखिममा परेको भए पनि सरकारी निकायले सो क्षेत्रका जनतालाई सुरक्षित स्थानमा सार्ने प्रयत्न नगरेकामा गुनासो गरे। पछिल्ला दिनमा बाजुरामा निरन्तर भूकम्पको निरन्तर धक्का आइरहेको भए पनि राहत तथा उद्धारको पहल नभएको र कुनै पनि निकायले सुनुवाइ नगरेका कारण ठूलो सङ्कट निकटमा आएको बताए। सांसद सुशीलकुमार श्रेष्ठले आगामी आवको बजेटमा समावेश गरिएको सात वटै प्रदेशमा मेडिकल कलेज खोल्ने कार्ययोजनालाई तत्काल कार्यान्वयनमा ल्याउन आग्रह गरे। सांसद अइन्द्रसुन्दर नेम्वाङले पाँचथरमा विषालु च्याउ खाएर पाँच जनाको अकालमा ज्यान गएको र दशभन्दा बढी बिरामी भएकाले जनचेतना फैलाउनेतर्फ ध्यान दिनुपर्ने बताए। मधेसी मोर्चाको माग सम्बोधन गर सांसद योगेन्द्र चौधरीले ११ महिनादेखि मधेसी मोर्चा र थारु एवम् जनजातिसम्बद्ध दलले नियमित रुपमा संसद्को कारबाही बहिष्कार गर्दै आएको र उनीहरुको माग सम्बोधन गर्नेतर्फ सरकार र प्रमुख राजनीतिक दलले ध्यान नदिएको भन्दै आपत्ति जनाए। उनले संविधान घोषणाको विषयमा असन्तुष्टि जनाउँदै आन्दोलनमा रहेका दल तथा समूहलाई वार्ता र संवादमा ल्याउनेतर्फ कुनै पहल नभएको भन्दै यसबाट मुलुक राजनीतिक चक्रब्यूहमा फस्ने निश्चितप्रायः भएकाले तत्काल सचेतता अपनाउनुपर्ने धारणा राखे। सांसद हरिचरण साहले पनि मधेसवादी दलसँग वार्ता र संवादको प्रक्रिया किन सुरु हुन नसकेको हो भन्ने प्रश्न गरे। सीमा क्षेत्रमा भएको डुबानबारे ध्यानाकर्षण बैठकमा प्रेम सुवालले भारतले सीमा क्षेत्रमा एकतर्फी रुपमा निर्माण गरेको बाँध जस्तो सडकका कारण नेपाली भूमि डुबानमा परेको छ भन्दै नेपाल भारतको प्रबुद्ध समूहको बैठक जारी रहेको बेला सो विषयलाई प्रमुखताका साथ उठाउनुपर्ने धारणा राखे। उनले लक्ष्मणपुर, महलीसागर जस्ता बाँधले नेपाली भूमि डुबानमा पर्दा समेत सरकारले पीडित जनताको भावनालाई सम्बोधन गर्ने र बाँध भत्काउनेतर्फ पहल गर्न नसकेको भन्दै गुनासो गरे। सांसद मीना पुनले कालापानीमा भारतीय सेनाले नेपाली भूमि अतिक्रमण गरेको तथा विभिन्न स्थानमा सीमा मिचे पनि सीमा समस्या समाधान गर्न सरकारले किन पहल नगरेको हो भन्ने प्रश्न गरे। सांसद रामकृष्ण घिमिरेले खिम्ती र भोटेकोसीमा अमेरिकी डलरमा विद्युत् खरिद सम्झौता गर्दा नेपाल विद्युत् प्राधिकरण डुब्ने अवस्थामा पुगेको भन्दै कुनै पनि जलविद्युत् आयोजनाको प्रवर्द्धकसँग त्यस खालको सम्झौता नगर्न आग्रह गरे। सांसद सञ्जय गौतम र धनबहादुर रायमाझीले बाढीपहिराका कारण प्युठानका विभिन्न गाउँ तथा बस्ती सङ्कटमा परेको भन्दै तत्काल स्थलगत अनुगमन गरी पीडितलाई राहत दिन माग गरे। रासस"
चिनियाँ राष्ट्रपतिको भ्रमणबारे छलफल,"काठमाडौं: नेपाल र चीनबीच सोमबार सम्पन्न विदेश सचिवस्तरीय वार्तामा चिनियाँ राष्ट्रपति सी जिनपिङको सम्भावित नेपाल भ्रमणबारे छलफल भएको छ । परराष्ट्र सचिव शंकरदास बैरागी र चिनियाँ विदेश मन्त्रालयका एसिया मामिला प्रमुख एवं सहायक विदेशमन्त्री कोङ सुयान्यूबीच बेइजिङमा सोमबार द्विपक्षीय वार्ता भएको हो । वार्तामा चिनियाँ राष्ट्रपतिको भ्रमण चाँडै हुने अपेक्षामा नेपाल रहेको सचिव बैरागीले बताएका थिए । परराष्ट्र सचिव बैरागीको नेतृत्वमा चार सदस्यीय टोलीले चिनियाँ विदेशमन्त्री वाङ यीसँग सोमबार अपराह्न शिष्टाचार भेट गरेको छ । भेटमा चिनियाँ राष्ट्रपतिको सम्भावित भ्रमणको विषयले प्राथमिकता पाएको थियो । भारतको गोवामा हुने ब्रिक्स सदस्य मुलुकहरूको शिखर सम्मेलनमा आउँदा चिनियाँ राष्ट्रपति सी नेपाल आउन सक्ने बताइएको छ । विदेशमन्त्री वाङले नेपाल शान्तिपूर्ण, स्थिर र समृद्ध भएको हेर्न चाहेको भेटमा बताएका थिए । चीनले नेपालको विकास प्रक्रियामा गर्दै आएको निरन्तर सहयोगका लागि सचिव बैरागीले धन्यवाद दिएका थिए । चिनियाँ सहायक विदेशमन्त्री र सचिव बैरागीबीच विदेश मन्त्रालयमा भएको वार्तामा प्रधानमन्त्री केपी शर्मा ओलीको चीन भ्रमणका क्रममा भएका द्विपक्षीय सम्झौता एवं सहमति कार्यान्वयनबारे समीक्षा भएको बेइजिङस्थित नेपाली दूतावासले जनाएको छ । बैठकमा दुवै पक्षले उच्चस्तरीय भ्रमण आदानप्रदानलाई महत्त्व दिएका थिए । नेपाल र चीनबीचको कनेक्टिभिटी, पूर्वाधार विकास, व्यापार, लगानी, पर्यटन र जनस्तरको सम्बन्धका विविध विषयमा कुराकानी भएको दूतावासको विज्ञप्तिमा उल्लेख छ । त्यस्तै क्षेत्रीय र विश्वव्यापी विषयमा नेपाल र चीनका साझा हितबारे छलफल भएको थियो ।"
कांग्रेस नेतालाई हिन्दू धर्मको पाठ पढाउँदै भारतीय नेता,"काठमाडौँ: भारतीय जनता पार्टीका नेता भगतसिह कोसियारीले नेपाल र भारतबीचको सम्बन्धलाई थप सुमुधुर बनाउनु पर्ने बताएका छन् । नेपालभारत प्रवुद्ध समुहका बैठकमा सहभागि हुन काठमाडौँ आएका कोसियारीले मंगलबार कांग्रेस तीन नेतासँग भेट गरेका छन् । पूर्वगृहमन्त्री एवम् कांग्रेस नेता गोविन्दराज जोशीको निवास मण्डिखाटारमा भएको भेटमा अर्को नेता कूलबहादुर गुरुङ र विनयध्वज चन्द पनि सहभागि थिए । भेटमा कोसियारीले नेपाल र भारतबीच हिन्दुहरुको पवित्र मन्दिरहरु चार धाम समेत दुवै देशमा भएकाले पनि जनस्तरमै सम्बन्ध बलियो बनाउनु पर्ने बताएका थिए । हिन्दुहरुको चार धाममा पुशपति नाथ नेपालमा छ, यस्तो सम्बन्ध भएका हामी दुई मुलुकबीच बलियो र प्रगाण सम्बन्ध हुनुपर्छ कोसियारीको भनाइ उदृत गर्दै जोशीले अन्नपूर्णसँग भने । कोसियारीले कांग्रेसभित्र पूर्ण एकता कायम गरेर नेपालको समृद्धिको नेतृत्व गर्न सक्ने धारणा पनि उक्त भेटमा राखेका थिए । कांग्रेसभित्र एकता कामय भएर मुलुकको समग्र विकासमा अघि बढ्दा राम्रो हुने उहाँको सुझाव थियो जोशीले भने । जोशी निवासमा भएको मिटिङमा कोसियारीले हिन्दु राष्ट्रको महत्वका विषयमा पनि धारणा राखेका थिए । उनले सिधै हिन्दु राज्य कायम गर्नुपर्ने नभने पनि हिन्दु राज्यको महत्वमा लामै व्याख्या गरेको बताइएको छ । पछिल्लो समय नेपाल र भारतबीचको सम्बन्धमा केही चिसोपना आएका बेला भारतीय जनता पार्टीले प्रत्येक्ष र अप्रत्येक्ष रुपमा नेपालको धारणा बुझ्न थालेको छ । भारतीय सरकारको नाकाबन्दीले विग्रिएको सम्बन्धमा विजेपी सुधार गर्न इच्छुक देखिएको छ ।"

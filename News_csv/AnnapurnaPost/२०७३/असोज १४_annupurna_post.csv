शीर्षक,विवरण
खेल र अनुशासन,"खेल अनुशासन र शारीरिक क्षमताको कलात्मक प्रदर्शन हो । कहीं उफ्रनु या दगुर्नु अनि पसिना निकाल्नुलाई मात्र खेल भन्न सकिन्न । त्यति मात्र होइन, कुनै पनि राज्य र समाजको लागि त्यसको व्यवस्थित क्षमता र सम्भाव्यताको प्रदर्शन विद्या पनि हो खेल, मुलुकभित्र र बाहिर । त्यसैले खेलका नियम र मान्यता लिखित र अलिखित रूपमा स्पष्टसँग परिभाषित छन् । त्यसको उल्लंघनलाई कारबाही गर्न या त खेलस्थलमै 'जज' या 'रेफ्री' लाई या त्यसभन्दा माथिका निकायहरूलाई अधिकार प्रत्यायोजित गरिएको हुन्छ । त्यस्तै खेलले राष्ट्रको सम्मान या राष्ट्रलाई नै प्रतिनिधित्व गरेको हुन्छ, अन्तर्राष्ट्रिय वा क्षेत्रीय स्तरका प्रतिस्पर्धाहरूमा । त्यसमा पूर्वाग्रह, अनुशासनहीनता तथा नियम उल्लंघनको लागि कुनै छुट दिइँदैन, तर मुलुकभित्रका प्रतियोगिताहरूमा पनि अनुशासन तथा नियमबद्धताबारे त्यही तहको प्रतिबद्धता देखाइएन भने बाहिरी जगत्मा समेत उनीहरूले खेलको मर्यादा र अनुशासन प्रदर्शन गर्न सक्दैनन् । खेलले शारीरिक व्यायामसँगै शरीरमा ऊर्जा पैदा गर्ने हुँदा त्यसले प्रतिकूल परिस्थितिमा या रेफ्रीबाट अन्याय भएको लागेमा खेलाडी र सम्बद्ध पदाधिकारीहरू उत्तेजनामा आउने सम्भावना सधैँ रहन्छ । तर प्रायः सबै खेलाडी र खेल पदाधिकारीले के बुझ्नुपर्छ भने रेफ्री वा निर्णायकको छनोट उसको पात्रता, योग्यता र निष्पक्षताका आधारमा गरिएको हुन्छ । यद्यपि 'मानवीय त्रुटि' बाट उनीहरू पनि मुक्त हुँदैनन् । अर्को, खेलको मर्यादा र नियमले खेलाडी र सम्बन्धित खेल पदाधिकारीहरू जतिसुकै प्रतिकूल परिस्थितिमा पनि संयमित, अनुशासित र रेफ्रीप्रति आदरयुक्त हुने अपेक्षा गरिन्छ । रेफ्री वा निर्णायकबाट भएका 'पूर्वाग्रह' बारे सिकायत गर्ने पनि उपयुक्त निकाय र त्यसको लागि निर्धारित विधि र प्रक्रिया हुन्छन् । दुर्भाग्य, गत मंगलबार ललितपुरको सातदोबाटोस्थित एन्फा कम्प्लेक्सकै मैदान भएको सहिद स्मारक 'बी' डिभिजन लिग फुटबलमा पूर्वाग्रहको आरोपमा श्रीकुमारी क्लबका अफिसियलसहितको भीडले मैदानभित्रै पसेर मुख्य रेफ्री सुदिश पाण्डे तथा लाइसम्यानद्वय पदम भुजेल र युनाल मल्लमाथि आक्रमण गरी अपमान गरे । खेल मैदानमा हुने जघन्य अपराध हो यो, एक किसिमले । खेल पदाधिकारीबाटै सामूहिक रूपमा भएको यो अपराधले क्लबकै मर्यादामा पनि आघात पुर्याएको छ भने अर्कोतिर के उनीहरूमा खेल पदाधिकारी बन्ने अनुशासन र योग्यता निर्माण भइसकेको रहेछ त भन्ने प्रश्न पनि उठ्नेछ । नेपालमा यो तहका घटना विरलै हुने गरेका छन् पहिले । तर अनुशासनहीनतालाई खेलजगत्ले स्वीकार नगर्ने हुनाले यस्ता खेलाडी वा खेल पदाधिकारीको भावी सम्भाव्यता बचाउँदै उनीहरूलाई पूर्ण नसिहत र न्यूनतम दण्डको व्यवस्था सम्भवतः एउटा स्वीकार्य समाधान बन्न सक्छ । अनुशासनहीनतालाई बेवास्ता गर्दा त्यसले यसको प्रभाव देखाइ नै रहनेछ र खेलजगत् तथा खेलाडी वा पदाधिकारीले त्यो छुट लिइरहनेछन् । बाहिरी जगत् र अन्तर्राष्ट्रिय संस्थाहरूले पनि खेलाडी वा खेल पदाधिकारीहरूको दक्षता, अनुशासनप्रतिको उनीहरूको समर्पण नियालिरहेका हुन्छन् । अनुशासनविनाको खेल र खेलाडीको अस्तित्व सम्भव हुँदैन ।"
नेपाल हिन्दु राष्ट्र नै होः देउवा,"काठमाडौंः नेपाली कांग्रेसका सभापति एवं पूर्वप्रधानमन्त्री शेरबहादुर देउवाले संविधानमा जे लेखिए पनि नेपाल हिन्दु राष्ट्र नै भएको बताएका छन् । उनले भने, संविधानमा हिन्दु राष्ट्र होस्, नहोस् तर नेपाल हिन्दु राष्ट्र नै हो । म हिन्दू नै हुँ अनि नेपाली जनता हिजो पनि हिन्दु थिए र अहिले पनि छन् यसमा दुई मत छैन । १२ वर्षे पूर्ण महाकुम्भ मेला स्मारिकाको शुक्रबार ललितपुर शंखमुलस्थित जगद्गुरु आ श्रममा विमोचन गर्दै सभापति देउवाले जगद्गुरु बालसन्त मोहनशरण देवाचार्यका कारण नेपालले हिन्दू राष्ट्र भएको महसुस गर्ने बताए । उनले भने, नेपालले बालसन्तजस्तो जगद्गुरु पाउनु गर्वको विषय हो । उहाँ महाकालीमा ७५ जिल्ला समेटेर ७५ फिट अग्लो नेपाल आमाको मूर्ति बनाउने अभियानमा ७५ जिल्लाकै पैदलयात्रामा हुनुहुन्छ । यो चानचुने कुरो र प्रयास होइन, यो मूर्तिले हिन्दू राष्ट्रको आभासमात्र गराउँदैन नेपाल राष्ट्रको गौरव नै बढाउने छ । नेपालका प्रथम जगद्गुरु बालसन्तले नेपाल पैदलयात्राको क्रममा ३९ जिल्लाको भ्रमण सकेर अहिले राजधानी आएको र अबको एक वर्षमा सबै जिल्लाको भ्रमण गरिसक्ने बताए । प्रत्येक नेपालीबाट कम्तिमा एक एक रुपैयाँ संकलन गरेर मूर्ति बनाउने अभियानमा लागेको बताउँदै उनले भने, बिसे नगर्चीले एक एक रुपैयाँ उठाउनु भन्ने सुझावले राष्ट्रनिर्माता पृथ्वीनारायण शाहले विशाल नेपाल बनाए भने म पनि तीन करोड नेपालीबाट एक एक रुपैयाँ उठाएर नेपाल आमाको मूर्ति बनाउनेछु जसमा प्रत्येक नेपालीको पसिना र आत्मियता हुनेछ । मूर्ति निर्माण नेपाल र मेचीदेखि महाकालीका नेपालीलाई एउटै मुटुमा जोड्ने अभियान भएको उनको भनाई छ । पूर्वका नेपाली अब महाकालीको भम्केनी धाममा निर्माण हुने आमाको मूर्ति हेर्न पुग्छन् अनि सुदूरपश्चिमका नेपाली भारतको सट्टा सुनसरीको बराह क्षेत्रको कुम्भमा पुग्नेछन्, जगद्गुरुले भने, पैदल यात्राको तीतो सत्य पनि मसँग छ, क्रिश्चियनले देश बिगार्दैछन् । नेपाल र नेपालीको सनातन वैदिक धर्म, संस्कृति र परम्परा हामीले नै जोगाउने हो, सबै सचेत होऔं । स्मारिकाका लेखक एवं संकलक प्रमुख सूचनाआयुक्त कृष्णहरि बास्कोटाले स्मारिकाले देशलाई माया गर, सकारात्मक सोच, कर्म गर, धर्म र संस्कृति जोगाउ, के पाएँ होइन देशलाई के दिएँ सोचजस्ता विषय सिकाउने बताए । नेपालले पहिलो जगद्गुरु पाएको छ, जगद्गुरुको अथक प्रयास र शास्त्रीय प्रमाणका आधारमा नेपालमै अर्ध कुम्भ, कुम्भ र १२ वर्षे महाकुम्भ समेत पाएको छ, उनले भने, अब सरकारले कुम्भका लागि प्रत्येक वर्ष एक करोड रुपैयाँ छुट्याउनु पर्छ, कम्तिमा १२ करोडको अक्षय कोष भए भारतका चार कुम्भभन्दा नेपालको कुम्भ उत्कृष्ट हुनेछ । यसका लागि सञ्चालन निर्देशिका बनाएर पेश गर्ने उनले जानकारी दिए । पूर्वमन्त्री टंक ढकालले धर्म विनाको राज्य हुन नसक्ने बताए । उनले भने, नियोजित ढंगबाट हिन्दू राष्ट्र समाप्त पार्ने षडयन्त्र हुँदैछ, यसलाई जोगाउन जगद्गुरुले नेतृत्व लिनैपर्छ । पूर्वसंस्कृतिमन्त्री मिनेन्द्र रिजालले मान्छेले अन्ततः टेक्ने ठाउँ भनेको धर्म नै भएको बताए । पूर्वमन्त्री गोपाल शाक्यले नेपाल पूर्ण हिन्दु राष्ट्र हुनैपर्नेमा जोड दिए । पूर्वमन्त्री एनपी साउदले पनि हिन्दु धर्म नै नेपालको पहिचान भएको दाबी गरे । भौतिक पूर्वाधार तथा यातायात मन्त्री रमेश लेखकले अनन्त ज्ञानको पुञ्ज जगद्गुरु भएको बताउँदै बराह क्षेत्रको कुम्भले नेपाललाई विश्वमा पहिचान र प्रतिष्ठा दिएको बताए ।"
प्रधानमन्त्री प्रचण्डले फरार अभियुक्तलाई दिल्लीमा भेटेको प्रमाण संसद्मा पेस,"काठमाडौंः भारत भ्रमणका बेला प्रधानमन्त्री पुष्पकमल दाहाल प्रचण्डले टिकापुर घटनाका मुख्य अभियुक्त रेशम चौधरीलाई भेटेको संसद्मा पनि खुलासा भएको छ। भारत भ्रमणमा गएका भ्रमण दलका एक सदस्य फोरम लोकतान्त्रिकका प्रमुख सचेतक योगेन्द्र चौधरीले ताज प्यालेसमा प्रधानमन्त्री प्रचण्डलाई रेशम चौधरीले भेटेको संसदमा सार्वजनिक गरेका छन्। यसअघि नै अन्नपूर्ण पोस्टले पनि त्यो भेटघाटलाई तस्बिरसहित सार्वजनिक गरेको थियो। शुक्रवार संसदमा विशेष समय लिएर बोल्दै सांसद चौधरीले आफूलाई भेट्न आएका रेशमले प्रधानमन्त्री प्रचण्डलाई पनि भेटेको बताएका हुन्। उनले भने,थारु अगुवाहरु पनि भ्रमणमा आएको थाहा पाएपछि रेशम चौधरी मलाई भेट्न आएका थिए। त्यही क्रममा प्रधानमन्त्री प्रचण्डसँग पनि उनले भेटेका हुन्। यो कुनै ठूलो कुरा होइन। सांसद चौधरीले आफूहरुसँग कुराकानी भइरहेका बेला प्रधानमन्त्री प्रचण्डलाई देखेपछि अभिवादन गर्दै भेटेको बताए। उनले प्रधानमन्त्रीलाई चौधरीले भेट्नु कुनै अपराध नभएको बताए। उनले भने,टिकापुर घटना हुँदाका कुनै एक नेता मन्त्री बन्न हुने अनि अर्को मान्छेले प्रधानन्त्रीलाई भेट्दा किन ठूलो कुरा मान्नु पर्यो। रेशम चौधरीले प्रधानमन्त्री प्रचण्डलाई भेटेको विषयलाई विपक्षी दल एमाले लगायतका दलहरुले ठूलो इस्यु बनाएकोप्रति आक्रोश पोख्दै भने,आफ्नो आङको भैंसी नदेख्ने अनि अर्काको आङको जुम्रा देख्ने? यो पनि पढ्नुस्: भारतमा प्रधानमन्त्रीले भेटे फरार अभियुक्त भारत भ्रमणमा बेला प्रधानमन्त्रीले नेपाली सुरक्षा निकायले पक्राउका लागि वान्टेड' सूचीमा राख्दै सर्वाधिक खोजी गरेका फरार अभियुक्त चाैधरीलाई उच्च सुरक्षा घेराभित्र भारतमा भेटेका थिए। गत वर्ष टीकापुरको चिलम चौराहामा दुईबर्से बालक र आठ सुरक्षाकर्मीको ज्यान जाने गरी भएको घटनामा मुछिएका कर्तव्य ज्यान' मुद्दाका मुख्य अभियुक्त हुन् रेशम चौधरी। भारत र नेपालका लब्धप्रतिष्ठित व्यापारीलाई सम्बोधनका लागि ताजमहल होटेलमा आयोजना गरिएको कार्यक्रममा दाहालले मञ्चमै चौधरीलाई भेटेका थिए। अघिल्लो वर्ष भदाैं ७ गते कैलाली नरसंहारको घटनापछि चौधरी भारतमै लुकेर बसेका छन्। जिल्ला सरकारी वकिल कार्यालय कैलालीले उनीविरुद्ध सर्वस्वसहित जन्मकैद माग गर्दै अदालतमा मुद्दा चलाएको छ। घाइतेका तर्फबाट चौधरीलगायत व्यक्तिविरुद्ध ज्यान मार्ने उद्योग र मारिएका प्रहरीको एसएलआर तथा पेस्तोल कब्जामा लिएको भन्दै डाँका चोरी' मुद्दा पनि दर्ता गरिएको छ। कैलाली सरकारी वकिल कार्यालयले चौधरीविरुद्व सर्वस्वसहित जन्मकैद माग गर्दै मुद्वा चलाएको छ ।"
परराष्ट्रविदहरु भन्छन्भारतविना सार्क सम्मेलनको अाैचित्य हुँदैन,"काठमाडौंः पररारष्ट्रविदहरुले भारतको सहभागीताबिना सार्क सम्मेलनको अस्थित्व नै नहुने बताएका छन्। उनीहरुले सार्क राष्ट्रको कुनै एक सदस्यले भाग नलिए सम्मेलन नै प्रभावित हुने भएकाले सबै सदस्य राष्ट्रको सहमति आवश्यक रहेको बताएका हुन्। रिपोर्टर्स क्लब नेपालले शुक्रबार गरेको साक्षात्कारमा प्रधानमन्त्री पुष्पकमल दाहाल प्रचण्डका पराष्ट्र सल्लाहकार डा ऋषि अधिकारीले भारतविना सार्कको औचित्य नै नहुने अधिकारीले स्पष्ट पारे। अधिकारीले आगामी नोभेम्बरमा पाकिस्तानको इस्लामवादमा हुने भनिएको १९ औं सार्क सम्मेलनको अन्योलताबारे समेत प्रधानमन्त्रीले सरकारको तर्फबाट आफ्नो धारणा राखिसकेकोले नेपाल सार्कको अध्यक्ष राष्ट्रको हैसियतले निर्धारित मितिमै होस भन्ने चाहेको स्पष्ट पारे। उनले नेपाल सधैं अन्तर्राष्ट्रिय आतंकवादको विरुद्धमा रहेको बताए। नेपाल अन्तर्राष्ट्रिय आतंवादविरुद्धमा रहेको बताउँदै उनले भने,हामी इन जनरल र इन प्रिन्सिपल आतंकवादको विरुद्धमा छौं। यद्धपी उनले भारतपाकिस्तानवीचको बढ्दो तनावलाई लिएर नेपालले अहिले नै बोल्न नमिल्ने स्पष्ट पारे। कार्यक्रममा डा अर्थविद विश्वम्भर प्याकुरेलले सार्कलाई अहिलेसम्म भारतले नै नेतृत्व दिएकोले भारतविनाको सार्कको कुनै अस्तित्व नै नहुने बताए। प्याकुरेलले अहिले सार्क दुई फ्याक्टरमा विभाजित जस्तो बनेको तर्क गरे। उनले भने,अहिले सार्क दुई भागमा बाँडिएको छ, एउटा सार्क २ छ जहाँ भारत र पाकिस्तान मात्रै छन्, अर्को सार्क ६ छ त्यसमा भारत र पाकिस्तानवाहेकका राष्ट्रहरु छन् । नेपाल सार्क राष्ट्रको अध्यक्षको हैसियतमा भएकोले अहिले सन्तुलित एवम् प्रभावकारी भूमिका खेल्नुपर्ने प्याकुरेलको भनाइ थियो। पराष्ट्रविद डा निश्लनाथ पाण्डेले सार्क अहिले मरणासन्न र चीर निद्रामा रहेको टिप्पणी गरे। पाण्डेले भारतपाकिस्तान तनावका कारण अहिले सार्क सम्मेलन अन्यौलमा रहेकोले अध्यक्ष राष्ट्रको हैसियतले आफ्नो दायित्व प्रभाकारी ढंगले निर्वाह गर्नुपर्ने बताए। उनले भारतले सार्कलाई त्यति महत्व नदिएको समेत बताए। पूर्वराजदूत प्रद्युम्न विक्रम शाहले सार्क सम्मेलन स्थगित हुनु नौलो कुरा नभएको भन्दै आयोजक राष्ट्रमा आन्तरिक समस्या भए भेन्यु सार्न सकिने बताए। यद्यपि उनले भारतपाकिस्तानबीच अहिले देखिएको समस्यालाई वार्ताबाटै हल गरेर मिलाउनुपर्ने बताए।"
संसदद्वारा तीन विधेयक बहुमतले पारित,"काठमाडौं: व्यवस्थापिकासंसद्को बैठकले अर्थतन्त्रसम्बन्धी तीन विधेयकलाई बहुमतले पारित गरेको छ। ती विधेयकमा आर्थिक विधेयक २०७३, राष्ट्र ऋण उठाउने विधेयक २०७३ र ऋण तथा जमानत (एक्काइसौँ संशोधन) विधेयक २०७३ रहेका छन् । उपप्रधानमन्त्री एवम् अर्थमन्त्री कृष्णबहादुर महराले सदनको शुक्रबारको बैठकमा ती विधेयक पारित गरियोस् भन्ने प्रस्ताव सदन समक्ष प्रस्तुत गरेका थिए। ती विधेयकलाई तत्कालीन प्रधानमन्त्री केपी शर्मा ओलीको नेतृत्वको सरकारले समेत सदन समक्ष प्रस्तुत गरेको थियो। तर तत्कालीन सत्ता साझेदार प्रमुख दल नेकपा (माओवादी केन्द्र) ले सरकारलाई दिएको समर्थन फिर्ता लिएका कारण ती विधेयक पारित हुन सकेका थिएन। ती विधेयकका सैद्धान्तिक पक्षमाथिको छलफलमा नेपाली काँग्रेसका भरतकुमार साह र नेपाल मजदुर किसान पार्टीका प्रेम सुवालले भाग लिएका थिए। अर्थमन्त्री महराले आर्थिक समृद्धिमा सरकारले जोड दिएको, विलासीमा उपकरणमा उच्च कर लगाइएको, करका दरलाई समयसापेक्ष रुपमा परिमार्जन गरिएको बताए। उनले कर चुहावट नियन्त्रणमा सरकारले उच्च प्राथमिकता दिएको, कर प्रणालीमा सुधार भइराखेको पनि जानकारी दिए। व्यवस्थापिकासंसद्को अर्काे बैठक २०७३ असोज १६ गते आइतबार दिनको १ बजे बस्ने छ। रासस"

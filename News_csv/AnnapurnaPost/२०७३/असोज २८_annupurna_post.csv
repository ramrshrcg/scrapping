शीर्षक,विवरण
परराष्ट्रमन्त्री महत मन्त्रालयको सिडीमा चिप्लिएर घाइते,काठमाडौँ: परराष्ट्र मन्त्रालयको सिडीमा चिप्लिएर परराष्ट्रमन्त्री प्रकाशशरण महत सामान्य घाइते भएका छन् । शनिबार हुने प्रधानमन्त्री पुष्पकमल दाहाल प्रचण्ड नेतृत्वको गोवा भ्रमणबारे जानकारी दिन आयोजित पत्रकार सम्मेलनमा सहभागी हुने क्रममा मन्त्री महत घाइते भएका हुन् । मन्त्री महतको देब्रे खुट्टा मर्किएको छ । महतको खुट्टा मर्किएपछि एक जापानी टिमले फिजियोथेरापी गरिदिएपछि मन्त्री महत पत्रकार सम्मेलनमा सहभागी भएका थिए । मन्त्रीको खुट्टाको उपचारका कारण पत्रकार सम्मेलन आधा घण्टा ढिलामात्र सुरु भएको थियो ।
प्रधानमन्त्री प्रचण्डलाई स्वागत गर्न मोदीको नेपालीमा ट्वीट,"काठमाडौँः शनिबार भारत पुगेका प्रधानमन्त्री पुष्पकमल दाहाल प्रचण्डलाई स्वागत गर्दै भारतीय प्रधानमन्त्री नरेन्द्र मोदीले नेपाली भाषामा ट्वीट गरेका छन् । शनिबार दिउँसो मोदीले आफ्नो व्यक्तिगत अकाउन्टबाट प्रधानमन्त्री प्रचण्डलाई न्यानो स्वागद गर्दै नेपालीमा ट्वीट गरेका हुन् । मोदीले नेपालीमा गरेको ट्वीटमा भनिएको छ, प्रधानमन्त्री पुष्पकमल दाहाल प्रचण्डलाई भारतमा न्यानो स्वागत गर्दछौँ । उनको भ्रमणले भारतनेपाल सम्बन्ध अझ मजबुत बनाउने छ । प्रधानमन्त्री प्रचण्ड ब्रिक्स सदस्य देशहरूको शिखर सम्मेलन तथा बिमस्टेक देशको आउटरिच सम्मेलनमा भाग लिन शनिबार भारत गएका हुन् । शनिबार बिहान भारतको गोवामा हुने ब्रिक्स सम्मेलनमा सहभागी हुन प्रधानमन्त्री प्रचण्ड दिल्ली हुँदै गोवा पुगेका छन् । प्रधानमन्त्रीसँगै परराष्ट्रमन्त्री प्रकाशरण महत, परराष्ट्र सचिव शङ्करदास वैरागी, प्रधानमन्त्री तथा मन्त्रिपरिषद् कार्यालयका सचिव टङ्कमणि शर्मा, प्रधानमन्त्री पत्नी सीतासहित १८ सदस्यीय नेपाली प्रतिनिधिमण्ड गोवा पुगेको हो । प्रधानमन्त्रीले गोवामा बिमस्टेक सदस्य राष्ट्रका सरकार प्रमुखको बैठक एवम् ब्रिक्स विमस्टेक सम्मेलनलाई सम्बोधन गर्ने कार्यक्रम रहेको छ । भारतीय प्रधानमन्त्री मोदीले गोवा सम्मेलनमा भारत पुगेका प्रधानमन्त्रीलाई नेपाली भाषामा ट्वीट गरेर स्वागत गरेका हुन् । प्रधानमंत्री पुष्पकमल दाहाल प्रचण्डलाइ भारतमा न्यानो स्वागत गरदा । उनको भ्रमणले भारतनेपाल सम्बन्ध अझ मज़बूत बनाऊनेछ ।    ()  ,"
को को जादैँछन् एमालेको चियापानमा ?,"काठमाडौँः नेकपा (एमालें)ले विजयादशमी, दीपावली, नेपाल संवत् र छठ लगायतका पर्वका अवसरमा भोलि असोज २९ गते आयोजना गर्ने चियापान कार्यक्रमको तयारी अन्तिम चरणमा पुगेको छ । चियापानका लागि एमालेले राष्ट्रपति विद्यादेवी भण्डारीलाई पनि निमन्त्रणा पठाएको छ । कार्यक्रमका लागि राष्ट्रपति, उपराष्ट्रपति, प्रधानमन्त्री, प्रधानन्यायाधीश, सभामुख, मन्त्रीहरु, संवैधानिक निकायका पदाधिकारी, सांसदहरु, विभिन्न राजनीतिक पार्टीका नेता, मुख्यसचिवसहित नेपाल सरकारका उच्चपदस्थ कर्मचारी, विभिन्न आयोग, समिति, संस्थान, बैंक तथा वित्तीय क्षेत्रका प्रमुख, अध्यक्ष तथा महाप्रबन्धक र सुरक्षा निकायका अधिकारीलाई निम्तो गरिएको एमालेले जनाएको छ । पार्टीका सचिव योगेश भट्टराईले पूर्वप्रशासक, लोकतान्त्रिक आन्दोलनका अग्रज व्यक्तित्व, नागरिक समाजका अगुवा, सहिद परिवार, उद्योगीव्यवसायी, कलाकार, सञ्चारकर्मी, खेलाडी, विभिन्न पेसागत सङ्घसंस्थाका अगुवा तथा सबै पेसाकर्मीलगायत पार्टी कार्यकर्तालाई निमन्त्रणा कार्ड पठाइसकिएको प्रेस विज्ञप्तिमार्फत उल्लेख गरेका छन् । त्यसैगरी, नेपालस्थित कूटनीतिक नियोगका प्रमुख तथा प्रतिनिधिका साथै कूटनीतिक क्षेत्रका व्यक्तित्वलाई समेत आमन्त्रण गरिएको विज्ञप्तिमा उल्लेख छ । पार्टीको केन्द्रीय कार्यालय, धुम्रबाराही अगाडि रहेको शङ्खपार्कमा दिउँसो १२ देखि ३ बजेसम्म हुने चियापान कार्यक्रमको व्यवस्थापन र सुरक्षाका लागि आज तयारी पूरा भएको एमालेले जानकारी दिएको छ । कार्यक्रमस्थलको मूल प्रवेशढोकामा राष्ट्रिय वेशभूषा झल्कने झाँकी प्रदर्शन हुनेछ । पार्टी अध्यक्ष केपी शर्मा ओलीसहितका नेताले स्वागत गर्ने कार्यक्रम तय भएको छ । एमालेका तत्कालीन अध्यक्ष मनमोहन अधिकारीले सुरु गरेको चियापनलाई पार्टीले निरन्तरता दिँदै आएको छ ।"
स्थानीय निकायको तयारीमा सरकार,"कञ्चनपुरः कृषि मन्त्री गौरीशङ्कर चौधरीले स्थानीय निकायको निर्वाचन गराउनका लागि सरकारको ध्यान केन्द्रित भएको बताएका छन् । कञ्चनपुरको पुनर्वास नगरपालिका३ सीताबस्तीमा नवोदय जीवनशक्ति युवा क्लबले बिहीबारदेखि आयोजना गरेको चतुर्दशी मेलाको उद्घाटन गर्दै चौधरीले संविधान कार्यान्वयन गराउनका लागि स्थानीय निकायको निर्वाचन आवश्यक भएको बताए । निर्वाचनका लागि सरकार आन्तरिक गृहकार्यमा जुटेको छ उनले भने । आन्दोलनरत मधेसी र थारू समुदायसँग स्थानीय निकायको निर्वाचनको वातावरण बनाउनका लागि सरकार प्रयासरत रहेको उनको भनाई थियो । मेला बिहीबारदेखि तीनदिनसम्म आयोजना हुनेछ । यसैबीच, मन्त्री चौधरीले भारतीय अतिक्रमणको चपेटामा परेको प्याराताल क्षेत्रको स्थलगत अवलोकन गरे । स्थानीय बासिन्दासँग सीमा क्षेत्रबारे जानकारी लिँदै उनले यसबारे मन्त्रीपरिषदमा कुरा उठाउने आश्वासन दिए । भारतीय जङ्गली हात्तीले पुर्याउँदै आएको क्षतिबारे आफू जानकार भएको उल्लेख गर्दै मन्त्री चौधरीले हात्ती नियन्त्रण गर्न र कृषकलाई क्षतिपूर्ति रकम उपलब्ध गराउनका लागि कार्य अगाडि बढाइने बताए । पुनर्वास नगरपालिका१२ मा सुदूरपश्चिमाञ्चल विश्वविद्यालयको आङ्गिक कृषि क्याम्पस स्थापनाका लागि सक्दो पहल गर्नुपर्ने उनको भनाई थियो । पुनर्वास नगरपालिकाकै जीवनशक्ति निम्न माध्यमिक विद्यालयले रु २० लाखभन्दा बढीको लगानीमा निर्माण गरेको पौडीपोखरीको निरीक्षण गर्दै उनले सरकारका तर्फबाट सहयोगका लागि पहल गर्ने पनि प्रतिबद्धता व्यक्त गरे ।"

शीर्षक,विवरण
कर संकलनमा सास्ती,"मुलुकमा सरकारलाई तिर्नुपर्ने राजस्व या विविध महसुल तिर्न चाहनेहरूको संख्या ठूलो छ । चाहे पानीको होस् या बिजुलीको होस्, असहजताका साथ र लामो समय लाइनमा उभिएर भए पनि अधिकांश जनताले सरकारको तिरो तिर्दै आएका छन् । स्वभावतः नेपालीमा कानुनको सम्मान गर्ने परम्परा छ र अर्को राजस्व समयमा नतिरेवापत सेवामा कटौती नहोस् भन्ने चाहना पनि उनीहरू राख्छन् । यता आएर खासगरी राजधानीमा सरकारले पानी, बिजुलीको महसुल निर्धारित प्रारम्भिक मितिभित्र तिरेबापत उपभोक्तालाई केही छुट दिएर समयमै तिरो तिर्न प्रोत्साहित पनि गरेको छ । स्वाभाविक रूपमा, पानी, बिजुलीको अधिकतम खपत राजधानी तथा सहरी क्षेत्रमा हुने हुनाले यी सेवासुविधा सहरकेन्द्रित छन् । तर त्यसभन्दा बाहिरका व्यक्तिहरूलाई चाहेर पनि सरकारको तिरो तिर्न कठिन अवस्थामै राख्नु सरकारको उदासीनता मानिनेछ । विधिवत् र सहज रूपमा तिरो तिर्ने अवस्था नहुँदा या त विचौलियामार्फत कमिसन' तिरेर ती रकम सरकारी ढुकुटीमा जम्मा गर्ने अवस्था आउँछ या लाचार उपभोक्ता अनुकूल परिस्थिति बनेपछि सरकारलाई तिरौंला भनेर राज्यप्रतिको नागरिक दायित्वबारे ऊ बेवास्ता गर्न बाध्य हुन्छ । पाल्पा भुवनपोखरी ९ का नारायण ढकालले ९० रुपैयाँ विद्युत् महसुल बुझाउन सदरमुकाम तानसेन पुग्नुपर्ने हुन्छ, ठूलो धनराशि खर्चेर र सास्त बेहोरेर । यो पीडा उनको मात्र नभएर उनीजस्ता जिल्लाका २७ हजार ग्राहकले भोग्दै आएका छन् । विगत २७ वर्षदेखि बिजुली आपूर्ति गरिँदै आए पनि उनीहरूबाट महसुल असुल्न कुनै सहज सेवा केन्द्र खोल्न सकेको छैन सरकारले । पाल्पा तुलनात्मक रूपमा सुगम र बैंक सेवा फैलिएको जिल्ला हो । सेवाग्राहीबाट बिजुली महसुल बुझाउन बैंकसँग विद्युत् प्राधिकरणले समन्वय गरेमा करअसुली समयमै त हुन्छ नै, उपभोक्ताले कम या न्यून रकममा आफ्नो दायित्व पूरा गर्न पनि सहज हुन्छ । तर सम्भवतः हरेकपटक मिटर रिडिङ' पछि मात्र तिरो तिर्ने साइत प्राधिकरणले जुटाउने हुँदा प्राधिकरण सेवा केन्द्र र उपभोक्ताबीच अन्य कुनै एजेन्सीलाई आउन दिन चाहँदैन प्राधिकरण । नेपाल विद्युत् प्राधिकरणका नयाँ कार्यकारी प्रमुख कुलमान घिसिङले अनधिकृत रूपमा वितरीत बिजुलीलाई कानुनसम्मत वितरण गरेपछि आम उपभोक्ताको स्याबासी पाएका छन् । पक्कै पनि सहरमा केही सुधार आउँदा सञ्चारमाध्यमको ध्यान पनि त्यता आकर्षित हुन्छ । त्यसको फाइदा या स्याबासी घिसिङले पाइसकेका छन् । तर जिल्लामा ग्राहकले अनावश्यक कष्ट बेहोर्नुपर्ने र जिल्लाबाट उठ्ने रकम सानो भएकाले त्यसलाई व्यवस्थित गर्न कुनै महत्व नदिँदा त्यसले प्राधिकरणको जनमुखी चरित्रलाई अवमूल्यन गर्दछ । नारायण ढकालको पीडा एउटा व्यक्तिको मात्र हैन, प्रतिनिधि कष्ट हो आम उपभोक्ताले भोगेको ।"
दुई मुलुकको कूटनीतिक सम्बन्ध नयाँ उचाइमा : प्रधानमन्त्री प्रचण्ड,"काठमाडौँ : प्रधानमन्त्री पुष्पकमल दाहाल प्रचण्डले ऊर्जासम्बन्धी उक्त शिखर सम्मेलनको औपचारिक निमन्त्रणाकै सिलसिलामा यूएईका समकक्षी र अन्य उच्च पदस्थ राजनेतासँगको भेटघाटले दुई मुलुकबीचको सम्बन्ध नयाँ उचाइमा पुगेको बताएका छन् । संयुक्त अरब इमिरेटस (यूएई) को चार दिने भ्रमणबाट मंगलबार स्वदेश फर्किएपछि त्रिभुवन अन्तराष्ट्रिय विमानस्थलको अति विशिष्ट कक्षमा पत्रकारसँग कुरा गर्दै प्रधानमन्त्रीले दुई देशको कूटनीतिक सम्बन्ध नयाँ उचाइमा पुगेको बताएका हुन् । दुई मुलुकबीच रहँदै आएको मैत्रीपूर्ण एवम् सहयोगात्मक सम्बन्ध थप प्रगाढ बनाउने अवसरको रुपमा मैले भ्रमणलाई केन्द्रित गरे, प्रधानमन्त्रीले भने । २२ जनवरी १९७७ मा कूटनीतिक सम्बन्ध स्थापना भएको द्विपक्षीय सम्बन्ध ४० वर्ष पूरा भएको छ । नेपाली युवालाई लामो समयदेखि रोजगारी प्रदान गर्दै आएको युएइको विकासमा नेपालीको ठूलो योगदान रहेको र नेपालीलाई रोजगारी प्रदान गरेर जीवनस्तर सुधार ल्याउनुका साथै विप्रेषणले मुलुकको अर्थतन्त्रमा समेत ठूलो योगदान गरेको प्रधानमन्त्रीको कथन छ । निर्वाचनको मिति छिट्टै घोषणा प्रचण्डले राजनीतिक दलको सहमतिमा छिट्टै निर्वाचनको मिति घोषणा गरिने प्रष्ट पारेका छन् । प्रधानमन्त्रीले भने, भ्रमणमा जानु अगाडि पनि मैले निर्वाचन आयोगसँग छलफल गरेको थिए । आयोगका पदाधिकारीले माघको दोस्रो साताभित्र आवश्यक ऐन, नियम कानुन उपलब्ध गराउन आग्रह गर्नुभएको छ । सरकार सबै पक्षको सहमति जुटाएर निर्वाचन घोषणा गर्ने तयारीमा जुटेको छ । मुलुकको आवश्यकता र चाहनालाई सम्बोधन गर्दै सरकारले निर्वाचनको मिति तय गर्दछ । प्रधानमन्त्रीले राजनीतिक सहमति पहिलो विषय भएकाले सरकार सोही दिशामा केन्द्रित रहेको स्पष्ट पारे । यूएईको राजधानी अवुधावीमा आयोजना गरिएको विश्व भविष्य ऊर्जा शिखर सम्मेलन, २०१७ मा भाग लिन १० सदस्यीय प्रतिनिधिमण्डलको नेतृत्व गरेर प्रधानमन्त्री यही माघ १ गते त्यसतर्फ प्रस्थान गरेका थिए । नेपाल र युएइबीच कूटनीतिक सम्बन्ध स्थापना भएपछि सरकार प्रमुखको तहबाट भएको हालसम्मै उच्चस्तरीय भ्रमणको रुपमा आफूले लिएको प्रधानमन्त्रीले जानकारी दिए । प्रधानमन्त्रीले आफ्ना समकक्षी शेख मोहम्मद विन रसिद अल मोक्तुमसँग आपसीहित, द्विपक्षीय सहयोग एवम् नेपाली कामदारको सुरक्षा र भरपर्दो रोजगारीका विषयमा कुराकानी भएको बताए । यही माघ ३ गते सम्मेलनलाई विशेष वक्ताका रुपमा सम्बोधन गर्दै प्रधानमन्त्रीले जैविक एवम् परम्परागत ऊर्जाको स्रोतमा निर्भर रहेको विश्व समुदायले आगामी दिनमा दिगो, भरपर्दो, धान्न सकिने ऊर्जाको सुनिश्चितताका लागि सबै मुलुकले साझा सङ्कल्प गर्नुपर्नेमा जोड दिएका थिए । उनले सबै राष्ट्र र जनताले न्यायोचित रुपमा ऊर्जा उपभोग गर्न पाउने सुनिश्चिताको लागि जल, सौर्य वायु र थर्मल र अन्य नवीकरणीय ऊर्जाका स्रोत पत्ता लगाई तिनको समुचित विकास एवम् स्वच्छ प्रविधिको प्रयोग गर्न विश्वव्यापी रुपमा सहकार्य आवश्यक रहेकोमा जोड दिएको स्पष्ट पारे। जलविद्युत्को विकास गर्न नेपालमा प्रचुर सम्भावना रहेको भन्दै प्रधानमन्त्रीले समकक्षी एवम् सम्मेलनमा सहभागी राष्ट्रका सरकार प्रमुख एवम् व्यापारी व्यवसायीलाई नेपालमा लगानीका लागि आह्वान गरेको जानकारी दिए । सम्मेलनलाई काजकिस्तान, कोस्टारिका, मन्टेनेग्रो, पराग्वेलगायतका राष्ट्रका सरकार प्रमुखले सम्बोधन गरेका थिए भने अन्य मुलुकका सरकार प्रमुख एवम् उच्च पदस्थ अधिकारीको उपस्थिति रहेको थियो । लगानी भित्र्याउन जोड उनले द्विपक्षीय भेटवार्ताको क्रममा आफूले नेपालमा लगानीको वातावरण बनेकाले लगानी गर्न युएइका उद्योगी व्यापारी एवम् व्यवसायीलाई आग्रह गरेको जानकारी दिए । यूएइले स्वच्छ, सफा र नवीकरणीय ऊर्जाको क्षेत्रमा गरेको विकास र त्यस्तो प्रविधिको उपयोग गरी नेपालमा पनि ऊर्जा क्षेत्रको विकास गर्न सकिने विषयमा द्विपक्षीय कुराकानी भएको र भूकम्प पछिको पुनः निर्माणमा सघाउन आफूले आग्रह गरेको प्रधानमन्त्रीले स्पष्ट पारे बमलाई रिहाइ गर्न आग्रह प्रधानमन्त्रीले युवराज शेख मोहम्मद र समकक्षी शेख मोहम्मद विन रसिद अल मोक्तुमसँगको भेटवार्तामा मृत्युदण्डको सजाय पाई दुवईको केन्द्रीय कारागारमा सन् २००३ देखि बन्दी जीवन बिताइरहेका अमबरबहादुर बमलाई रिहाइ गर्न आग्रह गरेको बताए । द्विपक्षीय छलफलको क्रममा युवराज र समकक्षीले तत्कालै सम्बन्धित पदाधिकारीलाई बमको रिहाइका लागि निर्देशन दिएको समेत प्रधानमन्त्रीले सञ्चारकर्मीलाई जानकारी दिए । यस्तै उनले भ्रमणको क्रममा नेपाली कामदारले भोग्नुपरेको समस्या, महिला कामदारको समस्या र भ्रमण प्रवेशाज्ञामा नेपालीलाई पठाइ अलपत्र पार्नेलाई कारबाहीको दायरामा ल्याउन समेत पहल गरिएको उल्लेख गरे । नेपालको प्रधानमन्त्रीको पहिलो औपचारिक भ्रमणले उच्चस्तरको राजनीतिक तहमा सम्पर्क स्थापित भई द्विपक्षीय सम्बनधलाई सुदृढ तुल्याउन मद्दत पुगेको र युएइको लगानी आकर्षण गर्न, पर्यटन प्रवद्र्धन गर्न एवम् रोजगारीका थप अवसर सिर्जना गर्न मद्दत पुग्ने विश्वास आफूले लिएको छु प्रधानमन्त्रीले भने । नकारात्मक प्रवृत्तिले काम गर्दैन प्रधानमन्त्रीले आफ्नो भ्रमणलाई लिएर नकारात्मक कोणबाट भएको प्रचार मुलुक र जनताको लागि समेत ग्राह्य नभएको बताए । उनले नेपाली सञ्चारमाध्यममा हरेक विषयलाई नकारात्मक कोणबाट मात्रै हेर्ने प्रवृत्तिको विकास भएको भन्दै त्यस्तो क्रियाकलाप गलत रहेको र कसैलाई फाइदा नगर्ने उल्लेख गरे । प्रधानमन्त्रीले भने, दुई लाखभन्दा बढी नेपालीको जीवन जोडिएको विषय छ । नेपालमा रहेको ऊर्जा सङ्कटको समाधानका लागि विभिन्न स्रोतको खोजी गर्नुछ । हरेक विषयमा नकारात्मक मात्रै खोजेर मुलुक कही पुग्न सक्दैन । सकारात्मक पाटोबाट पनि विषयवस्तुलाई बुझ्नु जरुरी छ । रासस"
प्रमुख निर्वाचन आयुक्त भन्छन्जेठको पहिलो साता निर्वाचन गर्न सकिन्छ,"काठमाडौंः प्रमुख निर्वाचन आयुक्त डाअयोधिप्रसाद यादवले माघ १५ गतेभित्रै निर्वाचन आयोगलाई ऐनकानूनहरु दिएमात्रै जेठको पहिलो हप्ता स्थानीय तहको निर्वाचन गर्न सकिने बताएका छन्। यादवले भने,अहिले स्थानीय तहको निर्वाचनको बारेमा कसैले चैत्रमा चुनाव हुने भनेका छन्। कसैले बैशाखमा भनेका छन्, त कसैले जेठमा गर्ने कुराहरु आईरहेका छन्, आयोग अचम्मित बनेको छ। मंगलबार रिपोर्टर्स क्लब नेपालले आयोजना गरेको साक्षात्कारमा प्रमुख आयुक्त डा यादवले अब चैत्रमा चुनाव हुन नसक्ने दाबी गरे। उनले भने,अब चैत्रमा चुनावमा हुन सक्दैन्, बैशाख २८२९ गते निर्वाचन सुरु गर्ने हो भने जेठको पहिलो हप्तासम्म निर्वाचन सम्पन्न गर्न सकिन्छ। उनले आयोगले अहिले पुरानै ऐन तथा कानूनहरु अनुसार काम गरिरहेको समेत जनाए। यादवले स्थानीय निर्वाचन चरणबद्ध रुपमा गर्नुपर्ने समेत बताए। उनले भने,स्थानीय निर्वाचन चरणबद्ध रुपमा गर्नुपर्छ, दुई वा तीन चरणमा गर्नुपर्छ, त्यसको लागि सूरक्षा निकायहरुसँग समन्वय गर्नुपर्छ। उनले दलीय सहमति वा राजनीतिक समझदारी भए प्रतिनिधि सभाको निर्वाचनपनि गर्न आयोग तयार रहेको स्पष्ट पारे। डा यादवले भने,निर्वाचन क्षेत्र निर्धारण आयोग गठन हुनुपर्छ, आयोगले प्रतिवेदन दियो भने र १६५ वटै निर्वाचन क्षेत्र निर्धारण भएर अघि बढियो भने आयोगलाई आपत्ति छैन। उनले पहिले प्रदेश वा प्रतिनिधि सभाको निर्वाचन गर्ने हो भने पनि सम्भव रहेको बताए। दुवै निकायको चुनाव एकैचोटी गर्न सम्भव भएपनि प्राविधिक रुपमा समस्या हुने उनको भनाइ थियो। आगामी ०७४ माघ ७ गतेभित्रै तीन वटै निकायको निर्वाचन गर्न सम्भव छ त भन्ने पत्रकारको प्रश्नमा डा यादवले भने,इच्छाशक्ति भए सम्भव छ नि, किन नहुनु?"
संशोधन प्रस्ताव पारित हुन्छ: गृहमन्त्री निधि,"वीरगन्जः उपप्रधान एवं गृहमन्त्री विमलेन्द्र निधिले संविधान संशोधनपछि मात्रै स्थानीय निकायको चुनावको मिति घोषणा गरिने बताएका छन्। नेपाल प्रेस युनियन पर्साले मंगलबार बिहान वीरगन्जमा आयोजना गरेको पत्रकार सम्मेलनमा उपप्रधानमन्त्री निधिले मधेसी मोर्चा र संघीय गठबन्धनको सहमतिमा नै स्थानीय निकायको चुनावको मिति घोषणा गरिने बताएका हुन्। गृहमन्त्री निधिले एमालेले समर्थन नगरेपनि संसदमा पेश भएको संविधान संशोधन विद्येयक दुर्इ तिहार्इ बहुमतले पारित हुने दाबी गरे। निधिले भने, सकरभर एमालेलाई पनि मनाउने प्रयास गरिरहेका छौं, यदि सहमत भएन भने पनि संविधान संशोधन हुन्छ। संशोधन विधेयकको पक्षमा दुर्इ तिहार्इ सांसद छन्।' उनले प्रमुख प्रतिपक्षी दल एमाले अहिले अत्यन्त गैरजिम्मेवार रुपमा प्रस्तुत भइरहेको आरोप लगाए। उनले भने,'एमालेलाई पनि संशोधनको पक्षमा ल्याउनका लागि सरकारले प्रयास गरिरहेको छ। मलार्इ विश्वास छ अन्तिम समयमा एमाले पनि संशोधनको पक्षमै उभिनेछ। मधेसी मोर्चा र संघीय गठबन्धनको सहमतिमै संसदमा संशोधन विधेयक पेश गरिएको भन्दै उपप्रधानमन्त्री निधिले संशोधन विद्येयक पारित गर्नका लागि हुने मतदानमा मोर्चा र गठबन्धनमा आबद्ध दलका सांसदहरुले पक्षमा नै मतदान गर्ने जिकिर गरे । अहिलेको मुख्य काम संविधान संशोधन र निर्वाचन रहेको भन्दै उनले दुर्इ नम्बर प्रदेशका लागि चाहिने भौतिक पूर्वाधार र संरचना तथा प्रदेशको विकासका लागि अहिलेदेखि नै तयारी थाल्न सबै राजनीतिक दल र नेताहरुलार्इ आग्रह पनि गरे।"
निर्वाचनको मिति चाँडै घोषणा हुन्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्ड ले निर्वाचनको मिति चाँडै घोषणा हुने बताएका छन् । संयुक्त अरब इमिरेटस (यूएई) को चार दिने भ्रमणबाट मंगलबार स्वदेश फर्किएपछि त्रिभुवन अन्तराष्ट्रिय विमानस्थलमा पत्रकारसँग कुरा गर्दै प्रधानमन्त्रीले निर्वाचनको मिति तत्काल घोषणा हुने बताएका हुन् । सरकार सबै पक्षको सहमति जुटाएर निर्वाचनको मिति चाँडै घोषणा गर्ने तयारीमा जुटेको छ, प्रधानमन्त्री प्रचण्डले भने, मुलुकको आवश्यकता र चाहनालाई सम्बोधन गर्दै सरकारले निर्वाचनको मिति तय गर्दछ । प्रधानमन्त्रीले सबै पक्षको सहमति जुटाएर निर्वाचनको मिति घोषणा गर्ने प्रष्ट पारे । म यूएई जानु भन्दा पहिला निर्वाचन आयोगसँग कुरा गरेको थिएँ । माघको दोस्रो सातासम्म ऐन कानुन भए मात्रै वैशाखमा चुनाव गर्न सकिन्छ भन्नु भएको थियो । त्यसको निम्ति आवश्यक राजनीतिक तयारी भइराखेको छ, प्रधानमन्त्री प्रचण्डले भने, निर्वाचन सम्बन्धि विधेयकहरु पारित गर्ने र राजनीतिक समझदारी बनाउने काम भइराखेको छ ।"
"राप्रपाको अध्यक्षमा थापा, राणा र लोहनीको तयारी","काठमाडौं : संसद्मा चौथो शक्तिका रूपमा रहेको राष्ट्रिय प्रजतन्त्र पार्टीको एकता महाधिवेशनमा अध्यक्षका लागि तीन नेताले आन्तरिक तयारी तीव्र बनाएका छन् । औपचारिक घोषणा नगरे पनि उनीहरूले आआफ्ना पक्षमा नेता तथा कार्यकर्ताको समर्थन जुटाउन थालेका छन् । यसरी आगामी महाधिवेशनका लागि अध्यक्षको आन्तरिक तयारी गर्नेमा वर्तमान अध्यक्ष कमल थापा, राष्ट्रिय अध्यक्ष पशुपतिशमशेर राणा र नेता डा प्रकाशचन्द्र लोहनी छन् । उक्त पार्टीका एक नेताका अनुसार यी तीनजना नेता अध्यक्षको उम्मेदवार बने थापा र राणाबीच कडा प्रतिस्पर्धा हुनेछ । तर लोहनीले निर्वाचन नलडेको खण्डमा उनले जसलाई समर्थन गर्यो त्यसको पल्ला भारी हुने स्रोतले बतायो। पार्टीका अर्का नेता लोकेन्द्रबहादुर चन्दको समर्थनले पनि महाधिवेशनमा अध्यक्षको उम्मेदवार हुनेलाई ठूलै भर गर्ने सम्भावना छ । तर उनले अहिलेसम्म कसैलाई पनि हरियो बत्ती देखाएका छैनन् । उक्त पार्टीको एकता महाधिवेशन आगामी फागुन ६ देखि ९ सम्म हुँदैछ । सहमहमन्त्री राजेश गिरीका अनुसार अहिले साधारण सदस्यता वितरण अन्तिम चरणमा पुगेको छ । उनका अनुसार अहिले देशभर दस लाखभन्दा माथिको संख्यामा सदस्यता वितरण भएको छ । महाधिवेशनलाई केन्द्रित गरी उक्त पार्टीले ७ माघदेखि १५ सम्म गाउँ तथा नगर अधिवेशन गर्ने भएको छ । त्यसैगरी माघ २१ गते एकैचोटि क्षेत्रीय अधिवेशन हुनेछ । त्यसैगरी २१ गते एकै दिन सबै जिल्ला अधिवेशन हुने पनि गिरीले बताए । महाधिवेशनका लागि प्रत्येक निर्वाचन क्षेत्रबाट समावेशीका आधारमा ९ महाधिवेशन प्रतिनिधि चय गरिनेछ । त्यसैगरी प्रत्येक जिल्ला कार्यसमितिबाट पनि यही संख्यामा प्रतिनिधित्व गराइनेछ । क्षेत्रीय र जिल्ला कार्यसमितिको निर्णयले महाधिवेशन प्रतिनिधि छान्नेछ । आगामी महाधिवेशन तयारीको सिलसिलामा मंगलबार उक्त पार्टीको केन्द्रीय कार्य सम्पादन समितिको बैठक बसेको छ । बैठकले पार्टी अध्यक्ष कमल थापाको अध्यक्षतामा राष्ट्रिय प्रजातन्त्र पार्टी एकता महाधिवेशन मूल आयोजक समिति गठन गरेको छ । ५०१ सदस्यीय समितिमा राष्ट्रिय अध्यक्ष पशुपतिशमशेर राणा, वरिष्ठ नेता लोकेन्द्रबहादुर चन्द, विश्वबन्धु थापा र डा प्रकाशचन्द्र लोहनी सदस्य छन् । यसैगरी पार्टी केन्द्रीय कार्यसमितिका पदाधिकारी तथा सदस्य, सांसद, जनवर्गीय संगठनका केन्द्रीय सभापति, बागमती अञ्चलका पार्टीका जिल्ला अध्यक्ष सदस्य छन् । समितिको सदस्यसचिवमा पार्टीका महामन्त्रीहरू टंक ढकाल र विक्रम पाण्डे रहेको पार्टी प्रवक्ता राजाराम श्रेष्ठले बताए ।"
प्रधानमन्त्री प्रचण्ड स्वदेश फिर्ता,"काठमाडौं : संयुक्त अरब इमिरेट्स (यूएई) को चारदिने भ्रमण सकेर प्रधानमन्त्री पुष्पकमल दाहाल प्रचण्ड स्वदेश फर्किएका छन् । शनिबार यूएई पुगेका प्रधानमन्त्री प्रचण्डले सोमबार दशौं विश्व ऊर्जा सम्मेलनलाई सम्बोधन गर्दै नेपालको ऊर्जा क्षेत्रमा लगानी गर्न त्यहाँका व्यापारीलाई आग्रह गरेका थिए । प्रधानमन्त्रीले यूएईमा रहेका प्रवासी नेपालीलाई समेत सम्बोधन गरेका थिए । युएई भ्रमणका क्रममा प्रधानमन्त्रीले त्यहाँको उच्च राजनीतिक नेतृत्वसँग समेत भेटवार्ता गरेका थिए । प्रधानमन्त्री दाहाल नेतृत्वको प्रतिनिधिमण्डलमा दाहालपत्नी सीता, परराष्ट्र मन्त्रालयका सचिव शंकरदास बैरागी, शिष्टाचार महापाल दीपक अधिकारी, शिष्टाचार सहायक प्रेमप्रसाद बराल, प्रधानमन्त्री दाहालका पुत्र तथा स्वकीय सचिव प्रकाश दाहाल, प्रधानमन्त्री तथा मन्त्रिपरिषद् कार्यालयका प्रतिनिधि, प्रधानमन्त्री दाहालका अंगरक्षक प्रमुख सेनानी पवन खत्री, प्रधानमन्त्रीका सुरक्षा अधिकृत प्रहरी नायब उपरीक्षक दानबहादुर मल्ल, दाहालका स्वकीय उपसचिव मनहरि शर्मा र प्रधानमन्त्रीका छाया चित्रकार दिनेश श्रेष्ठ सहभागी थिए ।"
महाअभियोगमा दलहरु विभाजित,"काठमाडौः सर्वोच्च अदालतले लोकमानसिंह कार्कीलाई अख्तियार दुरुपयोग अनुसन्धान आयोगको प्रमुख पदका लागि अयोग्य ठहर गरेको १० दिनपछि संसद्को महाभियोग सिफारिस समितिमा महाभियोग कसरी अघि बढाउने वा सर्वोच्च अदालतकै निर्णयका आधारमा रोक्ने भन्ने विवाद सुरु भएको छ । समितिमा रहेका कांग्रेसका सदस्यहरूले सर्वोच्च अदालतको फैसलापछि यसलाई अघि बढाउन आवश्यक नरहेको घारणा राखेका छन् । माओवादी केन्द्र र प्रमुख प्रतिपक्षी दल एमालेका सदस्यले भने कार्कीले प्रधानमन्त्री पुष्पकमल दाहाल र एमालेका केही उच्च तहका नेतालाई कारबाहीमा ल्याउने तयारी गरेकाले उनलाई बिनाकारबाही छोड्न नमिल्नेमा जोड दिएका छन् । खासगरी वामशक्तिका सदस्यहरू समितिमा कांग्रेस पक्षधर सदस्यले कार्कीविरुद्ध थप कारबाही गर्न नदिए अख्तियारमार्फत नै कार्कीलाई कारबाही घेरामा ल्याउने तयारीमा छन् । ११ सदस्यीय समितिमा एक मत हुन नसकेपछि आवश्यक परामर्शका लागि महान्यायाधिवक्ता, कानुनसचिव र कानुन सुधार आयोगका अध्यक्षलाई मंगलबार बस्ने बैठकमा बोलाइएको छ । सर्वोच्च अदालतको तीन सदस्यीय इजलासले गत २४ गते आइतबार अख्तियार प्रमुख कार्कीको नियुक्तिलाई असंवैधानिक ठहर गर्दै पदमुक्त गरेको थियो । समिति सदस्य माओवादी केन्द्रका सांसद अमनलाल मोदीले कार्कीलाई नियुक्त गर्ने खिलराज रेग्मीमाथि पनि छानबिन हुनुपर्ने माग गरेको जानकारी स्रोतले दिएको छ । व्यवस्थापिका संसद् सचिवालयमा सत्ताको नेतृत्व गरिरहेको माओवादी केन्द्र र प्रमुख विपक्षी एमालेका १ सय ५७ जना सांसदले अख्तियार दुरुपयोग अनुसन्धान आयोगका प्रमुखविरुद्ध गत कात्तिक ३ गते संसद् सचिवालयमा संयुक्त रूपमा महाभियोग प्रस्ताव दर्ता गरेका थिए । अख्तियारमा लोकमानसिंह कार्कीलाई नियुक्त गर्ने खिलराज रेग्मीमाथि पनि छानबिन गर्नुपर्ने माओवादी सांसदको माग । सर्वोच्च अदालत र अख्तियार प्रमुख कार्कीबीच टकराव उत्पन्न भइरहेका बेला दुई वामपन्थी पार्टीका एक चौथाइ सांसदले हस्ताक्षर गरी महाभियोग प्रस्ताव दर्ता गरेका थिए । एमाले र माओवादी केन्द्रको दोस्रो तहका नेता यतिबेला कार्कीलाई महाभियोग लगाउनुपर्ने भन्दै आन्तरिक गृहकार्यमा जुटिरहेका छन् । संसद्को महाभियोग समितिमा ती दुई पार्टीका सदस्यले समितिले स्पष्टीकरण माग गर्दा कार्कीले आफू प्रमुख नरहेको भन्ने जबाफ दिँदै आउँदिनँ भने के गर्ने, सर्वोच्चले उनको नियुक्ति नै बदर गरेको अवस्थामा संवैधानिक अंगका प्रमुख र पदाधिकारीलाई बयानमा बोलाउन के गर्ने भन्ने विवाद देखिएको छ । कुनै लाभको पदमा नभएको अवस्था र अदालतले नै निर्णय दिइसकेको बेला उठेका केही प्रश्नमा जनप्रतिनिधिले जनताको ध्यानाकर्षण गराउनसक्ने भएकाले उक्त विषयले प्राथमिकता पाउनुपर्ने जिकिर एमाले र माओवादी केन्द्रका सदस्यले बैठकमा गरेका छन् । कार्कीले अख्तियार प्रमुख हुँदा कानुनको गलत प्रयोग गरेको, देशको स्रोत र साधन दुरुपयोग गरेको, आफ्नो पद र प्रतिष्ठामा आँच पुर्याएकोमा अख्तियारकै ध्यान जानुपर्नेमा जोड दिँदै उनलाई कारबाही गर्ने पक्षमा दुई पार्टीका नेता छन् । प्रधानमन्त्री, शीर्ष नेता, सर्वोच्च अदालतका प्रधानन्यायाधीश, न्यायाधीशलगायतको टेलिफोन रेकर्ड हेर्नेसम्मका कार्य गरेकाले संसद्मा एकमत नभए पनि अख्तियारले नै पदीय दुरुपयोगका अनुसन्धान गर्नुपर्ने एमालेको माग छ । उच्च ओहदामा रहेकालाई त्रासमा राखेको, आयोगलाई संस्थागत बाटोमा नलगेको, संविधान जारी भएको एक वर्षभित्र अख्तियारको कानुन निर्माणमा चासो नदेखाएको, दुई सय प्रहरी राख्दै राष्ट्रको विशेष सुरक्षाका लागि प्रहरीले परिचालन गर्नुपर्ने अत्याधुनिक प्रविधिको दुरुपयोग गरेको, प्रधानमन्त्री दाहाल भारत भ्रमणमा रहेका बेला राति ७ः३० बजे पत्रकारसम्मेलन गरी राष्ट्रको बेइज्जत गरेकोलगायत विषयमा उनलाई दण्डित गर्नुपर्ने वाम सांसदको जिकिर छ । समिति सदस्य एमाले सांसद रेवतीरमण भण्डारीका अनुसार कांग्रेसका सांसदले कार्की पदमुक्त भएकाले महाभियोग अगाडि बढाउन नहुने धारणा राखे भने एमालेका सुशीला नेपाल र पार्वत गुरुङले महाभियोग समितिमा अनुसन्धानका लागि पठाइएकाले अनुसन्धान गर्नुपर्ने तर्क गरेका थिए । पदमुक्त भएको व्यक्तिसँग कसरी स्पष्टीकरण सोध्ने भन्नेमै विवाद रहेको भण्डारीले बताए । महाभियोगको प्रस्तावमाथि छलफल जारी रहे पनि लोकमान भने भारतको दिल्ली हुँदै क्यानाडा हिँडिसकेका छन् । समिति बैठकमा माओवादी केन्द्रका सांसद रामनारायण बिडारीले एक साताभित्र समितिले स्पष्टीकरण लिने प्रावधान रहेको तर अब कार्की पदमा नरहँदा के गर्ने भन्ने प्रश्न उठेको बताए । केन्द्रका अर्का सांसद अमनलाल मोदीले भने महाभियोगबारे अनुसन्धान गर्नुपर्ने तर्क गरेका थिए । अब संसद्ले पठाएपछि अनुसन्धान गर्नुपर्छ । कार्कीलाई नियुक्त गर्ने खिलराज रेग्मीमाथि पनि छानबिन हुनुपर्छ', उनले भने ।"
सरकार परिवर्तन हुँदा परराष्ट्र नीति परिवर्तन हुँदैन : ओली,"काठमाडौं : पूर्वप्रधानमन्त्री एवम् एमाले अध्यक्ष केपी शर्मा ओलीले चीनसँगको नेपालको परराष्ट्र नीति अपरिवर्तनीय रहेको जनाउँदै एक चीन नीतिप्रति नेपाल सधैँ प्रतिबद्ध रहेको बताएका छन् । चीन अध्ययन केन्द्र र चिनियाँ समाचार संस्था सिन्ह्वाले मंगलबार आयोजना गरेको चीननेपाल विद्वत समूह सम्मेलन (चाइना नेपाल थिङ्क ट्याङ्क कन्फरेसन्स्) को उद्घाटन गर्दै पूर्व प्रधानमन्त्री ओलीले जुनसुकै पार्टीले सरकारको नेतृत्व गरे पनि चीनप्रतिको नेपाल नीति परिवर्तन हुँदैन, एक चीन नीतिमा यहाँका सबै दल अडिग भएको बताए । संविधान कार्यान्वयन अहिलेको अपरिहार्य आवश्यकता रहेको भन्दै उनले त्यसमा चीनलगायत सबै छिमकी र विश्व समुदायको सहयोग चाहिने उल्लेख गरे। दुई देशका बीचमा आर्थिक सम्बन्ध विस्तार व्यापार आदान प्रदानबारे आफ्नो सरकारको पालामा भएका सन्धि सम्झौताको कार्यान्वयनमा शिथिलता आएको अध्यक्ष ओलीको भनाइ थियो । राष्ट्रिय प्रजातन्त्र पार्टीका अध्यक्ष कमल थापाले नेपाल दुवै छिमेकी मुलुकसँग समदूरीको सम्बन्ध बढाउन चाहने र सडक, हवाई र सम्पर्क विस्तारका क्षेत्रमा दुवै देशको आर्थिक ट्रान्जिट पोइन्ट नेपाललाई बनाउनुपर्नेमा जोड दिए । कार्यक्रममा नयाँ शक्ति नेपालका नेत्री हिसिला यमी, सङ्घीय समाजवादी फोरमका नेता शिवजी यादवलगायतले दुई देशको सम्बन्धबारे प्रकाश पारे । रासस"

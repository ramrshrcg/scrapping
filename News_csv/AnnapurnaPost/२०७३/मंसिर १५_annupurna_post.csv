शीर्षक,विवरण
न्यायाधीशविरुद्ध उजुरी,"न्यायपालिकामा 'संघीय' संविधानको आशय र अवधारणाअनुसार संरचनात्मक परिवर्तनको तयारी भइरहेको छ । यद्यपि संविधानका अत्यन्त विवादित र व्यवहारमा कसरी ल्याउने भन्ने समस्या बोकेको विषयमा संघीयता पनि पर्छ । संविधानले संघीयतालाई सिद्धान्ततः अपनाएपछि अपिल या पुनरावेदन अदालतको सट्टा उच्च अदालत निर्माण गरी न्यायाधीश नियुक्त गर्ने तयारी भइरहँदा त्यो पदका आकांक्षी या स्वाभाविक उम्मेदवारविरुद्धसमेत न्याय परिषद्मा सिकायतको ओइरो लाग्न थालेको छ । यी सिकायतप्रति न्याय परिषद्ले कस्तो रबैया अपनाउला ? गम्भीर र निष्पक्ष छानबिन गर्ला कि नगर्ला ? त्यो एउटा पक्ष हो । तर उनीहरू उच्च न्यायालयमा पुग्लान् या नपुग्लान्, त्यसको निर्णय हुनुपूर्व नै उनीहरूविरुद्ध आएका सिकायतहरूलाई गम्भीरताका साथ लिनुपर्ने पर्याप्त कारण न्याय परिषद्ले भेटाएमा वर्तमान हैसियतमा कार्य गर्न पनि ती न्यायाधीशहरूसमक्ष नैतिक अड्चन उपस्थित हुनेछ । सम्भवतः न्याय परिषद्समक्ष पठाइएका सबै सिकायतहरूमा सत्यता नहोलान्, तर त्यसले जनमानसमा न्यायपालिकाका सञ्चालक अथवा न्यायाधीशहरूबारे कस्तो भावना या मान्यता छन्, त्यसको संकेत पाइन्छ । त्यसलाई बेवास्ता गर्दा न्यायपालिकाको नेतृत्व र नियुक्तिकर्ता न्याय परिषद् र संवैधानिक परिषद्समेत विवादमा आउन सक्छ । नियुक्तिकर्ता निकायले त्यस्ता न्यायाधीशहरूको न्यायिक आचरणमा अपूर्णता देखिएमा त्यसको जवाफदेहीबाट भाग्न मिल्दैन । त्यसैले अहिलेका सिकायतलाई न्याय परिषद्ले एउटा उचित चेतावनीका रूपमा लिन सक्छ, गम्भीर छानबिन गर्न र खोटमुक्त निर्णय लिन । तर यसले एउटा अर्को नैतिक प्रश्न पनि उठाएको छ । के ती सिकायतहरूमा केही तथ्य छन् भने उच्च न्यायालयमा पदोन्नति नभए पनि तिनीहरूलाई जिल्ला अदालतमा निरन्तरता दिनु उचित होला र ? आखिर न्याय सर्वोच्चमा मरोस् या उच्च अदालतमा या जिल्लामा, त्यसको अन्यायिक पक्षबाट पुग्ने पीडा त त्यही हो सबै तहमा । यी सिकायतहरू कसरी र किन आए ? हरेकका आफ्नै कारण होलान् । तर न्यायाधीश नियुक्तिमा राजनीतिक दल तथा सांसदहरूको भूमिका बढ्न थालेपछि त्यसमा राजनीतिक पक्षपोषण या लेनदेन त भएका छैनन् ? प्रश्न उठ्न थालेका छन् । प्रश्न नउठाउनेहरूमा पनि अदालतप्रति आशंका र अविश्वास बढ्न थालेको छ । संसदीय सुनुवाइसँगै न्याय परिषद्मा पनि दलीय कोटाबाट सदस्य भर्ती हुने परम्पराले थप आशंका बढाएको छ । त्यसैले अहिले आएका सिकायतहरूमाथि प्रमाणका आधारमा न्याय परिषद्ले निष्पक्ष र प्रभावकारी छानबिन गरेमा त्यसले भोलिको अवस्थामा न्यायपालिकामा योग्य, सफा र निष्पक्ष व्यक्तिहरू आउने सम्भावना बढाउँछ । हिजोका केही आचरणले पनि न्यायाधीशहरू दल र नेताकै 'झोले' त हैनन् भन्ने प्रश्न उठेको छ आज । न्यायाधीश पदमा नियुक्तिलगत्तै दलका कार्यालयमा कृतज्ञता चढाउन जाँदा न्यायको रंग न्याय परिषद्ले र उक्त पदले मागेको आचरणबाट भन्दा सम्बन्धित दलसँगको संलग्नताले निर्धारित गर्दो रहेछ भन्ने सन्देश गएको छ । न्यायाधीशहरूको क्षमता र पारदर्शिताको पक्षमा वकालत स्वाभाविकै हो तर सिकायत दर्ता गर्नेहरूको नियत र अन्य आबद्धता पनि सम्भवतः छानबिनको विषय बनाइनु आवश्यक छ, अन्यथा त्यसले न्यायाधीशलाई सधैं कमजोर बनाइराख्नेछ ।"
चार दलको बैठकमा स्थानीय निर्वाचनमा जुटन सरकारको आग्रह,"काठमाडौं: संविधान संशोधनको सरकारी प्रस्तावबारे दलहरुबीच तिब्र विवाद चलिरहेका बेला प्रधानमन्त्री पुष्पकमल दाहाल प्रचण्डले स्थानीय निर्वाचन गराउन सरकार तयार रहेको भन्दै निर्वाचनको वातावरणमा जुटन प्रमुख दलहरुसँग प्रस्ताव गरेका छन्। कांग्रेस, एमाले, माओवादी केन्द्र र राप्रपाका शीर्ष नेताको बैठकमा प्रधानमन्त्री दाहालले अविलम्व स्थानीय चुनाव गराउन सरकार तयार रहेको जानकारी गराएका हुन् । सभामुख ओनसरी घर्तिमगरको कार्यकक्षमा बसेको बैठकमा प्रधानमन्त्री दाहालले स्थानीय निर्वाचनको कुरा गर्ने वित्तिकै प्रमुख विपक्षी एमालेले प्रधानमन्त्रीको प्रस्ताव उल्टो बाटो भएको भनी जवाफ फर्काएको थियो । संविधान संशोधनको प्रस्ताव ल्याउनु अघि चुनावको कुरा गरेको भए सुल्टो हुन्थ्यो । तर, सरकारले देशलाई विभाजनमा लगेर चुनावको प्रस्ताव ल्यायो, एमाले उपाध्यक्ष भीम रावलले बैठकपछि भने,तपाई(प्रधानमन्त्री) पो चुनावको विपक्षमा हो कि भनेर बैठकमा हामीले प्रश्न गयौ । जवाफमा प्रधानमन्त्री दाहालले स्थानीय निर्वाचन गराउने विषयमा शंका नगर्न विपक्षी एमालेलाई आग्रह गर्दै मधेसी मोर्चा पनि चुनावका लागि तयार रहेको बताएका थिए । एमाले जहिले पनि चुनावको पक्षमा छ । चुनावबारे हामीलाई सोध्नै पर्दैन भनेर प्रधानमन्त्रीलाई भनेका छौं, एमाले संसदीय दलका उपनेता सुवास नेम्वाङ्गले भने । एमाले नेताहरुले स्थानीय तह कि पुरानै संरचना अनुसारको स्थानीय निकायको निर्वाचन गराउने भनी प्रधानमन्त्रीसँग प्रश्न गरेको रावलले बताए । जवाफमा प्रधानमन्त्री दाहालले स्थानीय निकाय पुनर्संरचना सम्बन्धी आयोग छिट्टै प्रतिवेदन दिने तयारीमा रहेको र सकभर आयोगको प्रतिवेदन अनुसारको स्थानीय तहको निर्वाचन नै गराउने पक्षमा सरकार रहेको जवाफ दिएका थिए । संविधान संशोधनको प्रस्तावलाई लिएर एमालेले संसद अवरोध गर्ने निर्णय गरेका कारण प्रधानमन्त्री दाहालले स्थानीय निर्वाचन सम्बन्धी कानुन निर्माणमा अप्ठ्यारो पर्ने हो कि भन्ने जिज्ञासा एमालेसँग राखेका थिए । एमाले नेताले कानुन निर्माणमा एमालेको सहयोग नै रहने जानकारी गराएका थिए । एमालेको अवरोधले स्थानीय निर्वाचन सम्बन्धी कानुन निर्माणमा अप्ठ्यारो पर्दैन, माओवादी केन्द्रका नेता नारायणकाजी श्रेष्ठले भने, त्यस विषयमा अप्ठयारो पर्दा एमालेले सोचेर काम गर्ला । चैतको अन्त्य वा वैशाखको पहिलो साताभित्र स्थानीय निर्वाचन गराउन सकिने उल्लेख गर्दै श्रेष्ठले भने, स्थानीय निर्वाचन गराउने विषयमा सबै दलको सहमति नै छ । प्रधानमन्त्रीले पनि हर हालतमा चुनाव गराउन सरकार तयार रहेको भन्दै सहमति गरेर अघि बढ्न प्रस्ताव गर्नुभएको छ । एमालेले नयाँ संरचना अनुसारको स्थानीय तहको निर्वाचन गराउन सरकारलाई अप्ठ्यारो परे पुरानै संरचना अनुसारको स्थानीय निकायको निर्वाचन गराउन पनि प्रधानमन्त्री दाहाललाई सुझाव दिएको थियो । एमालेले स्थानीय तह कि निकायको निर्वाचन गर्ने भन्नेमा पहिले सत्ता पक्षबीच नै सहमति गरेर आउनुपयो भनेको छ, कांग्रेस नेता एवम् उपप्रधान तथा गृहमन्त्री विमलेन्द्र निधिले भने, स्थानीय निर्वाचनमा जान सबै तयार छौं । तर, कसरी गर्ने भन्नेमा निर्णय गर्न बांकी छ । यसैबीच प्रधानमन्त्री दाहालले फोरम लोकतान्त्रिकका अध्यक्ष विजय गच्छदारसँग पनि प्रधानमन्त्री निवासमा भएको भेटमा स्थानीय निर्वाचन र संविधान संशोधन विधेयकमा सहयोग गर्न आग्रह गरेको बालुवाटार स्रोतले बतायो ।"
संशोधन प्रस्तावबारे एमालेले छलफल गर्ने,काठमाडौं: नेकपा एमालेले सरकारले व्यवस्थापिका संसद सचिवालयमा दर्ता गराएको संविधान संशोधन प्रस्तावका विषयमा आफ्नो धारणा तय गर्न संसदीय दलको बैठक बोलाएको छ । मध्यान्ह १२ बजे पार्टी संसदीय दलको कार्यालय सिंहदरबारमा बोलाइएको बैठकमा संविधान संशोधनका विषयमा छलफल हुनेछ । संविधान संशोधनको विपक्षमा रहेको एमालेले सरकारले मंगलबार व्यवस्थापिका संसदमा संशोधन प्रस्ताव दर्ता गरेपछि त्यसबारे आफ्नो धारणा तय गर्न संसदीय दलको बैठक बोलाएको हो ।
संघीयता नै देशको लागि क्यान्सर,काठमाडौंः राष्ट्रिय जनमोर्चाका अध्यक्ष तथा पूर्व उपप्रधानमन्त्री चित्रबहादुर केसीले संसदमा दर्ता गरेको संविधान संसोधनकोे विधयक भारतीय विस्तारबादीको इसारमा दर्ता भएको बताएका छन् । राजधानीमा आयोजित कार्यक्रममा बोल्दै केसीले तराइलाई पहाडबाट अलग गर्ने र अन्तत सिकिमीकरण गर्ने उद्देश्यअनुरुप नै भारतले नयाँ सरकारको सेटिङ मिलाएको आरोप लगाए । केपी ओली सरकार विस्तापित गरेर आफ्नो एजेण्डा लागु गर्ने सर्तमा देउवा र प्रचण्डको समीकरण भारतले नै मिलाएको हो ।' केसीले भने । बहुराष्ट्रबादको नाममा देशलाई टुक्राएर सिकिमीकरण गर्नका लागि भारतले नयाँ लेण्डुव दोर्जेहरु खोजिरहेको उनको आरोप थियो । उनले संघियता नै देशको लागि क्यानसर भएको भन्दै सचेत रहन उनले सबैसँग आग्रह गरेका छन् । मदेशी दलहरु नेपाललाई सिकिमिकरण गर्न भारतको खेताला मात्रै भएको उनको आरोप थियो । केसीले सरकारले दर्ता गराएको संविधान संसोधनको प्रस्ताव पारित हुन नदिन सम्पुर्ण राष्ट्रबादी शक्तिहरु एकजुट हुनुपर्ने बताए । राष्ट्रिय जनमोर्जाले संघियताको विपक्षमा संसोधन प्रस्ताव दर्ता गर्ने जानकारी दिए । कुनै पनि हालतमा सरकारले ल्याएको प्रस्ताव पारीत हुन दिन नदिने बताए । आमालाई पोइल पठाएर जारी लिन तयार हुने सांसदहरुले मात्रै सरकारले ल्याएको संसोधनको प्रस्तावको पक्षमा मतदान गर्ने केसीले आरोप लगाए ।
'संशोधन विधेयकले माग सम्बोधन गरेन',"काठमाडौं । संघीय समाजवादी फोरम नेपालले सरकारले संसद्मा दर्ता भएकोे संविधान संशोधन विधेयकले आन्दोलनरत पक्षको माग सम्बोधन नगरेको बताउनुभएको छ । आदिवासी जनजाति, थारू, खस, मुस्लिम, महिला, दलित तथा मधेसमा भएका आन्दोलनको माग बमोजिम संविधान संशोधन प्रस्ताव दर्ता नगरेर सरकारले गल्ती गरेको पार्टी अध्यक्ष उपेन्द्र यादवद्वारा बुधबार जारी गरेको प्रेस विज्ञप्तिमा उल्लेख छ । संशोधन विधेयकले मधेसी मोर्चा र सङ्घीय गठबन्धनले उठाइएका कुनै पनि मागको पूर्णरुपले सम्बोधन गरेको छैन' विज्ञप्तिमा भनिएको छमधेसी मोर्चा र सङ्घीय गठबन्धनले उठाएका पाँच जिल्ला झापा, मोरङ, सुनसरी, कैलाली र कञ्चनपुरका विषयमा संशोधन प्रस्तावले सम्बोधन गरिएको छैन । जातीय र सामुदायिक जनसङ्ख्याको आधारमा समानुपातिक समावेशिकरण र राष्ट्रिय पहिचानको मान्यताका कहींँ चर्चासम्म पनि छैन अध्यक्ष यादबले भने । ' संशोधन प्रस्तावले वर्गीय, जातीय, लैङ्गिक, भाषिक, सांस्कृतिक, धार्मिक र क्षेत्रीय आदि भेद्भावलाई अन्त्य गर्न नसक्ने भन्दै विज्ञप्तिमा भनिएको छ यसले मुलुकलाई शान्ति, स्थिरता, राष्ट्रियता, राष्ट्रिय एकता र विकासको सट्टा थप द्वन्द्व, अन्यौल र अस्थिरतातर्फ लैजाने खोजेको छ ।' रासस"
संविधान संशोधनविरुद्ध मोहन वैद्य आन्दोलनमा,"काठमाडौंः मोहन वैद्य नेतृत्वको नेकपा (क्रान्तिकारी माओवादी)ले संविधान संशोधन विधेयकको विरोध गर्ने भएको छ । वैद्य माओवादीले सरकारले मंगलबार व्यवस्थापिका संसद् सचिवालयमा दर्ता गरेको नेपालको संविधान संशोधन विधेयकको विरोध गर्ने निर्णय गरेको हो । संविधान संशोधन विधयकप्रति ध्यानाकर्षण भएको बताउदै मोहन वैद्यले विज्ञप्ति सार्वजनिक गर्दै संविधान आमूल परिवर्तन तथा जनताको इच्छा र भावनाविपरित भएको बताएका छन् । वैद्यले बुधबार सर्वजनिक गरेको विज्ञप्तिमा लेखिएको छ, सीमांकन लगायतका विषयको विरोधमा जनताद्वारा राखिएका जायज माग र आयोजित प्रदर्शन तथा हड्तालको कार्यक्रमप्रति पार्टी दृढतापूर्वक समर्थन र ऐक्यबद्धता जाहेर गर्दछ । सीमांकनलगायतका विषयको समाधान तानाशाही तरिकाले नहुने भन्दै जनताको राय सुझाव तथा सहमति बिना संविधान संशोधन हुनै नसक्ने विज्ञप्तिमा उल्लेख गरिएको छ । सीमांकन लगायतको विषयको विवाद समाधान अग्रगामी तथा परिवर्तनशील राजनीतिक शक्तिहरु र सम्वन्धित जिल्ला तथा प्रदेशका जनताको राय सुझाव तथा सहमतिका अनिवार्य हुने कुरामा पनि पार्टी आफ्नो दृढ अभिमत रहेको धारणा व्यक्त गर्दछ, विज्ञप्तिमा भनिएको छ । स"
अब देश निर्वाचनतर्फ अघि बढ्योः प्रधानमन्त्री,"काठमाडौं: प्रधानमन्त्री पुष्पकमल दाहालले व्यवस्थापिकासंसद्मा संविधान संशोधनसम्बन्धी मस्यौदा दर्ता भएसँगै देश अब निर्वाचनतर्फ अघि बढ्ने बताएका छन् । प्रधानमन्त्री निवास बालुवाटारमा बुधबार बिहान अखिल नेपाल महिला सङ्घ क्रान्तिकारीको प्रतिनिधिमण्डलसँगको भेटका क्रममा प्रधानमन्त्री दाहालले देश निर्वाचनतर्फ अघि बढेको बताए । 'हिमाल, पहाड र तराईबीच सुदृढ एकता सरकारको प्राथमिकता हो । अहिले दर्ता भएको संशोधन प्रस्तावले राष्ट्रिय एकताको प्रतिनिधित्व गरेको छ । हामीले राष्ट्रको अहित हुने कुरा कल्पना पनि गर्न सक्दैनौँ,' प्रधानमन्त्रीले भने'संशोधन प्रस्तावको विरोध गर्नु राष्ट्रिय एकताविरोधी कुरा हो । अझै पनि सहमतिका लागि सरकारको प्रयास जारी रहन्छ ।' सङ्घका अध्यक्ष अमृता थापामगरको नेतृत्वमा गएको महिला नेत्रीको टोलीले संवैधानिक प्रावधानबमोजिम राज्यका निकायमा महिलाको उचित प्रतिनिधित्वका लागि प्रधानमन्त्रीको ध्यानाकर्षण गराएको थियो ।"
एमालेले संसद् चल्न नदिने,काठमाडौँः एमालेले सरकारले अघि सारेका संविधान संशोधनको प्रस्तावको विरोधमा बिहीबारदेखि हुने व्यवस्थापिका संसद्को बैठक अवरुद्ध गर्ने निर्णय गरेको छ । संसद् भवन बानेश्वरमा बुधबार सम्पन्न संसदीय दलको बैठकमा संविधान संशोधनको प्रस्तावले मुलुकलाई विखण्डित गराउने र संविधान कार्यन्वयनमा जटिलता आउने भन्दै संसद अवरुद्ध गर्ने निर्णय गरेको हो । प्रमुख प्रतिपक्षी पार्टीले सदन र सडकमा प्रतिरोध गर्ने निर्णय गरेको सो दलका प्रमुख सचेतक भानुभक्त ढकालले जानकारी दिए । संसद्को बैठक सुरु हुनु १५ मिनेट अगावै आफ्ना सांसदलाई अनिवार्य उपस्थितिका लागि पनि बैठकले निर्देशन दिएको छ । पार्टीका अध्यक्ष केपी शर्मा ओलीको अस्वस्थ्यताका कारण उपनेता सुवास नेम्वाङको अध्यक्षतामा संसदीय दलको बैठक बसेको थियो । रासस
गणतन्त्र खतरामाः सञ्चारमन्त्री,"सिन्धुलीः सूचना तथा सञ्चारमन्त्री सुरेन्द्रकुमार कार्कीले नेताले दह्रो खुट्टा नटेक्दा गणतन्त्र खतरामा पर्ने अवस्थामा आएको बताएका छन् । सिन्धुलीको जरायोटारलाई बुधबार खुला दिसामुक्त गाविस घोषणा गर्दै उनले नेपाली जनताको वर्षौदेखिको बलिदानीपछि प्राप्त उपलब्धिलाई अबका नेताले गुमाउन लागेको आरोप लगाए । महिला, आदिवासी जनजाति, मुस्लिम, थारुलगायत उत्पीडनमा परेका समुदायले अधिकार माग्दैमा राज्यले खुट्टा कमाउन नहुने उल्लेख गर्दै उनले अधिकार माग्नेले राज्य नै नमागेका हुँदा अन्य जाति र समुदायले आत्तिनु नपर्ने बबताए । उनले अबको दुई महिनामा सिन्धुलीको ग्रामीण क्षेत्रमा सञ्चारको पहुँच पुर्याउने प्रतिबद्धता व्यक्त गरे । सिन्धुलीको लाम्पान्टार गाविस३ सिकारी डाँडामा नेपाल टेलिकमबाट टावर निर्माण भएको एक वर्ष बितिसक्दा पनि सञ्चालनमा नआएको गुनासो आएपछि अबको दुई महिनामा तिनपाटन र मरिण क्षेत्रका जनतालाई सञ्चार सुविधा पुर्याउने प्रतिवद्धता मन्त्रीबाट व्यक्त भएको हो । जरायोटार गाविससहित अहिलेसम्म जिल्लाका ४२ गाविसलाई खुला दिसामुक्त घोषणा गरिसकिएको छ । बाँकी आठ गाविस र दुई नगरपालिकालाई पनि खुला दिसामुक्त घोषणा गर्ने तयारी भइरहेको जिविसका वास फोकल पर्सन मल्लव अधिकारीले जानकारी दिएका छन् । रासस"
संशोधन प्रस्तावमा धारणा बनाउन मधेसी मोर्चाको बैठक,"काठमाडौं: सरकारले संविधान संशोधनको प्रस्ताव व्यवस्थापिका संसदमा दर्ता गराएपछि त्यसबारे आफ्नो धारणा तयार पार्न मधेसी मोर्चाको बैठक बोलाइएको छ । बैठक दिउँसो तीन बजे तमलोपा कार्यालय बिजुलीबजारमा बस्नेछ । सरकारले मंगलबार राति संसद सचिवालयमा संविधान संशोधन प्रस्ताव दर्ता गराएपनि प्रस्ताव मोर्चाको पक्षमा छ कि छैन भन्ने आधिकारिक धारणा आएको छैन् । तर, संघीय समाजवादी फोरम नेपालका अध्यक्ष उपेन्द्र यादवले भने एक विज्ञप्ति जारी गर्दै मधेसी मोर्चाको माग भन्दा संशोधन प्रस्ताव फरक आएको भन्दै आपत्ति जनाएका छन् । आजको बैठकपछि मात्र संशोधन पस्तावका पक्ष वा विपक्षमा उभिने भन्ने निर्णय मधेसी मोर्चाले लिनेछ ।"
'संविधान संशोधन प्रस्ताव असफल हुन्छ',"काठमाडौः नेकपा (एमाले) ले संसद्मा दर्ता भएको संविधान संशोधनको प्रस्ताव असफल बनाउन सदन र सडकमा प्रतिरोध गर्ने भएको छ । एमालेका सचिव प्रदीप ज्ञवालीले आफ्नो पार्टीसँग छलफलबिना जनमत र संविधानको भावनाविपरीत सङ्घीयता लगायतका विषयमा संशोधनको प्रस्ताव आएकाले त्यसलाई सफल हुन नदिने बताएका हुन् । पार्टीको प्रचार विभागले आयोजना गरेको अन्तरक्रिया कार्यक्रममा उनले प्रदेशसभा गठन र एमालेको सहमतिबिना त्यसमातहतका सिमाना हेरफेर गर्ने अधिकार अहिलेको संसद्लाई नभएको उनले तर्क गरे । संविधानको सर्वस्वीकार्यताका नाममा एमालेलाई एक्लो पार्न खोजेर कसरी निकास हुन्छ, यस्तो प्रयासले केवल राष्ट्रिय स्वाधिनतामा आँच आउने बाहेक अरु काम गर्ने छैन । उनले भने । संसदीय दल बस्दै यसैबीच, सरकारले संसद्मा मङ्गलबार दर्ता गराएको सविधान संशोधनपछिको रणनीति तय गर्न नयाँ बानेश्वरमा एमाले संसदीय दलको बैठक राखिएको सो दलका प्रमुख सचेतक भानुभक्त ढकालले जानकारी दिए । रासस"
सहरी विकास मन्त्रालयमा कांग्रेसका दुई राज्यमन्त्रीबीच झगडा,काठमाडौं: सहरी विकास मन्त्रालयमा नवनियुक्त दुई राज्यमन्त्रीबीच झगडा भएको छ । वाणिज्य मन्त्रालयको जिम्मेवारी पाएकी सुवर्ण ज्वारचन सहरी विकास मन्त्रालयमा पुगेर पदबहाली गरेपछि सहरी विकास मन्त्रालयको जिम्मेवारी पाएकी मिठु मल्लले आपत्ति जनाउदा दुई राज्यमन्त्रीबीच झगडा भएको हो । राज्यमन्त्रीको पद तथा गोपनियताको सपथ लिएपछि मन्त्रालयमा चाँडै पुगेर सुवर्णले पदबहाली गरेपछि मात्र मिठु मन्त्रालयमा पुगेकी थिइन् । मन्त्रालयमा आइपुग्दा सुवर्णले पदबहाली गरेर नाम समेत टाँसिसकेको देखेपछि मिठुले आक्रोश व्यक्त गरिन् । आफू सिफारिस भएको मन्त्रालयमा सुवर्णले पदबहाली गरेको देखेपछि मिठुले तत्काल आफ्नो नाममा बोर्ड बनाउन लगाएर मन्त्रालय भित्र छिरेकी थिइन् । मिठु पनि सुवर्णले पदबहाली गरेकै मन्त्रालयमा पुगेपछि दुई मन्त्रीबीच झगडा भएको हो । अहिले बाहिर सुवर्णको नाम व्यवस्थित बोर्डमा राखिएको छ भने मिठुको नाम कागजमा लेखेर टाँसिएको छ । मन्त्रीको कोठामा बसेका दुई मन्त्री र सचिवहरुबीच विवाद मिलाउने प्रयास भइराखेको छ । सुवर्णलाई वाणिज्य मन्त्रालयमा पदबहालीका लागि लिन सचिव नइन्द्र उपाध्याय सहरी विकास मन्त्रालयमा पुगे पनि उनले आफूले पदबहाली गरिसकेकाले वाणिज्य मन्त्रालय नजाने अड्डी लिएका छन्। लामो समयको घम्साघम्सीपछि समस्या समाधानका लागि सचिव र दुई नवनियुक्त राज्यमन्त्रीबीच सहरी विकास मन्त्रालयको कार्यकक्षमा वार्ता जारी छ ।
संविधान कार्यान्वयनपछि आर्थिक समृद्धिको ढोका खुल्छः उपराष्ट्रपति पुन,"काठमाडौँ: उपराष्ट्रपति नन्दबहादुर पुनले संविधान कार्यान्वयनपछि देशमा आर्थिक समृद्धिको ढोका खुल्ने बताएका छन् । नेपाल आर्थिक पत्रकार समाजको १९ औँ स्थापना दिवसको बुधबार उद्घाटन गर्दै उपराष्ट्रपति पुनले संविधान कार्यान्वयनपछि देशमा आर्थिक समृद्धिको ढोका खुल्ने बताएका हुन् । उपराष्ट्रपति पुनले यस वर्ष केही सुखद समाचार आएकाले आर्थिक वृद्धिदर बढ्ने समेत बताए । गत वर्ष आर्थिक वृद्धिदर शुन्य दशमलव ७७ प्रतिशतमा खस्केको भए पनि अहिले देशमा विद्युत्भार कटौतीमुक्त भएको, माछामा भारतको एकाधिकार तोडिएको तथा खराब कर्जा आधा घटेको जस्ता सुखद समाचार आइरहेकोमा खुसी व्यक्त गरे । उपराष्ट्रपति पुनले आर्थिक समृद्धिका लागि पर्याप्त आधार तथा स्रोत रहेकाले देशको समृद्धि छोटो अवधिमा नै हासिल गर्न सक्ने बताउँदै सरकारले लगानीमैत्री वातावरण निर्माण गरी पूर्वाधार विकासमा प्राथमिकता दिनुपर्ने बताए । संविधान कार्यान्वयन गर्ने वातावरण तयार पार्न राजनीतिक दललाई उनले आग्रह गरे । ऊर्जामन्त्री जनार्दन शर्माले दृढ इच्छाशक्ति र आर्थिक विकास गर्ने प्रतिबद्धता भए मुलुकको विकास छोटो समयमा गर्न सक्ने बताए । उनले एमाले र नेपाली कांग्रेसको सहमतिका आधारमा विगतमा तयार भएको दस्तावेजका आधारमा सरकारले संविधान संशोधन प्रस्ताव दर्ता गराएको खुलासा गरेका छन् । भौतिक पूर्वाधार तथा यातायातमन्त्री रमेश लेखकले नेपाली सञ्चार माध्यमले राजनीतिक समाचारलाई बढी प्राथमिकता दिइने गरेकोमा अब आर्थिक समाचारलाई बढी प्राथमिकता दिनुपर्नेमा जोड दिए । उनले एमाले र कांग्रेसबीच सहमति भएको दस्तावेजलाई नै हेरफेर गरेर सरकारले संशोधन प्रस्ताव ल्याएको उल्लेख गरे । नेपाल राष्ट्र बैंकका गभर्नर चिरन्जीवी नेपालले नेपालको व्यापार घाटा २०१ अर्ब रहेको बताउँदै देशको निर्यात १८ अर्ब तथा सञ्चितिको स्थिति एक हजार ५४ अर्ब रहेको जानकारी दिए । रासस"
सीमा विवादमा सर्वोच्चले सरकारलाई बोलायो,"काठमाडौं: प्रदेश व्यवस्थापिकाको क्षेत्राधिकारविपरित सिमा हेरफेर गर्न थालिएको दाबीसहित दायर रिटमा सर्वोच्च अदालतले मंगलबार सरकार र व्यवस्थापिका संसदलाई छलफलमा डाकेको छ । संविधानको धारा २७४ ले प्रदेश व्यवस्थापिकालाई दिएको अधिकार विपरित गई संविधान संशोधनको कसरत भएको दाबीसहित अधिवक्ता टिकाध्वज खड्काले रिट दायर गरेका थिए । सीमा विवादको समाधानका लागि संविधानको धारा २९५ अनुरुप भिन्नै आयोग गठन गर्न पनि रिटमा माग थियो । रिटमा सुनुवाईपछि प्रधानन्यायाधीश सुशिला कार्कीको एकल इजलासले सिमा हेरफेरको तयारीबारे कारण माग गर्दै उक्त प्रक्रिया रोक्न अन्तरिम आदेश हुने वा नहुने बिषयमा एकसाताभित्र छलफलमा उपस्थित हुन आदेश दिएको हो । सर्वोच्चमा रिट निवेदक र विपक्षीविच छलफल भएपछि सरकारको प्रश्ताव रोक्न अन्तरिम आदेश जारी हुने वा नहुने बिषयमा टुंगो लाग्ने छ । सर्वोच्चले प्रदेशको सिमा परिवर्तन गर्नुपर्नाको लिखित कारण १५ दिनभित्र पेश गर्न आदेशमा भनेको छ । 'संविधानको धारा २९५ मा प्रदेशको सीमाङकन सम्बन्धी विषयमा सुझाव दिन सरकारले एक संघीय आयोग गठन गर्नसक्ने व्यवस्था छ । 'सिमा परिवर्तनसम्बन्धी बिषयमा संवैधानिक प्रश्न उठाउँदै दायर रिटमा १५ दिनभित्र लिखित जवाफ पेश गर्न र उक्त कार्य रोक्ने वा नरोक्ने बिषयमा अन्तरिम आदेशबारे छलफल गर्न व्यवस्थापिका संसद र सरकारलगायत विपक्षी निकायलाई उपस्थित हुन आदेश जारी भयो,' सर्वोच्चका सहायक प्रवक्ता विश्वराज पौडेलले अन्नपूर्ण पोष्टसँग भने । सिमासंविधानमा संशोधनमार्फत सिमा हेरफेरको तयारीविरुद्ध यतिबेला प्रदेश नम्बर ४ र ५ अन्तर्गतका रोल्पा, दाङ, दाङ, रुपन्देही, अर्घाखाँची, रुकुम, गुल्मी, प्युठानलगायत जिल्लामा आन्दोलन चलिरहेको छ । रिट निवेदक खड्काले क्षेत्राधिकारविपरितको कामकारबाही 'न्यायिक सक्रियता' मार्फत तत्काल नरोकिए अराजकता एवम् अस्थिरताको स्थिति पैदा हुने दाबी गरेका छन् ।"
नेपालभारत निगरानी संयन्त्रको पहिलो बैठक सम्पन्न,"काठमाडौँः नेपालभारत निगरानी संयन्त्रको पहिलो बैठक आज परराष्ट्र मन्त्रालयमा सम्पन्न भएको छ । बैठकमा नेपालको तर्फबाट परराष्ट्र सचिव शङ्करदास बैरागी र भारतका तर्फबाट नेपालका लागि भारतीय राजदूत रणजीत रायले नेतृत्व गरेका थिए । बैठकमा दुवै देशका परियोजना कार्यान्वयन निकायका अधिकारीहरुको पनि सहभागिता रहेको थियो । प्रधानमन्त्री पुष्पमकल दाहाल प्रचण्ड ले गत भदौमा गर्नुभएको भारतको राजकीय भ्रमणका अवसरमा दुई देशबीच सञ्चालनमा रहेका आर्थिक र विकास परियोजनाहरुको पुनरावलोकन तथा शीघ्र कार्यान्वयनका लागि आवश्यक पहल गर्न निगरानी संयन्त्र स्थापना गर्ने सहमति भएको थियो । बैठकमा भारत सरकारको सहयोगअन्तर्गत कार्यान्वयनमा रहेका अन्तरदेशीय रेल्वे परियोजना, एकीकृत चेकपोस्ट, अन्तरदेशीय प्रशारण लाइन, अरुण तेस्रो र माथिल्लो कर्णाली जलविद्युत् परियोजना, पञ्चेश्वर बहुउद्देश्यीय आयोजना, हुलाकी सडक, पुनःनिर्माणलगायतका परियोजनाहरुको प्रगतिको पुनरावलोकन गरिएको थियो । सौहाद्रपूर्ण वातावरणमा भएको सो बैठकमा दुवै देशका प्रतिनिधिमण्डलका प्रमुखहरुले द्विपक्षीय आर्थिक र विकास परियोजनाहरुको कार्यान्वयनमा देखिएका कठिनाइहरुलाई समाधान गर्दै समयमै सम्पन्न गर्ने कुरामा जोड दिएका थिए । संयन्त्रको अर्को बैठक आगामी माघमा हुने परराष्ट्र मन्त्रायले जनाएको छ । रासस"
संविधान संशोधनको विरोधमा नयाँ बानेश्वरमा चक्काजाम,काठमाडौंः सरकारले मंगलबार व्यवस्थापिका संसदमा संविधान संशोधन विधेयक दर्ता गरेको विरोधमा प्रमुख प्रतिपक्षी दल एमाले आन्दोलनमा उत्रिएको छ। बुधबार एमाले युवा संगठन अनेरास्ववियु र युवा संघले नयाँ बानेश्वरमा एक घन्टा टायर बालेर चक्काजाम गरेका छन् । सरकारले संसदमा दर्ता गरेको संविधान संशोधन विधेयक राष्ट्रघाती भएको भन्दै एमालेका युवा सडमा उत्रिएका हुन् । बुधबार बिहान अनेरास्ववियु र युवा संघको संयुक्त बैठकले संविधान संशोधन प्रस्ताव फिर्ता नभएसम्म विरोध कार्यक्रम गर्ने निर्णय गरेको युवा संघका प्रवक्ता प्रभातविक्रम कटुवालले अन्नपूर्ण अनलाइनलाई जानकारी दिए । राजधानीको नयाँ बानेश्वरमा भएको प्रदर्शनका क्रममा एमाले युवाले एउटा सरकारी गाडी फुटाएका छन् । बा १ झ ८११३ नम्बरको सरकारी गाडी तोडफोड गरेका हुन् । प्रदर्शनका कारण नयाँ बानेश्वर क्षेत्रको सवारी अवातजातव अस्तव्यस्त भएको छ । एमाले युवा संगठनले केहीबेरमा बैठक बसेर थप आन्दोलनका कार्यक्रम सार्वजनिक गर्ने जनाएको छ ।विरोध प्रदर्शनका क्रममा युवा संघका अध्यक्ष राजीव पहारी र अनेरास्ववियुकी अध्यक्ष नविना लामाले सरकारले संसदमा दर्ता गरेको संविधान संशोधन विधेयक जलाएका छन् ।
समितिको निर्देशन कार्यान्वयन नभएको भन्नेबारे अब सदनमै छलफल हुने,"काठमाडौँः संसदीय समितिले दिएको निर्देशन कार्यान्वयनमा सरकारले आवश्यक चासो नदिएको निष्कर्ष निकालेको छ । विकास समितिको आइतबार सम्पन्न बैठकले समितिले दिएको निर्देशनको अवस्थाका सम्बन्धमा तयार गरिएको मूल्याङ्कन प्रतिवेदनलाई पारित गरेको छ । समितिबाट उक्त प्रतिवेदन अनुमोदन भएसँगै अब निर्देशनको कार्यान्वयका अवस्थाबारे सदनको पूर्ण बैठकमा छलफल हुनेछ । प्रतिवेदनका बारेमा उठेका प्रश्नको सरकारको तर्फबाट के कति र किन कार्यान्वयन हुन नसकेको हो त्यसबारे जवाफ दिनुपर्ने संसद् नियमावलीमा उल्लेख छ । देशलाई आर्थिक र सामाजिकरुपले दीर्घकालीन रुपमा योगदान हुने अपेक्षा राखेर समितिले निर्देशन दिएका परियोजनाको प्रगति प्रतिबेदन अपेक्षा गरेभन्दा निकै तल रहेको समितिको भनाइ छ । सरकारको नीति तथा कार्यक्रममा घोषणा गरिएका कतिपय परियोजनाको कार्यान्वयको अवस्था विश्लेषण गर्दा घिस्रने काम पनि हुन नसकेको समितिको दाबी छ । समितिले आयोजना तथा परियोजनाका लागि लगानी प्रबन्ध गर्ने सम्बन्धमा देखिएका कानुनी समस्या तथा लगानीमैत्री कानुन र नीतिमा देखिएका अप्ठ्याराबारे १५ दिनभित्र सम्पूर्ण जानकारी उपलब्ध गराउन लगानी बोर्डलाई निर्देशनसमेत दिएको छ । बैठकले पर्याप्त लगानीको यथोचित प्रबन्ध नगरिकन आयोजनलाई कार्यान्वयनको चरणमा लैजाँदा आयोजनाको कार्य सम्पादनमा अपेक्षित गुणस्तरको अभाव हुने, समयमा कार्यान्वयन नहुने, लगानी बढ्दै जाने भएकाले लगानीको उचित प्रबन्ध गरेर मात्र विकास आयोजना कार्यान्वयन गर्न निर्देशन दिएको छ । समितिले लगानी बोर्डलाई देश विकासको गतिलाई अगाडी बढाउने खालका आयोजन समावेश गरेर प्रोजेक्ट बैंक बनाउन तथा त्यसमा रहने आयोजनाको प्राथमिकता हेरी क्रमिकरुपमा लगानीको प्रबन्ध गर्ने गरी काम गर्न पनि निर्देशन दिएको छ । समितिका सभापति रवीन्द्र अधिकारीले रोकिएका कामलाई अघि बढाउन तथा हालसम्म गरेका कामको प्रगति सार्वजनिक गर्न लगानी बोर्डका पदाधिकारीलाई निर्देशन पनि दिए । सो अवसरमा बोर्डका कार्यकारी निर्देशक महाप्रसाद अधिकारीले पूर्वाधार विकासका लागि आवश्यक पर्ने लगानीको प्रबन्ध, कार्यप्रगति, परियोजनाको हालको अवस्था, बोर्डको क्रियाशीलता, भावी कार्ययोजना तथा रणनीति एव्म समस्या र चुनौतीका बारेमा जानकारी गराउनुभएको थियो । रासस"
' संविधान संशोधन प्रस्तावमा आशंका नगर्न आग्रह',काठमाडौँः कानुनमन्त्री अजयशङ्कर नायकले सरकारले ल्याएको संविधान संशोधन प्रस्तावप्रति आशङ्का नगर्न सबैमा आग्रह गरेका छन् । राजधानीमा आयोजित एक कार्यक्रममा बोल्दै मन्त्री नायकले मुलुकमा विद्यमान अन्योल र अस्थिरताको अन्त्य गरी चुनावको वातावरण बनाउनका लागि सरकारले ल्याएको संशोधनको प्रस्तावमा सबैले सहयोग गर्नुपर्ने बताए । मन्त्री नायकले देशको आन्तरिक एकतालाई बलियो बनाउन सबै जाति समुदायका भावनालाई सम्बोधन गर्नुपर्ने उल्लेख गर्दै संविधान संशोधनमा सकारात्मक दृष्टिकोण राखेर सहयोग गर्न प्रमुख प्रतिपक्षी दल एमालेसंग आग्रह गरे । नेकपा (एमाले) का सचिव प्रदीप ज्ञवालीले आफ्नो पार्टीसँग छलफल नगरीकन ल्याइएको सो प्रस्ताव राष्ट्रघाती रहेकाले एमालेले त्यसलाई सफल हुन नदिने बताए । संविधान संशोधनको प्रक्रियामा एमालेलाई एक्लो पार्न खोजेर कसरी सर्वस्वीकार्यताका हुन्छ उनले भने । जनमत र संविधानको भावना विपरीत सङ्घीयता लगायतका विषयमा संशोधनको प्रस्ताव आएकाले यसले राष्ट्रिय स्वाधिनतामा आँच आउने उनको भनाई थियो । नेपाली काँग्रेसका केन्द्रीय सदस्य चन्द्र भण्डारीले सदियैदेखि मिलेर बसेका पहाड र तराईका नागरिकलाई कसैले पनि चाहेर फुटाउन नसक्ने बताउँदै त्यसबारे सम्बन्धित क्षेत्रका जनताले नै निर्णय लिनुपर्ने बिचार व्यक्त गरे । राप्रपाका नेता दिलानाथ गिरीले प्रदेशसभा गठन र उसको सहमतिबिना त्यसमातहतका सिमाना हेरफेर गर्ने अधिकार अहिलेको संसद्लाई नभएको धारणा राखे । संघीय सद्भावना पार्टीका अध्यक्ष अनिल झाले संविधान संशोधन प्रस्तावले मधेसी मोर्चाका केही माग पूरा गर्ने भएकाले त्यसको स्वागत गर्दै मोर्चाका नेताहरुले छलफल गरी आधिकारिक धारणा बनाउने बताए ।
प्रदेश नम्बर ५ टुक्राउने प्रस्तावविरुद्ध जनता सडकमा,"गुल्मीः सपाँच नम्बर टुक्राउने संशोधनको विरोध गर्दै गुल्मी, पाल्पा र अर्घाखाँचीका जनता सडकमा उत्रेका छन्। गुल्मी, पाल्पा र अर्घाखाँचीलाई पाँच नम्बरबाट अलग गराउने खेल कुनै हालतमा सफल नहुने बताउँदै यसले विखण्डन निम्त्याउने चेतावनी दिएका छन्। यही विरोध तथा प्रदर्शनका कारण तीनैजिल्ला बुधबार दिनभर तनावग्रस्त रहे र जनस्तरबाटै बन्दको आव्हान गरिएको छ। विरोध प्रदर्शनका कारण गुल्मी भित्रने र बाहिरिने सवारी साधन चल्न सकेनन् भने बजार पसल पूर्ण रुपमा बन्द भए । उद्योग वाणिज्य संघ गुल्मीको नेतृत्वमा सर्वसाधारण र युवा स्वतस्फूर्त सडकमा उत्रिएका थिए । सडकमा उत्रिएका युवा र सर्वसाधारणले नेकपा माओवादी केन्द्रका अध्यक्ष पुष्पकमल दाहाल प्रचण्ड नेतृत्वको सरकारविरुद्ध चर्को नाराबाजी गरेका छन् । जनभावना विपरित संविधान संशोधन प्रस्ताव दर्ता भएको भन्दै विरोधमा जस्तोसुकै मुल्य चुकाउन आफू तयार रहेको बताउदै वाणिज्य संघ गुल्मीका अध्यक्ष दुर्गा पाण्डले आन्दोलनको नेतृत्व गरेका छन् । अध्यक्ष पाण्डले संविधान संशोधन प्रस्ताव फिर्ता नभएसम्म अनिश्चितकालिन गुल्मी बन्द गर्ने घोषणा गरे । बजार पसल बन्द भए पनि विद्यालयको पढाइमा भने प्रदर्शनकारीले कुनै अवरोध नगर्ने बताएका छन् ।"
संशोधन प्रस्तावको विरोध गर्दै जनता सडकमा,"बुटवलः सरकारले सीमाङ्कन हेरफेरसहित संविधान संशोधन प्रस्ताव संसद सचिवालयमा दर्ता गरेको विरोधमा बुधबार बुटवलमा बिहानैदेखि यातायात ठप्प भएको छ । पाँच नम्वर प्रदेश टुक्रियाएको भन्दै विभिन्न शिक्षण संस्थाबाट निस्किएका विद्यार्थी तथा सर्वसाधारणले बुटवलमा बिहानैदेखि चक्काजाम गरेका हुन् । चक्काजामका कारण पूर्वपश्चिम तथा उत्तरदक्षिण सिद्धार्थ राजमार्गमा चल्ने सवारीसाधन ठप्प भएका थिए । पाँच नम्बर प्रदेशबाट पाल्पा, अर्घाखाँची, गुल्मी, रोल्पा र प्यूठानलगायतका पहाडी जिल्लालाई तराईबाट अलग गर्ने गरी आएको संविधान संशोधन प्रस्ताव अविलम्ब फिर्ता नहुँदासम्म आन्दोलन जारी राख्ने अनेरास्ववियु रुपन्देहीका अध्यक्ष बालकृष्ण पाण्डेले बताए । भूगोलका हिसाबले पहाड र तराई मिलेर तथा प्राकृतिक स्रोतसाधन, संस्कृति र सापिप्यता समेटिएका पाँच नम्वर प्रदेशलाई टुक्रयाउन नहुने धारणा उनीहरुको छ । बुटवलसँगै पाल्पा, गुल्मी, अर्घाखाँची, कपिलवस्तु, नवलपरासीलगायतका जिल्लामा समेत बुधबार बिहानैदेखि विरोध प्रद्धर्शन भइरहेको छ । रासस"
सरकारले संशोधन प्रस्तावमा मधेसका माग समेटेनः उपेन्द्र यादव,"काठमाडौं: सरकारले व्यवस्थापिका संसदमा दर्ता गरेको संविधान संशोधनको प्रस्ताव प्रति संघीय समाजवादी फोरम नेपालले आपत्ति जनाएको छ । पार्टी अध्यक्ष उपेन्द्र यादवले एक विज्ञप्ति जारी गर्दै सरकारले मधेसी मोर्चा र संघीय गठबन्धनले उठाएका कुनै पनि मागको सम्बोधन नगरेको आरोप लगाएका छन् । मधेस आन्दोलनको मुख्य माग रहेको प्रादेशिक स्वायत्तता र स्वशासनसहित १० प्रदेशको संघीयता र सीमांकनको विषयलाई विवादित नै राखिएको यादवले बताएका छन् । त्यस्तै अध्यक्ष यादवले आदिवासी जनजाति, थारु, खस, मुस्लिम, महिला, दलित तथा मधेसमा भएका आन्दोलनको माग बमोजिम संविधान संशोधन प्रस्ताव दर्ता नगरेर सरकारले गम्भीर गल्ति गरेको ठह गरेका छन् । यादवले जारी गरेको विज्ञप्ति पढ्नुहोस ।"
संशोधनको विपक्षमा माले,"काठमाडौँः नेकपा (माले) ले सरकारले ल्याएको संविधान संशोधनको विरोध गरेको छ । सो पार्टीका महासचिव सिपी मैनालीले आज विज्ञप्ति जारी गरी संशोधन विधेयकमा प्रदेश नं ५ का पहाडी जिल्लालाई टुक्र्याएर त्यस प्रदेशलाई तराई मधेस मात्र रहेको दोस्रो क्षेत्रीय प्रदेश बनाउने, राष्ट्रियसभामा जनसङ्ख्यामा आधारित प्रतिनिधित्वका नाममा प्रदेशबीच भेदभाव कायम गर्ने, नेपालको एउटा अन्तर्राष्ट्रिय भाषा हिन्दी भाषालाई नेपालको सरकारी कामकाजको भाषा बनाउने उद्देश्य लिइएको भन्दै विरोध गर्नुभएको हो । राष्ट्रघाती उद्देश्य रहेको उपरोक्त संविधान संशोधन विधेयक नेपाल र नेपाली जनता विरोधी छ । सरकारले त्यसलाई अविलम्ब फिर्ता लेओस् तथा ९० प्रतिशतभन्दा बढी सभासद्को सहभागितामा जारी गरिएको संविधान कार्यान्वयन गर्नेतिर प्राथमिकताका साथ लाग्न र संविधान सम्बन्धमा रहेका सबै दलका मत भिन्नताबारे सहमति खोज्न तथा त्यसप्रकार प्राप्त हुने सहमतिलाई संवैधानिक प्रक्रियाद्वारा संविधानमा संस्थागत गर्दै जान प्रतिनिधिमूलक एउटा उच्चस्तरीय राजनीतिक समितिको गठन गर्न माग गर्दछौँ विज्ञप्तिमा भनिएको छ । रासस"
'सेनाले नेपाललाई चिनाएको छ',"काठमाडौः राष्ट्रपति विद्यादेवी भण्डारीले विभिन्न द्धन्द्धग्रस्त मुलुकमा शान्ति स्थापनार्थ नेपाली सेनाको भुमिका प्रशंसनीय भएको बताएकी छन । दक्षिणी सुडान र लिबियामा शान्ति स्थापनार्थ जान लागेका सैनिक अधिकारीहरुको पूर्व परिचालन तालिमको निरीक्षणका क्रममा राष्ट्रपति भण्डारीले नेपालको मान, सम्मान र इतिहासलाई विश्वमाझ पुर्याउन नेपाली सेनाले खेलेको भूमिका गौरव गर्न लायक भएको बताइन् । नेपाली सेनाले नेपाल र नेपालीहरुको प्रतिनिधित्व गर्दै विश्व शान्तिका लागि विभिन्न द्वन्दग्रस्त मुलुकहरुमा गरेको योगदानले नेपाललाई विश्वसामु चिनाएको राष्ट्रपति भण्डारीको भनाइ थियो । राष्ट्रपति भण्डारीले दक्षिण सुडान र लिवियामा तैनाथ हुन जाने टोलीहरुद्वारा प्रस्तुत प्रदर्शनी तथा अभ्यासको अवलोकन गरेकी थिइन । रक्षामन्त्री बालकृष्ण खाँडले नेपालको परराष्ट्र नीतिलाई व्यवहारिक रुपमा बहुराष्ट्रहरु सम्मिलित मिसनमा परिचित र स्थापित गर्न नेपाली शान्ति सैनिकहरुको महत्वपूर्ण योगदान रहेको वताए । नेपाली सेना शान्ति स्थापनार्थ पहिलो पटक लिविया जान लागेको हो । सैनिक प्रवक्ता तारा वहादुर कार्कीले सुडान र लिबियामा जान नेपाली फौज तयारी अवस्थामा रहेको र छिट्टै त्यस तर्फ जाने वताए । नेपाली सेनाको एक टोली वस्तु स्थिती अध्ययान गर्न अहिले लिबिया पुगेको छ । लिबियाका लागि २ सय ३४ जना फौज तयारी अवस्थामा रहेको छ । लिबिया सहित नेपाली सेनाको शान्ति सैनिक फौज अहिले १६ वटा मिसनमा तैनाथ रहेको छ ।"
'चीनबिरोधी गतिबिधी हुन दिँदैनौं',"काठमाडौ: सङ्घीय मामिला तथा स्थानीय विकासमन्त्री हितराज पाण्डेले चीनबिरोधी गतिबिधी हुन नदिने प्रतिबद्दता जनाएका छन् । नेपाल भ्रमणमो रहेको चीनको साङ्सी प्रान्तका उपगर्भनर याओ यिनलियाङ नेतृत्वको छ सदस्यीय प्रतिनिधिमण्डलसंग मंगलबार भएको भेटमा पाण्डेले नेपालमा चीन विरोधी कुनै पनि गतिविधि हुन नदिइने बताए । मन्त्री पाण्डेले नेपाल सरकार एक चीन नीति प्रति पूर्ण प्रतिबद्ध रहेको बताएको पाण्डेको सचिवालयले प्रेस विज्ञप्तिमा जनाएको छ । मन्त्री पाण्डेले विसं २०६६ सालमा आफूले साङसी प्रान्तको भ्रमण गरेको स्मरण गर्दै उच्चस्तरको यस भ्रमणले दुई देशबीचको सम्बन्ध अझ विकसित हुने बताए । भूकम्पबाट प्रभावितको उद्धार, राहत र पुनःनिर्माणमा चीनले गरेको सहायताप्रति धन्यवाद प्रकट गर्दै पाण्डेले नेपालको विकासक्रममा चीनको सहयोग सरहानीय रहेको बताए । भेटमा चिनियाँ प्रतिनिधीमण्डलले साङ्सी प्रान्त र भगवान् गौतमबुद्धको जन्मस्थल लुम्बिनीसँग गहिरो सम्बन्ध रहेको बताउँदै भैरहवा विमानस्थलको निर्माण सम्पन्न भएपछि साङ्सी प्रान्तको लुम्बिनीसँगको सीधा हवाई सम्पर्क स्थापित हुने र यसबाट ठूलो मात्रामा चिनियाँ पर्यटक लुम्बिनी भित्र्ने सक्ने बताएको थियो । लुम्बिनी र साङ्सीबीच सिधा हवाई सम्पर्क हुन नसक्दा पर्यटन प्रवद्र्धनमा समेत समस्या आएको उल्लेख गर्दै प्रतिनिधिमण्डलले भैरहवा विमानस्थल निर्माणमा समस्या देखिए सरकारले समाधान गरिदिने अपेक्षा राखेको पाण्डेको सचिवालयले जनाएको छ । सो अवसरमा मन्त्री पाण्डेले भैरहवा र पोखरा क्षेत्रीय अन्तर्राष्ट्रिय विमानस्थलको निर्माण समयमै सम्पन्न हुने विश्वास व्यक्त गर्दै सरकारले विमानस्थल निर्माणमा कुनै बाधा व्यवधान आउन नदिने प्रतिबद्धता व्यक्त गरे । साङ्सी चीनमा सबैभन्दा बढी बौद्धमार्गी रहेको प्रान्त हो ।"

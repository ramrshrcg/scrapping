शीर्षक,विवरण
बढी बोले पूर्वराजा ज्ञानेन्द्रले दु:ख पाउँछन्ः प्रचण्ड,"घोराहीः प्रधानमन्त्री पुष्पकमल दाहाल प्रचण्डले पूर्व राजा ज्ञानेन्द्र शाहलाई बढी नबोल्न चेतावनी दिँदै आफ्नो हैसियतमा बस्न आग्रह गरेका छन्। प्रेस सेन्टर नेपालले दाङको घोराहीमा शनिबार गरेको पत्रकार सम्मेलनमा प्रधानमन्त्री प्रचण्डले पूर्व राजा ज्ञानेन्द्रले बढी बोले अझै दुःख पाउने भन्दै चुप लागेर बस्न आग्रह गरेका हुन्। उनले भने,पूर्वराजा ज्ञानेन्द्रले बढी बोले अझै दुःख पाउँछन्। त्यसैले उनी अहिले चुप लागेर बस्नु नै बेश हुन्छ। नेकपा माओवादी केन्द्रका अध्यक्षसमेत रहेका प्रचण्डले ज्ञानेन्द्रले धमिलो पानीमा माछा मार्न खोजेको आरोप लगाए। उनले भने,ज्ञानेन्द्रले धमिलो पानीमा माछा मार्न खोजेका हुन्। धमिलो पानीमा माछा मरिहाल्छन् कि भनेर यस्तो गरेका हुन्। यस्तै गरे उनले अझै धेरै दुःख पाउँछन्। प्रचण्डले पूर्वराजा वीरेन्द्र शाहको बंश नाश हुने गरी भएको दरबार हत्याकाण्डका विषयमा मन्त्रिपरिषदमा सामान्य छलफल मात्रै भएको बताए। उनले भने,दरबार हत्याकाण्डको विषयलाई मन्त्रिपरिषद बैठकमा मैले प्रस्तावकै रुपमा राखेको होइन। यसबारे मन्त्रीहरुको धारणा मागेको थिए। उनले आफू सरकारमा हुँदामात्रै नभएर बाहिर रहँदा पनि दरबार हत्याकाण्डबारे उच्चस्तरीय छानविन हुनु पर्छ भन्नेबारे बोल्दै आएको बताए। संसदको अबरोध एकदुई दिनमा खुल्छ प्रधानमन्त्री प्रचण्डले एकदुई दिनमा संसदको अबरोध हट्ने बताए। उनले संविधान संशोधनको प्रक्रिया वा विषयमा सहमतिमै संसदमा जारी अबरोध हट्ने बताए। उनले प्रतिपक्षी दल एमालेले संसद अबरोध गरेर लोकतान्त्रिक पद्धतिलाई नै असफल बनाउन खोजेको आरोप लगाए। उनले संसदमा दर्ता भएको संशोधन प्रस्तावलाई समर्थन नगर्ने भए प्रस्तावलाई फेल गराउन एमालेलाई चुनौती दिए। उनले भने,प्रस्ताव मन परेको छैन भने प्रक्रियामार्फत फेल गराए हुन्छ। नत्र सधैं संसद अबरुद्ध गरेर निकास निस्कदैन। उनले आफू काठमाडौं फर्किनासाथ संसदको अबरोध हटाउने विषयमा छलफल थाल्ने बताए।"
संविधान संशोधन एमालेकै प्रस्तावअनुसार : प्रचण्ड,"रुकुम : प्रधानमन्त्री पुष्पकमल दाहाल प्रचण्डले एमालेको प्रस्तावअनुसार नै आफूले संविधान संशोधन प्रस्ताव दर्ता गराएको दाबी गरेका छन्। उनले भने, संविधान बन्नुभन्दा पहिले एमालेकै प्रस्तावअनुसारको विधेयक अहिले मैले ल्याएको हुँ। विरोधका लागि मात्र विरोध गर्नु भएन । ओलीजीकै प्रस्तावअनुसार यो आएको छ।'संविधान कार्यान्वयन गर्न सबै दल एक ठाउँमा आउनुको विकल्प नरहेको बताए। रुकुमको चुनवाङमा गुरिल्ला ट्रेल (युद्ध पर्यटन)को शनिबार शुभारम्भ गर्दै प्रधानमन्त्री दाहालले सङ्घीय लोकतान्त्रिक संविधान कार्यन्वयन हुन नदिनका लागि विभिन्न तत्वहरु लागि परेकाले सबै आन्दोलनलाई छोडेर वार्ता र सहमतिबाट अगाडि बढ्नुपर्नेमा जोड दिए। नयाँ संविधान घोषणाका क्रममा केही कुरा छुटेकाले त्यसलाई पूरा गर्न सरकारले व्यवस्थापिकासंसद्मा संशोधन विधयेक दर्ता गराएको उल्लेख गर्दै उनले मधेसी, मुस्लिम, थारु, जनजातिलगायत पछाडि पारिएका समुदायको अधिकारलाई सुश्चित गर्न विधेयक दर्ता गराएको बताए। उनले संविधान संशोधन कसैले रोक्न नसक्ने बताए। प्रधानमन्त्री दाहालले आफूहरु देशलाई आर्थिक रुपले समृद्ध बनाएर जनवादलाई पूरा गर्दै समाजवादतर्फ अगाडि बढ्ने तयारीमा रहेको बताए।देश आर्थिक रुपले समृद्ध नभएसम्म विकास हुन नसक्ने भएकाले संविधान कार्यान्वयन गरेर आर्थिक समृद्धितर्फ लाग्नुपर्ने अहिलेको आवश्यकता रहेको उनको भनाइ थियो । संविधान कार्यान्वयन नभए अहिलेसम्मका सबै उपलब्धि गुम्ने खतरा रहेकाले सरकारले तोकिएकै समयमा तीनै तहको निर्वाचन गराएर छोड्ने प्रधानमन्त्री दाहालको दाबी थियो । रासस"
ज्ञानेन्द्रको वक्तव्यबारे मन्त्रिपरिषदमा छलफल भएको हो',"काठमाडौंः भौतिक पूर्वाधार तथा यातायातमन्त्री रमेश लेखकले पूर्वराजा ज्ञानेन्द्र शाहले हालै जारी गरेको प्रेस वक्तव्यलाई लिएर मन्त्रिपरिषद् बैठकमा सचेतनापूर्ण ढंगले छलफल भएको स्पष्ट पारेका छन्। मन्त्री लेखकले मन्त्रिपरिषदको बैठकमा प्रेस वक्तव्यलाई लिएर कुनै आधिकारिक निर्णय नभएपनि त्यसबारेमा बडो सचेतनापूर्ण रुपमा छलफल भएको बताएका हुन्। उनले भने,सरकारले देशको समसामयिक विषयमा छलफल गर्छ। शनिबार रिपोर्टर्स क्लब नेपालले आयोजना गरेको साक्षात्कारमा मन्त्री लेखकले सरकारले संविधान कार्यान्वयनको लागि नै संविधान संशोधन प्रस्ताव ल्याएको बताए। उनले भने,संविधानको सर्वस्वीकार्यतालाई फराकिलो बनाउने अनि यसको कार्यान्वयन गर्नको लागि नै सरकारले संविधान संशोधन प्रस्ताव ल्याएको हो, मेरो आग्रह छ यो प्रस्ताव राम्रो छ यसलाई पारित गर्नुपर्छ। यदि कसैलाई मन परेको छैन भनेपनि यसलाई फेल गरे भैगयो नि। मन्त्री लेखकले उनले संसद अवरुद्ध गरेर प्रमुख प्रतिपक्षी दल नेकपा एमालेले राम्रो काम नगरेको आरोप लगाए। उनले भने,संसदलाई र यसको अधिकारलाई कसैलेपनि बन्दी बनाउनुहुँदै। संसदभन्दा बाहिर गएर समस्याका समाधान खोजियो भने भने संसदको अधिकार कुण्ठित हुन्छ। उनले संसद सर्वोच्च थलो भएकोले संविधान संशोधन प्रस्तावका बारेमा के गर्ने वा नगर्ने भन्ने अधिकार पनि उसलाई नै हुने बताए । लेखकले प्रदेशको सीमांकन हेरफेरको प्रस्ताव त एमालेकै प्रस्ताव भएको जिकिर गरे। उनले भने,यो प्रस्ताव त तत्कालीन काँग्रेस सभापति सुशील कोइराला र एमाले अध्यक्ष केपी शर्मा ओलीले हस्ताक्षर गरेको प्रस्ताव हो नि, बरु त्यतिवेला माओवादी सहमति थिएन, आज मधेसी मोर्चाले सहमति जनाउने स्थिति छ, तर एमाले किन भाग्न खोज्दैछ ? मलाई आश्चर्य लागेको छ ।"
'सातौं राष्ट्रिय खेलकुद पुरानो संरचनामा बनाउनु संविधान विरोधी काम',धरानः नेकपा एमालेका बरिष्ठ नेता झलनाथ खनालले सातौं राष्ट्रिय खेलकुद प्रतियोगिता पुरानो संरचनामा गराएर सरकारले संविधान र संघीयता विरोधी काम गरेको आरोप लगाएका छन्। मुलुक सात प्रदेशको संघीय संरचनामा गर्इँ सक्दा पनि सरकारले पाँच विकास क्षेत्रका आधारमा सातौं राष्ट्रिय खेलकद प्रतियागिता आयोजना गरेर गम्भीर गल्ती गरेको बताएका हुन्। शनिवार धरान आएका पूर्वप्रधानमन्त्री खनालले अन्नपूर्ण पोस्टसंगको कुराकानीमा पुष्पकमल दाहाल प्रचण्ड नेतृत्वको सरकारले सातौं राष्ट्रिय खेलकुद विकास क्षेत्रका आधारमा गराइनुले सरकार संविधान कार्यान्वयन र संघीयता कार्यान्वयनको विरुद्धमा लागेको आरोप लगाए। सात प्रदेशको संघीय संरचनामा जाने निर्णय गर्दा समेत सरकारले करोडाैं रुपैयाँ खर्च गरेर पुरानो संरचनामा प्रतियोगिता गराउनु संघीयता विरोधी काम गरेको बताए। सरकारले सातै प्रदेशको प्रतिनिधित्व गराएर खेलकुद प्रतियोगिता गराएको भए संविधान र संघीयता कार्यान्वयनमा सहयोग पुग्ने खनालको भनाइ थियो। उनले मधेसवादी दलहरुको नाजायज माग र सरकारले पुरानो संरचनामा राष्ट्रिय खेलकुद आयोजना गर्नुले संविधान कार्यान्वयन गर्न समेत समस्या हुने दाबी गरे। खनालले केही दिन अगाडि एमाले अध्यक्ष केपी ओलीले पाँच विकास क्षेत्रलाई संघीय संरचनामा लैजादा उत्तम हुने भनेर दिएको अभिव्यक्ति व्यक्तिगत भएको बताए। उनले एमाले वर्तमान सात प्रदेशको भूमिलाई एक इन्च पनि तलमाथि गर्न नदिने पक्षमा रहेको खनालले स्पष्ट पारे। खनालले कुनै पनि हालतमा संविधान संशोधन गरेर संविधान पुर्नलेखनको काम हुन नसक्ने ठोकुवा गरे। उनले ९० प्रतिशत सांसदले हस्ताक्षर गरेर जारी गरिएको संविधान १० प्रतिशत मधेसी दलका नेताहरुलाई खुशी पार्नका लागि विदेशी शक्तिहरुको डिजाइनमा संविधान संशोधनको प्रस्ताव दर्ता भएको बताए। उनले एमालेले कुनै हालतमा संविधान संशोधनको प्रस्ताव पारित हुन नदिने चेतावनी दिए। खनालले काँग्रेस र माओवादी केन्द्र विदेशीको इशारामा लागेर राष्ट्रिय हित विपरित संशोधनको प्रस्ताव ल्याएकाले एमालेले संशोधन प्रस्तावको विरोध गरेको बताए। उनले प्रधानमन्त्री पुष्पकमल दाहाल र काँग्रेस सभापति शेरबहादुर देउवा राष्ट्रिय एकता खल्बल्याउन खोज्नुका साथै देश टुक्राउने गरी संशोधन प्रस्ताव दर्ता गराएको पनि आरोप लगाए।
विवाह गर्ने व्यक्तिको उमेर २० वर्ष राख्न प्रस्ताव,"काठमाडौं: फौजदारी कसुरसम्बन्धी प्रचलित कानुनलाई संशोधन र एकीकरण गर्न बनेको विधेयकमा विवाह गर्ने व्यक्तिको उमेर बीस वर्ष प्रस्ताव गरिएको छ । विवाह गर्ने व्यक्तिको उमेर बीस वर्ष नपुगी कसैले विवाह गराएमा कसुर गर्ने व्यक्तिलाई एक वर्ष कैद र १० हजार रुपैयाँ जरिवाना वा दुवै सजाय हुने व्यवस्था प्रस्ताव गरिएको छ। यद्यपि, अठार वर्ष पूरा भई बीस वर्ष उमेर नपुगेको व्यक्तिले आफ्ना संरक्षकको सहमति लिई विवाह गर्न सक्ने प्रावधान भने उक्त विधेयकमा रहेको छ। बाबुआमा तथा ज्येष्ठ नागरिकको अधिकारलाई सुनिश्चित गर्ने नयाँ व्यवस्थासहित विधेयकमा उनीहरुको हेरचाह, खानपिन, स्वास्थ्य उपचारको व्यवस्था गर्नु सन्तानको दायित्वका रुपमा राखेको छ । सन्तानले आवश्यक हेरचाह र पालन पोषण नगर्दा कतिपय सभ्रान्त परिवारकै अभिभावक वृद्धाश्रम तथा सडकमा भौतारिएका अवस्थालाई दृष्टिगत गरेर राज्यले उनीहरुको हेरविचार र पालन पोषणको विषयलाई कानुनमै व्यवस्था गरेको बताइएको छ । कुनै नवजात शिशु, बालबालिका, अशक्त, रोगी वा वृद्ध व्यक्तिलाई आफूले हेरचाह वा स्याहार सम्भार गर्ने कर्तव्य भएको व्यक्तिले निजको जीउ, ज्यानमा खतरा पुग्ने गरी परित्याग गर्न वा बेवास्ता गरी छोड्न हुदैन यदि त्यस्तो कसुर गरेमा तीन वर्षसम्म कैद र तीस हजार रुपैँया जरिवाना हुने छ विधेयकमा भनिएको छ । त्यस्तै देवानीसंहिता विधेयकमा बालगृहबाट विदेशीले नेपाली बालबालिकालाई धर्मपुत्र र धर्मपुत्री बनाएर लैजान पाउने व्यवस्थालाई निरुत्साहन गर्न विद्यमान कानुनमा सुधारको व्यवस्था गरिएको छ । विधेयकमा पैतृक सम्पतिमा छोरा र छोरीको समान हक रहने व्यवस्थालाई स्वीकार गर्दै विधेयकले गैरआवासीय नेपाली पैतृक अंशबण्डा र अपुतालीमा हक दाबी गर्न पाउने प्रावधान राखिएको छ । यो विधेयक कार्यान्वयनमा आएपछि निरअशी कोही पनि रहने छैनन । अपुतालीसम्बन्धी व्यवस्था पुरुषतर्फका सातपुस्ताबाट हटाएर तीन पुस्तासम्म जानसक्ने व्यवस्थाका लागि सिफारिस गरिएको छ । गुठीको सम्पत्तिको प्रयोग मठ मन्दिर निर्माणजस्ता काममा खर्च गर्ने कार्यले समाजमा विवाद र झन्झट निम्त्याउने गरेको अनुभवलाई विचार गरी त्यो कार्यलाई प्रोत्साहन नगर्ने नीति विधेयकमा उल्लेख छ । परम्परादेखि चलिआएको गुठीलाई निरन्तरता दिँदै ट्रस्टलाई पनि गुठीको रुपमा मान्यता दिन प्रस्ताव गरिएको छ । घरबहाल र लिजलाई बेग्लाबेग्लै रुपमा परिभाषित गरी मासिक २० हजारभन्दा तल बहाल रहने घरको बहाल सम्झौता गर्न नपर्ने व्यवस्थाका लागि प्रस्ताव गरिएको छ । घर तथा भवन भाडाका लागि बेग्लै व्यवस्था गर्नुपर्ने आवश्यकता आैंल्याइएको छ । कुनै पनि व्यक्तिले आफ्नो अचल सम्पतिको रेखदेख संरक्षण गर्न व्यक्ति विशेषलाई फलापोभोग दिन सक्ने कुरा पनि विधेयकमा परेको छ । रेखदेख गर्ने व्यक्तिले त्यसबाट प्राप्त आय लिने तथा दुवै पक्षबीच भएको सहमतिअनुसार तोकिएको अवधिपछि जिम्मेवारीबाट अलग रहने व्यवस्था मिलाइएको छ । व्यवस्थापिकासंसद्को विधायन समितिमा देवानीसंहिता, देवानी कार्यविधि, फौजदारीसंहिता, फौजदारी कार्यविधि र फौजदारी कसुर सजायसम्बन्धी कानुनी विधेयकमाथिको छलफल जारी रहँदै आएको छ । रासस"
राप्रपा महाधिवेशनः चार हजार प्रतिनिधि छनोट हुने,"काठमाडौं: राष्ट्रिय प्रजातन्त्र पार्टीले आगामी माघ २१ गते २४० निर्वाचन क्षेत्रमा एकै पटक क्षेत्रीय अधिवेशन गर्ने भएको छ। राप्रपा र राप्रपा नेपालबीचको एकीकरणपछि जिल्ला, गाउँ, नगरमा एकीकरणका क्रममा रहेको पार्टीले माघ २५ गते देशका ७५ जिल्लामा जिल्ला अधिवेशन गर्ने सहप्रवक्ता मोहन श्रेष्ठले जानकारी दिए। पार्टीले क्षेत्रीय र जिल्ला अधिवेशन सम्पन्न गरेपछि फागुन २ गतेसम्म महाधिवेशन प्रतिनिधि छनोट गरी केन्द्रीय निर्वाचन समितिमा नाम पठाउनुपर्ने छ। पार्टी महाधिवेशन फागुन ६ देखि ९ गतेसम्म काठमाडौँमा हुने निर्णय भइसकेको छ। यस पटक दुवै पार्टीभित्रको सन्तुलन मिलाउन करिब चार हजार प्रतिनिधि छनोट हुने बताइएको छ । गत मङ्सिर ६ गते पार्टी एकीकरण भएपछि दुवै पार्टीको जिल्ला तहदेखि नै एकीकरण सुरु गरिएको छ। अहिलेसम्म ७० जिल्लामा एकीकरण सम्पन्न भइसकेको छ। गत मङ्सिर २५ गतेभित्र जिल्ला तहको एकीकरण पूरा गर्ने भनिए पनि पार्टीभित्रका आन्तरिक विवाद तथा जिल्ला तहमा नेतृत्व लिने नेताबीचको द्वन्द्वका कारण प्रक्रिया केही लम्बिएको हो। गत मङ्सिर ३० गतेदेखि यही पुस १८ गतेसम्म पार्टीले तत्कालीन पाँचै विकास क्षेत्रमा आधारित भई क्षेत्रीय बैठक तथा सभा गरिरहेको छ। रासस"
संघीय फोरमका तीन नेतालाई ३५ किलोको एउटै माला,विराटनगरः विराटनगरमा शनिबार सुरु भएको संघीय समाजवादी फोरम नेपालको एकता महाधिवेशनमा पार्टी केन्द्रीय अध्यक्ष उपेन्द्र यादवसहितका तीन नेतालाई विराटनगरमा पैतीस केजीको मालाले स्वागत गरिएको छ । पार्टीको मोरङ जिल्ला एकता अधिवेशनको उद्घाटन कार्यक्रम सहभागी वरिष्ठ नेता अशोक राई र वरिष्ठ उपाध्यक्ष युवराज कार्कीलाई जिल्ला कार्यसमितिको तर्फबाट जिल्ला अध्यक्ष राजकुमार यादवले ३५ केजीको माला लगाएर स्वागत गरेका हुन् । तीनै नेतालाई गला जोड्न लगाई एउटै माला लगाईंदा उपस्थित कार्यकर्ता तथा सहभागीले ताली बजाएर स्वागत गरेका थिए । एकताको सुत्रको सन्देश दिन ठूलो माला बनाएर नेतालाई लगाई दिएको पार्टीका जिल्ला अध्यक्ष यादवले जानकारी दिए।
१२ वर्षपछि चुनवाङ पुगेका प्रचण्ड भावुक बने,"रुकुम: झन्डै १२ वर्षपछि जनयुद्धको उद्गमस्थल चुनवाङ पुगेका प्रधानमन्त्री पुष्पकमल दाहाल प्रचण्ड एकाएक भावुक बने । शनिबार बिहान हेलिकोप्टरमा रुकुम पुगेका प्रचण्डले भावुक हुँदै भने, 'आज चुनवाङ आउँदा म निकै भावुक भएको छु । यहाँ विताएका युद्धकालीन पलहरु मेरो सामुन्नेमा नाचिरहेका छन्'। उनले युद्धमा चुन्बाङबासीले बगाएको रगत खेर नजाने बताए। रुकुममा युद्ध पर्यटनको विकास गर्ने उदेश्यले थालिएको गुरिल्ला ट्रेलको उद्घाटन गर्न चुनवाङ पुगेका प्रधामन्त्री प्रचण्डले चुन्बाङबाटै ११ दिन हिडेर आफुहरु १२ बुँदे सम्झौता गर्न काठमाडौ पुगेको स्मरण गरे । उनले चुन्बाङलाई युद्ध संग्रालयको रुपमा विकास गर्न पर्याप्त बजेट विनियोजन गर्ने प्रतिवद्धता व्यक्त गरे। हेलिकोप्टरमार्फत ओर्लेपछि आधा घण्टा समय बिताएका प्रचण्डले यही स्थानमा आफुले भूमिगत रहदाँ पहिलो सार्वजनिक मन्तव्य समेत राखेको स्मरण गर्दै भने, समय मिलाएर बास बस्नेगरी यहाँ आउने छु। प्रधानमन्त्री प्रचण्डका साथमा माओवादी नारायणकाजी श्रेष्ठ, रामबहादुर थापा, टोपबहादुर रायमाझी र गणेशमान पुल लगाएका नेताहरु शनिबार चुनवाङ पुगेका थिए ।"
गुरिल्ला ट्रेलरको उद्घाटनमा प्रधानमन्त्री प्रचण्ड,"रुकुमः प्रधानमन्त्री पुष्पकमल दाहाल प्रचण्डले रुकुमको चुनवाङदेखि म्याग्दीको बेनीसम्म जोडिने गुरिल्ला टेल एवम् जनयुद्धको ऐतिहसिकता झल्कने युद्ध संग्रहालयको उद्घाटन गरेका छन् । शनिबार रुकुमको चुनवाङमा आयोजित कार्यक्रममा प्रचण्डले गुरिल्ला ट्रेलको उद्घाटन गरेका हुन् । जनवादी गणतन्त्र स्थापनाको कार्यनीतिलाई बदलेर संघीय लोकतान्त्रिक गणतन्त्रमा जाने निर्णय गरेर चर्चा बटुलेको रुकुमको चुनवाङ बैठकको स्मरणमा गुरिल्ला ट्रेल र युद्ध संग्रहालय स्थापना भएको हो । चुनवाङ पुगेर प्रधानमन्त्री भावुक समेत भएका छन् । भर्खरै जस्तो लाग्छ, १२ वर्ष बितिसकेछ । यही घरमा केन्द्रीय समितिको पूर्ण बैठक बसेको थियो, प्रधानमन्त्री प्रचण्डले भने । चुनवाङ बैठकका नामले परिचित त्यो बैठक माओवादी पार्टीको र देशमै उथलपुथल ल्याउने बैठक बनेको थियो । चुनवाङ बैठकको निर्णयबाट नै हामी १२ बुँदे समझदारीमा पुग्यौं, जनआन्दोलन हुँदै संघीय लोकतान्त्रिक गणतन्त्रमा पुग्यौं, प्रधानमन्त्री प्रचण्डले भने, आज १२ वर्षपछि जनमुक्ति सेनाले पैदल यात्रा गरेको स्मरणमा गुरिल्ला ट्रेल र जनयुद्धको ऐतिहासिक झल्कने युद्ध संग्रहालयको उद्घाटन गर्न पाउँदा हर्षित र भावुक पनि छु । कार्यक्रममा माओवादी नेताहरु नारायणकाजी श्रेष्ठ प्रकाश, रामबहादुर थापा बादल, टोपबहादुर रायमाझी, वर्षामान पुन अनन्त, गणेशमान पुन, जोखबहादुर महरालगायत पुगेका थिए । तात्कालीन नेकपा माओवादीले म्याग्दीको बेनी आक्रमणमा चुनवाङदेखि बेनीसम्म पैदल यात्रा गरेको इतिहासलाई स्मरण गर्दै चुनवाङदेखि बेनीसम्म गुरिल्ला ट्रेलको परिकल्पना गरेको र अहिले पर्यटकीय पदमार्गको रुपमा स्थापित हुँदै गएको माओवादी नेता एवं पूर्वमन्त्री गणेशमान पुनले बताए । गुरिल्ला ट्रेलका लागि जिल्ला विकास समिति रुकुमले आर्थिक र प्राविधिक सहयोग गर्दै आएको छ। पोखरादेखि बेनी हुँदै रोल्पा र रुकुमका रमणीय गाउँहरु पार गर्दै चुनवाङ आइपुग्न १५ दिनको समय लाग्नेछ । यसैगरी चुनवाङदेखि घोराहीसम्म पद यात्रा गर्न सकिने पूर्वमन्त्री पुनले जानकारी दिए । गुरिल्ला ट्रेलसँगै उद्घाटन गरिएको युद्ध संग्रहालयमा तात्कालीन नेकपा माओवादीको नेतृत्वमा सञ्चालित जनयुद्ध, त्यसका ऐतिहासिक घटनाक्रम, महत्वपूर्ण निर्णय लगायतका जनयुद्धसँग सम्बन्धित ऐतिहासिक सामाग्रीहरु सुरक्षित रहनेछन् ।"

शीर्षक,विवरण
नयाँ वर्ष,"नेपाल सम्भवतः धेरै चाडपर्व, उत्सव र नयाँ वर्ष मनाउने देशमध्ये पर्छ, हो पनि । आफ्नो भाषा, संस्कृति, पर्व र उत्सवहरू सबैलाई प्यारो हुन्छ । तर जब पहिचानको राजनीतिले आवश्यकता र व्यावहारिकता बाहिरको भद्दा स्वरूप लिन्छ अनि त्यो अतिशयोक्तिपूर्ण प्रतिस्पर्धाको विषय पनि बन्न जान्छ । त्यही तडकभडकको प्रतिस्पर्धालाई राजनीतिक कारणले एकभन्दा बढी 'नयाँ वर्ष' ले सार्वजनिक छुट्टीको हैसियत हासिल गरेका छन् नेपालमा । विविधता, विविध जातजाति, तिनका भाषा र संस्कृति अनि पर्वहरूले एकअर्काको समर्थन र आदर पाउन सके ती समाज र राष्ट्रको एकतामा अमूल्य निधिसँग राष्ट्र र समाजको सामूहिक चरित्र इँटा र सिमेन्ट बन्न सक्छन् । नकारात्मक होडबाजीमा एउटाले अर्कालाई निषेध गर्ने विध्वंसात्मक प्रवृत्ति जन्मिन्छन् र विविधताका शक्तिहरू विनाशका कारक बन्न सक्छन् । नेपालको राजनीतिमा 'निषेध' र 'प्रतिशोध' को वर्चस्व स्थापित भएजस्तै प्रवृत्तिहरू राष्ट्रको सामाजिक जीवनमा पनि देखा परे भने त्यसले उत्पन्न गर्ने बेथितिलाई राजनीति र राज्यले थेग्न या सम्बोधन गर्न सक्तैन । सार्वजनिक र औपचारिक रूपमा वैशाख १ ले नयाँ वर्षको हैसियत ओगटेको छ नेपालमा र सरकारका नीति, योजना तर्जुमा कार्यान्वयन आदिमा त्यसले महत्त्वपूर्ण प्रभाव राख्दछ । तर अन्तर्राष्ट्रिय प्रचलनले पनि स्वाभाविक रूपमा आफ्नो प्रभाव नेपालमा पार्ने हुँदा विश्व परिवेश, अर्थतन्त्र, कूटनीति, शान्ति र द्वन्द्वजस्ता सबैका लागि अर्थ राख्ने विषयहरूको विवेचना हुने गर्छ, जनवरी १ को आसपासमा । नेपाल त्यसबाट कसरी अछुतो रहने ? तर गत वैशाख १ मा जस्तै अहिले १ जनवरीसम्म आइपुग्दा पनि हाम्रा नेताहरूको नारा र आश्वासन एउटै कुरामा केन्द्रित छ, 'नेपालको संविधान विश्वकै उत्कृष्ट संविधान हो र त्यसलाई कार्यान्वयन गर्नु हाम्रो प्राथमिकता हो ।' तर त्यससँगैको तीतो यथार्थ के पनि हो भने संविधान कार्यान्वयन भएको छैन र हुन सक्ने अवस्था पनि छैन । किनकि एकातिर 'निषेध' को राजनीतिको जगमा त्यसलाई निर्माण गर्ने कोसिस गरियो भने अर्कोतिर संविधान कार्यान्वयनको लागि आवश्यक परिवेश भत्काएपछि बाँकी रिक्तता या खण्डहरूमा त्यसलाई लागू गर्ने कोसिस गरिँदैछ । प्रान्तको सीमा कोरिन बाँकी छ, नाम छैन, राजधानी तोकिएको छैन । तर 'त्यहाँ' निर्वाचनको कुरा हुँदैछ । संसद्मा ६ सय एक सांसद छन्, तर दुई सय ४० प्रतिनिधि स्थलका आधारमा स्थानीय निकाय निर्वाचन हुने कुरा भइरहेको छ । 'पुनरावेदन अदालत' पद्धति 'शवगृह' मा पुर्याइएको छ र उच्च न्यायालय राजनीतिक भागबन्डाको कुरा नमिल्दा जन्मिनै सकेको छैन । यति हुँदाहुँदै पनि राजनीतिक कुप्रवृत्ति र समस्या जनताको हस्तक्षेपबाट सम्बोधन हुन सक्छ, सम्हालिन सक्छ । आखिर त्यो सम्हालिनैपर्छ । तर पहिचानमा आधारित राजनीतिले अतिवादको स्वरूप लिँदा उब्जिएको सामाजिक समस्यालाई सम्बोधन गर्ने अठोट २०१७ मा जागृत भएन भने त्यसले मुलुकलाई ठूलो कठिनाइमा धकेल्नेछ । त्यस अर्थमा भाषा, संस्कृति र रीतिरिवाजजस्ता पहिचानसँग जोडिएका पक्षलाई जीवन र जीवन्तता दिने जिम्मेवारी सम्बन्धित जात र जातीयता स्वयंले स्वीकार गर्नुपर्दछ, प्राथमिक रूपमा । त्यसमा सरकारको भूमिका सहायक मात्र हुनेछ । दोस्रो फराकिलो नेपाली राष्ट्रिय पहिचान बलियो बनाउने खम्बाका रूपमा क्षेत्रीय, जातीय र विविध पहिचानले आआफ्नो भूमिका निर्माण गर्नुपर्दछ । तेस्रो, 'पहिचानको राजनीति' मा विदेशी र दाताहरूको प्रवेश र उक्साहटलाई निषेध गर्नुपर्दछ । यी कार्य हुन सकेमा निषेध, द्वन्द्व र भागबन्डाको राजनीतिको स्वाभाविक मृत्यु हुनेछ । किनकि राष्ट्रिय स्वार्थ र प्राथमिकता सबैको प्राथमिकता बन्नेछ त्यसबेला । सन् २०१७ लाई त्यही आशाका साथ स्वागत !"
सर्वोच्चको निर्णय : संविधान संशोधन रोक्नुपर्दैन (आदेशको पूर्णपाठ),"काठमाडौं : सर्वोच्च अदालतले संविधान संशोधनको विधेयक रोक्न आवश्यक नरहेको निर्णय सुनाएको छ । सरकारले संसद्मा दर्ता गराएको संविधान संशोधन विधेयक रोक्न अन्तरिम आदेशको माग गर्दै दायर गरिएको रिट निवेदनको सुनुवाइपछि सर्वोच्चले अन्तरिम आदेश आवश्यक नरहेको फैसला गरेको हो । अब संविधान संशोधन विधेयक अघि बढाउन सर्वोच्च अदालतले पनि बाटो खुला गरिदिएको छ । प्रधानन्यायाधीश सुशीला कार्की र न्यायाधीश इश्वरप्रसाद खतिवडाले संयुक्त इजालसले यस्तो निर्णय सुनाएको हो । कानुन बनाउने विषय संसद्को विशेषाधिकार भएको स्वीकार गर्दै अदालतले यो प्रक्रिया रोक्नु उचित नहुने निर्णय गरेको हो। अधिवक्ता टिकाध्वज खड्का, विष्णुबहादुर राउतलगायतले मंसिर १६ गते संविधान संशोधन प्रक्रिया रोक्न अन्तरिम आदेशको माग गर्दै सर्वोच्चमा रिट दिएका थिए। सरकारले गत मंसिर १४ गते मधेसलाई सम्बोधन गर्ने गरी संविधान संशोधन विधेयक संसद्मा दर्ता गराएको थियो । त्यो विधेयकको विरोध गर्दै एमालेलगायतका विपक्षीहरुले निरन्तर अवरोध गरेका कारण अहिलेसम्म विधेयक संसद्मा प्रवेश गर्न पाएको छैन।सर्वोच्चको यो आदेशपछि संविधान संशोधन विधेयकलाई प्रक्रियामा लैजान सरकारलाई कानुनी रुपमा थप सहज भएको छ । यस्तो छ आदेशको पूर्णपाठ"
प्रदेश नम्बर१ को राजधानी इटहरी!,"इटहरी: नेकपा एमालेका सचिव भीमप्रसाद आचार्यले तराई, पहाड र हिमाली भूभागमा बसोबास गर्दै आएका जातिलाई एकापसमा जुधाउने ढङ्गले संविधान संशोधनको प्रस्ताव आएको बताएकी छिन्। रामधुनीभासी नगरपालिकाको दोस्रो बजेट सार्वजनिक तथा नीति कार्यक्रम घोषणासभाका अवसरमा सञ्चारकर्मीसँगको अन्तक्रिया कार्यक्रममा उनले प्रदेश नं ५ का कसैले पनि सीमाङ्कन फेरबदलको कुरा समेत नउठाएका विषयमा सरकारमा सहभागी राजनीतिक दलले प्रस्ताव ल्याएर मुठभेट निम्त्याउने कार्य गरेको आरोप लगाए। उनले प्रदेश नं १ को राजधानी इटहरी हुन सक्ने प्रबल सम्भावना बढिरहेको तथा सुनसरी, मोरङ र झापा कुनै पनि हालतमा २ नं प्रदेशमा जाने परिकल्पनासम्म गर्न नसकिने जिकिर गरे। त्यस अवसरमा नगरपालिकाका कार्यकारी अधिकृत प्रमोदकुमार चौधरीले आर्थिक वर्ष २०७४७५ का लागि १६ करोड १२ लाख नौ हजार पाँच सय रुपैयाँको बजेट सार्वजनिक गर्दै नगरपालिकालाई वातावरणीय हिसाबले स्वच्छ बनाउने अभियानलाई जोड दिने नीति तथा कार्यक्रम बजेटमा भएको बताए। रासस"
राजनीतिक अस्थिरताले विकासमा बाधाः महत,"दमकः राजनितिक अस्थिरताका कारण मुलुकमा बिकाश हुन नसकेको पुर्व अर्थमन्त्री तथा कांग्रेस केन्द्रिय सदस्य डा रामशरण महतले बताएका छन् । नेपाल प्रेस युनियन माईपश्चिम क्षेत्रीय समितीले सोमबार दमकमा आयोजना गरेको पत्रकार सम्मेलनमा बोल्दै महतले स्थिर राजनिती भएमा मुलुकमा द्रुत गतिमा बिकास हुने बताए । सुशासनको अभावमा अहिले स्थानीय स्तरमा बिकासको काम हुन नसकेको र भ्रष्टाचार मौलाउदै गएको उनले बताए । महतले बिगत २५ बर्षयता २३ वटा सरकार परिर्वतन भएका कारण बिकास नभएको उल्लेख गर्दै राजनीतिक समस्या समाधान पछि आर्थिक समृद्धितर्फ लाग्न सबै दललाई आग्रह समेत गरे । आफ्नो पार्टीको भन्ने भावना बिकास हुदै गएकोले त्यसको असर बिकास निर्माणमा प्रत्यक्ष असर पारेको उनको धारणा थियो । पछिल्लो समय पुर्ननिर्माण प्राधिकरणको सिईओ हेरफेर गर्ने कुरा राम्रो नभएको उनले बताए । त्यसले झन् समस्या बढाउने उनको तर्क थियो । गिरिजा बाबुको नेतृत्वमा कांग्रेसले ल्याएको परिपक्क आर्थिक नीतिका कारण देशको राजश्व बढेको उनले दाबी गरे । उद्धार आर्थिक निती, बैंकिंग नीति, दिर्घकालीन आर्थिक कार्ययोजनाका कारण देशले बिकास निर्माणमा केही छलाङ मारेको उनले बताए । हुलाकी मार्ग निर्माण, दमकरबि चिसापानी सडक खण्ड, रांकेरबिभेडेटार सडक खण्ड, दमकको औधोगिक करिडोर , बुद्धको मुर्ती लगायत लाई सरकारले प्राथमिकतामा राखेको उनले जानकारी दिए । केन्द्रीय सदस्य महतले स्थानीय तहको निर्वाचन अनिबार्य रहेकोले त्यसको बिकल्प नरहेको बताए । निर्वाचन गर्दा पुरानै संरचनामा ठिक हुने उनले बताए । नया संरचनामा विवाद भएका कारण पुरानै संरचनामा जाँदा निर्वाचन हुन सक्ने उनको भनाई थियो । एमालेले संसद अवरोध गर्नु गैरजिम्मेवारपुर्ण कदम रहेको भन्दै उनले राजनीतिक समस्यालाई समाधान गर्न संसद खुलाएर सहयोग गर्न आग्रह गरे । महतले सरकारले निर्वाचन गर्न अलमल गरिरहेको भन्दै चाँडो निर्वाचनको मिती तोकेर अघि बढ्न सुझाव दिए ।"
'संसदमा विपक्षी दललार्इ पेलेर जान खोजे प्रतिकार गर्छाैं',"भक्तपुर: नेकपा एमालेका वरिष्ठ नेता झलनाथ खनालले संविधान संशोधनका विषयमा सत्तारुढ दलले संसदमा पेलेर जान खोजे आफ्नो पार्टीले दृढतापूर्वक प्रतिकार गर्ने चेतावनी दिएका छन्। एमालेको जिल्ला प्रचार विभाग र प्रेस चौतारी नेपाल भक्तपुर शाखाले सोमबार आयोजना गरेको कार्यक्रममा उनले राष्ट्रलाई विखण्डन गराउने गरी कुनै पनि संशोधन हुन नसक्ने बताए। उनले भने,'५ नं प्रदेशका तराई र पहाडलाई अलग बनाउने प्रस्ताव अन्ततः एक मधेस एक प्रदेश बनाउने मनसायले आएकाले आफूहरुले त्यस्तो प्रस्तावलाई संसदमा छलफल र पारित गर्न दिने छैनौँ। आन्दोलनको आवाज नसुने अहिले सरकारमा रहेका दल आगामी निर्वाचनमा बत्ती बालेर खोज्नुपर्ने हुन सक्छ। नेपालको संविधान लोकतान्त्रिक चरित्रको भएपनि यसमा रहेका कतिपय कमजोरी क्रमशः सुधार गर्नुपर्ने तर हाललाई गतिशील दस्तावेजका रुपमा यसको कार्यान्वयनमा जानुको विकल्प नभएको उनले उल्लेख गरे। रासस"
संविधान संशोधन गर्न माग गर्दै मधेसी मोर्चाद्वारा तौलिहवामा प्रदर्शन,"कपिलवस्तुः संविधान संशोधन गरी मधेसका मुद्दाहरु सम्वोधन गरेर मात्रै निर्वाचनको मिति घोषणा गर्नु पर्ने माग गर्दैै मधेसी मोर्चाले कपिलवस्तुको तौलिहवामा प्रदर्शन गरेका छन्। संयुक्त लोकतान्त्रिक मधेसी मोर्चाको आह्वानमा जिल्लाका मधेस केन्द्रित दलका नेता तथा कार्यकर्ताहरुले जिल्ला प्रशासन कार्यालय अगाडि भेला भएर प्रदर्शन तथा नारावाजी गरेका हुन्। नेकपा एमालेविरुद्ध चर्को नारावाजी गर्दै मोर्चाका कार्यकर्ताहरुले मधेसका जिल्लाहरुमा पहाडी जिल्ला मिलाउन नहुने, तराई मधेसमा मधेसी, थारु तथा मुस्लिमहरुको अधिकार स्थापित हुने ढंगले राज्यको पुर्नसंचना हुनु पर्ने माग गरेका छन्। उनीहरुले मधेसलाई दुई प्रदेशमा विभाजन गर्नु पर्ने माग गरेका छन्। विरोध प्रदर्शन कार्यक्रममा संघीय समाजवादी फोरम नेपालका केन्द्रीय सदस्य सहसराम यादव, तराई मधेश लोकतान्त्रिक पार्टीका नेता धर्मबहादुर लाल श्रीवास्तव, सद्भावना पार्टीका नेता मधुसुदनशरण चौधरी, नेपाल सद्भावना पार्टीका नेता रविन्द्रनाथ मिश्रा लगायत नेताहरुको उपस्थिति रहेको थियो।"
सीमा सुरक्षालाई उच्च प्राथमिकता राख्न गृहमन्त्रीको निर्देशन,रसुवाः उपप्रधान एवं गृहमन्त्री विमलेन्द्र निधिले उच्च मनोवलका साथ सीमा सुरक्षालाई उच्च प्राथमिकतामा राखेर काम गर्न सुरक्षाकर्मीहरुलाई निर्देशन दिएका छन्। सशस्त्र प्रहरी बल सीमा सुरक्षा गुल्म रसुवाको नवनिर्मित भवनको सोमबार उदघाटन गर्दै गृहमन्त्री निधिले उच्च मनोबलका साथ निर्भिक भएर सीमा सुरक्षा लगायत अपराध नियन्त्रणमा काम गर्न निर्देशन दिएका हुन्। तीनवटै सुरक्षा निकायका प्रमुखका साथ रसुवा सदरमुकाम धुन्चे पुगेका गृहमन्त्री निधिले सीमा सुरक्षा राष्ट्रभक्ति र देशभक्तको प्रतिक भएको उल्लेख गरे। मन्त्री निधिले सरकारले संसदमा दर्ता गराएको संविधान संशोधन प्रस्ताव टेबुल गर्न नदिएर मुख्य विपक्षी दल एमालेले संसदीय प्रक्रियाको खिलापमा काम गरेको बताए। एमाले नेताहरुसंग वार्ता भइरहेको बताउँदै उनले कुनै निकास निस्कनेमा आफू आशावादी भएको बताए। मन्त्री निधिले रसुवाका कार्यालय प्रमुखहरुसंगको भेटमा स्थानीय निकायको निर्बाचनको घोषणा जुनसुकै बेला हुन सक्ने भन्दै त्यसका लागि तयार रहन निर्देशनसमेत दिएका छन्।
यस्ता छन् एमालेले सडक तताउन तयार गरेका ११ नारा,"काठमाडौंः नेकपा एमाले जनप्रदर्शनको तयारीका लागि ११ वटा नारा तयार पारेको छ। पार्टी सचिव एवं केन्द्रीय सचिवालय सचिव प्रदीप ज्ञवालीको अध्यक्षतामा सोमबार पार्टी कार्यालय धुम्बाराहीमा बसेको मूल व्यवस्थापन उपसमितिको बैठक पुस २२ गते राजधानीमा गर्ने जनप्रदर्शनका लागि ११ वटा नारा तय गरेको हो। बैठकले एमालेले जनप्रदर्शनका लागि राष्ट्रघात, विखण्डन र जनविरोधी संशोधनविरुद्ध राष्ट्रिय एकता ! संविधान कार्यान्वयन र निर्वाचनका लागि हाम्रो प्रतिवद्धता ! भन्ने मूल नारा पनि तय गरेको छ। बैठकले पुस २२ गतेका लागि पार्टीका सबै प्रकारका संगठनहरुले यही नारालाई आधिकारिक नारा बनाएर ब्यानरहरु बनाउनसमेत निर्देशन समेत दिएको छ। यस्ता छन् एमालेले तयार पारेका ११ नाराः (१) संविधान संशोधन विधेयक खारेज गर, निर्वाचनको मिति घोषणा गर ! (२) संविधानमाथिको प्रतिघात, संशोधनमार्फत् राष्ट्रघात ! (३) विखण्डनवाद मूर्दावाद, जनताको एकता जिन्दावाद ! (४) तराईपहाड एउटै ज्यान नेपाली हाम्रो पहिचान ! (५) राष्ट्रिय स्वाभीमानजिन्दावाद, लम्पसारवाद मूर्दावाद ! (६) वाह्य हस्तक्षेप बन्द गर ! (७) के शहर के गाउ, राष्ट्रिय शक्ति एकै ठाउ ! (८) सङ्घीय लोकतान्त्रिक गणतन्त्र जिन्दावाद ! (९) हत्या हिंसा आतंक बन्द गर, शान्ति सुरक्षा कायम गर ! (१०) हिमाल पहाड तराई कोही छैन पराई ! (११) आदरणीय शहीदहरु अमर रहून् !"
संशोधन विधयेक अघि बढाउन दलीय सहमति आवश्यकः थापा,"भीमदत्तनगरः राष्ट्रिय प्रजातन्त्र पार्टीका अध्यक्ष कमल थापाले यथास्थितिमा संविधान संशोधन विधेयक अघि बढाउन खोजे त्यो मुलुकका लागि प्रत्युत्पादक हुने बताएका छन् । मिडिया नेपाल, कञ्चनपुरले सोमबार कञ्चनपुरको भीमदत्तनगरमा आयोजना गरेको पत्रकार सम्मेललनमा बोल्दै अध्यक्ष थापाले राजनीतिक सहमति कायम गरेरमात्रै अघि बढ्न प्रमुख राजनीतिक दलहरुलाई आग्रहसमेत गरे । राजनीतिक सहमति नभए मुठभेड निम्त्याउँछ । पत्रकार सम्मेलनमा अध्यक्ष थापाले भनेयथास्थितिमा हाम्रो पार्टीले पनि सहयोग गर्दैन । मधेसी मोर्चाका जायज माग सम्बोधन गर्नुपर्ने धारणा राख्दै उनले संविधान कार्यान्वयनमा राप्रपाको सकारात्मक र रचनात्मक भूमिका निभाउने बताए । संसद् अवरोध अन्त्य हुनुपर्ने बताउँदै उनले तीनवटै तहको निर्वाचनमा सरकार र दलहरु लाग्नुपर्नेमा जोड दिए । राप्रपाका राष्ट्रिय अध्यक्ष पशुपतिशम्शेर राणाले स्थानीय निकायको निर्वाचन नभए संविधानले पूर्णता नपाउने भन्दै सरकारको ध्यान निर्वाचनमा केन्द्रित हुनुपर्ने बताए । अर्का वरिष्ठ नेता डा प्रकाशचन्द्र लोहनीले लामो समय संसद् अवरुद्ध हुनु उपयुक्त नभएको बताउँदै ८१ प्रतिशत हिन्दू रहेको मुलुकमा ठूला दलले धर्म निरपेक्ष घोषणा गरेर गम्भीर त्रुटी गरेको टिप्पणी गरे ।रासस"
राष्ट्रियताबारे केपी ओलीले कांग्रेसलाई पढाउनु पर्दैन,"काठमाडौंः नेपाली कांग्रेसका नेता डा शेखर कोइरालाले एमाले अध्यक्ष केपी शर्मा ओलीलाई राष्ट्रियताबारे आफूहरुलाई नसिकाउन आग्रह गरेका छन्। नेपाल प्रेस युनियन काठमाडौं शाखाले सोमबार बिहान काठमाडौंमा गरेको कार्यक्रमलाई सम्बोधन गर्दै नेता कोइरालाले एमाले अधयक्ष ओलीले उग्र राष्ट्रवादका कुरा गरिरहेको भन्दै कांग्रेसलाई राष्ट्रियताबारे सिकाउनु नपर्ने बताएका हुन्। कोइरालाले भने,कांग्रेसलाई ओलीजीले राष्ट्रवाद, राष्ट्रियता र लोकतन्त्रबारे सिकाउनु पर्दैन। हामी विपीका अनुयायी हौं कसैले यी विषयमा सिकाइराख्नु पर्दैन। यो कुरा अोलीजीले राम्रोसँग बुझे हुन्छ। उनले ओलीलाई उग्रराष्ट्रवाद छोड्न आग्रहसमेत गरे। उनले एमालेको उग्र राष्ट्रवाद र मधेसवादी दलहरुको उग्र मधेसवादले मुलुक जटिलतातर्फ उन्मुख भएको बताए। उनले एमालेले संसद अबरुद्ध गरेर संसदीय व्यवस्थालाई असफल बनाउन खाजेको आरोप लगाए। उनले भने,संसद अबरोध गरेर समस्याको समाधान हुँदैन। एमालेले संसद अबरुद्ध गरेर संसदीय व्यवस्था असफल बनाउन खोजेको छ। यसैगरी अबरोध भइराखे संसदीय व्यवस्था नै रहदैन एमालेले बुझे हुन्छ। कांग्रेसमा व्यक्तिवादी चरित्र हाबी भयो नेता कोइरालाले कांग्रेसमा व्यक्तिवादी चरित्र हाबी भएको आरोप लगाए। उनले व्यक्तिवादी चरित्र हाबी भएकै कारण कांग्रेस कमजोर भएको बताए। उने भने,कांग्रेसभित्र अहिले विभाजित मानसिकता छ। कांग्रेस एमालेसँग कि माओवादी केन्द्रसँग मिलेर अघि बढ्ने भन्ने। विभाजित मानसिकताले कांग्रेसको भलो हुँदैन। उनले गुटबन्दीका कारण कांग्रेस अहिले चिरा परेको बताए।"
एमालेलगायत विपक्षी दलले सोमबार पनि संसद् चल्न दिएनन्,"काठमाडौं : संसद्को बैठक सोमबार पनि अवरुद्ध भएको छ। सबा एक बजे बैठक सुरु हुनसाथ एमालेलगायतका विपक्षीहरुले अवरोध गरेका थिए। गतिरोधका निकास खोज्न अपरान्ह ४ बजेसम्मका लागि संसद् स्थगित गरिएको छ। यो बीचमा सहमति खोज्न दलहरुसँग सभामुखले छलफल गर्नेछिन्। यसअघि अवरुद्ध संसद खुलाउन तथा गतिरोधको निकास खोज्न सिंहदरबार बसेको प्रमुख तीन दलका शीर्ष नेताहरुको बैठक निश्कर्षबिना सकिएको थियो। संविधान संशोधन फिर्ता लिनुपर्ने र चुनाव घोषणा नभइकन संसद् चल्न नदिने अडान एमालले राखेको थियो। संविधान संशोधन प्रस्तावलाई प्रक्रिया लैजाने सरकारको निर्णय र चुनाव घोषणा नभइकन संसद् चल्न नदिने एमालेलगायतका विपक्षीको अडानका कारण संसद् उत्पन्न हुनसक्ने तनाव तथा मुठमेड रोक्न पनि मुख्य दलका नेताहरु बिहानैदेखि छलफलमा व्यस्त छन्। एमालेलगायतका विपक्षीको अवरोधका कारण एक महिनादेखि संसद् अवरुद्ध छ। यसअघि संसदमा जारी अबरोध हटाउने विषयमा आइतबार प्रधानमन्त्री प्रचण्ड र प्रमुख प्रतिपक्षी दल एमालेका अध्यक्ष केपी शर्मा ओलीबीच छलफल भएको थियो। सभामुख ओनसरी घर्ती पनि गतिरोध हटाउन बिहानैदेखि परामर्शमा व्यस्त छिन्। उनले दलका नेताहरुसँग विभिन्न चरणमा छलफल गरिरहेकी छिन्। संसदको गतिरोध अन्त्य, संविधान संशोधन प्रस्ताव, स्थानीय निर्वाचन लगायतका विषयमा प्रमुख दलहरुबीच पटक पटक छलफल भएपनि बैठक निष्कर्षमा पुग्न सकेको छैन। सरकारले मंसिर १४ गते दर्ता गरेको संविधान संशोधन प्रस्तावको विरोधमा नेकपा एमालेलगायतका दलहरुले संसद अबरुद्ध गर्दै आएका छन्।"
सत्ताको भागबण्डा मिल्ने वित्तिकै संसदको अबरोध हट्छ,"काठमाडौंः नयाँ शक्ति पार्टी नेपालका संयोजक डा बाबुराम भट्टराईले प्रमुख तीन दलवीच राजनीतिक मुद्दामा कुनै मतभिन्नता नरहेकोले सत्ताको भागबण्डा मिल्ने वित्तिकै निकास निस्किने ठोकुवा गरेका छन्। भट्टराईले भने,प्रमुख तीन दल काँग्रेस, एमाले र नेकपा माओवादी केन्द्रले मिलीजुली सरकार बनाएर जाँदा समस्याको समाधान हुन्छ, उहाँहरुवीच मुद्दा भन्दापनि सत्तासाझेदारीमा मनमुटाव हो। उनले प्रमुख दलहरुबीच कसको नेतृत्वमा चुनाव गर्ने भन्ने पनि झगडा रहेको आरोप लगाए। सोमबार रिपोर्टर्स क्लब नेपालले क्लबको ज्ञापनपत्र बुझ्दै पूर्वप्रधानमन्त्री समेत रहेका संयोजक डाभट्टराईले भने,यहाँ दलहरुले मोही माँग्ने ढुङ्ग्रो लुकाउने गरिरहेका छन्, स्याडो बक्सिङ भैरहेको छ।उनले वर्तमान राजनीतिक समस्याको समाधानको लागि नयाँ सूत्रसमेत अघि सारेका छन्। उनले सारेका सूत्रहरुमा पहिले संविधान संशोधन गर्ने, प्रदेशको र स्थानीय तहको पुर्नसंरचना गर्ने र त्यसपछि तीनवटै तहको निर्वाचन सम्पन्न गर्ने रहेका छन्। उनले मुलुकको निकासको लागि तीनवटै प्रमुख राजनीतिक दलहरुले आफ्नो सत्तासाझेदारीको मुद्दालाई मिलाएर आवश्यक परे सँगै मिलेर मिलीजुली सरकार बनाएर जान तयार भए अहिलेको समस्याको हल हुने विश्वास व्यक्त गरे। उनले भने,काँग्रेस, एमाले र नेकपा माओवादी केन्द्रवीच एजेण्डामा त्यति ठूलो अन्तर छैन, त्यसैले तीन वटै ठूला दलहरु एक ठाउँमा बसेर मधेशी, थारु र जनजातिहरुको मुद्दापनि हाम्रो आन्तरिक मुद्दा हो भनेर स्विकार गरेर अघि बढ्नुपर्छ, उहाँहरुवीच कसको नेतृत्वमा चुनाव गर्ने भन्ने आशंका पनि छ, त्यसो हो भनेपनि मिलेर सरकार बनाएर असन्तुष्टहरुको मुद्दा संविधान संशोधन मार्फत यथोचित सम्बोधन गरेर अघि बढ्नुपर्छ। यद्यपी भट्टराईले समय कम भएकोले आवश्यक पर्दा एकैचोटी तीनवटै निकायको निर्वाचनपनि गर्न सकिने बताए। उनले भने,तीनवटै निकायको चुनाव गर्न सकिन्छ, किनकी नेपाल सानो देश हो, हामीसँग समय कम छ, तर यो प्राविधिक विषय भएकोले निर्वाचन आयोगसँग छलफल गरेर निश्कर्षमा पुग्नुपर्छ। संयोजक डा भट्टराईले प्रमुख प्रतिपक्षी दल नेकपा एमालेजस्तो संसदीय अभ्यास गरेर आएको पार्टीले संसद अवरोध गरिरहनु शोभनीय नभएको टिप्पणी गरे। उनले काँग्रेस र माओवादी केन्द्रले पनि संविधान जारी गर्नको एमालेले खेलेको भूमिकालाई न्युनिकरण गरेर गतिरोध कायम गर्न नहुने जिकिर गरे।"
"सूचना टाँसेर संसद् स्थगित, सभामुखले डाकेको बैठकमा शीर्ष नेताहरु नै गएनन्",काठमाडौंः विपक्षीको अवरोधपछि साढे दुई घन्टाका लागि स्थगित गरिएको व्यवस्थापिका संसदको बैठक सूचना टाँस गरी फेरि स्थगित भएको छ। सोमबार दिउँसो सबा एक बजे बसेको संसद्को बैठक एमालेलगायतका विपक्षी दलको अबरोधका कारण अबरुद्ध भएपछि सभामुख ओनसरी घर्तीले अपरान्ह ४ बजेसम्मका लागि बैठक स्थगित गरेकी थिइन्। गतिरोध हटाउने सभामुखको पहल निश्कर्षबिहिन भएपछि बैठक मंगलबार एक बजे बोलाइएको छ।सभामुखले अपरान्ह बोलाएको बैठकमा शीर्ष दलका नेताहरु अनुपस्थित भएका थिए। यसअघि अवरुद्ध संसद खुलाउन तथा गतिरोधको निकास खोज्न सिंहदरबार बसेको प्रमुख तीन दलका शीर्ष नेताहरुको बैठक विनानिष्र्कष सकिएको थियो। संविधान संशोधन फिर्ता लिनुपर्ने र चुनाव घोषणा नभइकन संसद् चल्न नदिने अडान एमालले राखेको छ। एमालेलगायतका विपक्षीको अवरोधका कारण एक महिनादेखि संसद् अवरुद्ध छ।
'संशोधन विधेयक फिर्ता नलिए संसदको आयु सकिन्छ ',"भक्तपुरः नेपाल मजदुर किसान पार्टीका अध्यक्ष नारायणमान बिजुक्छेले निर्वाचनका सवालमा कुनै पक्षबाट धम्की आए तत्कालै सरकार छाड्नुपर्ने बताएका छन् । रफत सञ्चार क्लबले आयोजना गरेको साक्षात्कार कार्यक्रममा बोल्दै अध्यक्ष बिजुक्छेले सार्वभौम सरकारले भित्री वा बाहिरी पक्षको धम्कीका कारण निर्वाचनलाई पर धकेल्न नहुने बताए । मधेसी मोर्चा बिना नै निर्वाचन सम्भव रहेको भन्दै बिजुक्छेले तत्काल निर्वाचन सम्भव भएको स्थानमा निर्वाचन गर्ने र बाँकी रहेका स्थानमा पछि निर्वाचन गर्न सकिने बताए । उनले संसदमा संशोधन विधेयक फिर्ता नलिए सरकारको आयु सकिने भन्दै संसद्बाटै निर्वाचनसम्बन्धी विधेयक पास गरी तोकिएकै समयमा सम्भव भएका स्थानमा निर्वाचन हुने बताए । निर्वाचनअघि नै सत्ता समीकरण बदल्न सक्ने अवस्था हिजो पनि रहेको र आज पनि रहेको भन्दै नेता बिजुक्छेले माओवादीकै कारण एमाले र काँग्रेसको समीकरणमा नयाँ सरकार बन्ने टिप्पणी गरे । उनले अङ्गीकृत नागरिकलाई जसरी जन्मसिद्ध नागरिकसरह अधिकार दिने चलखेल हुँदैछ, दक्षिणतर्फका लागि मात्र नभएर उत्तरतर्फकाले समेत यो अधिकार मागे नेपालीभन्दा विदेशी जनसङ्ख्या बढी हुने र नेपाली अल्पमतमा पर्ने दाबी गरे । रासस"
"शीर्ष बैठक निश्कर्षबिना सकियो, संसद्मा संभावित भिडन्त रोक्न दलहरु सकारात्मक","काठमाडौं : अवरुद्ध संसद खुलाउन तथा गतिरोधको निकास खोज्न सिंहदरबारमा बसेको प्रमुख तीन दलका शीर्ष नेताहरुको बैठक निश्कर्षबिना सकिएको छ। संविधान संशोधन फिर्ता लिनुपर्ने र चुनाव घोषणा नभइकन संसद् चल्न नदिने अडान एमालले नछोडेपछि बैठक निश्कर्षबिना टुंगिएको हो। सोमबार बोलाइएको संसद्को बैठक पनि अवरुद्ध हुने भएको छ। संविधान संशोधन प्रस्तावलाई बलपूर्वक संसद्मा प्रवेश गराएर भिडन्त वा मुठभेडको अवस्था आउन दिन नहुनेमा नेताहरुबीच एक खालको समझदारी भएको छ र दुईपक्षीय छलफल गरेर सहमतिको वातावरण बनाउन नेताहरु सकारात्मक देखिएका छन्। बैठकपछि बाहिरिने क्रममा एमाले अध्यक्ष केपी शर्मा ओलीले सरकारले दर्ता गरेको संविधान संशोधन प्रस्ताव फिर्ता नभएसम्म संसदको अबरोध नहट्ने बताए। उनले सरकारले पहिले संशोधन प्रस्ताव फिर्ता लिएर सहमतिको वातावरण तयार पार्नु पर्ने बताए। कांग्रेस बरिष्ठ नेता रामचन्द्र पौडेलले एमालेले पुरानै अडान दोहोर्याएकोले बैठक निकर्षमा पुग्न नसकेको बताए।उनले भने,एमाले अध्यक्ष केपी शर्मा ओलीले संविधान संशोधन प्रस्ताव फिर्ता लिनु पर्छ अनि मात्रै संसद खोल्छौं भन्नुभयो। त्यसपछि सहमतिको प्रयास असफल भयो। सहमतिका लागि छलफल भने जारी राख्ने कुरा भएको छ। बैठकमा प्रधानमन्त्री पुष्पकमल दाहाल प्रचण्ड, कांग्रेस सभापति शेरबहादुर देउवा र एमाले अध्यक्ष केपी शर्मा ओलीलगायत तीन दलका शीर्ष नेताहरु सहभागी थिए। कांग्रेस नेता पौडेलले आफूहरुले बैठकमा तराई मधेसको समस्या हल गर्दै मधेसवादी दलहरुलाई सहमतिमै प्रमुख चार शक्ति एकजुट भएर अघि बढ्नु पर्ने राखेको अन्नपूर्ण अनलाइनसँग बताए। यस्तै नेकपा माओवादी केन्द्रका नेता नारायणकाजी श्रेष्ठले बैठकबाट बाहिरिएपछि भने, 'आज कुरा मिलेन। थप छलफल गरेर सहमति खोज्न सकारात्मक छलफल भएको छ।'एमालेले संविधान संशोधन प्रस्ताव फिर्ता लिनु पर्ने अडान दोहोर्याएपछि वैठकमा कुरा नमिलेको बताए। उनले भने,एमालेले आफ्नो पुरानै अडान दोहोर्यायो। हामीले संविधान संशोधन प्रस्तावसँगै स्थानीय निर्वाचनको मिति घोषणा गर्ने प्रस्ताव राखेका थियौं। तर, उहाँहरुले अडान छोड्नु भएन। श्रेष्ठले छलफलको प्रयास भने जारी राख्ने सहमति भएको बताए। बैठकमा प्रधानमन्त्री पुष्पकमल दाहाल प्रचण्डसहित नेपाली कांग्रेस, एमाले र नेकपा माओवादी केन्द्रका शीर्ष नेताहरु सहभागी थिए।प्रधानमन्त्री कार्यालय सिंहदरबारमा जारी बैठकमा संविधान संशोधन प्रस्ताव, संसदमा जारी अबरोध, स्थानीय निर्वाचन लगायतका विषयमा छलफल भएको थियो। संसद्को बैठक सोमबार अपरान्ह १ बजे बोलाइएको छ। संविधान संशोधन प्रस्तावलाई प्रक्रिया लैजाने सरकारको निर्णय र चुनाव घोषणा नभइकन संसद् चल्न नदिने एमालेलगायतका विपक्षीको अडानका कारण संसद् उत्पन्न हुनसक्ने तनाव तथा मुठमेड रोक्न पनि मुख्य दलका नेताहरु बिहानैदेखि छलफलमा व्यस्त छन्। एमालेलगायतका विपक्षीको अवरोधका कारण एक महिनादेखि संसद् अवरुद्ध छ। यसअघि संसदमा जारी अबरोध हटाउने विषयमा आइतबार प्रधानमन्त्री प्रचण्ड र प्रमुख प्रतिपक्षी दल एमालेका अध्यक्ष केपी शर्मा ओलीबीच छलफल भएको थियो। सभामुख ओनसरी घर्ती पनि गतिरोध हटाउन बिहानैदेखि परामर्शमा व्यस्त छिन्। उनले दलका नेताहरुसँग विभिन्न चरणमा छलफल गरिरहेकी छिन्। संसदको गतिरोध अन्त्य, संविधान संशोधन प्रस्ताव, स्थानीय निर्वाचन लगायतका विषयमा प्रमुख दलहरुबीच पटक पटक छलफल भएपनि बैठक निष्कर्षमा पुग्न सकेको छैन। सरकारले मंसिर १४ गते दर्ता गरेको संविधान संशोधन प्रस्तावको विरोधमा नेकपा एमालेलगायतका दलहरुले संसद अबरुद्ध गर्दै आएका छन्। प्रमुख प्रतिपक्षी दल एमालेसहितका विपक्षी दलहरुले सरकारले दर्ता गरेको संविधान संशोधन प्रस्ताव राष्ट्र हितविपरित रहेको भन्दै त्यो फिर्ता नलिएसम्म संसद अबरुद्ध जारी राख्ने बताउँदै आएका छन्। तर, सत्तारुढ दल कांग्रेस, माओवादी केन्द्र लगायतका दलरुले भने संशोधन प्रस्ताव संसदमा छलफल गर्न दिनु पर्ने बताउँदै आएका छन्।"
प्रधानमन्त्री प्रचण्ड यूएई जाने,"काठमाडौं: परराष्ट्र मन्त्रालयले प्रधानमन्त्री पुष्पकमल दाहालको संयुक्त अरब इमेरेट्स (यूएई) भ्रमणको तयारी थालेको छ । खाडी मुलुक यूएईले जनवरी १६ र १७ मा आबुधावीमा आयोजना गर्न लागेको विश्व ऊर्जा सम्मेलनमा सहभागी हुन दाहाल त्यसतर्फ जान तयारी अघि बढेको प्रधानमन्त्रीनिकट स्रोतले जनाएको छ । भ्रमण निश्चित भए प्रधानमन्त्री दाहाल जनवरी १४ (माघ १) मा यूएई प्रस्थान गर्नेछन् । ऊर्जामन्त्री जनार्दन शर्मा उक्त सम्मेलनमा सहभागी हुन जाने कार्यक्रम तय भइसकेको छ । 'प्रधानमन्त्री यूएई भ्रमणमा जाने सोचमा हुनुहुन्छ । आन्तरिक राजनीतिक परिस्थिति थप असहज भएन भने उहाँ भ्रमणमा जानुहुनेछ', स्रोतले भन्यो । परराष्ट्र मन्त्रालयका अधिकारीहरूले प्रधानमन्त्रीको यूएई भ्रमणका लागि प्रारम्भिक तयारी भइरहेको जानकारी दिए । प्रधानमन्त्री ऊर्जा सम्मेलनमा जाने तयारी भए पनि भ्रमणलाई औपचारिक बनाउने प्रयत्न भइरहेको उनीहरूले बताए । यूएईका राष्ट्राध्यक्षलगायत उच्च राजनीतिक नेतृत्वसँग प्रधानमन्त्रीको भेटवार्ताका लागि कूटनीतिक तहबाट कुराकानी भइरहेको स्रोतले उल्लेख गर्यो । 'भेटवार्ताहरू तय भइसकेका छैनन् । त्यसका लागि कूटनीतिक च्यानलबाट अनुरोध भएको छ', जानकार अधिकारीले भने । सरकार र प्रमुख प्रतिपक्षीबीच संविधान संशोधन विधेयकका विषयमा देखिएको तीव्र मतभेदले संसद् ठप्प भइरहेका बेला प्रधानमन्त्रीको यूएई भ्रमण तयारी थालिएको हो । प्रधानमन्त्रीका विदेश मामिला सल्लाहकार ऋषिराज अधिकारीले भ्रमणका लागि छलफल भइरहेको बताए । 'भ्रमणका विषयमा औपचारिक निर्णय मन्त्रिपरिषद्ले लिएको छैन', अधिकारीले भने, 'घरेलु राजनीतिक वातावरण कस्तो हुन्छ, त्यसमा प्रधानमन्त्रीको भ्रमण निर्भर गर्नेछ ।' जानकार स्रोतका अनुसार प्रधानमन्त्री भ्रमणमा गए भ्रमण टोलीमा ८ देखि १० जनामात्रै रहनेछन् । 'वल्र्ड फ्युचर इनर्जी समिट' नाम दिइएको उक्त सम्मेलनका लागि यूएईले प्रधानमन्त्री दाहाललाई निमन्त्रणा दिएको महिनौं बितिसकेको छ । सरकारले सम्मेलनमा उच्च तहबाट सहभागिता हुने यूएई सरकारलाई कूटनीतिक च्यानलबाट जबाफ पनि दिइसकेको छ । उक्त सम्मेलनमा छिमेकी भारतलगायत विश्वभरबाट उच्चस्तरीय प्रतिनिधि सहभागी हुनेछन् । यूएई नेपालीको प्रमुख रोजगारीको गन्तव्य मुलुक हो । यही वर्षदेखि यूएईले नेपालमा आवासीय दूतावास स्थापना गरेको छ । नेपालले चाहिँ सन् २००६ मै यूएईमा दूतावास खोलेको थियो ।"
"संसद बैठक आज, संशोधन विधेयक टेबुल गर्ने तयारी","काठमाडौंः व्यवस्थापिका संसदको बैठक सोमबार दिउँसो एक बजे बस्दैछ । संविधान संशोधन विधेयक प्रस्ताव दर्ता पनि लगातार अवरुद्ध हुँदै आएको बैठकमा सत्तारुढ दलले संशोधन विधेयक टेबुल गर्ने तयारी गरेका छन् । मधेस केन्द्रित दलहरुसँग औपचारिक तथा अनौपचारिक छलफल गरेका सत्तारुढ दल नेपाली कांग्रेस र नेकपा माओवादी केन्द्रले संशोधन विधेयक पारित गराइसकेपछि निर्वाचनमा जाने गरी मौखिक आश्वासन दिएकाले आजको संसद बैठकमा संशोधन विधेयक टेबुल गर्ने तयारी गरिएको हो । तर, प्रतिपक्षी दल नेकपा एमालेले भने आजको संसद बैठक पनि अवरोध पार्ने जनाउ दिएको छ । सरकारले संविधान संशोधन प्रस्ताव दर्ता गरेदेखि नै प्रमुख प्रतिपक्षी नेकपा एमालेलगायतका दलहरुले निरन्तर संसदमा अवरोध गरिरहेका छन् । सरकारले संविधान संशोधन प्रस्ताव फिर्ता नलिएसम्म वा स्थगीत गरेर निर्वाचनसम्बन्धी विधेयकलाई अघि नबढाएसम्म संसद वैठक चल्न नदिने प्रतिपक्षी दलहरुको अडान छ । संसद सचिवालयमा संविधान संशोधन प्रस्ताव दर्ता भएपछि बोलाइएको व्यवस्थापिका संसद बैठक सात पटक अवरुद्ध र तीन पटक स्थगीत भइसकेको छ ।"

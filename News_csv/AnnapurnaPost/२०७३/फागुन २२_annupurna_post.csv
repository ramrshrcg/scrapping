शीर्षक,विवरण
'एमाले अभियान गलत समयमा',"काठमाडौः तराई मधेस लोकतान्त्रिक पार्टीका अध्यक्ष महन्थ ठाकुरले प्रमुख प्रतिपक्षी दल एमालेले गलत समयमा मेचीकाली अभियान सञ्चालन गरेको बताउँदै यसले मधेसमा द्वन्द्व बढ्ने चेतावनी दिएका छन् । अहिले मधेस अशान्त अवस्थामा छ । जनतामा आक्रोश छ । ठाउँठाउँमा आन्दोलन भइरहेका छन् । यस्तो अवस्थामा एमालेले गलत समयमा गलत काम गरेको छ । यसले जनतामा गलत सन्देश प्रवाह भएको छ', उनले भने, यसले वातावरण बिगार्छ । स्थितिलाई भड्काउँछ । परिस्थिति असहज बन्छ । अभियानबाट उत्पन्न परिस्थितिको जिम्मेवारी एमालेले नै लिनुपर्छ ।' राजधानीमा शनिबार आयोजित कार्यक्रममा उनले एमालेको अभियानले असहज स्थिति पैदा हुने खतरा बढ्दै गएको बताए । हामी अहिले शान्तिपूर्ण आन्दोलनमा छौं । एमाले लट्ठी लिएर आए उसले मधेसमा नमस्कार पाउँदैन, तिरस्कार पाउँछ ।' एमालेको अभियानलाई तपाईंहरूले प्रतिवाद गर्ने तयारी गर्नुभएको हो भन्ने जिज्ञासामा उनले भने, हामी कहाँ चुप लागेर बसेका छौं र ? हामी त शान्तिपूर्ण आन्दोलनमै छौं । हाम्रो माग पूरा गराउन लागिरहेका छौं ।' संविधान संशोधन प्रस्ताव पारित नभएसम्म देशमा कुनै पनि चुनाव हुन नसक्ने ठोकुवा गर्दै ठाकुरले भने, संविधान संशोधन प्रस्ताव पारित गर्नुपर्छ । त्यसको विकल्प छैन । हाम्रा माग मधेसका मात्रै होइनन्, देशकै माग हुन् ।' ठाकुरले संविधान जारी गरेझैं बलजफ्ती गरेर चुनाव गर्न खोजिए देशको अवस्था भयावह हुने चेतावनी दिए । सरकारले स्थानीय तह निर्वाचन मिति हतारमा घोषणा गरेर गम्भीर गल्ती गरेको टिप्पणी गर्दै उनले भने, सरकारले चुनावको मिति घोषणा गरे गल्ती गर्यो । अहिले संविधान संशोधन र निर्वाचन दुवै धरापमा परेको छ ।' तीनबुँदे सहमतिअनुसार संविधान संशोधन गरेर मात्रै चुनाव गर्नुपर्ने उनको जिकिर थियो । हामी चुनावविरोधी होइनौं तर संशोधन नभईकन चुनावमा भाग लिँदैनौं । मुलुकको प्रत्येक परिवर्तनको केन्द्रबिन्दु मधेस रहँदै आएको छ । शासनको केन्द्रबिन्दु काठमाडौंमा छ । त्यसैले हामी उठाएका माग पनि सम्बोधन हुनुपर्छ ।' स्थानीय तह पुनर्संरचना आयोगको प्रतिवेदनलाई आफूहरूले पहिलेदेखि नै अस्वीकार गरेको भन्दै उनले जनसंख्याका आधारमा पुनर्संरचना नगर्दा बजेट विनियोजनमा समेत असर पार्ने चिन्ता व्यक्त गरे ।"
लगानी सम्मेलन,"राजनीतिक अन्योल र अस्थिरताले आर्थिक वृद्धि तथा लगानीका सम्भावना न्यून गरेका तर्क सामान्यतया आई नै रहन्छन् अक्सर, विज्ञ र विश्लेषकहरूद्वारा । तर यो अस्थिरता र लम्बिँदो संक्रमणबीच पनि के आर्थिक समृद्धिका सम्भावना खोज्न सकिन्छ ? के त्यस्ता कुनै प्रयास भएका छन् त, इमानदारी र प्रतिबद्धताका साथ ? त्यसमा सकारात्मक दाबी गर्ने बलिया आधार देखा पर्दैनन् । हो, विगत १० वर्षकोे संक्रमणमा महत्ववपूर्ण भूमिका ओगटेका या ओगटाइएका माओवादी नेताहरू, खासगरी पुष्पकमल दाहाल, बाबुराम भट्टराई र केही अन्यले नेपालमा राजनीतिक क्रान्ति पूरा भइसकेकाले अब आर्थिक क्रान्ति हुनुपर्ने मन्तव्य दिँदै आएका छन् । त्यो व्यावहारिक सम्भाव्यतामा आधारित मान्यताभन्दा पनि उनीहरूले जबर्जस्ती लादेको राजनीतिक परिवर्तन तथा एजेन्डा पूर्णरूपमा विफल भएपछि जनता संगठित विरोधमा उत्रेलान् कि भन्ने भयबाट निर्देशित अभिव्यक्ति हो । आर्थिक क्रान्ति' कथित राजनीतिक क्रान्तिबाट निरपेक्ष र तटस्थ हुन सक्तैन । राजनीतिक परिवर्तनलाई व्यवस्थित गर्न नसकेको नेतृत्वले आर्थिक क्रान्ति' या परिवर्तन व्यवस्थित गर्न सक्तैन । यही अन्योलबीच आएको महाभूकम्प, भारतीय नाकाबन्दी र नेपालको राजनीतिक नेतृत्वमा भ्रष्टाचारले सुरसास्वरूप लिएको सन्देश अन्तर्राष्ट्रिय जगत्मा पुगेको अवस्थामा बाह्य लगानी निरुत्साहित हुनु अस्वाभाविक हैन । तर भूकम्पपछि आयोजित अन्तर्राष्ट्रिय दातृ सम्मेलन र हालै सम्पन्न दुईदिने नेपाल लगानी सम्मेलन २०१७' मा क्रमशः दाता र लगानीकर्ताले जनाएका प्रतिबद्धताले नेपाल र नेपालीप्रति बाह्य जगत्मा पर्याप्त सद्भाव र सहानुभूति रहेको स्पष्ट संकेत दिएका छन् । दातृ समूहले प्रतिबद्धता जनाएको चार खर्ब रुपैयाँ नेपालले हात पार्न सकेको छैन, मुख्य रूपमा उसले पुनर्निर्माणबारे उचित योजना तर्जुमा र कार्यान्वयन गर्न नसकेकोमा । हालै उद्योग मन्त्रालय र लगानी बोर्डद्वारा संयुक्त रूपमा आयोजित सम्मेलनमा सहभागी नेपाललगायत सात मुलुकका दुई सय ५० भन्दा बढी प्रतिनिधिले १४ खर्बभन्दा बढी लगानी गर्ने उत्साहजनक प्रतिबद्धता व्यक्त गरेका छन् । तर आयोजक नेपालले के बुझ्नु आवश्यक छ भने यो लगानीको लागि लगानी मैत्री कानुन, वातावरण प्रशासनिक चरित्र तथा संयन्त्र विकास गर्नु पहिलो सर्त हो । छिमेकी चीनले प्रतिबद्धता व्यक्त गरिएको कुल रकमको ६१ प्रतिशत लगानीको जिम्मा लिएको छ भने भारतले ३१ अर्ब रुपैयाँ मात्रको प्रतिबद्धता जनाए पनि निजगढ काठमाडौं द्रूतमार्गदेखि त्यहाँका विमानस्थलसँगै भूकम्पपछिको पुनर्निर्माणमा विशेष रुचि देखाएको छ, यद्यपि ती परियोजना आफैंले पूरा गर्ने अठोट नेपालले जनाएको छ । जापान तथा बेलायतले पनि आकर्षक लगानीको प्रतिबद्धता व्यक्त गरेका छन् । तर यो प्रतिबद्धता कुनै कारणले कार्यान्वयनमा आउन सकेन भने त्यसको दोष सरकारले त लिनैपर्नेछ, त्यससँगै आउँदा कयौं वर्ष नेपालमा ठूलो बाह्य लगानी भित्रिन कठिन हुनेछ ।"
बाहुन प्रधानमन्त्री विरोधी बाबुराम !,"काठमाडौं : नयाँ शक्ति नेपालका संयोजक एवम् पूर्वप्रधानमन्त्री डा बाबुराम भट्टराईले गणतन्त्र स्थापनापछि पनि कार्यकारी प्रमुख अर्थात् प्रधानमन्त्री बाहुन मात्र भएकोमा आक्रोश व्यक्त गरेका छन्। प्रधानमन्त्रीको सरकारी निवास बालुवाटारको भित्तामा टाँसिएका १३ प्रधानमन्त्रीको फोटो सार्वजनिक गर्दै बाबुरामले निरन्तर एउटै जातिका कार्यकारी प्रमुख हुनु बहुजातीय मुलुकका लागि कति शोभनीय भन्दै प्रश्न गरेका हुन्। संयोग त के छ भने बाबुरामले सबै बाहुन प्रधानमन्त्री भएर राष्ट्रको शोभामै प्रश्न गरेर सार्वजनिक गरेका तस्बिरमा उनको पनि तस्बिर छ। पूर्वप्रधानमन्त्री जस्तो जिम्मेवार व्यक्तिले अरुलाई प्रश्न गर्नुअघि आफ्नो अनुहार आफैँ हेर्न छोडेर बाबुरामले सस्तो लोकप्रियताका लागि बालुवाटारमा टाँसिएका तस्बिरको आलोचना गर्न खोजेको देखिन्छ। सामाजिक सञ्जालमा सक्रिय बाबुरामले आइतबार बिहान ट्वीट गर्दै बहुजातिय मुलुकमा सबै बाहुनमात्र प्रधानमन्त्री भएकोमा आक्रोश व्यक्त गरेका हुन्। बाबुराम ट्वीटमा लेख्छन्, बालुवाटारको भित्तामा टाँसिएका लोकतन्त्रगणतन्त्रपछिका यी १३ कार्यकारी प्रमुख सबै एउटै जाति राष्ट्रियताका हुनु बहुजातीय मुलुकमा कति शोभनीय होला ? बालुवाटारको भित्तामा टाँसिएका लोकतन्त्रगणतन्त्रपछिका यी१३कार्यकारीप्रमुख सबै एउटै जातिराष्ट्रियताका हुनु बहुजातीय मुलुकमा कति शोभनीय होला?    ()  ,  लोकतन्त्रगणतन्त्र स्थापनापछिका कार्यकारी प्रमुख भनेर बाबुरामले कृष्णप्रसाद भट्टराई, शेरबहादुर देउवा, मनमोहन अधिकारी, सूर्यबहादुर थापा र लोकेन्द्रबहादुर चन्दका फोटा समेत सार्वजनिक गरेका छन्। यद्यपी यी पाँच पूर्वप्रधानमन्त्री लोकतन्त्र र गणतन्त्र स्थापना हुनुअघिकै हुन्। यो आधारमा भने बाबुरामको विचार नै एतिहासिक दृष्टिमा गलत छ। बाबुराको आक्रोशमा तथ्यगत त्रुटी देखिए पनि लोकतन्त्र र गणतन्त्र स्थापनापछिका प्रधानमन्त्री बाहुन जातिकै भएको भने सत्य हो। यद्यपी पुष्पकमल दाहाल प्रचण्ड दुई पटक प्रधानमन्त्री भएको समेत गरेर लोकतन्त्र र गणतन्त्र स्थापनापछि नौ जनामात्र प्रधानमन्त्री भएका छन्। लोकतन्त्र स्थापनापछि गिरिजाप्रसाद कोइरालाले राष्ट्रप्रमुखसहित प्रधानमन्त्रीको जिम्मेवारी सम्हालेका थिए। गणतन्त्र स्थापनापछि भने पुष्पकमल दाहाल प्रचण्ड, माधव नेपाल, झलनाथ खनाल, बाबुराम भट्टराई, खिलराज रेग्मी, सुशील कोइराला, केपी शर्मा ओली र फेरि अहिले पुष्पकमल दाहाल प्रचण्ड प्रधानमन्त्री भएका छन्।"
चुनावप्रति तीन शक्ति अनुदार',"काठमाडौः प्रधानमन्त्री पुष्पकमल दाहालले वैशाख ३१ गतेका लागि घोषित स्थानीय तहको निर्वाचन एजेन्डाबाट तीनवटा शक्ति पछाडि हटेको विश्लेषण गरेका छन् । रामचन्द्र पौडेल पक्षधर कांग्रेस, महाधिवेशनपछि कमल थापा नेतृत्वको राप्रपा र आन्दोलनरत संयुक्त लोकतान्त्रिक मधेसी मोर्चाका नेताहरू चुनावप्रति अनुदार देखिएको विश्लेषण प्रधानमन्त्री दाहालले आफ्नो पार्टीका शीर्ष नेताहरूसमक्ष सुनाएका हुन् । बालुवाटारमा शनिबार बसेको माओवादी केन्द्रका शीर्ष नेताहरूको बैठकमा महाधिवेशनपछि राप्रपाले संविधान संशोधनको विपक्षमा मतदान गर्ने निर्णय गरेको, पौडेल पक्षधर कांग्रेसका नेता संविधान संशोधन गरेर स्थानीय चुनाव गराउने विषयप्रति अनुदार देखिएको र संयुक्त लोकतान्त्रिक मधेसी मोर्चाका नेताहरूले चुनावमा सहभागी हुने गरी आफूसँग गरेको भद्र सहमति तोडेको विश्लेषण प्रधानमन्त्री दाहालले बैठकमा सुनाएका हुन् । महाधिवेशनपछिको शक्ति सन्तुलनमा राप्रपाले संविधान संशोधनको विपक्षमा मतदान गर्ने निर्णय गर्यो । सरकारले संविधान संशोधन प्रस्ताव संसद्मा अगाडि बढाउने र मधेसी मोर्चा चुनावमा सहभागी हुने भद्र सहमति थियो तर पछिल्ला दिनमा उहाँहरू कडा रूपमा प्रस्तुत हुनुभएको छ । कांग्रेसका रामचन्द्र पौडेल पक्षधरले चुनावमैत्री भूमिका निर्वाह गरिरहेको छैन', प्रधानमन्त्री दाहालको भनाइ उद्धृत गर्दै एक नेताले अन्नपूर्णसँग भने । उनले थपे, राजनीतिक उपलब्धि जोगाउन हामीबाहेक अरू कोही पनि चुनावमा नलागेजस्तो देखिन्छ । एमालेलाई चुनाव भइदिए आफू पहिलो पार्टी भइन्थ्यो भन्ने लागिराछ । कांग्रेसका केही नेतालाई आफ्नै नेतृत्वमा चुनाव गराउन पाए हुन्थ्यो भन्ने लागेको छ ।' चुनाव गराउनका लागि संघीय मामिला तथा स्थानीय विकासमन्त्री हितराज पाण्डे नेतृत्वको कार्यदलको सुझावसहित स्थानीय तह पुनर्संंरचना आयोगको प्रतिवेदन आइतबार बस्ने मन्त्रिपरिषद्ले निर्णय गरेर निर्वाचन आयोगलाई पठाउने र थप गुनासा सम्बोधन हुने गरी कार्यदलको कामलाई निरन्तरता दिने निर्णय गर्ने जानकारी पनि प्रधानमन्त्री दाहालले बैठकमा गराएका थिए । स्थानीय तहको संख्या सात सय ४४ बाट बढाएर भए पनि चुनावको वातावरण बनाउने र मधेसी मोर्चाका माग सम्बोधन गर्ने प्रयासमा सरकार लागिरहेको प्रधानमन्त्री दाहालले बताएका थिए । रामचन्द्र पौडेल पक्षधर कांग्रेस, महाधिवेशनपछि कमल थापा नेतृत्वको राप्रपा र आन्दोलनरत संयुक्त लोकतान्त्रिक मधेसी मोर्चाका नेताहरू चुनावप्रति अनुदार देखिएको विश्लेषण । गाउँपालिका, नगरपालिका तथा विशेष, संरक्षित वा स्वायत्त क्षेत्रको संख्या तथा सिमाना निर्धारण आयोगको प्रतिवेदनले सिफारिस गरेको सात सय १९ स्थानीय तहको संख्या बढाएर प्रतिवेदन परिमार्जन गर्न सरकार सहमत हुँदै आएको छ । आयोगको प्रतिवेदनप्रति तराई मधेससहित विभिन्न ठाउँबाट गुनासा सम्बोधन हुने गरी सुझाव पेस गर्न मन्त्रिपरिषद्ले मन्त्री पाण्डेको नेतृत्वमा गठन गरेको कार्यदलले स्थानीय तहको संख्या बढाउन सकिने प्रतिवेदन प्रधानमन्त्री दाहाललाई बुझाएको थियो । उक्त कार्यदललाई मन्त्रिपरिषद्ले थप दिएको कार्यादेशको प्रतिवेदन ग्रहण गरेर निर्वाचन आयोगलाई हस्तान्तरण गर्ने र थप गुनासा सम्बोधन गर्न उक्त कार्यदललाई क्रियाशील गराइराख्ने गरी मन्त्रिपरिषद्ले निर्णय गर्न लागेको छ । मधेसका सबै मुद्दा समाधान हुने गरी सहमति खोज्न पार्टीले सरकारलाई सुझाव दिएको नेता मणि थापाले बताए । उनका अनुसार वैशाख ३१ मै चुनाव गराउने वातावरण बनाउन संसद्मा दर्ता भएको संविधान संशोधनको प्रस्ताव पारित गराउन प्रमुख प्रतिपक्षी दल एमाले, मधेसी मोर्चा, राप्रपा, फोरम लोकतान्त्रिकलगायत सत्ता गठबन्धनमा रहेका र प्रतिपक्षमा रहेका दलसँगको संवादलाई निरन्तरता दिन पनि पार्टीले प्रधानमन्त्री दाहाललाई सुझाव दिएको छ । संसद्मा दर्ता भएका १५ वटा संशोधन प्रस्तावले मधेसी मोर्चाको मुद्दा सम्बोधन गराउन सकिने, संविधान संशोधनलाई पारित गराएर नै निर्वाचनमा जानुपर्ने, आगामी माघ ७ गते सकिने संसद्को म्याद थप्ने दिशामा जान नहुने, मधेसी मोर्चालाई सहभागी गराएर नै चुनावमा जानुपर्ने विषय प्रधानमन्त्री दाहालले बैठकमा राखेका थिए ।"
प्रधानमन्त्रीलाई निजी हेलिकोप्टर प्रयोगमा छुट,"काठमाडौं : आचारसंहिता पालनामा कडाई गर्ने घोषणा गरेको निर्वाचन आयोगले प्रधानमन्त्रीलाई निजी हेलिकोप्टर प्रयोगमा छुट दिएको छ। मन्त्रीहरू भने सदरमुकाममा मात्र जान पाउने आयोगको निर्णय छ। प्रधानमन्त्रीको व्यस्तता का कारण उनलाई निजी हेलिकोप्टर प्रयोग गर्न छुट दिइएको आयोगका पदाधिकारीले बताए। प्रधानमन्त्रीलाई सरकारी हेलिकोप्टर प्रयोगमा रोक लगाइए पनि निजी हेलिकोप्टर प्रयोगमा रोक नलगाइएको आयोगका प्रवक्ता सूर्यप्रसाद शर्माले जानकारी दिए। राजनीतिक कामका सिलसिलामा प्रधानमन्त्रीज्यूले निजी हेलिकोप्टर प्रयोग गर्दा आयोगको पूर्वस्विकृती लिएर मात्र प्रयोग गर्नुपर्ने व्यवस्था गरिएको छ, प्रवक्ता शर्माले भने, तर प्रधानमन्त्रीज्यूलाई निर्वाचन प्रचारप्रसारमा संलग्न हुन नपाउने व्यवस्थाका लागि प्रधानमन्त्री तथा मन्त्रिपरिषद्का कार्यालयलाई निर्देशन दिने निर्णय भएको छ। केही दिनअघि प्रधानमन्त्री पुष्पकमल दाहाल काभ्रेमा आयोजित पार्टीको कार्यक्रममा भाग लिन हेलिकोप्टरमा गएका थिए। आयोगसँगको छलफलका क्रममा पर्यटनमन्त्री जीवनबहादुर शाहीले संविधानसभा निर्वाचनमा हेलिकोप्टर प्रयोग भएको भन्दै स्थानीय निर्वाचनमा पनि हेलिकोप्टर प्रयोग गर्न पाउनु पर्ने भनी राखेको मागलाई प्रमुख आयुक्त अयोधिप्रसाद यादवले ठाडै अस्विकार गरेको थिए। मन्त्रीहरूलाई पार्टीका कार्यक्रम र उद्घाटनमा जान रोक लगाएपछि पनि विभिन्न कार्यक्रममा सहभागी हुन भन्दै आयोगमा सहमतिका लागि दर्जनांै मन्त्रीका निवेदन परेका छन्। निर्वाचनलाई स्वच्छ, निष्पक्ष र पारदर्शी बनाउन भन्दै आयोगले मन्त्रीहरूलाई जिल्ला सदरमुकाम बाहेक अन्यत्र नजान निर्देशन दिएको छ। तर आयोगमा पार्टीका कार्यक्रम, उद्घाटन र शिलान्यासलगायतमा भाग लिन जानुपर्ने भन्दै विभिन्न मन्त्रीका तर्फबाट सहमतिका लागि दर्जनांै निवेदन परेको आयोगका उपन्यायाधिवक्ता घनश्याम ओझाले जानकारी दिए। विभिन्न कार्यक्रममा सहभागिता, शिलान्यास, उद्घाटनलगायतका कामका लागि सहमति माग गर्दै ६० वटा निवेदन परे पनि मन्त्रीहरूलाई पार्टीका कार्यक्रममा भाग लिनमा रोक्ने काम भइरहेको आयोगले जनाएको छ। उपप्रधान तथा गृहमन्त्री विमलेन्द्र निधिले सोमबार कैलालीमा पार्टीको क्षेत्रीय अधिवेशनमा जान मागेको सहमतिलाई आयोगले अस्विकृत गरेको थियो। यस्तै शहरी विकासमन्त्री अर्जुननरसिंह केसीले गृहजिल्ला नुवाकोटका विभिन्न कार्यक्रममा भाग लिन जानका लागि मागेको सहमतिलाई पनि आयोगले अस्विकार गरेको छ। खेलकुदमन्त्री दलजित श्रीपालीले फुटवल उद्घाटनमा जान मागेको सहमतिलाई पनि अस्विकार गरिएको छ। मन्त्रीहरूबाट सहमतिका लागि निवेदनका चाङ लागेपछि आयोगले आइतबार पुनः आचारसंहिता पालनामा मन्त्रीहरूको ध्यानाकर्षण गर्ने निर्णय गरेको छ। चुनाव प्रचारप्रसारमा मन्त्रीहरू संलग्न हुन नपाउने निर्णयसहित सबै मन्त्रालयलाई निर्देशन दिने निर्णय गरेको आयोग प्रवक्ता शर्माले जानकारी दिए। मन्त्रीज्यूहरूले सरकारी कामको सिलसिलामा सरकारी सवारी साधन तथा राजनीतिक कामका सिलसिलामा निजी सवारी साधन प्रयोग गर्दा आयोगको पूर्व स्वीकृती लिएर मात्र जिल्लाको सदरमुकामसम्म प्रयोग गर्न पाउने तथा निर्वाचन प्रचारप्रसारमा मन्त्री संलग्न नहुने व्यवस्थाका लागि सम्बन्धित मन्त्रालयलाई निर्देशन दिने निर्णय गरेको छ, आयोग प्रवक्ता शर्माले भने। आयोगले सांसदहरूलाई पनि प्रचार प्रचारमा जाँदा सरकारी सवारी साधन एवं सरकारी साधन स्रोत प्रयोग गर्नमा रोक लगाएको छ। यस्तै आयोगले विश्वविद्यालय, विद्यालय व्यवस्थापन समिति र नेपाल सरकारको स्वामित्वमा रहेको पेशागत संघ संगठनहरूको पूर्वनिर्धारित कार्यतालिका बाहेकका निर्वाचन नगर्न, नगराउन सरकारलाई निर्देशन दिने निर्णय गरेको छ। आयोगको यो निर्णयले स्वतन्त्र विद्यार्थी युनियनका चुनाव पनि प्रभावित हुने भएको छ। लोक सेवा आयोग तथा न्याय सेवा आयोग आपैंले सञ्चालन गरेको पदपूर्ति प्रक्रिया निरन्तर सञ्चालन हुन दिने निर्णय गरे पनि आयोगले अन्तर्वार्ताबाट मात्र कर्मचारी छानिने पदपूर्ति कार्य निर्वाचन अवधिभर रोक्ने निर्णय गरेको छ। सहमतिको वातावरण बनाउन आग्रह निर्वाचन आयोगले निर्वाचनका लागि समय निकै छोटो रहेको भन्दै दलहरूलाई सहमतिको वातावरण बनाउन आग्रह गरेको छ। आयोगले आइतबार विज्ञप्ति प्रकाशित गरी भनेको छ, स्वच्छ, स्वतन्त्र र भयरहित वातावरणमा सम्पन्न गर्न निर्वाचनका सरोकारवालाको महत्वपूर्ण र सकारात्मक भूमिकाको निर्वाचन आयोगले अपेक्षा गरेको छ। निर्वाचनका प्रमुख सरोकारवाला राजनीतिक दलहरूको आपसी सहयोग, समन्वय, सहमति, समझदारीबाट मात्र निर्वाचन सञ्चालन तथा व्यवस्थापन गर्न सहज वातावरण निर्माण हुने भएकोले राजनीतिक दलहरूबाट उल्लेखित वातावरण सिर्जना गर्न महत्वपूर्ण भूमिका निर्वाह हुनेछ भन्नेमा आयोगले विश्वास लिएको छ।"
चुनाव घोषणा जनतालाई ढाँट्न',"जनकपुरधामः नयाँ शक्ति नेपालका संयोजक बाबुराम भट्टराईले सरकारले जनतालाई ढाँट्न स्थानीय निकाय निर्वाचन घोषणा गरेको आरोप लगाएका छन् । शनिबार जनकपुरमा आयोजित पार्टी प्रवेश कार्यक्रममा सम्बोधन गर्दै भट्टराईले अहिलेको घोषणा सत्ता लम्ब्याउन र जनतालाई ढाँट्न मात्र गरिएको बताए । उनले भने, चुनावपहिले संवैधानिक प्रक्रियाभन्दा बाहिर रहेका आदिवासी, जनजाति, मधेसी सबैलाई समेट्नुपर्छ । चुनाव हुनुपहिला संविधान संशोधन गरी असन्तुष्टलाई सन्तुष्ट पार्नु पर्दछ अनि मात्र निर्वाचन स्वीकार्य हुन्छ ।' संघीयतामा गएपछि संघ, प्रदेश र स्थानीय तहको कल्पना गरिएको हुनाले पहिले संघको, त्यसपछि प्रदेश र अन्त्यमा स्थानीय तहको चुनाव हुनुपर्ने प्रक्रिया छ । तर अहिले गाउँपालिका र नगरपालिकाको टुंगो नलगाई जनतालाई ढाँट्न स्थानीय तहको घोषणा गरिएको भट्टराईको भनाइ थियो । तीनवटै तहको चुनाव गर्नका लागि केन्द्र, प्रदेश र स्थानीय तहको शृंखला मिलाउनु आवश्यक रहेको उनले बताए । संविधान संशोधन गरी प्रदेश र स्थानीय तहको सीमांकनबारे जनतालाई जानकारी गराएर मात्रै चुनावमा जानुपर्ने उनको भनाइ थियो । सत्ताको भागबन्डाका लागि जनतामा भ्रम छर्ने काम एमाले र माओवादी केन्द्रले गरिरहेकाले यसप्रति जनता सतर्क हुनुपर्ने उनको भनाइ थियो । संसद्मा भएका सबै दल र राजनीतिक शक्तिको सहभागितामा सर्वदलीय र सर्वपक्षीय सरकार बनोस् र त्यसले निष्पक्ष चुनाव गराओस्', भट्टराईले भने । सरकार टिकाउनका लागि मात्र चुनावको मिति घोषणा भएको हुनसक्ने उनले बताए । उनले भने, केपी ओलीको नेतृत्वमा एकल जातीय अहंकारवाद मौलाएकाले मधेसी र थारूबीच घृणा फैलाएर सत्तामा पुग्ने सपना देखाएको छ भने सीके राउत प्रवृत्तिले देशको अखण्डतालाई टुक्र्याउने प्रयास गरेको छ । त्यसप्रति जनता सक्रिय भई नेपालमा लोकतन्त्र संस्थागत गर्न लाग्नुपर्छ ।' कार्यक्रममा सद्भावना र तमसपा पार्टीका दुई सयभन्दा बढी कार्यकर्ता पार्टी प्रवेश गरेका थिए ।"
"वर्षमान पुन अस्पतालबाट डिस्चार्ज, फागुन २६ मा स्वदेश फर्किने","काठमाडौंः नेकपा (माओवादी केन्द)का नेता एवं पूर्व अर्थमन्त्री वर्षमान पुन अनन्त अस्पतालबाट डिस्चार्ज भएका छन्। स्वास्थ्य उपचारका लागि थाइल्याण्डको समितिभेज अस्पतालमा भर्ना भएका नेता पुन आइतबार डिस्चार्ज भएका हुन्। पुनकी धर्मपत्नी एवं सभामुख ओनसरी घर्ती मगरले श्रीमानको स्वास्थ्य लाभपछि अस्पतालबाट डिस्चार्ज गरिएको ट्वीटरमा ट्वीट गरेकी छिन्। उनले फागुन २६ गते नेपाल फर्किने पनि जानकारी दिएकी छिन्। माकेसचिव, मेरा श्रीमान बर्षमान पुन अनन्त काे स्वास्थ्यलाभ भएपछि अाजै समितिभेज अस्पतालवाट डिस्चार्ज हुनुभयाे,२६ गते नेपाल फर्कदैछाैं।   ()  ,"
तराईमा स्थानीय तहको संख्या बढाएपछि मोर्चा चुनावमा आउँछः प्रधानमन्त्री,"विराटनगरः प्रधानमन्त्री पुष्पकमल दाहाल प्रचण्डले स्थानीय तहको संख्या थपेर भएपनि मधेसी मोर्चालाई स्थानीय चुनावमा सहभागी गराउने दाबी गरेका छन्। तराई मधेमा स्थानीय तहको केही संख्या बढाउने तर पुर्नसंचना आयोगको सिफारिसभन्दा बाहिर गएर यो नहुने बताउँदै प्रधानमन्त्री प्रचण्डले भने, राजनीतिक दलबीच सहमति गरेर पुर्नसंरचना आयोगको प्रतिवेदनको अन्तिम टुंगो लगाएर निर्वाचन आयोगलाई प्रतिवेदन बुझाइने छ। पूर्वाञ्चल विश्व विद्यालयको ८ औं दीक्षान्त समारोहमा भाग लिन आउने क्रममा आइतबार विराटनगर विमानस्थलमा पत्रकारहरुसँग कुराकानी गर्दै प्रधानमन्त्री प्रचण्डले भने,चुनाव कुनै पनि हालतमा स्थगन हुँदैन। संशोधन प्रस्ताव प्रान्तीय र संसदीय चुनावको लागि महत्वपूर्ण भएपनि स्थानीय तहको संख्या जनसंख्याको आधारमा बढाउन प्रतिपक्षसमेतको सहमतिमा गर्न सकिने बताए। संविधान संशोधनका लागि विभिन्न १५ वटा विषयमा प्रस्ताव कसरी अघि बढ्ने भन्ने विषयमा सरकार गम्भीर रहेको बताए। उनले संशोधन भोटिङमा गईँ फेल हुने अवस्था नहोस् भन्नेतर्फ मधेसी मोर्चाका नेतालाई पनि सचेत गराएको उनले बताए। पुर्नसंरचना आयोगले दिएको सिफारिसलाई नै आधार बनाएर सरकारले आइतबार बस्ने मन्त्रिपरिषदको बैठकपछि सम्पूर्ण सीमांकनसहितको प्रतिवेदन निर्वाचन आयोगलाई बुझाइने उनले बताए। उनले भने,पुर्नसंरचना आयोगकै सिफारिसलाई आधार बनाएर अघि बढ्ने छौं। संशोधन विद्येयकमा केही नभईँ सिधै निर्वाचनमा जान मधेसी मोर्चालाई केही कठिन भएपनि चुनावमा भाग लिन मोर्चा आउनेमा आफू ढुक्क भएको बताउँदै प्रचण्डले मोर्चालाई सहभागी गराउन निरन्तर प्रयास भइरहेको बताए। आउँदो कात्तिक दोस्रो साता वा मंसिरको पहिलो साताभित्र प्रान्तीय र संसदीय निर्वाचन हुने बताउँदै प्रधानमन्त्री प्रचण्डले आफ्नो प्राथमिकता संविधान कार्यान्वयनतर्फ नै भएको स्पष्ट गरे। राजनीतिक स्थिरतका लागि पनि निर्वाचनमा सबैको सहभागिता जरुरी भएको बताउँदै उनले भने,एमालेको मेची महाकाली अभियानले पनि निर्वाचनलाई नै बल पुग्ने हो। एमाले र मोर्चाबीच अप्रिय घटना हुन नदिन बिहान काँग्रेस सभापति, गृहमन्त्री र आफूले छलफल गरेको बताए।"
'नेपाली अदालत राजनीतिक दबाबबाट प्रताडित',"काठमाडौंः संयुक्त राज्य अमेरिकाले नेपालका अदालतहरू राजनीतिक दबाब, घुसखोरी तथा करकापबाट प्रताडित भइरहेको भन्दै चिन्ता जनाएको छ । नेपालको सर्वोच्च अदालतलाई नेपालका कानुनहरूको वैधानिकतामाथि समीक्षा गर्ने अधिकार भए पनि सर्वोच्चका फैसलाहरूको सरकारी अधिकारीले निरन्तर सम्मान तथा कार्यान्वयन नगरेको पाइएको अमेरिकाले जनाएको छ । अमेरिकी विदेश मन्त्रालयले शनिबार सार्वजनिक गरेको विश्वब्यापी वार्षिक मानवअधिकार अवस्थासम्बन्धी प्रतिवेदनको नेपाल खण्डमा भनिएको छ, विशेष गरी सर्वोच्च अदालतले नेपालको दशवर्षे द्वन्द्वसँग सम्बन्धित घटनामा गरेका फैसला तथा सरकारी तहबाट कार्यान्वयन तथा सम्मान भएका छैनन् ।' कानुनले न्यायपालिकालाई स्वतन्त्र मानेको भएपनि अदालतहरू राजनीतिक दबाब, घुसखोरी तथा करकापबाट प्रताडित भइरहेको अवस्था रहेको प्रतिवेदनले औंल्याएको छ । नेपालमा सन् २०१५ मा नयाँ संविधान जारी भएपछि तराई क्षेत्रमा सरकारी सुरक्षाकर्मीले मधेसी प्रदर्शनकारीमाथि अत्यधिक दमन गर्दा मानव अधिकारको हनन भएको प्रतिवेदनमा उल्लेख छ । द्वन्द्वकालमा भएका मानवअधिकार हननका घटनाको अनुसन्धान तथा बेपत्ता पारिएकाको अवस्था पत्ता लगाउन गठन गरिएको सत्य तथा मेलमिलाप निरुपण आयोग र बेपत्ता छानबिन आयोगलाई सरकारले आवश्यक स्रोत साधन उपलब्ध नगराएर असहयोग गरेको प्रतिवेदनमा छ । सन् २०१६ मा नेपालले कतिपय घटनामा अभिव्यक्ति स्वतन्त्रमा समेत अकुंश लगाएको प्रतिवेदनमा उल्लेख छ । कतिपय अवस्थामा तराईमा भएका विरोध प्रदर्शनका क्रममा आमसभा गर्न तथा भेला हुन सरकारले प्रतिवबन्ध लगाएको पनि प्रतिवेदनमा उल्लेख छ । सरकारका हरेक तहमा भ्रष्टाचार एक समस्याका रुपमा रहेको तथा अपांग तथा कतिपय जातिमाथि विभेद कायमै रहेको प्रतिवेदनमा जनाइएको छ । महिला तथा बालबालिकामाथि हिंसा कायमै रहेको उल्लेख गर्दै प्रतिवेदनमा महिला तथा बालबालिकामाथि हुने हिंसा बिरुद्धका कानुनको प्रभावकारी पालना नभएको जनाइएको छ । ५० पेज लामो उक्त प्रतिवेदनमा महिला तथा बालबालिका विरुद्ध लैंगिक हिंसा कायमै रहेको उल्लेख छ । मधेस आन्दोलनका क्रममा मानवअधिकार हनन तथा कानुनको उल्लंघनमा संलग्न पाइएका केही सुरक्षाकर्मीलाई राज्यले अनुसन्धान गरेको प्रतिवेदन जनाइएको छ । तराईमा भएका मानवअधिकार उल्लंघनको छानबिन गर्न सरकारले एक स्वतन्त्र न्यायिक आयोग गठन गरेको भएपनि त्यसले अहिलेसम्म काम सुरु गर्न नसकेको प्रतिवेदनले औंल्याएको छ । द्वन्द्वकालमा मानवअधिकार हननमा संलग्न भनि सर्वोच्च अदालतले दोषी फैसला गरेका माओवादी पूर्वसभासद बालकृष्ण ढुंगेल सन् २०१६ मा पनि खुलेआम हिँडिरहेको र उनलाई पक्राउ नगरिएको प्रतिवेदनले उल्लेख गरेको छ । सशस्त्र प्रहरी र नेपाल प्रहरीमा भ्रष्टाचार र दण्डहिनताको संस्कार ब्याप्त रहेको प्रतिवेदनमा जनाइएको छ ।"

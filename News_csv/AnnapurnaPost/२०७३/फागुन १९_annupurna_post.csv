शीर्षक,विवरण
फुल कोर्टको चासो,"संसदमा विचाराधीन प्रधानन्यायाधीश तथा न्यायाधीशहरूको पारि श्रमिक, सेवा, सुविधा र सर्तसम्बन्धी विधेयकप्रति सर्वोच्च अदालतको फुल कोर्ट' ले आपत्ति जनाएको छ । न्यायाधीशहरूको सेवा, सर्त र सुविधा उनीहरूको हैसियतसँग जोडिएका विषय हुन् र त्यसमा अवमूल्यन भएमा स्वतः उनीहरूको र न्यायपालिकाको हैसियत पनि अवमूल्यन हुन जान्छ । संसद् सचिवालयमार्फत सर्वोच्च अदालतले ध्यानाकर्षण गर्ने निर्णयको के नतिजा आउला अहिले अनुमान गर्न कठिन छ । तर यो प्रसंगमा एउटा प्रश्न स्वाभाविक रूपमा उठाउनैपर्छ । लोकमानसिंह कार्कीप्रकरणमा सर्वोच्चको मर्यादा र सम्मानको अपमान भयो भन्दै सदनमा आँसु चुहाउने सदस्यहरूले सर्वोच्चका न्यायाधीश र संस्थाको सम्मान तथा मर्यादासँग जोडिएको यो विषयलाई किन गम्भीरता साथ लिएनन् ? खासगरी पहिलेको व्यवस्थाभन्दा जिल्ला न्यायाधीशलाई सहसचिवभन्दा कम र उच्च अदालतका न्यायाधीशहरूलाई सचिवको भन्दा कम सेवासुविधा दिएकोमा फुल कोर्टले आपत्ति जनाएको छ । जिल्ला तथा उच्च न्यायालयका न्यायाधीशहरूको प्रोटोकल' र त्यसले आकर्षित गर्ने सेवा र सुविधा जे भए पनि हचुवाका भरमा विभिन्न तह र हैसियतका व्यक्तिहरू नियुक्ति भएको पृष्ठभूमिमा यस्ता द्विविधा अस्वाभाविक हैनन् । त्यति हुँदाहुँदै पनि न्यायाधीशहरूले एउटा मर्यादित र सामान्य जीवन अनि विशेष हैसियतका साथ जीवनयापन गर्ने अवस्था कानुनले प्रदान गर्नैपर्ने हुन्छ । यी सबै सर्त कार्यान्वयनको वकालत गर्नु भनेको न्यायाधीशहरूले न्यायको किनबेच गर्ने छैनन् भन्ने मान्यतालाई आदर गर्नु हो । तर न्यायपालिका या फुल कोर्ट' ले आफ्ना सेवा र सुविधाबारे तत्कालीन हिसाबले मात्र हैन, दीर्घकालीन हिसाबले पनि केही सोच्नैपर्ने हुन्छ । सेवानिवृत्तिपछि पनि उनीहरूले सरकारबाट पेन्सन तथा अन्य सुविधाहरू हासिल गर्न पाउँछन्, कानूनतः । सेवामा रहँदा र अवकाशपछि पनि उनीहरू केही आचारसंहिताबाट निर्देशित रहनुपर्ने हुन्छ । तर प्रधानन्यायाधीश तथा न्यायाधीशहरूले एनजीओ र दातृनिकायहरूसँग साँठगाँठ राखेको मात्र हैन, अवकाश लिनेबित्तिकै विदेशी एनजीओहरूमा नियमित तलबसहितको जागिर या न्यायाधीशका रूपमा पाउने तलबभन्दा बढी भत्ता' पाउने जिम्मेवारीमा बाँधिन गएका उदाहरणहरू छन् । सम्भवतः फुल कोर्ट' ले सेवासुविधाका माग विनासर्त हैन, ससर्त उठाउनु आवश्यक छ । अर्को संसदमा विचाराधीन अवस्थामै रहेको विधेयकका प्रावधानबारे हस्तक्षेप गरेर सर्वोच्चले अर्को खराब प्रसंग या पूर्वाभ्यासको सुरुआत गरेको छ । सांसदहरू र सांसदको विवेक र दायरामा छोडिनुपर्ने विषयलाई फुल कोर्ट' ले खोस्दा भोलि राज्यका संवैधानिक अंगहरू बीचको सम्बन्धमा अरू विकृति र विचलन नआउलान् र ?"
ओली नेतृत्वमा नयाँ सत्ता समीकरणका लागि कसरत !,"काठमाडौंं : संविधान संशोधन प्रस्तावबाट पछि हटेपछि सत्ता गठबन्धन भित्रको राष्ट्रिय प्रजातन्त्र पार्टीले प्रधानमन्त्री पुष्पकमल दाहाल नेतृत्व सरकारको औचित्य समाप्त भएको निषष्र्क निकालेको छ । प्रधानमन्त्रीसँग चरम रूपमा चिढिएको र केपी शर्मा ओली नेतृत्वको सरकारलाई विस्थापित गर्दा आफ्नो माग सम्वोधन हुने आश्वासन पाएपछि दाहाल नेतृत्वमा माओवादी केन्द्रकांग्रेस गठबन्धनलाई बाहिरबाट समर्थन गरेको मोर्चाकै भाषामा राप्रपाले अभिव्यक्ति दिएर आगामी दिनमा नयाँ सत्ता समिकरणको खेल प्रारम्भ हुन सक्ने संकेत दिएको छ । राप्रपा संसदीय दलका प्रमुख सचेतक दिलनाथ गरिले अन्नपूर्णसँग भने, मधेसवादीलाई सत्ता पक्षले सहमतिमा ल्याउन नसक्ने स्थिति प्रष्ट भएको अवस्थामा सत्ता समिकरणको सम्भावना छ । यसका लागि अनौपचारिक सहमति बन्दै गएको छ । पूर्वनिर्धारित वैशाख ३१ का लागि तय गरिएको स्थानीय निर्वाचन नविथोलिने गरी सत्ता समिकरण हुन सक्ने उनले बताए। २०७४ माघ ७ भित्र स्थानीय, प्रान्तिय र केन्द्रीय संसद्को निर्वाचन गराउँदै संविधान कार्यान्वयनमा बल पुयाउनु राप्रपाको एक मात्र उद्देश्य रहेको जनाउँदै गिरीले दुई सातायतादेखि एमाले तथा माओवादी केन्द्रबीच शीर्ष तहमा सत्ता समिकरणको फेरबदलका लागि सधन वार्ता भइरहेको जनाउ दिए । प्रमुख प्रतिपक्षी दल एमाले नेता केपी शर्मा ओली र प्रधानमन्त्री पुष्पकमल दाहालसहित दुबै पार्टीका नेताबीच सत्ता परिवर्तनकै उद्देश्य रहेको जानकारी स्रोतले दिएको छ । द्विपक्षीय अनौपचारिक सहमतिमै प्रधानमन्त्री दाहालले स्थानीय निर्वाचनको मिति तोक्ने र संविधान संशोधनको जगमा बनेको आफ्नो सरकार त्यसबाट पछि हट्ने बुधबार सत्ता गठबन्धन र मोर्चाको संयुक्त बैठकमा जनाउ दिएका थिए । ओलीदाहालबीच कांग्रेसलाई सत्ताबाट अलग्याएर केही महिना दाहालकै निरन्तरता र त्यसपछि एमालेमा सत्ता हस्तान्तरणको गोप्य सहमति भएको दाबी । मोर्चाले दाहाललाई फागुन मसान्त भित्र संशोधन नभए चैत पहिलो सातासम्म सरकारलाई दिएको समर्थन फिर्ता लिने संकेत दिइसकेको छ । मोर्चाले समर्थन फिर्ता लिए लगत्तै राप्रपा र मधेसी जनअधिकार फोरम (लोकतान्त्रिक) ले समर्थन फिर्ता बारेमा समीक्षा गर्ने भएका छन् । तर सम्भावित नयाँ गठबन्धनमा विरोधाभासहरू पनि त्यतिकै छन् । एमालेसँग आक्रोसित मोर्चा र संशोधनको पूर्व शर्त नमानकै कारण दाहाल सरकारलाई दिँदै आएको समर्थन फिर्ता लिने स्थितिमा पुगेको मोर्चा तत्कालका लागि दाहालकै नेतृत्वमा तटस्थ रहेर समर्थन गर्नुपर्ने बाध्यता पनि बन्दै गएको छ । ओलीदाहालबीच कांग्रेसलाई सत्ताबाट अलग्याएर केही महिनाका लागि दाहाल र त्यसपछि एमालेमा सत्ता हस्तान्तरणको गोप्य सहमति भइसकेको दाबी स्रोतको छ । एमाले संसदीय दलका प्रमुख सचेतक भानुभक्त ढकालले वैशाख ३१ को निर्वाचन मितिमा तलमाथि नपर्ने गरी वर्तमान सत्ता समिकरण परिवर्तन हुन सक्ने बताउँछन् । सत्ता परिवर्तन नेपालका लागि नौलो कुरा पनि होइन, उनले भने। स्थानीय निर्वाचनमा कांग्रेसलाई अलग्याउने तथा अर्कोतर्फ बाम मोर्चालाई स्थापति गर्नु नयाँ समिकरणको प्रमुख उद्देश्य रहेको छ । संसद्मा बहुमतका लागि मोर्चा र राप्रपासँग सहकार्य गर्नु बाध्यता भए पनि दीर्घकालिन रुपमा बाम मोर्चालाई स्थापित गर्दै प्रान्तिय र केन्द्रीय संसद्को निर्वाचनमा पनि एकता जनाउने उद्देश्य ती दुई दलमा देखिन्छ । मधेसी जनअधिकार फोरम लोकतान्त्रिकका प्रमुख सचेतक योगेन्द्र चौधरीले संशोधनको जगमा गठन भएको दाहाल सरकार संशोधन बाटपछि हट्नुलाई यो सरकारको विकल्प खोजिएको रुपमा लिनुपर्ने बताउँछन् । आफू गठन हुँदा बनेको जग नै गुमाएको सरकारले स्थानीय निर्वाचन गराउँला भन्ने विश्वास आफूलाई नभएको चौधरीले बताए । उनले भने, आगामी चैत पहिलो सातासम्म मोर्चा, त्यसपछि राप्रपा र आफ्नो दलले क्रमैसँग सरकारलाई दिँदै आएको समर्थन फिर्ता लिन सक्छौं । सरकारले बहुमत गुमाएपछि निश्चियनै त्यसको विकल्प जानु दलहरूको बाध्यता नै हो । व्यवस्थापिका संसदको वर्तमान स्थिति संख्या ५९४ संसदमा बहुमत संख्या २९७ एमाले १७३ माओवादी ७८ राप्रपा ३६ फोरम लोकतान्त्रिक १४ कुल ३०१"
धौलागिरी क्याम्पसमा नेविसंघ नेतृत्वको लोकतान्त्रिक प्यानल विजयी,"बागलुङः धौलागिरी अञ्चलकै एक मात्र आंगिक क्याम्पस धवलागिरी बहुमुखी क्याम्पस बागलुङमा भएको स्वबियू निर्वाचनमा नेपाल विद्यार्थी संघ नेतृत्वको लोकतान्त्रिक प्यानल विजयी भएको छ । बिहीबार विहान सम्पन्न मतगणनामा नेपाल बिद्यार्थी संघ नेतृत्वको लोकतान्त्रिक प्यानलका मनबहादुर थापा मनिस स्ववियु सभापतिमा विजयी भएका हुन्। नेपाल विद्यार्थी संघका उम्मेदवार थापाले कुल खसेको ८ सय ३० मत मध्ये ५ सय २ मत लिएर विजयी भएको निर्वाचन अधिकृत डादिनबहादुर थापाले बताए। उनका प्रतिस्पर्धी अखिल संयुक्तका सभापतिका उम्मेदवार शेखर खड्काले ३ सय ६ मत प्राप्त गरे। सचिवमा लोकतान्त्रिक प्यानलका विष्णुराज शर्माले ४ सय ५१ र कोषाध्यक्षमा सुस्मिता बोहराले ४ सय ९९ मत लिएर विजयी भए। सचिवमा अखिल संयुक्तका जिवन शर्माले ३ सय ४३ र कोषाध्यक्षमा बिष्णुकुमारी जोल्मीले २ सय ९७ मत प्राप्त गरेको निर्वाचन समितिले जनाएको छ। सदस्यहरुमा लोकतान्त्रिक प्यानलका मिना सापकोटा, सञ्जु चापागाई, मनोज सापकोटा, विवेक जिसी र हरिवहादुर भण्डारी मत प्राप्त गरी विजयी भएका छन्। समानुपातिकतर्फ लोकतान्त्रिक प्यानलले ५ सय, अखिल संयुक्तले २ सय ९३ र अनेरास्वयवियु पाँचौले २० मत प्राप्त गरेको छ। निर्वाचनमा प्रत्यक्षतर्फ ४ संगठनका १९ जना चुनावी मैदानमा रहेका थिए । नेविसंघ नेतृत्वको लोकतान्त्रिक प्यानलमा कांग्रेस निकट नेविसंघ, राप्रपा निकट राष्ट्रिय प्रजातन्त्र विद्यार्थी संघ र नयाँ शक्ति पार्टी निकट नयाँ शक्ति विद्यार्थी युनियन रहेका थिए भने अखिल संयुक्तमा एमाले निकट अनेरास्ववियू, नेकपा माओवादी केन्द्र निकट अखिल क्रान्तिकारी र राष्ट्रिय जनमोर्चा निकट अखिल छैठांै रहेका थिए।"
विप्लव भन्छन् : दलाल पुँजीपति व्यवस्थाले देश संकटमा,"काठमाडौं : नेत्रविक्रम चन्द विप्लव नेतृत्वको नेपाल कम्युनिस्ट पार्टीले बिहीबार राजधानीमा पत्रकार सम्मेलन गरेर रोल्पामा सम्पन्न आठौं महाधिवेशनका निर्णय सार्वजनिक गरेको छ। निर्णय सार्वजनिक गर्न आयोजित पत्रकार सम्मेलनमा बोल्दै विप्लवले पुँजीपति व्यवस्थाले राज्य संकटमा परेको बताएका छन्। राज्य संकटमा छ, यो संकट कांग्रेसको र एमालेको मात्र होइन। यो संकट माओवादी वा मधेसी मोर्चाको मात्र पनि होइन, विप्लवले भने, यो संकट भनेको दलाल पुँजीपति व्यवस्थाको हो । उनले वर्तमान राजनीतिक दलले देशको संकट समाधान गर्न नसक्ने समेत दाबी गरे। दलाल पुँजीपति व्यवस्थाभित्र रहेका कुनै पनि पार्टीले देशको संकट समाधान गर्न सक्दैनन्, विप्लवले भने। लोकतान्त्रिक भन्ने शक्तिहरु विदेशीको दलालीमा फसेको आरोप लगाउदै विप्लवले नेतृत्वको विचलनले देश संकटमा परेको आरोप लगाए । लोकतान्त्रिक शक्ति भन्नेहरु पनि कुनै न कुनै किसिमले शरणमा पुगेर विदेशीकै दलालीमा फसेका छन्, विप्लवले भने, नेपाली जनताले गरेका अपेक्षा नेतृत्वमा आएको विचलनले पुरा हुन सकेनन्, त्यसैले वर्तमान नेतृत्वको विकल्प खोजी गर्नुपर्छ ।"
"संशोधन प्रस्तावमा मतदान भए पारित हुँदैन, फेल हुन्छ: प्रधानमन्त्री","काठमाडौं: प्रधानमन्त्री पुष्पकमल दाहाल 'प्रचण्ड'ले यथास्थितिमा संसदमा पेश गरिएको संविधान संशोधन विद्येयक पारित हुने अवस्था नरहेको बताएका छन्।बिहबार विहान नेपाल आदिवासी, जनजाति महासंघका पदाधिकारीसँग बालुवाटारमा भएको भेटमा प्रधानमन्त्रीले सो कुरा बताएका हुन्। उनले भने, 'हिजो मैले सरकारमा सहभागी दलका नेताहरुलाई बोलाएर छलफल गरें, राप्रपाका साथीहरुले अहिलेको संशोधन प्रस्तावको पक्षमा मतदान गर्न सक्दैनौं भनेर प्रष्ट भाषामा भन्नुभएको छ, प्रस्ताव मतदानमा गयो भने विपक्षमा मतदान गर्ने उहाँहरुको प्रष्ट कुरा छ। यति कुरा जान्दाजान्दै मतदानमा जाँदा संशोधन प्रस्ताव पारित हुँदैन, फेल हुन्छ। त्यसले समस्या समाधान होइन, झन् बल्झाउँछ, त्यसैले अलिकति समय लिएर निर्णयमा पुग्नु बुद्धिमानी हुन्छ।' उनले अहिलेको संविधान मान्दैनौं भन्दा मुलुक उल्टो दिशातिर जानसक्ने खतरा हुन सक्ने बताए। उनले भने, 'संविधान जारी गर्ने बेला मेरो पार्टीले पनि आठ बुँदे असहमति दर्ज गरेको छ। तर, अहिलेको संविधान पनि मान्दैनौं भनेर हामी नै यो संविधानको विरुद्ध लाग्दा त्यसको परिणाम के होला? तपाईहरु सोच्नुहोस्, भुईंको टिप्न खोज्दा पोल्टाको खस्नु हुँदैन। अहिलेको संविधान खारेज भयो भने २०४७ को संविधान आउने खतरा रहन्छ। के तपाई हामीले चाहेको त्यही हो त? होइन भने अहिले प्राप्त गरेका अधिकारलाई जोगाउँदै अगाडि बढ्नु राम्रो हुन्छ।' सरकार जनजाति अधिकारको पक्षमा रहेको बताउँदै उनले भने, 'आदिवासी जनजाति प्रतिष्ठान खारेज हुँदैन, त्यसमा तपाईहरु ढुक्क हुनुस्। स्थानीय तहको पूनर्संरचनामा पनि धेरै अधिकार समावेश गरिएको छ। अरु कुरा अब टुङ्गिन्छ। तर, नाम र स्थानीय तहको केन्द्र त्यहीँको संसदले तोक्छ, जनतालाई नै अधिकार दिएपछि तपाईहरुको भावना पनि समेटिन्छ।' भेटमा आदिवासी जनजातिका प्रतिनिधिहरुले आदिबासी जनजाति उत्थान प्रतिष्ठान यथावत राख्न, जनजाति मन्त्रालय गठन गर्न, स्थानीय तहमा स्वायत्त, संरक्षित र विशेष क्षेत्रको व्यवस्था गर्न, आदिवासी अधिकारसहित संविधान संशोधन गर्न, स्थानीय तहको सीमा निर्धारण गर्दा पहिचान जडित क्षेत्रलाई खण्डित नगर्न र स्थानीय तहको निर्वाचनअघि राजनीतिक सहमति जुटाउन प्रधानमन्त्रीको ध्यानाकर्षण गराएका थिए।"
थापाथली क्याम्पसमा क्रान्तिकारीको प्यानल विजयी,"काठमाडौः त्रिभुवन विश्वविद्यालय अन्तरगत इन्जिनियरिङ् अध्ययन संस्थान थापाथली क्याम्पसकाे स्ववियु निर्वाचनमा माओवादी केन्द्र निकट अखिल क्रान्तिकारीको पुरै प्यानल विजयी भएको छ । अखिल क्रान्तिकारीका प्रवक्ता सुरेन्द्र बस्नेतले दिएको जानकारी अनुसार खत्री ४ सय ४७ मत ल्याएर स्ववियु सभापतिमा विजयी भएका हुन् उनका निकट्तम प्रतिद्वन्द्वी नेविसंघका विकास लामाले २ सय ७३ मत प्राप्त गरेकका छन् । एमाले निकट अनेरास्ववियुका वसन्त सिवाकोटीले २ सय ७० मत प्राप्त गरे । यस्तै क्रान्तिकारीका तर्फबाट सचिवका उमेदवार सरोज लामा ४३८ मत ल्याएर विजयी भएका छन् । अखिलका सचिवका उमेदवार बिष्णु प्रसाद ढकालले २७५ मत प्राप्त गरे भने नेविसंघका अजय घलानले २६० मत प्राप्त गरे । कोषाध्यक्षमा पनि क्रान्तिकारीकै सवनम पञ्जियार ३०५ मत ल्याएर विजयी भएकी छिन् । नेविसंघका कपिल पुडासैनीले ३०४ मत पाएका छन् । विजय हुने सदस्यहरुमा सुशील भट्ट, बर्षा न्यौपाने, संजिव यादव, रिवाज पौडेल, धिरेन्द्र डाँगी, रविन ढकाल र सञ्चिता बस्नेत रहेको प्रवक्ता बस्नेतले बताए ।"
"विकासका लागि कोही बाधक बन्दैन, ढुक्क भएर लगानी गर्नुस्ः प्रधानमन्त्री","काठमाडौंः प्रधानमन्त्री पुष्पकमल दाहाल प्रचण्डले ढुक्क भएर नेपालमा लगानी गर्न विदेशी लगानीकर्ताहरुलाई आग्रह गरेका छन्। बिहीबार काठमाडौंमा लगानी सम्मेलनको उद्घाटन गर्दै प्रधानमन्त्री प्रचण्डले राजनीतिक स्थायित्व कायम हुन लागि सकेकाले ढुक्क भएर लगानी गर्न विदेशी लगानीकर्ताहरुलाई आग्रह गरेका हुन्। प्रचण्डले भने,अब राजनीतिक स्थायित्व कायम हुने चरणमा छ। आर्थिक विकास र समृद्धिका लागि सवै राजनीतिक दल र नेताहरु एक ठाउँमा उभिएका छौं। त्यसैले लगानीको वातावरण अहिले राम्रो छ। ढुक्क हुनुस्। प्रधानमन्त्री प्रचण्डले मुलुक अहिले आर्थिक विकास र समृद्धिको बाटोमा अघि बढिरहेकाले विदेशी लगानी पर्खिरहेको बताए। उनले विदेशी लगानी नेपालमा भित्र्याउँदै मुलुकलाई समृद्ध बनाउनका लागि कसैले विरोध नगर्ने बताए। वैदेशिक लगानीका लागि अहिले सबैभन्दा राम्रो वातावरण रहेको भन्दै उनले जलविद्युत लगायतका क्षेत्रमा लगानी गर्न विदेशी लगानीकर्तालाई आश्वान गरे। कार्यक्रममा एसियन पूर्वाधार विकास बैंकका अध्यक्ष जेन लीले आफूहरु ऊर्जा क्षेत्रमा लगानी गर्न इच्छुक रहेको र त्यसको अध्ययनका लागि चिनियाँ टोली नेपाल आइसकेको बताए। उनले भने,बैंकको टोलदी ऊर्जा क्षेत्रको अध्ययनका लागि नेपालमै छन्। उनीहरुले अध्ययनपछि कुन कुन क्षेत्रमा लगानी गर्न सुझाव दिन्छन् त्यही अनुसार हामी नेपालमा लगानी गर्न प्रतिबद्ध छौं। उनले आफूहरुको पहिलो प्राथमिकतामा ऊर्जा नै रहेको बताए।"
चन्दको बढुवा यथास्थितिम राख्नू,"काठमाडौः सर्वोच्च अदालतले प्रहरी महानिरीक्षक (आईजीपी) पदमा बढुवाको निर्णय गरिएका जयबहादुर चन्दको पदबहाली र नियुक्ति गर्ने कार्य रोक्न यसअघि दिएको अन्तरिम आदेशलाई निरन्तरता दिने निर्णय गरेको छ । यो आदेशसँगै तत्काल आईजीपीको नियुक्तिबारे टुंगो नलाग्ने र निमित्त आईजीपी डा दिनेशचन्द्र पोखरेलले पदमा निरन्तरता पाउने निश्चित भएको छ । आईजीपीको नियुक्ति निर्णय रोक्न यसअघि प्रधानन्यायाधीश सुशीला कार्कीको एकल इजलासले फागुन १ र २ गते सरकारलाई दिएको अन्तरिम आदेशलाई निरन्तरता दिने गरी सर्वोच्चको संयुक्त इजलासबाट निर्णय भएपछि रिट निवेदनको अन्तिम टुंगो नलागेसम्मका लागि चन्दको नियुक्ति र पदबहाली रोकिएको छ । सर्वोच्चका न्यायाधीश हरिकृष्ण कार्की र तेजबहादुर केसीको संयुक्त इजलासले यसअघिकै अन्तरिम आदेशलाई निरन्तरता दिने गरी बुधबार यस्तो निर्णय दिएको हो । गृह मन्त्रालयले बढुवाको प्रस्ताव पेस गर्दा प्रहरी नियमावली, २०७१ को नियम ४१ मा उल्लिखित व्यवस्थाअनुरूप गरेको नदेखिएको भन्दै सर्वोच्चले मन्त्रिपरिषद्को फागुन १ गतेको बढुवा निर्णय यथास्थितिमा राख्न भनेको छ । आईजीपी विवादमा विपक्षीसँग माग भएअनुरूप लिखित जवाफ प्राप्त भएपछि मात्र अन्तिम सुनुवाइ हुने भएकाले नियुक्ति प्रक्रिया लम्बिने स्थिति देखिएको छ । यस अदालतबाट मिति २०७३१११ मा जारी अन्तरिम आदेश निरन्तरता हुनेनहुने सम्बन्धमा विचार गर्दा प्रहरी नियमावलीको नियम ४१ (क) ले प्रहरी महानिरीक्षकको बढुवाका लागि नियम ४१ को अधीनमा रही मन्त्रालयले प्रस्ताव पेस गर्नुपर्छ भनिएको व्यवस्थाअनुरूप मन्त्रालयको प्रस्ताव पेस गर्दा नियम ४१ मा उल्लिखित ज्येष्ठता, कार्यकुशलता, कार्यक्षमता, उत्तरदायित्व, बहन गर्न सक्ने क्षमता, नेतृत्व प्रदान गर्ने कुशलता तथा आफूभन्दा मुनिको प्रहरीलाई प्रोत्साहन र परिचालन गर्ने सामर्थ्यको मूल्यांकन गरी प्रस्ताव तयार गरेको देखिन आउँदैन', अन्तरिम आदेशमा उल्लेख छ, बढुवाको निर्णय गर्दा बढुवा गरिएका व्यक्तिलाई बढुवा गर्नुपर्ने आधार र कारणसमेत अभिव्यक्त रूपमा निर्णयमा उल्लेख भएकोसमेत पाइँदैन ।' बढुवाको निर्णय गर्दा बढुवा गरिएका व्यक्तिलाई बढुवा गर्नुपर्ने आधार र कारणसमेत अभिव्यक्त रूपमा निर्णयमा उल्लेख भएकोसमेत पाइँदैन । सर्वोच्च अदालत सर्वोच्चमा पेस भएको बढुवासम्बन्धी फायल हेर्दा गृहसचिवसमक्ष पेस भएको टिप्पणीअनुरूप जनपद प्रहरी समूहतर्फका सबै प्रहरी अतिरिक्त महानिरीक्षक (एआईजी) फागुन ३ गतेदेखि अनिवार्य अवकाश हुने भएकाले प्रहरी नायब महानिरीक्षक (डीआईजी) मध्येका जयबहादुर चन्दलाई फागुन ३ गतेदेखि लागू हुने गरी प्रहरी महानिरीक्षकमा बढुवाका लागि मन्त्रिपरिषद्मा प्रस्तुत गर्न निर्णयार्थ गृहमन्त्रीसमक्ष पेस गरेको र गृहमन्त्रीबाट सदर भएको सन्दर्भ आदेशमा उल्लेख गरिएको छ । उक्त प्रस्ताव गृह मन्त्रालयमार्फत प्रस्तुत भई मन्त्रिपरिषद्बाट प्रस्तावमा लेखिएबमोजिम गर्ने', भनी फागुन १ गते निर्णय भएको आदेशमा उल्लेख छ । सर्वोच्चले नवराज सिलवाललाई प्रहरी महानिरीक्षक पदको बढुवामा सामेल गराई नियमावलीको नियम ४१ को अधीनमा रही मूल्यांकन गरिएको भन्ने स्थितिसमेत नदेखिएको भन्दै आदेशमा उल्लेख छ, विपक्षी जयबहादुर चन्दलाई प्रहरी महानिरीक्षकमा बढुवा गर्ने गरी भएको मिति २०७३१११ को निर्णयलाई यथास्थितिमा राख्न नै सुविधा सन्तुलनको दृष्टिले उपयुक्त देखिँदा उक्त मितिको निर्णय यथास्थितिमा राख्नू, राख्न लगाउनू तत्काल कार्यान्वयन नगर्नूनगराउनू, नियुक्ति दिनेदिलाउने, पद बहाली गर्नेगराउनेलगायत कुनै कार्य नगर्नूनगराउनू भनी यस अदालतबाट २०७३ ११२ मा भएको अन्तरिम आदेशलाई सर्वोच्च अदालत नियमावली २०४९ को नियम ४१ (१) बमोजिम निरन्तरता प्रदान गरिदिएको छ । यस आदेशको जानकारी विपक्षीलाई यथाशीघ्र दिनू ।' सर्वोच्चले प्रहरी प्रमुखजस्तो महत्ववपूर्ण पदलाई लामो समयसम्म रिक्त राख्न उपयुक्त नभएकाले अत्यन्त महत्वव दिई चाँडो टुंगो लगाउन सरकारलगायत विपक्षीबाट सर्वोच्चमा लिखित जवाफ पेस गर्ने कानुनबमोजिम थमाउने म्याद सकिएको मितिले तीन दिनभित्र पूर्ण सुनुवाइका लागि पेसी तोक्नसमेत प्रशासनलाई आदेश दिएको छ । ज्येष्ठता मिचेर चन्दको नियुक्ति भएको भन्दै कानुनी प्रश्न उठाउँदै अधिवक्ता कपिलदेव ढकाल र आईजीपीका प्रतिस्पर्धी डिआइजी नवराज सिलवालले अलगअलगत रिट दायर गरेका थिए ।"
सभापतिका उम्मेदवारले मतपत्र च्यातेपछि यज्ञोदय क्याम्पसमा लफडा,"बुटवलः मतगणना भइरहेका बेला मतपत्र च्यातेपछि रुपन्देहीको फर्साटिकरमा रहेको यज्ञोदय बहुमुखी क्याम्पसमा तनाव उत्पन्न भएको छ। स्ववियु सभापतिका उम्मेदवार अनेरास्ववियु क्रान्तिकारीका मन्जित यादवले बिहीबार विहान ४ बजेतिर मतपत्र च्यातेपछि मतगणना स्थगित भएको हो। निर्वाचनमा खसेको ४ सय १ मतमध्ये १८ वटा मत गन्न बाँकी रहँदा यादवले मतपत्र च्यातेको निर्वाचन अधिकृत हेमलाल पौडेलले जानकारी दिए। यादवले आफू पराजय हुने निश्चित भएपछि मतपत्र च्यातेको मतगणनामा खटिएका प्रतिनिधिहरुले बताएका छन्। गणना भएको मतअनुसार अनेरास्ववियु पहिलो, क्रान्तिकारी दोस्रो र नेविसंघ तेस्रो स्थानमा छन्। अनेरास्ववियुले मत च्यात्नेलाई कारबाहीको माग गर्दै नजिता सार्वजनिक गर्न दवाव दिएको छ। अनेरास्ववियुले क्याम्पस घेराउ गर्दै निर्वाचन समितिको विरोध गरेको हो। अनेरास्ववियुका जिल्ला अध्यक्ष बालकृष्ण पाण्डेले च्यातिएको मत गन्दा समेत आफूहरुको जित भएको बताउँदै जे जस्तो अवस्था भए पनि तत्काल मतपरिणाम सार्वजनिक गर्नुपर्ने बताए। निर्वाचन समितिले व्यवस्थापन गर्न नसकेपछि क्याम्पस व्यवस्थापन समितिको बैठक बसेको छ। बैठकले निर्णय लिने क्याम्पस प्रमुख खगुपति न्यौपानेले बताए। क्याम्पसमा तनाव भएपछि ठूलो मात्रामा सुरक्षाकर्मी परिचालन गरिएको छ। मत च्यात्ने व्यक्तिलाई फौजदारी अभियोगमा कारवाही गर्न सकिने निर्वाचन आचार संहितामा रहेको छ। मत च्यातेका यादवले आफूबाट गल्ती भएको भन्दै मतपरिणाम सार्वजनिक गर्न तयार भएका छन्। तर, निर्वाचन समितिले अपुरो मत सार्वजनिक नगर्ने भन्दै अडान लिएको छ। अनेरास्ववियुले मतदान अधिकृतले राजनीति गरेको भन्दै चर्काे नारावाजी गरेका छन्।रुपन्देहीका अन्य तीन क्याम्पसमध्ये दुईमा नेविसंघ र एकमा अनेरास्ववियुले जित हासिल गरेका छन्। १२ वटा क्याम्पस मध्ये ४ वटामा मात्रै हिजो निर्वाचन भएको थियो ।"
गृहमन्त्रीलाई ओलीको चेतावनी,"काठमाडौंः एमाले अध्यक्ष केपी शर्मा ओलीले गृहमन्त्रीले एमालेविरुद्ध उत्तेजना फैलाएको आरोप लगाउँदै त्यस्तो कार्य बन्द गर्न चेतावनी दिएका छन् । पार्टीको मेचीमहाकाली अभियानबारे जानकारी दिन बुधबार आयोजित अन्तरक्रियामा उनले निधिलाई देशको गृहमन्त्री बन्न सुझाएका हुन् । गृहमन्त्री देशको हुन्छ, कुनै पार्टीको हुँदैन । प्रतिपक्ष संवैधानिक हैसियतमा यहाँं आइपुगेको हो, कुनै भवितव्य परेर होइन । गृहमन्त्रीको काम शान्तिसुरक्षा कायम गर्नु हो, कुनै उत्तेजना फैलाउने होइन, ओलीले भने । उक्साहटलाई हल्का रूपमा नलिनसमेत उनले निधिलाई आग्रह गरेका छन् । एमालेको मेचीमहाकाली अभियान कुनै दलको विरोधमा नभएको भन्दै ओलीले त्यसमा अवरोध र बाधा नगर्न आग्रह गरे । आफ्नो कार्यक्रमलाई कसैले अवरोध गरे एमालेले अस्वीकार गर्ने उनले बताए । एमालेलाई तराईबाट लखेटौं भन्नेसँग आगामी चुनावमा भेट हुने ओलीले चेतावनी दिए । प्रतिपक्ष चुनाव गर भन्छ, सत्तापक्षको एउटा समूह बल्ल चुनाव घोषणा गर्छ, त्यसको एउटा पक्ष निर्वाचन हुन दिन्न भन्छ । उनीहरूले तराईमा ११ सिट जितेको हो तर त्यो पनि अबको चुनावमा जनताले भुलचुक सच्याउनेछन् । एमालेलाई तराईबाट लखटौं भन्न्नेहरूसँग अबको चुनावमा भेट हुन्छ, उनले भने । कुनै दल विशेषको नाम नलिई ओलीले एमालेको मेचीकाली अभियान र स्थानीय चुनावसँग कुनै साइने नभएको दाबी गरे । मेचीकाली अभियानको घोषणा पुस २२ गते गरिएको र स्थानीय चुनाव घोषणा फागुन ९ गते भएकाले ती अलगअलग कार्यक्रम भएको उनले प्रस्ट पारे । सरकारले संविधान संशोधन विधेयक संसद्मा टेबुल गर्न दिए मधेसी मोर्चा चुनावमा जान्छ भनेकाले एमालेले कडा विरोध नगरेको जानकारी उनले दिए । ओलीले संशोधन प्रस्ताव संसद्मा टेबुल भए पनि कुनै हालतमा पारित हुन नदिने दाबी गरे । नयाँ संविधानमा अधिकारका लागि कुनै विभेद नभएकाले अहिले संशोधन आवश्यक नभएको उनले बताए । विदेशी बुहारी भित्रनेबित्तिकै त्यसले नागरिकता पाउने र त्यही दिन सांसद, मन्त्री बन्न पाउने माग नेपाली जनताको हुन सक्दैन, ओलीले भने । एमालेले तराईका २२ जिल्लालाई लक्ष्य गरेर शनिबारदेखि मेचीकाली अभियान सञ्चालन गर्दै छ । शनिबार झापाको काँकडभिट्टाबाट सुरु भई चैत ५ गते सुर्खेतमा अभियान समापन गर्ने कार्यक्रम एमालेले सार्वजनिक गरेको छ ।"

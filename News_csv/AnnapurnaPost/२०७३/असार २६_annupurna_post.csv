शीर्षक,विवरण
शशांक र उपचार,"डा शशांक कोइराला औपचारिक भीभीआईबी हैनन् । तर उनी नेपालको राजनीति र स्वास्थ्य क्षेत्रमा परिचित व्यक्तित्व हुन् । बीपी कोइरालाको छोराका रूपमा र यता आएर नेपाली कांग्रेसले विगत नौ वर्षसम्म अँगालेको गणतन्त्र, संघीयता तथा धर्म निरपेक्षताविपरीत उभिएर पार्टी महामन्त्री पदमा विजयी भएपछि उनलाई सिद्धान्ततः बीपीको नजिक मान्नेहरू धेरै छन् । स्वाभाविकै हो कि गम्भीर रूपमा बिरामी हुँदा उनले विशेष हेरचाह मात्र पाएनन्, चिकित्सकहरूले एक किसिमले कालकै मुखबाट उनलाई फर्काए । नेपाली राजनीतिमा केही आशा जगाएका र प्रभावकारी भूमिका खेल्ने अपेक्षा गरिएका शशांक कोइरालाको स्वास्थ्यलाभ त्यस अर्थमा उनी र उनका परिवारका लागि मात्र नभएर मुलुककै लागि सुखद समाचार हो । डाक्टरहरूले उनलाई पूर्ण स्वास्थ्य र खतरामुक्त घोषित गरिसकेका छैनन्, तर पनि उनीहरूको उपचारसँगै रोगीका रूपमा डाक्टर कोइरालाले पनि अनुशासित जीवनशैली र संयम अपनाए भने त्यो उनलाई निको पार्ने उनका सहकर्मी र सहधर्मी डाक्टरहरूको लागि विशेष ठूला इनाम र सम्मान सावित हुनेछ, उनको तर्फबाट । स्वास्थ्य र अनुशासित डा कोइरालाले नेपाली राजनीतिमा थप र अपेक्षित योगदान पुर्याउन सक्नेछन् । उनको गम्भीर बिरामी र त्यसबाट उनी बाहिर निस्कनु एउटा पाटो हो, यो समग्र घटनाको । यसको अर्को पाटो पनि छ । नेपालमा ठूलाबडा र सरकार तथा सत्तामा पहुँच हुनेहरू बिरामी हुँदा या बिरामी परेको आशंकामा चेक अप या उपचारका लागि बाहिर जान्छन् । नेपाली डाक्टर र स्वास्थ्य केन्द्रहरूलाई हेय दृष्टिले हेर्छन् । राष्ट्रपतिदेखि उच्च ओहोदासीन अनि सम्पन्न नेपालीले यही गर्दै आएका छन् । डा कोइराला गम्भीर बिरामी भएकाले उनलाई तत्काल निकटतम अस्पतालको आपत्कालीन वार्डमा पुर्याउनु तत्कालको आवश्यकता थियो र जुन सेवा तथा स्तरीय उपचार उनले ओम अस्पतालमा पाए, त्यसलाई नतिजाका आधारमा बुद्धिमान र विवेकसम्मत मानिनुपर्छ, अन्यथा भएको भए सम्भवतः सम्बन्धित अस्पताल मात्र हैन, नेपालको समस्त अस्पतालहरू बद्नाम हुन सक्थे । शशांकको स्वास्थ्यलाभसँगै अस्पतालहरू पनि त्यस अर्थमा खतरामुक्त भएका छन् । यसको अर्थ डा कोइराला थप स्पेसियलाइज्ड उपचारको लागि बाहिर जानु हुन्न भन्ने छैन । तर नेपाली चिकित्सकहरूमा विश्वस्तरीय दक्षता र समर्पण भाव छ, उनीहरूलाई प्रोत्साहित गर्दा दक्ष जनशक्तिको पलायन रोकिने सम्भवना रहन्छ । अर्कोतर्फ प्रतिस्पर्धात्मक विश्वमा जहाँ गए पनि उनीहरूले उत्कृष्टता प्रदर्शन गर्न सक्छन् भन्ने सन्देश पनि यसले दिएको छ ।"
"गोविन्द केसीको आठौँ अनसन सुरु, अस्पताल तनावग्रस्त",काठमाडौँ: चिकित्सा शास्त्र अध्ययन संस्थान (आइओएम)का प्राडा गोविन्द केसीले आइतबारबाट आठौँ पटक आमरण अनसन सुरु गरेका छन्। अख्तियार प्रमुख लोकमानसिंह कार्कीलाई महाअभियोग लगाउनुपर्नेसहितका मागसहित केसीले अनसन सुरु गरेलगत्तै केसीका विरोधीहरुले अस्पताल परिसरमा नाराबाजी सुरु गरेपछि अस्पताल क्षेत्र तनावग्रस्त भएको छ। आफ्ना मागको सरकारले सुनुवाई नगरेको भन्दै केसीले आइतबार साँझबाट अनसन सुरु गरेका हुन्। केसीले आइतबार साँझ चार बजे पत्रकार सम्मेलन गरेर आमरण अनसन घोषणाले गरेलगत्तै अस्पताल परिसर तनावग्रस्त भएको छ। केसी गणेशमान भवनको सि'ब्लकको तेस्रो तलामा अनसनमा बसेका छन्। केसीले आफ्ना माग पत्रकार समक्ष प्रस्तुत गरेर अनसन सुरु गरे लगत्तै केसीका विपक्षीले नाराबाजी सुरु गरेका हुन्। विपक्षीले नाराबाजी सुरु गरेपछि केसी पक्षले समेत नाराबाजी गरिरहेका छन्। एक पक्ष गोविन्द सर जिन्दावाद ।'भन्दै नाराबाजी गरिरहेका छन् भने अर्को पक्षले अस्पताल परिसरमा अनसन बस्ने गोविन्द केसी मुर्दावाद ।'भन्दै नाराबाजी गरिरहेका छन्। त्रिवी शिक्षण अस्पताल प्रशासनले केसीलाई उनको क्वाटर र पहिला अनसन बसेको ठाउँमा बस्न नदिएपछि केसी गणेशमान भवनमा पुगेका हुन्। नाराबाजी सुरु भएपछि टिचिङ अस्पताल परिसरमा ठूलो संख्यामा सुरक्षाकर्मी परिचालन भएका छन्। केसीले अनसन घोषणा गरे लगत्तै अस्पताल बचाऊ अभियनको ब्यानर निकालेर प्रदर्शन सुरु गरेका छन्। यता केसीले मेडिकल क्षेत्रमा देखिएका विकृति अन्त्य नभएसम्म अनसन नतोड्ने घोषणा गर्दै अनसन सुरु गरेका छन्।
नेपाली जनता हिन्दू राज्यको पक्षमा छन्ः कमल थापा,"चितवनः राष्ट्रिय प्रजातन्त्र पार्टी नेपालका अध्यक्ष तथा उपप्रधानमन्त्री कमल थापाले नेपाली जनता हिन्दू राज्यको पक्षमा रहेको बताएका छन्। आइतबार राप्रपा नेपाल चितवनको तेस्रो जिल्ला अधिवेशनलाई सम्बोधन गर्दै थापाले भने, नेपाली जनता हिन्दू राज्यको पक्षमा भएकाले राप्रपा नेपालप्रति आकर्षण बढ्दै गएको छ।' थापाले राप्रपा नेपालको कार्यभारलाई रणनीतिक तवरबाट स्थापित गराउनका सरकारबाटै आफू लागि परेको समेत बताएका छन्। पार्टीको रणनीति स्थापित गराउनकै निम्ति हामी सरकारमा सहभागी भएका छौँ,' थापाले भने। अधिवेशनमा चार सय ८७ प्रतिनिधि र दुई सय ५२ पर्यवेक्षक सहभागी रहेको जिल्ला अध्यक्ष बद्री तिमिल्सिनाले जानकारी दिए। चारवर्षीय कार्यकालका लागि हुन लागेको अधिवेशनबाट २१ सदस्यीय नयाँ कार्यसमिति चयन हुने छ। अधिवेशनले आइतबार नै नयाँ नेतृत्व चयन गर्दैछ।"
नयाँ शक्ति नेपाल निर्वाचन आयोगमा,काठमाडौँ: बाबुराम भट्टराई नेतृत्वको नयाँ शक्ति नेपालले दल दर्ताका लागि आइतबार निर्वाचन आयोगमा निवेदन दिएको छ । पूर्वप्रधानमन्त्री समेत रहेका नयाँ शक्तिका संयोजक भट्टराईको नेतृत्वमा निर्वाचन आयोग पुगेको नयाँ शक्तिको टोलीले निवेदन दिएर फर्किएको छ। बबरमहलमा भेला भएका नयाँ शक्तिका नेता तथा कार्यकर्ता दल दर्ताका लागि निवेदन दिन बहादुर भवनस्थित निर्वाचन आयोग पुगेका थिए । एकीकृत माओवादीबाट अलग भएको एक वर्ष पुग्नै लाग्दा बाबुरामले नयाँ पार्टी दर्ताका लागि निवेदन दिएका हुन् ।
राष्ट्रिय सहमतिको सरकारका लागि दाहालको दौडधुप,"काठमाडौं: माओवादी केन्द्रका अध्यक्ष पुष्पकमल दाहाल राष्ट्रिय सहमतिको सरकार बनाउन दौडधुपमा लागेका छन् । उनले यसका लागि शुक्रबार र शानिबार रानजीतिक भेटघाट तीव्र बनाए । दाहाल र प्रधानमन्त्री केपी ओलीबीच शुक्रबार प्रधानमन्त्री निवास बालुवाटारमा यस विषयमा दुईपटक छलफल भएको थियो । दाहालले शुक्रबार साँझ नै यसका लागि राष्ट्रिय प्रजातन्त्र पार्टीका नेता पशुपतिशमशेर राणा र सुनिलबहादुर थापासँग छलफल गरे । दाहाललाई भेट्न नेता थापा उनकै निवास लाजिम्पाट पुगेका थिए । त्यस्तै दाहाल राणालाई भेट्न उनकै निवास विजयवास पुगेका थिए । दाहालले दुवै नेतालाई राष्ट्रिय सहमतिको सरकार गठनका लागि सहयोग गर्न आग्रह गरेका थिए । स्रोतका अनुसार राणा र थापा दुवैले पहिला माओवादी केन्द्रले सरकार छोड्नुपर्ने बताएका थिए । उनीहरूले पहिल यस विषयमा माओवादी केन्द्र स्पष्ट हुनुपर्ने सुझाव पनि दिएका थिए । राप्रपाका सहप्रवक्ता किरण गिरीका अनुसार दाहालले थापा र राणासँग राष्ट्रिय सहमतिको सरकार गठनका लागि आग्रह गरेका थिए । यस विषयमा प्रधानमन्त्री ओली र दाहालबीच शनिबार बिहान पनि वार्ता भएको थियो । प्रधानमन्त्री निवास बालुवाटारमा भएको वार्तामा राष्ट्रिय सहमतिको सरकार र त्यसका लागि सत्तारूढ दलहरूको एउटै धारण बनाउनेमा दुवै नेताबीच सहमति भएको थियो । सोही सहमतिअनुसार शनिबार ६ बजेका लागि प्रधानमन्त्री निवास बालुवाटारमा सत्ता साझेदार दलको बैठक बोलाइएको थियो । तर संसद् बैठकमा बजेट पारित गर्ने विषयमा समय अपुग भएकाले उक्त बैठक स्थगित गरिएको थियो । अब आइतबार उक्त बैठक बस्ने भएको छ । प्रधानमन्त्रीका प्रेस सल्लाहकार प्रमोद दाहालका अनुसार दुवै नेताबीच संविधानको कार्यान्वयन, स्थानीय निकाय निर्वाचन र राष्ट्रिय सहमतिको सरकार गठनका विषयमा छलफल भएको थियो । प्रधानमन्त्रीसँगको भेटमा दाहालले भद्र सहमतिको कुरा उठाएपछि ओलीले कुनै निर्णय गर्ने हो त्यो तत्काल गरिहाल्न आग्रह गरेका थिए । छलफलपछि राष्ट्रिय सहमतिको सरकार बनाउनका लागि पहल गर्ने र त्यो नभएसम्म यही सरकारले स्थानीय निर्वाचन गराउनेमा दुई नेताबीच सहमति भएको थियो ।"
अब विश्वविद्यालयमा राजनीति गर्नु हुँदैनः प्रधानमन्त्री,"काठमाडौँ: प्रधानमन्त्री तथा त्रिभुवन विश्वविद्यालयका कुलपति केपी शर्मा ओलीले विश्वविद्यालय तथा क्याम्पसमा अब राजनीति गर्नु नहुने बताएका छन्। आइतबार त्रिभुवन विश्वविद्यालयको ५७ औं सभामा बोल्दै उनले यस्तो बताएका हुन्। कुनै समय शासकको ज्यादतीको अन्त्य गर्नका लागि कर्मचारी तथा प्राध्यापकले समेत बाध्य भएर राजनीतिमा लाग्नुपर्ने अवस्था थियो' पञ्चायती निरंकुश व्यवस्थाको उदाहरण दिदैँ ओलीले भने, त्यतिखेर मुलुकको शासन व्यवस्था परिवर्तनका लागि पनि राजनीति गर्नुपर्ने बाध्यता थियो।' अहिले मुलुकको शासन व्यवस्था पञ्चायती तथा अन्य निरंकुश व्यवस्थाको भन्दा निकै परिवर्तन भइसकेकोले राजनीति आवश्यक नभएको ओलीको भनाइ छ। आवश्यकता भन्दा धेरै राजनीति भएकै कारण विश्वविद्यालयको शैक्षिक स्तर खस्किएको ओलीले बताए। उनले भने, अब राजनीतिलाई न्युनिकरण गर्दै लैजानुपर्दछ। अब विश्वविद्यालयको शिक्षाको स्तर उकास्नुपर्छ।' विश्वविद्यालयको स्तर उकास्न सरकारले बजेट अभाव हुन नदिने उनले बताए। अहिले जुन क्षेत्रमा पनि बजेट नपुगेको गुनासो मात्र सुनिन्छ। तर, दिएको पैसा कतैपनि पुरा खर्च भएको देख्दिन' ओलीले भने, विश्वविद्यालयको सुधारका लागि चित्तबुझ्दो प्रस्ताव ल्याउनुहोस्। पैसा अभाव हुँदैन।' सभाले आर्थिक वर्ष २०७३०७४ को लागी १८ अर्ब २५ करोड २ लाख ३१ हजार रुपैयाँको बजेट पारित गरको छ। आइतबार नै ओलीले त्रिवी उपकुलपतिको नयाँ भवनको शिलान्यास गरेका छन्।"
सुशीला कार्की प्रधानन्यायाधीशमा सर्वसम्मत अनुमोदन,काठमाडौँः कायममुकायम प्रधानन्यायाधीश सुशीला कार्की संसदीय विशेष सुनुवाई समितिको सर्वसम्मत निर्णयबाट प्रधानन्यायाधीशमा अनुमोदित भएकी छन् । आइतबार भएको संसदीय सुनुवाई समितिको बैठकले कार्कीलाई प्रधानन्यायाधीशमा सर्वसम्मत अनुमोदन गरेको हो । संसदीय सुनुवाई समितिका सभापति कुलबहादुर गुरुङले कार्कीको नाम प्रधानन्यायाधीशमा अनुमोदन भएको घोषणा गरे । नेपालको इतिहासमा पहिलो पटक महिला प्रधानन्यायाधीश बन्ने भएकी कार्कीलाई राष्ट्रपतिले पदतथागोपनियताको सपथ ग्रहण गराएपछि उनले पदभार ग्रहण गर्नेछिन् ।
स्वतन्त्र विद्यार्थी युनियनको निर्वाचन फागुन १४ गते,काठमाडौँ: त्रिभुवन विश्वविद्यालले आगामी फागुन १४ गते स्वतन्त्र विद्यार्थी युनियन (स्ववियु)को निर्वाचन गर्ने मिति तोकेको छ । आइतबार बसेको त्रिवी सभाको बैठकले स्ववियु चुनाव सम्बन्धि आवश्यक प्रक्रिया एक महिना भित्र टुंगो लगाएर फागुन १४ मा निर्वाचन गर्ने निर्णय गरेको हो । विगत आठ वर्षदेखि स्ववियु चुनाव हुन सकेको छैन् । यस अघि २०६५ सालमा मात्र स्ववियु चुनाव भएको थियो । लामो समयसम्म स्ववियु चुनाव नहुँदा विद्यार्थी राजनीति नै संकटमा परेको बहस सुरु भइराखेका बेला त्रिवीले चुनावको मिति तोकेको हो ।

शीर्षक,विवरण
पेरिसडाँडाको घेराउ,"माओवादी नेतृत्वले विभिन्न परिस्थिति र परिवेशमा सरकारको नेतृत्व लिएको छ, तेस्रोपटक विगत सात वर्षमा । विगत १० वर्षमा ऊ कमसेकम ६ वटा सरकारमा सामेल भएको छ । सरकारमा रहँदा र नरहँदा दुवै अवस्थामा राजनीतिलाई सर्वाधिक बढी प्रभावित र निर्देशित गरेको छ, विगत एक दसकमा, यद्यपि माओवादी नेतृत्व स्वयं परचालित र परिचालित देखिएको छ, अनेकौं अवस्था र राजनीतिका निर्णायक मोडमा । यद्यपि यसरी परचालित र परिचालित हुने दल र नेतृत्वमा माओवादी एक्लो हैन । त्यति मात्र हैन, भारतमा निर्वासित हुँदा र त्यहाँको सरकारी रेकर्डमा नेपालमा जस्तै आतंकवादी बिल्ला भिरेको अवस्थामा समेत माओवादीका घनिष्ट र मार्गनिर्देशक तथा हितैषी रहेका जवाहरलाल नेहरू विश्वविद्यालयका प्रोफेसर इमिरेट्सले हालै काठमाडौँमा मधेसी' र जनजातिको गठबन्धन बनाई सत्ता र संविधान आफूअनुकुल बनाउने सुझाव दिएर माओवादी एजेन्डा र राजनीति वर्गीयभन्दा जातीय रहेको सन्देशसमेत दिएका छन् । यस्ता अभिव्यक्ति, पात्र र एजेन्डा अनि त्यसका बाह्य संरक्षक अब नेपालमा अत्यन्त अलोकप्रिय र अस्वीकार्य बनिसकेका छन् । त्यति मात्र हैन, राजनीतिलाई जातीयतामा धकेल्ने त्यस्ता प्रयासले माओवादीले हिजो समाज र व्यवस्था परिवर्तनको लागि क्रान्ति' गरेका थिएनन्, सत्ताका लागि विदेशी हैकम' स्विकारेका थिए भन्ने सन्देश सर्वत्र जान थालेको छ । हिजो माओवादीका तर्फबाट सत्ताको नेतृत्व गरेका बाबुराम भट्टराई हुन् या अहिलेका र पहिलो माओवादीका तर्फबाट आएका प्रधानमन्त्री पुष्पकमल दाहाल दुवैमाथि यदि बाहिरी राजनीति र स्वार्थको जुवा बलियोसँग कस्सिएको छ भने वर्तमान र भविष्यले उनीहरूलाई कुनै पनि रूपमा क्रान्तिकारी' मान्ने छैन । त्यति हुँदाहुँदै पनि क्रान्तिका नाममा उनीहरूले मुलुकको भविष्य मानिएका हजारौं युवालाई आफ्ना अनुशरणकर्ता बनाए, बन्दुक भिराए र राज्यसँगको द्वन्द्वमा कैयौंले ज्यान गुमाए । त्यस्तै माओवादीले कतिपय निशस्त्र, निर्दोष जनताको अनि राज्यलाई प्रतिनिधित्व गर्ने प्रहरी र सेनाको ज्यान लिए । शान्ति र प्रजातान्त्रिक ढाँचाभित्र राजनीति गर्ने माओवादीको प्रतिबद्धता पछि पनि आफ्नो जिन्दगी र भविष्य नेतृत्वले भनेअनुसार शान्त, समृद्ध, स्थायित्वपूर्ण अनि लोकतान्त्रिक र विदेशी प्रभुत्वबाट मुक्त नेपालका नाममा सुम्पेका कतिपय युवाहरूले नेतृत्वलाई जवाफदेही बनाउने प्रयास गरि नै रहेका छन् । सोमबार माओवादीमा लागेका बालसेना' र सरकारी तथा माओवादी भाषामा अयोग्य' दर्जा दिइएका लडाकुहरूले त्यही चेतावनी दिएका छन्, मुख्यालयको घेराउ र सांकेतिक नियन्त्रण गरेर । यो सरकारलाई कम र माओवादी नेतृत्वलाई ठूलो चुनौती हो । अर्थात् शान्ति प्रक्रिया सबैको चित्त बुझ्ने गरी नटुंगिएको अनि संक्रमणकाल नसकिएको लक्षण पनि हो । तर सबभन्दा महत्वपूर्ण कुरा माओवादीको स्वीकार्यता घटेको मात्र हैन, ऊ खण्डित हुँदै गएको र आफैंभित्र पनि ठूलो चुनौतीको सामना नेतृत्वले गरिरहेको प्रमाण हो ।"
'अन्तरिम संविधानअनुरूप संशोधन',"नयाँदिल्ली: कांग्रेस सभापति एवं पूर्वप्रधानमन्त्री शेरबहादुर देउवाले अंगीकृत नागरिकका हकमा अन्तरिम संविधानमा भएको प्रावधानबमोजिम संविधान संशोधन हुने बताएका छन् । भारतका प्रधानमन्त्री नरेन्द्र मोदीसँग मंगलबार भेट गरेपछि नयाँदिल्लीको लीला होटलमा अन्नपूर्णसँगको कुराकानीमा सभापति देउवाले यस्तो बताएका हुन् । मधेसी दलले अंगीकृत नागरिकलाई संवैधानिक पदमा जान निषेध गरिएको भन्दै संविधानको यो प्रावधान हटाउन माग राख्दै आएका छन् । देउवाले भने, 'अन्तरिम संविधानमा भएका धेरै कुरा यो संविधानमा छुटेको छ । सोहीअनुरूप संशोधन गरिन्छ ।' बुधबार काठमाडौं फर्कन लागेका देउवाले आफू स्वदेश फर्केलगत्तै संविधान संशोधन प्रस्ताव दर्ता गरिने बताए । भारतका प्रधानमन्त्री मोदीसँग करिब ३५ मिनेट कुराकानी गरेका देउवाले भेट मुख्यतः दुई विषयमा केन्द्रित रहेका जनाए । उनका अनुसार भूकम्पपछिको पुनर्निर्माण र संविधान संशोधनमा भेट केन्द्रित थियो । भूकम्पपछिको पूनर्निर्माणबारेमा जानकारी गराएपछि प्रत्युत्तरमा मोदीले भूकम्पले क्षति पुर्याएका संरचनाको पुनर्निर्माणमा भारत सरकारले जस्तोसुकै सहयोग गर्न तयार रहेको आश्वासन दिएको देउवाले जनाए । संविधानबारेमा मोदीको जिज्ञासामा आफूले असन्तुष्ट पक्षलाई समेटेर संविधान संशोधन गर्न लागिएको जानकारी गराएका थिए । सबैलाई समेटेमा संविधान कार्यान्वयनमा सहज हुने मोदीलाई उद्धृत गर्दै देउवाले जनाए । गोवामा सत्ताधारी भारतीय जनता पार्टी नजिक मानिने इन्डिया फाउन्डेसनको कार्यक्रममा सहभागी भएका देउवासँगै निर्वासित तिब्बती सरकारका प्रधानमन्त्री लोब्साङ साङेलाई आमन्त्रित गरिएपछि विपक्षीका साथै आफ्नै पार्टीका सदस्यबाट पनि आलोचना भएको छ । यो प्रसंगमा देउवाले भने, 'गोवाको कार्यक्रममा एउटै मञ्च सेयर गरेको भन्ने कुरा सरासर गलत हो । कुनै तिब्बती नेतासँग मेरो भेट भएको छैन ।' चीनको अप्रसन्नताको अडकलबाजी भइरहेका बेला देउवाले भने, 'एक चीन नीतिप्रति सरकार तथा कांग्रेस पूर्ण प्रतिबद्ध छ । नेपालमा चीनविरुद्धका गतिविधि हुन दिनु हुँदैन भन्ने मैले राम्ररी बुझेको छु । एक चीन नीतिको विरुद्धमा जाने त्यस्तो कुनै काम भएको छैन ।' उनले अख्तियार प्रमुख लोकमानसिंह कार्कीविरुद्धको महाभियोगका सन्दर्भमा प्रक्रियागत रूपमा पार्टीले निर्णय लिने जानकारी गराए । गोवामा इन्डिया फाउन्डेसनको कार्यक्रममा सहभागी हुन शुक्रबार पत्नी आरजू देउवासहित आएका देउवालाई जवाहरलाल नेहरू विश्वविद्यालयले मानार्थ विद्यावारिधि उपाधि प्रदान गरेको थियो ।"
राष्ट्रिय नीति एक चीनप्रति प्रतिवद्व',"काठमाडौँः नेपाली काँग्रेसका सभापति एवम् पूर्वप्रधानमन्त्री शेरबहादुर देउवाले नेपालको राष्ट्रिय नीति एक चीन रहेको एवम् त्यसप्रति आफू र आप्नो पार्टी प्रतिबद्ध रहेको बताएका छन् । इन्डिया फाउन्डेसनले गोवामा आयोजना गरेको कार्यक्रमपछि नयाँदिल्लीमा उच्चस्तरीय भेटघाट गरेर बुधबार स्वदेश फर्केका सभापति देउवाले विमानस्थलमा सञ्चारकर्मीसँग भनेतिब्बत चीनको अभिन्न अङ्ग हो, म एक चीनप्रति प्रतिबद्ध छु ।'उनले भने । झुठा समाचार प्रसारण गरेर केही नेपाली मिडियाले आफूलाई लखेट्ने काम गरेको भनी आपत्ति प्रकट गर्दै उनले इन्डिया फाउन्डेसनको कार्यक्रममा मिडियामा आएजस्तो त्यस किसिमका कुनै व्यक्तिसँग आफ्नो भेटघाट नभएको बताए । भारतीय प्रधानमन्त्री नरेन्द्र मोदीसँग भएको भेटमा दुईपक्षीय सम्बन्ध र भूकम्पपछिको पुनःनिर्माणका विषयमा केन्द्रित रहेर विचारविमर्श भएको बताउँदै सभापति देउवाले नेपालप्रति उनको अत्यन्त राम्रो सद्भाव रहेको पाएँ भने । भेटका अवसरमा प्रधानमन्त्री मोदीले इमान्दार र जिम्मेवारीप्रति सजग रहेका भूपू गोर्खा सैनिकलाई समेत काममा संलग्न गराएर पुनःनिर्माणको कामलाई तीव्रता प्रदान गर्न सुझाव दिएको बताए । नेपाल संविधान कार्यान्वयनको चरणमा रहेको हुँदा संविधानलाई सर्वस्वीकार्य बनाउन राजनीतिक सहमति जुटाउने प्रयास भइरहेको बारेमा आफूले प्रधानमन्त्री मोदीलाई बताएको जानकारी दिँदै सभापति देउवाले भने पछिल्लोपटक सार्वजनिक भएको भनिएको संविधान संशोधनको मस्यौदा पनि हुँदै होइन ।' प्रमुख प्रतिपक्षी दल नेकपा ९एमाले०सँग कुरा गरेर संविधान संशोधनलाई छिटो अघि बढाइने प्रतिबद्धता व्यक्त गर्दै सभापति देउवाले अख्तियार दुरुपयोग अनुसन्धान आयोगका निलम्बित प्रमुख आयुक्तविरुद्ध लगाइएको अभियोग प्रष्ट भएपछि त्यसबारे पार्टीले निर्णय गर्ने जानकारी दिए । सभापतिको स्वागतका लागि रक्षामन्त्री बालकृष्ण खाँण, परराष्ट्रमन्त्री डा प्रकाशशरण महत, वन तथा भूसंरक्षणमन्त्री शङ्कर भण्डारी, नेपाली काँग्रेसका सांसद तथा कार्यकर्ता विमानस्थल पुगेका थिए । रासस"
'प्रधानमन्त्री निरङ्कुश तरिकाले चल्न खोजे',"बनेपाः नेपाली काग्रेसका वरिष्ठ नेता रामचन्द्र पौडेलले प्रधानमन्त्री पुष्पकमल दाहाल प्रचण्ड निरंङकुश तरिकाले चल्न थालेको आरोप लगाएका छन् । नेपाली काग्रेसको आड भरोसामा उभिएता पनि प्रधानमन्त्री प्रचण्डले काग्रेसको व्यवास्ता गरि एकलौटी रुपमा अधि बढ्दै गएको बताएका हुन । बुधबार काभ्रेको बनेपामा नेपाली काग्रेस प्रथम राष्ट्रिय नगर सभापतीको संम्मेलनको उद्घाटन गर्दै नेता पौडेलले उक्त कुरा बताएका हुन । प्रचण्ड जि आफ्नै ढंगबाट अधि बढ्दै जानुभयो कुनै कमन काम हुन सकेन । उनले थपे सरकारले जनताले आशा गरे बमोजीमको काम गर्न सकेको छैन ।, यसबाट काग्रेसलाई पनि कुनै उपलव्धी छैन । नेता पौडेले प्रधानन्त्री प्रचण्डलाई लक्षीत गर्दैै भने सरकारले जनतालाई आशा जगाउने काम गर्नुपर्छ चिडने होईन ।न समन्यव छ न कुनै उपलव्धीनै । उनले भने । कार्यक्रमलाई सम्बोधन गर्दै पौडेलले कार्यकर्ताहरुलाई केही समयको अन्तरालमै विभिन्न तहको निर्माचन हुन लागेकाले बताउदै तयारी रहन अनुरोध समेत गरे । केही समयमै हामीहरुले अग्नी परिक्षाको सामाना गर्नुपर्छ ।, यसका लागि तपाईहरु तयार हुनुहोस ।,हामी पहिलो श्रेर्णीमा उर्तिण हुनुपर्छ । उनले थपे एमाले र माओबादीको गठबन्दनलाई तोडेर काग्रेसलाई सरकारमा पुयाएका छौ ।, अव चुनावका लागि सोही अनुरुपको तयारीमा लाग्नुपर्छ ।, हाम्रो पार्टी केन्द्रका नेता भन्दा पनि गाँउका कार्यकर्ताबाट बचेको पार्टि हो । केन्द्रकाले त केही कामै गर्न सकेका छैनन ।, त्यसका।ण उनिहरुको आत्मभाव बुझेर आफ्नो क्षेत्रमा काम गर्नुहोस । नेता पौडेलले कार्यकर्ताहरुलाई सम्बोधन गर्दै भने म त एक्लो बृहस्पती जस्तो भएको छु । स्थानीय निकाय पुर्नःसंरचनाको नाममा एकैचोटी भवन र कर्मचारी थप्दा झन सरकारलाई भार थपिन्छ भन्दा कोही कसैले सुनेनन । उनले देखसो पोख्दै भने जनताले शिक्षा, स्वास्थ्य, रोजगारी, बाटो, पानी, र विजुली खोजीरहेका छन् । भवन र कर्मचारी होइन । कार्यक्रममा शान्ति तथा पर्ननिर्माण मन्त्री सितादेवी यादवले दश वर्षे युद्धबाट देश पछि पर्नुृका साथै तत्कालीन समयमा ध्वस्त भएका संरचनको ३५ प्रतिश पनि काम हुन नसकेको बताईन । भौतीक संरचनाको त कुरा परेजाओस मृतक बेपता र टुहुरा बालबालीकाका परिवारले अझै राम्ररी राहात पाउन सकेका छैनन् ।, यसका लागि म लागिरहेको छु । उनले पुर्न निर्माणका लागि मात्र ३० अर्व रुपैया आवश्यक पर्ने बताईन । हामीले बेपता तथा मृतकका परिवारका लागि ३२ करोड रुपैया छुट्टाएका छौ । कार्यक्रममा काग्रेसका केन्दीय नेता एनपी साउथले बन्दै गरेको स्थानीय निकायको संरचनालाई मध्यनजर गर्दै चुनावको तयारी गर्न समेत आग्रह गरेका थिए । बुधबार र विहिबार हुने सम्मेलनमा नगर सभापतिसहित करिब २ सय १७ प्रतिनिधिको सहभागिता रहेको नेपाली काँग्रेस बनेपा नगर समिति सभापति राम जोशीले जानकारी दिए । सम्मेलनमा स्थानीय निकाय पुर्नसंरचनाबारे धारण बनाउन र चैतमा हुने भनिएको स्थानिय निकाय निर्वाचन, प्रादेशिक व्यवस्था, पार्टी सुदृढीकरण लगायतका एजेन्डामा छलफल गर्न भेला बोलाएको स्थानीय निकाय निर्वाचनको तयारीस्वरूप नेपाली कांग्रेसले नगर सभापतिहरूको भेला बोलाएको जोशीले जानकारी दिए ।"
अमेरिकन राष्ट्रपतीय चुनावः ट्रम्प र हिलारीबीच टक्कर,"टाइम्स स्क्वायर, न्युयोर्कः अमेरिकाले ४५ औं राष्ट्रपति पाउने क्षण नजिकिँदै गर्दा यसपटकको निर्वाचनका क्रममा इतिहासमै कमजोर देखिएको रिपब्लिकन पार्टीको भविष्य संकटमा परेको देखिएको छ । अब्राहम लिंकनको १६२ वर्ष पुरानो पार्टीमाथि मूल्य र मान्यताको राजनीति छाडेर जातीय द्वेष र विभाजनलाई प्रोत्साहित गरेको टिप्पणी गरिएको छ । डेमोक्र्याट उम्मेदवार हिलारी क्लिन्टनलाई पार्टीभित्र पछिल्ला वर्षहरूमा देखिएकामध्ये कमजोर उम्मेदवारका रूपमा चित्रण गरिए पनि डोनाल्ड ट्रम्पलाई रिपब्लिकनबाट आएका इतिहासकै कमजोर उम्मेदवारका रूपमा हेरिएको छ । दुई कमजोर उम्मेदवारबीचको प्रतिस्पर्धामा कसले बाजी मार्ला भन्ने थाहा पाउन नेपाली समयअनुसार बुधबार दिउँसोसम्म कुर्नुपर्छ तर ट्रम्पको उम्मेदवारीले रिपब्लिकन पार्टीमा नेताको खडेरी परेको स्पष्टै देखिएको छ । मत सर्वेक्षणहरूमा क्लिन्टनभन्दा धेरै पछि छैनन्, ट्रम्प पनि । तर उनी पार्टीभित्र एक्लो छन्, आफ्नो व्यवहार, अभिव्यक्ति र चरित्रका कारण । चुनावी अभियानमा समेत एक्लै खटेका ट्रम्पलाई रिपब्लिकनबाट कुनै ठूलो नामले साथ दिएन । निर्वाचनको अघिल्लो दिन सोमबार उनले फ्लोरिडादेखि मिसिगन, पेन्सल्भिनियादेखि न्यू ह्याम्सायरसम्मका पाँच चुनावी यालीलाई सम्बोधन गरे पनि उनका सभामा कुनै चर्चित रिपब्लिकन देखिएनन् । क्लिन्टनको सभामा भने सोमबार राष्ट्रपति बाराक ओबामा, प्रथम महिला मिसेल ओबामा, पूर्वराष्ट्रपति तथा पति बिल क्लिन्टनलगायतका हस्तीहरू देखिएका थिए । ठूलो संख्यामा श्वेत कट्टरपन्थीहरूको समर्थन ट्रम्पलाई रहे पनि पार्टीको मूल्यमान्यतालाई बुझेकाहरूले सार्वजनिक रूपमै उनीविरुद्ध टिप्पणी गरे । बुबाछोरा नै रिपब्लिकनका तर्फबाट राष्ट्रपति बनेका जर्ज बुस परिवारकै कतिपय सदस्यले ट्रम्पलाई भोट नहाल्ने सार्वजनिक घोषणा गरेका थिए । चुनावी अभियानका क्रममा उनले दिएका अभिव्यक्तिहरूले रिपब्लिकन समर्थकहरूलाई निराश र पार्टीलाई विभाजित बनाएको छ । १६२ वर्ष पुरानो अमेरिकाको सबैभन्दा कान्छो ठूलो पार्टीभित्रका १६ उम्मेदवारहरूलाई पछि पार्दै प्राइमरी निर्वाचनबाट ट्रम्प राष्ट्रपतिका उम्मेदवार बनेका थिए । डेमोक्र्याट मानिने अर्बपति तथा टीभी सेलिब्रेटी ट्रम्पले रिपब्लिकन पार्टीबाट उम्मेदवारी पाएपछि राष्ट्रपतीय निर्वाचनको उम्मेदवार छनोट प्रणालीमा समेत प्रश्न उठेका थिए । उनी रिपब्लिकन ट्रेड क्रुज र पल रायनजस्ता अनुभवी राजनीतिज्ञहरूलाई पछि पार्दै प्राइमरीबाट राष्ट्रपतीय उम्मेदवार बनेका थिए । सन् २०१२ को निर्वाचनमा बाराक ओबामासँग पराजित रिपब्लिकन उम्मेदवार मिट रोम्नी अनुभवी र पाका राजनीतिज्ञ हुन् भने त्यसअघि ओबामासँगै पराजित जोन म्याकन पनि ठूलो राजनीतिक नाम हो । सन् २००४ मा रिपब्लिकनबाट छोरा जर्ज बुस अमेरिकी राष्ट्रपति बनेका थिए भने त्यसअघि उनका पिता डेमोक्र्याट बिल क्लिन्टनबाट पराजित भएका थिए । त्यसअघि बुबा जर्ज बुस अमेरिकाका राष्ट्रपति थिए भने त्यसअघि आठ वर्ष रिपब्लिकनकै रोनाल्ड रेगनले ह्वाइट हाउसमा शासन गरेका थिए । पटकपटक सेक्स स्क्यान्डलमा परेका, गालीगलौजपूर्ण भाषा प्रयोग गर्ने र नीतिगत विषयमा धेरै जानकारी नभएका ट्रम्प उम्मेदवार बन्नुलाई रिपब्लिकन पार्टीभित्र नेताको खडेरी परेको र जनतामाझ पार्टीप्रति विश्वास कम हुँदै गएको रूपमा हेरिएको छ । जीओपी भनिने रिपब्लिकन पार्टीबाट ट्रम्पलाई उम्मेदवार बनाएर पार्टीले जातीय राजनीतिलाई अघि बढाएको विश्लेषण गर्छन् कतिपय । ट्रम्पले हारे पनि जिते पनि यो निर्वाचनपछि रिपब्लिकन पार्टी दुई धारमा बाँडिने स्पष्टै छ । एकथरी श्वेत कट्टरपन्थीहरू ट्रम्पको समर्थनमा खडा हुनेछन् भने मूल्य र मान्यताको राजनीति गर्न चाहने रिपब्लिकनहरू उनीविरुद्ध उभिनेछन् । कन्जरभेटिभ मूल्य र मान्यतालाई अघि बढाउन चाहनेहरूले अलग्गै पार्टी निर्माण गर्नसक्ने धारणा कतिपयको छ । को बन्ला विदेशमन्त्री ? हिलारी क्लिन्टन अमेरिकाको ४५ औं राष्ट्रपति निर्वाचित भइन् भने उनले अहिलेका उपराष्ट्रपति जोन बाइडेनलाई विदेशमन्त्रीका रूपमा निर्वाचित गर्ने सम्भावना रहेको विश्लेषकहरू बताउँछन् । क्लिन्टनले अहिलेसम्म आफूले मन्त्रिपरिषद् सदस्यहरुको नाम नसोचेको बताए पनि बाइडेनलाई अर्को सम्भावित विदेशमन्त्री देख्नेहरूको संख्या ठूलो छ । अधिकांश मिडिया र राजनीतिक भविष्यवेत्ताले क्लिन्टन राष्ट्रपतिमा निर्वाचित भइन् भने बाइडेन विदेशमन्त्री बन्ने ठोकुवा गरेका छन् । रिपब्लिकन डोनाल्ड ट्रम्प राष्ट्रपतिमा निर्वाचित भए भने उनले राजनीतिक विश्लेषक तथा रिपब्लिकन नेता निउट गिनरिचलाई विदेशमन्त्री निर्वाचित गर्ने सम्भावना छ ।"
गणेशमानको आदर्शबाट सबैले पाठ सिक्नुपर्छः राष्ट्रपति भण्डारी,"काठमाडौँः राष्ट्रपति विद्यादेवी भण्डारीले २०४६ सालका जनआन्दोलनका सर्वोच्च कमाण्डर गणेशमान सिंहको आदर्शबाट सबैले पाठ सिक्नुपर्ने बताएकी छिन् । सिंहको १०२ औँ जन्मजयन्तीका अवसरमा गणेशमान सिंह तथा जनआन्दोलन सहिद स्मृति प्रतिष्ठानको आयोजनामा आज यहाँ आयोजित जनआन्दोलन स्वर्ण पदक विभूषित कार्यक्रममा राष्ट्रपति भण्डारीले राजकीय पद र प्रतिष्ठालाई अस्वीकार गर्दै लोकतन्त्रको स्थापना र सुदृढीकरणका निम्ति अनुकरणीय योगदान गर्ने गणेशमानको आदर्शबाट सबैले पाठ सिक्नुपर्ने बताए । विसं २०४६ को जनआन्दोलनदेखि नेपाली राजनीति सहकार्यको व्यावहारिक थालनी गर्न अग्रसर रह्यो यो गणेशमानको भूमिकाले सम्भव भएको हो उनले भने । राष्ट्रपति भण्डारीले युवा अवस्थादेखि नै एक निर्भिक व्यक्तित्वको पहिचान बनाउनु भएका सिंह नेपाली जनताको स्मृतिमा लौहपुरुषको रुपमा स्थापित भएको उल्लेख गरे । राणाशासनको विरुद्ध विद्रोहको उद्घोष गर्दै उहाँले आफ्नो लामो राजनीतिक जीवनको क्रममा लोकतन्त्रका निमित्त राजनीतिक शक्तिहरुलाई एकताबद्ध गर्न सिंहको ठूलो योगदान छ राष्ट्रपति भण्डारीले बताए । विसं २०६२६३ को शान्तिपूर्ण जनआन्दोलनबाट नेपाललाई सङ्घीय गणतान्त्रिक बाटोमा लगेको र संविधान निर्माण भएकाले यसै भावनालाई आत्मसात् गरी संविधानको प्रभावकारी कार्यान्वयनका लागि लोकतान्त्रिक शक्तिबीच सहमति हुनु जरुरी रहेको बताए । संविधान कार्यान्वयनको माध्यमबाट लोकतन्त्र र राष्ट्रियताको जगमा सामाजिकआर्थिक विकासको अभियानमा जुट्न सबैलाई आग्रह गर्दछु उनले भने । पूर्वसभामुख सुवासचन्द्र नेम्बाङले संविधानको प्रभावकारी कार्यान्वयनका लागि निरङ्कुशताविरुद्ध उभिएका राजनीतिक दलहरु एक ठाउँमा उभिनु जरुरी रहेको बताए । उनले भनेसंविधान कार्यान्वयन भएमात्र देश विकासको बाटो खुल्छ, त्यसैले संविधान कार्यान्वयनका लागि दलहरु एकजुट हुनुपर्छ । नेपाली काँग्रेसका नेता कृष्णप्रसाद सिटौलाले संविधान कार्यान्वयन गरेर तीन तहको निर्वाचन गराउनु प्रमुख चुनौती रहेको बताए । उनले राजनीतिक दल एकापसमा मिलेर संविधान कार्यान्वयन गरेमात्र जनप्रिय नेता गणेशमानप्रति सच्चा श्रद्धाञ्जलि हुने बताए । स्वास्थ्यमन्त्री गगनकुमार थापाले गणेशमानको चाहना राजनीतिक अधिकारपछि आर्थिक अधिकार भएकाले अब राजनीतिक अधिकारलाई टुङ्ग्याएर आर्थिक अधिकारतर्फ लम्कनुपर्ने बताए । प्रतिष्ठानका अध्यक्ष भीमसेनदास प्रधानले देशमा बन्न लागेका पूर्वाधारमा नेता तथा सहिदको नाम राखेमात्र नेता तथा सहिदप्रति सच्चा श्रद्धाञ्जलि हुने बताए । सिटौलालाई जनआन्दोलन स्वर्ण पदक नेपाली काँग्रेसका पूर्वमहामन्त्री एवम् संविधान मस्यौदा समितिका सभापति कृष्णप्रसाद सिटौलालाई जनआन्दोलन स्वर्ण पदक प्रदान गरिएको छ । सिंहको १०२ औँ जन्मजयन्तीका अवसरमा १२ बुँदे शान्ति सम्झौतादेखि संविधान निर्माणसम्म महत्वपूर्ण भूमिका खेलेको भन्दै सिटौलालाई सम्मान गरिएको हो । सिटौलाले तत्कालीन राजा ज्ञानेन्द्रको प्रतिगमनविरुद्धको संयुक्त आन्दोलनको संयोजकको रुपमा महत्वपूर्ण भूमिका खेल्नुका साथै विघटित प्रतिनिधिसभा पुनःस्थापना गराउन उल्लेखनीय भूमिका निर्वाह गरेका थिए । सिटौलालाई राष्ट्रपति भण्डारीले स्वर्ण पदक, प्रमाणपत्र र दोसल्लाद्वारा सम्मान गर्नुभएको थियो ।"
छिमेकी चिढाउँदै सरकारः ओली,"धनगढीः एमालेका अध्यक्ष तथा पूर्वप्रधानमन्त्री केपी शर्मा ओलीले वर्तमान सरकारले राष्ट्रिय नीतिविपरीत छिमेकीहरूलाई चिढाइरहेको बताएका छन् । एमाले प्रदेश नं ७ स्तरीय अगुवा कार्यकर्ता भेलामा सहभागी हुन धनगढी आएका उनले मंगलबार विमानस्थलमा पत्रकारहरूसँगको भेटमा यस्तो बताएका हुन् । सरकार गठनकै बेलादेखि वर्तमान सरकारले अनुचित रूपमा विशेष दूत पठाएर छिमेकीलाई अविश्वासमा हाल्ने प्रयास गर्यो । भारतीय राष्ट्रपतिको नेपाल भ्रमणमा राष्ट्रिय बिदा दिएर छिमेकीलाई चिढाउने काम भइरहेको छ', उनले भने । सरकारले भारतीय राष्ट्रपतिको भ्रमणमा त्यति भक्ति देखाउन आवश्यक नभएको उनले बताए । भारतीय राष्ट्रपतिको भ्रमणमा जनतालाई दुःख दिएर त्यति धेरै भक्ति' देखाउनु आवश्यक थिएन', उनले भने । सरकारले छिमेकीबीच सन्तुलन हुन नदिने र समयानुकूल विकासको गति अघि बढ्न नदिने चलखेल गरिरहेको उनको आरोप छ । आफ्नो प्रधानमन्त्रीकालमा प्रतिपक्ष एवं सरकारभित्रै रहेका घटकले पनि सहयोग नगरेको दाबी गरे । त्यही सरकार रहेको भए अहिलेसम्म धेरै कुरा अघि बढिसक्थ्यो', उनले भने । देशलाई हित हुने गरी संविधान संशोधन गर्न कुनै आपत्ति नभएको उनले बताए । देश हितविपरीत र अग्रगमनविरोधी कुनै पनि संशोधन स्वीकार्य छैन', उनले भने । सरकारबाट संविधान कार्यान्वयनको कुरा अघि नबढेको उनको आरोप छ । लोकमानसिंह कार्कीमाथि लगाइएको महाभियोग सम्बन्धमा पत्रकारहरूले राखेका जिज्ञासामा उनले भने, महाभियोग पास हुन्छ ।' पत्रकार सम्मेलनमा वरिष्ठ नेता माधवकुमार नेपालले मधेसका दलहरूले उठाएका मागमा मधेसी जनता नै सहमत नभएको दाबी गरे ।"
सरकार र पार्टीविरुद्ध चौतर्फी हमला भयोः प्रधानमन्त्री प्रचण्ड,"काठमाडौंः प्रधानमन्त्री पुष्पकमल दाहाल प्रचण्डले पछिल्लो समयमा सरकार र पार्टीविरुद्ध चौतर्फी हमला भएकाले त्यसको प्रतिरक्षा गर्न कार्यकर्तालाई आग्रह गरेका छन् । अनेरास्ववियू (क्रान्तिकारी)ले बुधबार गरेको अगुवा प्रशिक्षण कार्यक्रममा नेकपा (माओवादी केन्द्र)का अध्यक्षसमेत रहेका उनले सामाजिक सञ्जालमार्फत विस्तारैविस्तारै माओवादी सिद्धान्तविरुद्ध नै प्रहार हुन थालेको भन्दै चिन्ता व्यक्त गरे । अहिले सामाजिक सञ्जाल र केही मिडियामार्फत हामीमाथि आक्रमण र घेराबन्दी भइरहेको छ । त्यसैले पार्टीको नेतृत्व र सरकारले गरेका राम्रा कामको प्रतिरक्षा गर्न युवा विद्यार्थीले भूमिका खेल्नुपर्छ, प्रधानमन्त्री प्रचण्डले भने । उनले कार्यकर्ताले राखेको जिज्ञासाको जवाफ दिँदै गरिबी निवारणका निम्ति सरकारले अभियान थालेको जानकारी दिए । माओवादी केन्द्रका नेता नारायणकाजी श्रेष्ठले पार्टीको क्रान्तिकारी चरित्रमा स्खलन, प्रदूषण र भ्रष्टीकरण भएको बताउँदै पुनःएकीकरण र रुपान्तरण गर्नुपर्ने धारणा व्यक्त गरे । अर्का नेता रामबहादुर थापाले देशमा नयाँ कम्युनिस्ट पार्टीको अझै आवश्यकता रहेको बताए । अखिल क्रान्तिकारीका अध्यक्ष नरेन्द्र न्यौपानेले आफ्नो सङ्गठनले राजनीतिक र शैक्षिक दुवै मुद्दा सँगसँगै उठाउने बताए । रासस"
'हावा कुरा' लेखेर मलाई लखेट्न खोजियो : देउवा,"काठमाडौँ : नेपाली काँग्रेसका सभापति एवम् पूर्वप्रधानमन्त्री शेरबहादुर देउवाले नेपालको राष्ट्रिय नीति एक चीन रहेको एवम् त्यसप्रति आफू र आफ्नो पार्टी प्रतिबद्ध रहेको बताएका छन्। इन्डिया फाउन्डेसनले गोवामा आयोजना गरेको कार्यक्रमपछि नयाँदिल्लीमा उच्चस्तरीय भेटघाट गरेर आज स्वदेश फर्केका सभापति देउवाले विमानस्थलमा सञ्चारकर्मीसँग भने तिब्बत चीनको अभिन्न अङ्ग हो, म एक चीनप्रति प्रतिबद्ध छु । झुटा खबर दिएर केही नेपाली मिडियाले आफूलाई लखेट्ने काम गरेको भनी आपत्ति प्रकट गर्दै उनले भने, 'त्यस किसिमका कुनै व्यक्तिसँग आफ्नो भेटघाट भएको छैन। हुँदै नभएको हावा कुरा लेखेर भ्रम फैलाइयो।' भारतीय प्रधानमन्त्री नरेन्द्र मोदीसँग भएको भेटमा दुईपक्षीय सम्बन्ध र भूकम्पपछिको पुनःनिर्माणका विषयमा केन्द्रित रहेर विचारविमर्श भएको बताउँदै सभापति देउवाले नेपालप्रति मोदीको अत्यन्त राम्रो सद्भाव रहेको दाबी गरे। भेटका अवसरमा प्रधानमन्त्री मोदीले इमान्दार र जिम्मेवारीप्रति सजग रहेका भूपू गोर्खा सैनिकलाई समेत काममा संलग्न गराएर पुनःनिर्माणको कामलाई तीव्रता प्रदान गर्न सुझाव दिएको देउवाले बताए। नेपाल संविधान कार्यान्वयनको चरणमा रहेको हुँदा संविधानलाई सर्वस्वीकार्य बनाउन राजनीतिक सहमति जुटाउने प्रयास भइरहेको बारेमा आफूले प्रधानमन्त्री मोदीलाई बताएको जानकारी दिँदै सभापति देउवाले भने पछिल्लोपटक सार्वजनिक भएको भनिएको संविधान संशोधनको मस्यौदा पनि हुँदै होइन । प्रमुख प्रतिपक्षी दल नेकपा एमालेसँग कुरा गरेर संविधान संशोधनलाई छिटो अघि बढाइने प्रतिबद्धता व्यक्त गर्दै सभापति देउवाले अख्तियार दुरुपयोग अनुसन्धान आयोगका निलम्बित प्रमुख आयुक्तविरुद्ध लगाइएको अभियोग प्रष्ट भएपछि त्यसबारे पार्टीले निर्णय गर्ने जानकारी दिए। सभापतिको स्वागतका लागि रक्षामन्त्री बालकृष्ण खाँण, परराष्ट्रमन्त्री डा प्रकाशशरण महत, वन तथा भूसंरक्षणमन्त्री शङ्कर भण्डारी, नेपाली काँग्रेसका सांसद तथा कार्यकर्ता विमानस्थल पुगेका थिए।"

शीर्षक,विवरण
एयर मार्सल विवाद,"नेपाल र भारतबीच सम्बन्धमा तनाव तथा असमझदारीको एउटा मुख्य कारण अधिकांश नेपाली नेताहरूको भारतप्रति समर्पण र भारतको नेपालबारेको सुरक्षा आवधारणा लिन सकिन्छ । नेपाली जनता भारतप्रति सद्भाव राख्छन् र ऊ सुरक्षित रहोस् भन्ने चाहन्छन् । भारतीय सेनामा कार्यरत नेपालीहरूले आफ्नो मुलुकको सुरक्षामा भन्दा भारतीय सीमा सुरक्षामा कैयौं गुणा बढी लिटर रगत बगाएका छन् । यो रगतको मूल्यले के अर्थ राख्छ भारतको नेपाल नीतिमा ? स्पष्ट छैन, तर ऊ अक्सर नेपाललाई भारतको सुरक्षाको हिसाबले खतराको अखडाको रूपमा लिन्छ र आफ्नो जायजनाजायज उपस्थिति चाहन्छ नेपालमा । अहिले भारतीय एअर मार्सलको उपस्थिति चाहन्छ भारत त्रिभुवन अन्तर्राष्ट्रिय विमानस्थलमा । पक्कै पनि भारतमा विमान सुरक्षा स्थिति नेपालको तुलनामा राम्रो छ, यद्यपि अपहरणका घटनाहरूमा भारतीय भूमि, विमानस्थल र विमान बढी सिकार बनेका छन् । त्यति भन्दाभन्दै पनि विमान, विमानस्थल र यात्रुहरूको सुरक्षामाथि कुनै पनि किसिमको सम्झौता हुनु हुँदैन । पूर्ण सुरक्षाको प्रत्याभूति दिने काम सम्बन्धित सरकारको हो । नेपालबाट सन् १९९९ डिसेम्बर २४ मा उडेको भारतीय विमान आईसी ८१४ अपहरण भएपछि भारतले पुनः उडान सुरु गर्न राखेका अनेक सर्तहरू नेपालले पूरा गरे पनि यता आएर उसले भारतीय एअर मार्सलको उपस्थिति र नेपाली विमानस्थलहरूको सुरक्षाको जिम्मा खोजेको छ, प्रत्यक्षपरोक्ष रूपमा । कानुनी व्यवस्था र शान्तिसुरक्षाको दायित्व निर्वाहमा यदि कुनै सरकार आश्वस्त छैन र बाहिरी एजेन्सी आउटसोर्स' गर्न चाहन्छ भने त्यो उसको सर्वाधिक ठूलो असफलता मात्र हैन, सार्वजनिक सुरक्षा स्थापनामा ऊ सक्षम नभएको अर्थ पनि लाग्छ । नेपालमा अहिले तीन दर्जनभन्दा बढी अन्तर्राष्ट्रिय वायु सेवाका विमानहरूको उडान सुचारु रूपमा चलिरहेको बेला भारत सरकार किन असुरक्षित महसुस गर्दछ, यसको उत्तर नेपाली जनताले समेत पाउनु आवश्यक छ संसद्मार्फत । भारतलगायत यहाँ उडानमा रहेका सबै मुलुकका विमानहरू सुरक्षित रहनुपर्दछ । त्यसको लागि त्रिभुवन विमानस्थलमा अत्याधुनिक सुरक्षा उपकरण जडान गरिनुका साथै सुरक्षा व्यवस्थाको व्यवस्थित सुदृढीकरण आवश्यक छ । तर नेपाल आफ्नो शान्तिसुरक्षा कायम राख्न असफल भएको सन्देश जाने गरी भारतले विमानस्थलको जिम्मा खोज्नु अस्वीकार्य र निन्दनीय प्रसंग हो । त्यसले बाहिरी दुनियाँमा जाने अर्थ गम्भीर हुन्छ । दुर्भाग्य केही पात्र या कुपात्र महत्वपूर्ण हैसियतमा हुँदा यस्ता प्रयास अगाडि बढेका छन् नेपालभित्र । नेपालको सार्वभौमसत्ताप्रति बराबर हल्का रूपमा प्रस्तुत भएका बाबुराम भट्टराईले विमानस्थलको सुरक्षाबारे संवेदनहीनता प्रदर्शन गरेका छन् । उनकी पत्नी हिसिला यमीले पर्यटनमन्त्रीका रूपमा गोप्य रूपमा एअर मार्सल भित्र्याउने प्रस्तावलाई तत्कालीन विभागीय सचिवले कार्यान्वयन हुनबाट रोकेका थिए । अहिले पुष्पकमल दाहाल, विमलेन्द्र निधि र जीवन शाहीले त्यसबारे के अडान राख्दैछन्, त्यो स्पष्ट हुनु जरुरी छ । नेपाल सरकार बाह्य विमानको सुरक्षाप्रति संवेदनशील हुनैपर्छ र उसले उनीहरूलाई त्यसबारे आश्वस्त गर्नैपर्छ । तर विदेशी एयर मार्सलको उपस्थितिसम्बन्धी निर्णय हल्का र गोप्य रूपमा भएमा त्यो सरकारको असफलतासँगै सत्तामा रहनुको औचित्य सावित भएको प्रमाण मानिनेछ ।"
एकता कायम राख्दै देशलाई समृद्धितर्फ लैजानुपर्छः अध्यक्ष ओली,"काठमाडौँ : एमाले अध्यक्ष केपी शर्मा ओलीले विविधतामा एकता कायम राख्दै देशलाई समृद्धितर्फ लैजान सबैले पहल गर्नुपर्ने बताएका छन्। सोनाम लोसारको अवसरमा नेपाल लोकतान्त्रिक तामाङ सङ्घ केन्द्रीय कमिटीले शुक्रबार आयोजना गरेको शुभकामना आदानप्रदान तथा चियापान कार्यक्रममा अध्यक्ष ओलीले गरिबी हटाई देशमा समृद्ध कायम गर्न सबैमा एकता हुनुपर्नेमा जोड दिए। पूर्वप्रधानमन्त्रीसमेत रहेका अध्यक्ष ओलीले विविधतामा एकता नै जनताको चाहाना रहेको भन्दै सोहीअनुरुप संविधान जारी भएको स्पष्ट पार्दै त्यसको कार्यान्वयन गर्नु सबैको साझा कर्तव्य रहेकामा जोड दिए। एमालेका सचिव गोकर्ण विष्टले आगामी दिनमा तामाङ समुदायलाई राज्यको जिम्मेवार पदमा सिफारीस गर्नका लागि आफ्नो पार्टी प्रतिबद्ध रहने जानकारी गराए। लोकतान्त्रिक आदिवासी, जनजाति महासङ्घका अध्यक्ष पृथ्वी सुब्बा गुरुङ्ले राष्ट्रवादलाई बलियो बनाउनका लागि सबै भाषा, जाति र धर्मलाई व्यवहारिक रुपमा नै समान ठान्नुपर्ने विचार व्यक्त गरे। सङ्घका अध्यक्ष धावा लामाले १५ लाख जनसङ्ख्या रहेको तामाङ समुदायलाई राज्यको सबै तहमा नै पछि पारिएको गुनासो गरे। रासस"
प्रधानमन्त्री 'प्रचण्ड' बोल्दै गर्दा बत्ती गएपछि,"फलेवास (पर्वत): नेपाल विद्युत प्राधिकरणले केही दिनअघि पर्वत जिल्लालगायत धौलागिरि अञ्चल नै विद्युत्भार कटौतीमुक्त घोषणा गरेको थियो।तर बिहीबार भने विद्युत्भार कटौतीमुक्त पर्वत जिल्लामा प्रधानमन्त्रीले महोत्सवको उद्घाटन सत्रलाई सम्बोधन गर्दै गर्दा नै विद्युत् आपूर्ति बन्द हुन पुग्यो। पाँचौँ पर्वत महोत्सवको उद्घाटन मन्तव्य व्यक्त गरिरहँदा अकस्मात विद्युत् आपूर्ति बन्द भएको हो। विद्युत् आपूर्ति पनि त्यतिबेला बन्द भयो जतिबेला प्रधानमन्त्रीले पर्वत र सम्पूर्ण धौलागिरिलाई विद्युत्को हव भएको भन्दै प्रशंसा गरिरहेका थिए। उनले कालीगण्डकी प्रसारण करिडोरको काम भइरहेको र यस क्षेत्रमा ठूला जलविद्युत् आयोजना बनिरहेको बताइरहेका थिए। केहीबेर विद्युत् आउने प्रतीक्षामा उभिरहनु भएका प्रधानमन्त्री विद्युत् नआएपछि सोफामा बस्न पुगे। करिब सात मिनेटपछि जेनेरेटरबाट विद्युत् आपूर्ति गरिएपछि प्रधानमन्त्रीले मन्तव्य सञ्चालन गर्नुभएको थियो। विद्युत् सञ्चालन नहुँदा आयोजक र सुरक्षाकर्मीका बीचमा दौडादौड नै चलेको थियो। नेपाल विद्युत् प्राधिकरण, पर्वत वितरण केन्द्रका प्रमुख विजयराज रेग्मीले केन्द्रीय तहबाट नै सिस्टम आउट भएकाले विद्युत् आपूर्ति बन्द हुन पुगेको बताए। अवरुद्ध विद्युत् सेवा भने प्रधानमन्त्री काठमाडौं फर्केपछि झन्डै डेढ घन्टापछि सञ्चालन भएको थियो। रासस"
निर्वाचनको तयारीमा जुट्न दाहालको निर्देशन,"पर्वतः प्रधानमन्त्री पुष्पकमल दाहाल प्रचण्डले' आगामी २०७४ को माघ ७ गतेसम्म मुलुकमा तीनै तहको निर्वाचन सम्पन्न गर्नुपर्ने भएकाले त्यसको तयारीमा जुट्न पर्वतका कार्यालय प्रमुखलाई निर्देशन दिएका छन् । बिहीबार पर्वत सदरमुकाम कुश्माबजारमा आयोजित पर्वत महोत्सवको उद्घाटनका लागि आएका दाहालले फर्किने बेला पर्वतका कार्यालय प्रमुखलाई निर्देशन दिएका हुन् । उनले वैशाख अन्तिम साता स्थानीय तह, कात्तिकमा प्रदेश र माघ पहिलो साता प्रतिनिधि सभाको निर्वाचन गर्नेगरी सरकार अघि बढेको बताए । उनले अब केही दिनभित्रै स्थानीय तहको निर्वाचनको मिति घोषणा हुने बताएको पर्वतका प्रमुख जिल्ला अधिकारी शम्भुप्रसाद मरासिनीले जानकारी दिए । स्थानीय तहको निर्वाचन वैशाख अन्तिम साता हुन्छ, तपाईंहरु ढुक्क हुनुहोस् र त्यसको तयारीमा लाग्नुहोस् ।' उनले भने । हल्ला सुनेर निर्वाचन हुँदैन कि भन्ने भ्रम नपाल्न पनि दाहालले निर्देशन दिएको प्रजिअ मरासिनीले जानकारी दिए । उनले पर्वतका कार्यालय प्रमुखलाई जनताको काममा कुनै पनि कन्जुस्याइँ नगर्न आग्रह गरे । सरकारी कर्मचारीको सेवाबाट मात्रै आम नागरिकले राज्य र लोकतन्त्रको अनुभूति गर्ने भएकाले सेवा प्रवाहलाई सुस्त, चुस्त र प्रभावकारी बनाउन निर्देशन दिए । । भ्रष्टाचार न्यूनीकरणमा सघाउ पुर्याउन र बढ्दो बेरुजु फछ्र्यौटमा ध्यान दिन पनि दाहालले निर्देशन दिएका थिए । प्रधानमन्त्री दाहालले मुलुक संविधानको कार्यान्वयनसँगै आर्थिक समृद्धिको दिशामा अघि बढेको बताउँदै जिल्लामा निर्माणाधीन राष्ट्रिय गौरवका योजना र अन्य भौतिक पूर्वाधार विकासका काममा कुनै अवरोध आउन नदिन पनि सम्बन्धित कार्यालय र सुरक्षा निकायलाई निर्देशन दिए । काम हुन सकेन, बजेट खर्च हुन सकेन भने सरकारले अपेक्षित सफलता हासिल गर्न सक्दैन त्यसैले कार्यालयप्रमुख गम्भीर भएर लाग्न जरुरी छ उनको भनाई उद्धृत गर्दै प्रजिअ मरासिनीले जानकारी दिए । सो अवसरमा प्रजिअ मरासिनीले जिल्लाको समग्र वस्तुस्थिति जानकारी दिँदै प्रधानमन्त्रीको निर्देशन पालना गर्नका लागि पहल गर्ने प्रतिबद्धता व्यक्त गरेकका थिए । पार्टी कार्यकर्तालाई निर्वाचनमा जुट्न निर्देशन यसैबीच, प्रधानमन्त्री प्रचण्डले नेकपा माओवादी केन्द्र पर्वतका कार्यकर्तालाई स्थानीय तहको निर्वाचनमा जुट्न निर्देशन दिएका छन् । केही दिनमै निर्वाचनको मिति घोषणा गर्ने तयारीमा सरकार रहेकाले स्थानीय तहको निर्वाचनमा माओवादी केन्द्रलाई पहिलो पार्टीका रुपमा स्थापित गर्न अभियानका रुपमा लाग्न निर्देशन दिए ।"
यी हुन् शुक्रबारको मन्त्रिपरिषद् बैठकका निर्णय,"काठमाडौँ : सरकारले एनआइडिसी डेभलपमेन्ट बैंकलाई राष्ट्रिय वाणिज्य बैंकमा गाभ्ने निर्णय गरेको छ । शुक्रबारको मन्त्रिपरिषद् बैठकले वाणिज्य बैंकलाई थप सवल र सशक्त बनाउन सरकारी स्वामित्वकै एनआइडिसी बैंकलाई त्यसमा गाभ्ने निर्णय गरेको हो । बैठकले गरिबी निवारण कोषको उपाध्यक्ष छनोट समितिमा विज्ञको रुपमा त्रिविका पूर्वशिक्षाध्यक्ष डा महेन्द्र सिंहलाई नियुक्त गर्ने निर्णय गरेको सरकारका प्रवक्ता सुरेन्द्रकुमार कार्कीले सञ्चारकर्मीलाई जानकारी दिए। बैठकले आगामी वर्ष काठमाडौँमा आयोजना हुने विमस्टेक बैठकमा आतिथ्यको प्रबन्ध नेपालले गर्ने निर्णय गरेको छ, तर बैठकको मिति र स्थान भने खुलाइएको छैन । अहिलेसम्म नापी नभएको मुस्ताङको लोमान्थाङ आसपासको थुर्लुङ, छुलुप भन्ने स्थानको जग्गाको वैज्ञानिक नापी गर्नेर र नवलपरासीको बेलाहानी र मासपुरका बसोवासीको जग्गा दर्ताका लागि समिति गठन गर्ने निर्णय बैठकले गरेको छ । बैठकले कर्मचारी प्रशिक्षण प्रतिष्ठानको कार्यकारी निर्देशकमा शैलेन्द्र गिरीलाई नियुक्त गरेको छ भने प्रकाश माथेमालाई सचिवमा पदोन्नती गरेको छ । बैठकले त्रिवि शिक्षण अस्पतालका चिकित्सक डा गोविन्द केसीसँग भएको समझदारीलाई कार्यान्वयन गन विशेष अदालतका पूर्व अध्यक्ष गौरीबहादुर कार्कीको संयोजकत्वमा तीन सदस्यीय समिति गठन गरेको छ । समितिको सदस्यमा वीर अस्पतालका पूर्व रजिस्ट्रार डा श्रीकृष्ण गिरी र शिक्षा मन्त्रालय, उच्च तथा प्राविधिक महाशाखाका सहसचिव सदस्यसचिव रहेका छन् । यसैगरी बैठकले मुलुकको विभिन्न क्षेत्रको सडक विकासलाई प्रभावकारी बनाउन उत्तरदक्षिण व्यापारिक मार्ग विस्तार गर्ने निर्णय गरेको छ, जसअन्तर्गत भेडेटाररवी सडक विस्तार गर्ने, भालुवाङ, लमही, घोराही तुलसीपुर सडा योजना विस्तार गरी त्यहाँ कार्यालय स्थापना गर्ने, गण्डक नहर सडक, महाकाली गुरु योजना आदिका लागि योजना कार्यालय स्थापनाका लागि प्रक्रिया अघि बढाउने निर्णय गरेको छ । मन्त्रिपरिषद् बैठकले स्थानीय तह पुनःसंरचना आयोगले पेस गरेको प्रतिवेदन राजनीतिक तहमा छलफल गरेर मन्त्रिपरिषद्मा पेस गर्ने निर्णय भएको सञ्चार कार्कीले जानकारी दिए । रासस"
निर्वाचन आयोगमा तीन आयुक्तको नाम सिफारिस,"काठमाडौं : शुक्रबार बसेको संवैधानिक परिषद्को बैठकले निर्वाचन आयोगका लागि तीन आयुक्तको नाम सिफारिस गरेको छ। प्रधानमन्त्री तथा मन्त्रिपरिषद्को कार्यालय सिंहदरबारमा बसेको परिषद् बैठकले पूर्वसचिव ईश्वरीप्रसाद पौडेल, पूर्वसहसचिवहरु नरेन्द्र दाहाल र सुधीरकुमार शाहको नाम निर्वाचन आयोगको आयुक्तमा सिफारिस गरेको हो। बैठकमा परिषद्का अध्यक्ष समेत रहेका प्रधानमन्त्री पुष्पकमल दाहाल प्रचण्ड , सभामुख ओनसरी घर्तीमगर, प्रधानन्यायाधीश सुशीला कार्की, प्रमुख प्रतिपक्षी दलका नेता एवम् एमाले अध्यक्ष केपी शर्मा ओली सहभागी थिए । निर्वाचन आयोगमा प्रमुख निर्वाचन आयुक्तसहित पाँच आयुक्त रहने संवैधानिक व्यवस्था भए पनि अहिले प्रमुख आयुक्त अयोधिप्रसाद यादव र आयुक्त इला शर्मामात्र छन् । शुक्रबारको सिफारिस संसदीय सुनुवाई समतिले अनुमोदन गरेपछि राष्ट्रपतिले नियुक्त गर्ने संवैधानिक प्रावधान छ । तीन आयुक्त नियुक्ती सँगै निर्वाचन आयोगले पूर्णता पाउने छ। परिषद्ले सिफारिस गरेका पौडेल कांग्रेस कोटाका हुन् भने दाहाल एमाले कोटाबाट आयुक्तमा सिफारिस भएका हुन् । आयुक्तको रुपमा सिफारिस भएका शाह भने माओवादी निकट हुन् । संवैधानिक परिषद्मा प्रमुख प्रतिपक्षी दलका नेता समेत सदस्य रहने भएकाले राजनीतिक भागबण्डामा एमालेको कोटाबाट दाहाल आयुक्तमा सिफारिस भएका हुन् ।"
ज्ञवाली भन्छन् चुनाव घोषणा नभए प्रचण्डको दिनगन्ती सुरु,दाङः नेकपा एमालेका उपाध्यक्ष युवराज ज्ञवालीले तत्काल चुनाव मिति घोषणा नगरे प्रचण्ड सरकारको दिनगन्ती सुरु हुने बताएका छन् । प्रेस चौतारी नेपाल दाङले शुक्रबार तुल्सीपुरमा आयोजना गरेको पत्रकार सम्मेलनमा बोल्दै ज्ञवालीले आफूहरु चुनावको पक्षमा भएपनि सरकारले चुनावको मिति घोषणा गर्न नसकेको बताए । एकदुई दिनभित्रै चुनाव मिति घोषणा गर्न नसके प्रचण्ड सरकारप्रति जनताको विश्वास गुम्दै जाने उनको भनाई थियो । वर्तमान सरकारले संविधान कार्यान्वयन गर्ने बेला अरु बखेडा झिकेर संविधान कार्यान्वयन छायाँमा पार्न खोजेको ज्ञवालीले आरोप लगाए ।१५ वर्षदेखि स्थानीय निकायको चुनाव नहुँदा धेरै समस्या भएको भन्दै ज्ञवालीले भनेस्थानीय निकायको नभई स्थानीय तहको चुनाव हुनुपर्छ।' संविधान संशोधन थाती राखेर संविधान कार्यान्वन्यनका लागि सबै दल लाग्नुपर्ने उनको भनाई थियो । संविधान कार्यान्वयनमा चुनौति देखिएको भन्दै ज्ञवालीले संविधान घोषणा गर्ने सबै शक्तिहरु एक हुनुपर्ने जोड दिए । अब कुनै ठाउँमा एमालेको अवरोध छैन् ' उनले भने ।

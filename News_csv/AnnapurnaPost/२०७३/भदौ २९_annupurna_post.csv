शीर्षक,विवरण
संसद्मा बेइमानी,"संसदीय प्रक्रिया या कारबाहीमा 'कोरम' अथवा न्यूनतम गणपूरक संख्याको हचुवाका भरमा अपनाइएको व्यवस्था हैन । कुनै पनि कारबाहीमा न्यूनतम संख्यामा सदस्यहरू उपस्थित नहुँदा ती निर्णय तथा बहसको गम्भीरता र वैधानिकता दुवै विवादको घेरामा पर्छन् । त्यस्तो नहोस् भनी सुनिश्चित गर्न 'कोरम' सँगै नेपालले अपनाएको पद्धतिमा 'पार्टी ह्विप' को व्यवस्था पनि गरिएको हो । अर्थात् निर्धारित 'कोरम' सुनिश्चित गर्ने दोहोरो दायित्व निर्धारित गरिन्छ । पहिलो प्रत्येक सदस्यको र दोस्रो पार्टीका 'ह्विप' को । त्यसैले सदनमा उपस्थिति र मतदानबारे आदेश दिन र त्यसको अवज्ञा भएमा अनुशासनको कारबाहीको लागि प्रक्रिया बढाउने अधिकारसमेत 'ह्विप' लाई दिइएको हो । पटकपटक संसद्मा हाजिरी गरेर संसद्को कारबाहीमा उपस्थित नहुने गरेका घटना बाहिर आएका छन् । गत साताको घटनाले सीधै भ्रष्टाचार नभनिए पनि सांसदहरूको इमानदारी र मर्यादामा प्रश्न उठाउने प्रशस्त अवसर दिएको छ । करिबब ३६६ सदस्यहरूले उपस्थिति पुस्तिकामा हस्ताक्षर गरी उक्त दिनको भत्ताको लागि वैधानिक पात्रता कमाएलगत्तै उनीहरू अन्य विविध कार्यक्रममा सहभागी हुन संसद्बाट बाहिरिए । त्यसमध्ये केही महिला सदस्यहरू 'पूर्व निर्धारित' अर्को कार्यक्रममा गएको र त्यसलाई विवादको विषय बनाउन नहुने टिप्पणी आउन थाले, सामाजिक सञ्जालमा । यो महिला र पुरुष या लैंगिक विषय हुँदै हैन । यी एउटा या हरेक सांसदको प्रतिबद्धता र नैतिकतासँग जोडिएको विषय हो । सदनबाट अपर्झट कार्यक्रमको लागि बाहिर जानुपरेमा त्यसका निश्चित प्रक्रिया हुन्छन् । पार्टी नेताह्विप या सभामुखको अनिवार्य स्वीकृति आवश्यक हुन्छ, त्यसका लागि । नेपालको संसद् तथा संविधानसभा (सभामुखलगायत) ले नमीठो पूर्व दृष्टान्त स्थापित गरेका छन्, यस्ता विषयमा । संविधानसभाका राज्य व्यवस्था समितिका सम्पूर्ण सदस्य र सचिवालय एउटा एनजीओको आतिथ्यमा पोखरा पुगेको थियो, नेपालको सुरक्षा नीतिबारे पाठ पढ्न । संसद् र संसद् सचिवालयमा दाताहरूको कार्यालय खुल्नु, उनीहरूको खर्चमा विधेयक निर्माण र राजनीति सञ्चालन हुनु आफैँमा आपत्तिजनक विषय हुन् । सांसदहरूले न्यूनतम चरित्र र मान्यता देखाएका यी प्रवृत्ति निरुत्साहित हुनेछन् र हुनैपर्छ । सभामुख ओनसरी घर्तीले त्यस दिन हाजिर गरी थोकमा अनुपस्थित सांसदहरूलाई स्पष्ट चेतावनी तथा निर्देशन दिएकी छन्, फेरि त्यसो नगर्न । यो आचरणलाई बाहिर मात्र हैन, ती सांसदहरूलाई आफ्ना प्रतिनिधि छान्ने नेपाली जनताले पनि रुचाउने छैनन् । सांसादहरू जनता र संसद्प्रतिको प्रतिबद्धतासँगै क्षणिक प्रलोभनबाट समेत मुक्त हुन आवश्यक छ । निश्चय पनि, उनीहरूको पहिलो प्रतिबद्धता राष्ट्रको लागि महत्त्वपूर्ण विषयहरूमा छलफल, जनताका जीवनसँग सरोकार राख्ने विषय, सार्वजनिक र राष्ट्रिय सुरक्षा र कानुन निर्माणमा सहभागिता नै हुनुपर्छ । त्यसका लागि उपयुक्त थलो संसद् नै हो ।"
प्रचण्डको भारत भ्रमण नकारात्मक होइनः डा थापा,"काठमाडौंः पूर्वपराष्ट्रमन्त्री डा भेषबहादुर थापाले प्रधानमन्त्री पुष्पकमल दाहाल प्रचण्डको भारत भ्रमणलाई नकारात्मक दृष्टिकोणबाट हेर्न नहुने बताएका छन् । बुधबार रिपोर्टर्स क्लब नेपालले गरेको साक्षात्कारमा डा थापाले भने,प्रधानमन्त्रीको भारत भ्रमणलाई शंका र उपशंकाको नकारात्मक दृष्टिले हुर्नुभन्दा पनि सम्बन्धलाई सुधार्न प्रयत्नशील उन्मुख र सद्भाव भ्रमणको रुपमा बुझ्नुपर्छ । प्रधानमन्त्रीको भ्रमणको पूर्वसन्ध्यामा पराष्ट्रमन्त्री आफैँ भारत गएर भ्रमणको तयारी गर्नु अभुतपूर्व रहेको उनको विश्वास छ । १९५० लगायतका अन्य द्विपक्षीय सन्धि सम्झौताको पुनरावलोकनको लागि दुवै देश तयार रहेर प्रधानमन्त्रीकै तहबाट प्रबुद्ध समूह बनाइएको र काम भइरहेको बताउँदै थापाले भने,हामी यसबारेमा काम गरिरहेका छौँ, यो कुनै एक देशबाटमात्रै गठन गरिएको होइन, दुवै देश मिलेर गठन गरेको हो । उनले राजनीतिक अस्थिरताका कारण दिगो सरकार नहुँदा जनताले सरकार प्रमुखबाट आश्वासनमात्रै पाउने गरेको उल्लेख गर्दै भने,अब बोल्नेभन्दा पनि काम गरेर देखाएको हेर्ने इच्छा नेपाली जनतामा छ, त्यसैले स्थायित्व अहिलेको आवश्यकता हो ।"
"हिन्दू राज्यको पनि माग उठेको छ, मधेसका लागि मात्र किन संविधान संशोधन गर्ने","हेटौँडाः एमाले अध्यक्ष एवम् पूर्वप्रधानमन्त्री केपी शर्मा ओलीले नेपालीनेपालीबीच फुट पैदा गर्ने गरी संविधान संशोधन हुन नसक्ने बताएका छन् । संविधान संशोधन प्रस्ताव राष्ट्रिय अखण्डतालाई विखण्डन गर्ने गरी ल्याउन लागिएको आलीको आरोप छ । राष्ट्रिय अखण्डतालाई विखण्डन गर्न ल्याउन लागिएको संविधान संशोधन प्रस्ताव स्वीकार गर्न सकिदैन, ओलीले भने । बुधबार थाहा महोत्सवको पालुङमा उद्घाटन गर्दै ओलीले केही दलले दलीय स्वार्थका लागि बाह्य शक्तिसँग परामर्श लिने गरेकाले तिनै शक्तिलाई चित्त बुझाउन संविधान संशोधनको प्रक्रिया सुरु भएको समेत आरोप लगाए । ओलीले अहिले विभिन्न क्षेत्रका फरक फरक माग उठेकाले एउटा समूहको मात्र माग सम्बोधन गर्न संविधान संशोधन हुनै नसक्ने तर्क गरे । अहिले धर्मनिरपक्षेताको विकल्पमा हिन्दू सनातन धर्मको माग पनि उठिरहेको छ । संविधानमा केही समूहको माग मात्रै संशोधन गर्ने प्रक्रियाले अरु दलको मागलाई पनि उपेक्षा गुर्न हुँदैन, ओलीले भने । पार्टी नै पिच्छे संविधान सर्वस्वीकार्य बनाउन नसकिने बताउँदै ओलीले भने, संसदबाट बहुमतले पारित भएको संविधान कसैलाई चित्त नबुझ्दैमा संसोधन गर्नुपर्ने बाध्यता छैन । छिमेकी देश भारततर्फ संकेत गर्दै उनले कसैले भनेको आधारमा संविधान संशोधन नहुने बताए । संविधान संसोधनको नाममा देशलाई बिखण्डनतर्फ लैजाने षड्यन्त्र हामी सफल हुन दिँदैनौं, ओलीले थपे । संविधानका विषयमा केही भ्रम छरिएको बताउँदै उनले सबै राजनीतिक दल मिलेर संविधानबारे जनतलाई बुझाउनुपर्ने धारणा व्यक्त गरे । प्रचण्ड नेतृत्वको सरकार बनेको दुई महिना नबित्दै आफू नेतृत्वको सरकार ढल्नुको कारण छर्लङ भएको भन्दै ओलीले भने, मेरो नेतृत्वमा मुलुक समृद्धितर्फ अघि बढ्ने भएपछि भारतले आफ्नो स्वार्थ पुरा गर्न सरकार ढालेको हो । आफू नेतृत्वको सरकारले ल्याएका योजनाहरु केही विद्वानहरुले हाँसेर उडाएको बताउँदै उनले प्रचण्ड नेतृत्वको सरकारलाई ती योजनाहरु पूरा गरेर देखाउन चुनौती समेत दिए । बेरोजगार युवालाई भाषण र प्रलोभनले होइन, आर्थिक समृद्धिको योजनामा संलग्न गराउन सकेमात्र ती युवाहरु आर्थिक आत्मनिर्भरतर्फ उन्मुख हुने उनको भनाइ छ । बुधबारबाट सुरु भएको महोत्सव असोज ८ गतेसम्म सञ्चालन हुने छ । महोत्सवमा कृषि उत्पादन, घरेलु तथा होजियारी, पशुपालन, प्रविधिलगायत करिब दुई सय ८ स्टल प्रदर्शनीमा राखिएका छन् ।"
सात प्रदेशमा उच्च अदालत गठन,"काठमाडौं : सरकारले संघीयता कार्यान्वयन गर्ने क्रममा सातवटै प्रदेशमा उच्च अदालत गठन गरेको छ। मन्त्रिपरिषद्को बुधबारको बैठकले सातवटै प्रदेशमा उच्च अदालतका लागि स्थान तय गरेको हो।संसद्ले कानुन पारित गरेपछि उच्च अदालत गठनका लागि बाटो खुलेको हो। प्रदेशको राजधानी नतोकिँदासम्म अस्थायी रुपमा प्रदेश नं १ को विराटनगर (मोरङ), प्रदेश २ नं को जनकपुर (धनुषा), प्रदेश नं ३ को पाटन (ललितपुर), प्रदेश नं ४ को पोखरा (कास्की), प्रदेश नं ५ को तुलसीपुर (दाङ), प्रदेश नं ६ को सुर्खेत र प्रदेश नं ७ को दीपालयमा उच्च अदालत राख्ने निर्णय गरिएको सरकारका प्रवक्ता तथा सूचना तथा सञ्चारमन्त्री सुरेन्द्रकुमार कार्कीले जानकारी दिएको छ। बैठकले उच्च अदालतको इजलासलाई समेत प्रदेशअनुरुप विस्तार गरेको छ । यसअनुसार प्रदेश १ मा विराटनगर, इलाम, धनकुटा र ओखलढुंगा, प्रदेश नं २ मा राजविराज, जनकपुर र वीरगन्ज, प्रदेश नं ३ मा हेटौँडा र पाटन, प्रदेश नं ४ मा पोखरा र बाग्लुङ, प्रदेश नं ५ मा बुटवल तुलसीपुर र नेपालगन्ज, प्रदेश नं ६ मा जुम्ला र सुर्खेत तथा प्रदेश नं ७ मा महेन्द्रनगर र दीपायलमा उच्च अदालतका इजलास रहनेछन् । प्रधानमन्त्री पुष्पकमल दाहालको बिहीबारदेखि हुने भारत भ्रमणमा दीर्घकालीन रुपका नयाँ सन्धि नगर्न र दुई देशबीचका पुराना सन्धिबाट नेपालले पाउने भनिएका लाभ नपाएको विषय उठाउन मन्त्रिपरिषद्ले सुझाव दिएको छ । त्यस्तै, बैठकले जातीय भेदभाव तथा छुवाछूत अन्त्य तथा दलित अधिकार प्रवद्र्धनसम्बन्धी कार्यविधिलाई स्वीकृति प्रदान गरेको छ । बैठकले नेपाल विद्युत् प्राधिकरणको कार्यकारी निर्देशकमा कुलमान घिसिङलाई तोकेको छ । चाडपर्वमा छुट मन्त्रिपरिषद् बैठकले दसँ, तिहार र छठ जस्ता राष्ट्रिय चाडपर्वमा नेपाली जनतालाई राहत दिने उद्देश्यले काठमाडौँ उपत्यकाका ११ स्थान र अन्य २५ जिल्लाका विभिन्न स्थानमा साल्ट टेडिङ र नेसनल ट्रेडिङबाट असोज १ गतेदेखि नुन, चिनी र चामलमा सहुलियतसहित बिक्री गर्न लगाउने निर्णय गरेको छ। पहाडमा रु ९ मा प्रति केजी नुन उपलब्ध गराइने छ भने चामलमा प्रतिकिलो रु १० र चिनीमा रु पाँच छुट दिइने छ । अन्य जिल्लामा चिनीमा र चामलमा रु पाँच र नुनमा रु दुई छुट दिने निर्णय गरिएको छ ।"
यस्तो छ प्रचण्डको भारत भ्रमण तालिका,"काठमाडौं : प्रधानमन्त्री पुष्पकमल दाहाल प्रचण्ड भारतको चारदिने राजकीय भ्रमणका लागि बिहीबार दिल्ली जाँदैछन्। भारतीय प्रधानमन्त्री नरेन्द्र मोदीको औपचारिक निमन्त्रणामा उनी दिल्ली जान लागेका हुन्। प्रधानमन्त्री भदौ ३० गते भारत प्रस्थान गरी असोज २ गते स्वदेश फर्कने कार्यक्रम छ। प्रधानमन्त्रीसँग उनकी श्रीमती सीता दाहाल सहभागी हुनेछिन् । प्रधानमन्त्री प्रचण्डलाई राजकीय पाहुनाको रुपमा राष्ट्रपति भवनमा राखिने भएको छ। प्रधानमन्त्रीको भ्रमण टोलीमा परराष्ट्र मन्त्री प्रकाशशरण महत, भौतिक पूर्वाधार तथा यातायात मन्त्री रमेश लेखक पनि सहभागी हुने छन्। केही सांसद, बिभिन्न मन्त्रालयका पदाधिकारी, संचारकर्मीलाई पनि भ्रमणमा सहभागी गराइने छ। भ्रमणको कार्यतालिकाअनुसार भदौ ३० गते प्रधानमन्त्री दाहालले त्यहाँस्थित नेपाली दूतावासले आयोजना गर्ने रात्रीभोजमा सहभागी हुने छन्। त्यही दिन उनले भारतका बिभिन्न दलका नेताहरुसँग पनि भेटवार्ता गर्नेछन् । भदौ ३१ प्रचण्डको सम्मानमा राष्ट्रपति भवनमा आयोजना गरिने गार्ड अफ अनर कार्यक्रम आयोजना गरिएको छ। त्यसैदिन उनी माहात्मा गान्धीको समाधीस्थल राजघाट पुग्ने तालिका छ। भदौ ३१ गते नै प्रधानमन्त्री दाहालले भारतीय राष्ट्रपति प्रणव मुखर्जीसँग र भारतीय समकक्षी नरेन्द्र मोदीसँग अलगअलग भेटवार्ता गर्नेछन् । सोही दीन केही भारतीय मन्त्रीहरुले पनि प्रधानमन्त्री दाहालसँग भेटवार्ता गर्नेछन् । असोज १ गते प्रधानमन्त्री दाहालले हिमाञ्जल प्रदेश स्थित जलविद्युत परियोजनाको अवलोकन गर्ने कार्यक्रम छ । सोही दिन उनले पतञ्जली योगपिठको पनि अवलोकन गर्ने कार्यक्रम पनि मिलाइएको छ। प्रधानमन्त्री दाहालले भारतका बौद्धिक वर्ग र व्यापारी समुदायसँग पनि अन्तरक्रिया गर्ने कार्यक्रम रहेको छ। प्रचण्डको भ्रमणमा छवटा विकास आयोजनामा समझदारी गर्ने तयारी भएको छ।भारतसँग सम्वन्ध सुधारका साथै हुलाकी सडक, तल्लो अरुण जलविद्युत आयोजना, पञ्चेश्वरको डीपीआरलाई अन्तिम रूप दिने, उर्जा व्यापार सम्झौताको कार्यान्वयन, भुकम्पपछिको पुर्ननिर्माणको प्रथमिकता तय र अहिलेसम्म भएका सहमतिलाई तत्काल कार्यावन्यनमा ल्याउने विषयमा भ्रमण केन्द्रित रहने बताइएको छ। भ्रमणको क्रममा हुलाकी मार्गको पहिलो चरणको निर्माणको कामको शीघ्र थालनी, दोस्रो चरणको निर्माणका बारेमा छलफल, ऊर्जा व्यापार सम्झौता, पञ्चेश्वर आयोजनाको अध्ययन प्रतिवेदनको कार्यान्वयलगायतका बारेमा छलफल हुनेछ। वीरगन्जमा रहेको चेकपोस्टलाई कार्यान्वयन गर्दै भैरहवा र विराटनगरलगायतका स्थानमा एकीकृत चेकपोष्टको शीघ्र निर्माण पूरा गर्ने तथा सहुलियत प्राप्त गर्ने विषयमा पनि प्रधानमन्त्रीको भारत भ्रमणका बेला कुराकानी हुनेछ। नेपालको व्यापारघाटा कम गर्न, सीमापार रेल सेवा विस्तार छिटो सम्पन्न गर्ने विषयमा समेत छलफल हुने जानकारी प्रधानमन्त्रीले दिएका छन्। प्रधानमन्त्रीको भारत भ्रमणको क्रममा नेपालभारत सीमा क्षेत्रमा हुँदै आएको डुबान समस्या समाधान गर्न गहनरुपमा छलफल गरिने तथा विशाखापटनम नाका प्रयोगका सम्बन्धमा विगतमा भएको सहमतिलाई समयानुकुल बनाउन संशोधनसम्बन्धी सहमतिपत्र आदानप्रदान गरिनेछ । सांसदहरुले प्रधानमन्त्रीको भारत भ्रमणका क्रममा राष्ट्रको शीर झुकाउने कुनै सम्झौता नगर्न सुझाव दिंदै असमान सन्धि, भारतबाट आएको सीमा हस्तक्षेपका सवालबारे प्रधानमन्त्री दाहाललाई आप्ना समकक्षीसँग स्पष्ट ढङ्गबाट कुरा राख्न सुझाव दिएका छन्।"
आज महिला संघको महाधिवशेन,"काठमाडौः नेपाली कांग्रेसको भ्रातृ संस्था नेपाल महिला संघको आजदेखि तेस्रो महाधिवेशन शुरु हुने भएको छ । भदौ ३१ गतेसम्म हुने महाधिवेशनले नयाँ नेतृत्व चयन गर्ने भएको छ । नयाँ नेतृत्वका लागि शेरबहादुर देउवा र रामचन्द्र पौडेलपक्षका नेताबीच चुनाव हुने भएको छ । दुवै पक्षले छुटछुट्टै उम्मेदवारी घोषणाको तयारी शुरु गरिरहेका छन् । नेपाल महिला संघको चुनावका लागि लागि देउवा पक्षकी उमा अधिकारी अध्यक्ष र कृष्णप्रसाद सिटौला पक्षबाट महासचिवमा धना खतिवडा मैदानमा उत्रिएकी छिन् । यस्तै, नेता रामचन्द्र पौडेल समूहले मिना पाण्डेको नेतृत्वमा चुनावी मैदानमा उत्रिएका छन् । अन्य पदाधिकारी भने अझै टुंगो लगायउन बाँकी रहेको बताइएको छ । आँज दिउँशो भृकुटीमण्डपमा महाधिवशेन उद्घाटन हुने भएको हो ।"
"प्रचण्डले दिल्लीमा नयाँ विषय नउठाउने, विश्वासको वातावरण बनाउने","काठमाडौं : प्रधानमन्त्री पुष्पकमल दाहाल (प्रचण्ड) ले भारतसँगको युगौं पुरानो सम्बन्धलाई आफ्नो भ्रमणले थप सुदृढ बनाउने विश्वास व्यक्त गरेका छन् । बिहीबारदेखि भारतको औपचारिक भ्रमणमा जान लागेका प्रचण्डले बुधबार संसद्लाई सम्बोधन गर्दै भने, 'यसपालि नयाँ विषय उठाउने भन्दा पनि भारतसँग विश्वासको सम्बन्ध बनाउने काम हुने छ । दुईदेशबीच विश्वासको वातावरण बनेपछि सम्बन्ध थप सुदृढ हुनेछ ।' उनले भने, 'चार दिनको राजकीय भ्रमणमा म जाँदैछु । भारतीय राष्ट्रपतिको राजकीय पाहुनाको रुपमा हामी दिल्लीमा रहने छौं ।' उनले त्यहाँ उच्चस्तरीय राजनीतिक भेटवार्ता हुने बताए। उनले नयाँ सम्झौताभन्दा पनि पुरानै सम्झौताको कार्यान्वयनमा आफूले जोड दिने बताए । उनले भने, 'यसअघि सम्झौता भइसकेका परियोजना तथा योजनाको कार्यान्वयनमा मैले जोड दिनेछु । हुलाकी सडकलाई प्राथमिकतामा राखेको छु ।' उनले पंचेश्वरको परियोजनाको अनुमोदन पनि यसपटक हुने बताए । उनले भ्रमणका क्रममा उर्जा व्यापार सम्झौताको प्रभावकारी कार्यान्वयनमा जोड दिने र ब्यापार घाटा घटाउन पनि पहल गर्ने बताए । उनले दल तथा सांसदहरुले दिएको सुझावलाई ध्यानमा राखेर आफू दिल्लीमा पेस हुने बताए।"
भारतसँगको सम्बन्ध सुदृढ बनाउ प्रचण्डलाई माओवादीको सुझाव,"काठमाडौंः नेकपा माओवादी केन्द्रले भारत भ्रमणका क्रममा देश र जनताको हितका पक्षमा मात्रै सहमति गर्न प्रधानमन्त्री पुष्पकमल दाहाल प्रचण्डलाई सुझाव दिएको छ । प्रधानमन्त्री दाहालको निजी निवास लाजिम्पाटमा बुधबार बसेको माओवादी केन्द्रको केन्द्रीय कार्यलयको बैठकमा पार्टी अध्यक्ष समेत रहेका प्रचण्डले आफ्नो भारत भ्रमणको कार्यतालिका र कार्यसूचिका विषयमा जानकारी गराएको पार्टी प्रवक्ता पम्फा भुसालले जानकारी दिइन् । बैठकमा पार्टीका नेताले प्रधानमन्त्रीलाई भारत भ्रमणको सफलताको लागि शुभकामना दिँदै दुई देशको सम्बन्ध सुदृढ गर्न र नेपालको राष्ट्रिय हित हुने गरी कार्यसूची तय गर्न सुझाव दिएको प्रवक्ता भुसालले बताइन् । प्रधानमन्त्रीले यो भ्रमण मुख्य त सद्भाव भ्रमण भएको प्रधानमन्त्री प्रचण्डले नेपाल र भारतका बीचमा भएका सहमति, समझदारी कार्यान्वयन गर्नेमा आफू केन्द्रित हुने जानकारी गराएका थिए । भ्रमणमा भूकम्पपछिको पुनःनिर्माणका लागि भारतीय सहयोग, हुलाकी राजमार्ग निर्माण, विद्युत् व्यापार सम्झौताको कार्यान्वयनलगायत विषयलाई आफूले प्राथमिकतामा राखेको प्रधानमन्त्रीले बैठकमा जानकारी गराएको प्रवक्ता भुसालले बताइन् ।"
प्रधानमन्त्रीको भारत भ्रमणः भारतका लागि सम्बन्ध सुधारको मौका,"नयॉदिल्लीः प्रधानमन्त्री पुष्पकमल दाहालको आसन्न भ्रमणलाई नेपालमा गतवर्ष संविधान जारी भएलगत्तै आफूले गरेको अघोषित नाकाबन्दीका कारण चिसिएको नेपालसँगको सम्बन्ध सुधारका लागि उपयोग गर्ने रणनीतिमा भारत देखिएको छ । उसले यसका लागि नेपालसँग बिगतमा सहमति भएर पनि कार्यान्वयनमा आउन नसकि लामो समयदेखि अड्केका सम्झौता कार्यान्वयनमा आफू तयार रहेको जनाउ दिएको छ । साथै नेपालसँग आर्थिक विकासका परियोजनामा सहकार्य गर्न तयार रहेको र त्यसबाट दुवै पक्षले लाभ लिने वातावरण तयार होस् भन्ने आफ्नो सन्देश दिएको छ । साथै उसले नेपालसँग उच्चस्तरीय भ्रमण नियमित गर्न समेत सहमति जनाएको छ । यसबीच भारतीय राष्ट्रपति प्रणव मुखर्जीको नेपाल भ्रमणको तयारी भएको छ । भारतीय राष्ट्रपतिले आगामी नोभेम्बर ३ र ४ मा नेपालको औपचरिक भ्रमण गर्ने अधिकारीहरुले बताए । भारतीय बिदेश मन्त्री सुस्मा स्वराज र परराष्ट्रमन्त्री डा प्रकाश शरण महतबीच राष्ट्रपतिको नेपाल भ्रमणबारे सहमति भएको हो । भारतीय राष्ट्रपति फर्केलगत्तै नेपालकी राष्ट्रपति बिद्यादेवी भण्डारी भारत भ्रमणमा आउने सहमति भएको अधिकारीहरुले बताए । डिसेम्बर अन्तिम साता भण्डारीको भारत भ्रमण हुनसक्ने बताइएको छ । प्रधानमन्त्रीको भारत भ्रमणको तयारीका सिलसिलामा आएका परराष्ट्रमन्त्री महतसँग भएका उच्चस्तरीय भेटहरुमा भारतले यस्तो सन्देशहरु दिएको भेटमा सहभागि अधिकारीहरुले अन्नपूर्णलाई बताए । नेपालमा चिनियां राष्ट्रपति सि जिनपिङ्को भ्रमण अघि भारतीय राष्ट्रपतिको भ्रमण गराउन भारत तत्पर देखिएको हो । चिनियाँ राष्ट्रपतिको अक्टोबर मध्यका लागि तय भएको नेपाल भ्रमण स्थगित भएको छ भने उनको नेपाल भ्रमणको नयाँ मिति तय भएको छैन । चिनियां राष्ट्रपतिको नेपाल भ्रमणका लागि कुटनीतिक च्यानलबाट कुराकानी भइरहेको चीनले बताएको छ । भारतले नेपालसँगको सम्बन्ध सुधारका लागि आफू तत्पर रहेको सन्देश दिएको अधिकारीहरुको बुझाइ छ । भारतीय प्रधानमन्त्रीका राष्ट्रिय सुरक्षा सल्लाहकार अजित डोभालले मन्त्री महतसँग नेपालमा ब्याप्त भारत बिरोधी 'सेन्टिमेन्ट' कसरी हटाउन सकिन्छ भन्नेमा चिन्ता जनाएका छन् । उनले मधेसी समस्याको समाधानमा सरकारी प्रयासबारे चासो राख्दै भारतको सुरक्षा सरोकार समेत महतसंग जनाए । 'नेपालसँगको सम्बन्ध सुधारका लागि भारतीय पक्षमा गम्भीरता देखिन्छ' भेटमा सहभागि ती अधिकारीले भने 'यो सकारात्मक घटनाक्रम हो ।' उनका अनुशार भारतीय बिदेशमन्त्री सुस्मा स्वराज, जलस्रोतमन्त्री उमा भारती र बिद्युत्मन्त्री पियुस गोयलले नेपालसँग विकासका लागि सहकार्य गर्न भारत तयार रहेको बताएका छन् । 'भारत छिमेकी लगायत बिदेशी मुलुकसँग विकास प्रक्रियामा सहकार्य गर्न चाहन्छ ताकि दुवै देशले पारस्परिक लाभ लिन सकुन् । भारत विकासमा राजनीति गर्न चाहँदैन । आफ्नो आन्तरिक विकास प्रक्रियामा पनि राजनीति हावी भएको भारत चाहँदैन' भारतीय जलस्रोत मन्त्रीले महतसँग भनिन् । भारतीय अधिकारीहरु नेपालसँग विगतमा हस्ताक्षर भएपनि कार्यान्वयनमा आउन नसकेका विकास परियोजनालाई चाँडै टुंग्याउन उद्दत देखिएको उनले बताए । भेटहरुमा पञ्चेश्वर परियोजनाको विस्तृत परियोजना प्रतिवेदन टुंग्याउने बिषयमा कुराकानी भएको मन्त्री महतले पत्रकारहरुलाई बताए । सरकारी अधिकारीहरु प्रधानमन्त्रीको भ्रमणमा पञ्चेश्वर परियोजनाको विस्तृत परियोजना प्रतिवेदनलाई अन्तिम रुप दिन सकिन्छ भन्नेमा खासै आशावादी छैनन् । दाहालको पहिलो कार्यकालमा छलफल भएको नौमुरे जलबिद्युत् परियोजना नेपालकै चाहनामा बनाइदिने प्रतिबद्दता जनाएको छ । तर यसमा ढुक्क हुने स्थिती नरहेको सरकारी अधिकारीहरुले बताए । त्यस्तै मधेसको विकाससँग प्रत्यक्ष सरोकार राख्ने हुलाकी राजमार्गको दोश्रो चरणको विस्तारमा प्रधानमन्त्रीको भ्रमणमा समझदारी पत्रमा हस्ताक्षर हुने भएको छ । प्रधानमन्त्री दाहालको बिहीबारदेखि शुरु हुने भारतको चार दिने राजकीय भ्रमणको तयारी पुरा भएको नयाँ दिल्लीस्थित नेपाली दूतावासका अधिकारीले बताए । भारतले प्रधानमन्त्री दाहाललाई राजकीय सम्मान दिने भएको छ । उनी लगायत १५ जना नेपाली भ्रमण दलका प्रतिनिधीलाई भारतीय राष्ट्रपति निवासमा बसोबासको व्यवस्था मिलाइएको छ । अन्यलाई भने नयाँ दिल्लीस्थित होटल ताजमान सिंहमा राखिने भएको छ । प्रधानमन्त्रीको भ्रमण दलमा व्यापारी, पत्रकार लगायत एक सय १५ जना सहभागि छन् । जसमध्ये ४२ जनाको मात्र नेपाल सरकारले खर्च बेहोर्नेछ । प्रधानमन्त्री दाहालले शुक्रबार भारतीय प्रधानमन्त्री मोदी र राष्ट्रपति मुखर्जीसंग भेट्नेछन् । सोही दिन भारतीय प्रधानमन्त्री मोदी र दाहालले संयुक्त पत्रकार सम्मेलनमा सहभागिता जनाउनेछन् । भ्रमणको क्रममा संयुक्त वक्तव्य जारी हुने भएको छ । 'नेपाल भारतबीचको सम्बन्धमा नयाँ आयाम' यसैबीच परराष्ट्रमन्त्री महतले आफूले गरेको भारत भ्रमणबाट नेपाल भारत सम्बन्धमा नयाँ अध्याय प्रारम्भ भएको बताएका छन् । दुई दिने भारत भ्रमण सकेर मङ्गलबार स्वदेश फर्किएलगत्तै त्रिभुवन अन्तर्राष्ट्रिय विमानस्थलमा आयोजित पत्रकार सम्मेलनमा उनले भने 'मेरो यस भ्रमणले नेपाल भारत सम्बन्धमा नयाँ अध्याय प्रारम्भ भएको छ र यसले दुई देशबीच विश्वासको सम्बन्ध विकसित गर्न दरिलो आधार निर्माण गरेको छ ।' भ्रमण अत्यन्तै सफल र सौहार्द भएको बताउँदै प्रधानमन्त्री पुष्पकमल दाहालको आसन्न भारत भ्रमणका लागि यसले सकारात्मक आधारशिला निर्माण गरेको बताए । भ्रमणमा नयाँ आयोजना वा सम्झौता भन्दा पनि दुई देशबीच विगत लामो समयदेखि कार्यान्वयनको चरणमा रहेका र सम्झौता भएर पनि कार्यान्वयन हुन नसकेका विषयमा छलफल भई तिनका समस्या र अवरोधहरु हटाएर सहजीकरण गर्दै अघि बढ्ने विषयमा नेपालतर्फबाट राखिएको प्रस्तावमा उनीहरु अत्यन्तै सकारात्मक भएको उनले बताए । पञ्चेश्वर आयोजनालाई गतिदिने विषयका साथै डुबान समस्याबारे कुरा उठाएको र आगामी दिनमा यी विषयमा उत्पन्न अवरोध हटाएर कार्यान्वयनमा सहजीकरण गर्न उहाँहरु सहमत हुनुभएको मन्त्री डा महतले बताए । दुई देश बीच उर्जा व्यापार सम्झौताका क्षेत्रमा बिगतमा अवरोध उत्पन्न भएकोले त्यसलाई हटाउने विषयमा सहमति भएको र यसका कारण नेपालमा उर्जामा ठूलो लगानी आउने बारेमा आफू विस्वस्त रहेको उनले बताए । विद्युतीय ट्रान्समिसन लाइन निर्माण, गौरीफन्टा नाकालाई स्तरोन्नती गरी सहज बनाउन तथा चाँदनी दोधारा नाका सञ्चालनलाई अघि बढाउन, हुलाकी राजमार्गको दोस्रो चरणको कामलाई अघि बढाउने विषयमा नेपालको तर्फबाट प्रस्ताव गरिएको उनले बताए । त्यसैगरी गण्डक सम्झौताबमोजिम नेपालको ४० हजार एकड भूमिमा सिंचाई हुनुपर्नेमा हाल २५ हजार भूमिमा मात्र सिंचाइ पुगेकोले यो विगतको सम्झौता पूरा गर्ने विषयमा छलफल भएको महतले बताए ।"
उपराष्ट्रपति पुन आज भेनेजुयला जाँदै,"काठमाडौंः असंलग्न मुलुकको १७ औँ शिखर सम्मेलनमा भाग लिन उपराष्ट्रपति नन्दबहादुर पुन बुधबार नेपाली प्रतिनिधिमण्डलको नेतृत्व गर्दै भेनेजुयला जाँदैछन् । उपराष्ट्रपति कार्यालयका अनुसार उपराष्ट्रपति पुन राति ९ः२० बजे त्रिभुवन अन्तर्राष्ट्रिय विमानस्थलबाट भेनेजुयला प्रस्थान गर्ने कार्यक्रम छ । भ्रमण टोलीमा परराष्ट्र मन्त्रालयका सहसचिव एवम् संयुक्त राष्ट्र सङ्घ, अन्तर्राष्ट्रिय सङ्घ तथा सङ्गठन तथा अन्तर्राष्ट्रिय कानुन महाशाखाका प्रमुख भरतराज पौड्याल, सोही शाखाका उपसचिव सुधीर भट्टराई, संयुक्त राष्ट्र सङ्घका लागि मिनिस्टर काउन्सिलर घनश्याम लम्साल, नायब शिष्टाचार महापाल तेजबहादुर क्षेत्री, उपराष्ट्रपतिका स्वकीय सचिव तुलसी डाँगी र उपराष्ट्रपतिका पाश्र्ववर्ती प्रमुख सेनानी उमेशबहादुर सिंह सहभागी छन् । यस्तै मन्त्रिस्तरीय बैठकका लागि संयुक्त राष्ट्र सङ्घका लागि नेपाली प्रतिनिधि दुर्गाप्रसाद भट्टराईको नेतृत्वमा एक टोली रहनेछ । मन्त्रिस्तरीय बैठक यही भदौ ३० र ३१ गते आयोजना गरिएको छ । शिखर सम्मेलन भेनेजुयलाको मार्गरिता टापुमा आयोजना गरिएको छ । उपराष्ट्रपति पुन आगामी असोज ५ गते स्वदेश फर्कने कार्यक्रम रहेको छ । यसअघि उक्त शिखर सम्मेलन इरानको राजधानी तेहरानमा आयोजना गरिएको थियो ।"
बालबालिका मुलुकको भविष्यका आधारः राष्ट्रपति भण्डारी,"काठमाडौँ: राष्ट्रपति विद्यादेवी भण्डारीले मुलुकको भविष्यका आधार आजका बालबालिका भएकाले उनीहरुलाई शिक्षा लिने उपयुक्त वातावरणको व्यवस्था गर्नुपर्ने बताएकी छिन् । महिला, बालबालिका तथा समाज कल्याण मन्त्रालय र केन्द्रीय बालकल्याण समितिले राष्ट्रिय बालदिवस २०७३ को अवसरमा यहाँ बुधबार आयोजना गरेको कार्यक्रममा उनले बालबालिकाको शिक्षा र स्वास्थ्यका लागि उपयुक्त पारिवारिक वातावरणमा सबैले ध्यान दिनुपर्नेमा जोड दिइन । राष्ट्रपति भण्डारीले भनिन्, शिक्षा र स्वास्थ्यमा लगानी बढाउनुपर्छ, उनीहरुको शारीरिक र मानसिक विकास गरी बाल बचाउ प्रवद्र्धन कार्यक्रममा सबैले ध्यान दिन जरुरी छ । बालबालिकालाई शिक्षा र स्वास्थ्यमा सहज पहुँच सुनिश्चित गरी उनीहरुलाई बहुआयामिक प्रभिताका धनी बनाउन गर्भअवस्थादेखि नै सुनौला हजार दिनलाई सबैले बिशेष ध्यान दिनुपर्ने आवश्यकता औँल्याइन । राष्ट्रपति भण्डारीले बालबालिका अझै पनि न्युनतम स्वास्थ्य शिक्षा समेत नपाइरहेको अवस्था रहेको उल्लेख गर्दै बाल बेचबिखन, दुरव्यवहार र अनुशासनका नाममा दण्ड सजाय अन्त्य गर्नुपर्ने हुनुपर्ने समेत उल्लेख गरिन् । वाल अधिकारका क्षेत्रमा विगतमा भएका कमीकमजोरीबाट पाठ सिक्दै अघि बढनुपर्ने बताउँदै उनले संविधानमा बालअधिकारलाई मौलिकहकको रुपमा राखिएको व्यवस्थालाई कार्यान्वयनमा सबैले ध्यान दिनुपर्नेमा जोड दिइन । युवा तथा खेलकुद मन्त्री दलजीत श्रीपाईलीले बालबालिकाको शिक्षा, स्वास्थ्य र समग्र विकासका लागि सरकारको ध्यान केन्द्रित भएको उल्लेखगर्दै उनीहरुको समस्या समाधानमा सरकारले ध्यान दिने बताए ।"

शीर्षक,विवरण
ऊर्जामन्त्रीलार्इ कोरिया भ्रमणमा तीन सय डलर खर्च गर्ने अधिकार,"काठमाडौंः उर्जा विकासमा सहकार्य र सहयोगका सम्भावनाको खोजी गर्न उर्जामन्त्री जनार्दन शर्मा दक्षिण कोरिया प्रस्थान गरेका छन्। दक्षिण कोरिया पुगेर उर्जा मन्त्री शर्माले शनिवार पाँच हजार ८० मेगावाट क्षमताको यियोङ हेयुङ जलविद्युत केन्द्रको अध्ययन तथा अवलोकन गरेका छन्। निर्वाचन आयोगको सहमति लिएर ऊर्जामन्त्री शर्मा शनिवार दक्षिण कोरिया प्रस्थान गरेका हुन्। मन्त्रिपरिषदको बिहीबारको बैठकले दक्षिण कोरियामा आयोजना हुने विद्युत आयोजनाको अवलोकन तथा अध्ययन भ्रमण, लगानी प्रवद्र्धन सम्बन्धी बैठक, वार्ता तथा अन्तर्क्रिया कार्यक्रममा सहभागी हुन मन्त्री शर्मालाई दक्षिण कोरिया जान स्वीकृति दिएको थियो। मन्त्री शर्मालाई दक्षिण कोरियामा रहँदा भइपरी आउने खर्च वापत तीन सय अमेरिकी डलर उपलब्ध गराउने निर्णय मन्त्रिपरिषदले गरेको छ । मन्त्री शर्माले सोमबार ऊर्जा विकासमा सहकार्य तथा सहयोगका सम्भावना बिषयमा दक्षिण कोरियाका ऊर्जामन्त्री र कोरियन इन्टरनेशनल कोअपरेसन एजेन्सीका अध्यक्षसँगको द्विपक्षीय छलफल गरी आफ्नो भ्रमण पूरा गर्ने सियोलस्थित नेपाली राजदूतावासले जनाएको छ । नेपालको ऊर्जा विकासमा दक्षिण कोरियाबाट बिभिन्न सहयोग प्राप्त हुँदै आएको,नेपालको उर्जा विकासका लागि बढी भन्दा बढी बैदेशिक लगानी भित्र्याउने प्रयास स्वरुप राजदूतावासले सेमिनारसहित विभिन्न बैठक गरेको, नेपालमा जलविद्युत विकासका लागि पछिल्लो समय विकसित हुँदै गएको अनुकूल वातावरण लगायत नेपाल सरकारका नीतिबारेमा अद्यावधिक जानकारी गराउन र गणतन्त्र कोरिया सरकार एवं कोरियाली लगानीकर्ताहरुलाई नेपालको ऊर्जा विकासमा थप सहयोग तथा लगानी अभिवृद्धि गर्न अनुरोध तथा अभिप्रेरित गर्ने उद्देश्यले उर्जामन्त्री शर्मालाई दक्षिण कोरिया आमन्त्रण गरिएको दूतावासले जानकारी गराएको छ ।"
नेपाल र भारत सम्बन्धमा विश्वासको संकट,"काठमाडौं : नेपाली कांग्रेसका वरिष्ठ नेता रामचन्द्र पौडेलले नेपालभारत सम्बन्धमा आउने गरेको विश्वासको संकट सबैभन्दा ठूलो समस्या रहेको बताएका छन्। गिरिजाप्रसाद कोइराला (जिपी) फाउण्डेशनले कोइरालाको सातौं पुण्यतिथीमा गरेको नेपालइण्डिया कनेक्टिभीटीः अपर्चुनिटीज फर होलिष्टिक डेभलपमेन्ट विषयक अन्तरक्रियामा बोल्दै आपसी विश्वास बलियो बनाउन सके दुबै देशले एकअर्काबाट लाभ लिनसक्ने बताए। नेपाल र भारतबीचको सम्बन्धको सबैभन्दा ठूलो समस्या विश्वासको संकट हो, पौडेलले भने, विश्वासको वातावरण बढेमा दुवै देशको हितमा काम हुन्छ। नेता पौडेलले दुवै देशको सम्बन्धलाई स्वाभाविक र प्राकृतिक भन्दै पारस्परिक सम्बन्ध बलियो बनाउन सके विकासले गति लिने बताए। सम्बन्ध सुमधुर बनाउन राजनीतिक तहमा विशला र चौंडा छाति देखाएर अगाडि बढेमा सम्बन्ध प्रगाढ हुने विश्वास समेत नेता पौडेलको छ। हामीले नेपाल र भारतको सम्बन्धमा चौंडा छातिले सोच्नुपर्छ, दूरदर्शीता नदेखाए दुवैले दुःख पाउँछौं, नेता पौडेलले भने। नेपालको राजनीतिक स्थिरता, शान्ति र स्थायित्वका लागि भारतलाई गम्भीरताका साथ सहयोगी भावना देखाउन आग्रह समेत गरेका छन्। उनले नेपाल र भारतबीचको सम्बन्ध सबैभन्दा सुमधुर गिरिजाप्रसाद कोइराला प्रधानमन्त्री भएको समयमा भएको सम्झना समेत गरे। गिरिजाप्रसाद कोइराला फाउण्डेशनकी अध्यक्ष तथा पूर्व उपप्रधानमन्त्री सुजाता कोइरालाको सभापतित्वमा सम्पन्न अन्र्तक्रियामा बोल्दै जवाहरलाल नेहरू विश्वविद्यालयकी प्राध्यापक तथा नेपालभारत सम्बन्धकी जानकार संगीता थपलियालले नेपाल र भारतबीच राजनीतिक तहमा सम्बन्ध अझ विकास हुन सके विकासका कार्यक्रमले अझ गति लिने बताइन। राजनीतिज्ञमा द्विपक्षीय सम्बन्धबारे विद्यमान मानसिकतामा परिवर्तन आउनुपर्ने उनको भनाइ छ। दुवै देशको नीति निर्माणकर्ताले विकासका प्राथमिकता निक्र्यौल गरी अगाडि बढ्नुपर्नेमा उजको जोड थियो। विकास राजनीतिक नेतृत्वका लागि मात्र नभइ जनताका लागि हो भन्दै यसलाई बिल्कुल राजनीतिक स्वार्थका दृष्टिले मात्र हेर्न नहुने समेत उनले बताएकी छिन। राजनीतिक स्वार्थमा मात्र केन्द्रित हुँदा दुई देशबीच मिलेर गर्न सकिने आयोजनामा अलमल भयो, थपलियालले चनिन् जनताका लागि विकास गर्छु भनेर अगाडि बढ्नुपर्छ।"
पौडेललाई आफ्नै जिल्लामा कालो झण्डा,"पर्वत : स्थानीय तह पुर्नसंरचना आयोगका अध्यक्ष बालानन्द पौडेललाई स्थानीयले गृहजिल्ला पर्वतमै कालो झण्डा देखाएका छन् । कार्यक्रमको शिलशिलामा पर्वत पुगेका पौडेललाई अपाइक ठाउँमा केन्द्र बनाइदिएको भन्दै जलजला गाउँपालिकाका बासिन्दाले सदरमुकाम कुश्माबजारमा कालो झण्डा देखाएका हुन । पौडेलले पर्वत सदरमुकाम कुश्माबजारमा शनिवार आयोजित आत्रेय गोत्रीय पौडेल बन्धु समाजको प्रथम जिल्ला अधिवेशन उद्घाटन गर्न पुगेका थिए । पौडेल कार्यक्रममा रहीरहँदा स्थानीयले कार्यक्रम स्थल बाहिर कालो झण्डा सहित पौडेल बिरुद्ध नारावाजी गरिरहेका थिए । उत्तरी पर्वतको जलजला गाउँ पालिकाको केन्द्र मिलनचोकमा राखिनुपर्नेमा साविकको माझफाँट गाविसको कार्यालयलाई केन्द्र तोकिएको भन्दै उनीहरुले केहिदिनदेखि आन्दोलन गर्दै आएका थिए । उत्तरी क्षेत्रका वाँसखर्क, माझफाँट, लेखफाँट, शालिजा, धाईरिङ्ग, नाङलीवाङ र बनौ गाविस गाभेर जलजला गाउँपालिका बनेको हो । उक्त गाउँपालिकामा ९ वटा वडा कायम भएका छन् । आयोगले तोकेको केन्द्रमा वाँसखर्क, लेखफाँट र माझफाँटलाई बाहेक अन्य गाविसलाई पायक नपर्ने भन्दै वडा नं ५, ६, ७, ८ र ९ का बासिन्दाहरु आन्दोलनमा उत्रिएका हुन् ।"
माओवादीका मधेसी नेता नेता एक ठाउँमा,"काठमाडौं : नेकपा माओवादी केन्द्रमा आबद्ध मधेसी नेता तथा कार्यकर्ता जुटेका छन्। सो पार्टीको भातृ संगठनका रुपमा मधेसी राष्ट्रिय मुक्ति मोर्चाको राष्ट्रिय सम्मेलन आयोजक समिति बनेको छ। माओवादी केन्द्रका नेता मात्रिका यादवका अनुसार शनिबार जनकपुरमा गरिएको राष्ट्रिय एकता भेलाले जगतप्रसाद यादवको संयोजकत्वमा चार सय ५६ सदस्यीय राष्ट्रिय सम्मेलन आयोजक समिति गठन गरेको हो। समितिमा नन्दकिशोर यादव र विश्वजीत यादव सहसंयोजक रहेका छन। झण्डै एक बर्षअघि रामबहादुर थापा, मात्रिका यादव र मणि थापा एकता प्रक्रियामा सहभगी भएपनि सो जनवर्गीय संगठन अलग अलग रहदै आएको थियो।"
निर्वाचन आयोगलाई कमल थापाले पढाए संविधान !,"काठमाडौं : पार्टी विधानबाट निर्वाचन आयोगले राजतन्त्रसहितको प्रजातन्त्र र हिन्दु राष्ट्र हटाउनु संविधान विपरित भएको दाबी राष्ट्रिय प्रजातन्त्र पार्टी (राप्रपा) ले गरेको छ। हिन्दु राष्ट्र र संवैधानिक राजतन्त्रको नारा लिएर स्थानीय निर्वाचनमा जाने तयारी गरेको राप्रपाको विधानबाट निर्वाचन आयोगले यी शब्दावली हटाएपछि अध्यक्ष कमल थापाले यसको कडा प्रतिवाद गरेका छन्। निर्वाचन आयोगको बिहीबारको निर्णयप्रति आपत्ति जनाउदै अध्यक्ष थापाले विज्ञप्तिमार्फत् आयोगलाई संविधानका धारा धारमा पढाएका छन्। संविधान संशोधनीय एवम् गतिशील दस्तावेज भएको र त्यसका कतिपय प्रवधानप्रति असहमति भए पनि राप्रपा संविधानप्रति वचन र कर्मले प्रतिवद्ध रहेको उल्लेख गर्दै थापाले शनिबार आयोगलाई नेपालको संविधान २०७२ का धाराधारा पढाएका हुन्। धारा २६९ नेपालको संविधान २०७२ को धारा २६९ को उपधारा (१) मा समान राजनीतिक विचार धारा, दर्शन र कार्यक्रममा प्रतिवद्ध व्यक्तिले धारा १७ को उपधारा (२) को खण्ड (ग) अन्तर्गत बनेको कानुनको अधिनमा रही राजनीतिक दल गठन गरि संचालन गर्न र दलको विचारधारा, दर्शन र कार्यक्रमप्रति जनसाधारणको समर्थन र सहयोग प्राप्त गर्नका लागि त्यसको प्रचार र प्रसार गर्न, गराउन वा सो प्रयोजनका लागि अन्य आवश्यक काम गर्न सक्नेछन् भन्ने स्पष्ट व्यवस्था गरेको छ। धारा २७० संविधानको धारा २७० को उपधारा (१) मा धारा २६९ बमोजिम राजनीतिक दलको गठन गरी संचालन गर्न, दलको विचारधारा, दर्शन र कार्यक्रमप्रति जनसाधारणको समर्थन र सहयोग प्राप्त गर्नका लागि त्यसको प्रचार प्रसार गर्ने कार्यमा कुनै प्रतिबन्ध लगाउने गरि बनाइएको कानुन वा गरिएको कुनै व्यवस्था वा निर्णय यो संबिधानको प्रतिकुल मानिने छ र स्वतः अमान्य हुनेछ भन्ने व्यवस्था रहेको छ। धारा १७ संविधानको धारा १७ को उपधारा (२) को (क) ले प्रत्येक नागरिकलाई विचार र अभिव्यक्तिको स्वतन्त्रता प्रदान गरेको छ। धारा १७४ नेपालको संविधान २०७२ को धारा १७४ (१) मा नेपालको सार्वभौमिकता, भौगोलिक अखण्डता, स्वाधिनता र जनतामा निहित सार्वभौमसत्ताको प्रतिकुल हुने गरी यो संविधान संशोधन गर्न सकिने छैन। धारा ४ नेपालको संविधानको धारा ४ मा धर्मनिरपेक्ष उल्लेख गरिएको भएता पनि सोही धाराको स्पष्टिकरणमा यस धाराको प्रयोजनका लागि धर्मनिरपेक्ष भन्नाले सनातनदेखि चलि आएको धर्म संस्कृतिको संरक्षण लगायत धार्मिक, सांस्कृतिक स्वतन्त्रता सम्झनु पछ भन्ने उल्लेख रहेको छ। राष्टिय प्रजातन्त्र पार्टीले कायम गरेको वैदिक सनातन हिन्दु राष्ट्रको मान्यता संविधानका यही व्यवस्थाबाट अभिप्रेरित रहेको छ, राप्रपाका प्रवक्ता रोशन कार्कीले हस्ताक्षर गरेको विज्ञप्तिमा भनिएको छ, संवैधानिक व्यवस्था एवम्ं संविधानले दिएको मौलिक हक, अधिकार, स्वतन्त्रताको प्रयोग गर्दै राष्ट्रिय प्रजातन्त्र पार्टीले सबै धर्मका बीच समानता र पूर्ण धार्मिक स्वतन्त्रता कायम गर्दै नेपाललाई सनातन धर्मसापेक्ष हिन्दु राष्ट्र कायम गर्ने तथा संविधानको परिधिभित्र र संसद अन्तर्गत रहने राजसंस्था सहितको लोकतन्त्रको मान्यता आत्मसात गरेको हो। सँगै निर्वाचन आयोगले पार्टीको विधानबाट राजतन्त्र र हिन्दु राष्ट्र हटाएको विरोधमा राप्रपाले आन्दोलनको घोषणा समेत गरेको छ। निर्वाचन आयोगको कदम स्वीकार्य हुनै नसक्ने भन्दै राप्रपाले आन्दोलनको घोषणा गरेको हो। पार्टीको मूलभूत मान्यतालाई नै निषेध गर्ने उक्त निर्णय राप्रपा स्वीकार गर्दैन, विज्ञप्तिमा भनिएको छ, सो निर्णयबारे पुनर्विचार गर्न राप्रपा निर्वाचन आयोगसँग आग्रह गर्दछ। राप्रपाले निर्वाचन आयोगको यो निर्णयले आगामी स्थानीय चुनावको वातावरण धमिलिन सक्ने समेत चिन्ता व्यक्त गरेको छ। राप्रपाले सार्वजनिक गरेका आन्दोलन निर्णय पुनर्विचारको निमित्त आग्रह गर्दै सम्पूर्ण जिल्ला सदरमुकाममा चैत ७ गते जुलुससहित गएर जिल्ला निर्वाचन कार्यालय समक्ष ज्ञापनपत्र बुझाउने र एक घण्टा निर्वाचन कार्यालय अगाडि धर्ना दिने, काठमाडौंमा निर्वाचन आयोगको कार्यालय बहादुर भवन अगाडि एक घण्टा धर्ना दिने र आयोग समक्ष ज्ञापनपत्र बुझाउने, सो निर्णयबाट पार्टीको संबैधानिक हक खोसिएको वारे कानुनी उपचार खोज्ने, चैतको तेस्रो हप्ताबाट हिन्दु राष्ट्र पुनस्र्थापनाको माग राखेर देशव्यापी शान्तिपूर्ण सडक संघर्ष गर्ने र धर्मनिरपेक्षताको खारेजी र हिन्दु राष्ट्र पुनस्र्थापनाको लागि तत्काल संसदमा संविधान संशोधन प्रस्ताव पेश गर्ने तथा सदनमा सशक्त रुपमा आवाज उठाउने।"
संशोधन प्रस्ताव मतदानमा लैजान कांग्रेस सांसदको दबाब,"काठमाडौः कांग्रेसका तराई मधेसबाट प्रतिनिधित्व गर्ने सांसदहरूले संविधान संशोधन विधेयक पासफेल जे भए पनि संसद्मा पेस गर्न नेतृत्वमाथि दबाब दिएका छन् ।शुक्रबार बिहान कांग्रेस संसदीय दलको कार्यालय सिंहदबारमा बसेको तराई र मधेसबाट प्रतिनिधित्व गर्ने तीन दर्जन सांसदको बैठकले सरकारले पेस गरेको चारबुँदे संशोधन प्रस्ताव संसद्मा अड्काउन नहुने भन्दै छिटो मतदानमा लैजानुपर्ने निष्कर्ष निकालेको हो । संविधान संशोधन प्रस्ताव संसद्मा अड्काएर राख्नु हुँदैन । निर्णयका लागि पेस गर्नुपर्ने निष्कर्ष बैठकले निकालेको छ', बैठकमा सहभागी सांसद भरतकुमार शाहले अन्नपूर्णसँग भने, संशोधन प्रस्ताव अघि बढाउन पार्टी नेतृत्वसँग आग्रह गर्ने निर्णय भएको छ ।' बैठकमा सहभागी अधिकांश सांसदले संशोधनलाई संसद्मा मतदानमा लगेर मात्रै चुनावी अभियानमा जानुपर्ने धारणा राखेका थिए । उनीहरूले प्रस्ताव फेल भए पनि त्यसले स्थानीय चुनावमा कांग्रेसलाई तराईमधेसमा फाइदा हुने धारणा राखेका थिए । सुरुदेखि नै संशोधनका पक्षमा रहेको कांग्रेसले संशोधन प्रस्तावको छिनोफानो संसद्बाट जतिसक्दो चाँडै गर्नुपर्ने धारणा राख्दै आएको छ । तर सरकारको नेतृत्व गरेको माओवादी केन्द्र भने प्रस्ताव मतदानमा लैजान तयार भैसकेको छैन । मधेस र तराईबाट प्रतिनिधित्व गर्ने कांग्रेस सांसदले भने मधेससम्बन्धमा कांग्रेसको आफ्नो अडान देखाउन पनि प्रस्तावमा मतदान आवश्यक रहेको धारणा बैठकमा राखेका थिए । पास र फेल जे भए पनि मतदानमा लैजाँदा कांग्रेसलाई फाइदा हुन्छ', बैठकमा सहभागी अर्का सांसदले भने, त्यसका लागि पार्टीले माओवादी केन्द्रसँग वार्ता गरेर छिटो टुंगोमा पुगोस् भन्ने सबैको धारणा छ ।' बैठकमा सुरुदेखि नै संशोधनको कडा विरोध गर्दै आएको प्रतिपक्षी एमाले पनि प्रस्ताव मतदानमा लैजाँदा पुरानो अडान परिवर्तन गर्नुपर्ने स्थितिमा पुग्ने धारणा व्यक्त गरिएका थिए । एमालेका पनि मधेसी सांसदहरू उक्त चारबुँदे संशोधनको विपक्षमा मतदान गरी मधेसमा चुनावमा जान नसक्ने धारणा अधिकांशले राखेका थिए । संशोधन प्रस्तावको विपक्षमा मतदान गर्न मधेसबाट प्रतिनिधित्व गर्ने कुनै पनि दलका सांसदले सक्दैनन्', बैठकमा सांसद फरमुल्ला मन्सुरले राखेको धारणा सुनाउँदै अर्का सांसदले भने, त्यसैले एमाले कुनै पनि हालतमा मतदानमा नलैजाने रणनीतिमा लागेको हो । प्रस्ताव छिटो मतदानमा लैजानुपर्छ ।' मधेससम्बन्धमा कांग्रसको अडान देखाउन पनि प्रस्तावमा मतदान हुनुपर्ने अडान । केही सांसदले भने बैठकमा एमालेका मधेसी सांसदहरूसँग पनि छलफल भएको भन्दै सदनमा प्रस्तावमा मतदान भए परिस्थिति फेरिनसक्ने धारणा राखेको सुनाएका थिए । संविधान संशोधन भए चुनाव पनि सुनिश्चित हुने भन्दै सांसदहरूले प्रस्ताव मतदानमा लगेर पास गराउनतर्फ पार्टी अघि बढ्नुपर्ने धारणा राखेका थिए । बैठकले चैत १० गते हुने पार्टी केन्द्रीय समितिको बैठकमा यससम्बन्धमा छलफल गरी संशोधन प्रस्ताव संसद्मा तत्काल मतदानमा लैजाने गरी निर्णय गर्न आग्रह गर्ने निष्कर्ष निकालेको छ । समसामयिक राजनीतिक विषयमा छलफल गर्न कांग्रेसले १० गते बिहान केन्द्रीय समिति बैठक डाकेको छ । बैठकमा संविधान संशोधन प्रस्ताव, स्थानीय चुनालगायत विषयमा छलफल गर्ने तयारी गरिएको छ ।"
राजतन्त्र र हिन्दु राष्ट्र हटाएको विरोधमा राप्रपाले गर्यो आन्दोलनको घोषणा,"काठमाडौं : निर्वाचन आयोगले पार्टीको विधानबाट राजतन्त्र र हिन्दु राष्ट्र हटाएको विरोधमा राष्ट्रिय प्रजातन्त्र पार्टी (राप्रपा) ले आन्दोलनको घोषणा गरेको छ। संविधानका कतिपय विषयवस्तुमा फरक मत राख्दै नेपालको संविनधान २०७२ स्वीकार गर्दै कार्यान्वयनमा प्रतिबद्ध रहेको पार्टीको विधानमा उल्लेख भएको राजतन्त्रसहितको प्रजातन्त्र र हिन्दु राष्ट्र हटाएको विरोधमा राप्रपाले आन्दोलनको घोषणा गरेको हो। निर्वाचन आयोगको कदमप्रति आपत्ति जनाउदै राप्रपाले शनिबार विज्ञप्तिमार्फत् आन्दोलनको घोषणा गरेको हो। प्रवक्ता रोशन कार्कीले जारी गरेको विज्ञप्तिमा भनिएको छ, राष्ट्रिय प्रजातन्त्र पार्टीको प्रस्तावना र उदेश्यमा उल्लेखित मुलभूत मान्यतालाई हटाएर पार्टीको विधान परिवर्तन गर्ने गरी निर्वाचन आयोगले २०७३ चैत ४ गते गरेको निर्णय आपत्तिजनक एवम् संविधानको मर्म र भावना विपरित रहेको राप्रपाको ठहर छ। निर्वाचन आयोगको कदम स्वीकार्य हुनै नसक्ने समेत राप्रपाले बताएको छ। पार्टीको मूलभूत मान्यतालाई नै निषेध गर्ने उक्त निर्णय राप्रपा स्विकार गर्दैन, विज्ञप्तिमा भनिएको छ, सो निर्णयबारे पुनर्विचार गर्न राप्रपा निर्वाचन आयोगसँग आग्रह गर्दछ। राप्रपाले निर्वाचन आयोगको यो निर्णयले आगामी स्थानीय तह चुनावको वातावरण धमिलिन सक्ने समेत चिन्ता व्यक्त गरेको छ। राप्रपाले सार्वजनिक गरेका आन्दोलन निर्णय पुनर्विचारको निमित्त आग्रह गर्दै सम्पूर्ण जिल्ला सदरमुकाममा चैत ७ गते जुलुससहित गएर जिल्ला निर्वाचन कार्यालय समक्ष ज्ञापनपत्र बुझाउने र एक घण्टा निर्वाचन कार्यालय अगाडि धर्ना दिने, काठमाडौंमा निर्वाचन आयोगको कार्यालय बहादुर भवन अगाडि एक घण्टा धर्ना दिने र आयोग समक्ष ज्ञापनपत्र बुझाउने, सो निर्णयबाट पार्टीको संबैधानिक हक खोसिएको वारे कानुनी उपचार खोज्ने, चैतको तेस्रो हप्ताबाट हिन्दु राष्ट्र पुनस्र्थापनाको माग राखेर देशव्यापी शान्तिपूर्ण सडक संघर्ष गर्ने र धर्मनिरपेक्षताको खारेजी र हिन्दु राष्ट्र पुनस्र्थापनाको लागि तत्काल संसदमा संविधान संशोधन प्रस्ताव पेश गर्ने तथा सदनमा सशक्त रुपमा आवाज उठाउने।"
राजतन्त्र र हिन्दु राष्ट्र' हट्याे,"काठमाडौः निर्वाचन आयोगले राप्रपाको विधानबाट राजतन्त्रसहितको प्रजातन्त्र र हिन्दु राष्ट्र' भन्ने शब्दावली हटाइदिएको छ । राप्रपा नेपाल र राप्रपाबीच पार्टी एकतापछि आयोगमा पठाइएको राप्रपाको विधानबाट संविधानविपरीतका शब्द समेटिएको भन्दै आयोगले राजतन्त्र र हिन्दु राष्ट्र शब्दावली झिकेर विधान स्वीकृत गरेको हो । राप्रपा संवैधानिक राजतन्त्र र हिन्दु राष्ट्रको नारा लिएर चुनावमा जाने गरेको छ । राप्रपाको विधानमा रहेका संविधानविपरीतका शब्दहरू आयोगले हटाएको हो', आयोग प्रवक्ता सूर्यप्रसाद शर्माले अन्नपूर्णसँग भने, ती शब्द हटाएर आयोगले राप्रपाको विधान स्वीकृत गरेको छ ।' दलको उद्देश्य धार्मिक र साम्प्रदायिक देखिएमा दल दर्ता गर्न इन्कार गर्न पाउने अधिकार आफूसँग भएको आयोगले स्पष्ट गरेको छ । आयोगले एकता महाधिवेशन (फागुन ६ देखि १०) बाट पारित राप्रपाको विधानको प्रस्तावनाको चौथो बुँदामा उल्लिखित पूर्ण धार्मिक स्वतन्त्रतासहितको सनातन हिन्दु राष्ट्र एवं राजसंस्था' वाक्यांश हटाउने निर्णय गरेको हो । हिन्दु राष्ट्र भन्ने वाक्यांश संविधानको धारा (४) मा उल्लेख धर्मनिरेपक्ष र राजसंस्था भन्ने वाक्यांश गणतन्त्रको भावनाविपरीत भएको भन्दै राप्रपाको विधानबाट हटाइएको आयोगको निर्णयमा उल्लेख छ । नेपालको संविधानको धारा (४) मा उल्लिखित धर्मनिरपेक्ष तथा गणतन्त्रात्मकसम्बन्धी प्रावधानसँग मेल नखाएको देखिएको तथा राजनीतिक दल दर्तासम्बन्धी ऐन २०५८ को दफा (८ को उपदफा (१) को खण्ड (ग) मा दलको नाम, उद्देश्य, चिह्न वा झन्डा धार्मिक, साम्प्रदायिक वा देशलाई विखण्डित गर्ने प्रकृतिको भएमा आयोगले दल दर्ता गर्न इन्कार गर्न सक्ने उल्लेख भएको देखिँदा उक्त हिन्दु राष्ट्र एवं राजसंस्थासहितको र हिन्दुत्वको भन्ने वाक्यांश हटाई विधानको बाँकी बेहोरालाई प्रमाणित गर्ने', आयोगको निर्णयमा भनिएको छ । राप्रपाको विधानमा रहेका संविधानविपरीतका शब्दहरू आयोगले हटाएको हो । सूर्यप्रसाद शर्मा, आयोग प्रवक्ता राजतन्त्र र हिन्दु राष्ट्रको मुद्दा राप्रपाको महाधिवेशनले पारित गरेको हो । हाम्रा एजेन्डा जनतामाझ लैजान बन्देज लगाइयो भने हामी निर्वाचनमा सहभागी हुनु र नहुनुको अर्थ रहँदैन ।मोहन श्रेष्ठ, राप्रपा सहप्रवक्ता आयोगको निर्णयका विषयमा छलफल गर्न राप्रपाले शनिबार राजधानीमा उपलब्ध केन्द्रीय सदस्यको आकस्मिक बैठक बोलाएको छ । राजतन्त्र र हिन्दु राष्ट्रको मुद्दा राप्रपाको महाधिवेशनले पारित गरेको हो', पार्टी केन्द्रीय सदस्य एवं सहप्रवक्ता मोहन श्रेष्ठले भने, हाम्रा एजेन्डा जनतामाझ लैजान बन्देज लगाइयो भने हामी निर्वाचनमा सहभागी हुनु र नहुनुको अर्थ रहँदैन । त्यस्तोमा निर्वाचन बहिष्कार पनि गर्न सक्छौं ।' निर्वाचनको सुनिश्चितताका लागि सरकारमा सहभागी भएको पार्टीको अभिव्यक्ति स्वतन्त्रता र संगठन खोल्न पाउने अधिकारलाई आयोगले कुण्ठित पार्ने प्रयास गरेको आरोप लगाउँदै श्रेष्ठले भने, निर्वाचन आयोगले राजनीतिक विषयमा प्रवेश गरेर संविधानको भावना र मर्ममाथि प्रहार गर्ने काम गरेको छ ।' निर्वाचन आयोगको निर्णयबारे औपचारिक निर्णय भने केन्द्रीय समितिको बैठकले गर्ने श्रेष्ठले बताए । निर्वाचन तयारीबारे प्रधानमन्त्रीले यादवसँग गरे छलफल प्रधानमन्त्री पुष्पकमल दाहालले स्थानीय तहको निर्वाचनको तयारीबारे प्रमुख निर्वाचन आयुक्त डा अयोधिप्रसाद यादवसँग जानकारी लिएका छन् । प्रधानमन्त्री निवास बालुवाटारमा बोलाएर दाहालले आयोगको तयारी र कामकारबाहीबारे जानकारी लिएका थिए । त्यस क्रममा प्रमुख निर्वाचन आयुक्त डा यादवले निर्वाचनका लागि राजनीतिक वातावरण निर्माण गरी दलहरूबीच आपसी सद्भाव र विश्वास बढाउन प्रधानमन्त्रीसँग आग्रह गरेका थिए। प्रमुख आयुक्त यादवले आयोगले सामग्री व्यवस्थापनलगायत प्राविधिक तयारीलाई तीव्रताका साथ अघि बढाएको र अब छिट्टै कर्मचारी परिचालन गरिने बताउँदै निर्वाचनका लागि संसद्मा रहेका र संसद्बाहिरका राजनीतिक दलको सहकार्य आवश्यक रहने बताएका थिए । प्रधानमन्त्री दाहालले राजनीतिक सद्भाव र विश्वासको वातावरण बनाउन सरकार लागिरहेको जानकारी गराएको आयोगका प्रवक्ता शर्माले बताए । यसैबीच स्थानीय तह निर्वाचनका सुरक्षा योजनाबारे गृहसचिव लोकदर्शन रेग्मीले सुरक्षा योजना प्रस्तुत गरेका छन् । आयोगमा भएको छलफलमा सचिव रेग्मीले स्थानीय तह निर्वाचनसम्बन्धी सुरक्षा योजनामा आधारित कार्ययोजना प्रस्तुत गरेका थिए । सचिव रेग्मीले सुरक्षा योजना बनाई क्षेत्र र जिल्लामा कार्यान्वयन गर्न निर्देशन दिइएको र परिस्थितिले माग गरेअनुसार सुरक्षा योजना परिमार्जन गरी कार्यान्वयन गरिने जानकारी आयोगलाई गराएका थिए। आयोगका पदाधिकारीले फरक विचार भएका राजनीतिक क्षेत्रबाट भइरहेका धाकधम्कीलाई कसरी कम गर्ने ? त्यसका लागि सरकारको तयारी के छ भनी गृहसचिवसँग प्रश्न राखेका थिए । आयोगले निर्वाचनमा विशेष सुरक्षा सतर्कता अपनाउन र कमभन्दा कम बल प्रयोग गर्न पनि सुरक्षा निकायलाई निर्देशन दिएको जानकारी प्रवक्ता शर्माले दिए ।"

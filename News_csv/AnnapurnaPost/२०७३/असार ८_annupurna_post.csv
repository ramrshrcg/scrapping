शीर्षक,विवरण
चोइटिँदै मधेस राजनीति,"सम्पादकीय तराईमधेस लोकतान्त्रिक पार्टीको महाधिवेशनले केकस्ता प्रस्ताव पास गर्ला र आउँदा दिनमा उसको कार्यदिशा के होला ? त्यसले नेपाली राजनीतिमा महत्वपूर्ण अर्थ राख्नेछ । आफ्ना असफलतासँगै राष्ट्रिय परिवेशसँग उसले आफूलाई एकदसक पहिले जन्मिएयता जोड्न सक्यो या सकेन, त्यसको आत्मनिरीक्षण र सुधारको प्रतिबद्धता या त्यसको अभाव उसलाई नियाल्ने सबभन्दा उपयुक्त कसी हुनेछ । पहिलो संविधानसभा निर्वाचनमा भन्दा दोस्रोमा उसको हैसियत कम हुनुको कारणलाई उसले कतिको वस्तुनिष्ठ रूपमा लिन सक्ला, उपयुक्त रूपमा विवेचन गर्ला कि नगर्ला ? त्यसले पनि अर्थ राख्नेछ, पार्टीको भावी राजनीतिको लागि ।संघर्ष, समानता और सम्मान, मधेसी राष्ट्रका पहचान' नारा आकर्षक छ, तर त्यसमा भ्रमको प्रचुरता छ । तमलोपाको जन्मलाई मधेस राजनीतिको औचित्य र आवश्यकतासँग अलग गर्नु अन्याय हुनेछ, तर त्यसको जन्म मधेसको माटोमा नभएर लैनचौरभित्र केही दिमाग' को सोचबाट निर्देशित भएको तथ्य प्रत्यक्षपरोक्ष रूपमा पूर्व राष्ट्रपति रामवरण यादवलगायत विभिन्न लेखक र स्तम्भकारबाट पुष्टि भएको छ ।मधेस, विविधताको भूगोल हो र त्यहाँ विविध जातजातिबीच र लैंगिक असमानता व्याप्त छ भन्ने तथ्य तमलोपाले लुकाउने प्रयास गरेको छ, एउटा होमोजिनियस भूगोल या पहिचान' को भ्रमपूर्ण तर्क अघि सारेर । समानता र सम्मान कसरी सुनिश्चित गर्ने त्यहाँका हरेक नागरिकका लागि ? त्यो तमलोपाको वर्गीय' दृष्टिकोणमा देखिँदैन ।मधेसमा नागरिक तथा अनेक राजनीतिक पक्षमा त्यहाँको यथास्थितिवादी नेतृत्वभन्दा फरक सोच र राजनीति पनि विकास हुँदैछ, समानान्तर रूपमा । एक करोड ३५ लाख जनसंख्या ओगट्ने प्रचुर सम्भाव्यताको भूगोलमा कुल दुई लाख २० हजार जनसंख्या भएका उच्च जातिबाट आएको नेतृत्वले नै असमानता' को कुरा उठाएको छ र असमानता समाप्त गर्न अनि सम्मान हासिल गर्न उसले त्यहाँका विविध जातजातिसँग आग्रह गरेको छ ।यसैबीच मधेसका केही बौद्धिक व्यक्तित्वहरूले त्यहाँ उच्च जातिबाट परम्परागत रूपमा दलित, आदिवासी, थारू र अन्य पिछाडिएका जातजातिप्रति अन्याय र विभेद भएकोमा क्षमा माग्दै समानता र सम्मानमा सबैलाई समेट्ने सांकेतिक प्रयास गरेका छन् । तर उनीहरूले खुला रूपमा समर्थन जनाउँदै आएका केही राजनीतिक व्यक्तित्वहरूको अगुवाइ रहेको तमलोपाले त्यो अभियानअनुरूप पार्टीको नेतृत्व उपेक्षित समूहबाट कसैलाई चुन्ला ? त्यो महत्वपूर्ण पक्ष हो।राष्ट्र' को त्रुटिपूर्ण परिभाषा अनि असमानताको विरोध गर्ने तर आफैँ असमान व्यवहार प्रदर्शन गर्ने राजनीति दिगो हुँदैन । त्यससँगै संविधानको विरोधस्वरूप आन्दोलनमा उत्रेको संयुक्त तराईमधेस लोकतान्त्रिक मोर्चाको महत्वपूर्ण हिस्सा रहेको तमलोपाले आन्दोलनमा नेपाली जनताको सहयोग न्यून रहनुले स्थानीय तहमा प्रभावको समीक्षा गर्नु पनि उसको लागि वान्छनीय हुनेछ । संघर्ष जनसमर्थनविना सफल हुन सक्तैन ।राष्ट्रिय एकता, सेन्टिमेन्ट' तथा एजेन्डासँग आफूलाई जोड्न सकेन र आफ्ना त्रुटिबाट उसले सिकेर सकारात्मक पाठ लिन सकेन भने तमलोपाको ओरालो यात्रा उसको नियति बन्नेछ ।"
नेपालीसँग तालिवानको कुनै साइनो छैनः प्रधानमन्त्री,"काठमाडौँ: प्रधानमन्त्री केपी शर्मा ओलीले काबुल घटनाले दुःखी बनाएको उल्लेख गर्दै तालिवानसँग नेपालीको कुनै साइनो नभएको बताएका छन् । सोमबार बिहान अफगानिस्तानको काबुलमा भएको आत्मघाती हमलामा मृत्यु भएका १२ नेपालीको शव बुझ्न त्रिभुवन अन्तराष्ट्रिय विमानस्थल पुगेका प्रधानमन्त्रीले भने, 'तालिवानको नेपालीसँग कुनै साइनो र द्वेवेष छैन्।' प्रधानमन्त्री ओलीले काबुलमा मारिएका नेपाली निर्दोष भएको समेत बताए। 'काबुलमा निर्दोष नेपाली मारिए', ओलीले भने। प्रधानमन्त्री ओलीले मृतकप्रति श्रद्धाञ्जलि अर्पण गर्दै घटनाले दुःखी बनाएको बताए। १२ नेपालीको शव बुझ्न प्रधानमन्त्रीसहित उपप्रधान तथा परराष्ट्रमन्त्री कमल थापा, गृहमन्त्री शक्ति बस्नेत, श्रममन्त्री दिपक बोहोरा, पर्यटनमन्त्री आनन्द पोखरेल लगायत विमास्थल पुगेका थिए। विमानस्थलमा मृतकका परिवार र आफन्तको भिड थियो।"
देउवालाई भेटेपछि प्रचण्डको अस्ट्रेलिया भ्रमण स्थगित,"काठमाडौं: नेपाली कांग्रेसका सभापति शेरबहादुर देउवालाई भेटेपछि एमाओवादी केन्द्रका अध्यक्ष पुष्पकमल दाहाल प्रचण्डले अचानक अस्ट्रेलिया भ्रमण स्थगित गरेका छन् । अस्ट्रेलिया जान अन्तिम तयारीमा रहेका प्रचण्डले बुधबार बिहान सभापति देउवालाई भेटेपछि भ्रमण नै स्थगित गरेका हुन् । अध्यक्ष प्रचण्ड जनप्रगतिशिल मञ्च अष्ट्रेलियाको राष्ट्रिय अधिवेशन उद्घाटनका लागि त्यहाँ जाने तयारीमा थिए । दुई नेताबीचको भेटमा देशको समसामयिक राजनीतिबारे छलफल भएको थियो । तर, भ्रमण नै स्थगित हुनुको कारण भने खुलाइएको छैन । प्रचण्डनिकट स्रोतले भने देशको वर्तमान राजनीतिक सन्दर्भ र पार्टी कामको चापलाई ध्यान दिँदै प्रचण्डले अष्ट्रेलिया भ्रमण स्थगित गरेको जनाएको छ ।"

शीर्षक,विवरण
संकटको राजनीति,"बहुदलीय गठबन्धनबाट नेकपा माओवादी केन्द्र अलग्गिएको छ । विगत २६ वर्षको प्रजातान्त्रिक अभ्यासमा अस्थिरता र सरकारको अल्पायु मुलुकको नियति बन्न पुगेको छ । त्यसले नीति तर्जुमा र कार्यान्वयन तथा विकासमा समेत प्रतिकूल असर पारेको छ । अझ दुर्भाग्य, सत्ता या नेतृत्व परिवर्तन कुनै सैद्धान्तिक या नीतिगत विषयमा नभएर व्यक्तिगत महत्त्वाकांक्षाद्वारा निर्देशित आन्तरिक कलहबाट भएका छन् । माओवादी केन्द्र तथा त्यसका नेता पुष्पकमल दाहालले पनि व्यक्तिगत महत्त्वाकांक्षाकै कारण सरकारबाट समर्थन फिर्ता लिएका छन् । संविधान संकटले निरन्तरता पाएको छ नेपालमा । हरेक नयाँ संकट आउँदा संकट जटिल र गहिरो बन्न जान्छ र विगत १० वर्षदेखि खुलारूपमा देखा परेको वैदेशिक हस्तक्षेप संकटकै अनुपातमा गहिरिनेछ । नेपालमा यो अवधिमा राजनीतिक नेतृत्वले विश्वसनीयता गुमाएका छन् जनताबीच । उनीहरू जवाफदेही बने भने केही हदसम्म गुमेको विश्वसनीयता फिर्ता हुन सक्छ । विगत आठ महिनाको गठबन्धन सरकारमा राजनीतिक संयन्त्रका प्रमुख र सरकारमा आफ्ना मन्त्रीहरूद्वारा महत्त्वपूर्ण भूमिका खेलेको तथ्यलाई दाहालले बेवास्ता गर्न मिल्दैन । सरकारको तर्फबाट भएका कमीकमजोरीप्रति दाहालले स्पष्टीकरण दिनुपर्छ र जवाफदेही बन्नुपर्छ । संक्रमणकालीन संसद्मा सरकार परिवर्तन असहज र महँगो प्रक्रिया सावित हुन सक्छ । सदनमा बहुमत गुमेको सावित भएमा ओलीले राजीनामा गर्लान् या संसद् विघटन, त्यो अझै पनि अनुमान र अड्कलबाजीको विषय हो । दाहालले प्रधानमन्त्री ओलीको उत्तराधिकारी बन्ने इच्छा व्यक्त गरेका छन् र त्यसको लागि केही प्रारम्भिक अभ्यास सुरु गरेका छन् । उनको दल सदनमा तेस्रो ठूलो दल भए पनि सदनमा सामान्य बहुमतको लागि उसले बाहिरबाट २१६ सदस्यको समर्थन खोज्नुपर्ने हुन्छ, ५९८ सदस्यीय सदनमा । आफ्नो संख्याको दोब्बरभन्दा बढी संख्या कुन सर्तमा पाइएला, सत्ताकेन्द्रित यो राजनीतिमा । अल्पसंख्यक माओवादीले सरकार गठन तथा संविधानवादका धेरै मूल्य र मान्यतामा सम्झौता गर्नुपर्ने हुन्छ । अर्थात् सबभन्दा ठूलो दल कांग्रेसले नै उसलाई समर्थन गरेमा सरकारको तालाचाबी दाहालसँग रहने छैन । दोस्रो, कांग्रेस प्रजातान्त्रिक' दल भए पनि उसले गैरसंवैधानिक भूमिका निर्वाह गर्ने परिस्थिति आउन सक्छ । सत्ताको अभ्यास र जवाफदेही शून्यता गैरसंवैधानिक अभ्यासको मुख्य चरित्र हो । यो अभ्यासले अस्तित्वमा आएको तर लागू हुन नसकेको २०७२ को संविधानको बिदाइ हुनेछ । अब वर्तमान परिस्थितिको समाधान सदनभित्रबाट मात्र सम्भव नै छैन । दसबर्से व्यापक सहमति, समझदारी, समीक्षा र अतीतका गल्तीको सुधारविना नेपालमा कुनै संविधानले अर्थ राख्ने छैन । यो तीतो पाठ हो, अहिलेको अस्थिरता नांगो महत्त्वाकांक्षा र सत्ता खेलको ।"
भारतको डिजाइनमा सरकार परिवर्तन',"भक्तपुरः नेपाल मजदुर किसान पार्टीका अध्यक्ष नारायणमान बिजुक्छेले सरकार परिवर्तन भारतको चाहनामा भएको बताएका छन् । बुधबार रफत सञ्चार क्लबको साक्षात्कारमा बोल्दै बिजुक्छेले नेपाली कांग्रेसका सभापति शेरबहादुर देउवा र नेकपा माओवादी केन्द्रका अध्यक्ष पुष्पकमल दाहाल प्रचण्ड'ले भारतको निर्देशनमा सरकार परिवर्तन गरेको आरोप लगाए । मुलुकको आवश्यकताले भन्दा पनि भारतको चाहनाअनुसार वर्तमान सरकार परिवर्तन भएको उनको भनाइ छ । बिजुक्छेले चीनका राष्ट्रपतिको नेपाल भ्रमण तय भए त्यसले नेपाल र नेपालीको हितमा हुन सक्ने ठानेर भारतले देउवा र प्रचण्डलाई गोटी बनाएको आरोप लगाए । उनले भ्रमणले सम्झौतालाई ओझेलमा पार्ने खेलकै कारण सरकार परिवर्तन भएको भन्दै नयाँ सरकारले चीनसँग गरिएका सम्झौताको कार्यान्वयन तर्फ अग्रसर बन्न नसके यसले नेपालीलाई ठूलो बेफाइदा हुने बताए । वर्तमान सभामुख ओनसरी घर्ती निवासमा कांग्रेस र माओवादी केन्द्रका नेताको बैठकपछि सरकार परिवर्तनको डिजाइन गरिनु र चलखेल हुनुले सभामुखको निष्पक्षमाथि प्रश्न उठेको समेत उनले बताए । सरकार परिवर्तनसँगै भुकम्पपीडित, बाढीपहिरोपीडित, मधेशको समस्या समाधानको पाटो र संविधान कार्यान्वयनको पाटोमा समस्या देखिने उनको भनाइ छ ।"
ओलीको राजीनमा पर्खिराखेका छौँ: देउवा,काठमाडौँः नेपाली कांग्रेसका सभापति शेरबहादुर देउवाले सरकार अल्पमतमा परेको हुँदा प्रधानमन्त्री केपी शर्मा ओलीले राजीनामा दिने विश्वास व्यक्त गरेका छन् । नेका संसदीय दल तथा काठमाडौँमा उपलब्ध केन्द्रीय सदस्यसहितको मंगलबार बसेको संयुक्त बैठकबाट बाहिरिने क्रममा उनले नेकाले प्रम ओलीको राजीनामा पर्खिरहेको सङ्क्षिप्त प्रतिक्रिया दिएका हुन् । नयाँ बानेश्वरस्थित संसद्भवनमा बैठक बसेको थियो । प्रमुख प्रतिपक्षी दलका नेतासमेत रहेका सभापति देउवाले एमाले त तपार्इंलाई प्रम पदमा प्रस्ताव एवम् समर्थन गर्दैछ हो ? भन्ने जिज्ञासामा सो प्रस्ताव ढिलो भयो भन्ने जवाफ दिए । उनले संविधान कार्यान्वनका लागि दलहरुका बीचमा सहमति र सहकार्य आवश्यक भएकामा जोड दिए । दोस्रो संविधानसभाको निर्वाचनमा नेका सदनमा पहिलो पार्टीका निर्वाचित भएको थियो । सदनमा उसको २०७ सिट छ । सत्ता साझेदार नेकपा (माओवादी केन्द्र)ले मङ्गलबार सरकारबाट बाहिरिने निर्णय गरेसँगै माओवादी केन्द्रका अध्यक्ष पुष्पकमल दाहालको नेतृत्वमा नयाँ सरकार गठन गर्न नेका र केन्द्रका बीचमा सहमति भएको छ । रासस
संसद् अगावै सचिवालयमा अविश्वासको प्रस्ताव,काठमाडौँ: नेकपा (माओवादी केन्द्र)ले व्यवस्थापिका संसद बैठडक सुरु हुनु अगावै प्रधानमन्त्रीविरुद्ध अविश्वासको प्रस्ताव दर्ता गर्ने भएको छ । केन्द्रका नेता गिरिराजमणि पोखरेलले आफ्नो दलले संसद्को बुधबारको बैठक सुरु हुनुअगावै वर्तमान सरकार विरुद्ध अविश्वासको प्रस्ताव संसद् सचिवालयमा दर्ता गराउने जानकारी दिए । केन्द्रको नयाँ बानेश्वरस्थित संसद्भवनमा बिहान बसेको संसदीय दलको बैठकपछि उनले अविश्वासको प्रस्ताव दर्ता गराएपछि सरकारको बजेट पारित गराउन भने आफ्नो पार्टीले अवरोध नगर्ने बताए। केन्द्रको पदाधिकारी बैठकले पनि तत्काल प्रम ओलीलाई पदबाट राजीनामा दिन माग गरेको थियो । व्यवस्थापिकासंसद्को बैठक ३ बजे बस्नेछ । नेता पोखरेलले केन्द्र र एमालेका बीचमा भएका नौबुँदे र तीनबुँदै भद्र सहमतिलाई प्रम ओलीले कार्यान्वयन नगरेको हुँदा आफ्नो पार्टी सरकारबाट बाहिरिने निर्णय गरेको स्पष्ट पारे । अब बन्ने नयाँ सरकारको नेतृत्व पार्टी अध्यक्ष पुष्पकमल दाहालले गर्ने र यसका लागि नेकाले सहयोग गर्ने उनले जानकारी दिए । रासस
प्रधानमन्त्रीविरुद्ध अविश्वासको प्रस्ताव दर्ता,"काठमाडौँः नेपाली कांग्रेस र माओवादी केन्द्रले प्रधानमन्त्री केपी शर्मा ओली विरुद्ध व्यवस्थापिका संसदको सचिवालयमा अविश्वासको प्रस्ताव दर्ता गराएका छन् । संसद् बैठक सुरु हुनु अगावै कांग्रेस र माओवादीले प्रधानमन्त्री विरुद्ध आविश्वासको प्रस्ताव संसद सचिवालयमा दर्ता गरएका हुन् । अविश्वासको प्रस्तावको प्रस्तावकमा केन्द्रका अध्यक्ष पुष्पकमल दाहाल र समर्थनमा नेपाली कांग्रेसका सभापति एवम् प्रमुख प्रतिपक्षी दलका नेता शेरबहादुर देउवा रहेका छन् । अध्यक्ष दाहालसहित कांग्रेसका संसदीय दलका प्रमुख सचेतक चीनकाजी श्रेष्ठ र केन्द्रका संसदीय दलका प्रमुख सचेतक हितराज पाण्डेले व्यवस्थापिकासंसद्का महासचिव मनोहरप्रसाद भट्टराईसमक्ष प्रस्ताव दर्ता गराएका हुन् । प्रधानमन्त्री केपी शर्मा ओलीसँग राजीनामाको माग गर्दै कांग्रेस र माओवादीले अविश्वासको प्रस्ताव पेश गरेका हुन् । ओलीविरुद्धको अविश्वासको प्रस्तावमा कांग्रेस, माओवादीलगायतका दुई सय ५४ सांसदले हस्ताक्षर गरेका छन् । के हो अबको राजनीतिक बाटो प्रधानमन्त्रीविरुद्ध अविश्वासको प्रस्ताव दर्ता भएपछि अबको राजनीतिक बाटो के हुने भन्ने चर्चा बढेको छ । संसद सचिवालयमा दर्ता भएको अविश्वासको मतलाई अब सचिवालयले सभामुख समक्ष जानकारी गराउने छ । व्यवस्थापिकासंसदको नियमावली २०७३ अनुसार अविश्वासको प्रस्तावमाथि प्रक्रिया पुर्याउन एक साताको समय हुन्छ । अविश्वासको प्रस्तावबारे सभामुखले संसदमा छलफलको मिति र समय तोकी सूचना सार्वजनिक गर्ने प्रावधान संसद नियमावलीमा छ । कांग्रेस र माओवादीको माग अनुसार प्रधानमन्त्री ओलीले राजीनामा नदिएपछिको अवस्थामा अविश्वासको प्रस्तावमाथि छलफल भने आजको ठिक एक हप्तापछिबाट मात्र संसदमा सुरु हुनेछ । उक्त प्रस्ताव संसदमा छलफलका लागि पेश भएपछि मात्र प्रस्तावमाथि छलफल हुनेछ । छलफलपछि प्रस्ताव फिर्ता लिन आग्रह हुने छ र प्रस्ताव फिर्ता नभएपछि भोटिङ हुनेछ । भोटिङमा प्रधानमन्त्रीको पक्षमा बहुमत नदेखिए प्रधानमन्त्री पदबाट मुक्त हुने छन् । माओवादीले सरकारको समर्थन फिर्ता लिएको अवस्थामा प्रधानमन्त्रीको पक्षमा बहुमत पुग्ने सम्भावना छैन् । कांग्रेस र एमालेले यही प्रक्रियाबाट प्रधानमन्त्रीलाई पद मुक्त गराउन बुधबार दिउँसो संसद सचिवालयमा अविश्वासको प्रस्ताव दर्ता गराएका हुन् । अविश्वासको प्रस्ताव आजै दर्ता भएपछि संसद नियमावली अनुसार भने प्रस्तावमाथि छलफल अर्को बुधबारबाट मात्र सुरु हुनेछ ।"
ओली सरकार विघटन हुँदा मोर्चा खुशी,"काठमाडौँः प्रधानमन्त्री केपी शर्मा ओली नेतृत्वको सरकार विघटन गर्न संयुक्त लोकतान्त्रिक मोर्चाले समर्थन गर्ने भएको छ । मोर्चाका संयोजक सङ्घीय समाजवादी फोरम नेपालका अध्यक्ष उपेन्द्र यादवले व्यवस्थापिकासंसद भवन नयाँबानेश्वर परिसरमा पत्रकारसँग कुराकानी गर्दै वर्तमान सरकारलाई हटाउन मोर्चाको समर्थन हुने बताए । यादवले नयाँ बन्ने सरकारमा भने मोर्चा सहभागी हुने सम्भावना नरहेको जानकारी दिए । नयाँ बन्ने सरकारले मोर्चाले उठाएका माग तथा विगतका सम्झौता कार्यान्वयन गर्न कस्तो व्यवहार प्रदर्शन गर्छ, त्यसले सरकारलाई सहयोग गर्ने र सहभागी हुने आधार तय गर्छ', यादवले भने । सत्ता साझेदार दल नेपाल कम्युनिष्ट पार्टी (माओवादी केन्द्र) ले मङ्गलबार वर्तमान सरकारबाट समर्थन फिर्ता लिएपछिको परिस्थितिका बारेमा प्रमुख दलहरुबीच छलफल जारी छ । प्रमुख विपक्षी दल नेपाली कांग्रेस र माओवादी केन्द्रबीच केन्द्रका अध्यक्ष पुष्पकमल दाहालको नेतृत्वमा नयाँ सरकार गठन गर्ने सहमति भएको छ । रासस"
के हो अबको राजनीतिक बाटो ?,"काठमाडौँ: व्यवस्थापिका संसद सचिवालय सिंहदरबारमा नेपाली कांग्रेस, माओवादी केन्द्र र नेकपा संयुक्तले प्रधानमन्त्री केपी शर्मा ओलीविरुद्ध अविश्वासको प्रस्ताव दर्ता गराएका छन् । प्रधानमन्त्रीविरुद्ध अविश्वासको प्रस्ताव दर्ता भएपछि अबको राजनीतिक बाटो के हुने भन्ने चर्चा बढेको छ । संसद सचिवालयमा दर्ता भएको अविश्वासको मतलाई अब सचिवालयले सभामुख समक्ष जानकारी गराउने छ । व्यवस्थापिकासंसदको नियमावली २०७३ अनुसार अविश्वासको प्रस्तावमाथि प्रक्रिया पुर्याउन एक साताको समय हुन्छ । अविश्वासको प्रस्तावबारे सभामुखले संसदमा छलफलको मिति र समय तोकी सूचना सार्वजनिक गर्ने प्रावधान संसद नियमावलीमा छ । कांग्रेस र माओवादीको माग अनुसार प्रधानमन्त्री ओलीले राजीनामा नदिएपछिको अवस्थामा अविश्वासको प्रस्तावमाथि छलफल भने आजको ठिक एक हप्तापछिबाट मात्र संसदमा सुरु हुनेछ । उक्त प्रस्ताव संसदमा छलफलका लागि पेश भएपछि मात्र प्रस्तावमाथि छलफल हुनेछ । छलफलपछि प्रस्ताव फिर्ता लिन आग्रह हुने छ र प्रस्ताव फिर्ता नभएपछि भोटिङ हुनेछ । भोटिङमा प्रधानमन्त्रीको पक्षमा बहुमत नदेखिए प्रधानमन्त्री पदबाट मुक्त हुने छन् । माओवादीले सरकारको समर्थन फिर्ता लिएको अवस्थामा प्रधानमन्त्रीको पक्षमा बहुमत पुग्ने सम्भावना छैन् । कांग्रेस र एमालेले यही प्रक्रियाबाट प्रधानमन्त्रीलाई पद मुक्त गराउन बुधबार दिउँसो संसद सचिवालयमा अविश्वासको प्रस्ताव दर्ता गराएका हुन् । अविश्वासको प्रस्ताव आजै दर्ता भएपछि संसद नियमावली अनुसार भने प्रस्तावमाथि छलफल अर्को बुधबारबाट मात्र सुरु हुनेछ ।"
सहमतीय सरकारका लागि माओवादी अझै तयार',"काठमाडौँ: नेकपा (माओवादी केन्द्र)का नेता दीनानाथ शर्माले सहमतीय सरकारका लागि अझै आफ्नो पार्टी तयार रहेको बताएका छन् । संवाद क्लबले गरेको कार्यक्रममा उनले राष्ट्रिय सहमतिका लागि आफूहरुले सरकार छाडेको बताउँदै अब संविधान कार्यान्वयन, भूकम्पपीडितको राहत, पुनःनिर्माण र सङ्घीयतालगायत कार्यान्वयनका लागि सहमतीय सरकार आवश्यक रहेको बताए । नेता शर्माले मधेसी दलको आन्दोलन चलिरहेकाले सहमतीय सरकार बनाएर उनीहरुको मागलाई सम्बोधन गर्नु अहिलेको आवश्यकता रहेको बताए । एमाले नेता गङ्गालाल तुलाधरले भूकम्पपछि जसरी तीन प्रमुख दल एकै ठाउँमा आए त्यसरी नै अहिले पनि तीनै एकै ठाउँमा आएर संविधान कार्यान्वयन गर्नुपर्नेमा जोड दिए । उनले सहमतिका लागि सबै राजनीतिक दलले एउटा सूत्र बनाएर अगाडि बढ्नुपर्नेमा जोड दिँदै दिँदै भने, जसरी अहिले केपी ओली सरकारमा टाँसिरहने भन्ने आरोप छ, त्यो गलत हो हामी संवैधानिक किसिमले बहिर्गमन हुन्छौँ ।' नेपाली कांग्रेसका नेता शङ्कर भण्डारीले प्रधानमन्त्री ओलीले राजीनामा दिइ सहज वातावरण बनाई मार्ग प्रशस्त गर्नुपर्ने विचार व्यक्त गरे । कुनै पनि दल सरकारमा रहनु र नरहनु कुनै ठूलो कुरा होइन,' उनले भने, संविधानमा भएका कुरा जनताले उपभोग गर्न पाउनु ठूलो कुरा हो ।' रासस"
'प्रधानमन्त्री ओली नैतिक संकटमा',"काठमाडौँ: माओवादी केन्द्र र नेपाली कांग्रेसले अविश्वासको प्रस्ताव व्यवस्थापिका संसद सचिवालयमा दर्ता गराएपछि प्रधानमन्त्री केपी शर्मा ओली नैतिक संकटमा परेका छन् । अविश्वासको प्रस्ताव दर्ता गराएपछि पत्रकारसँग कुरा गर्दै कांग्रेस सचेतक चीनकाजी श्रेष्ठले भने, ओली नेतृत्वको वर्तमान सरकार नैतिक संकटमा परेको छ । अब प्रधानमन्त्रीले राजीनामा दिनुपर्छ ।' त्यस्तै, माओवादी केन्द्रका प्रमुख सचेतक हितराज पाण्डेले प्रधानमन्त्री ओलीले पदबाट राजीनामा दिइ नयाँ सरकार गठनको बाटो खोल्नुपर्ने बताए । पाण्डेले भने, अविश्वासको प्रस्ताव दर्ता भइसकेको अवस्थामा प्रधानमन्त्री ओलीले नयाँ सरकारको गठनका लागि बाटो खोल्दै राजीनामा दिनुपर्छ ।' व्यवस्थापिका संसदको सचिवालयमा दर्ता भएको अविश्वासको प्रस्तावको प्रस्तावकमा केन्द्रका अध्यक्ष पुष्पकमल दाहाल प्रचण्ड'र समर्थनमा कांग्रेसका सभापति एवम् प्रमुख प्रतिपक्षी दलका नेता शेरबहादुर देउवा रहेका छन् । बुधबार दिउँसो ३ बजे संसद सचिवालयमा पुगेका कांग्रेस र माओवादीका प्रमुख सचेतकले महासचिव मनोहरप्रसद भट्टराई समक्ष अविश्वासको प्रस्ताव दर्ता गराएका हुन् । प्रधानमन्त्री ओलीले तत्काल राजीनामा नदिए ओलीलाई सरकारबाट हटाउन सातदिनपछि मात्र व्यवस्थापिका संसदमा प्रक्रिया सुरु हुने व्यवस्थापिकासंसदको नियमावली २०७३मा रहेको छ ।"
राजीनामा नदिन ओलीलाई राय,"काठमाडौं: माओवादी केन्द्रले सरकारलाई दिएको समर्थन फिर्ता लिएपछि महान्यायाधिवक्ता हरि फुँयालले प्रधानमन्त्री केपी ओलीलाई तत्काल राजीनामा नदिन सल्लाह दिएका छन् । उनले विश्वासको मत लिन संविधानबमोजिम व्यवस्थापिका संसद्समक्ष प्रस्ताव राख्न सुझाएका छन् । पर्ख र हेरको अवस्था छ,' प्रधानमन्त्री ओलीलाई राय दिएर फर्केपछि महान्यायाधिवक्ता फुँयालले अन्नपूर्णसँग भने, मैले तत्काल राजीनामा नदिन र संविधानअनुरूप विश्वासको मत लिन राय दिएको छु ।' संविधानको धारा २९८ को उपधारा १२ मा प्रधानमन्त्रीले विश्वासको मत लिन आवश्यक वा उपयुक्त ठानेमा कुनै पनि बेला व्यवस्थापिका संसद्समक्ष प्रस्ताव राख्नसक्ने व्यवस्था छ । उक्त व्यवस्थाअनुसार ओलीले ३०१ सभासद्को बहुमत प्रमाणित गर्नुपर्ने हुन्छ । अन्तरिम संविधानका मस्यौदाकार एवं वरिष्ठ अधिवक्ता हरिहर दाहालले प्रधानमन्त्रीका विषयमा निर्णय लिन संसद् सुप्रिम' रहेको बताए । उनले ओलीलाई हटाउन माओवादीले विश्वासको मत फिर्ता लिएपछि सरकार आफैं अल्पमतमा परिसकेको बताए । ओली सरकार बन्यो भन्दैमा सधैंका लागि होइन,' दाहालले भने, संसद्बाट विश्वासको मत लिने अधिकार छ तर संसद्को हातखुट्टा बाँध्न सक्दैन ।' उनका अनुसार एक चौथाइ सभासद्ले संसद्मा अविश्वासको प्रस्ताव राख्ने बाटो पनि खुला छ । अर्का संविधानविद् वरिष्ठ अधिवक्ता पूर्णमान शाक्यले माओवादीले समर्थन फिर्ता लिएको अवस्थामा ओलीको राजीनामा नै सुविधायुक्त बाटो रहेको बताए । उनले भने, तर पार्लियामेन्टमा फेस गर्छु भनेमा पनि कसैले रोक्न सक्दैन । अहिले संविधानतः प्रधानमन्त्रीलाई संसद् विघटन गर्ने अधिकार छैन ।' प्रमुख दलले समर्थन फिर्ता लिइसकेको अवस्थामा सरकार कामचलाउ अवस्थामा पुगिसकेको शाक्यले बताए । अर्को प्रमुख दलले समर्थन नगरेको अवस्थामा संसद्मा फेस गर्ने कुरा आत्मघाती कदम हो,' उनले भने । शाक्यले बहुमतका आधारमा अर्को सरकार गठन गर्ने विकल्प रहेको बताए । उनले भने, धारा २९८ अनुरूप नयाँ सरकार गठन प्रक्रियामा पुग्नुपर्ने हुन्छ ।' अधिवक्ता रमनकुमार श्रेष्ठले संसदीय व्यवस्थामा बहुमत नभई सरकारमा बस्न नपाइने भएकाले संसद्बाट फेस' गर्ने अप्ठ्यारो बाटो रहेको बताए । उनले भने, अब बहुमत प्राप्त दलले सरकार बनाउँछ ।' संविधानविद् डा चन्द्रकान्त ज्ञवालीले जनतामा सार्वभौमसत्ता रहेसम्म सरकार विघटन र सहमतिको सरकार बनाउन नरोकिने भएकाले २०७४ माघ ७ सम्म जुनसुकै प्रकृतिको सरकार पनि गठन हुने बताए । उक्त मितिमा संघीय संसद्को निर्वाचन गर्नुपर्ने संवैधानिक व्यवस्था छ ।"
ओलीलाई राप्रपा नेपालले अन्तिम समयसम्म साथ दिने,"काठमाडौँ: सत्तारुढ राष्ट्रिय प्रजातन्त्र पार्टी नेपालले प्रधानमन्त्री केपी शर्मा ओलीलाई अन्तिम समयसम्म साथ दिने निर्णय गरेको छ । बुधबार बसेको राप्रपा नेपाल केन्द्रीय पदाधिकारी र संसदीय दलको बैठकले प्रधानमन्त्री केपी शर्मा ओलीलाई अन्तिम समयसम्म साथ दिने निर्णय गरेको हो। बैठकपछि जारी विज्ञप्तिमा भनिएको छ, प्रधानमन्त्री सामु विद्यमान ३ विकल्पराजीनामा वा विश्वासको मत वा अविश्वासको प्रस्ताव मध्ये प्रधानमन्त्रीले रोज्नु हुने कुनै पनि विकल्पमा राप्रपा नेपालले साथ दिने निर्णय गरेको छ । उपप्रधान तथा परराष्ट्रमन्त्री एवम् राप्रपा नेपालका अध्यक्ष कमल थापाको सभापतित्वमा बसेको बैठकदले पछिल्लो राजनीतिक घटनाक्रमका बारेमा पार्टीको आधिकारीक धारणाका लागि साउन ११ गते केन्द्रीय कार्यसमिति बैठक बोलाएको छ । सोही बैठकले दुई राप्रपा बीच एकताको निर्णय गर्ने समेत विज्ञप्तिमा उल्लेख छ ।"
शुक्रबारसम्मका लागि संसद् बैठक स्थगित,काठमाडौँः व्यवस्थापिका संसदको बैठक साँझ पाँच बजेसम्म पनि बस्न नसकेपछि शुक्रबारसम्मका लागि स्थगित भएको छ। बुधबार दिउँसो तीनबजे बस्ने भनिएको बैठक साँझसम्म पनि बस्न नसकेपछि संसद सचिवालयले शुक्रबार दिउँसो १ बजेसम्मका लागि बैठक स्थगित गरेको हो । सभामुख ओनसरी घर्तीसँग छलफल गरेर संसद सचिवालयले सूचना टाँसेर बैठक स्थगित गरेको हो । बुधबार दिउँसो ३ बजे नेपाली कांग्रेस र माओवादी केन्द्रले प्रधानमन्त्री केपी शर्मा ओलीविरुद्ध संसद सचिवालयमा अविश्वासको प्रस्ताव दर्ता गराएपछि निर्धारित समयमा बैठक हुन नसकेको हो । कांग्रेस र माओवादीले संसदमा अविश्वासको प्रस्तावको विषयमा सम्बोधन गर्न पाउनुपर्ने माग गरेका थिए भने सचिवालयले आर्थिक विधयेकमा कुरा हुनुपर्ने बताएको थियो । यही विवादलाई लिएर सभामुखसँगको छलफलपछि बैठक शुक्रबारसम्मका लागि स्थगित भएको हो ।
माओवादी मन्त्रीलाई डेरा सर्ने चटारो,"काठमाडौँ: झण्डै १० महिना सरकारमा रहेर पार्टीको निर्देशानुसार मन्त्री पद छाड्नुपरेपछि पुल्चोकस्थित क्वाटरमा बस्दै आएका माओवादी मन्त्रीका सहयोगी बुधबार दिनभर व्यस्त भए । मन्त्रीक्वाटरबाट सरसामान सार्नुपर्ने भएपछि कोही पोखापन्तरा बनाउँंदै थिए भने कोही गाडीमा धमाधम सामान सार्दै थिए । पार्टीले फिर्ता बोलाएसँंगै मन्त्री पद खोसिएपछि माओवादीका कोही मन्त्री डेरा सरिसके भने अधिकांश सर्ने तयारी गर्दैछन् । नेकपा माओवादी केन्द्रबाट गत असोज २४ गते एमाले अध्यक्ष केपी ओली नेतृत्वको सरकारमा एक उपप्रधानमन्त्री र सात जना मन्त्री बनेका थिए । बुधबार प्रधानमन्त्री ओलीसमक्ष सामुहिक राजिनामा बुझाएका माओवादी मन्त्रीलाई डरा सर्ने चटारो भएको हो । गृहमन्त्री शक्तिबहादुर बस्नेत र वाणिज्य मन्त्री गणेशमान पुनले त मंगलबारै मन्त्रालयमा सबैलाई धन्यवाद दिएर बिदा भएका छन् । बस्नेतले बुधबार बिहानै पुल्चोकस्थित मन्त्री क्वाटरबाट पोकापन्तरा बाँधेर पुरानै डेर भैंसेपाटीमा सरे । वन मन्त्री अग्नीप्रसाद सापकोटाले बुधबार मन्त्री क्वाटर छाडेपनि उनी कौशलटारस्थित भतिजाको डेरामा बस्ने भएका छन् । उनको पुरानो डेरा तीनकुने सुविधानगरमा भोलीमात्रै सर्ने जानकारी उनका सहयोगी युवराज दुलालले दिए । उनले मन्त्री भएबापत सुविधा पाएको गाडी समेत फिर्ता गरिसकेका छन्। कृषीमन्त्री हरिबोल गजुरेलले भने बिहिबार मात्रै पुल्चोक क्वाटर छाड्ने तयारी गरेका छन् । उनका सहयोगी रमेश गुरागाईले पार्टीको आन्तरिक मिटिङ र नयाँं सरकारको तयारी छलफलका कारण मन्त्री व्यस्त भएकाले बुधबार सरसमानको पोका बाध्ने काम मात्रै भएको जानकारी दिए । गजुरेल कालोपुलमा बस्दै आएका थिए । शिक्षा मन्त्री गिरिराजमणी पोखरेलले पनि बिहीबार मात्रै पुल्चोक क्वाटर छाड्ने तयारीमा छन् । आज पार्टीको कामले भ्याइएन, समानको ताँजोपाजो मिलाउने काम भइरहेको छ, मन्त्रीका सहयोगी जागृत रायमाझीले भने । पोखरेल पुरानो डेरा सिनामंगलमै सर्ने भएका छन् । सामान्य प्रशासन मन्त्री रेखा शर्मा बुधबार साँझ मन्त्रालयबाट विदाइ भइन् । पुल्चोकस्थित क्वाटर नजिकै डेरामा बस्दै आएकी शर्माले बिहिबार डेरा सर्ने भएकी छिन्। क्वाटरमा भने सामान मिलाउने र पोकापन्तरा बाध्नमा उनका सहयोगी व्यस्त देखिन्थे । सधैं मन्त्री भइने पनि होइन, अब को आउँछ को बस्छ ? सामान त सारिदिनै पर्यो, पुल्चोकस्थित क्वाटरमा यसरी नै सामानको चाँजोपाजो गर्नेमा भनाभन चलिरहेको थियो । सिंचाई मन्त्री उमेश यादवलाई भने तत्काल डेरा सर्न समस्या देखिएको छ । उनी पहिला बस्दै आएको कोटेश्वरस्थित घरका मालिकले घर बेचिदिएपछी नयाँ डेरा खोज्नुपर्ने अवस्था आएको उनका सहयोगी मातृकका भट्टराईले जानकारी दिए । उनले भने,पहिलाको घरबेटी घर बेचिदिएछन्, अब नयाँ डेरा खोज्नुपर्ने भयो, एक दुई दिन लाग्ने भयो ।' आपूर्तिमन्त्री पुनको पनि पहिला बसेको डेरामा बहिनी बसेकाले उनले सरसमान उतै राख्ने भएका छन् । सरसमान पोका बनाइएपनि पहिला बसेको डेरामा बहिनी बसेकाले अब अर्को नयाँ डेरा खोज्नुपर्ने भयो, बिहीबार सरिन्छ होला', मन्त्रीका पिए अर्जुन पाठकले अन्नपूर्णसँंग भने । सबै मन्त्रीहरु दिनभर सरकारफेर्ने कसरतमा आन्तरिक पार्टी बौठक र कांग्रेससँगको छलफलमा व्यस्त भएकाले बिहीबार मात्र डेरा सर्ने योजनामा छन् ।"
संघीय गठबन्धनले ओलीविरुद्ध मतदान गर्ने,"काठमाडौँ: लामो समयदेखि आन्दोलनरत संघीय गठबन्धनले प्रधानमन्त्री केपी शर्मा ओलीविरुद्धको अविश्वासको प्रस्तावको पक्षमा मतदान गर्ने निर्णय गरेको छ। बुधबार बसेको संघीय गठबन्धनको बैठकले अविश्वासको प्रस्तावको पक्षमा मतदान गर्ने निर्णय गरेको तराई मधेस सद्भावना पार्टीका उपाध्यक्ष रामनरेश यादवले अन्नपूर्णलाई जानकारी दिए। हामी ओली ढाल्ने कुरामा पछि पर्दैनौँ,' यादवले भने, ओलीको विपक्षमा व्यवस्थापिका संसदमा रहेका गठबन्धनका ४४ सभासद्ले मतदान गर्ने छन्।' बुधबार दिउँसोमात्र नेपाली कांग्रेस र नेकपा माओवादी केन्द्रले प्रधानमन्त्री ओलीविरुद्ध व्यवस्थापिका संसदको सचिवालयमा प्रधानमन्त्रीको राजीनामा माग गर्दै अविश्वासको प्रस्ताव दर्ता गराएका छन्।"
कस्तो छ संसद्को गणित,"काठमाडौं: संसद्मा अहिले ३० दल र एक स्वतन्त्र गरी पाँच सय ९४ जना सांसद छन् । बुधबारसम्म उनीहरू एमाले वा माओवादी कसको पक्षमा उभिनेछन् भन्ने स्पष्ट भइसक्नेछ । कांग्रेसका २ सय ७ जना सांसद छन् भने एमालेका एक सय ८२ । माओवादी केन्द्रका ८२, राप्रपा नेपालका २५, संघीय समाजवादी फोरम नेपालका १५, मधेसी जनअधिकार फोरम लोकतान्त्रिकका १४, राप्रपाका १२, तराईमधेस लोकतान्त्रिक पार्टीका ११ सांसद छन् । सद्भावना पार्टीका ६, मालेका ५, नेमकिपाका ४, तराईमधेस सद्भावना पार्टीका ३, राष्ट्रिय जनमोर्चा नेपालका ३, नेकपा (संयुक्त) का ३, राष्ट्रिय मधेस समाजवादी पार्टीका ३ सांसद छन् । नेपाल परिवार दल, राष्ट्रिय जनमुक्ति पार्टी र थरुहट तराई पार्टीका २२ जना तथा बहुजन शक्ति पार्टी, संघीय लोकतान्त्रिक राष्ट्रिय मञ्च (थरुहट), समाजवादी जनता पार्टी, नेपाली जनता दल, मधेसी जनअधिकार फोरम गणतान्त्रिक, नेपाः पार्टी, नेपाल सद्भावना पार्टी, खुम्बुवान राष्ट्रिय मोर्चा, अखण्ड नेपाल पार्टी, जनजागरण पार्टी नेपाल, मधेसी समता पार्टी, दलित जनजाति पार्टी नेपालका ११ सांसद छन् । एकजना भने स्वतन्त्र सांसद छन् । संसद्मा रहेका ३० दलमध्ये कांग्रेसले पुष्पकमल दाहालको नेतृत्वमा गठन हुने सरकारलाई समर्थन गर्ने भएकाले दाहालसँग २८९ र वर्तमान गठबन्धनमा सहभागी माओवादी केन्द्रबाहेक अन्य दलले मंगलबार रातिसम्म सरकारबारेमा कुनै निर्णय गरिनसकेको हुँदा ओलीका पक्षमा करिब अढाइ सय मत रहेको हुँदा उनीसँग स्पष्ट बहुमत देखिँदैन । मंगलबार रातिसम्मको मत अवस्थाअनुसार देखिएको पाँच प्रकारको विभाजन  संसद्मा प्रधानमन्त्रीका पक्षमा एमालेको १८२, राप्रपा नेपाल २५, फोरम लोकतान्त्रिक १४, राप्रपा १२, माले ५, नेमकिपा ४, परिवार दल २ र केही साना दल गरी २५० ।  कांग्रेस र दाहालको २८९ ।  आन्दोलनरत मधेसी मोर्चाः फोरम नेपाल १५, तमलोपा ११, सद्भावना ६, तमसपा ३, राजमो ३, रासपा ३, फोरम गणतान्त्रिक १, नेपा पार्टी १ गरी ४३ ।  आन्दोलनरत थारूथरुहटका पक्षमा थरुहट तराई पार्टी २, थरुहट मञ्च १ गरी ३ ।  संयुक्त ३ हाल कतै नरहेको । को के भन्छन् ?  सरकारमा जाने निर्णय मोर्चाको एकीकृत हुनेछ । दाहालदेउवा गठबन्धनलाई हाल बाहिर बसेर समर्थन हुनेछ । अशोक राई, संसदीय दलका नेता, फोरम नेपाल । ०००  संविधानमा मोर्चाको माग समावेश भएपछि मात्र सरकारमा सहभागी हुनेछौं । दाहालदेउवा गठबन्धनलाई समर्थन गर्न हाम्रा मागप्रति उनीहरूको धारणा स्पष्ट हुनुपर्छ ।  लक्ष्मणलाल कर्ण, संसदीय दलका नेता, सद्भावना पार्टी । ०००  नेपालमा बदलिएको राजनीतिक परिस्थितिको मूल्यांकन केही दिनमा बस्ने पार्टीको बैठकले गर्नेछ । अहिले त हामी ओलीकै सरकारमा छौं । अइन्द्रसुन्दर नेम्बाङ, सचेतक, माले संसदीय दल । ०००  नयाँ गठबन्धनको नीति र कार्यक्रम हेरेर अघि बढ्छौं । अहिले कुनै निर्णय भएको छैन । यसै साता हाम्रो आधिकारिक निर्णय आउनेछ । नारायणमान बिजुक्छे, अध्यक्ष, नेमकिपा । ०००  समय आएपछि पार्टीले उपयुक्त निर्णय लिनेछ । चित्रबहादुर केसी, राजमोका अध्यक्ष एवं उपप्रधानमन्त्री । ०००  मुलुकले निकास पाउने कुरामा पार्टीले सकारात्मक निर्णय लिनेछ । जयदेव जोशी, संसदीय दलका नेता, नेकपा संयुक्त । ०००  मधेसको मुद्दालाई सम्बोधन गरे नयाँ सरकारले समर्थन पाउनेछ । महेन्द्रराय यादव, अध्यक्ष, तमसपा । ०००  मुलुकमा उत्पन्न नयाँ परिस्थितिबारे पार्टीले गम्भीरताका साथ लिइरहेको छ । उपयुक्त समयमा हाम्रो निर्णय आउनेछ । मोहन श्रेष्ठ, सहयोगी राप्रपा (नेपाल) का अध्यक्ष कमल थापा । ०००  थारूथारुवानका मुद्दाको सम्बोधन नयाँ गठबन्धनबाट हुनुपर्यो । जारी आन्दोलनबाटै कसैको पक्षविपक्षमा मतदान गर्न सक्दैनौं ।  गोपाल दहित, अध्यक्ष, थरुहट तराई पार्टी ।"

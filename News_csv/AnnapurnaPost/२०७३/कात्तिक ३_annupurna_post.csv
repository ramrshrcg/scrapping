शीर्षक,विवरण
जवाफदेही कसको ?,"अहिले मुलुकको सञ्चालन शैलीबारे अनेक बहस भइरहेका छन् । मुलुक सञ्चालनको तालाचावी कसको हातमा छ र उनीहरू कसप्रति जिम्मेवार छन्, त्यसबारे जनता आश्वस्त हुन सकेका छैनन् । संक्रमणकालमा अझ बढी विकृति थपिएका छन् । अति उत्साहमा आठ वर्ष पहिले राजतन्त्र' अन्त्य गरिएपछि त्यसले राज्य सञ्चालनको जिम्मा पाएकाहरूमा अनियन्त्रित छाडापन तथा जवाफदेही शून्यताको संस्कृति भिœयायो । विदेश जाँदा र विदेशीहरूसँग भेट्दासमेत मन्त्रीहरूले कुनै स्वीकृति लिन छोडे, जिम्मेवार तहबाट । त्यसले गर्दा उनीहरूका प्राय सबैजसो यात्रालाई निजी लाभ र नाफाको लागि त हैन भन्ने आशंकाका साथ हेरिन थालेको छ । त्यति मात्र हैन, राष्ट्रपति र प्रधानमन्त्रीले समेत विदेशीहरूसँगको भेटघाटमा परराष्ट्र मन्त्रालयलाई अन्धकारमा राख्ने परम्परा सुरु भएको छ । यसैबीच राजा ज्ञानेन्द्रले राजदरबार छोड्नुअघि नेपाल सरकारलाई औपचारिक र पारदर्शी रूपमा बुझाएका सबै दस्तावेजहरूको स्थिति अज्ञात रहेको समाचार आएको छ । मुलुकको कूटनीतिक परम्परा उच्चस्तरीय भेटघाट र ऐतिहासिक तथा राज्य सञ्चालनका महत्वपूर्ण ती दस्तावेज लापरबाहीका कारण हराएका हुन् या त्यसको बेचबिखन अनधिकृत किसिमबाट भइसकेको हो, त्यसबारे सरकार चुप लागेर बस्न मिल्दैन । ऊ जवाफदेही बन्नैपर्छ । संस्थागत' या इन्स्टिच्युसनल मेमोरी' का रूपमा रहेका ती महत्वपूर्ण दस्तावेजहरू भविष्यमा राज्य सञ्चालनमा पूर्वदृष्टान्त या मार्गदर्शक बनून् भन्ने उद्देश्यले र एउटा राष्ट्र प्रमुखको दायित्वबाट निर्देशित भएर ज्ञानेन्द्र शाहले पूरा गरेका थिए । त्यस्तै गिरिजाप्रसाद कोइरालाको नेतृत्वको सरकारले ती दस्तावेजहरू लिनु आवश्यक ठानेर समिति बनाई त्यो कार्य सम्पादन गरेको थियो । भनिन्छ सुरक्षा, विदेश मामिला तथा अन्य संवेदनशील विषयहरूबारेका दस्तावेजहरू सम्बन्धित निकायमा पुगे पनि त्यसको रेकर्ड' र जिम्मेवार संस्था या व्यक्ति कोको थिए, त्यसबारे पूर्ण जानकारी सरकारको कुनै निकायले उपलब्ध गराउन सकेको छैन । कुनै पनि देशसँग वार्ता हुँदा अतितका सहमति या अन्य विवरण आवश्यक हुन्छन् । राणाकालदेखि राजा ज्ञानेन्द्रको पालासम्म महत्वपूर्ण भेटघाटका विवरणहरू रेकर्ड' मा राखिने या दस्तावेजका रूपमा संग्रहित गरिने आधुनिक राज्य परम्पराका शैली कायम राख्ने या संस्थागत गर्ने गरेको पाइन्छ । तर लोकतन्त्र' र गणतन्त्र' र संघीयताका चर्का नाराबीच सञ्चालित वर्तमान शासनमा नेताहरूले जनता र मुलुकलाई प्रतिनिधित्व गर्न छोडेका छन् । कतिपयले त वैदेशिक भ्रमणमा जाँदासमेत आफ्नो मुलुकको भन्दा विदेशको हित' को वकालत गरेको सप्रमाण विवरण प्रधानमन्त्री र जिम्मेवार नेताहरूले गर्ने गरेका छन् । पुरानो राम्रो परम्परा र इन्स्टिच्युसनल' मेमोरी' लाई निरन्तरता दिनैपर्छ, अन्यथा मन्त्री र नेताहरू जवाफदेही' नभएर ठेकेदार बन्न पुग्छन् । विभिन्न मुलुकहरूबीच भएका वार्ता र समझदारीका रेकर्ड' को अभावमा राष्ट्रिय स्वार्थ कमजोर र धराशायी हुन जान्छ । नारायणहिटीबाट सरकारले बुझेका दस्तावेजहरू गायब हुनुलाई एउटा सामान्य ल्याप्स' को रूपमा लिन मिल्दैन । सम्भवतः सरकारले तत्काल एउटा उच्चस्तरीय छानबिन आयोग गठन गरी त्यसको यथार्थ स्थितिबारे मुलुकलाई जानकारी गराउन आवश्यक छ । त्यससँगसँगै सरकारले यी संवेदनशील तथा महत्वपूर्ण दस्तावेजहरू हराउनु, सड्नु र बेवारिसे बन्नुमा कोको जिम्मेवार छन्, त्यसबारे समेत एउटा निष्कर्ष दिनु आवश्यक छ । यो मुलुकविरुद्धको षड्यन्त्र हुन सक्तैन भनी ढुक्क हुन सक्ने स्थिति देखिँदैन ।"
नयाँ शक्ति केन्द्रीय कार्यालयमा कार्यविभाजन हेरफेर,"काठमाडौँ: नयाँ शक्ति पार्टी, नेपालको केन्द्रीय कार्यालयको कार्यविभाजन हेरफेर गरिएकोे छ । पार्टीको विशेष राजनीतिक समितिको आज बसेको बैठकले नयाँ कार्यविभाजन गरेको हो । बैठकले प्रशान्त सिंहलाई संयोजक डा बाबुराम भट्टराईको प्रमुख रणनीतिक सल्लाहकारमा नियुक्त गरेको छ । त्यसैगरी, बैठकले केन्द्रीय कार्यालयको संयोजकमा डा केशवमान शाक्य र सहसंयोजकमा प्रह्लाद लामिछानेलाई जिम्मेवारी दिएको प्रवक्ता खिमलाल देवकोटाले जानकारी दिए । त्यस्तै, विद्यार्थी सङ्गठनको उत्प्रेरकको जिम्मेवारी राजु नेपाललाई दिइएको छ । प्रमुख रणनीतिक सल्लाहकारमा नियुक्त हुनुभएका सिंह हार्वड विश्वविद्यालय, अक्सफोर्ड विश्वविद्यालय लगायतका प्रतिष्ठित विश्वविद्यालय र प्रतिष्ठानबाट प्रशिक्षित छन् । उनले यसअघि नै नेपाल पर्यटन बोर्डको निर्देशक, विश्व वन्यजन्तु कोष, नेपालको निर्देशक लगायतका पदमा रहेर कार्य गरिसकेका छन् । त्यसैगरी, केन्द्रीय कार्यालय संयोजक शाक्य पूर्वमन्त्री (विज्ञान प्रविधि तथा वातावरण) हुन् भने उनले धेरै प्रतिष्ठित संस्थामा कार्यकारी पदमा रहेर काम गरिसकेका छन् । केन्द्रीय कार्यालय सहसंयोजक लामिछाने पूर्वसभासद् (प्रत्यक्ष निर्वाचित) हुन् । उनले नयाँ शक्ति पार्टी, नेपालको मकवानपुर जिल्ला संयोजकका रुपमा काम गरिसकेका छन् भने उनीसँग विभिन्न व्यवस्थापकीय जिम्मेवारीमा रहेर काम गरिसकेको अनुभव पनि छ । छ कार्ययोजना निर्माण कार्यदल गठन बैठकले मङ्सिर ५ गतेदेखि हुने केन्द्रीय कार्यकारी समितिको बैठकका निम्ति डम्बर खतिवडाको संयोजकत्वमा राजनीतिक तथा साँस्कृतिक अभियान कार्ययोजना, देवेन्द्र पौडेलको संयोजकत्वमा सङ्गठन निर्माण तथा विस्तार कार्ययोजना, गङ्गा श्रेष्ठको संयोजकत्वमा राष्ट्रिय तथा सामाजिक अभियान कार्ययोजना, रामेश्वर खनालको संयोजकत्वमा आर्थिक स्रोत परिचालन तथा व्यवस्थापन कार्ययोजना, केशवमान शाक्यको संयोजकत्वमा उत्पादन तथा रोजगारस्वरोजगार कार्ययोजना र वामदेव क्षेत्रीको संयोजकत्वमा केन्द्रीय कार्ययोजना कार्यदल गठन गरेको छ ।"
लोकमानको पद निलम्बनमा परेको पत्र संसद्ले पठायो,"काठमाडौं : संसद्मा महाअभियोग पत्र दर्ता भएपछि अख्तियार दुरुपयोग अनुसन्धान अयोगका प्रमुख आयुक्त लोकमान सिंह कार्कीको पद स्वत: निलम्बनमा परेको पत्र संसद्ले राष्ट्रपति, प्रधानमन्त्री, अख्तियार र संवैधानिक परिषद्मा पठाएको छ। संसद सचिवालयले यस्तो पत्र पठाएको जानकारी सभामुखका प्रेस सल्लाहकार बबिन शर्माले दिए। संसद सचिवालयले पठाएको पत्रमा संसद्मा दर्ता भएको महाअभियोगको प्रस्तावको टुंगो नलाग्दासम्म प्रमुख आयुक्तको हैसियतमा काम गर्न वा नगराउन भनिएको छ । कार्की अब कार्यलय गएर कुनै पनि काम गर्न नपाउने भएका छन्। एमाले र माओवादीका एक सय ५७ जना सांसदहरुले संसद्मा महाअभियोग दर्ता गराएका हुन्। संसद्को बिहीबार बस्ने बैठको कार्यसूचीमा महाअभियोगलाई समावेश गरिएको छ। संविधानमा महाअभियोग प्रस्ताव दर्ता भएपछि यसको टुंगो नलागेसम्म सम्बन्धित पदाधिकारीले काम गर्न नपाउने वा भूमिका निलम्बित हुने प्रावधान छ।क चौथाई सभासदले दर्ता गरेको प्रस्ताव संसद्मा तत्काल कायम रहेका सम्पूर्ण सदस्य संख्याको कम्तीमा दुई तिहाइ बहुमतबाट पारित भएमा सम्बन्धित व्यक्ति पदबाट मुक्त हुने प्रावधान छ।"
'संविधान संशोधन तिहार अघि नै ',"काठमाडौं : नेकपा माओवादी केन्द्र संसदीय दलको बैठकले तिहार अघि नै संविधान संशोधन गर्ने निर्णय गरेको छ।संविधान संशोधन भएपछि तीनै तहका निर्वाचन गर्न सजिलो हुने माअाेवादीको ठहर छ। प्रधानमन्त्री पुष्पकमल दाहाल प्रचण्डले बैठकलाई सम्बोधन गर्दै उनले तिहार अघि नै संविधान संशोधन प्रस्ताव अघि बढ्ने जानकारी गराएका थिए। त्यसमा सामान्य छलफल गरेर बैठकले तिहारअघि नै राजनीतिक सहमति जुटाएर संशोधन अघि बढाउने निर्णय गरेको हो। भारतको गोवामा सम्पन्न ब्रिक्सबिम्स्टेक विस्तारित बैठक तथा सरकारको कामकारवाहीबारे जानकारी गराएका थिए ।गोवामा भारतीय प्रधानमन्त्री र चिनियाँ राष्ट्रपतिसँगको भेट सुखद संयोग भएको बताउँदै यसले दुवैतिरको सम्बन्धलाई थप उचाइमा पुर्याएको बताएका थिए। प्रधानमन्त्री दाहालले सम्मेलनका क्रममा भारत, चीन, भुटान, दक्षिण अफ्रिका र श्रीलंका लगायतका देशका राष्ट्र र सरकार प्रमुखहरुसँग भएका द्वीपक्षीय र बहुपक्षीय भेटका बारेमा बैठकमा जानकारी गराएका थिए। त्यस्तै दाहालले तीन बजे संसदमा समेत सम्मेलनबारे जानकारी गराउने छन् ।"
गोवा भेटबारे संसदमा प्रचण्डले आज बोल्ने,"काठमाडौंः प्रधानमन्त्री पुष्पकमल दाहाल प्रचण्डले आज दिउँसो तीन बजे व्यवस्थापिका संसदमा सम्बोधन गर्ने भएका छन् । गोवामा भारतीय प्रधानमन्त्री चिनियाँ राष्ट्रपतिसँग भएको विशेष भेटवार्ताबारे उनले स्पष्ट पार्ने भएका छन्। प्रधानमन्त्रीको सचिवालयले प्रधानमन्त्री बुधबार दिउँसो व्यवस्थापिका संसदमा सम्बोधन गर्ने कार्यक्रम रहेको जानकारी दिएको छ भने सभामुख ओनसरी घर्तीमगरले प्रधानमन्त्रीले संसदमा सम्बोधन गर्ने कार्यसूची रहेको जानकारी गराएकी छिन् । सभामुखले ट्वीट गर्दै प्रधानमन्त्रीले आज सार्वजनिक महत्वको विषयमा संसद्दलाई सम्बोधन गर्ने कार्यसूची रहेको जानकारी गराएकी हुन् । मंगलबार संसदमा एमाले र मजदुर किसान पार्टीका सांसदले प्रधानमन्त्री प्रचण्डको गोवा भ्रमण र भारत, चीन र नेपालबीचको त्रिपक्षीय बैठकबारे जावाफ मागेका थिए । प्रधानमन्त्रीको सम्बोधन गोवा भ्रमणमा केन्द्रित हुने उनको निजी सचिवालयले जनाएको छ ।"
चीनका राष्ट्रपति आउने भनेर प्रचण्डले ढाँटेः ओली,"काठमाडौं: एमाले अध्यक्ष केपी शर्मा ओलीले चीनका राष्ट्रपति नेपाल आउने भनेर प्रधानमन्त्री पुष्पकमल दाहाल प्रचण्डले नेपाली जनतालाई ढाँंटेको बताएका छन् । दीपावली तथा छठका अवसरमा शुभकामना आदान प्रदान गर्न बुधवार बसेको पार्टीे संसदीय दलको बैठकमा बोल्दै ओलीले यस्तो बताएका हुन । प्रधानमन्त्रीले यसै बर्ष चीनका राष्ट्रपति नेपाल आउने भनेर पहिले बाहिर जनतलाई ढाँंटे, आज संसदमा सम्बोधन गर्दा यो बर्ष नहुने भनेर ढाँंटेको कुरा प्रमाणित गरे ओलीको भनाइ उद्धृत गर्दै संसद् शेरबहादुर तामाङले भने । उनले सहमतिका लागि संविधान शंसोधन गर्न सकिने बताउदै देश र जनतको हित नहुने गरी संविधान शंसोधन प्रस्ताव आए एमाले त्यसको विपक्षमा उभिने बताए। ओलीले संविधान लहड र कसैलाई खुसी पार्नका लागि शंसोधन गर्ने नभई देशको समस्या समाधान र राष्ट्रहितको पक्षमा हुनुपर्ने बताए। ओलीले संविधान शंसोधनका बिषयमा सरकारले प्रतिपक्षसग कुनै छलफल नै नगरेको बताए। उनले औपचारिक छलफल भएपछि मात्र शंसोधन किन केका लागि भनेर औचित्य खोजिने बताए । ओलीले प्रधानमन्त्रीको हालै गोवामा भएको भ्रमणपछि यस भन्दा अघि दुई छिमेकी मुलुकमा बिशेष दूत पठाउनु औचित्य नभएको प्रमाणित भएको दावी गरे। सरकार बन्ने बित्तिकै के के न भए जसरी विशेष दूत पठाउने काम भयो, तर अहिलेसम्म आउदा त्यसको औचित्य नभएको भनी हामीले भन्दै आएको कुरा प्रमाणित भयो ओलीले भने । ओलीले दीपावली तथा छठमा जाँंदा गाँंउमा पार्टीको धारणा बुझाउन र शुरु हुन लागेको तराई मधेश अभियानका बारेमा जनतालाई उतार्ने गरी काम गर्न निर्देशन दिए। बैठकमा बोल्दै बरिष्ठ नेता झलनाथ खनालले संबिधान शंसोधनको आवश्यकता नभएको बताए । अर्का बरिष्ठ नेता माधव नेपालले संविधान शंसोधनको कुरा अहिले बेमौसमाको बाजा भएको बताए। उनले संविधान शंसोधनको समेत आवश्यकता नभएकोमा जोड दिए। नेपालले बुधवार प्रधानमन्त्रीले संसदमा गरेको संवोधनले एउटा कुराका लागि अरु कुरा ढाँंटेको समेत आरोप लगाए।"
त्रिदेशीय सहकार्यले स्थिरतामा योगदानः चीन,"यो पूर्वनिर्धारित भेटघाट थिएन तर त्रिदेशीय साझेदारीबारे जुन सकारात्मक र सौहाद्र्रपूर्ण कुरा भयो त्यसले तीनै देशलाई लाभ हुने हाम्रो बुझाइ छ ।' काठमाडौः चीननेपालभारतबीचको त्रिदेशीय सहकार्यले एसिया क्षेत्रको स्थिरता र विकासमा महत्वपूर्ण योगदान पुग्ने उत्तरी छिमेकी चीनले बताएको छ । प्रधानमन्त्री पुष्पकमल दाहाल, चिनियाँ राष्ट्रपति सी जिनपिङ र भारतीय प्रधानमन्त्री नरेन्द्र मोदीबीच भारतको गोवामा हालै भएको अनौपचारिक भेटवार्तामा त्रिदेशीय सहकार्यको कुरा भएको होहोइन भन्ने सञ्चारकर्मीको प्रश्नमा चिनियाँ विदेश मन्त्रालयकी प्रवक्ता हुवा चुनयिङले बेइजिङमा त्यस्तो बताएकी हुन् । नेपाल र भारत चीनका मित्र मुलुक हुन् । हामी के विश्वास गर्छौैं भने यी तीन मुलुकबीच सकारात्मक अन्तरक्रिया हुँदा त्यसले यी तीनै मुलुकको आर्थिक तथा सामाजिक विकासलाई प्रोत्साहन दिन्छ । साथै यस खालको त्रिदेशीय सहकार्यबाट क्षेत्रीय स्थिरता र विकासका लागि पनि उत्तिकै योगदान पुग्छ', हुवाले भनिन् । चीनले नेपाल र भारतसँग त्रिदेशीय सहकार्य थप सुदृढ गर्न चाहेको उनले बताइन् । यस खालको सहकार्यबाट चीन, नेपाल र भारतबीचको साझा विकासमा प्रगति गर्न सकिनेछ', उनले भनिन् । चिनियाँ विदेश मन्त्रालयकी प्रवक्ताले उक्त अनौपचारिक वार्ताबारे स्पष्ट बताइनन् । काठमाडौंस्थित चिनियाँ कूटनीतिक स्रोतले दाहाल, सी र मोदीबीच आकस्मिक भेट भएको बतायो । यो पूर्वनिर्धारित भेटघाट थिएन । आकस्मिक भेट नै थियो तर त्रिदेशीय साझेदारीबारे जुन सकारात्मक र सौहाद्र्रपूर्ण कुरा भयो त्यसले तीनै देशलाई लाभ हुने हाम्रो बुझाइ छ', स्रोतले अन्नपूर्णसँग भन्यो । प्रधानमन्त्री दाहालले चिनियाँ राष्ट्रपति र भारतीय प्रधानमन्त्रीसँग भएको आकस्मिक अनौपचारिक वार्तामा आफूले त्रिदेशीय सहकार्यको कुरा उठाएको र त्यसमा दुवै देशका नेता सकारात्मक रहेको बताएका थिए । प्रधानमन्त्री दाहालले चिनियाँ राष्ट्रपतिसँगको भेटमा चीनले अघि बढाएको वान बेल्ट वान रोड' अवधारणामा नेपाल सक्रिय रूपले सहभागी हुने बताएको जानकारी प्रवक्ता हुवाले दिइन् । त्यस्तै दाहालले चीनको अग्रसरतामा स्थापित एसियन इन्फ्रास्ट्रक्चर इन्भेस्टमेन्ट बैठकमा प्रभावकारी रूपमा सहभागी हुने बताएको उनले उल्लेख गरिन् । चीनसँगको सम्बन्धलाई बृहत्तर बनाउन चाहेको दाहालले बताउनुभयो', उनले भनिन् । चीनले त्रिदेशीय साझेदारीका विषयमा सकारात्मक प्रतिक्रिया दिएको भए पनि दक्षिणी छिमेकी भारतले चाहिँ यस अवधारणामा सधैं आफ्नो रिजर्भेसन' राख्दै आएको छ । त्रिदेशीय सहकार्यबाट भारतलाई खासै लाभ नहुने तर नेपालमा भारतको परम्परागत प्रभाव घट्ने र चीनको प्रभाव बढ्ने त्रासमा भारत सधैं रहँदै आएको देखिन्छ ।"
गोवामा नसोचेको अवसर मिल्यो : प्रचण्ड,"काठमाडौँ: प्रधानमन्त्री पुष्पकमल दाहाल प्रचण्डले व्यवस्थापिका संसदमा सम्बोधन गर्दै संविधान संशोधनको अन्तिम चरणमा पुगेको बताएका छन् । प्रधानमन्त्रीले गोवा भ्रमणका विषयमा संसद्लाई जानकारी गराउने भनिएको भए पनि सम्बोधनको सुरुमै प्रधानमन्त्रीले संविधान संशोधनको प्रक्रियाको अन्तरिम तयारी भइरहेको बताएका छन् । प्रधानमन्त्री प्रचण्डले २०७४ को नयाँ वर्षसँगै काठमाडौँमा मेलम्चीको खानेपानी राजधानीमा ल्याउने निर्देशन दिएको समेत व्यवस्थापिका संसदलाई जानकारी गराएका छन् । प्रचण्डले आफू प्रधानमन्त्री भएपछि गरेका सम्पूर्ण कामको जानकारी गराइरहेका छन् । गोवा भ्रमण उपलब्धिमूलक प्रधानमन्त्री प्रचण्डले आफ्नो भारतको गोवा भ्रमण उपलब्धिमूलक भएको बताएका छन् । प्रचण्डले नेपाल र भारतलेअघि बढाएका परियोजना नियमित अनुगमन गर्ने विषयमा भारतीय प्रधानमन्त्री नरेन्द्र मोदीसँग समेत कुराकानी भएको बताए । भारतबाट सञ्जालित चालु योजना तत्काल सञ्चालन गर्ने सहमति भएको समेत दाहालले प्रष्ट पारे । नेपालस्थित भारतीय दूतावास र नेपाल सरकारका सचिवको नेतृत्वमा भारतबाट सञ्चालिन परियोजना अनुगमन गरिने प्रचण्डले प्रष्ट पारे । एउटा सरकार र अर्को राजदूतले अनुगमन गर्ने भन्ने कन्फ्युजन समेत गोवा भ्रमणबाट हटाइएको छ, प्रधानमन्त्री प्रचण्डले भने । गोवामा एउटा ठूलो अवसरलाई सदुपयोग गरेः प्रचण्ड प्रधानमन्त्री प्रचण्डले भारतको गोवामा भारतीय प्रधानमन्त्री नरेन्द्र मोदी र चिनियाँ राष्ट्रपति सी जिङपिङ सँगको त्रिपक्षीय भेटवार्तालाई एउटा ठूलो अवसर भएको बताएका छन् । त्यो ठूलो अवसर थियो, जसलाई मैले सदुपयोग गरेकोमा मलाई गर्व छ, प्रधानमन्त्री प्रचण्डले भने, योजना भएको भए त्यो मिलाउन सकिने थिएन । योजना भए त्यो सम्भव पनि थिएन । त्रिपक्षीय भेटवार्ताका विषयमा अनावश्यक चर्चा गरेर मित्र राष्ट्रसँगको सम्बन्धमा खसर पार्ने टिकाटिप्पणी नगर्न समेत प्रधानमन्त्रीले सबैलाई आग्रह गरेका छन् । प्रधानमन्त्रीले संसदमा बुधबार गरेको सम्बोधनको पूर्णपाठ सम्माननीय सभामुख महोदय, व्यवस्थापिका संसदका माननीय सदस्यज्यूहरु, गणतन्त्र भारतका महामहिम प्रधानमन्त्री श्री नरेन्द्र मोदीको मैत्रीपूर्ण निमन्त्रणामा मैले यही २०७३ साल भाद्र ३० देखि असोज २ सम्म गरेको भारतको राजकीय भ्रमण तथा गोवामा ३० असोज २०७३ मा सम्पन्न 'ब्रिक्स बिमस्टेक आउटरिच शिखर सम्मेलन' मा मेरो सहभागिताका सम्वन्धमा यस गरिमामय व्यवस्थापिका संसदलाई जानकारी गराउन म यहाँ उपस्थित भएको छु। भारत भ्रमणमा जानु अघि सम्मानित व्यवस्थापिका संसदमा मैले अवगत गराए अनुसार सो भ्रमणमा हाम्रो प्राथमिकता धेरै विषयहरुको उठान गर्नुभन्दा असल नियतका साथ नेपाल र भारतका बीच विश्वासको वातावरण निर्माण गर्ने र नेपालको हित हुने गरी यस अघि सहमतिमा पुगेका परियोजनाहरुको प्रभावकारी र शीघ्र कार्यान्वय गर्नमा जोड दिनुमा रहेको थियो। दुई पक्षकाबीच हाल चालु रहेका सीमापार रेलवे एकीकृत चेकपोष्ट तथा हुलाकी सडक जस्ता महत्वपूर्ण परियोजनाहरुको प्रगतिको नियमित समीक्षा गरी समयबद्ध रुपमा कार्यान्वयन गर्नका लागि ठोस उपायहरु अपनाउने सहमति महत्वपूर्ण रहेको छ । यसै क्रममा भारतले हुलाकी राजमार्गको दोश्रो चरण बुटबल जोड्ने सीमापार ट्रान्समिशन लाइन र हेटौडा तथा ढल्केबरमा विद्युतीय सबस्टेशनको निर्माण एवं काश्कीमा पोलिटेक्निक निर्माणमा नयाँ सहुलियतपूर्ण ऋण उपलव्ध गराउने भएबाट पूर्वाधारको क्षेत्रमा महत्वपूर्ण योगदान पुग्ने देखिन्छ। जलविद्युत दुई देशको साझेदारीको प्रमुख क्षेत्र भएको सन्दर्भमा यस क्षेत्रमा लगानी तथा सहयोगको अभिबृद्धिका लागि सन् २०१४ मा सम्पन्न नेपाल भारत उर्जा व्यापार सम्झौतालाई आवश्यक उपायहरु अवलम्वन गर्दै कार्यान्वयनमा लैजाने तथा पञ्चेश्वर बहुउद्देश्यीय परियोजनाको विस्तृत परियोजना प्रतिवेदनलाई अन्तिम रुप दिने सहमतिले उर्जाको क्षेत्रमा सकारात्मक उपलव्धि हासिल हुने भएको छ। यस अतिरिक्त भूकम्प पश्चातको पूनर्निर्माणमा सहयोगको अभिवृद्धि, नेपाल र भारतका बीच सुरक्षा सम्वन्धी समान चासोका विषयहरु सम्वोधन गर्ने तर्फको समझदारी एवं व्यापार तथा पारबहन व्यवस्था सहज र सुदृढ गर्नका निमित्त थप उपायहरु अपनाउने सहमति लगायत निजी क्षेत्रका बीचको सहकार्यको प्रवर्द्धन गर्ने विषय सकारात्मक रहेका छन्। दुई मुलुकका बीच उच्चस्तरीय भ्रमणको आदान प्रदानबाट आपसी सम्वन्धको विस्तारमा पुग्ने ठोस योगदानको सन्दर्भमा भारतका महामहिम राष्ट्रपतिले निकट भविष्यमा गर्नुहुने नेपालको राजकीय भ्रमणका वारेमा भएको कुराकानी उपलव्धिमूलक रहेको छ। समग्रमा यस भ्रमणबाट नेपाल र भारतका बीच शदियौंदेखि रहँदै आएको घनिष्ठ मैत्रीपूर्ण एवं वहुआयामिक सम्वन्धलाई थप सुदृढ गर्न मद्दत पुगेको छ। यसै क्रममा मैले गरेको भारतको राजकीय भ्रमण एवं सो अवसरमा जारी भएको संयुक्त वक्तव्यका केही बुँदाहरुका सम्वन्धमा यस सदनभित्र तथा वाहिर समेत केही टिका टिप्पणी भएको देखिएको सन्दर्भमा सो वारेमा म स्पष्ट पार्न चाहन्छु। यस अघिनै उल्लेख गरे अनुसार यस भ्रमणमा हाम्रो प्राथमिकता नेपाल र भारतका बीच विश्वासको वातावरणको निर्माणको साथै चालु परियोजनाहरुको कार्यान्वयन तर्फ केन्द्रित रहेको थियो । सो कुरा संयुक्त वक्तव्यमा समेत प्रतिविम्वित भएको छ । नेपाल र नेपालीको हितलाई सर्वोपरी राखी देशको प्रतिष्ठा र इज्जतमा कुनै प्रकारको आँच आउन नदिने एवं द्विपक्षीय सम्वन्धलाई समानता, पारस्परिक सम्मान र सहयोगको आधारमा बढाउँदै थप सुदृढ गर्ने प्रयास भएको छ । साथै भ्रमणका क्रममा हाम्रा तर्फबाट उच्च कुटनीतिक मर्यादा कायम राख्ने कार्य भएको कुरा समेत म स्पष्ट पार्न चाहन्छु। संयुक्त वक्तव्यको बुँदा नं १० का सम्वन्धमाः नेपालको संविधानको कार्यान्वयन नेपालको आन्तरिक विषय भएको कुरा म पुनः दोहोर्याउन चाहन्छु । यसमा विदेशी चासो आमन्त्रण गर्ने प्रयत्न भएको छैन । संयुक्त वक्तव्यमा उल्लेख भएबमोजिम मैले भारतका प्रधानमन्त्रीलाई वर्तमान् सरकारले चालेको कदमका वारेमा बताएको हो । साथै मैले गतवर्ष संविधान जारी हुनु संघीय लोकतान्त्रिक गणतन्त्र संस्थागत गर्नका लागि ऐतिहासिक घटना भएको समेत बताएको थिएँ । संविधानको प्रभावकारी कार्यान्वयनका लागि नेपाली समाजका सवै वर्गलाई साथमा लिन वर्तमान् सरकारले गरेका प्रयासहरुको वारेमा समेत मैले बताएको थिएँ । नेपालमा लोकतन्त्रको संवैधानिक सुदृढिकरणको महत्वको सराहना गर्दै भारतका प्रधानमन्त्रीले संविधानको प्रभावकारी कार्यान्वयनका निमित्त समाजका सवै वर्गलाई साथमा लिनका लागि नेपाल सरकारबाट हाल भइरहेको प्रयासको स्वागत गर्नुभएको हो । भारतका प्रधानमन्त्रीले मलाई यस प्रयासमा पूर्ण सफलताको कामना समेत गर्नुभएको छ । मैले नेपालको शान्ति प्रकृया प्रति सद्भावना, समर्थन र ऐक्यवद्धताका लागि भारत सरकार तथा जनतालाई धन्यवाद दिएको थिएँ। संयुक्त वक्तव्यको बुँदा नं ११ का सम्वन्धमाः साझा चासोका प्रमुख अन्तर्राष्ट्रिय विषयहरुलाई सम्वोधन गर्नका लागि संयुक्त राष्ट्रसंघ लगायत अन्य अन्तर्राष्ट्रिय संगठनहरुमा विभिन्न मुलुकहरुका बीच सहकार्य हुने विषय अन्तर्राष्ट्रिय रुपमै प्रचलित परम्परा हो । नेपालले पनि विकासोन्मुख राष्ट्रहरुलाई असर गर्ने तथा उनीहरुका साझा हितका विषयहरुमा छिमेकी मित्रराष्ट्रहरु भारत तथा चीन लगायत अन्य मुलुकहरुसँग विगत देखिनै आवश्यकता अनुसार यस प्रकारको सहकार्य र समन्वय गर्दै आएको छ । साथै संयुक्त राष्ट्रसंघीय सुरक्षा परिषदमा स्थायी सदस्यताका लागि भारतको उम्मेदवारीलाई नेपालले समर्थन गर्ने भन्ने विषय यस अघि पनि नेपालका तर्फबाट व्यक्त हुँदै आएको छ । नेपालका तत्कालिन परराष्ट्र मन्त्री र भारतीय विदेशमन्त्रीका बीच २६ जुलाई २०१४ मा काठमाडौंमा सम्पन्न नेपाल भारत संयुक्त आयोगको तेश्रो बैठकका समयमा जारी संयुक्त प्रेस बक्तव्यको बुँदा नं ६ मा समेत यी विषय उल्लेख भैसकेका छन् । विकासोन्मुख राष्ट्रहरुको सरोकारका विषय समावेश हुने गरी संयुक्त राष्ट्रसंघ र अन्य अन्तर्राष्ट्रिय संगठनहरुको सुधार हुनुपर्ने विषय नेपालले अन्तर्राष्ट्रिय मञ्चहरुमा उठाउँदै आएको छ । सोको पुनरोक्ति अस्वभाविक छैन ।यसमा नेपालको स्वतन्त्र परराष्ट्र नीतिबाट विचलित भएको भन्ने जुन आरोप छ, त्यसमा कुनै सत्यता छैन । हामी कुनै द्विपक्षीय सैनिक संगठन वा त्यस्तै प्रकारको रणनीतिक स्वभावको संगठन () मा आवद्ध भएका छैनौं । प्रमुख साझा मुद्दाहरुमा, त्यो पनि सर्वस्वीकृत अन्तर्राष्ट्रिय मञ्चहरुमा, सहकार्य गर्ने भनिएको हो । नेपालचीनबीच विगतमा जारी भएका संयुक्त विज्ञप्तिहरुमा पनि साझा चासो र हितका विषयमा अन्तर्राष्ट्रिय मञ्चहरुमा सहकार्य र समन्वय गर्ने भन्ने भावना प्रतिविम्वित भएको छ। संयुक्त वक्तव्यको बुँदा नं १२ का सम्वन्धमाः अन्य संयन्त्रले अध्ययन गरिरहेको भएतापनि नेपाल र भारतबीचको खुला सिमाना हाल विद्यमान यथार्थ अवस्था हो । विद्यमान अवस्थामा कुनै अवाञ्छित तत्ववाट यसको दुरुपयोग भई एक अर्को राष्ट्रलाई सुरक्षाको जोखिम हुन नदिने तर्फ जोड दिनु एवं एक अर्काको भूभाग एक अर्काको विरुद्ध प्रयोग हुन नदिने प्रतिवद्धता व्यक्त गर्नु वेमनासिव हुन सक्दैन । यसबाट नेपालभारत सम्बन्ध सम्बन्धी प्रवुद्ध व्यक्तिहरुको समूहको कार्यमा कुनै अवरोध हुने छैन। संयुक्त वक्तव्यको बुँदा नं १३ का सम्वन्धमाः द्विपक्षीय आर्थिक तथा विकास सहयोगका परियोजनाहरुमा देखा परेका असहजताहरुलाई सम्बोधन गरी समयबद्ध रुपमा शीघ्र कार्य सम्पन्न गर्नका लागि त्यस्ता परियोजनाहरुको प्रगति अनुगमन गर्नका निमित्त मैले र भारतका महामहिम प्रधानमन्त्रीले अधिकारीहरुलाई निर्देशन दिएको तथा सोही बमोजिम भारतीय राजदूतावासका र नेपाल सरकारका अधिकारीहरु सम्मिलित एक निगरानी संयन्त्र स्थापना गर्ने सहमति भएको हो । यसबाट भारतीय सहगोगमा सञ्चालित चालु परियोजनाहरुमा शीघ्र प्रगति हासिल हुनेछ । भारत सरकारका तर्फबाट काठमाडौंस्थित भारतीय राजदूतले नेतृत्व गर्ने र नेपालको तर्फबाट परराष्ट्र सचिवको संयोजकत्वमा विभिन्न निकायका प्रतिनिधि रहने गरी गरी संयन्त्र स्थापना गर्ने गृहकार्य भैरहेको छ। संयुक्त वक्तव्यको बुँदा नं २० का सम्वन्धमाः नेपाल सरकार र भारत सरकारका बीच अगष्ट २०१५ मा हस्ताक्षर भएको सम्झौतापत्र अनुरुप रक्सौलअमलेखगञ्ज पेट्रोलियम पाइपलाइन निर्माणको कार्यको शीघ्रतामा जोड दिनु अस्वभाविक छैन । कुनै प्राविधिक विषयहरु भएमा प्राविधिक तहमा छलफल हुनसक्तछ । यसबाट कुनै पनि मुलुकलाई एकाधिकार दिन खोजिएको होइन । नेपालको आयात र निर्यात विविधिकरणलाई हामीले प्राथमिकता दिएका छौं। संयुक्त वक्तव्यको बुँदा नं २२ का सम्वन्धमाः नेपालमा विदेशी लगानी प्रवर्द्धन गर्ने नेपाल सरकारको घोषित नीति हो । नेपालको विकासका प्राथमिकता अनुरुप भारतीय लगानीकर्ताहरुलाई आकर्षित गर्नु अनुपयुक्त हुँदैन । विगतका सरकारहरुबाट समेत मुलुकगत रुपमा विभेद नगरी नेपालमा वैदेशिक लगानी भित्र्याउन पहल भएको छ । लगानीको प्रत्याभूति नभएसम्म विदेशी लगानी आकर्षित गर्न नसकिने भएकोले यस वारेमा सम्झौता गर्नुपर्ने हुन्छ । यो नेपालको मात्र नियम नभई अन्य मुलुकहरुले पनि अवलम्वन गरेको नीति हो। सम्माननीय सभामुख महोदय, भारतका प्रधानमन्त्री महामहिम श्री नरेन्द्र मोदीले आठौँ ब्रिक्स शिखर सम्मेलनको अवसर पारेर यही ३० असोज २०७३ मा गोवामा आयोजना गर्नुभएको 'ब्रिक्स बिमस्टेक आउटरिच शिखर सम्मेलन' मा मेरो सहभागिताका उपलव्धिपूर्ण रहेको मैले ठानेको छु। सम्मेलनका अवसरमा भएको छलफलबाट ब्रिक्स समूहका उदियमान आर्थिक शक्तिहरू तथा बिमस्टेक समूहका विकासशील एवं अल्पविकसित मुलुकहरूबीच साझा हित र समृद्धिको प्राप्तिका दिशामा साझेदारीको विकासमा सहयोग पुगेको छ । बिमस्टेक समूहको वर्तमान अध्यक्षको हैसियतले 'आउटरिच शिखर सम्मेलन' मा नेपालको सहभागिताको विशेष महत्व रह्यो। सम्मेलनमा ब्रिक्स समूहका विकासशील मुलुकहरुले आर्थिक, सामाजिक, गरिबि निवारण, विज्ञान तथा प्रविधि लगायत अन्य विविध क्षेत्रमा हासिल गरेको उच्च प्रगतिबाट बिमस्टेक समूहका विकासशील एवं अल्पविकसित मुलुकहरूले लाभ लिने वातावरण श्रृजना गरिनुपर्ने कुरा मैले राखें । यसै सन्दर्भमा गत बर्ष संचालनमा आएको ब्रिक्सको नयाँ विकास बैंक मार्फत बिमस्टेक क्षेत्रमा पूर्वाधार विकास एवं दिगो विकासका लक्ष्य प्राप्तिसंग सम्बन्धित प्राथमिकताका क्षेत्रमा लगानीको श्रोत परिचालन हुनसक्ने सम्भावना उपर मेरो जोड रह्यो । खासगरी क्षेत्रीय कनेक्टिभिटि, उर्जा विकास, व्यापार तथा पारवहन, सांस्कृतिक क्षेत्रमा सहयोग एवं जनस्तरको सम्बन्धको वृद्धि जस्ता बिषयहरु हाम्रा प्राथमिकतामा रहे। आगामी बर्ष बिमस्टेक स्थापनाको २०औं बर्षगाँठ पारेर हामीले बिमस्टेक शिखर सम्मेलन नेपालमा आयोजना गर्ने चाहना व्यक्त गर्ने अवसर प्राप्त भयो। यस अलावा भारतका महामहिम प्रधानमन्त्री, चीनका महामहिम राष्ट्रपति, श्रीलंकाका महामहिम राष्ट्रपति, भुटानका महामहिम प्रधानमन्त्री एवं दक्षिण अफ्रिकाका महामहिम राष्ट्रपतिसँग भएको द्विपक्षीय भेटघाटबाट ती मुलुकहरुसँगको सम्वन्ध थप मजबुत पार्न तथा विस्तार गर्न योगदान पुगेको छ। भारतका प्रधानमन्त्री महामहिम श्री नरेन्द्र मोदीसंगको भेटघाटमा नेपालभारत सम्बन्धका विविध विषयमा छलफल हुनुका साथै निकट भविष्यमा नयाँ दिल्लीमा आयोजना हुन गइरहेको परराष्ट्र मन्त्रीस्तरीय नेपाल भारत संयुक्त आयोगको चौथो बैठकमा सो उपर विस्तृत समीक्षा हुने वारेमा कुराकानी भएको छ। यसै सन्दर्भमा संयोगबस चीनका महामहिम राष्ट्रपति तथा भारतका महामहिम प्रधानमन्त्री सँग भएको संयुक्त भेटघाटमा त्रिदेशीय हितका पक्षमा मिलेर काम गर्ने सम्बन्धमा मैले राखेको धारणालाई दुवै नेताहरुले सकारात्मक रुपमा हेर्नुभएको छ। नेपालका घनिष्ठ मित्रराष्ट्रहरु चीन र भारतका उच्चस्तरीय नेतृत्वसँग अत्यन्त सकारात्मक विषयमा सौहार्द्रपूर्ण वातावरणमा भएको छलफलको विषयलाई लिएर अनावश्यक टिका टिप्पणी भएको छ। यसबाट राष्ट्रिय हित प्रवर्द्धन गर्न मद्दत पुग्दैन । आधारहिन विषयहरुलाई अनावश्यक रुपमा उछाल्दा नेपालको छिमेकी मित्रराष्ट्रहरुसँगको सम्बन्धको संवेदनशीलतामा असर पर्दछ भन्ने कुरामा हामी सवैको ध्यान जानुपर्दछ । दुवै छिमेकी मुलुकहरुसँग सन्तुलित ढंगबाट परराष्ट्र नीति सञ्चालन गर्ने हाम्रो प्रयासमा यस्तो छलफल फलदायी हुन्छ भन्ने सामान्य मान्यता सम्म हामीले राख्न नसक्नु दुःखको विषय हो। छिमेकीहरुसँगको सम्बन्धलाई हाम्रो परराष्ट्र नीतिमा उच्च महत्व दिइएको विषय हामी सवैलाई थाहै छ। सरकारले आवश्यक ठानेमा विशेष दूत पठाउने प्रचलन जहाकहीं छ। मैले भारत र चीनमा विशेष दूत पठाई सम्वन्ध सुदृढ गर्ने तर्फ महत्वपूर्ण प्रयास गरेको भनी सम्वन्धित मुलुकबाट प्रशंसा भएकोमा हाम्रो तर्फबाट यसको मर्मलाई किन आत्मसात् गर्न नसकिएको हो र जुन रुपमा यो विषयलाई अनावश्यक रुपमा उचालिएको छ, बुझ्न गाह्रो छ। सम्माननीय सभामुख महोदय, मैले गरेको भारतको राजकीय भ्रमण तथा 'ब्रिक्स बिमस्टेक आउटरिच शिखर सम्मेलन' मा भएको मेरो सहभागिताबाट नेपालको प्रतिष्ठा अभिवृद्धि हुनुका साथै राष्ट्रिय हितको प्रवर्द्धन गर्ने दिशामा योगदान पुगेको मैले विश्वास लिएको छु। धन्यवाद। (प्रधानमन्त्री दाहालले २०७३ कात्तिक ३ मा संसदमा गरेको सम्बोधन)"
संसद बैठक आइतबारसम्मका लागि स्थगित,काठमाडौंः व्यवस्थापिका संसदको बैठक आइतबारसम्मका लागि स्थगित भएको छ। संसद बैठकमा बुधवार संसदमा दर्ता भएको लोकमानसिंह कार्कीविरुद्धको महाअभियोग प्रस्तावमाथिको छलफलका लागि मिति तय गर्ने कार्यसूची थियो। महाअभियोग प्रस्तावबारे प्रमुख दलका शीर्ष नेताहरुले आन्तरिक छलफल गर्नु बताएपछि संसद बैठक आइतबारसम्मका लागि स्थगित गरिएको सभामुख ओनसरी घर्तीले जानकारी दिइन्। एमाले प्रमुख सचेत भानुभक्त ढकालले पनि आन्तरिक छलफल गर्नु पर्ने भएकाले बैठक स्थगित भएको बताए। ढकालले लोकमानविरुद्धको महाअभियोग प्रस्ताव पारित गर्न दुई तिहाइ बहुमत आवश्यक पर्ने र कांग्रेसको सहमतिबिना त्यो सम्भव नहुने भएकाले थप छलफलका लागि बैठक सारिएको बताए। संसदको अर्को बैठक आइतबार बिहान ११ बजे बस्नेछ।
हिन्दु सम्मेलन सुरुः पूर्वराजा ज्ञानेन्द्रले सम्बोधन गर्दै,"काठमाडौंः विश्व हिन्दु महासंघ अन्तर्राष्ट्रिय समितिको आयोजनामा बिहीबारदेखि काठमाडौंको पशुपतिनाथ क्षेत्रको बनकालीमा अन्तर्राष्ट्रिय विराट हिन्दु सम्मेलन सुरु भएको छ । पूर्वराजा ज्ञानेन्द्रले सम्मेलन उद्घाटन गरेका छन्। सम्मेलनलाई सार्वजनिक रूपमा पूर्वराजा ज्ञानेन्द्रल सम्बोधन गर्दै छन् । राजासहितको हिन्दु राष्ट्रको अभियानमा लागेको महासंघले बनकालीमा पहिलो दिन उद्घाटन कार्यक्रम मात्र हुने छ । शुक्रबार र शनिबार नेपाल प्रज्ञा प्रतिष्ठानमा सम्मेलन र महाधिवेशन गर्नेछ । समितिकी सचिव अस्मिता भण्डारीले सम्मेलन हिन्दु धर्मावलम्बीको भीड देखाउनमात्र नभई सैद्धान्तिक लडाइँका लागि विशेष प्रस्ताव पास गर्नका लागि पनि भएको बताइन् । उनले भनिन्, महासंघको यो अन्तर्राष्ट्रियस्तरको विराट सम्मेलन राजासहितको हिन्दु अधिराज्य बनाउने अभीष्टले पनि आयोजना गरिएको हो । सम्मेलनमा थाइल्यान्ड, मौरिसस, अमेरिका, मलेसिया, भारत, बंगलादेश, श्रीलंका, पाकिस्तान, इन्डोनेसिया, क्यानाडा, बेलायतलगायत डेढ दर्जन देशका प्रतिनिधि सहभागी भएको भण्डारीले बताइन् । भारतबाट लोकसभाका सांसद एवं महासंघको भारत एकाइका प्रमुख आदित्यनाथ, उत्तराखण्डका शंकराचार्य वासुदेवानन्द सरस्वती, इस्लामाबादका शंकराचार्य, राष्ट्रिय स्वयंसेवक संघको भ्रातृ संगठनका अध्यक्ष रघुनन्दन शर्मा, शिव सेनाका प्रतिनिधि मास्टर थापा, ओमकार परिवारका वैदिक, शिख, जैन, बुद्धिस्ट आदि सम्प्रदायका धर्मगुरुलगायतको उपस्थिति रहेको छ । समितिका अध्यक्ष कर्णेल हेमबहादुर कार्कीले सम्मेलनमा हिन्दु धर्मभित्रका विकृति केलाउँदै बाहुनको मात्र भनिने हिन्दु धर्म, यसलाई नंग्याउने र भाँड्ने विषय, गाई काटेका घटना, धर्म परिवर्तन, संविधानमा धर्म निरपेक्षतालगायत विषयमा छलफल गरी धर्मगुरुहरूबाट निचोड निकालिने जानकारी दिए । उनले भने, यी सबैमा सरकारको भूमिका पनि खोजिनेछ भने ९४ प्रतिशत ओमकार परिवार र ८४ प्रतिशत हिन्दु भएको देश नेपाललाई पुनः हिन्दु अधिराज्य बनाउनेमा पनि व्यापक छलफल हुनेछ । सम्मेलनमा नेपालबाट तीन र भारतबाट एउटा कार्यपत्र प्रस्तुत हुँदै छन् ।"
सांसदको तलब सुविधा कति बढ्दैछ ?,"काठमाडौँ: बर्षिक बजेटमा सरकारले घोषणा गरे अनुसार संसदको तलब सुविधा बढाउने सम्बन्धी विधेयक कानुन मन्त्रालयले संसद् सचिवालयमा दर्ता गरेको छ । व्यवस्थापिका संसद् सचिवालयमा दर्ता भएको विधेयक अनुसार सांसद्को मासिक तलब ५५ हजार उल्लेख गरिएको छ । मासिक तलब बाहेक सांसदले भत्ता, सञ्चार, आवास, सचिवालय, घरभाडा, इन्धन, यातायात, पानीको नाममा सुविधा पाउने छन् । संसदमा दर्ता भएको विधेयक अनुसार सभामुखको मासिक तलब ६७ हजार, विशेष भत्ता एक हजार, सञ्चार खर्च मासिक तीन हजार, बैठक भत्ता पाँच सय, आवास मासिक २८ हजार दुई सय ७५, सचिवालय दुई हजार, गार्डघर दुई हजार, इन्धन मासिक २ सय ५० लिटर, मोबिल मासिक १० लिटर, धारा बिजुली बिल अनुसार सुविधा दिइने छ । यसरी हेर्दा सभामुखको मात्र मासिक सुविधामा एक लाख बढी हुन्छ । अझ यसमा यातायात सुविधानका नाममा बिल बनाउने छुट सभामुखलाई दिइएको छ । बढाइएको सुविधा अनुसार विपक्षी दलका नेताले करिब ६१ हजार मासिक तलब र त्यही अनुसारको सुविधा पाउनेछन् । त्यसैगरी उपसभामुखलाई समेत विपक्षी दलको नेता बराबरको सुविधा उपलब्ध गराइने छ । सँगै पार्टीका प्रमुख सचेतक र समिति सभापतिलाई मासिक ५७ हजार तलब उपलब्ध गराइने छ भने आकर्षक सुविधा र भत्ताको व्यवस्था गरिएको छ । सभामुख, विपक्षी दलका नेता, प्रमुख सचेतक, समिति सभापति र सबै सांसद्ले परिवारको मृत्यु भएमा सहयोग स्वरुप दुई लाख रुपैयाँ पाउने छन् भने अशक्त भएमा ५० हजार पाउने छन् । विधेयक अनुसार संघीय संरचनामा मुलुक रुपान्तरित भएपछिको प्रतिनिधिसभा र राष्ट्रिय सभाका पदाधिकारी सदस्यको सुविधा समेत समान हुने उल्लेख गरिएको छ ।"

शीर्षक,विवरण
अपराध र निर्वाचन,"दक्षिण एसियामा निर्वाचन महँगो हुनुका साथै त्यसमा तिघ्रे बलको निर्णायक प्रभाव बढेरै गएकोमा प्रायः मुलुकहरूले औपचारिक रूपमा चिन्ता व्यक्त गर्दै आएका छन्, पटकपटक । भारतमा त संसद् र राज्य विधायिकामा झन्डै एकतिहाई सदस्यहरूविरुद्ध आपराधिक घटनामा अनुसन्धान भइरहेका छन् । आपराधिक पृष्ठभूमिका व्यक्तिहरूले निर्वाचनमा बिनाकुनै छेकबार प्रवेश पाएमा 'भयरहित' तथा आफ्नो इच्छाअनुरूप मतदान गर्ने प्रत्येक नागरिकको मौलिक अधिकार कुण्ठित हुन पुग्छ । भारत र दक्षिण एसियाली मुलुकहरूमा हरेक नागरिकका यी भोगाइलाई कानुन र राज्यको कठोर कदमबाट नियन्त्रण गर्न सकिएन भने प्रजातान्त्रिक पद्धतिमाथि 'नागरिक' को भूमिका कमजोर हुन पुग्छ । प्रजातन्त्र, प्रजातन्त्र रहने छैन, त्यस अवस्थामा । यी प्रवृत्तिहरूबाट नेपाल सरकारसमेत चिन्तित रहेको देखिनु उसको संवेदनशीलताको परिचायक र स्वागतयोग्य विषय हो । निर्वाचनमा कुनै हिसाबले विदेशी भौतिक र आर्थिक संलग्नता देखिएमा त्यस्ता गतिविधिसँगै सहयोग लिने र दिने दुवैलाई आपराधिक गतिविधि मानिने व्यवस्था गरिएको छ, संसद्मा राज्य व्यवस्था समितिको तर्फबाट त्यसका अध्यक्षले शुक्रबार प्रस्तुत गरेको निर्वाचन (कसुर तथा सजाय) विधेयकमा । तर त्यो मुख्यतया विदेश र खासगरी गैरसरकारी संस्थाबाट चुनावको लागि पैसा लिएको अवस्थासँग सरोकार राख्छ । अन्य प्रावधानहरू पहिल्यैदेखि नै अपराध मानिँदै आएका छन्, यद्यपि मतपत्रको दुरुपयोग र क्षति, हतियारको प्रयोगसँगै मतदाताहरूलाई पैसा तथा अन्य प्रलोभनबाट प्रभावित गरिएका अनगिन्ती घटनाप्रति निर्वाचन आयोगहरू उदासीन रहँदै आएका छन् । अझ विगत १० वर्षमा सबै महत्त्वपूर्ण राजनीतिक र संवैधानिक निकायहरूमा तीनचारवटा दलले लेनदेनका आधारमा नियुक्तिहरू गर्ने गरेका छन् । त्यसले गर्दा निर्वाचन आयोग दलहरूकै एउटा सहायक अंग बन्न पुगेको छ र यसको निष्पक्षता स्थापित हुन सकेको छैन । त्यसो हुँदाहुँदै पनि भविष्यमा निर्वाचन आयोगले संविधानका अक्षर र भावनाले सुम्पेका सम्पूर्ण दायित्व सक्षम र निष्पक्ष तरिकाले पूरा गर्ने आशा राख्नैपर्छ यदि प्रजातन्त्र नेपालको स्थायी राजनीतिक पद्धति रहने हो भने । तर निर्वाचनले मतदानजस्तो सार्वभौम जनताको मौलिक अधिकारलाई विदेशी प्रभावबाट मुक्त राख्ने हो र त्यसको प्रतिकूल आचरण गरेवापत दल र उम्मेदवारहरूलाई दण्डित गर्ने हो भने समग्र राजनीतिलाई समेत विदेशी नियन्त्रण र प्रभुत्वबाट मुक्त राख्नैपर्छ । खासगरी बाह्रबुँदे सहमतिपछि त्यसका अक्षर र भाव तथा त्यसमा हस्ताक्षरकर्ता नेताहरू तथा तिनका पार्टीहरूले कसरी विदेशी सहयोग, स्वार्थ र निर्देशनबाट आफूलाई अर्थात् मुलुकको राजनीति सञ्चालन गरेका छन्, त्यसलाई दण्डनीय अपराध नबनाई निर्वाचनलाई विदेशी प्रभावबाट मुक्त राख्न सम्भव छैन । राज्य व्यवस्था समितिका सदस्यहरू र खासगरी त्यसका अध्यक्ष दिलबहादुर घर्तीले यो विषयलाई अरूले भन्दा बढी बुझेका छन् ।"
भूमिसुधार मन्त्री पाण्डेलाई पितृशोक,"काठमाडौँ : भूमिसुधार तथा व्यवस्थामन्त्री बिक्रमबहादुर पाण्डेका पिता चन्द्रराज पाण्डेको ९७ वर्षको उमेरमा आज बिहान निधन भएको छ । उच्च रक्तचाप र मधुमेहरोगबाट पीडित पाण्डेको बूढानीलकण्ठस्थित आफ्नै निवासमा बिहान करिब ५ बजे निधन भएको उनको परिवारले जनाएको छ । कालिका कन्स्ट्रक्सन प्रालिका संस्थापकसमेत रहेका पाण्डे समाजसेवाका क्षेत्रमा पनि सक्रिय हुुनुहुन्थ्यो । स्व पाण्डेको चार छोरा छन्। पाण्डेप्रति श्रद्धाञ्जलि दिन नेपाली कांग्रेसका सभापति शेरबहादुर देउवा, राप्रपाका राष्ट्रिय अध्यक्ष डा प्रकाशचन्द्र लोहनी, केन्द्रीय अध्यक्ष कमल थापालगायत बूढानीलकण्ठ पुगेका थिए। उनको आजै पशुपति आर्यघाटमा अन्त्येष्टि गरिने राप्रपाका नेता जनक पाठकले जानकारी दिए। रासस"
गरिबी निवारण मन्त्री भन्छन् : मेरो मन्त्रालय कामविहीन भयो,"जाजरकोट : सहकारी तथा गरिबी निवारण मन्त्री हृदयराम थानीले आफ्नो मन्त्रालय कामविहीन मन्त्रालय भएको गुनासो गरेका छन् । मन्त्री थानीले मन्त्रालयसँग सम्बन्धित ४९ ओटा कार्यक्रम अन्य मन्त्रालय मातहत भएका कारण मन्त्रालय कामविहीन भएको उल्लेख गरे। आइतबार प्रेस युनियन जाजरकोटले खलंगामा गरेको पत्रकार भेटघाटमा बोल्दै मन्त्री थानीले भने, गरिबको परिचय पत्र बाँड्ने बाहेक अन्य कुनै काम छ । गरिबसँग विश्वेश्वर, गरिबी निवारण कोष, युवा स्वरोजगार कोषलगायत ४९ वटा कार्यक्रम सकिएपछि म कामविहीन मन्त्री हुने निश्चित छ, मन्त्री थानीले भने । उनले पटकपटक प्रधानमन्त्री पुष्पकमल दाहाल प्रचण्ड लाई मन्त्रालयसंग सम्बन्धित काम हस्तान्तर गरी मन्त्रालय मातहतमा ल्याउन आग्रह गर्दा आश्वासन मात्र पाएको समेत गुनासो गरेका छन्। गरिब घरपरिवार पहिचान कार्यक्रम अन्तरगत २५ जिल्लाका गरिबको परिचय पत्र बनाएपछि गरिबी निवारण मन्त्रालयको काम सकिने उनको भनाइ छ।"
आइसिटीलाई विकाससँग जोड्ने सरकारको योजना,"काठमाडौँ : सूचना तथा सञ्चारमन्त्री सुरेन्द्रकुमार कार्कीले सूचना, सञ्चार र प्रविधिलाई विकाससँग जोड्ने सरकारको योजना रहेको बताएका छन्। कम्प्युटर एसोसिएसन नेपाल महासंघले गरेको सुबिसु आइसिटी सम्मेलन२०१७ को उद्घाटन गर्दै मन्त्री कार्कीले मुलुकको विकास प्रक्रियालाई आइसिटीसँग जोड्नुपर्छ भन्ने महसुस सरकारले पछिल्लो समयमा गरेको बताए । 'बङ्गलादेशलगायत केही मुलुक धेरै पछाडि थिए तर अहिले ती मुलुक आइसिटीमा धेरै अगाडि आइसकेका छन, हामी अगाडि बढ्न सकिरहेका छैँनौँ, यसबारेमा नेपाल टेलिकम, नेपाल दूरसञ्चार प्राधिकरण लगायतका निकायलाई निर्देशनसमेत दिइएको छ, सरकारका प्रवक्तासमेत रहेका मन्त्री कार्कीले भने। हातहातमा मोबाइल घर घरमा इन्टरनेटको नारा मात्रै लगाउनेभन्दा पनि इन्टरनेट सेवा के का लागि उपयोग गर्ने भन्ने महत्वपूर्ण भएको मन्त्री कार्कीको भनाइ छ । कार्कीले भने, सूचना प्रविधिको विकास भएसँगै अहिले हुलाक सेवाको काम देखिएको छैन, अब मन्त्रालयले हुलाक सेवालाई सूचना केन्द्रका रूपमा र सूचना विभागलाई सूचना भण्डारणका रूपमा काम गर्ने गरी जिम्मेवारी दिँदैछ । सरकारले ग्रामीण क्षेत्रका बालबालिकाको कम्प्युटरमा पहुँच पुर्याउने प्रयास गरिरहेको मन्त्री कार्कीले जानकारी दिए। रासस"
मोहनबिक्रमको स्वास्थ्य अवस्थाबारे प्रधानमनत्रीको चासो,काठमाडौँ: प्रधानमन्त्री पुष्पकमल दाहालले टोखाको ग्रान्डी अस्पतालमा उपचार गराइरहनुभएका नेकपा 'मसाल'का महामन्त्री मोहनबिक्रम सिंहलाई आइतबार अस्पतालमा भेट गरेर उनको स्वास्थ्य स्थितिबारे जानकारी लिभएका छन्। भेटमा प्रधानमन्त्री दाहालले नेता सिंहको उपचारमा सरकारले आवश्यक सहयोग गर्ने प्रतिवद्धता व्यक्त गरेको प्रधानमन्त्रीका स्वकीय उपसचिव मनहरि तिमिल्सिनाले बताए। चिनीरोग र फोक्सोमा पानी जमेको लगायतका समस्याबाट पीडित भएपछि नेता सिंह विगत चार दिनदेखि ग्रान्डी अस्पतालमा उपचार गराइरहेका छन्। ८१ वर्षीय सिंहको उपचारपछि स्वास्थ्यमा सुधार आएको अस्पतालले जनाएको छ।
एमालेले संविधानका विषयमा भ्रम फैलायो : गृहमन्त्री निधि,"पर्वत : उपप्रधान तथा गृह मन्त्री बिमलेन्द्र निधिले आफ्नो लोकप्रियता बढाउनका लागि एमालेल नयाँ संविधानका विषयमा भ्रम फैलाएको आरोप लगाए। आइतबार पर्वतको कुश्मामा रहेको सहिद स्मारक आवासीय माध्यामिक विद्यालयको रजत जयन्तीको उद्घाटन कार्यक्रममा बोल्दै मन्त्री निधिले एमालेले संघीयता नचाहेकाले अनावश्यक भ्रम फैलाउने काम गरेको आरोप लगाए । उनले एमालेले मधेशलाई अर्को देशको देख्ने गरेको र हिमाल पहाडको दुरी बढाउने काम गरेकाले मधेसीले उठाएका जायज मागसमेत पूरा गर्न नखोजेको धारणा राखे । एमालेले घिनलाग्दो राजनीति गयो उनले भनेमधेसीलाई भारतीय देखेर पहाड र हिमालको दुरी बढाउने काम गरेको छ । मन्त्री निधिले संविधानको पूर्ण कार्यान्वयनका लागि देशमा चुनाव गर्नुपर्ने बताउँदै एमालेले संविधान संशोधन सघाउनुपर्ने बताए । देशमा चुनावका लागि पहिलो सर्त संविधान संशोधन हो उनले भनेत्यसका लागि एमाले समेत तयार हुनुपर्छ । उनले एमालेले पछिल्लो समय देखाएको लचकताले सकारात्मक देखिएको बताए । उनले संविधान कार्यान्वयनका लागि आगामी २०७४ माघ ७ गतेभित्र तिनै तहको चुनाव सक्नुपर्ने भएकाले सोही अनुरुप लाग्न कार्यकर्तालाई आग्रह गरे । संविधानको पूर्ण कार्यान्वयनका लागि आगामी एक वर्ष भित्रमा सबै तहको निर्वाचन गर्ने तयारी सरकारले गरेको बताउँदै निधिले कार्यकर्तालाई तयारी हुन निर्देशन दिए । चुनावको लागि आवश्यक पर्ने कानुनको शंसोधन गर्नुपर्ने भएकाले संसदमा पेश गरिएको र केही दिनमा नै त्यसले मूर्तरुप पाउने समेत मन्त्री निधिले बताए । सरकारले सबै तयारी सकेकाले वैशाख वा जेठको पहिलो सातामा नै चुनाव हुने उनको भनाइ छ।, मन्त्री निधीले तत्कालीन नेपाली कांग्रेसका सभापति सुशील कोइराला र नेकपा एमालेका अध्यक्ष केपी शर्मा ओलीलगायतले हस्ताक्षर गरेका विषय नै संशोधनका लागि दर्ता गरिएको दाबी गरे । आफूले गर्दा राष्ट्रघात नहुने र आफु सरकारबाहिर रहेका बेला सत्ता रहने पार्टीले संशोधन दर्ता गर्दा राष्ट्रघात भयो भन्नु जायज उनको भनाइ छ। निधिले प्रदेश टुक्राउँदैमा मुलुक नडुब्ने भएकाले तिललाई पहाड नबनाउन आग्रह गर्दै नागरिकता र भाषाको विषयमा पनि सहमतिमा संशोधनलाई परिमार्जन गर्न सकने बताए ।"

शीर्षक,विवरण
स्ववियु राजनीति,"त्रिभुवन विश्वविद्यालय र उसका आंगिक क्याम्पसहरूमा चुनावी माहोल व्याप्त छ, फागुन १८ गते निर्धारित स्वतन्त्र विद्यार्थी युनियन निर्वाचनको तयारीस्वरूप । त्रिविको शैक्षिक स्तर खस्किएको, उसको उच्च नेतृत्व तहमा प्राज्ञिक सत्पात्रभन्दा दलीय भागबन्डाका कारण लालमोहर लागेकाहरूको हालीमुहालीमा राष्ट्रको गौरवपूर्ण इतिहास र सपना बोकेको संस्था धराशायी हुँदैछ, दिनप्रतिदिन। त्यो परिस्थितिमा आमूल परिवर्तन ल्याउन र विश्वविद्यालयलाई प्राज्ञिक उत्कृष्टताको थलो बनाउन विद्यार्थी असफल भएका मात्र हैनन्, त्यसको अवनतिको कारण बनेका छन्, विद्यार्थीका विविध समूह त्रिविलाई दलीय राजनीतिक अखडामा परिणत गराएर । हालै त्रिवि प्रशासनले स्ववियु उम्मेदवारीमा २८ वर्षको आयु सीमा निर्धारण गरेर एउटा सकारात्मक कदम उठाएको छ, पेसेबर विद्यार्थीलाई निरुत्साहित गर्न । सबै व्यवसाय र पेसासँगै प्राविधिक क्षेत्रमा प्रवेश गर्न निश्चित उमेर, समूह तोकिन्छ, तर त्रिविमा निरन्तर डेरा जमाउने उद्देश्यले पेसेबर विद्यार्थी र छात्रनेता बन्न उमेर सान्दर्भिक हुनु हुँदैन भन्ने तर्क आफैंमा हास्यास्पद छ । पेसेबर विद्यार्थीकै राज कायम हुँदा गम्भीर विद्यार्थीको लागि त्रिविभन्दा अन्य विकल्प खोज्ने बाध्यता पनि आइलागेको सहजै अनुभूति गर्न सकिन्छ । त्रिवि या अन्य कुनै पनि शैक्षिक संस्था दलीय राजनीतिको अखडा नबनून् भनी सुनिश्चित गर्ने दायित्व राजनीतिक दलहरूको पनि बन्नु जरुरी छ, उनीहरू मुलुकको सार्वजनिक जीवनमा शुद्धता र जवाफदेही संस्कृति स्थापित होस् तथा मौलाओस् भन्ने चाहना राख्छन् भने । शैक्षिक संस्थाहरू शिक्षा र ज्ञान आर्जनका थलो हुन्, राजनीतिक दर्शनलगायतका अध्ययनमार्फत । तर शिक्षा र ज्ञान नै आर्जन नगरी दलको जन्जिरमा बाँधिने, अनि फरक मतप्रति असहिष्णुता दर्शाउने प्रवृत्ति र संस्कृतिलाई विद्यालयहरूले अभिभावकत्व दिने हो भने भोलि त्यो राष्ट्रिय संस्कृति र चरित्र बन्नेछ । असहिष्णुताको माहोलमा प्रजातन्त्र फस्टाउन सक्दैन । किनकि त्यहाँ बहस, आन्तरिक प्रजातन्त्रको अभ्यास, फरक मत र मान्यताको अभिव्यक्ति तथा आचरण सम्भव हुँदैन । बहुलवाद समाप्त हुन्छ । अर्थात् अहिले मुलुकको राजनीतिमा जेजस्ता कुप्रवृत्ति देखा परेका छन्, तिनलाई समूल सकारात्मक परिवर्तन गर्ने दायित्व बोकेका भावी नेतृत्व अर्थात् आजका विश्वविद्यालय र कलेजका विद्यार्थी स्वयं नै वर्तमान राजनीतिक कुपोषणबाट ग्रस्त हुनु मुलुकको भविष्यको लागि शुभसंकेत होइन । दलीय भागबन्डाकै आधारमा उपकुलपतिलगायतको नियुक्ति हुने हुँदा दलीय स्वार्थ या निर्देशनविपरीत उनीहरूले कुनै महत्वपूर्ण निर्णय लिन सक्ने स्थिति देखिँदैन तत्काल । तर विश्वविद्यालय र कलेजहरूमा शैक्षिक वातावरण र प्रतिभालाई आकर्षित गर्ने तथा प्रस्फुटित हुने वातावरण दिन ती संस्थाहरूलाई दलीय राजनीतिक अखडा बन्नबाट रोक्नैपर्छ र तत्काल त्यहाँ सफल अभियान चलाउनु पनि त्यत्तिकै आवश्यक छ । सम्भवतः विभिन्न विश्वविद्यालयहरूले संयुक्तरूपमा शिक्षा सुधार को लागि विज्ञ र उपयुक्त व्यक्तित्वहरूको समिति निर्माण र विश्वका सफल शैक्षिक संस्थाहरूले अनुपालन गरेका व्यवस्थालाई पूर्व दृष्टान्त बनाउने साहस देखाएमा त्रिवि र अन्य शिक्षण संस्थाहरूको मुहार फेरिनेछ ।"
सीडीअोले नै मन्त्री नचिनेपछि,"विराटनगर: शनिबार बिहान १०:३० बजे बुद्ध एयरको विमान विराटनगर विमानस्थलमा अवतरण गर्यो। परिचारिकाले यात्रु ओह्राल्न विमानको ढोका खोलिन्। ढोका खुलेसँगै एकजना वृद्ध मानिस अफ्ठ्यारो गर्दै ओर्लिए। उनीसँगै नेपाली सेनाका सुरक्षाकर्मी पनि थिए। ती व्यक्ति गोडा खोच्याउँदै विस्तारै विमानस्थलको भीआईपी कक्षतिर अघि बढे। भीआईपी कक्ष बाहिरको परिसरमा निकै भीडभाँड थियो। कसैले ती वृद्धलाई वास्ता गरेनन्। सबै आआफ्नै सुरुमा गफिदै थिए। ती वृद्ध व्यक्ति लुसुक्क भीआईपी कक्ष छिरेर शौचालयतिर लागे। ती वृद्ध व्यक्ति भीआईपी कक्षतर्फ आइरहँदा परिसरमा पूर्वक्षेत्र प्रहरी कार्यालयका डिआइजी रमेश भट्टराई, राष्ट्रिय अनुसन्धानका एसपी विमल डंगोल, उद्योग संगठन मोरङका अध्यक्ष मुकेश उपाध्याय, पर्यटन व्यवयसायी भविस श्रेष्ठ, उद्योगी नन्दु राठीलगायत विराटनगरका 'लब्धप्रतिष्ठितहरु' को ठूलो भीड थियो। वृद्ध भीआईपी कक्षतर्फ प्रवेश गरेपछि बाहिर गाईंगुईं चल्यो, 'उहाँ त श्रममन्त्री सूर्यमान गुरुङ पो हुनुहुँदो रहेछ।' बाहिर उभिएका नेपाल प्रहरी केही अर्लट भए। भीआइपी कक्ष प्रवेश गरेका गुरुङ सोझै शौचालय पसे। सीडीअो र एसपी हत्तपत्त उठ्दै दुवैले एकसाथ भने, 'ए होर !'। विमानस्थलको सुरक्षार्थ खटिएका नेपाल प्रहरी, राष्ट्रिय अनुसन्धान, नागरिक उड्यनका कर्मचारी र सादा पोसाकका सुरक्षाकर्मीको पनि बाक्लै उपस्थिति थियो। ती वृद्ध भीआईपी कक्षतर्फ प्रवेश गरेपछि बाहिर गाईंगुईं चल्यो, 'उहाँ त श्रममन्त्री सूर्यमान गुरुङ पो हुनुहुँदो रहेछ।' बाहिर उभिएका नेपाल प्रहरी केही अर्लट भए। भीआइपी कक्ष प्रवेश गरेका गुरुङ सोझै शौचालय पसे। त्यही मौका छोपेर प्रेस युनियन मोरङका अध्यक्ष मीनकुमार नवोदितले प्राय 'भीआईपी आउँदा बस्ने पूर्वपट्टीको सोफासिटमा' बसेका मोरङका सीडीअो यज्ञराज कोइराला र मोरङ प्रहरीका एसपी सन्दीप भण्डारीलाई जानकारी गराउँदै भने, 'भीआइपीको सवार भएको रहेछ, उहाँ श्रममन्त्री सूर्यनाथ गुरुङ पो हुनुहुँदो रहेछ।' सीडीअो र एसपी हत्तपत्त उठ्दै दुवैले एकसाथ भने, 'ए होर !'। केही क्षणमै गुरुङ शौचालय बाहिर निस्किए। सीडीअो कोइरालाले झट्टपट्ट आफ्नो परिचय दिँदै मन्त्रीको स्कर्टिङको लागि इन्सपेक्टरलाई निर्देशन दिएको सुनाउन भ्याए। गुरुङसँगै आएका नेपाली सेनाका सुरक्षाकर्मीलाई सजिलो गरी लैजान आग्रह गरे। लगत्तै डिआइजी रमेश भट्टराई र राष्ट्रिय अनुसन्धानका एसपी विमल डंगोल 'नमस्कार हजुर' भन्दै मन्त्रीका अगाडि आए। मन्त्री गुरुङ मुसुक्क हाँसे अनि सोफामा गएर बसे। शनिबार विराटनगर एक्पोको सन्दर्भ पारेर विराटनगरबाट 'माउन्टेन फ्लाइट'को शुभारम्भ गर्न अतिथिहरु भेला भएका थिए। काठमाडौ विमानस्थलले भीआईपीको सवारी हुँदैछ भन्ने जानकारी नदिँदा मन्त्री आउँदा अन्यौल भएको थियो। विशेष सुरक्षामा खटिने सुरक्षाकर्मीले भीआईपीको आवागमनको विषयमा सम्बन्धित निकायका नेतृत्वलाई जानकारी गराएका थिएनन्। अरुबेला मन्त्री आउँदा फूलमाला लिएर लावालस्करसहित विमानस्थलको भीआईपी कक्ष र परिसरमा जुलुस गर्ने पार्टीका नेता तथा कार्यकर्ता शनिबार मन्त्री गुरुङको स्वागत गर्न एकथुँगा फूलसमेत लिएर गएका थिएनन्।"
संविधान संशोधनमा समर्थन नगर्ने राप्रपाको निर्णय,काठमाडौं : राष्ट्रिय प्रजातन्त्र पार्टीले अहिलेकै अवस्थामा संसदमा प्रस्तुत संविधान संशोधन विधेयकको कुनै हालतमा समर्थन नगर्ने निर्णय गरेको छ। राष्ट्रिय प्रजातन्त्र पार्टी संसदीय दलको कार्यालयले आइतबार विज्ञप्ती सार्वजनिक गर्दै यस्तो बताएको हो। मधेश केन्द्रीत दलहरुको माग सम्बोधन गर्ने भन्द संसदमा प्रस्तुत संविधान संशोधन विधेयकले कोही पनि सन्तुष्ट हुन नसकेको भन्दै त्यसलाई यथास्थितिमा राखी संसदमा रहेका सबै दलहका बीचमा नयाँ समझदारी कायम गर्नु पर्ने राप्रपाको माग छ। स्थानीय तह निर्वाचनको मिति घोषणा भइसकेको अवस्थामा आन्दोलनरत मधेस केन्द्रीत दललगायत सबै पक्षलाई विश्वासमा लिएर चुनावमा सबैको सहभागिता सुनिश्चित गरिनु पर्ने माग समेत राप्रपाको छ। यथास्थितिमा विधेयकअघि बढाउँदा सो विधेयक कुनै हालतमा पारित हुन नसक्ने र त्यसले राम्रो परिणाम नदिने राप्रपाको ठहर छ।
थबाङमा जुठो थाल माझेर फर्किए विप्लव,"रोल्पा : पार्टीको आठौं महाधिवेशन बन्दसत्रका लागि थबाङ पुगेका महासचिव नेत्रविक्रम चन्द विप्लवले आफूले खाएको जुठो थाल सफा गरे । महासचिवले सावुन लगाएर मस्का लगाएको थालीलाई मेसमा खटिएका युवाले ओल्टाइपल्टाई कतै जुठो छ कि भनेर हेर्दैथिए । थालमा जुठो भए फर्काउन बेर लाउँदैन थिए। धन्न फर्किनु परेन् । पुनः सफा गर्नु परेन, पास हुनु भो ।, मेसमा खटिएका थबाङकी मगरभाषी एक युवतीले खस भाषामा बोलिन् । महासचिव विप्लव पनि मुसुक्क मुस्कुराए । थालमा जुठो देखिएपछि पुनः सफा गर्न परे फेल भएको भन्दै मेसमा हाँसोको फोहोरा नै छुट्ने गर्दथ्यो । फागुन ५१० सम्म थबाङमा सम्पन्न बन्दसत्र अवधिभर महासचिवले जुठो थाल सफा गर्दा फेल हुनु परेन् । जुठो थाल मस्काउँदै गरेको दृश्य थबाङ पुगेका पत्रकारले क्यामेरामा कैद गरे । महासचिव विप्लव र नेता खड्कबहादुर विश्वकर्मा प्रकाण्ड ले थबाङको ठूलो गाउँको मेसमा खाना खाएर जुठो थाल सँगसँगै सफा गरे। दुवै जनाले थाल माझेर मेसमा बुझाए । मेसमा केहीबेरपछि हाँसोको फोहरा छुट्यो । कारण थियो, महिला नेतृ सम्झना घर्तीमगरले सफा गरेको थाल जुठो राम्ररी नपखालिएको भन्दै मेसका युवाले फिर्ता गरिदिए थिए । म त एकपटक फेल भएँ, घर्तीमगरले भनिन्, एक पटक फेल भएँ, पुनः थाली माझेपछि पास (सफल) भएँ । थबाङ पुगेका आधा दर्जन पत्रकार थाल माझेर सफल भएपनि पत्रकार दिपेश पराईविष्टले असफल भए । विष्टको थाल जुठो भन्दै फिर्ता गरिएपछि हाँसो चल्यो फेरि । यस्तो दृश्य बन्दसत्र अवधिभर चलिरह्यो थबाङमा । महासचिव विप्लवले मात्र होइन थबाङ पुगेका एक हजार प्रतिनिधि पर्यवेक्षक सबैले आफूले खाएको थाल माझेर फर्किए । सयौंका थाल जुठो भनेर फर्काइए । जुठो थाल पुनः सफा गर्न फर्किने डरले सबैजसोले सावुन डलेर वेस्सरी मस्को लगाएर बाझेको देखियो। बन्दसत्रका प्रतिनिधि पर्यवेक्षक र पाहुना लागि पाँच वटा मेस संचालन गरिएका थिए । कार्यकर्ता र थबाङी मेसमा खटिएका थिए । मेसमा भात, दाल, तरकारी थियो । कहिले काही खसी र रांगाको मासु समेत व्यवस्था थियो । प्रतिनिधि पर्यवेक्षकले आफूले खाने थाल समेत घरबाट नै बोकेर ल्याएका थिए । प्रत्येकले थाली ल्याएकाले र जुठो थाली स्वयम् मस्काएकाले थोरै जनशक्तिले पनि मेस व्यवस्थापन सहज बनेको जिल्ला पार्टी सचिव दलबहादुर खत्रीको भनाइ छ। कम्युनिष्ट पार्टीमा आस्थावानले आफ्नो काम आपैले गर्नुपर्छ भन्ने मान्यताबाट थाली माझ्ने गरिएको हो । जनयुद्ध का वेला पनि तत्कालीन नेकपा माओवादीका नेता कार्यकर्ताले पनि यसरी नै जुठो भाँडा मस्काउने गर्थे । प्रधानमन्त्री पुष्पकमल दाहाल प्रचण्ड, नयाँ शक्ति पार्टीका संयोजक बाबुराम भट्टराईले पनि युद्धताका थाल माझेको गाउँले सम्झन्छन्। विप्लव नेतृत्वको विगतको नेकपा (माओवादी) बन्दसत्रबाट अब नेपाल कम्युनिष्ट पार्टी बनेको छ । तर, जुठो थाली माझ्ने लिगासी कायम राखेको छ । श्रमको सम्मान कम्युनिष्टको थेगो नै हो । आफूले खाएको थाली सफा गर्नु जायज भए पनि आफ्नो सबै काम आपैले गर्ने भए राम्रो हुने टिप्पणी हुने गरेको छ । जुठो थाल अाफैँ सफा गर्दै एकीकृत जनक्रान्तिको कार्यदिशा पारित गरेको नेपाल कम्कुनिष्ट पार्टीको आगामी गतिविधि कस्ता हुन्छन् भन्ने सर्वत्र चासो छ। एकिकृत जनक्रान्तिको कार्यदिशा पारित गरेको नेपाल कम्युनिस्ट पार्टीले थबाङमा प्रत्येक घरमा हसियाँ हथौडा अंकित झण्डा फहराएर र थुठो थाल माझेर पुनः एकपटक जनयुद्ध को स्मरण गराएको छ।"
के भएको हो वर्षमान पुनलाई ?,"काठमाडौं : नेकपा (माओवादी केन्द्र) का नेता वर्षमान पुन अनन्तलाई फलोअपका लागि थाइल्याण्ड लगिएको छ। राजधानीको धापासीस्थित ग्राण्डी अस्पतालमा नौ दिनलामो उपचारका क्रममा पनि उच्च ज्वरो, वान्ता र टाउको दुख्ने समस्या पूर्णरुपमा निको नभएपछि थप उपचारका लागि आइतबार दिउँसो थाइल्याण्ड लगिएको हो । गतवर्ष माघमा समेत पूर्वअर्थमन्त्री समेत रहेका पुन उपचारका क्रममा दुई महिना थाइल्याण्ड बसेका थिए। नियमित चेकजाँचका लागि एक महिनाअघि नै थाइल्याण्ड जानुपर्ने भए पनि राजनीतिक व्यस्तताका कारण जान नसक्दा आइतबार थाइल्याण्ड लगिएको उनकी बहिनी सुशीला पुनले अन्नपूर्ण अनलाइनलाई जानकारी दिइन् । पुनको साथमा उनकी धर्मपत्नी अर्थात् व्यवस्थापिका संसद्की सभामुख ओनसरी घर्तीमगर समेत थाइल्याण्ड गएकी छिन् । गतवर्ष पुनको कलेजोमा समस्या देखिएपछि थाइल्याण्डमा दुई महिना उपचार गराउनु परेको थियो । अहिले ग्राण्डी अस्पतालले भने पुनलाई टाइफाई भएको अनुमान गर्दै औषधि दिएको थियो । नेता पुनको स्वास्थ्यमा सामान्य सुधार आए पनि पूर्ण सुधार हुन नसक्दा बैंकक पठाउनुपरेको बहिनी सुशीलाको भनाइ छ । ज्वरो आएपछि हामीले अस्पताल भर्ना गरेका हौँ, डाक्टरले टाइफाई हो कि भनेर औषधि दिएका थिए, बहिनी सुशीलाले भनिन्, उक्त औषधिले समेत पूर्णरुपमा ठिक नभएपछि पुरानै समस्या हो कि भन्ने अनुमान गरेका छौँ । वर्षमानलाई खानामा रुचि नभएकाले धेरै कमजोर भएका छन् । जे खाए पनि वान्ता हुने भएकाले चिकित्सकले उनको समस्या जटिल भएको भन्दै आराम र खानपानमा विशेष जोड दिदैँ आएका छन् । दाइको समस्या भनेकै खानामा रुचि नहुनु हो, बहिनी सुशीलाले भनिन्, खाना खानै नसक्ने तर आराम कहिल्यै नगर्ने बानीले उहाँलाई कमजोर बनाएको छ। पार्टीका काममा सक्रिय हुँदा खानपानमा वास्ता नगर्ने बानीले समेत पुनको स्वास्थ्य समस्या पुनः बल्झिएको बहिनी सुशीलाको बुझाइ छ । दैनिक राति बाह्रएक बजे सुत्ने, बिहान पाँच बजे नै उठ्ने, काम भनेपछि ज्यान नै फाल्ने र खानपानमा वास्ता नगर्ने बानीले कमजोर बन्नुभएको हो, बहिनी सुशीलाले भनिन् । त्रिभुवन अन्तराष्ट्रिय विमानस्थलसम्म एम्बुलेन्समा लगिएका पुन थाई एयरको विमानबाट सभामुखको साथमा बैंकक गएका हुन् । पुन आइतबार साँझ ६ बजे बैंकक पुगेपछि उनको उपचार सुरु हुनेछ।"
विवादास्पद दुई महिलाको नाम राजदूतबाट फिर्ता,"काठमाडौं : सरकारले संयुक्त अरब इमिरेट्स (यूएई) र ओमनका लागि राजदूत सिफारिस गरेका दुई महिलाको नाम फिर्ता लिएको छ। मन्त्रिपरिषद् बैठकबाट कांग्रेसको कोटामा यूएईमा राजदूत सिफारिस भएकी आशाकुमारी लामा र मधेसी जनअधिकार फोरम लोकतान्त्रिकका तर्फबाट सिफारिस भएकी शर्मिला पराजुली ढकालको नाम सरकारले फिर्ता लिएको हो। यी दुई राजदूतबारे विवादास्पद प्रसंग र तथ्यहरू बाहिर आएपछि उनीहरूको सिफारिस फिर्ता लिइएको जानकारी स्रोतले दिएको छ। प्रधानमन्त्रीनिकट स्रोतका अनुसार विभिन्न देशमा १४ राजदूत सिफारिस भएको तेस्रो दिन नै सरकारले यूएईका लागि सिफारिस भएकी लामा र ओमनका लागि सिफारिस ढकालको नाम फिर्ता लिएर मन्त्रिपरिषद् बैठकको माइन्युटबाटै हटाएको हो। गत सोमबारको मन्त्रिपरिषद् बैठकले १४ देशका लागि राजदूत सिफारिस गरेको थियो। सिफारिस निर्णयको तेस्रो दिन बुधबारै कांग्रेस सभापति शेरबहादुर देउवाले लामाको नाम फिर्ता लिन परराष्ट्रमन्त्री प्रकाशशरण महतलाई आफ्नै निवासमा बोलाएर निर्देशन दिएका थिए। सोही दिन देउवाले प्रधानमन्त्री पुष्पकमल दाहाललाई पनि टेलिफोन गरेर उक्त विषयबारे जानकारी गराएको स्रोतले बतायो। त्यस्तै ढकालको नामसमेत फिर्ता लिने निर्णय गरिएको थियो। कांग्रेसको कोटामा यूएईमा राजदूत सिफारिस आशाकुमारी लामा र मधेसी जनअधिकार फोरम लोकतान्त्रिकका तर्फबाट सिफारिस शर्मिला पराजुली ढकालको नाम सरकारले फिर्ता लिएको हो। मन्त्रिपरिषद् कार्यालयले संसदीय सुनुवाइका लागि लामा र ढकालबाहेक अन्य १२ जनाको नाम पठाउने तयारी गरेको छ। दुई महिनाअघि एउटा ठूलो सञ्चारगृहले खाडीमा समस्यामा परेका चेली उद्धारमा ठूलो योगदान गरेको भनेर प्रोफाइल लेख्यो। अरूले पनि रामै्र भने र हामीले सिफारिस गरेका हौं, लामालाई सिफारिस गर्नुको कारणबारे एक कांग्रेस नेताले भने, सिफारिस भएको दिनदेखि उनको वास्तविकता बाहिर आएपछि हामीले पनि क्रसचेक गरेर फिर्ताको निर्णय गरेका हौं। कांगे्रेस सभापति देउवाले आइतबार संसदीय दलको कार्यालय सिंहदरबारमा बसेको मधेसबाट प्रतिनिधित्व गर्ने कांग्रेस सांसदसँगको बैठकमा पनि सिफारिस भएको तेस्रो दिन लामाको नाम फिर्ता भइसकेको जानकारी गराएका थिए। सभापतिले राजदूत सिफारिस भएको तेस्रो दिनमै आशा लामाको नाम फिर्ता भइसकेको जानकारी गराउनुभयो, बैठकमा सहभागी रूपन्देहीका सांसद भरतकुमार शाहले अन्नपूर्णसँग भने। देउवानिकट अर्का नेताले पनि लामाको सिफारिस फिर्ता भइसकेको जानकारी दिए। सञ्चारमाध्यम र पार्टीकै केही साथीले भने औपचारिक जानकारीबिनै पत्र लेखेर उनको विरोध गरिरहेका छन्, ती नेताले भने। शनिबार मात्रै कांग्रेस नेता रामचन्द्र पौडेलसहित केही नेताले राजदूत सिफारिसको विरोध गर्र्दै केन्द्रीय समिति बैठक बोलाउन सभापति देउवालाई पत्र लेखेरै आग्रह गरेका थिए। केन्द्रीय समिति बैठक बोलाउन सभापति देउवाले एक महिनाअघि नै सल्लाह गर्दा पौडेल नमानेको आरोप देउवानिकट ती नेताले लगाए। एक महिनाअघि नै सभापतिजीले केन्द्रीय समिति बैठक बोलाऊ भनेर पौडेलसँग भन्नुभएको थियो, उनले भने, तर उहाँले युरोप भ्रमणमा जानु छ, पछि बोलाऊँ भन्नुभयो। अहिले केन्द्रीय समिति बसेन भन्न मिल्छ ? कांग्रेस सभापति देउवाले राजदूत कसलाई बनाउने भन्ने विषय पार्टीको केन्द्रीय कार्यसमितिको छलफलको विषय नभएको बताए। आइतबार बिहान कांग्रेस संसदीय दलको कार्यालयमा सञ्चारकर्मीसँग कुरा गर्दै देउवाले सबै विषय केन्द्रीय समितिमा छलफल हुनुपर्ने भन्ने मान्यता परम्परा र पार्टीको विधिविधानअनुसार नभएको बताए। राजदूत सिफारिस केन्द्रीय समितिमा छलफल गरेर निर्णय गर्ने विषय होइन, देउवाले भने, यस्तो छलफल न विगतमा भएको छ, न त अब हुन्छ। संविधान संशोधनका विषयमा छलफल गर्न डाकिएको उक्त बैठकमा पूर्वमहामन्त्री प्रकाशमान सिंहले मधेसी दलले पनि नमान्ने संशोधन प्रस्ताव अघि बढाएर के हुन्छ भनेर प्रश्न गरेका थिए। लगत्तै केन्द्रीय सदस्यसमेत रहेका सांसद फरमुल्लाह मन्सुरले कांग्रेसले मधेसी दलका लागि नभई मधेसी जनताका लागि संशोधनमा समर्थन गरेको भन्दै प्रतिवाद गरेका थिए।"
सिके राउत र हामीलाई एउटै ठाने बन्दुक उठाउँछौंः विप्लव,"लिबाङः नेकपा माओवादीका महासचिव नेत्रविक्रम चन्द विप्लवले सिके राउत र आफूहरुलाई एउटै ठाने बन्दुक उठाउने चेतावनी दिएका छन्। उनले भने, हामीलाई सिके राउत जस्तै ठानेर दमन गरेरै ठीक पार्न खोजिए युद्ध हुनसक्छ। त्यसको जिम्मेवार संसदीय व्यवस्था हुन्छ। राज्य सत्तमा रहेका दलहरु र भारतीय हस्तक्षेपकारी गलत नीतिका कारण बन्दुक बोक्ने अवस्था आउने चेतावनी दिए। रोल्पाको थबाङमा सम्पन्न पार्टीको बन्दसत्रपछि सदरमुकाम लिबाङमा घोषणा सभालाई सम्बोधन गर्दै महासचिव विप्लवले उनले भने,हामीले युद्ध चाहेका छैनौं । शान्ति चाहेका छौं । तर, हामीलाई दमन गर्न खोजिए क्रान्ति हुन्छ । बन्दसत्रका एक हजार प्रतिनिधि पर्यवेक्षकले अधुरो क्रान्तिलाई पुरा गर्ने सपथ खाएको महासचिव विप्लवे खुलासा गरे। हामीले कम्युनिष्ट धु्रवीकरणलाई समेत सजिलो हुने गरी नेपाल कम्युनिष्ट पार्टी नामांकरण गरेका छौं , विप्लेव भने, एकीकृत जनक्रान्तिको बाटोबाट वैज्ञानिक समाजवादी व्यवस्था स्थापना गर्ने गरी बन्दसत्र सम्पन्न भएको छ । विप्लवले विदेशीको रजाईँबाट नेपालका सबै पार्टी र जनता उत्पीडित रहेको बताए। बन्द सत्रले विप्लवको नेतृत्वमा ६१ सदस्यीय केन्द्रीय समिति वनाएको छ। २० सदस्यीय वैकल्पिक समिति वनाएपनि आठ सदस्यको मात्र टुंगो लागेको छ। भारत साम्राज्यवादी बन्दसत्रले भारतलाई साम्राज्यवादीको संज्ञा दिएको छ। भारतले नै नेकपा माओवादी केन्द्रका अध्यक्ष पुष्पकमल दाहाल प्रचण्ड सरकारलाई चुनाव घोषणा गर्न लगाएर मधेसी दललाई पनि भारतले नै विरोध गर्न लगाएको आरोप लगाएको छ। प्रचण्ड, बाबुराम र कृष्णबहादुर महराले अव क्रान्ति सम्भव नदेखेको भन्दै उनीहरुलाई स्याल राजाको संज्ञा दिँदै विप्लवले भने, जनयुद्धले नै प्रधानमन्त्री वनाएको प्रचण्डलाई । उनी पहिले सामान्य मास्टर न थिए । महरा पनि मास्टर थिए । क्रान्ति सम्भव नदेख्ने भए प्रचण्ड र महरा मास्टरी गर्न गए हुन्छ । सेनालाई आफुहरुविरुद्ध उचाल्न खोजिएको भन्दै विप्लवले आक्रोस पोखे। उनले भने,सेनालाई उचाल्न खोजिएको छ। तर हामीलाई कुनै डर छैन।"
ओलीको प्रश्न : पैसामा राजदूत सिफारिस भएको विषयमा सत्तारुढ नेता किन चुपचाप ?,"काठमाडौं : एमाले अध्यक्ष एवम् प्रमुख प्रतिपक्षी दलका नेता केपी शर्मा ओलीले केही देशमा पैसा खाएर राजदूत सिफारिस भएको कुरा सञ्चार माध्यममा सार्वजनिक हुँदा समेत सत्तारुण दलका नेता मौन रहेकोप्रति आपत्ति जनाएका छन्। एमाले केन्द्रीय कार्यालय धूम्बाराहीमा आइतबार आयोजित पार्टी प्रवेश कार्यक्रमलाई सम्बोधन गर्ने क्रममा ओलीले राजदूत नियुक्तिको विषयमा आवाज उठाएका हुन् । ओलीले भने, पैसा खाएर राजदूत नियुक्त गरेको विषय सार्वजनिक सञ्चारमाध्यममा आउँदा पनि सत्तारुढ दलका नेताले मुख खोल्न किन सकेनन् ? सँगै नेता ओलीले संविधान संशोधन राष्ट्र हितमा नरहेको दाबी गरेका छन् । राष्ट्रवादलाई हिमाली, पहाडिया र तराईको भनी विभाजन गर्न खोजिएको छ, यसरी राष्ट्रवादको खिल्ली उडाउन खोजिएको छ, एउटा पक्षको वकालत गर्नुलाई सन्तुलित राष्ट्रवाद भनिएको छ, हामी स्वाभिमानलाई बचाउँछौँ, भौगोलिक अखण्डतालाई सुरक्षित बनाउँछौँ, नेता ओलीले भने। कुनै पनि विषयमा तथ्य मेल खाँदैन भने त्यसलाई अन्धविश्वासका आधारमा पछि लाग्नुपर्छ भन्ने पक्षमा एमाले नरहेको उनको भनाइ छ । नेपाली कांंग्रेस र नेपाल विद्यार्थी सङ्घले चुनाव हार्ने डरले स्वतन्त्र विद्यार्थी युनियनको निर्वाचन भाँड्न लागेको उनको आरोप थियो । विद्यार्थी चुनावदेखि नै डराउनेले स्थानीय निकाय र संसदीय चुनाव कसरी गराउलान् ?नेता ओलीले प्रश्न गरे । पैसा खाएर राजदूत नियुक्त गरेको विषय सार्वजनिक सञ्चारमाध्यममा आउँदा पनि सत्तारुढ दलका नेताले मुख खोल्न नसकेको अध्यक्ष ओलीले बताए। रासस"
स्थानीय निकायको निर्वाचन हुन सक्दैनः यादव,"विर्तामोडः संघीय समाजवादी फोरमका अध्यक्ष उपेन्द्र यादवले तोकिएको समयमा स्थानीय निकायको चुनाब हुन नसक्ने दावी गरेका छन्। केन्द्र सरकारले स्थानीय निकायको चुनाव गर्न नहुने भएका कारण यो चुनाव हुन नसक्ने उनले बताए। सरकारले प्रदेशको चुनाव गर्नुपर्छ, प्रदेशले स्थानीय निकायको चुनाव गर्ने हो, संघीय प्रेस फोरमले विर्तामोडमा आइतबार आयोजना गरेको पत्रकार सम्मेलनमा यादवले भने, प्रदेशले पाएको अधिकार उपयोग गर्न खोजेर सरकार उल्टो दिशातर्फ हिड्न खोजेको छ । उनले बर्तमान सरकारले स्थानीय निकायको निर्वाचन गर्यो भने संघीयता धरापमा पर्ने धारणा राखे । हालसम्म स्थानीय तह अस्तित्वमा नरहेको भन्दै उनले अस्तित्वमै नरहेको स्थानीय निकायको चुनाव गर्ने भनेर जनतामा भ्रम नबाँड्न सरकारलाई आग्रह गरेका थिए। यो चुनावले स्थानीय निकायलाई केन्द्रको मातहतमा राख्ने प्रयास शुरु गरेको छ, यादवले भने, यो संघीयताको विरुद्वमा गम्भीर षड्यन्त्र हो, यसको हामी डटेर प्रतिकार गछौं । उनले सरकारले नै चुनाव गराउने बिषयमा कुहिराको काग जसरी रुमलिएको आरोप लगाए । पुष्पकमल दाहालले सरकार गठनताका मधेसी मोर्चासँग गरेको तीनबुँदे सहमति कार्यान्वयन नगरेको आरोप उनले लगाए । संविधान जारीहुँदाको समयमा भएको आन्दोलनमा पक्राउ परेकालाई रिहा गर्ने, राजनीतिक मुद्दा फिर्ता गर्ने र मधेसी मोर्चाको सहमतिमा संविधान संसोधन बिधेयक संसदमा पेश गर्ने सम्झौता भएको उनले बताए । वर्तमान सरकारले सम्झौता कार्यान्वयनमा चासो नराखेपछि सरकारलाई दिएको समर्थन फिर्ता लिने प्रक्रिया अघि बढाइएको यादवले बताए । सरकार भ्रष्टाचारको चङगुलमा फसेको आरोप उनले लगाए ।"
"ओमनको राजदूतका लागि सिफारिस भएकी शर्मिलाले भनिन्,'म म्यानपावर व्यवसायी होइन'","काठमाडौं: ओमनका लागि नेपाली राजदूतमा सिफारिस शर्मिला पराजुली ढकालले आफू अहिलेसम्म कुनै पनि किसिमको म्यानपावर व्यवसायमा संलग्न नरहेको स्पष्ट पारेकी छन् । शनिबार पत्रकार सम्मेलन गर्दै पराजुलीले राजदूत सिफारिस भएलगत्तै म्यानपावर व्यवसायमा आफ्नो संलग्नताको सार्वजनिक समाचारमा असत्य रहेको बताउँदै भनिन्, यस्ता कपोलकल्पित समाचारले म अत्यन्त मर्माहत भएकी छु । कुनै म्यानपावरमा मेरो संलग्नता छैन । पराजुलीद्वारा जारी विज्ञप्तिमा आफूलाई मलेसियाबाट सन् २००६ मा डिपोर्ट गरिएको झुटो समाचारप्रति खेद व्यक्त गर्दै उनले आफ्नो पासपोर्ट सबैले हेर्न वा मलेसियाली दूतावाससँग बुझ्न चुनौती दिएकी छन् । उनले पत्रकारलाई उनीसँग सम्पर्क गरी सत्यतथ्य बुझ्न पनि आग्रह गरेकी छन् । उनले संयुक्त अरब इमिरेट्समा अध्ययन तथा व्यवसाय गर्दै आएको उल्लेख गर्दै भनेकी छन्, म दुबईको ओलङगुन विश्वविद्यालयमा बिजनेस स्टडिज अध्ययनरत हुनुका साथै स्मेटिक्स व्यवसाय गरिरहेकी थिएँ । त्रिभुवन विश्वविद्यालयबाट पनि मैले अंग्रेजीमा स्नातकोत्तर गरेकी छु । अहिले म वेद र बाइबलमा केन्द्रित भई नेपाल संस्कृत विश्वविद्यालयबाट महिला सुरक्षा विषयमा विद्यावारिधि पनि गरिरहेकी छु । उनले कस्मेटिक्सबाहेक अन्य कुनै पनि आफ्नो व्यवसाय नभएको जिकिर गरेकी छन् । उनले भनेकी छन्, हाल म कस्मेटिक्स व्यवसायमा पनि छैन । अहिले म अध्ययन र समाजसेवामा मात्र समर्पित छु । ९ महिनाअघि अघिल्लो सरकारले राजदूतका लागि सिफारिस गरेलगत्तै व्यवसाय छाडिसकेकी छु। उनले कूटनीतिक अनुभवका आधारमै सरकारले आफूलाई राजदूत नियुक्तिका लागि सिफारिस गरेको भन्दै यसअघि बहराइन र नेपाल सरकारबीच श्रम सम्झौता गराउन आफूले महत्वपूर्ण भूमिका रहेको, मध्यपूर्वमा कार्यरत नेपाली मजदुरको समस्या समाधान तथा दुई देशबीच व्यापारिक सम्बन्ध विस्तार गर्न नेपाल दुबई चेम्बर अफ कमर्सको उपाध्यक्षका हैसियतले कार्यरत रहेको पनि विज्ञप्तिमा उल्लेख गरेकी छन् ।"
एमाले पनि संशोधनको पक्षमा आउँछ: गृहमन्त्री निधि,"लहान: उपप्रधान मन्त्री तथा गृहमन्त्री विमलेन्द्र निधिले संविधान संशोधन र तीन तहकै निर्वाचन गराई संविधान कार्यान्वयन गराउने पहिलो कार्यभार पूरा गर्न सरकार अघि बढिरहेको बताएका छन्। नेपाल महिला सङ्घको २ नं प्रदेशस्तरीय प्रशिक्षण कार्यक्रमको आज लहानमा उद्घाटन गर्दै उहाँले सरकारले संविधान संसोधन र तीन तहकै निर्वाचनको काम अघि बढाइसकेकाले निर्धारित समयमै निर्वाचन हुने विश्वास व्यक्त गरे। 'संविधान संशोधनका लागि सरकारले व्यवस्थापिकासंसद्मा संसोधन प्रस्ताव प्रस्तुत गरिसकेको छगृहमन्त्री निधिले भने। 'सरकारले नेकपा (एमाले), मधेसवादी दललगायतको सहमतिमै संविधान संशोधन प्रस्ताव पारित गराउने प्रयास गरिरहेको छ, विश्वास छ एमाले पनि संशोधनको पक्षमा आउँछ।' उनले एमालेले मधेस र पहाडका जनताबीच दूरी बढाउने काम गरिरहेको आरोपसमेत लगाए। प्रादेशिक सीमाङ्कन, नागरिकता, भाषा र समानुपातिक, समावेशीलगायत चार विषयमा सरकारले संविधान संशोधन प्रस्ताव दर्ता गराएकाले एमालेले भनेजस्तो संबिधान संशोधन राष्ट्रियता विरोधी नभएको जिकिर गर्दै गृहमन्त्री निधिले संशोधनपश्चात मधेसवादी दल पनि निर्वाचनमा सहभागी हुने विश्वास व्यक्त गरे। सो अवसरमा काँग्रेस नेत्री चित्रलेखा यादवले संविधान संशोधन भएमात्र मधेसका जिल्लामा निर्वाचनको वातावरण बन्ने भएकाले यसमा हेलचेक्राइँ गर्न नहुने बताए। नेपाल महिला सङ्घकी अध्यक्ष उमा रेग्मीको अध्यक्षतामा आयोजित उद्घाटन कार्यक्रमलाई नेपाली काँग्रेसका सांसद तथा पूर्वमन्त्री पद्मनारायण चौधरी, सांसद महेन्द्र यादव, रामचन्द्र यादव, नेपाल महिला सङ्घकी पूर्वअध्यक्ष डिला सङ्ग्रौलालगायतले सम्बोधन गरेका थिए। तीनदिने सो प्रशिक्षणमा २ नं प्रदेशका आठ जिल्लाका महिला सङ्घका पदाधिकारी तथा अगुवा कार्यकर्ताको सहभागिता रहेको छ। रासस"
माधव नेपाल गौर आउँदा : प्रहरी र मोर्चाका कार्यकर्ताबीच झडप,गौर : रौतहटको गौरमा कार्यकर्ता भेला तथा पार्टी प्रवेश कार्यक्रममा सहभागी हुन एमालेका वरिष्ठ नेता माधवकुमार नेपाल आएपछि दिनभर गौर तनावग्रस्त बनेको छ। मधेशी मोर्चाका नेता कार्यकर्ताले सो कार्यक्रम बिथोल्न खोजेपछि सुरक्षाकर्मी र प्रर्दशनकारीबीच गौरका विभिन्न चोकमा झडप भएको हो। बिपी चोकमा भएको झडपमा केही सुरक्षाकर्मी घाइते भएका छन्। गम्हरीया पर्सा गाविस १ का नन्दकिशोर पटेलको प्रहरीले लाठी प्रहार गर्दा टाउको फुटेको छ। सशस्त्र प्रहरीका जवानले झडपको तस्बिर खिचिरहेका पत्रकार प्रभात झालाई समेत कुटपिट गरेका छन्। कुटपिट बाट पत्रकार झाको दुवै खुट्टा र पेटमा चोट लागेको छ। मोर्चाका कार्यकर्ताले एमालेका कार्यकर्ताले प्रयोग गरेको भारतीय नम्बरको एउटा जिपमा आगजनी गरेका छन। आइतबार दिउँसो १२ बजेदेखि सुरक्षाकर्मी र प्रर्दशनकारीबीच झडप भएको थियो। प्रहरीले स्थिति नियन्त्रणमा लिन केही सेल अश्रुग्यास प्रहार गरेको छ। दिनभर गौर बजार बन्द भएको छ। मुख्य बजारमा सुरक्षा निकायले सर्वसाधारणलाई आवतजावतमा समेत रोक लगाएका थिए। कडा सुरक्षाकाबीच गौर पुगेको नेता नेपालले जिल्ला प्रहरी कार्यालय छेउमा रहेको चौरमा नव प्रवेशीलाई स्वागत गरी करिब एक घण्टा कार्यक्रमलाई सम्बोधन गरेर फर्किएका थिए। गृहनगर गौर पुगेका नेता नेपालको निर्वाचन क्षेत्रमै एमाले र मोर्चाका कार्यकर्ताबीच झडप भएको हो।
चीनले दियो नेपालीलाई ग्रिनकार्ड,"काठमाडौं : चीनले नेपाली नागरिकलाई आवासीय अनुमतिपत्र ग्रिनकार्ड उपलब्ध गराउन थालेको छ। उत्तरी छिमेकीले नेपालीलाई ग्रिनकार्ड दिएको यो नै पहिलोपटक भएको ल्हासास्थित नेपाली महावाणिज्यदूतावासका अधिकारीले बताए। चीनको स्वशासित क्षेत्र तिब्बतमा लामो समयदेखि विभिन्न पेसाव्यवसायमा संलग्न रही बसोबास गरिरहेका नेपालीले ग्रिनकार्ड पाएका हुन्। उनीहरूलाई स्थानीय भाषामा खचेरा भनिन्छ। तिब्बतको गृह मन्त्रालयका अधिकारीले ११८ नेपालीलाई ग्रिनकार्ड उपलब्ध गराएको ल्हासास्थित नेपाली महावाणिज्यदूत गोविन्दबहादुर कार्कीले अन्नपूर्णलाई बताए। उनका अनुसार ग्रिनकार्ड पाउने ११८ मध्ये महावाणिज्यदूतावासमा स्थानीय कर्मचारीका रूपमा काम गर्ने दुईजना नेपालीसमेत छन्। सार्वजनिक कार्यक्रम गरी तिब्बतका सुरक्षा अधिकारीले ग्रिनकार्ड दिएका हुन्। नेपालीलाई चीन सरकारले ग्रिनकार्ड दिएको यो पहिलोपटक हो, उनले टेलिफोनमा भने। चीनले उलपब्ध गराएको ग्रिनकार्डको अवधि दस वर्ष रहनेछ। ग्रिनकार्ड पाएपछि उनीहरूले स्वास्थ्य उपचार बिमालगायत सुविधा चिनियाँ नागरिकसरह पाउने कार्कीले बताए। नेपाली राहदानीको म्याद दस वर्ष बहाल रहने हुँदा सोहीअनुसार ती नेपालीले तिब्बतमा दसबर्से बसोबास अनुमतिपत्र पाएको उनले बताए। ग्रिनकार्ड पाए पनि नेपालीले चिनियाँ नागरिकसरह कुनै राजनीतिक अधिकारचाहिँ पाउँदैनन्, उनले भने। नेपालीहरू यसरी ग्रिनकार्ड लिएपछि वर्षको ९ महिना अनिवार्य तिब्बत बसेकै हुनुपर्नेछ। वर्षका बाँकी तीन महिना उनीहरू तिब्बतबाट बाहिर जान पाउँछन्। तिब्बतमा हाल एक सय ७० जना हाराहारी खचेरा रहेको उपवाणिज्यदूत पुरुषोत्तम ढुंगेलले बताए। डेढ वर्षअघि हामीले तथ्यांक संकलन गर्दा उनीहरूको संख्या १७७ थियो। त्यसमा कोही वृद्ध भएर वा अन्य कारणले बितिसेकका हुन सक्छन्, उनले भने। नेपालीलाई ग्रिनकार्ड दिइएको सम्बन्धमा चीनले नेपाल सरकारलाई चाँडै जानकारी गराउने भएको छ। चिनियाँ अधिकारीले ग्रिनकार्ड पाउने नेपालीमध्ये अधिकांश तिब्बतमै जन्मेकाहरू रहेको चाइना डेलीसँगको कुराकानीमा बताएका छन्। ती नेपालीसँग ग्रिनकार्ड नरहेका कारण स्वास्थ्य बिमा, शैक्षिक अध्ययन, रोजगारी र बसोबासमा समेत अनेक झमेला झेल्नुपर्ने बाध्यता थियो। तिब्बतमा ग्रिनकार्ड पाएका रत्नकुमार तुलाधरले भने, अब हामीले पनि स्थानीय बासिन्दासरह स्वास्थ्य बिमा पाउन सक्छौं। यो हाम्रा लागि निकै खुसीको कुरा हो। चीन सरकारलाई धन्यवाद दिन चाहन्छु। तुलाधर ३० वर्षदेखि तिब्बतमा बसेर नेपाली हस्तकला व्यापार गरिरहेका छन्। ग्रिनकार्ड पाएका अर्का नेपाली किन्चोक दर्जी निकै प्रफुल्लित मुद्रामा भन्छन्, म तिब्बत बस्न थालेको ६० वर्ष भयो। बल्ल ग्रिनकार्ड पाएँ। निकै खुसी लागेको छ। तिब्बतमा होटेल व्यवसाय, कलकारखा तथा निर्माण क्षेत्रमा नेपाली सहभागी छन्। महावाणिज्य दूतावासका अनुसार झन्डै दुई सय नेपाली कामदार ल्हासामा छन्। नेपाली नागरिकका अलावा फ्रान्स र स्विट्जरल्यान्डका केही नागरिकले पनि तिब्बतमा ग्रिनकार्ड पाएका छन्। ल्हासास्थित गृह मन्त्रालयका अधिकारीले सन् २००८ देखि ३१ जना विदेशीलाई ग्रिनकार्ड दिएका थिए। सन् २००८ यता यति ठूलो संख्यामा विदेशीलाई ग्रिनकार्ड पहिलोपटक दिइएको अधिकारीहरूले बताए। तिब्बतस्थित चिनियाँ गृह मन्त्रालयका अधिकारी वु सिङ्मिङले त्यहाँ लामो समयदेखि बसोबास गर्दै आएका अन्य विदेशी नागरिकलाई पनि ग्रिनकार्ड दिइने बताए। चीनले सन् २००५ देखि विदेशीलाई ग्रिनकार्ड उपलब्ध गराउन थालेको हो। अहिले चीनले ग्रिनकार्ड दिने काममा सुधार गर्न थालेको छ। चीनको केन्द्रीय गृह मन्त्रालयका अनुसार गत वर्षसम्म १,५७६ जना विदेशी नागरिकले आवासीय अनुमतिपत्र पाएका छन्।"
कांग्रेस केन्द्रीय समिति बैठक बोलाउन पाैडेल पक्षको दबाब,"काठमाडौं : कांग्रेस नेता रामचन्द्र पौडेलपक्षीय केन्द्रीय सदस्यले पार्टी सञ्चालन र सरकारको कार्यशैलीप्रति गम्भीर असहमति राख्दै समसामयिक विभिन्न विषयमा छलफल गर्न तत्काल केन्द्रीय समिति बैठक बोलाउन माग गरेका छन्। शनिबार बिहान महामन्त्री शशांक कोइरालाको निवास महाराजगन्जमा भएको पौडेल पक्षका केन्द्रीय सदस्यको भेलाले संविधान संशोधन, स्थानीय तहको निर्वाचनलगायत विषयमा औपचारिक धारणा निर्माणका लागि पार्टीभित्र छलफल गर्न सभापतिसँग बैठक बोलाउन आग्रह गर्दै पत्र लेख्ने निर्णय गरेको हो। भेलापछि दिउँसो पौडेलले पार्टी सभापति शेरबहादुर देउवालाई केन्द्रीय समिति र संसदीय दलको बैठक अविलम्ब बोलाउन माग गर्दै पत्र बुझाएका छन्। पत्रमा तीन तहको निवार्चनमा पार्टीले नेतृत्व लिनुपर्ने, भ्रातृ संस्था सन्तुलित रूपमा क्रियाशील गराउनुपर्ने, सत्ता साझेदार भएकाले सरकार सञ्चालन प्रभावकारी बनाउनुपर्ने र राजनीतिक नियुक्तिमा भएका विवादास्पद निर्णयले कार्यकर्तालाई चिन्तित बनाएकाले अविलम्ब बैठक बोलाउनुपर्ने माग गरिएको छ। संविधान संशोधन, स्थानीय तहको निर्वाचन, भ्रातृ संस्थाको सञ्चालनलगायत विषयमा छलफल गर्न तत्काल केन्द्रीय समिति बैठक बोलाउन सभापतिसँग लिखित आग्रह गर्ने निष्कर्ष भेलाले निकालेको छ, केन्द्रीय सदस्य मीनेन्द्र रिजालले अन्नपूर्णसँग भने, सभापतिलाई औपचारिक पत्र लेख्ने जिम्मा भेलाले नेता पौडेललाई दिएको छ। संविधान संशोधन संसद्मा अड्किएको लामो समयसम्म पनि त्यसमाथि पार्टीभित्र छलफल नभएको भन्दै पौडेल पक्षका नेताहरूले सभापतिको आलोचना गरेका छन्। उनीहरूले अधिवेशन सम्पन्न भएका भ्रातृ संस्थामा अन्य पदाधिकारी मनोनीत हुन नसकेको र केही भ्रातृ संस्थाको अधिवेशनमा देखिएको विवादसम्बन्धमा पनि केन्द्रीय समितिमा छलफल गर्नुपर्ने बताएका छन्। नेविसंघ र तरुण दलमा अधिवेशन भएको लामो समयसम्म पनि सदस्य र पदाधिकारी मनोनयन हुनसकेको छैन। लामो समयसम्म भ्रातृ संस्थामा पदाधिकारी मनोनयन हुन सकेको छैन, रिजालले भने, त्यस्तो किन भयो ? के अप्ठ्यारो छ, छलफल गरौं भन्ने हाम्रो धारणा हो। भेलामा सरकारले गर्ने राजनीतिक नियुक्तिमा पार्टीभित्र कुनै परामर्श नभएको सम्बन्धमा पनि गम्भीर आपत्ति जनाइएको थियो। भेलामा उपस्थित सदस्यले भर्खरै गरिएको राजदूत सिफारिसमा कांग्रेसको कोटामा परेकाहरूको पनि विरोध गरेका छन्। विशेषगरी संयुक्त अरब इमिरेट्सको राजदूतमा सिफारिस भएकी आशा लामाको उनीहरूले चर्को विरोध गरेका छन्। पौडेल पक्षका नेताहरूले यसअघि काठमाडौं क्षेत्र नम्बर ४ मा जनमोर्चाबाट उम्मेदवारी दिएकी लामा कसरी कांग्रेसको कोटाबाट राजदूत सिफारिस भइन् भन्ने विषयमा सभापतिले प्रस्ट पार्नुपर्ने बैठकमा भनेका थिए। त्यस्तै कतारका लागि राजदूत सिफारिस भएका रमेश कोइराला र श्रीलंकाका लागि राजदूत सिफारिस भएका भीम उदासका नाममा पनि उनीहरूले असहमति जनाएका छन्। भेलामा नेता पौडेल, महामन्त्री कोइराला, कोषाध्यक्ष सीतादेवी यादव, केन्द्रीय सदस्य आनन्द ढुंगाना, बलबहादुर केसी, रामशरण महत, कल्याण गुरुङ, गुरुराज घिमिरे, जीवन परियार, रत्ना शेरचन, सरिता प्रसाईं, दिलेन्दप्रसाद बडु, गोविन्द भट्टराईलगायत २० जना सहभागी थिए। बैठकमा वाणिज्यमन्त्री रोमी गौचन र खानेपानीराज्यमन्त्री दीपक खड्का पनि सहभागी थिए।"

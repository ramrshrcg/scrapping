शीर्षक,विवरण
जघन्य अपराध,"नीति निर्धारण तथा नेतृत्व तहमा महिलाहरूको पहुँच या उपस्थिति अनि आवश्यकताअनुसारका समान अवसर लैंगिक समानताको लागि आवश्यक पूर्वसर्त हुन् । अहिले राष्ट्र प्रमुख, न्यायपालिका प्रमुख र संसद् सभामुखमा महिला हुँदा त्यसलाई समानता' को प्रमाणको रूपमा पनि प्रस्तुत गरिएको छ । तर उच्चतम पदमा महिला रहनुले समाजको निम्नतम तहमा रहेका महिलाहरूको सम्मान र सुरक्षालाई कति प्रभाव पारेको होला, सकारात्मक रूपमा ? यसलाई मापन गर्ने कुनै गणितीय शैली या संयन्त्र नहोला, तर समाजमा हिजोको अवस्थामा महिलाप्रति हुने निकृष्ट व्यवहार र त्यसप्रति राज्यको उदासीनतामा कुनै परिर्वतन आएको देखिँदैन । एउटा या तीनवटा महत्वपूर्ण नेतृत्व पदमा महिलाहरू आसीन हुँदा जसरी मुलुकभित्र र बाहिर लैंगिक समानतामा महत्वपूर्ण फड्कोका रूपमा प्रस्तुत गरिन्छ, त्यसरी नै एउटा निकृष्ट र क्रूर घटनाले समग्र मुलुक र समाजलाई देशभित्र र बाहिर बद्नाम गराउन सक्छ । नेपालमा कानुनले बोक्सी' को अस्तित्व समाप्त गरेको छ, तर समाजमा उनीहरूको संख्या बढाइँदै छ । मुलुकका प्रायः सबै भागमा, विशेषगरी तराईमा हरेक वर्ष कुनै न कुनै बहानामा महिलाहरूलाई बोक्सी घोषित गरी यातना दिइन्छ । यसको मूल जरोमा अशिक्षा र समाजमा व्याप्त अन्धविश्वास अनि कमजोरलाई हेप्ने परम्परा छ । तर समाजका सचेत वर्ग र राज्यको कानुन कार्यान्वयन गर्ने जिम्मा पाएकाहरूको उदासीनताका कारण पनि बोक्सीका नाममा महीलाहरूलाई यातना दिने सिलसिलामा विराम लाग्न सकेको छैन । धनुषा जिल्लाको खरीहानी गाविसकी जानकी कापड पछिल्लोपटक यस्तो यातना र प्रशासनको उदासीनताको सिकार भएकी छन् । मरनीदेवी साह यातना प्रकरणमा समाजले देखाएको सक्रियता र उनलाई आरोप लगाउने र यातना दिनेहरूलाई कारबाही गर्न प्रशासन बाध्य भए पनि त्यसपछिका शिथिलताका कारण बोक्सीहरू' जन्माउने समाजको कुसंस्कृतिले निरन्तरता पाइ नै रहेको छ । जानकी कापडलाई अपमान र शारीरिक यातनापछि उनको परिवारलाई अहिले जनकपुर अस्पतालमा उपचार गराइरहेका छन्, तर न्यायको उनीहरूको मागले कुनै सुनुवाइ पाएको छैन, सरकारी तहमा । प्रशासन पुरुषप्रधान भएकाले संवेदनहीन हुन सक्छ, तर संविधान र कानुनको रक्षकको रूपमा उसले पक्षपाती या उदासीन बन्ने छुट पाउँदैन, यस मामिलामा । वास्तवमा यस्ता गैरकानुनी अपराधप्रति उदासीन रहने या तटस्थ रहने छुट समाज या सम्बन्धित गाउँले पनि पाउनु हुँदैन । त्यसको अर्थ हो यस्ता घटनाप्रति केस' दर्ता गरी छानबिन नगर्ने प्रहरी र प्रतिरोध नगर्ने ग्रामीणहरूलाई सामूहिक दण्डको भागी बनाउने कानुन नबनाएसम्म महिलाहरूमाथिको यो अपराध जारी नै रहनेछ । त्यस अर्थमा जानकी कापडमाथि अन्याय हुँदा मूकदर्शक या उदासीन गाउँ र मुद्दा दर्ता गरी कारबाही अगाडि नबढाउने इलाका प्रहरीमाथि तत्काल कारबाही गर्ने जिम्मेवारी सम्बन्धित जिल्ला प्रशासन र जिल्ला प्रहरीले लिनु आवश्यक छ ।"
"सरकार तेजावी परीक्षामा छ, चैत्रभित्रै स्थानीय निकायको चुनावः मन्त्री कार्की","काठमाडौंः सूचना तथा सञ्चारमन्त्री राम कार्कीले प्रमुख प्रतिपक्षी दल नेकपा एमालेलाई विश्वासमा लिएर चैत्रभित्रै सरकारले स्थानीय तहको निर्वाचन गर्ने स्पष्ट पारेका छन्। मंगलबार रिपोर्टर्स क्लब नेपालले आयोजना गरेको साक्षात्कारमा मन्त्री कार्कीले भने,सबै दलहरुसँग वार्ता र सहमतिमार्फत नै हामी स्थानीय निकायको निर्वाचन गर्छौं, दलहरु एकमत भएर अघि बढ्नुपर्छ, सरकारले यही अनुसार काम गर्ने प्रतिबद्धता व्यक्त गर्छु। कार्कीले संविधान संशोधनमा समेत दलहरुवीच सहमति हुनुपर्ने आश्यकता रहेको औंल्याए। उनले भने,एमाले पनि संविधान संशोधनमा आउनुपर्छ, नआई सुख छैन् । वर्तमान सरकार कठिन मोडमा रहेको उल्लेख गर्दै मन्त्री कार्कीले भने,हामी अहिले तेजावी परिक्षामा छौं, तर वर्तमान राजनीतिक समस्याको समाधान दिने कुरामा हामी विशेष रोडम्याप अघि सार्छौं।"
प्रचण्ड प्रधानमन्त्री भएपछि दोस्रो पटक वैद्य किन बालुवाटार पुगे ?,"काठमाडौँः नेकपा (माओवादी केन्द्र)का अध्यक्ष पुष्पकमल दाहाल प्रचण्ड प्रधानमन्त्री भएपछि नेकपा (क्रान्तिकारी माओवादी)का अध्यक्ष मोहन वैद्य दोस्रो पटक प्रधानमन्त्री निवास बालुवाटार पुगेका छन् । केही दिन अघि बधाई दिन बालुवाटार पुगेका वैद्यले मंगलबार पुनः बालुवाटार पुगेर सुकुम्बासी समस्या समाधानको पहल गर्न प्रधानमन्त्री प्रचण्डलाई आग्रह गरेका छन् । ज्ञापनपत्र लिएर बालुवाटार पुगेका वैद्यलाई प्रचण्डले सुकुम्बासीका समस्या समाधानमा नयाँ सरकारले अधिकतम् पहल गर्ने विश्वास दिलाएका छन् । वैद्यसँगै बालुवाटार पुगेका सुकुम्बासी प्रतिनिधिले प्रचण्डलाई ज्ञापनपत्र बुझाउदै नक्कली सुकुम्बासी पहिचान गर्न र सुकुम्बासी बस्तीलाई व्यवस्थित गराउन माग गरेका छन् । प्रचण्डले सुकुम्बासी समस्या समाधानमा संविधान बाधक भए पनि सरकारले पहल गर्ने आश्वासन दिएका छन् । सुकुम्बासी समस्या देशको जटिल समस्या हो । यो आफैमा संवेदनशील विषय हो, प्रचण्डले भने, संविधानको परिधिले क्रान्तिकारी समाधानको बाटो नखोले पनि अधिकतम् सुधारका लागि नयाँ सरकारले काम गर्नेछ । प्रधानमन्त्री प्रचण्डले सुकुम्बासी व्यवस्थापनका नाममा बस्ती हटाउने काम न्यायोचित नभएको भन्दै त्यसो नगर्न सकारले निर्देशन दिने समेत बताए । वर्षातको समस्यामा वैकल्पिक व्यवस्था बिना सुकुम्बासी हटाउने काम न्यायोचित नहुने भएकाले त्यसो नगर्न निर्देशन दिइसकेको छु, उनले भने, व्यवस्थित र संस्थागत रुपमा सुकुम्बासीका समस्या समाधानमा सबैको सहयोग रहन्छ । वैद्यसहितका सुकुम्बासी प्रतिनिधिले वैकल्पिक व्यवस्था बिना सुकुम्बासी बस्ती नहटाउन, बत्ती, पानी, बिजुलीको आपूर्ति सहज बनाउन, वास्तविक र नक्कली सुकुम्बासीको पहिचान गर्न र सुकुम्बासीलाई क्षतिपूर्तिको व्यवस्था गर्न प्रधानमन्त्री प्रचण्डको ध्यानाकर्षण गराएका छन् ।"
'कांग्रेसले शुक्रबारसम्म मन्त्रीको नाम पठाउने',"काठमाडौंः नेपाली कांग्रेसका केन्द्रीय सदस्य चन्द्र भण्डारीले शुक्रबारसम्म आफ्नो पार्टीले सरकारमा आफ्नातर्फबाट मन्त्री पठाउने बताएका छन्। रिपोर्टर्स क्लब नेपालले मंगलबार गरेको साक्षात्कार कार्यक्रममा नेता भण्डारीले भने,हामी नेविसंघको महाधिवेशनमा अल्झियौं, त्यसैले ढिला भयो, अब शुक्रबारसम्म हामी सरकारमा मन्त्रीको नाम पठाउँछौं। भण्डारीले तराई मधेसको समधान हुने समेत विश्वास व्यक्त गरे। उनले भने,हामी तराई मधेसको समस्या समाधान गर्ने पक्षमा छौं, यही भावना अनुसार सरकारले काम गर्छ। उनले भूकम्पपछिको मुलुकको पुनर्निर्माणका लागि पनि सरकारले विशेष काम गर्ने विश्वास व्यक्त गरे। वर्तमान सरकारले अघिल्ला सरकारहरुभन्दा राम्रो काम गर्ने उनले दाबी गरे। कार्यक्रममा नेकपा एमालेका नेता तथा निवर्तमान मन्त्री शेरधन राईले प्रचण्ड नेतृत्वको वर्तमान सरकारको ताल र सुर राम्रो नदेखिएको आरोप लगाए। राईले भने,यो सरकारको सुर र ताल त्यति राम्रो छैन, यसको मति र गति हेर्दा त्यति सन्तोष गर्ने ठाउँ छैन्। उनले सरकारको यही तालले जनताले केही पनि राहत महशुस गर्न नसक्ने समेत ठोकुवा गरे। उनले सरकारले चुनावको कार्यतालिका नै तोडेको देख्दा आफूहरुलाई कतै वर्तमान सरकारले मुलुकमा संवैधानिक रिक्तता ल्याउन खोजेको त होइन भनेर आशंका व्यक्त गरे। उनले भने,एमाले चुप लागेर बस्दैन्, हामीले जनतालाई खबरदारी गरिसकेका छौं । केपी ओली नेतृत्वको तत्कालीन सरकारले अघि सारेका राम्रा कामहरुलाई बाइपास गरेर अघि बढ्न खोज्नेहरु चिप्लिने उनको दाबी थियो। राईले मधेसी मोर्चाले भनेजस्तो सजिलै संविधान संशोधन हुन नसक्ने बताए। उनले संविधान संशोधनको औचित्यपूर्ण कारणसहित सहमति भएमात्रै एमालेले विचार गर्ने स्पष्ट पारे।"
नेविसंघको निर्वाचनमा विद्युतीय मेसिनमार्फत मतदान हुने,"काठमाडौंः नेपाली कांग्रेसको भ्रातृ संगठन नेपाल विद्यार्थी संघको निर्वाचन बुधबार हुँदैछ। पार्टी कार्यालय सानेपामा बुधवार बिहान ७ बजेबाट सुरु हुने निर्वाचन विद्युतीय मेसिनमार्फत गरिने केन्द्रीय निर्वाचन समितिका सदस्य कृष्ण पनेरुले जानकारी दिए। उनका अनुसार राम रिमाल र लक्ष्मण रिमाल दाजुभाइले आविष्कार गरेको विद्युतीय भोटिङ मेसिनबाट मतदान हुनेछ। नेविसंघको निर्वाचनका लागि ४० वटा विद्युतीय मेसिनको व्यवस्था गरिएको पनेरुले बताए। पनेरुका अनुसार अध्यक्ष, खुल्ला उपाध्यक्ष, महामन्त्री, खुल्ला सहमहामन्त्री, कोषाध्यक्ष लगायत पदमा खुल्ला पदमा मतदानका लागि विद्युतीय मेसिनको प्रयोग गरिने छ। उनले भने,कोटाबाट चुनाव लड्ने पदका लागि भने हामीले मतपत्रको व्यवस्था गरेका छौं। तर प्रत्यक्ष खुल्ला पदका लागि भने विद्युतीय भोटिङ मेसिनको प्रयोग गर्नेछौं। उनका अनुसार मतदान सकिएको दुई घन्टाभित्रैमा खुल्ला पदको नजिता सार्वजनिक गर्न सकिनेछ। अध्यक्षमा ७ जनाको उम्मेदवारी दर्ता बुधवार हुने चुनावका लागि अध्यक्षमा सात जनाको उम्मेदवारी परेको छ। केन्द्रीय निर्वाचन समितिका अनुसार अध्यक्ष पदमा मनोजमणि आचार्य, नैनसिंह महर, शुभराम बस्नेत, आनन्दराज त्रिपाठी, लक्ष्मण आचार्य नगेन्द्रसिंह ठकुरी रवचन कार्कीले उम्मेदवारी दिएका छन्। दुई महामन्त्रीका लागि ६ जनाको उम्मेदवारी दुई महामन्त्रीका लागि ६ जनाको उम्मेदवारी परेको निर्वाचन समितिले जनाएको छ। निर्वाचन समितिका अनुसार महामन्त्रीका लागि हिमालदत्त श्रेष्ठ, कुन्दनराज काफ्ले, सरोज थापा, दीपक भट्टराई, राजेश ज्ञवाली र शङ्कर पौडेलको उम्मेदवारी परेको छ। कोषाध्यक्षमा पाँच जनाको उम्मेदवारी कोषाध्यक्ष पदका लागि भने पाँच जनाको उम्मेदवारी परेको छ। कोषाध्यक्षका लागि अञ्जना अर्याल, केदार खनाल, टीका श्रेष्ठ, शिव रिमाल र उमेश भट्टराईले उम्मेदवारी दर्ता गराएका छन्। झन्डै ९ वर्षपछि हुन लागेको नेविसंघको ११ औं महाधिवेशनले एक अध्यक्ष, दुई महामन्त्री र कोषाध्यक्षसहित १ सय २९ सदस्यीय नयाँ केन्द्रीय समिति चयन गर्नेछ। १ सय २९ पदका लागि ६ सय ८५ जनाको उम्मेदवारी दर्ता भएको छ। तर, केहीले फिर्ताका लिने क्रम भने अहिले चलिरहेको छ। समितिले साँझ ६ः३० बजेसम्म उम्मेदवारी फिर्ताको समय तोकेकाले उम्मेदवारको संख्या केही घट्ने समितिका सदस्य पनेरुले बताए।"
"एमाले बैठक स्थगित, ओली घाइते भेट्न अस्पतालमा","काठमाडौंं: नेकपा एमालेको स्थायी कमिटीको बैठक स्थगित भएको छ। मंगलबारका लागि बोलाइएको स्थायी कमिटीको बैठक पार्टी अध्यक्ष केपी शर्मा अोली हिजो काभ्रेमा भएको बस दुर्घटनाका घाइतेलार्इ भेट्न हिंडेपछि बैठक स्थगित भएको हो। काठमाडौँबाट काभ्रेपलाञ्चोकको मदानकुँडारीतर्फ जाँदै गरेको यात्रुबाहक बस काभ्रेको बिर्तादेउराली ७, खहरे खोलामा सोमबार दुर्घटना भएका घाइतेको भेटघाटमा पार्टीका अध्यक्ष केपी शर्मा ओली तथा अन्य वरिष्ठ नेता सर्वदलीय बैठकमा जानुपर्ने भएकाले बैठक स्थगन भएको हो। एमाले केन्द्रीय कार्यालयका सचिव कृष्णगोपाल श्रेष्ठले आइतबारदेखि सुरु भएको कमिटीको अर्को बैठक बुधबार मध्याह्न १२ बजेका लागि राखिएको छ। बैठकका लागि एमाले नेतृत्वको सरकारको समीक्षा, नयाँ राजनीतिक गठबन्धन, स्थानीय निकाय पुनः संरचनाबारे पार्टीको धारणा, प्रदेश कमिटीको संयोजक चयन, सल्लाहकार र ज्येष्ठ कम्युनिस्ट मञ्चमा मनोनयन लगायत कार्यसूची तय गरिएका छन्।"
एक लाख १० हजार नेपालीलार्इ ६ महिनाभित्रै राष्ट्रिय परिचयपत्र दिइने,"काठमाडौं: निर्वाचन आयोगले सङ्कलन गरेका विवरणलाई प्रयोग गर्दै पहिलो चरणमा ६ महिनाभित्र एक लाख १० हजार नेपालीलाई राष्ट्रिय परिचयपत्र वितरण गरिने भएको छ। नेपाल बाहेक विश्वका सयभन्दा बढी देशमा राष्ट्रिय परिचयपत्र वितरण भइसकेका छन्। राष्ट्रिय परिचयपत्रप्राप्त नागरिकको सम्पूर्ण वैयक्तिक विवरण भण्डारण एक स्वचालित चिप्स मार्फत रहने व्यवस्था मिलाइएको छ। परिचयपत्र वितरणका लागि ६ महिनाका अवधिमा सात हजार राष्ट्रसेवक कर्मचारी परिचालन गरिने राष्ट्रिय परिचयपत्र व्यवस्थापन केन्द्रका कार्यकारी निर्देशक दिनेश भट्टराईले जानकारी दिए। नेपालको संविधानको धारा ५१च(७) मा नागरिकका सूचना र विवरण एकीकृत रुपमा व्यवस्थापन गर्न एकीकृत राष्ट्रिय परिचय व्यवस्थापन सूचना प्रणाली लागू गरिने भनिएको छ। राष्ट्रिय परिचयपत्रप्राप्त व्यक्ति सेवा प्रवाह गर्ने सरकारी निकाय लोकसेवा आयोग, राहदानी विभाग, जिल्लास्थित मालपोत यातायात व्यवस्था स्थानीय पञ्जीकरण कार्यालय तथा स्थानीय निकाय, बैंक, टेलिकम लगायत संस्थासँग आबद्ध हुन्छ। एसियाली विकास बैंकको सहयोगमा रु ५१ करोड ७१ लाख ४२ हजार ५१ का लागतमा राष्ट्रिय परिचयपत्र प्रणालीको केन्द्रीय प्रणाली र स्थानीय प्रणाली स्थापना भई परिचयपत्र वितरण गरिसकिने छ। राष्ट्रिय परिचयपत्रबाट नागरिकको शान्ति सुरक्षा र कानुन कार्यान्वयनमा सहजता, विकास निर्माण र योजना तर्जुमा, सेवा प्रवाहमा चुस्तता, प्रभावकारी र सुशासन कायम गर्न सहयोग पुग्ने विश्वास लिइएको छ।"
"राम्रो समाचार लिखा जत्रो, गल्ती भए कत्रो ?","काठमाडौँः सञ्चारमन्त्री राम कार्कीले राम्रो काम गरेको समाचार सानो छाप्ने र नकारात्मक खबर ठूलो छाप्ने प्रवृत्तिप्रति आपत्ति जनाएका छन् । मंगलबार बिहान नेपाल पत्रकार महासंघले आयोजना गरेको शुभकामना कार्यक्रममा बोल्दै सञ्चारमन्त्री कार्कीले आफ्नै पुरानो अनुभव साट्दै राम्रो समाचार लिखा जात्रो आउने टिप्पणी गरे । धनकुटामा वृद्धावृद्धालाई एक हजार नगद र फलफूल वितरण कार्यक्रमको समाचार सम्झदै मन्त्री कार्कीले भने, वृद्धावृद्धालाई एक हजार नगद र फलफूल वितरण गरेको समाचार लिखा जत्रो आयो । यदि त्यहाँ हामीले कुनै गल्ती गरेको भए कत्रो आउथ्यो ? कार्कीले सकारात्मक र समाजलाई अभिप्रेरित गर्ने समाचार सम्प्रेषण गर्न पत्रकारलाई आग्रह गरे । कार्कीले समाजमा सबै खराब काम मात्र नभएको बताउदै भने, मिडियाले गर्ने आलोचना तथ्यमा आधारित हुनुपर्छ । नेकपा (माओवादी केन्द्र)का नेता समेत रहेका कार्कीले पत्रकार कुनै विचार र आस्थाबाट प्रभावित हुनु नहुने समेत बताए । पत्रकारिता मर्यादित पेसा हो, गम्भीर हुनुपर्छ । यो पेशा कुनै विचार र आस्थाबाट प्रभावित भएर गर्नु हुँदैन, मन्त्री कार्कीले भने, दूरजराजमा बसेर सूचना प्रवाह गर्ने सञ्चारकर्मीलाई सबैले प्रोत्साहन गर्नुपर्छ । कार्यक्रममा पत्रकार महासङ्घका अध्यक्ष डा महेन्द्र विष्टले महासङ्घको सक्रियतामा ज्येष्ठ पत्रकारलाई मासिक एक हजार रुपैयाँ प्रदान गर्ने, पत्रकार परिवारलाई शैक्षिक सन्तति वृत्ति, स्वास्थ्य बिमालगायत महत्वपूर्ण कार्यक्रम अघि बढेको उल्लेख गरे । विष्टले सरकारले जारी गरेको आमसञ्चार नीति र सूचनाको हक कार्यान्वयन गर्न सरकारले ध्यान दिनुपर्नेमा जोड दिए ।"
खेवाका छोरीको शिक्षामा सरकारले सघाउने,काठमाडौँः प्रधानमन्त्री पुष्पकमल दाहाल प्रचण्डले पूर्वअर्थराज्यमन्त्री एवम् नेकपा (माओवादी केन्द्र) का नेता स्वहरिराज खेवाको परिवारसँग भेट गरेका छन् । प्रचण्डले प्रधानमन्त्री निवास बालुवाटारमा नेता खेवाको परिवारसँग भेट गर्ने क्रममा प्रचण्ड निकै भावुक भएका थिए। उनले खेवाको परिवारलाई सरकार र पार्टीले सहयोग गर्ने आश्वासन दिएका छन् । प्रधानमन्त्रीले खेवाका छोरीको शिक्षाका लागि सहयोग गर्ने प्रतिबद्धता जनाएको प्रचण्डको निजी सचिवालयले जनाएको छ । निधनले पूर्व क्षेत्रले मात्रै नभएर मुलुकले एक होनहार योद्धा गुमाउनुपरेको समेत प्रधानमन्त्री प्रचण्डले बताए । खेवाको साउन १३ गते धनकुटाको सिधुवामा बस दुर्घटनामा परी निधन भएको थियो । प्रधानमन्त्री प्रचण्डले परिवारलाई रोजगारीको प्रबन्ध गर्ने बचनसमेत दिएको खेवाकी श्रीमती गीता गुरुङले बताएकी छन् । भेटवार्तामा खेवाको राजनीतिक उत्तराधिकारीका रुपमा श्रीमती गीताले राजनीति जीवन सुरु गर्ने विषयमासमेत छलफल भएको छ ।
सहिद तथा बेपत्ता परिवारको समस्याबाट टाढा रहन सक्दिन,"काठमाडौंः प्रधानमन्त्री पुष्पकमल दाहाल प्रचण्डले सहिद तथा बेपत्ता परिवारका लागि राज्यले गर्न सक्ने सहयोग गर्न सरकार प्रतिबद्ध रहेको बताएका छन्। प्रधानमन्त्री तथा मन्त्रिपरिषदको कार्यालयमा मंगलबार बिहान सहिद तथा बेपत्ता योद्धाका परिवारसँगको सामूहिक भेटका क्रममा प्रधानमन्त्री प्रचण्डले सहिद तथा बेपत्ता परिवारलाई राहत दिने र शान्ति प्रक्रियाका बाँकी काम पुरा गर्ने आफूले ध्यान केन्द्रित गरेको बताएको प्रधानमन्त्रीको निजी सचिवालयले जनाएको छ। प्रधानमन्त्रीले भने,जनयुद्धका सहिदहरुलाई राज्यबाट सहिद घोषणा गर्ने र १० लाख दिने निर्णय म पहिलोपटक प्रधानमन्त्री हुँदा गरेको पहिलो निर्णय थियो। अहिले दोस्रोपटक प्रधानमन्त्रीको जिम्मेवारी सम्हालेपछि बाँकी ५ लाख दिने पहिलो निर्णय गरेको छु। अहिलेको समयमा राज्यले के गर्न सक्छ, त्यसमा गर्न सकिने सहयोग गर्न म तयार छु। उनले आफ्नै नेतृत्वमा दश वर्षे जनयुद्ध भएको र त्यो क्रममा धेरैले आफ्नो जीवन बलिदान दिएकाल आफू त्यसबाट अलग हुन नसक्ने बताए। उनले भने,तपाईंहरुको पीडामा मल्हमपट्टी लगाउन र शान्ति प्रक्रियाका बाँकी काम सफल पार्न कोशिश हुन्छ, यसमा मलाई तपार्इँहरुको साथ र सहयोग चाहिन्छ। त्यो हुन्छ भन्ने विश्वास लिएको छु। भेटमा सहिद तथा बेपत्ता योद्धाका परिवारहरुले बेपत्ताहरुको अवस्था सार्वजनिक गर्न र जनयुद्धका सहिदहरुलाई राष्ट्रिय सहिद घोषणा गर्न प्रधानमन्त्रीलाई सुझाव दिएका थिए। यसैगरी उनीहरुले सहिद परिचय पत्रको व्यवस्था गर्न, शान्ति प्रक्रियाका बाँकी कामहरु टुंगो लगाउन प्रधानमन्त्रीलाइृ आग्ह गरेको प्रधानमन्त्रीको निजी सचिवालयले जनाएको छ।"
नेविसंघ अध्यक्षका लागि सातजना प्रतिस्पर्धामा,"काठमाडौंः काठमाडाैंमा जारी नेपाली कांग्रेसको भ्रातृ संगठन नेपाल विद्यार्थी संघको ११ अाैं महाधिवेशनमा अध्यक्षका लागि सात जनाको उम्मेदवारी परेको छ। नेविसंघ अध्यक्षका लागि संस्थापन र पौडेल पक्षले प्यानलसहित उम्मेदवारी दर्ता गराएका छन् भने अन्यले स्वतन्त्ररुपमा अध्यक्षमा उम्मेदवारी दर्ता गराएका हुन्। उम्मेदवार दर्ताका लागि निर्धारित समय सकिएको र अध्यक्षमा सात जनाको उम्मेदवारी परेको केन्द्रीय निर्वाचन समितिका सदस्य कृष्ण पनेरुले जानकारी दिए। संस्थापन पक्षबाट नैनसिंह महर र बरिष्ठ नेता रामचन्द्र पौडेल पक्षबाट पूर्वमहामन्त्री मनोजमणि आचार्यले अध्यक्षका लागि उम्मेदवारी दर्ता गराएका छन्। यस्तै पौडेल समूहमै रहेका आनन्दराज त्रिपाठीले पनि अध्यक्षमा एकल उम्मेदवारी दिएको पनेरुले बताए। पनेरुका अनुसार अध्यक्षका पदका लागि नेविसंघ नेताहरु लक्ष्मण आचार्य, शुभराम बस्नेत, नगेन्द्र सिंह र बचन कार्कीले उम्मेदवारी दर्ता गराएका छन्। संस्थापन पक्षले महरलाई अध्यक्षको उम्मेदवार बनाउँदै सरोजकुमार थापा र कुन्दन काफ्लेलाई महामन्त्रीको उम्मेदवार बनाएको छ भने बरिष्ठ नेता पौडेल पक्षले पूर्वमहामन्त्री आर्चायको नेतृत्वमा महामन्त्रीमा हिमालदत्त श्रेष्ठ र दिपक भट्टराईलाई उम्मेदवार बनाएको छ। उम्मेदवारको पहिलो नामावली प्रकाशन दिउँसो २ बजे गरिने छ भन उम्मेदवारको दोस्रो नामावली दिउँसो साढे तीन बजे प्रकाशन गरिने निर्वाचन समितिले जनाएको छ। यस्तै उम्मेदवारको मनोनयन पत्रमा दाबी विरोधका लागि दिउँसो ३ः०० बजेदेखि ३ः३० बजेसम्मको सयम तोकिएको छ। उम्मेदवारी फिर्ताका लागि साँझ साढे पाँच बजेसम्मको समय निर्धारण गरिउको छ भने उम्मेदवारको अन्तिम नामावली साँझ साढे ६ बजे प्रकाशन गरिने निर्वाचन समितिका सदस्य पनेरुले बताए। नयाँ नेतृत्वका लागि भने बुधवार विहान सात बजेदेखि पार्टी कार्यालय सानेपामा मतदात सुरु हुनेछ।"
बस दुर्घटनाका घाइते भेट्न ओली अस्पतालमा,"बनेपाः पुर्वप्रधानमन्त्री एवम् नेकपा एमालेका अध्यक्ष केपी शर्मा ओली बस दुर्घटनाका घाइते र मृतकका आफन्त भेट्न काभ्रे आएका छन् । सोमबार काभ्रेको बिर्तादेउराली गाविस ९ स्थित खहरेखोलामा भएको बस दुर्घटनमा मृत्यु भएका आफन्त र घाइतेको अवस्था बुझन ओली काभ्रे आएका हुन्। ओलीले बनेपास्थित शिरमेमोरियल अस्पतालमा पोष्टमार्टका लागि ल्याइएको शवको अवलोकन गर्नुका साथै आफन्तसँग भेटघाट गरेका छन् । सँगै, धुलिखेल सामुदायिक अस्पतालमा उपचारर्थ ल्याइएका घाइतेसंग कुरा गर्दै दुर्घटना र अवस्था बारेमा बुझेका थिए । घाइतेको स्वास्थ्य अवस्था बुझेपछि पत्रकारसँग कुरा गर्दै पूर्वप्रधानमनन्त्री ओलीले दोषीलाई कारबाही गर्नुपर्ने बताए । उनले घटनाको सत्यतथ्य बुझ्ने आश्वासन मात्र दिएका छन् । सिन्किेट र दुर्घटना बारे एमाले पाटीले गहिरो अध्यन अवलोक गर्छ, ओलीले भने । मृतकका आफन्तले प्रहरीको मुचुल्का शव बुझ्न अस्पतालमा आएका मृतकका आफन्तले सिन्डिकेट खारेजी र उचित क्षतिपूर्ति नपाएको भन्दै प्रहरीले बनाएको मुचुल्का कागज च्यातेका छन् । पोष्टमार्टमा बनेपाको मेमोरियल अस्पतालमा २६ जनाको शव राखिएको छ । दुर्घटनामा परि हालसम्म २७ जनाको मृत्यु भएको छ भने ४० घाइते रहेको जिल्ला प्रहरी कार्यलयका डिएसपी नविनराज राईले जानकारी दिए।"
सुरक्षित बासस्थानको व्यवस्था गरिए अफगानिस्तान कामदार पठाउन सकिने,"काठमाडौं: झन्डै एक महिना अघि अफगानिस्तानको काबुलमा १३ जना नेपालीको ज्यान जाने गरी भएको भएको बम विष्फोटको घटनाको छानविन गर्न गठित कार्यदलले प्रधानमन्त्री पुष्पकमल दाहाल प्रचण्डलाई प्रतिवेदन बुझाएको छ। श्रम सचिव विष्णु लम्सालको संयोजकत्वमा गठित कार्यदलले मंगलबार विहान प्रधानमन्त्री प्रचण्डलाई भेटेर प्रतिवेदन बुझाएको हो। प्रधानमन्त्रीलाई बुझाइएको प्रतिवेदनमा सुरक्षाको प्रत्याभूति गराउने र कार्यस्थलमै सुरक्षित बासस्थानको ग्यारेण्टी गरेर मात्रै सुरक्षा गार्डमा नेपाली कामदार पठाउन सकिने सुझाव दिइएको छ। कार्यदलको प्रतिवेदन बुझ्दै प्रधानमन्त्री प्रचण्डले विदेशमा रोजगारीका लागि गएका र जाने कामदारको सुरक्षाप्रति सरकार गम्भीर रहेको बताए। उनले भने,विदेशमा रोजगारीका लागि गएका नेपालीहरुको सुरक्षाको पूर्ण प्रत्याभूति हुनुपर्छ भन्ने सरकारको धारणा हो। प्रचण्डले कार्यदलले बुझाएको प्रतिवेदन अध्ययन गरेर मन्त्रिपरिषद बैठकमा छलफल गरेर ठोस निर्णय लिने जानकारी दिए। काबुलमा नेपाली सवार बसलाई लक्षित गरेर गराइएको बम विष्फोट परी १३ जना नेपाली कामदारको ज्यान गएको थियो। त्यसपछि घटनाबारे अध्ययन गर्न श्रम सचिव लम्सालको संयोजकत्वमा गत असार ९ गते तत्कालिन प्रधानमन्त्री केपी शर्मा ओली सरकारले कार्यदल गठन गरेको थियो।"
महराले आज चिनियाँ विदेशमन्त्री भेट्ने,"काठमाडौंः चीन भ्रमणमा रहेका सरकारका विशेषदूत उपप्रधानमन्त्री कृष्णबहादुर महराले मंगलबार चिनियाँ विदेशमन्त्री वाङ यीसँग भेट्ने भएका छन् । उपप्रधानमन्त्री महरा र विदेशमन्त्री वाङबीच बेइजिङस्थित चिनियाँ विदेश मन्त्रालयमा भेटवार्ता तय भएको छ । अन्य कुन तहका चिनियाँ अधिकारीसँग भेट हुन्छ तय भइसकेको छैन', बेइजिङस्थित कार्यवाहक नेपाली राजदूत हरीश्चन्द्र घिमिरेले अन्नपूर्णसँग भने । चीनको छेङ्दु हुँदै मन्त्री महरा सोमबार साँझ बेइजिङ पुगेका हुन् । बेइजिङ विमानस्थलमा मन्त्री महरालाई चिनियाँ विदेश मन्त्रालयका उच्च अधिकारी र कार्यवाहक राजदूत घिमिरेले स्वागत गरेका थिए । अर्थमन्त्री महरा दुई दिनसम्म बेइजिङमा रहनेछन् । महराका साथमा परराष्ट्र मन्त्रालयका सहसचिव झविन्द्र अर्याल छन् । चिनियाँ समाचार संस्था सिन्ह्वासँगको कुराकानीमा मन्त्री महराले चीनसँगको सम्बन्धलाई अझ विस्तार गरी नयाँ उचाइमा पुर्याउन नेपाल सरकार इच्छुक रहेको प्रतिक्रिया दिएका छन् । पूर्ववर्ती ओली सरकारका कार्यकालमा भएका पारवहन सम्झौतालगायत अन्य सबै महत्वपूर्ण सम्झौता कार्यान्वयन गर्न नेपाल सरकार प्रतिबद्ध रहेको जानकारी गराउन चीन भ्रमणमा छु', मन्त्री महराले भनेका छन् । मन्त्री महराले चिनियाँ राष्ट्रपति सी जिनपिङको नेपाल भ्रमण होस् भन्ने सरकारको चाहना रहेकोसमेत बताए । चिनियाँ अधिकारीसमक्ष राष्ट्रपति सीको भ्रमणका लागि निमन्त्रणापत्र हस्तान्तरण गर्नेछु', उनले भने । चीनले आफू रेल, सडक सञ्जाल र समुद्री मार्गबाट अन्य मुलुकसँग जोडिनका लागि अघि सारेको वान बेल्ट वान रोड' अवधारणामा नेपाल सहभागी हुने मन्त्री महराले सिन्ह्वालाई बताएका छन् । नेपालमा नयाँ सरकार बनेपछिको अवस्था, संविधान कार्यान्वयनमा चीनको सहयोगलगायतका विषयमा भ्रमणमा कुरा हुने उनले बताए । चीनसँगको ऐतिहासिक सम्बन्ध नयाँ उचाइमा पुयाउन आफूहरूले चाहेको महराले बताए । चीन र भारतसँग सन्तुलित सम्बन्ध राखेर उनीहरूले गरेका आर्थिक विकासबाट लाभ लिन चाहन्छौं', उनले भने । सरकारले एक साताअघि महरालाई चीन र अर्का उपप्रधानमन्त्री विमलेन्द्र निधिलाई भारतका लागि विशेषदूतका रूपमा पठाउने निर्णय लिएको थियो । मन्त्री निधि सम्भवतः बिहीबार भारत जानेछन् । भारतीय स्वतन्त्रता दिवस सोमबार परेका कारण भ्रमण केही ढिला भएको भारतीय राजदूत रञ्जित रेले बताए । निधिको भारत भ्रमणपछि प्रधानमन्त्री पुष्पकमल दाहालको भारत भ्रमणको मिति तय हुने भारतीय राजदूत रेले अन्नपूर्णलाई बताए । नेपालका राष्ट्रपति भारत जाने र हाम्रा राष्ट्रपति नेपाल आउने विषयमा समेत भ्रमणमा कुराकानी हुनेछ', उनले भने । भारतीय राष्ट्रपति प्रणव मुखर्जीलाई नयाँ संविधान जारी भएको वार्षिकी अर्थात् असोज ३ का अवसरमा नेपाल भ्रमण गराउने पक्षमा नेपाल सरकार देखिएको छ । नेपालको नयाँ संविधानमा गम्भीर रिजर्भेसन राख्दै नाकाबन्दी लगाएको भारतले संविधान जारी भएको वर्ष दिनको अवसर पारेर उच्चस्तरीय भ्रमण गराउन राजी होला भनिहाल्न मुस्किल छ । तर प्रयास भइरहेको छ', एक अधिकारीले भने ।"
नेपालभारत सम्बन्ध सुधारमा जोड,"काठमाडौः नेपालभारतबीच केही समय तिक्तता उत्पन्न भए पनि आगामी दिनमा सम्बन्ध सुधारेर जानुपर्नेमा वक्ताहरूले जोड दिएका छन् । भारतको ७० औं स्वतन्त्रता दिवसका अवसरमा नेपालभारत मैत्री समाजले सोमबार काठमाडौंमा आयोजना गरेको कार्यक्रममा विभिन्न दलका नेता र परराष्ट्र मामिलाका जानकारले नेपाल र भारतबीचको सम्बन्धबारे चर्चा गरे । पूर्वउपराष्ट्रपति परमानन्द झाले नेपाल र भारतबीचको जनस्तरको सम्बन्ध प्रगाढ रहेको बताए । तर यहाँ एउटा सरकारले भारतसँग सम्बन्ध राम्रो बनाउने अर्को आएर भत्काउने गरेको छ । हामीकहाँ छिमेकी मुलुकलाई हेर्ने स्थिर नीति किन छैन ? ' झाले प्रश्न गरे । उनले भारतसँग नेपालको अटुट परम्परागत सम्बन्ध रहेको बताए । एमालेका नेता भरतमोहन अधिकारीले भारतीय स्वतन्त्रता संग्राममा मनमोहन अधिकारी र बीपी कोइरालाले महत्वपूर्ण योगदान दिएको स्मरण गरे । गत वर्ष भारतले नेपालमा लगाएको नाकाबन्दी र त्यसपछि सम्बन्धमा आएको तिक्तताप्रति संकेत गर्दै उनले भने, तर हाम्रो सम्बन्धमा अहिले सुधार आइसकेको छ । अब सम्बन्ध कसरी राम्रो बनाउने भन्नेतर्फ केन्द्रित हुनुपर्छ ।' पूर्वमन्त्री तथा नेपाभारत प्रबुद्ध समूहका सदस्य नीलाम्बर आचार्यले भारत स्वतन्त्र हुनुअघिदेखि नै नेपालभारतबीच मित्रता रहेको बताए । गत वर्ष नेपालमा संविधान जारी भएपछि भारतले लगाएको नाकाबन्दीपछि दुई देशबीचको सम्बन्ध बिग्रेकोतर्फ इंगित गर्दै पूर्वराजदूतसमेत रहेका आचार्यले भने, नजिक रहेका छिमेकी मुलुकहरूबीचको सम्बन्धमा यदाकदा समस्या देखापरेका छन् । तर फेरि सम्बन्धमा सुधार आएको छ । अहिले पनि सम्बन्ध सुधारेर जाने बेला हामीमाझ आएको छ ।' माओवादी क्रान्तिकारीका उपाध्यक्ष सीपी गजुरेलले दुई विशाल छिमेकी मुलुक चीन र भारतबीच रहेको नेपालले दुवै मुलुकको समृद्धि चाहेको बताए । उनले छिमेकी मुलुकबाट मुलुकको सावैभौमसत्ता र अखण्डताप्रति बाधा नआओस् भन्ने नेपाली जनताको चाहना रहेको बताए । राप्रपाका अध्यक्ष पशुपतिशमशेर राणाले भारतले विकासमा फड्को मार्दै वार्षिक ८ प्रतिशतको आर्थिक वृद्धिदर हासिल गरेको भएपनि नेपाल विकासमा अझै पछाडि परेको बताए । मालेका महासचिव सीपी मैनालीले नेपाली नेता र जनताले भारतीय स्वतन्त्रता संग्राममा रगत बगाएको स्मरण गरे । उनले नेपालको अस्थिरताले चीन र भारत दुवैलाई बेफाइदा रहेको बताए । सद्भावना पार्टीका अध्यक्ष राजेन्द्र महतोले भारतसँगको सम्बन्ध प्राकृतिक र मित्रवत्' रहेको दाबी गरे । उनले दुई देशबीचको सम्ंबन्ध सिंहदरबार र दिल्ली दरबारले नभई जनताले तय गरेको बताए । नयाँ शक्ति पार्टीकी अन्र्तराष्ट्रिय विभाग प्रमुख हिसिला यमीले भारत र नेपालबीचको सम्बन्धलाई अझै माथि उठाउनुपर्ने बताइन् । सो अवसरमा भारतीय राजदूत रन्जित रेले भारतीय प्रधानमन्त्री नरेन्द्र मोदीको भिजनअनुसार आफ्नो विदेश नीतिमा छिमेकीसँगको सम्बन्ध पहिलो प्राथमिकतामा रहेको बताए । नेपाललगायत छिमेकी मुलुक तथा सार्कका अन्य सदस्य देशसँगको सम्बन्धलाई हाम्रो विदेश नीतिमा प्राथमिकता दिइएको छ', राजदूत रेले भने । भारतीय स्वतन्त्रता दिवस मनाइयो काठमाडौंः काठमाडौंस्थित भारतीय दूतावासमा सोमबार भारतको ७० औं स्वतन्त्रता दिवस मनाइएको छ । सो अवसरमा भारतीय राजदूत रञ्जित रेले भारतीय राष्ट्रिय झन्डा फहराई भारतका राष्ट्रपतिले राष्ट्रका नाममा दिएको सन्देश पढेर सुनाए । सन्देशमा छिमेकमा शान्ति र स्थायित्वका लागि भारतको सहयोगमा जोड दिइएको छ । राजदूतले उक्त अवसरमा भारतीय सेनाका भूपूसैनिकका चौध विधवा, आ िश्रत तथा शारीरिक रूपले अशक्त भूपूसैनिकलाई चार करोड रुपैयाँको चेक तथा कम्बल वितरण गरे । साथै राजदूतले नेपालका विभिन्न स्थानका ५९ पुस्तकालय, शैक्षिक तथा तालिम प्रतिष्ठानलाई पुस्तकसमेत उपहारस्वरूप प्रदान गरे । यस्तै विभिन्न अस्पताल, गैरनाफामूलक संघसंस्था तथा शैक्षिक संस्थालाई शैक्षिक तथा स्वास्थ्य सेवा उन्नयनका लागि ४० वटा एम्बुलेन्स र ८ वटा बस उपहारस्वरूप प्रदान गरिएको दूतावासले जनाएको छ ।"

शीर्षक,विवरण
राष्ट्रिय सम्पदाको चोरी,"जुम्ला नेपाली भाषा, संस्कृति र निकै हदसम्म सभ्यताको समेत प्राचीन केन्द्र मानिन्छ । प्रशासनिक हिसाबले जुम्ला तथा कर्णाली अञ्चल राजधानीबाट, विकासबाट र शासकहरूको सोच तथा चासोबाट टाढा हुनु नै उसको दुर्भाग्य हो । तर त्यसले उसको इतिहास तथा समृद्ध संस्कृतिको थलोको हैसियत कमजोर पार्दैन । त्यहाँको संस्कृति तथा माटोको उर्वरा शक्तिलाई बेवास्ता अरू कसैले गर्दा जुम्ला गरिब हुँदैन, तर उसको महानतालाई चिन्न नसक्नु संरक्षण र संवद्र्धन गर्न नसक्नु राष्ट्रकै कमजोरी मात्रै हैन, असफलताकै कारण बन्न सक्छ । नेपालले सधैं गर्व गर्न सक्ने र गर्नुपर्ने महान् विभूति योगी नरहरिनाथ त्यही धर्तीका प्रतिनिधि हुन् । यो संयोग मात्र हैन, उनले जुन परम्पराको प्रतिनिधित्व गर्छन्, तिनै चन्दननाथको मन्दिरपरिसरबाट दुई दर्जनभन्दा बढी प्राचीन मूर्तिहरू गायब भएका छन् । अपराध र आपराधिक प्रवृत्ति अहिलेको समाजमा व्याप्त छन् । राजनीतिक तहमै दण्डहीनताको संस्कृति मौलाउँदा सबै प्रकारका अपराधमा बढोत्तरी हुने सम्भावना प्रबल हुन्छ । त्यस्तै संविधान निर्माण र त्योसँग जोडिएको राजनीतिले नेपाली संस्कृति र धर्मको पक्षको उपेक्षा गर्दा संस्कृतिमाथि अन्याय गर्ने शक्तिहरू शक्तिशाली बन्न सक्छन् । कहीँ जुम्लामा त्यही भएको त हैन ? नेपालले आधुनिक राज्य, सुसंस्कृत र सभ्य अनि सुन्दर, शान्त तथा विशाल बन्ने प्रेरणा यहाँका इष्टदेव, गोरखनाथको प्रेरणाबाट पाएको ऐतिहासिक मिथकहरूलाई आज पनि धेरैले विश्वास गर्छन् । भगवान् शिवकै साक्षात् रूपमा पुजिँदै आएका गोरखनाथकै प्रेरणा र आशीर्वादबाट राजा पृथ्वीनारायण शाहले नेपाललाई झन्डै २५० वर्षअघि विशाल राज्यको सृष्टि गरेका हुन् । त्यही नाथ परम्पराको मान्यता, सिद्धान्त र जनकल्याणको निरन्तरता या शृंखलालाई चन्दननाथले अगाडि बढाए, जुम्लालाई आफ्नो केन्द्र बनाएर । सिद्ध योगीहरूले समाज र मूल्य परिर्वतनको लागि अगुवाइ गर्न कर्मवीरहरूलाई प्रेरित गर्ने गर्छन्, गुरु गोरखनाथले पृथ्वीनारायण शाहलाई अघि सारेजसरी । उनले जुम्लामा धान र स्याउ खेतीको प्रयोगबाट त्यहाँको समृद्धिको परिकल्पना गरे । भनिन्छ भारतको कश्मीरमा पाइने धान र स्याउ उनले जुम्लामा ल्याई त्यहाँको क्षेत्र हराभरा बनाए । आज पनि जुम्ला कृषिको त्यो संस्कृति, आफ्नो सम्मान र समृद्धिको परिकल्पनाको लागि इष्टदेव चन्दननाथलाई सदा आदरका साथ स्मरण र सम्मान गर्दछ । त्यही संस्कृति, मान्यता र यशलाई मौलाउने अभियान झन्डै एक हजार वर्षपछि योगी नरहरिनाथले लिए । दुर्भाग्य जुम्लावासीका तिनै इष्टदेव चन्दननाथको मन्दिरपरिसरबाट चार दिनअघि उनीलगायत भैरव र अरू दुई दर्जनभन्दा बढी देवदेवीका मूर्ति चोरी भएका छन् । भौगोलिक रूपमा अनि पिछडिएको र सम्पर्क सडकहरूको स्वरूप पनि त्यति विकास नभएकाले सम्भवतः ती मूर्तिहरू टाढा पुगिसकेका छैनन् । मूर्ति चोरी हुनुमा पूजारी तथा मन्दिर व्यवस्थापनले अपनाएको सुरक्षा व्यवस्थापन अति नै कमजोर रहेको त प्रत्यक्ष सावित भएको छ । तर धर्मपरायण तथा चन्दननाथप्रति समर्पित कुनै जुम्लावासीले यति जघन्य अपराध गर्ला र भन्ने सोचका कारण पनि सम्भवतः लापरबाही भएको हुन सक्छ । पैसासँग धर्म, संस्कृति र इष्टदेवप्रतिको समर्पण तुलना हुन सक्तैन । तर यी तिनैलाई समाप्त गर्नु आपराधिक शैलीमा स्वदेशीविदेशी समूह संगठित भएका हुन् भने त्यसको परिणाम भोलिका दिनमा अझ गम्भीर हुनेछ । अपराध अनुसन्धान ब्युरोले यसमा छानबिन अगाडि बढाएको देखिन्छ, तर यो नेपालसँगै खासगरी हरेक जुम्लीको मान्यतामाथि आघात भएकोले त्यो अनुसन्धानमा स्थानीयवासीले सहयोग पुयाए भने तत्काल अपराधीसँगै उनीहरूको नियत पनि खुल्नेछ ।"
राजधानीमै प्रधानमन्त्री प्रचण्डको पुत्ला जल्यो,"काठमाडौं: संविधान संशोधन प्रस्तावको विरोधमा उत्रिएका प्रदर्शनकारीले प्रधानमन्त्री पुष्पकमल दाहाल प्रचण्डको पुत्ल जलाएका छन् । बिहीबार प्रमुख प्रतिपक्षी दल एमाले निकट विद्यार्थी संगठन अनेरास्ववियु र युवा संगठन युवा संघ नेपालले प्रधानमन्त्रीको पुत्ल जलाएका हुन् । सरकारले मंगलबार व्यवस्थापिका संसदमा दर्ता गरेको संशोधन प्रस्तावको विरोधमा राजधानीको पुतलीसडकमा प्रदर्शन गर्दै प्रधानमन्त्रीको पुतला जलाएका हुन् । संविधान संशोधनका नाममा सरकारले राष्ट्रघात गर्न लागेको भन्दै एमाले युवाले संशोधन दर्ता भएको विधेयक फिर्ता नभएसम्म आन्दोलन फिर्ता नहुने चेतावनी दिएका छन् । त्रिचन्द्र कलेजबाट सुरु भएको विरोध र्याली, बागबजार हुँदै पुतलिसडकमा पुगेर कोणसभामा परिणत भएको थियो । कोणसभालाई सम्बोधन गर्दै युवा संघका अध्यक्ष राजीव पहारीले सरकारले संविधान संशोधनका नाममा देश समाप्त पार्न लागेको आरोप लगाए । सरकारले संविधान संशोधन प्रस्तावको नाममा मुलुकलाई समाप्त पार्न खोजेको छ, पहारीले भने, यत्तिबेला हामी मुलुक जोगाउन समेत सडकमा आउनुपर्ने बाध्यतामा छौँ । कोणसभालाई अनेरास्ववियुका महासचिव ऐन महरलगायतले सम्बोधन गरेका थिए । प्रदेश नम्बर ५ विभाजन गर्ने गरी सरकारले संसद्मा दर्ता गरेको संविधान संशोधन प्रस्तावको विरोधमा विभिन्न जिल्लामा प्रदर्शन भइराखेका छन् । प्रमुख प्रतिपक्षी दल एमालेका युवा संगठन भने सकारकाविरुद्धको आन्दोलनमा सक्रिय छन् ।"
संविधान संशोधन प्रस्तावको विरोधमा एमालेद्वारा संसद बैठक अबरुद्ध,काठमाडौंः प्रमुख प्रतिपक्षी दल नेकपा एमालेले संसद बैठक अबरुद्ध गरेको छ। सरकारले संसदमा दर्ता गराएको संविधान संशोधन प्रस्तावको विरोध गर्दै एमालेले बिहीबारको संसद बैठक अबरुद्ध गरेको हो। बैठक सुरुमै विशेष समय लिएर नेकपा एमालेका उपाध्यक्ष बामेदव गौतमले बोले लगत्तै एमालेका सांसदहरुले वैठक अबरुद्ध गरेका हुन्। बैठकमा बोल्दै एमाले उपाध्यक्ष गौतमले सरकारले संविधान संशोधन प्रस्ताव दर्ता गरेर संविधानको ठाडो उल्लंघन गरेको आरोप लगाए। गौतमले प्रदेशको सीमांकनलाई हेरफेर गर्दै सरकारले संविधान संशोधन प्रस्ताव दर्ता गर्नु संविधानको उल्लंघन भएको आरोपसमेत लगाए। गौतमले बोले लगत्तै एमालेका सांसदहरु उठेर विरोध जनाए। त्यसपछि सभामुख ओनसरी घर्तीले आशन ग्रहण गर्न पटक पटक आग्रह गरेपनि एमालेका सांसदहरुले आशन ग्रहण नगरेपछि बैठक शुक्रबार दिउँसो तीन बजेसम्मका लागि स्थगित भएको हो। एमालेसहित नेपाल मजदुर किसान पार्टी र राष्ट्रिय जनमाेर्चाले संविधान संशोधन प्रस्तावको विरोध गर्दै संसद बैठकमा अबरुद्ध बनाएका हुन्।
स्थानीय निर्वाचनमा जुट्न आग्रह,"काठमाडौः संविधान संशोधनको सरकारी प्रस्तावबारे दलहरुबीच तिब्र विवाद चलिरहेका बेला प्रधानमन्त्री पुष्पकमल दाहालले स्थानीय निर्वाचन गराउन सरकार तयार रहेको भन्दै निर्वाचनको वातावरणमा जुटन प्रमुख दलहरुसँग प्रस्ताव गरेका छन । कांग्रेस,एमाले,माओवादी केन्द्र र राप्रपाका शीर्ष नेताबीच बुधवार बसेको बैठकमा प्रधानमन्त्री दाहालले अविलम्व स्थानीय चुनाव गराउन सरकार तयार रहेको जानकारी गराएका हुन । सभामुख ओनसरी घर्तिमगरको कार्यकक्षमा बसेको बैठकमा प्रधानमन्त्री दाहालले स्थानीय निर्वाचनको कुरा गर्ने वित्तिकै प्रमुख विपक्षी एमालेले प्रधानमन्त्रीको प्रस्ताव उल्टो बाटो' भएको भनी जवाफ फर्काएको थियो । संविधान संशोधनको प्रस्ताव ल्याउनु अघि चुनावको कुरा गरेको भए सुल्टो हुन्थ्यो । तर सरकारले देशलाई विभाजनमा लगेर चुनावको प्रस्ताव ल्यायो,' एमाले उपाध्यक्ष भीम रावलले बैठकपछि भने,तपाई(प्रधानमन्त्री) पो चुनावको विपक्षमा हो कि भनेर बैठकमा हामीले प्रश्न गर्यौ ।' जवाफमा प्रधानमन्त्री दाहालले स्थानीय निर्वाचन गराउने विषयमा शंका नगर्न विपक्षी एमालेलाई आग्रह गर्दै मधेसी मोर्चा पनि चुनावका लागि तयार रहेको बताएका थिए । एमाले जहिले पनि चुनावको पक्षमा छ । चुनावबारे हामीलाई सोध्नै पर्दैन भनेर प्रधानमन्त्रीलाई भनेका छौं,' एमाले संसदीय दलका उपनेता सुवास नेम्वाङ्गले भने । चैतको अन्त्य वा वैशाख साताभित्र निर्वाचन गराउन सकिने । एमाले नेताहरुले स्थानीय तह कि पुरानै सरचना अनुसारको स्थानीय निकायको निर्वाचन गराउने भनी प्रधानमन्त्रीसँग प्रश्न गरेको रावलले बताए । जवाफमा प्रधानमन्त्री दाहालले स्थानीय निकाय पुनर्संरचना सम्वन्धी आयोग छिट्टै प्रतिवेदन दिने तयारीमा रहेको र सकभर आयोगको प्रतिवेदन अनुसारको स्थानीय तहको निर्वाचन नै गराउने पक्षमा सरकार रहेको जवाफ दिएका थिए । संविधान संशोधनको प्रस्तावलाई लिएर एमालेले संसद अवरोध गर्ने निर्णय गरेका कारण प्रधानमन्त्री दाहालले स्थानीय निर्वाचन सम्वन्धी कानून निर्माणमा अप्ठ्यारो पर्ने हो कि भन्ने जिज्ञासा एमालेसँग राखेका थिए । एमाले नेताहरुले कानून निर्माणमा एमालेको सहयोग नै रहने जानकारी गराएका थिए । एमालेको अवरोधले स्थानीय निर्वाचन सम्वन्धी कानून निर्माणमा अप्ठ्यारो पर्दैन,' माओवादी केन्द्रका नेता नारायणकाजी श्रेष्ठले भने,त्यस विषयमा अप्ठयारो पर्दा एमालेले सोचेर काम गर्ला ।' चैतको अन्त्य वा वैशाखको पहिलो साताभित्र स्थानीय निर्वाचन गराउन सकिने उल्लेख गर्दै श्रेष्ठले भने,स्थानीय निर्वाचन गराउने विषयमा सबै दलको सहमति नै छ । प्रधानमन्त्रीले पनि हर हालतमा चुनाव गराउन सरकार तयार रहेको भन्दै सहमति गरेर जाउँ भनेर प्रस्ताव गर्नुभएको छ ।' एमालेले नयाँ संरचना अनुसारको स्थानीय तहको निर्वाचन गराउन सरकारलाई अप्ठ्यारो परे पुरानै संरचना अनुसारको स्थानीय निकायको निर्वाचन गराउन पनि प्रधानमन्त्री दाहाललाई सुझाव दिएको थियो । एमालेले स्थानीय तह कि निकायको निर्वाचन गर्ने भन्नेमा पहिले सत्तापक्षबीच नै सहमति गरेर आउनुपर्यो भनेको छ,' कांग्रेस नेता एवं उपप्रधान तथा गृहमन्त्री विमलेन्द्र निधिले भने,स्थानीय निर्वाचनमा जान सबै तयार छौ । तर कसरी र कुनको गर्ने भन्नेमा निर्णय गर्न बांकी छ ।' यसैबीच प्रधानमन्त्री दाहालले फोरम लोकतान्त्रिकका अध्यक्ष विजय गच्छदारसँग पनि प्रधानमन्त्री निवासमा भेट गरि स्थानीय निर्वाचन र संविधान संशोधन विधेयकमा सहयोग गर्न आग्रह गरेको बालुवाटार स्रोतले बतायो ।"
मधेसी मोर्चालार्इ प्रधानमन्त्रीको आग्रहः संविधान संशोधन प्रस्तावलाई समर्थन गर्नुस्,"काठमाडौंः प्रधानमन्त्री पुष्पकमल दाहाल प्रचण्डले संयुक्त लोकतान्त्रिक मधेसी मोर्चाका नेताहरुलाई सरकारले संसदमा दर्ता गराएको संविधान संशोधन प्रस्तावमा समर्थन जनाउन आग्रह गरेका छन्। प्रधानन्त्रीको सरकारी निवास बालुवाटारमा बिहीबार बिहान भएको छलफलमा प्रधानमन्त्री प्रचण्डले संविधान संशोधनमा सहमति जनाउन मोर्चाका नेताहरुलाई आग्रह गरेका हुन्। तर, प्रधानमन्त्रीको आग्रहलाई मधेसी मोर्चाका नेताहरुले भने अस्वीकार गरेका छन्। छलफलमा प्रधानमन्त्री प्रचण्डले राजनीतिक समीकरण र परिस्थितिका कारण सवै माग सम्बोधन गर्न सम्भव नभएको र सम्भव भएसम्मका मुद्दालाई समेटेर सरकारले ल्याएको संशोधन प्रस्तावलाई समर्थन गर्न मोर्चाका नेताहरुलाई भनेका थिए। प्रधानमन्त्रीले संशोधन प्रस्तावमा समर्थन गरेर निर्वाचनमा जान पनि मोर्चालाई आग्रह गरेको नेकपा माओवादी केन्द्रका नेता वर्षमान पुनले जानकारी दिए। मधेसी मोर्चाका नेताहरुले यथास्थितिमा सरकारले दर्ता गरेको संविधान संशोधन प्रस्थावलाई स्वीकार गर्न नसकिने बताएका थिए। मोर्चाका नेता एवम् संघीय समाजवादी फोरम नेपालका अध्यक्ष उपेन्द्र यादवले सरकारले पेश गरेको संविधान संशोधन विधेयकमा आफूहरुले उठाएका माग नसमेटिएकाले स्वीकार गर्न नसकिने बताए। यादवले संविधान संशोधन प्रस्तावलाई नसच्याइसम्म मधेसी मोर्चाले विधेयकमा समर्थन नजनाउने बताए। उनले सरकारले संशोधनको प्रस्तावमा आफूहरुले विगतदेखि उठाउँदै आएका माग समेटिएपछि मात्रै निर्वाचनमा जान सकिने बताए। मधेसी मोर्चासँगको छलफलमा प्रधानमन्त्री प्रचण्डसहित नेकपा माओवादी केन्द्र र नेपाली कांग्रेसका नेताहरु सहभागी थिए।"
ओलीले भनेः प्रचण्डजी तपाईंको अनुहार हेर्न पनि मन छैन,"काठमाडौंः एमाले अध्यक्ष केपी शर्मा ओलीले नेकपा (माओवादी केन्द्र)का अध्यक्ष एवम् प्रधानमन्त्री पुष्पकमल दाहाल प्रचण्डको अनुहार पनि हेर्न मन नभएको बताएका छन् । बिहीबार व्यवस्थापिका संसदको बैठक स्थगित भएपछि नेताहरु बाहिरिदै थिए । बाहिरिने क्रममा प्रधानमन्त्री प्रचण्ड र एमाले अध्यक्ष अोलीबीच जम्काभेट भयो । दुवै नेताले मित्रताका साथ हात मिलाए। प्रचण्डले कुरा गरौँ भन्दै प्रस्ताव गरे । ओलीले भने रुखो जवाफ फर्काउँदै भने, तपाईंसँग कुरा गर्न त परै जाओस् तपाईंको अनुहार हेर्न पनि मन छैन । ओलीले यस्तो जवाफ दिएपछि पुन प्रचण्डले भने, त्यसो भनेर कहाँ हुन्छ कुरा त गर्नुपर्छ । प्रचण्ड र ओलीबीचको यो कुराकानी अधिकांश सांसद् सुनिरहेका थिए । त्यसपछि भने दुवै नेता आआफ्नो बाटो लागेको नाम नभन्ने सर्तमा एमालेका एक सांसद्ले अन्नपूर्णलाई जानकारी दिए । बिहीबारको संसद बैठकमा प्रमुख प्रतिपक्षी दल एमालेले अवरोध गरेको छ । सरकारले संसदमा दर्ता गराएको संविधान संशोधन प्रस्तावको विरोध गर्दै एमालेले संसद बैठक अबरुद्ध गरेको हो। बैठक सुरुमै विशेष समय लिएर एमालेका उपाध्यक्ष बामेदव गौतमले बोले लगत्तै एमालेका सांसदहरुले बैठक अबरुद्ध गरेका हुन्। बैठकमा बोल्दै एमाले उपाध्यक्ष गौतमले सरकारले संविधान संशोधन प्रस्ताव दर्ता गरेर संविधानको ठाडो उल्लंघन गरेको आरोप लगाए। गौतमले प्रदेशको सीमांकनलाई हेरफेर गर्दै सरकारले संविधान संशोधन प्रस्ताव दर्ता गर्नु संविधानको उल्लंघन भएको आरोपसमेत लगाए। गौतमले बोले लगत्तै एमालेका सांसदहरु उठेर विरोध जनाए। त्यसपछि सभामुख ओनसरी घर्तीले आशन ग्रहण गर्न पटक पटक आग्रह गरेपनि एमालेका सांसदहरुले आशन ग्रहण नगरेपछि बैठक शुक्रबार दिउँसो तीन बजेसम्मका लागि स्थगित भएको छ ।"
संघीय गठबन्धनले संशोधन विधेयक अस्वीकार गर्ने,"काठमाडौं: सङ्घीय गठबन्धनले सरकारद्वारा व्यवस्थापिकासंसद्मा दर्ता गरिएको नेपालको संविधान (दोस्रो संशोधन) २०७३ विधेयकलाई अस्वीकार गर्ने निर्णय गरेको छ । गठबन्धनको केन्द्रीय आन्दोलन मूल परिचालन समितिको बिहीबार सङ्घीय समाजवादी फोरम नेपालको केन्द्रीय कार्यालय तीनकुनेमा बसेको बैठकले संशोधनले गठबन्धनका कुनै माग सम्बोधन नगरेकाले अस्वीकार गर्ने निर्णय गरेको तराईमधेस लोकतान्त्रिक पार्टीका अध्यक्ष महन्थ ठाकुरले जानकारी दिए। उनले विधेयकले नेपाली समाजमा विद्यमान रहेको जातीय, वर्गीय, लैङ्गिक, भाषिक, सांस्कृतिक, धार्मिक र क्षेत्रीय भेदभावलाई अन्त्य गर्न नसकेकोले स्वीकार नगरिएको बताए। सद्भावना पार्टीका महासचिव मनिषकुमार सुमनले अहिले प्रस्ताव गरिएको विधेयकलाई परिमार्जन गरी पुनःदर्ता गर्नुपर्ने माग गरे। बैठकमा सङ्घीय समाजवादी फोरमका अध्यक्ष उपेन्द्र यादव, मधेसी जनाधिकार फोरम गणतान्त्रिकका अध्यक्ष राजकिशोर यादव लगायत गठबन्धनका २९ दलको सहभागिता रहेको थियो। रासस"
१९ जिल्लालाई मगरात स्वायत्त प्रदेश घोषणा गर्न माग,"महोत्तरीः नेपाल मगर संघले १९ जिल्लालाई एकीकृत मगरात स्वायत्त प्रदेश संविधानमा ग्यारेन्टी गर्न माग गरेका छन् । सरकारले संविधान संशोधन प्रस्ताव दर्ता गरेपछि बसेको नेपाल मगर संघको आकस्मिक केन्द्रिय समिति बैठकले मगरहरुको थाकथलोलाई एकीकृत मगरात्त स्वायत्त प्रदेश घोषणा गर्न माग गरेका छन् । दुई दिने बैठकको निर्णय सार्वजनिक गर्न बिहीबार आयोजना गरिएको पत्रकार सम्मेलनमा सरकारले पछिल्लो समय दर्ता गरको संविधान संशोधन प्रस्तावमा आफूहरु केही हदसम्म सकारात्मक रहेको मगर संघका केन्द्रीय अध्यक्ष नवीन रोकामगरले जानकारी दिए । 'संसदमा दर्ता भएको संशोधन प्रस्तावले प्रदेश नं ४, ५ र ६ मा विभाजित हाम्रो मगरहरुको बसोवास क्षेत्रलाई केही हदसम्म जोडेको छ ।' मगर संघका केन्द्रीय अध्यक्ष नवीन रोकामगरले संसद्मा दर्ता गरिएको प्रस्तावामा हामीले माग गरेको एकिकृत स्वायत्त मगरात प्रदेशका १९ जिल्ला मध्ये १५ जिल्लालाई संशोधन प्रस्तावले सम्बोधन गरेको उनले बताए । 'रुपेन्दही, दाङ्ग, सल्यान र डोल्पागरी चार जिल्लालाई एक ठाउँ ल्याएर जोडिए मात्र मगरहरुको थाकथलो जोडिन्छ,' उनले भने, 'जारी संविधानमा डोल्पाको कर्णाली उत्तरपूर्वदेखि नवलपरासीसम्मका १९ जिल्लालाई प्रदेश नम्वर ४, ५ र ६ मा विभाजित गरी मगरहरुको थाकथलोलाई टुक्रयाउने काम गरियो ।' पहिचान र अधिकारको दृष्टिकोणले रुपन्देही, दाङ्ग, सल्यान र डोल्पागरी चार जिल्लालाई जोडेर एकीकृत मगरात स्वायत्त प्रदेश नामाकरण गर्नु पर्ने सरकारसँग मगरसंघले माग गरेका छन् । जनताहरुको पहिचान, अधिकारको सट्टा नेताहरुले आफ्नो चुनावी क्षेत्र बचाउँन सात प्रदेश बनाएको अध्यक्ष रोकामगरले बताए । 'जुन काम संघियताको मर्म अनुसार छैन ।' संविधानको सात धारामा देवनागरिक लिपिमा लेखिएको सट्टा नेपालमा बोलिन सबै माृतभाषा सरकारी कामकाजको भाषा हुनुपर्ने माग गरेका छन् । अन्तरिम संविधानमा भएको व्यवस्था र मगर संघसँग सरकारले गरिका विगतका सम्झौता अनुसार संविधान संशोधन हुनु पर्ने अध्यक्ष रोकामगरले बताए ।"
संविधान संशोधन प्रस्ताव अधुरो र अपुरोः त्रिपाठी,"वीरगन्जः तराई मधेस लोकतान्त्रिक पार्टीका सहअध्यक्ष हृदेश त्रिपाठीले सरकारले संसदमा दर्ता गराएको संविधान संशोधनको सात बुँदे प्रस्ताव अधुरो र अपुरो रहेको आरोप लगाएका छन्। वीरगन्जमा बिहीबार बिहान आयोजित पत्रकार सम्मेलनमा सहअध्यक्ष त्रिपाठीले संशोधन प्रस्ताव अधुरो र अपुरो रहेकाले मधेसी मोर्चालाई यथास्थितिमा प्रस्ताव स्वीकार्य नभएको स्पष्ट पारे। विगतमा काँग्रेस र एमालेले गरेको सहमति अनुसार नै सरकारले अहिले संसदमा संशोधन प्रस्ताव दर्ता गराएको भन्दै त्रिपाठीले भने,केपी ओली नेतृत्वको सरकारका बेला एमाले र काँग्रेसले जुन सहमति गरेका थिए। त्यही सहमति अनुसार नै अहिलेको संशोधन प्रस्ताव संसदमा दर्ता गराइएको छ। अहिले आएर एमालेले राष्ट्रघाती भन्दै यो प्रस्तावको विरोध गर्दा हामीलाइ आश्चर्य लागेको छ। सत्तारुढ दल काँग्रेस र नेकपा माओवादी केन्द्रकै नेताहरुले सरकारले संसदमा दर्ता गराएको संशोधन प्रस्तावको विरोध गरिरहेको भन्दै त्रिपाठीले अहिलेको संशोधन प्रस्तावले मधेसीको माग सम्बोधन नहुने पनि जिकिर गरे। तराईमा झापादेखि कञ्चनपुरसम्मका जिल्लामा दुई प्रदेश बनाउनु पर्ने मोर्चाको माग यथावत रहेको भन्दै उनले भने,अहिले प्रस्तावित सात प्रदेश मध्ये २ नम्बर बाहेक अरु ६ वटा प्रदेश खस आर्यहरुको बर्चस्व रहने गरी सीमांकन गरिएको छ , यो हामीलाई कदापि स्वीकार्य छैन। फरक प्रसंगमा नेता त्रिपाठीले प्रमुख तीन दलले व्यवस्थापिका संसदको म्याद थप्ने गोप्य सहमति गरेको बताए। उनले सत्तारुढ काँग्रेस, नेकमा माओवादी केन्द्र र प्रमुख प्रतिपक्षी नेकपा एमालेले संसदको म्याद एक वर्ष थप्नका लागि गोप्य सहमति गरिसकेको बताए।"
संविधान संशोधनविरुद्ध सर्वोच्चमा रिट दायर,"काठमाडौं: सर्वोच्च अदालतमा प्रदेशको सिमाना हेरफेर गर्ने, अङ्गीकृत नागरिकता, राष्ट्रियसभामा प्रतिनिधित्व, भाषा आयोगको विषयमा संसदमा दर्ता भएको संविधान संशोधन विधेयक नेपालको संविधानको भावनाविपरीत भएको भन्दै रिट निवदेन दायर गरिएको छ। पूर्व सांसद मञ्च, नेपालका तर्फबाट विष्णुबहादुर राउत, झलकनाथ वाग्ले, शङ्करनाथ शर्मा अधिकारी, ब्रह्मनारायण चौधरी, शारदा पोखरेललगायतले बिहीबार दायर गरेका हुन्। रिट निवेदनमा प्रदेश सिमाना र सङ्ख्या हेरफेर तथा घटबढ गर्ने संवैधानिक अधिकार केवल निर्वाचित सङ्घीय संसद तथा प्रदेश सभाहरुलाई मात्र भएको उल्लेख छ। व्यवस्थापिकासंसद्मा मङ्गलबार दर्ता भएको संविधान संशोधन प्रस्ताव नेपालका संविधानको भावना र मनसायविपरीत रहेको भन्दै सो संशोधन प्रस्तावलाई पारित नगर्न नगराउने भनी रिट निवेदनमा माग गरिएको छ। संविधान संशोधनविरुद्धमा सर्वोच्च अदालतमा यसअघि पनि रिट निवेदन दायर भएको छ ।"
'नेताको होइन जनताका भावनालाई सम्बोधन गर्नुपर्छ',"काठमाडौं: नेपाली काँग्रेसका वरिष्ठ नेता रामचन्द्र पौडेलले तराई मधेसका नेताहरु भन्दा त्यहाँ बसोबास गर्ने जनताको भावनालाई सम्बोधन गर्नुपर्ने बताएका छन्। जापान भ्रमणमा रहेका वरिष्ठ नेता पौडेलको सम्मानमा बिहीबार गैरआवासीय नेपाली सङ्घ जापानले आयोजना गरेको कार्यक्रममा उनले भने,'स्थानीय जनताको भावना बुझेर सीमाङ्कनको टुङ्गो लगाउनुपर्दछ ।' वरिष्ठ नेता पौडेलले संविधान जारी गर्ने बेलामा काँग्रेस, नेकपा (एमाले) र नेकपा (माओवादी केन्द्र)का नेताहरुले संसद्को रोस्टममा उभिएर संविधान संशोधनको प्रतिबद्धता जनाएको भन्दै संशोधनका लागि तीनै पार्टी एक ठाउँमा आउन जरुरी रहेको स्पष्ट पारे। साँघुरो विचार र कमजोर मानसिकताले केही गर्न नसकिने भन्दै उनले विविधताबीचको एकताको देश नेपाल भएकाले मधेसी जनतामा आफूहरु हेपिएको भन्ने भावनाको अन्त्य गर्न जरुरी रहेको बताए। वरिष्ठ नेता पौडेलले विगतको शासन व्यवस्थामा मधेस र मधेसी हेपिएको चर्चागर्दै लोकतन्त्रको स्थापनापछि यो क्रमशः हट्न थालेको बताए।रासस"
लोकमानविरुद्धको मुद्दाको सुनुवाइ पुस ७ मा,"काठमाडौं: सर्वोच्च अदालतले अख्तियार दुरुपायोग अनुसन्धान आयोगका निलम्बित प्रमुख आयुक्त लोकमानसिंह कार्कीविरुद्धको मुद्दाको पेसी आगामी पुस ७ गतेका लागि सारेको छ। न्यायाधीश जगदीश शर्मा पौडेल, ईश्वरीप्रसाद खतिवडा र डा आनन्दमोहन भट्टराईको पूर्ण इजलासले कुनै पनि पक्षको अनुरोधमा पेसी स्थगन नगर्ने गरी पेसी सार्ने आदेश दिएको हो। कार्कीका तर्फबाट वरिष्ठ अधिवक्ता बालकृष्ण न्यौपानेले स्वास्थ्यको कारण देखाई बिहीबारको पेसी स्थगन गर्न अनुरोध गरेका थिए। आदेशमा भनिएको छ, 'पूर्ण इजलासबाट सुनुवाइ हुने विवादको सन्दर्भमा सामान्यतयाः पेशी स्थगन गर्नु मनासिब नहुने भएको हुँदा अबउप्रान्त विवादका सन्दर्भमा निवेदन वा विपक्षी कुनै पनि पक्षको अनुरोधका पेसी स्थगित नगरिने।' त्यस्तै संवैधानिक निकायका पदाधिकारीको नियुक्तिसम्बन्धी विवाद देखिँदा यसलाई लामो समयसम्म अनिर्णयको अवस्थामा राख्न उचित नहुने र सो विषयका सम्पूर्ण निवेदन साथै राखी हेरिने आदेशमा उल्लेख छ। कार्कीले अदालतमा अपराह्न करिब ३ः४५ बजे आएर आफैँले तोकिएको पेसी बुझेका थिए। रासस"
काँग्रेसका मधेसी सांसदद्वारा संशोधन प्रस्तावको स्वागत,"काठमाडाैं: नेपाली काँग्रेसका मधेसबाट प्रतिनिधित्व गर्ने सांसदहरुले सरकारले अघि सारेका संविधान संशोधनको प्रस्तावलाई स्वागतयोग्य कदम रहेको बताएका छन्। काँग्रेसका सांसदहरु फरमुल्लाह मन्सुर, महेन्द्र यादव, रामकृष्ण यादव, प्यारेलाल राना, अमरेशकुमार सिंहलगायत २७ जनाले बिहीबार विज्ञप्ति जारी गरी संशोधन प्रस्ताव मधेसका माग सम्बोधन गरी निर्वाचनमा जानका लागि कोसेढुङ्गासावित हुने उल्लेख गरेका छन्। उनीहरुले नेकपा (एमाले) जस्तो जिम्मेवार पार्टीले संशोधन विधेयक अघि बढाउने प्रक्रिया नै रोक्ने गरी संसद् अवरुद्ध गर्नु र सडक आन्दोलन चर्काउनुले समस्या समाधान गर्ने नभएर चर्काउने दिशामा उद्धत भएको आरोप लगाएका छन्। संशोधन विधेयकका पक्षमा दृढताका साथ उभिन र दुईतिहाइ मतबाट अनुमोदन गराउन संसद्मा भएका सबै दल र सांसदहरुलाई उनीहरुले अपिलसमेत गरेका छन्। रासस"
संविधान संशोधन प्रस्ताव विरुद्व टियुमा प्रदर्शन,काठमाडौंः सरकारले संसदमा दर्ता गरेको संविधान संशोधन प्रस्तावकाविरुद्ध त्रिभुवन विश्वविद्यालय परिसरमा प्रद्रर्शन भएको छ । एमाले समर्थित विद्यार्थी संगठन अनेरास्ववियुले क्याम्पस परिसरमा संशोधन प्रस्तावको विरोधमा प्रदर्शन गरेको हो । उनीहरुले देश टुक्राउने नियतसहित संबिधान संसोधन प्रस्ताव दर्ता भएको भन्दै संशोधन प्रस्ताव फिर्ता लिन माग गरेका थिए । सो अवसरमा अनेरास्ववियुका केन्द्रीय सचिवालय सदस्य माधव पन्तले स्वाभिमानी नेपालीका लागि संबिधान संसोधन प्रस्ताव अस्विकार्य रहेको बताए । भारतको इसारामा संशोधन प्रस्ताव आएको र यसले देश टुक्रन सक्ने भन्दै सचेत हुनुपर्ने उनले बताए । हिमाल पहाड र तराईको अक्षुण सम्बन्धलाई बिगार्न वर्तमान सत्ता गठबन्धन लागि परेको भन्दै प्रधानमन्त्रीको राजीनामा माग गरेका थिए ।
'अख्तियारले अड्कायो',"भक्तपुरः अख्तियार दुरुपयोग अनुसन्धान आयोगले फाइल तानेको आधारमा जिल्ला विकास समिति भक्तपुरले बालुवाखानी सञ्चालन अनुमति नदिँदा आफूहरू दोहोरो मारमा परेको गुनासो व्यवसायीहरूले गरेका छन् । उनीहरूले आफूहरूको करोडौं रुपैयाँ लगानी भएको बालुवाखानी सञ्चालन गर्न नपाउँदा मासिक लाखौं रुपैयाँ घाटा व्यहोर्नुपरेको र खानीको बालुवा चोरी भइरहेको पनि गुनासो गरेका हुन् । करिब दुई वर्षअघि अख्तियारले भक्तपुर जिविसबाट बालुवा खानीसम्बन्धी सम्पूर्ण फाइल उठाएर लगेको थियो । कर्मचारी र प्रहरीसँगको मिलेमतोमा बालुवाखानी सञ्चालन गरेको, स्वीकृत सीमांकनभन्दा बाहिर गएर बालुवा उत्खनन गरेकोलगायतका उजुरी आयोगमा परेको आधारमा अख्तियारले बालुवा खानीसम्बन्धी सम्पूर्ण फाइल कब्जा गरी लगेको थियो । दुई वर्ष बित्न लाग्दा पनि अख्तियारले बालुवाखानी सञ्चालनसम्बन्धी फाइल जिविस पठाएको छैन भने भक्तपुर जिविसले अख्तियारले फाइल फिर्ता नदिएको भन्दै जिल्लाका बालुवाखानी सञ्चालन रोक्का राखेको छ । खानी सञ्चालकहरूले अख्तियारसम्म पुगेर कि आफूहरूलाई कानुनी कारबाही गर्न कि त फाइल फिर्ता पठाउन पटकपटक ध्यानाकर्षण गर्दा पनि सुनुवाइ नभएको गुनासो गरेका छन् । उनीहरूका अनुसार अख्तियारले एक साताभित्र फाइल जिविस पुग्छ भनेकै ६७ महिना बितिसक्यो । अहिले बन्द भएकै खानीबाट अवैध रूपमा बालुवा चोरीनिकासी भइरहेको छ । हामीले अख्तियारलाई अनुसन्धानमा दोषी देखिए कारबाही गर्न पनि भन्यौं नभए फाइल फिर्ता गर्न पटकपटक ताकेता गर्यौं', बालुवाखानी सञ्चालक विदुर आलेमगरले भने, अख्तियारबाट कुनै सुनुवाइ भएको छैन ।' उनले अख्तियारलगायतलाई एक दिन बालुवा खानी सञ्चालन रोकिँदा व्यवसायीहरू दोहोरो मारमा परेको बताउँदा पनि आफूहरूको समस्या र पीडामा बेवास्ता गरिएको आरोप लगाए । हाम्रा खानीमात्रै बन्द छ तर खानीभित्र परेका जग्गाको कुतबाली तिर्दै आएका छौं', व्यवसायी आलेमगरले थपे, काम नभए पनि मजदुर तथा चालकसहचालकहरूको तलब रोकेका छैनौं, भएका गाडी तथा मेसिन सञ्चालनमा खर्च गर्दै आएका छौं ।' यी सबै खर्च जोडिँदा महिनामा पाँचदेखि १० लाख रुपैयाँसम्म घाटा हुने अर्का व्यवसायी मुकुन्द थापा बताउँछन् । उनले खानी सञ्चालन नभएर खर्चमात्रै बढिरहँदा बैंकबाट लिएको ऋणको ब्याज तिर्नसमेत हम्मेहम्मे हुँदै आएको दुःखेसो पोखे । उनले आफूहरूको फाइल अड्काएर अख्तियारका कर्मचारीहरूले पनि पैसा खान खोजेको हो कि भनी प्रश्न गरे । बालुवामा पैसा छ भन्ने कुरा सबैलाई थाहा छ', थापाले भने, त्यसैले अख्तियारका कर्मचारीले पनि पैसा खोजेका हुन् भने कति चाहियो भन्नुहोस्, हामीले सके दिउँला नसके, खानी बन्दै सही ।' उनले क्रसर व्यवसायीहरू जसरी आन्दोलनमा नआएकैले पनि बालुवा व्यवसायीहरू चेपुवामा परेको सुनाए । बालुवाखानी सञ्चालन गर्न के हामीले पनि भक्तपुर बन्दै गर्नुपर्ने हो', उनले आक्रोश पोखे, तर हामी अवैधानिक वा अनैतिक बाटो रोज्दैनौं । वैधानिक रूपमै बालुवाखानी सञ्चालन गर्ने पक्षमा छौं ।' जिल्लामा १७ वटा बालुवाखानी छन् । एउटा खानीले ७५ रोपनीदेखि एक सय रोपनी क्षेत्रफल ओगटेका छन् । एउटा खानीले कम्तीमा एउटा मेसिन (एस्क्याभेटर), ट्रिपर तथा निसान गरी ६ वटा गाडी र चालक, सहचालकसहित दसजनासम्म मजदुर पालेको हुन्छ । जिल्लाका बालुवा व्यवसायीहरूका अनुसार पैसामात्रै कमाउने हो भने अहिले उनीहरूका लागि राम्रो समय हो । अहिले घर तथा भवन निर्माणको मौसम पनि हो । खानी सञ्चालन हुने बेला करिब ६ हजार रुपैयाँ पर्ने बालुवा प्रतिटिप अहिले १० देखि १२ हजारसम्म पर्छ । पहिले राम्रो बालुवा पठाउनुपथ्र्यो । नपठाए उपभोक्ताले पैसा अड्काउँथे । कतिले त बालुवा नै फिर्ता पठाउँथे । अहिले जस्तोसुकै बालुवा पठाए पनि हुन्छ । कम परिमाणको बालुवा पठाए पनि हुन्छ । पहिले गाडीको ढालाभन्दा माथिसम्म बालुवा पठाउनुपर्छ अहिले ढाला काटेरमात्रै पठाए पुग्ने व्यवसायीहरू बताउँछन् । त्यस्तै खानी स्वीकृत गरी चलाउँदा जिविसलाई कर तिर्नुपर्छ । अहिले तिर्न पनि पर्दैन । त्यसैले अहिले बालुवाबाट हिजोभन्दा तेब्बरसम्म कमाउन सकिने उनीहरूको भनाइ छ । तर आफूहरू त्यस्तो कुबाटोमा नलाग्ने बालुवा व्यवसायीहरूले अडान लिएका छन् । उनीहरूका अनुसार अहिले झन् प्रहरी, प्रशासन र जिविस कर्मचारीहरूको तर्फबाट सेटिङ मिलाएर बालुवा खानी सञ्चालन गर्न दैनिक रूपमा सुझाव आउने गरेका छन् ।"
संविधान संशोधनविरुद्ध प्रदर्शनीमार्गमा प्रदर्शन,काठमाडौं: सरकारले संसदमा दर्ता गरेको संविधान संशोधन प्रस्तावकाविरुद्ध राजधानीको प्रदर्शनीमार्गस्थित रत्नराज्य लक्ष्मी क्याम्पसमा प्रदर्शन भएको छ । एमाले समर्थित विद्यार्थी संगठन अनेरास्ववियुका केन्द्रिय सचिव सुदेश पराजुलीको अगुवाईमा विद्यार्थीहरुले प्रदर्शन गरेका हुन् । उनीहरुले देश टुक्राउने नियतसहित संबिधान संसोधन प्रस्ताव अघि बढेको बताउँदै प्रधानमन्त्रीको राजीनामासमेत मागेका थिए । अखिल सचिव पराजुलीले नेपालको तराई क्षेत्रलाई भारतमा गाभ्ने इन्दिरा गान्धिको पुर्वयोजना अनुसार अहिले संबिधान संसोधन प्रस्ताव अघि बढेको आरोप लगाए । उनले स्वाभिमानी नेपालीका लागि संबिधान संसोधन प्रस्ताव अस्विकार्य रहेको बताउँदै आम नागरिकले स्वतस्फुर्तरुपमा आन्दोलनमा सहभागीता जनाइरहेको पनि बताए । अनेरास्ववियुका केन्द्रिय सदस्य अशोक थापाले लुम्बिनीलाई पहाडी भुगोलसँग छुट्याएर वुद्धभूमिमाथी भारतले गिद्धे दृष्टि लगाएको अरोप लगाए । उनले जनतालाई फरक फरक कित्तामा छुट्याएर राष्ट्रियता बलियो नहुने बताउँदै हिमाल पहाड र तराईको अक्षुण सम्बन्धलाई बिगार्न वर्तमान सत्ता गठबन्धन लागि परेको पनि बताए । प्रदर्शनकारीहरुले प्रचण्डको राजीनामा माग्दै भारततिरै जान आग्रह गरेका थिए ।
संविधान संशोधन प्रस्ताव तत्काल फिर्ता गर्न एमालेको चेतावनी,"काठमाडौँः एमालेले सरकारले संसद्सचिवालयमा मङ्गलबार दर्ता गरेको संविधान संशोधन विधेयक फिर्ता लिन आग्रह गरेको छ । पार्टी केन्द्रीय कार्यालयमा उपाध्यक्ष वामदेव गौतमको प्रमुख आतिथ्यता र महासचिव ईश्वर पोखरेलको आतिथ्यतामा बिहीबार बसेको केन्द्रीय सचिवालय बैठकले संविधान संशोधन प्रस्ताव सम्बन्धी विधेयक फिर्ता लिन आग्रह गरेको हो । बैठकले संविधानकोे उल्लङ्घन, अदालतको अपहेलना र जनतालाई विभाजन गर्ने गरी विधेयक प्रस्तुत भएको आरोप लगाउँदै तत्काल विधेयक फिर्ता लिन माग गरेको हो । केन्द्रीय प्रचार तथा प्रकाशन विभागका प्रमुख योगेश भट्टराईका अनुसार बैठकले लोकतान्त्रिक परिपाटीमा शान्तिपूर्ण आन्दोलनको नैतिक बल नै निर्णायक हुने बताए । पार्टी प्रवक्ता समेत रहेका भट्टराईले विधेयकविरुद्ध आन्दोलनलाई शान्तिपूर्ण रुपमा अघि बढाउन, निजी तथा सार्वजनिक सम्पत्तिको रक्षा गर्न तथा जातीय, साम्प्रदायिक एवम् भौगोलिक एकता र सद्भावलाई उच्च प्राथमिकता दिन सम्पूर्ण आन्दोलनकारीसँग आग्रह गरेका छन् । बैठकमा पार्टी स्थायी समिति सदस्य तथा संसदीय दलका उपनेता सुवास नेम्वाङ र संसदीय दलका प्रमुख सचेतक भानुभक्त ढकालले संसदीय दलका गतिविधि, विभिन्न दलसँगको वार्तालगायत विषयमा बैठकलाई जानकारी गराएका छन् । रासस"

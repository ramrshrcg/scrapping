शीर्षक,विवरण
प्रहरीमा राजनीति,"नेपाल प्रहरी राज्यमा कानुनी शासनको सुनिश्चितता र सार्वजनिक सुरक्षाको संवैधानिक दायित्व बोकेको राज्य संस्था हो । उसको समग्र बफादारी र जवाफदेही सामूहिक रूपमा नेपाली जनता तथा संविधानप्रति नै हुनुपर्छ मूलतः । तर दलीय राजनीतिको नियन्त्रण र प्रभावमा प्रहरी संस्था खुम्चिन पुगेमा त्यसको प्रत्यक्ष र प्रतिकूल असर समग्र मुलुकको शान्तिसुरक्षा, सार्वजनिक र आन्तरिक सुरक्षासँगै अपराध नियन्त्रण र न्यायिक फैसलामा समेत पर्नेछ । राजनीतिक र दलीय अखडा बन्न सक्छ प्रहरी यदि उसलाई कानुनले अपेक्षा गरेको संस्थागत स्वायत्तता दिइएन भने । प्रहरी चेन अफ कमान्ड' को सिद्धान्तमा सञ्चालित हुने संस्था भएकाले त्यसमा दक्ष, ज्येष्ठ, सम्मानलायक र समग्र संस्थालाई प्रोत्साहित गर्ने नेतृत्वको आवश्यकता पनि त्यत्तिकै हुन्छ । अपेक्षित नेतृत्वको अभावमा प्रहरी संस्थामा अनुशासनहीनता फस्टाउनुका साथै संस्थाको मनोबल पनि खस्कन जान्छ र त्यसको प्रभाव सार्वजनिक सुरक्षामा पर्न जान्छ । अहिले प्रहरी नेतृत्वको नियुक्तिलाई लिएर सत्ता गठबन्धनभित्र अस्वस्थ खिचातानी र स्वार्थ देखा परेको छ एकातिर भने अर्कोतिर कार्यवाहक आईजीपी चयन गर्न पनि क्याबिनेटको आकस्मिक बैठकले नियमावली संशोधन गर्नुपर्ने अशोभनीय परिस्थिति आउनुले मुलुक संविधान र कानुनले हैन, तदर्थवादबाट निर्देशित रहेको देखाउँछ । मन्त्रिपरिषद्द्वारा वरियताको तेस्रो' नम्बरमा रहेका जयबहादुर चन्दको आईजीपी पदमा नियुक्ति त्यसविरुद्ध पदका आकांक्षी तथा वरीयताको एक नम्बरमा रहेका नवराज सिलवालसँगै अर्को सार्वजनिक सरोकारको मुद्दा अहिले सर्वोच्च अदालतमा विचाराधीन छ । त्यसबारे अड्कलबाजी गरिहाल्नु उपयुक्त हुने छैन । तर मुलुकमा विद्यमान राजनीतिक अस्थिरता, राज्य संस्थाहरूको आधिकारिकतामा देखिएको क्षयीकरण र दैलोमै उभिएको संवैधानिक संकटको अवस्थामा एउटा स्पष्ट मान्यताका साथ प्रहरी प्रमुखको नियुक्ति गर्न नसक्नुले सत्ता गठबन्धनको संवेदनहीनता र लापरबाहीपूर्ण सोच देखिन्छ, आन्तरिक सुरक्षा र जनसुरक्षाप्रति । पक्कै पनि ७२ हजारभन्दा बढी संख्या रहेको संस्थाको नेतृत्व तहमा पनि एकभन्दा बढी योग्य दाबेदार हुन्छन् नै । त्यो अवस्थामा कानुनसम्मत तरिकाले योग्यताको मापदण्ड बनाएपछि समयमै अर्थात् पुरानो आईजीपीले अवकाश लिनुअघि नै नयाँ नियुक्ति गर्न नसक्नुले सरकारसमक्ष विभिन्न स्वार्थ' थिए भन्ने स्पष्ट देखिन्छ । व्यक्तिगतरूपमा कुन नेताले कसको पक्ष लियो यो नियुक्तिमा भन्ने प्रश्न अंशबन्डाको वर्तमान राजनीतिका पटके प्रवृत्ति बनिसकेको छ, तर यो द्विविधायुक्त निर्णय र त्यसबाट उत्पन्न हुने परिस्थितिको जिम्मेवारी सरकारले नै लिनुपर्दछ । सर्वोच्च अदालतसमेत एनजीओ र दलीय राजनीतिको अर्को स्वरूप बन्दै गएको आशंका बढेको अवस्थामा मुलुकको आन्तरिक सुरक्षासँग सरोकार राख्ने यो विषयमा के निष्पक्ष, कानुनसम्मत, मोलाहिजा र दलीय लगावमुक्त निर्णय अपेक्षा गर्न सकिएला ?"
"राप्रपाको अध्यक्ष थापा नै बन्ने पक्का : चन्द, राणा, लोहनीको समर्थन",काठमाडौ : राष्ट्रिय प्रजातन्त्र पार्टीमा अध्यक्षमा कमल थापालाई निर्विरोध बनाउने प्रयास भएको छ। बुधवार साँझ पार्टीका वरिष्ठ नेताले संयुक्त हस्ताक्षर गरी थापालाई समर्थन गर्ने सार्वजनिक प्रतिबद्धता जनाएका हुन्। यसअघि अध्यक्षका लागि तयारी गरेका नेताहरु पशुपति शम्शेर राणा र डाप्रकाशचन्द्र लोहनीेले संयुक्त हस्ताक्षर गरी थापालाई समर्थन गर्ने जनाएका हुन्। पार्टी नेता लोकेन्द्रबहादुर चन्दले पनि सोही सहमतिमा हस्ताक्षर गरी थापालाई समर्थन गरेका छन्। राप्रपाको एकता महाधिवेशन शुक्रबारदेखि काठमाडौंमा हुँदैछ।
स्ववियु चुनावको सुरक्षा व्यवस्था मिलाउन गृहमन्त्रीको निर्देशन,"काठमाडौं : उपप्रधान एवम् गृहमन्त्री बिमलेन्द्र निधिले स्वतन्त्र विद्यार्थी युनियन (स्ववियु) को चुनावका लागि सबै किसिमका सुरक्षाको व्यवस्था मिलाउन सुरक्षा निकायका प्रमुखलाई निर्देशन दिएका छन्। फागुन १४ गतेका लागि निर्धारण गरिएको स्ववियु चुनावमा अख्तियार गर्नुपर्ने सुरक्षाका बिषयमा छलफल गर्न बुधबार आयोजित कार्यक्रममा गृहमन्त्री निधिले तीनवटै सुरक्षा निकायका प्रमुखलाई यस्तो निर्देशन दिएका हुन्। छलफलमा सुरक्षा निकायका प्रमुख, उपत्यकाका तीन जिल्लाका प्रमुख जिल्ला अधिकारी, त्रिविका उपकुलपति, रेक्टर, रजिष्ट्रार र उपत्यकाका क्याम्पस प्रमुखको उपस्थिति थियो । गृहमन्त्री निधिले स्ववियु चुनाव गर्ने बिषयमा राजनीतिक तहमा छलफल भएको उल्लेख गर्दै मधेशी मोर्चाका नेतासँग समेत यस बिषयमा पर्याप्त छलफल भएको जानकारी गराएका छन्। छलफल कार्यक्रममा केही क्याम्पस प्रमुखहरुले सुरक्षा चुनौती रहेको भन्दै केही दिन पर सारेर जानु पर्ने सुझाव राखेका थिए । तर, गृहमन्त्री निधिले भने तोकिएको चुनाव सार्नु राजनीतिक र शैक्षिक हिसाबले पनि उपयुक्त नहुने भन्दै सुरक्षा व्यवस्था मिलाउन निर्देशन दिएका हुन् । त्रिवि उपकुलपति डा तीर्थ खनियाँले तोकिएको मितिमै चुनाव गराउनु पर्ने धारणा राखेका छन्।"
एमालेले सबै दलसँग छलफल गर्ने,"काठमाडौः प्रमुख प्रतिपक्षी एमालेले समयसीमाभित्रै निर्वाचन गर्नका लागि सबै राजनीतिक दलसँग छलफल गर्ने निर्णय गरेको छ । पार्टी अध्यक्ष केपी ओलीको निवास बालकोटमा मंगलबार बसेको स्थायी समिति बैठकले यस्तो निर्णय लिएको हो । बैठकले समयसीमाभित्र निर्वाचन नभए संवैधानिक संकट आउने भन्दै अविलम्ब निर्वाचन गर्न सरकारसँग माग गरेको छ । बैठकले २०७४ मंसिरअघि नै तीनै तहको निर्वाचन सम्पन्न गर्न र त्यसका लागि आवश्यक कानुनी तथा राजनीतिक वातावरण मिलाउन सरकारको गम्भीर ध्यानाकर्षण गराएको छ, बैठकपछि प्रचार विभाग प्रमुख योगेश भट्टराईले भने । बैठकले यही फागुन २१ गतेदेखि आयोजना गर्न लागिएको मेचीमहाकाली राष्ट्रिय अभियानको कार्यक्रम अनुमोदन गरेको छ । उक्त कार्यक्रमको उद्घाटन फागुन २१ गते झापाको काँकडभिट्टामा हुने तय भएको छ । अभियान सफल पार्न बैठकले पार्टी कार्यकर्ता, मातहत कमिटी, जनसंगठन र आमसमुदायलाई अपिल गर्दै सबै नेतालाई अनिवार्य सहभागी हुन निर्देशन दिएको छ । स्वतन्त्र विद्यार्थी युनियनको निर्वाचन र नेपाल पत्रकार महासंघको आसन्न निर्वाचनमा अवरोध पुर्याउन भएका तालाबन्दीप्रति एमालेले गम्भीर चिन्ता प्रकट गरेको छ । मुलुकमा कुनै पनि खालका निर्वाचन हुन नदिने षड्यन्त्रस्वरूप यस्ता क्रियाकलाप भएको ठहर गर्दै पार्टीले ती निर्वाचनका लागि सहज वातावरण बनाउन र तोकिएकै मितिमा निर्वाचन सम्पन्न गर्नसमेत ध्यानाकर्षण गराएको छ । समयसीमाभित्र निर्वाचन नभए संवैधानिक संकट आउने भएकाले अविलम्ब निर्वाचन घोषणा गर्न माग । बैठकले पोलिटब्युरो बैठकका एजेन्डा तय गरेको छ । पोलिटब्युरो बैठक बुधबारदेखि बस्दै छ । बैठकको सुरुमै अध्यक्ष ओलीले निर्वाचन नगर्न अनेक बहाना खोजिएको भन्दै यसका लागि आवश्यक परे पार्टीले दबाबमूलक अभियान सञ्चालन गर्नुपर्ने धारणा राखेको स्रोतले बतायो । उनले संविधान संशोधन प्रस्ताव असफल हुने भए छलफलका लागि संसद्मा ल्याउन दिनुपर्ने प्रस्ताव बैठकमा गरेका छन् । यस विषयमा बुधबारदेखि हुने पोलिटब्युरोको बैठकमा छलफल हुने भएको छ । ओलीले प्रधानमन्त्री पुष्पकमल दाहाल, नेपाली कांग्रेस सभापति शेरबहादुर देउवा, मधेसी मोर्चालगायतसँग भएको कुराकानीका विषयमा पनि जानकारी गराएका थिए । उनले अहिले मुलुकमा अतिवादी र विखण्डनकारी शक्ति हावी रहेको भन्दै निर्वाचनले मात्र त्यसलाई परास्त गर्नसक्ने धारणा राखेको प्रचार विभाग प्रमुख भट्टराईले बताए ।"

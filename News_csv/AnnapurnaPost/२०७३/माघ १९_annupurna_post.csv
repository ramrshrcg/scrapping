शीर्षक,विवरण
सहिद सम्मान,"हरेक वर्षजस्तै यसपटक पनि सहिद दिवस आयो र गयो पनि । वर्षभरि उपहास र बेवास्ता गरिने सहिद गेट मा नेताजीहरू को प्रवेशलाई सहिद को सम्मान मान्ने कि एउटा प्रतिबद्धताविहीन कर्मकाण्ड ? बाबुराम भट्टराई प्रधानमन्त्री हुँदा त्रिभुवनको सालिकलाई उठाएर संग्रहालयमा लैजाने अपमानजनक निर्णय गरे पनि अदालतले त्यसमा रोक लगाएर सहिद प्रतिको सम्मान राष्ट्रको दायित्व भएको सन्देश दिएको थियो । एउटा कृतघ्न मुलुक र नेताहरूले मात्र आफ्नो मुलुक स्वतन्त्र रहनुमा गर्व गर्दैन र त्यो स्वतन्त्रताको लागि उच्चतम उत्सर्ग गर्न लागिपरेकाहरूलाई सम्मान गर्दैन । माओवादी पृष्ठभूमिबाट आएका भट्टराई र उनको दल सरकारमा आएपछि सहिद उद्योग खोलेर हजारौंलाई सहिद घोषणा गरी एकातिर राष्ट्रिय ढुकुटीको दोहन गरे भने अर्कोतिर ज्यान र गद्दीको परवाह नगरी प्रजातन्त्रको लागि विद्रोहीहरूसँग सहकार्य गरेका राजा त्रिभुवनसँगै शुक्रराज शास्त्री, धर्मभक्त, गंगालाल र दशरथ चन्दलाई अपमान गरे । नेपालीहरूका सहिदलाई अपमान गरेर समग्र नेपाल र नेपालीहरूलाई पनि अपमान गरे उनीहरूले । त्यसअघि पृथ्वीनारायण शाहको अपमान उनीहरूले गरेका थिए । फस्टाउँदो सहिद उद्योगलाई आफ्नो हिसाबले परिभाषित गरेर एकातिर माओवादीले आफ्ना समर्थकहरूलाई सहिद घोषणा गरी उनका परिवारलाई राज्य ढुकुटीबाट सहयोग पुर्यायो भने अर्कोतिर सहिद को रगतको मोल तोक्यो । आफ्नो सेवा र जीवन राष्ट्रका नाममा अर्पण गरी निष्काम समर्पणको भावना बोक्नेलाई सहिद नभनी त्यसको परिभाषा नै बदलेर राजनीतिक दलीयताको सस्तो होडबाजीमा सहिदलाई लैजाने प्रवृत्तिले राष्ट्रियता, राष्ट्रिय स्वार्थ, राष्ट्रभक्ति जस्ता अवधारणासमेतको अवमूल्यन हुन पुगेको छ । त्यसैले सहिद दिवसकै अवसरमा भए पनि सम्भवतः सहिद को हो भन्नेबारे स्पष्ट परिभाषा र मान्यता सरकार र सबै दलले अगाडि सार्नु जरुरी छ । राजा त्रिभुवनसहित शुक्रराज शास्त्री, धर्मभक्त, गंगालाल र दशरथ चन्दको योगदानको अवमूल्यन गर्ने र दलीय सहिद लाई राष्ट्रको ढुकुटीबाट सम्मानित गर्ने अनि द्वन्द्वकै क्रममा माओवादीबाट मारिएकाहरू अहिले पनि अपमानित हुने राजनीतिक अभियानले मान्यता पाउनु हुँदैन ।"
रक्षामन्त्री भन्छन् : संसोधन प्रस्ताव उचित छैन,"बुटवल : रक्षामन्त्री बालकृष्ण खाँणले संसद्मा टेबुल भएको संसोधन प्रस्ताव उचित नभएको बताएका छन् । देशको प्रमुख आर्थिक केन्द्रको रुपमा विकास भइरहेको लुम्बिनीलाई प्राकृतिक स्रोत साधनबाट टाढा बनाउने गरी दर्ता भएको संसोधन प्रस्ताव न्यायसंगत नभएको उनको भनाइ छ। आफू मन्त्री भएकाले सरकारको निर्णयलाई अनुचित भन्नु असान्दर्भिक भए पनि प्रदेश विभाजको प्रस्ताव सही नभएको जिकिर खाँडको छ। मैलै मन्त्रिपरिषद्मा पनि भनेको थिएँ, पार्टीमा पनि भनिरहेको छु, यो सही छैन, मन्त्री खाँडले भने । तराई क्षेत्रका जनता हिमालको पानीसंग जोडिन पाउनुपर्ने भन्दै प्रदेश विभाजनले त्यसलाई टाढा बनाउने उनको भनाइ छ। कालिगण्डकी नदी डाइभर्सन गरी तिनाउमा मिसाउने यस क्षेत्रका सबै सांसदको योजनालाई संसोधन प्रस्तावले असफल बनाउन सक्ने उनको दाबी छ । रुपन्देही जिल्लाका १४ जना संसादले जिल्लाको विकासका लागि योजनाबद्ध काम गरिरहेको भन्दै उनले यस्तो अभ्यास अरुलाई सिकाई हुने बताए । बुटवल र भैरहवा देशकै लागि उत्कृष्ट आर्थिक क्षेत्र बन्दै गइरहेको भन्दै मन्त्री खाँणले यहाँका ठूला योजनाको विकासमा कत्ति पनि ढिलाई नगर्न आयोजना प्रमुखलाई निर्देशन दिएका छन्। इलाका प्रशासन कार्यालय बुटवलमा बन्न लागेको भवनको बुधबार विहान शिलान्यस गर्दै मन्त्री खाँणले विकास निर्माणका कामलाई आवश्यक पर्ने बजेट र नदीजन्य पदार्थ उपलब्ध गराउन आफू निरन्तर लागिरहने बताए । रुपन्देहीका प्रमुख जिल्ला अधिकारी विनोद प्रकाश सिंहको अध्यक्षतामा भएको कार्यक्रममा इलाका प्रशासन कार्यालयका प्रमुख कृष्णप्रसाद भण्डारी नयाँ बन्ने भवन अत्याधुनिक र सुविधासम्पन्न हुने बताए । चार करोड ८८ लाखको लागतमा भवन निर्माण हुन लागेको हो । कार्यालय र आवास भवन निर्माणका लागि गएको मसिंरमा निर्माण कम्पनीसँग सम्झौता भइसकेको भवन डिभिजन कार्यालयका इन्जिनियर सुरेश खनालले जानकारी दिए ।"
निर्वाचन मिति घोषणा नहुनु मुलुकका लागि दुर्भाग्य : प्रमुख आयुक्त यादव,"कुश्मा : प्रमुख निर्वाचन आयुक्त डा अयोधिप्रसाद यादवले निर्वाचनको मिति घोषणा नहुने देशकै लागि दुर्भाग्य भएको बताएका छन् । बुधबार पर्वत सदरमुकाम कुश्मा बजारमा आयोजित अन्तरक्रियामा बोल्दै यादवले भने, दलबीच सहमति हुन नसक्नु र निर्वाचनको मिति घोषणा हुन नसक्नु मुलुककै लागि दुर्भाग्य हो । सँगै प्रमुख आयुक्त यादवले स्थानीय तह वा स्थानीय निकायको निर्वाचन गर्ने भन्ने बारेमा आयोग नै अन्यौलमा रहेको उल्लेख गरे । सरकारले स्थानीय निकायको निर्वाचनको मिति घोषणा गर्ने तयारी गर्दैगर्दा स्थानीय तह वा कुन निकायको निर्वाचन तयारी गर्ने भन्ने बारेमा आयोग अन्यौलमा छ, यादवले भने । सरकारले निर्वाचनको मिति घोषणा गर्न नसक्दा आयोग अन्यौलमा रहेको यादवले प्रष्ट पारे । प्रमुख आयुक्त यादवले भने, निर्वाचन आयोग, सांसद र आम जनतासमेत कुन निर्वाचन हुन्छ भन्नेमा अन्यौलमा छन्, यस्तो अवस्था रहिरहनु हुँदैन । उनले जेठपछि निर्वाचन गर्न समस्या आइपर्ने बताउँदै वैशाख मसान्त भित्रै चुनाव गर्ने गरी मिति घोषणा गर्नुपर्नेमा पनि जोड दिएका छन् । उनले निर्वाचनका लागि एक सय २० दिन आवश्यक पर्ने भए पनि सरकारले मिति घोषणा गरेमा ९० दिनमै तयारी गर्न आयोग तयार रहेको उनले ठोकुवा गरे । आयोग स्थानीय तह वा निकाय जुनसुकै निर्वाचन गर्न पनि तयारी अवस्थामा रहेको बताउँदै सरकारको मिति घोषणालाई पर्खिरहेको पनि उनले बताए । स्वच्छ, र निष्पक्ष निर्वाचनको व्यवस्थापन गर्नका न्यूनतम एक सय २० दिन आवश्यक पर्छ, यदि सरकारले ढिलोगरी मिति घोषणा गरेमा पनि हामी ९० दिन भित्रमा पनि सबै तयारी गर्न सक्छौँ, उनले भने । कार्यक्रममा सांसद अर्जुनप्रसाद जोशीले सरकार निर्वाचनको मिति घोषणा गर्ने तयारीमा रहेको बताए । उनले स्थानीय तहकै निर्वाचन गर्नुपर्ने अहिलेको आवश्यकता रहेको बताउँदै सकेसम्म संविधान संशोधन गरेर सहमतिमै निर्वाचनको मिति घोषणा हुने बताए । कार्यक्रममा जिल्लामा दर्ता भएका १६ दलका प्रमख तथा प्रतिनिधि, कर्मचारी, नागरिक समाज तथा पत्रकारको सहभागिता रहेको थियो ।"
प्राकृतिक संकट व्यवस्थापनमा सरकार सक्रिय छ : प्रधानमन्त्री प्रचण्ड,"काठमाडौँ : प्रधानमन्त्री पुष्पकमल दाहाल प्रचण्ड ले भौगोलिक बनावटका दृष्टिकोणले नेपाल सङ्कटभित्र पर्ने मुलुक भएको र सङ्कट व्यवस्थापनमा सरकारले विशेष ध्यान दिइरहेको बताएका छन्। इन्टिच्युट अफ क्राइसीस म्यानेजम्यान्ट इटडिज कलेजमा आजदेखि सुरु भएको सङ्कटमा विज्ञान र प्रविधिको भूमिका विषयक दुई दिने अन्तर्राष्ट्रिय गोष्ठीको बुधबार उद्घाटन गदै उनले भने, मुलुकमा आइपर्ने सङ्कट व्यवस्थापनका लागि सरकारले विशेष ध्यान दिइरहेको छ । प्रधानमन्त्री दाहालले नेपालमा भूकम्प, बाढीपहिरो, आगलागी, जलवायु परिर्वतनआदि जस्ता सङ्कटले गर्दा मानिसलाई बाँच्न र जीवनयापन गर्न कष्टपूर्ण हुने गरेको बताउँदै सङ्कटपछिको तयारीमा सरकारले ध्यान दिएको विचार व्यक्त गरे। नेपालमा २०७२ सालमा गएको भूकम्पले ठूलो क्षति पु्र्याएको र सो सङ्कटमा अन्तर्राष्ट्रिय समुदाय, सरकारी तथा गैरसरकारीको सहयोग निकै उल्लेखनीय रहेको चर्चा गर्दै उनले भूकम्पपछिको पुनःनिर्माणमा सरकारको ध्यान केन्द्रित भएको बताए। प्रधानमन्त्री दाहालले विगतका कमजोरीबाट पाठ सिक्दै आगामी दिनमा सङ्कटको प्रभावकारी व्यवस्थापनमा सरकार प्रतिवद्ध रहेको छ। प्राकृतिक सङ्कटसम्बन्धी विषयमा अन्तर्राष्ट्रिय गोष्ठी आयोजना गर्नु महत्वपूर्णकार्य भएको उल्लेख गर्दै उनले गोष्ठीबाट आएका सुझावलाई सरकारले ग्रहण गर्ने बताए। पूर्व शिक्षामन्त्री गङ्गालाल तुलाधरले नेपाल प्राकृतिक विपद् आइपर्नेमूलुक भएको हुँदा सङ्कट व्यवस्थापन गर्ने खालको गोष्ठी आवश्यक रहेको उल्लेख गरे। कलेजका अध्यक्ष राम थपलियाले नेपालजस्तो विकासन्मुख देशमा प्राकृतिक सङ्कट समाधान गर्न र आगामी दिनमा आइपर्ने समस्याको पहिचन गर्नका लागि अन्तर्राष्ट्रियस्तरको गोष्ठीको आयोजना गरेको जानकारी दिए। गोष्ठीले नेपालको सङ्कट व्यवस्थापनमा राष्ट्रियस्तरमा नीति निर्माण गर्न सरकारलाई सुझाव दिने तयारी रहको उल्लेख गर्दै नेपाल जोमिखपूर्ण देश भए पनि सो विषय ओझेलमापर्ने गरेको हुँदा वृहत छलफल जरुरी भएको उनको भनाइ थियो । रासस"
भारतीय राजदूत नआउँदा कार्यक्रम स्थगित,"इलाम: दुई दिनदेखि चिसिएको मौसम। त्यसै पनि चिसो कन्याम। भारतीय राजदूत रञ्जित रे इलाम आउने खबर सुनेपछि होटेल एसोसिएसन इलामका अध्यक्ष टीका ओडारी मंगलबार बिहानैदेखि रेको स्वागतका लागि तम्तयारमा थिए। उनकै होटेल कन्याम इनमा रेले खाना खाने योजना थियो।उनले मालादेखि फलफूल र खाना जुटाएका थिए।चार बजे उनले सुनाए, उहाँ आउनु भएन।' ओडारीजस्तै पखाईमा परे सूर्योदय नगरपालिकाका दुई विद्यालयका विद्यार्थी, अभिभावक र जिल्लाका प्रशासकसहितका व्यक्तित्व।रेको इलामका दुई विद्यालयमा भारत सरकारको सहयोगमा निर्माण भएका भवनको उद्घाटन गर्ने कार्यक्रम थियो।सूर्योदय नगरपालिकाका कार्यकारी अधिकृत राजेन्द्र भट्टराईले खराब मौसमका कारण रे कार्यक्रममा आउन नसकेको बताए। प्रमुख अतिथि नै नआएपछि दुईबटै विद्यालयका कार्यक्रम रोकिएका छन्। रेले कन्याम इनमा खाना खाएपछि दिउँसो एक बजे फिक्कल उच्च माविमा निर्माण गरिएको १ करोड ६८ लाखको भवन उद्घाटन गर्ने कार्यक्रम थियो। भारतको सहयोगमा बनेको ३ तले भवनमा नौ कोठा र ६ शौचायल रहेको प्रधानाध्यापक गंगा महतले जानकारी दिए। फिक्कलमा स्थानीयको भव्य उपस्थिति रहेको महतले जानकारी दिए। फिक्कलको कार्यक्रम सकेर रेले चार किलोमिटर परको करफोक महाविद्यालयको माध्यमिक विद्यालय भवनको उद्घाटन गर्ने कार्यक्रम थियो। त्यहाँ पनि सयौं स्थानीय बिहानैदेखि रेको स्वागतमा उपस्थित थिए। दुई करोडको लागतमा बनेको २८ कोठे भवनको पनि मंगलबार रेले उद्घाटन गर्ने कार्यक्रम थियो। प्रधानाध्यापक केदार चिमोरीयाले रे नआएपछि कार्यक्रम रोकिएको बताए। कार्यक्रमको व्यवस्थापनका लागि स्थानीय विकास अधिकारी धु्रवकुमार खड्का, प्रमुख जिल्ला अधिकारी जनकराज दहाल र दलका नेताहरू बेलैमा कार्यक्रम स्थलमा पुगेका थिए। कार्यकारी प्रमुख भट्टराईले रे फेरि कहिले आउने भन्नेबारे जानकारी नभएको बताए। ओडारीजस्तै पखाईमा परे सूर्योदय नगरपालिकाका दुई विद्यालयका विद्यार्थी, अभिभावक र जिल्लाका प्रशासकसहितका व्यक्तित्व।रेको इलामका दुई विद्यालयमा भारत सरकारको सहयोगमा निर्माण भएका भवनको उद्घाटन गर्ने कार्यक्रम थियो। सूर्योदय नगरपालिकाका कार्यकारी अधिकृत राजेन्द्र भट्टराईले खराब मौसमका कारण रे कार्यक्रममा आउन नसकेको बताए। प्रमुख अतिथि नै नआएपछि दुईबटै विद्यालयका कार्यक्रम रोकिएका छन्। रेले कन्याम इनमा खाना खाएपछि दिउँसो एक बजे फिक्कल उच्च माविमा निर्माण गरिएको १ करोड ६८ लाखको भवन उद्घाटन गर्ने कार्यक्रम थियो। भारतको सहयोगमा बनेको ३ तले भवनमा नौ कोठा र ६ शौचायल रहेको प्रधानाध्यापक गंगा महतले जानकारी दिए। फिक्कलमा स्थानीयको भव्य उपस्थिति रहेको महतले जानकारी दिए। फिक्कलको कार्यक्रम सकेर रेले चार किलोमिटर परको करफोक महाविद्यालयको माध्यमिक विद्यालय भवनको उद्घाटन गर्ने कार्यक्रम थियो। त्यहाँ पनि सयौं स्थानीय बिहानैदेखि रेको स्वागतमा उपस्थित थिए। दुई करोडको लागतमा बनेको २८ कोठे भवनको पनि मंगलबार रेले उद्घाटन गर्ने कार्यक्रम थियो। प्रधानाध्यापक केदार चिमोरीयाले रे नआएपछि कार्यक्रम रोकिएको बताए। कार्यक्रमको व्यवस्थापनका लागि स्थानीय विकास अधिकारी धु्रवकुमार खड्का, प्रमुख जिल्ला अधिकारी जनकराज दहाल र दलका नेताहरू बेलैमा कार्यक्रम स्थलमा पुगेका थिए। कार्यकारी प्रमुख भट्टराईले रे फेरि कहिले आउने भन्नेबारे जानकारी नभएको बताए।"
अखण्ड नेपाल पार्टी उपाध्यक्ष एमालेमा प्रवेश,काठमाडौँ : अखण्ड नेपाल पार्टीका केन्द्रीय उपाध्यक्ष रुपा भण्डारी बुधबार नेकपा (एमाले) मा प्रवेश गरेकी छिन्। पार्टी केन्द्रीय कार्यालय धु्रम्बाराहीमा आयोजित कार्यक्रममा अध्यक्ष केपी शर्मा ओलीले भण्डारीलाई पार्टी प्रवेश गराएका हुन्। भण्डारी वन विज्ञान क्याम्पस पोखराका पूर्वप्राध्यापक पनि हुन्। नेत्री भण्डारीले अखण्ड पार्टीका अध्यक्ष कुमार खड्का वर्तमान सरकारमा सहभागी भएपछि आफूले सो पार्टी परित्याग गरेको र राष्ट्रिय स्वाभिमानको रक्षाका लागि एमाले दृढ देखिएकाले सो पार्टीमा प्रवेश गरेको बताएकी छिन् । रासस
विद्यार्थी भर्ना खोल्न अनेरास्ववियु र विद्यार्थी संघको आग्रह,"काठमाडौः अनेरास्ववियु र नेपाल विद्यार्थी संघले नियमित विद्यार्थी भर्ना सुचारु गर्न त्रिभुवन विश्वविद्यालयका उपकुलपतिसँग आग्रह गरेका छन् । दुई विद्यार्थी संगठनले संयुक्तरुपमा उपकुलपतिलाई ज्ञापनपत्र बुझाउदै प्रथम सेमेष्टरको नियमित भर्ना खोल्न आग्रह गरेका हुन् । त्रिभुवन विश्वविद्यालय केन्द्रीय क्याम्पस कीर्तिपुरमा सेमेष्टर प्रणाली अन्तर्गतको नियमित भर्ना खोली स्वबियु निर्बाचन सुनिश्चितता लागि त्रिबिका उपकुलपती, रेक्टर,रजिष्टारलाई २४ घण्टे अल्टिमेटम पत्र बुझाएको अनेरास्ववियु नेता माधव पन्तले जानकारी दिए । केन्द्रीय क्याम्पस कीर्तिपुरमा सेमेष्टर प्रणली अन्र्तगत नियमित विद्यार्थी भर्ना रोकेकोमा आपत्ति जनाउँदै तत्काल विद्यार्थी भर्ना खोल्न चेतावनी दिएका हुन् । भर्ना रोकेर विद्यार्थीको पढ्ने र मतदान गर्ने अधिकार वञ्चित गराएको भन्दै विद्यार्थी संगठनले आपत्ति जनाएका छन् । सेमेष्टर प्रणालीमै भर्ना गर्ने उद्देश्यले हजारौं विद्यार्थी भर्नाका लागि प्रतिक्षारत रहेको भन्दै विद्यार्थी संगठनहरुले शैक्षिक क्यालेन्डर निशर्त पालना गर्न आग्रह गरेका हुन् । भर्ना नखोले जस्तोसुकै आन्दोलन गर्ने अनेरास्ववियु र नेपाल विद्यार्थी संघले उद्घोष गरेका छन् । त्रिभुवन विश्वविद्यालयले फागुन १४ गते स्वतन्त्र विद्यार्थी युनियनको चुनाव गर्ने गरी कार्यतालिका सार्वजनिक गरेको छ । तालिका सार्वजनिक गर्दै त्रिभुवन विश्वविद्यालयले विद्यार्थी भर्ना रोकेको हो ।"

शीर्षक,विवरण
भारतविरुद्ध ओलीको आक्रोश : बलियो छु भनेर अर्काको देश छिर्न पाइँदैन,"नारायणगढ : एमालेका अध्यक्ष केपी शर्मा ओलीले कञ्चनपुरमा भारतीय सीमा सुरक्षा बलले नेपाली नागरिक गोविन्द गौतमको हत्या गरेको घटनाप्रति आक्रोश व्यक्त गरेका छन्। उक्त घटनाप्रति आक्रोश व्यक्त गर्दै ओलीले छिमेकी मुलुक भारतलाई अन्तर्राष्ट्रिय कानुनको सम्मान गर्न आग्रह गरेका छन्। बलियो छु भन्दैमा अर्काको देशमा छिर्न पाइँदैन, एमालेको मेचीमहाकाली अभियान अन्तर्गत शनिबार चितवनको नारायणगढमा आयोजित आमसभालाई सम्बोधन गर्दै ओलीले भने, अन्तर्राष्ट्रिय कानुन सबैले मान्नुपर्छ। पूर्वप्रधानमन्त्री ओलीले देश अब निर्वाचनमय भइसकेकाले आगामी माघ महिनामा सबै निर्वाचन सकेर नयाँ सरकार गठन हुने बताए। जात, भाषा र भूगोलको नाममा विष फैलाउने कोशिस भएकाले एमालेले मेचीमहाकाली अभियान आयोजना गरेको ओलीको दाबी छ। यो अभियान राष्ट्रिय एकता र समृद्धिको अभियान हो उनले भने, हामीले नयाँ पुस्तालाई स्वाभिमानी र समृद्ध देश जिम्मा लगाउनुपर्छ। देशलाई समृद्ध बनाउनको लागि एमालेले लिएको नीति तथा कार्यक्रमको पक्षमा देशैभर जनलहर चलेको ओलीले दाबी गरे। हाम्रो पार्टीको नेतृत्वमा रहेको सरकारले गरेको कामको सबैतिरबाट प्रशंसा भएको छ उनले भने, एमालेले देश बनाउँछ, काम गरेर देखाउँछ भनेर षडयन्त्रकारीहरु अत्तालिएका छन्। एमालेले देश बचाउँछ र बनाउँछ, पूर्वदेखि पश्चिमसम्म इलेक्ट्रोनिक्स रेल दौडनेछ। एमाले सरकारमा आएपछि रेल चढ्न गोरखपुर जानु पर्दैन, चितवनमै चढ्न पाइनेछ। सभामा अध्यक्ष ओलीले रेल कुद्ने किस्सा सुनाउँदा एमाले कार्यकर्ता मन खोलेर हाँसेका थिए। एमाले वरिष्ठ नेता एवं पूर्वप्रधानमन्त्री माधवकुमार नेपालले निर्वाचन गराउन नसके वर्तमान सरकारको कुनै औचित्य नरहने बताए। एमाले उपाध्यक्ष वामदेव गौतमले संविधान कार्यान्वयन हुन नदिने र एमालेलाई समाप्त पार्ने खेल भइरहेको दाबी गरे। एमाले चितवनका इन्चार्ज कृष्ण खनालको अध्यक्षतामा सम्पन्न आमसभामा एमाले स्थायी कमिटी सदस्य तथा पूर्वअर्थमन्त्री सुरेन्द्र पाण्डे, पूर्वसभासद लालमणि चौधरीलगायतले सम्बोधन गरे।"
प्रधानमन्त्रीका स्वकीय उपसचिव मनहरिको राजीनामा स्वीकृत,"काठमाडौं: प्रधानमन्त्री पुष्पकमल दाहाल प्रचण्डका स्वकीय उपसचिवका रुपमा कार्यरत मनहरि शर्मा (तिमल्सिना) ले पदवाट दिएको राजीनामा प्रधानमन्त्रीको सचिवालयले स्वीकृत गरेको छ। आफ्नो घरयासी तथा अन्य व्यावहारिक कारण जनाउँदै प्रधानमन्त्रीका प्रमुख स्वकीय सचिव जोखबहादुर महरा समक्ष मनहरिले फागुन २६ गते राजीनामा दिएका थिए। राजीनामा पत्रमा आफ्नो व्यक्तिगत कारणले स्वकीय सचिवालयमा रही काम गर्न नसक्ने जनाउँदै अगाडि भनिएको छ,यहाँहरुको अमूल्य बिश्वास अनुरुप आफ्नो जिम्मेवारी पुरा गर्न नसकेकोमा दुखी र लज्जीत दुबै छु । आशा छ, यहाँहरुको मेरो बाध्यता बुझिदिनु हुनेछ। प्रमुख स्वकीय सचिव महराले मनहरि शर्माको राजीनामा स्वीकृत गर्दै उनले सचिवालयमा रहेर पुर्याएको योगदानप्रति आभार प्रकट गरेको सचिवालयले जनाएको छ।"
भारतको अहंकारवाद नीतिले नेपाल हेपियोः ओली,"परासीः नेकपा एमाले अध्यक्ष केपी शर्मा ओलीले भारतको अहंकारवाद नीतिले नेपाल हेपिएको भन्दै त्यसको विरोधका लागि पनि अभियान सुरु गरिएको बताएका छन्। मेची महाकाली राष्ट्रिय अभियान अन्तर्गत शनिबार नवलपरासीको कावासोतीमा आयोजित सभालाई सम्बोधन गर्दै ओलीले भारतको हेपाहा प्रवत्तिका कारण कञ्चनपुर घटना भएको आरोप लगाए। उनले एमालेले कसैको हेपाइ सहेर बस्न नसक्ने बताए। देशमा भएको हस्तक्षेपविरुद्ध लड्ने कञ्चनपुरका गोविन्द गौतमले पछिल्लो शाहदत प्राप्त गरेको उनले बताए । आफ्नो २० मिनेट भाषणमा ओलीले सबै समय मधेसी मोर्चाको विरोध गर्नमा खर्चेका थिए। सार्वभौमसत्ता कमजोर बनाएर चुनाव विथोल्नका लागि पहाड, मधेस र जनजातिका नाममा नेपालीहरुबीच द्वन्द्व निम्ताउने षडयन्त्र भइरहेको ओलीले आरोप लगाए। एमालेका केही नेताहरुलाई मार्ने योजनाले सप्तरीका बाटो बाटोमा बम विच्छाइएको भन्दै उनले नेताहरुमाथि आक्रमण हुन थालेपछि सुरक्षाकर्मीले गोली चलाउँदा निहत्था जनताको ज्यान गएको बताए। मधेसी मोर्चातर्फ इङ्गित गर्दै ओलीले देशभरबाट २४ हजार कार्यकर्ता जम्मा गर्ने समूहले एमालेलाई तराईमा निषेध गर्छु भन्नु हाँस्यास्पद भएको बताए। पहिला संविधान नमान्ने पछि भत्ता खाएर हस्ताक्षर गर्ने पार्टीले चुनावमा गए जनताबाट परास्त हुने त्रासले बम र लाठी लिएर नेपालीहरुबीच झगडा गराउन सुरु गरेको ओलीले आरोप लगाए। एमाले युरिया हालेर बढेको होइन। जेल नेल र दुःख गरेर आएको पार्टी हो। कम्प्युटर र टिभीमा देखिएको जस्तो एमाले होइन। एमाले तराईमा छ । पहाडमा छ अनि देशभरी छ, ओलीले भने,राजाको हुकुम र शासन फाल्ने पार्टीलाई झुसे बारुलाहरुले टोक्ने प्रयास नगरे हुन्छ। ओलीले भने,एमाले सुकुम्बासी र पाहुना हो? कसैले तराईमा नजा भन्दैमा चुप लागेर बस्ने? अभियानले चुनाव हारिने मनसायले अरु पार्टी आत्तिएका छन्। अब एमालेलाई कसैले रोक्न सक्दैन। एमाले आयो आयो। बम पड्काएको पनि शान्तिपूर्ण तरिकाले भनेर वक्तव्य आएको बताउँदै ओलीले भने, चाकरीको पनि हद हुन्छ, भारतीय एसएसवीले नेपाली मार्दा होइन होला भनेर संसदमा कुर्लने?"
भाजपाको किल्ला बन्यो उत्तर प्रदेश र उत्तराखण्ड,"काठमाडौंः भारतीय प्रधानमन्त्री नरेन्द्र मोदीको प्रतिष्ठासँग जोडिएको र नोटबन्दीको जनमत संग्रहका रुपमा हेरिएको उत्तर प्रदेश विधान सभाको निर्वाचनमा भारतीय जनता पार्टीले दुई तिहाइ स्थान हासिल गरेको छ। भारतका पाँच राज्यमा भएको विधान सभा निर्वाचनमा मिश्रित परिणाम आएको छ। उत्तराखण्ड र उत्तर प्रदेशमा भारतीय प्रधानमन्त्री नरेन्द्र मोदीको दल भारतीय जनता पार्टी (भाजपा) को दुई तिहाइभन्दा अत्यधिक बहुमत आएको छ। पञ्जाब राज्यमा कंग्रेस आईको बहुमत आएको छ भने गोवा र मणिपुरमा कडा प्रतिस्पर्धा भएको छ। यी दुई राज्यमा कसैको पनि बहुमत पुग्न सकेन। उत्तर प्रदेशका मुख्यमन्त्री अखिलेश यादवले राज्य विधानसभा चुनावमा आफ्नो दल सपाको हार स्वीकार गर्दै शनिबार साँझ राज्यपाल राम नाइकसमक्ष राजीनामा दिएका छन्। राज्यपाले उनको राजीनामा स्वीकार गर्दै नयाँ सरकार गठन नहुँदासम्म कार्यवाहक मुख्यमन्त्रीको काम गर्न निर्देशन दिएका छन्। अखिलेशले भने, जनताको मतको सम्मान गर्छु। नयाँ सरकारले मेरो सरकारको भन्दा राम्रो काम गर्ने छ। किसानको ऋण माफ गरिए खुसी हुनेछन्। उनले उत्तर प्रदेशका जनताले एक्सप्रेस ट्रेनको साटो बुलेट ट्रेन चाहेको भन्दै व्यंग्य पनि गरेका छन्। बसपाकी नेत्री मायावतीले चुनावका बेला मतगणना गर्ने मेसिनमा धाँधली गरिएको आरोप लगाएकी छन्। भारतको राजनीतिमा सर्वाधिक महत्वपूर्ण मानिने राज्य उत्तर प्रदेशमा ४०३ सिटमा ३७२ सिटको परिणाम घोषणा भइसकेको छ। त्यसमध्ये भाजपाले २८७ मा सिटमा विजय हासिल गरिसकेको छ। समाजवादी पार्टी (सपा) र कंग्रेस आई गठबन्धनले ५२ सिट हात पारेको छ। बहुजन समाजवादी पार्टी (बसपा)ले १७ सिटमा जित हासिल गरेको छ। पञ्जाब राज्यमा कुल ११७ सिटमा ११३ सिटको परिणाम सार्वजनिक भइसकेको छ। क्याप्टेन अमरिन्दर सिंहको नेतृत्वमा कंग्रेस आईले बहुमत हासिल गरेको छ। कंग्रेसले ७३ सिट जितेको छ। पञ्जाबको सत्तारूढ अकालीभाजपा गठबन्धनले १८ सिट मात्रै जितेको छ। अरबिन्द केजरीवालको दल आम आदमी पार्टीले २० सिट ल्याएको छ। आम आदमी पहिलोपटक पञ्जाबमा सहभागी भएको थियो। उत्तराखण्डमा भाजपाको अत्यधिक बहुमत आएको छ। कुल ७० सिटमा ६४ सिटको परिणाम घोषणा भइसकेको छ। भाजपाले ५१ सिट ल्याएको छ भने कंग्रेसको ११ सिट आएको छ। मुख्यमन्त्री हरीश रावत दुवै सिटमा पराजित भएका छन्। गोवामा दुवै दलको कडा प्रतिस्पर्धा भएको छ। कंग्रेसले १४ सिट ल्याएको छ भने भाजपाले १२ सिट जितेको छ। मुख्यमन्त्री लक्ष्मीकान्त पारसेकरको पराजय भोगेका छन्। मणिपुरमा पनि दुवै दलको प्रतिस्पर्धा रहेको छ। कुल ५७ सिटमा ५३ सिटको परिणाम आइसकेको छ। कंग्रेसले २३ सिट र भाजपाले २० सिटमा जित हासिल गरेका छन्।"
भैरहवामा ५० हजार कार्यकर्ता उतार्ने एमालेको दाबी,"बुटवल: नेकपा एमालेका नेताहरुले भैरहवामा हुने आमसभामा ५० हजार बढी कार्यकर्ता उतार्ने दावी गरेका छन् । शनिबार बिहान बुटवलमा पत्रकार सम्मेलन गर्दै नेताहरुले भैरहवामा हुने सभा हालसम्मकै ठूलो हुने बताएका छन् । मेचीमहाकाली अभियान आइतबार प्रदेश नम्बर पाँचमा प्रवेश गर्दैछ । भैरहवाको अञ्चलपुरमा हुने सभामा आउने टोलीलाई आइतबार विहान वर्दघाटबाट स्वागत गरिनेछ । वर्दघाटको स्वागतपछि नवलपरासीको भुमहीमा पहिलो आमसभा हुने एमालेले जनाएको छ । पार्टी अध्यक्ष केपी शर्मा ओली, वरिष्ठ नेताहरु झलनाथ खनाल, माधव नेपालसहितका केन्द्रीय पदाधिकारीहरु अभियानमा खटिरहेका छन् । भुमहीको सभापछि अभियान बुटवल हुँदै भैरहवाको अञ्चलपुरमा हुने आमसभामा जाने एमाले उपमहासचिव तथा प्रदेश कमिटी संयोजक विष्णु पौडेलले जानकारी दिए । पत्रकार सम्मेलनमा बोल्दै पौडेलले एमालेको अभियान कसैको विरुद्धमा नभई राष्ट्रियताको लागि भएको बताए । सबै नेपालीको पक्षमा रहेको अभियान अहिलेको मुख्य चासोको विषय भएको उनले बताए । आपसी एकता, सद्भाव कायम गर्नका लागि अभियानले महत्वपूर्ण भूमिका खेल्ने भन्दै उनले यसलाई कसैले अवरोध गर्न आवश्यक नरहेको बताए । संविधान निर्माणको अगुवा दलले संविधानको रक्षाका लागि गरेको अभियान संविधान अनुसार नै भएको पौडेलले दावी गरे । कुनै पनि राजनीतिक शक्तिलाई नेपालको जुनसुकै स्थानमा जान कसैले अवरोध गर्न नहुने उनले बताए । उनले सप्तरीमा भएको घटना दुःखद भएको भन्दै त्यहाँ स्थगित भएको तीन दिनको अभियान दोस्रो चरणमा सञ्चालन गर्ने बताए । पत्रकार सम्मेलनमा बोल्दै एमालेका अर्का उपमहासचिव घनश्याम भुसालले सप्तरीमा भएको अवरोध एमालेको अभियानमा नभई एजेण्डामा भएको बताए । यो अभियानले संविधान कार्यान्वयन, निर्वाचनको माहोल निर्माण र जनमत संकलनका लागि भएको बताए । नेता भुसालले संविधान कार्यान्वयन अत्यन्त चुनौतिपूर्ण रहेको भन्दै सबै शक्तिहरु एक हुनुपर्ने बताए । क्रान्तिमा सहभागि भएका शक्तिहरु एक भएमात्रै क्रान्तिबाट प्राप्त उपलब्धी बचाउन सकिने उनले बताए । संविधान कार्यान्वयनका लागि तीन पार्टी एक स्थानमा उभिनुपर्ने वा तीन पार्टी वरावरको जनमत एउटा पार्टीले लिनुपर्ने दुई विकल्प रहेको उनले दावी गर्दै एमालेले संविधान कार्यान्वयनका लागि हदैसम्मको तत्परता देखाइरहेको बताए । भैरहवाको सभापछि नेताहरुको बुटवलमा बास बस्ने एमालेले जनाएको छ । फागुन ३० गते सैनामैनाको रामापुरमा खाना खाई कपिलवस्तुको चार नम्बरमा सभा हुने जानकारी एमालेले दिएको छ ।"
भाजपाको किल्ला बन्यो उत्तर प्रदेश र उत्तराखण्ड,"काठमाडौंः भारतीय प्रधानमन्त्री नरेन्द्र मोदीको प्रतिष्ठासँग जोडिएको र नोटबन्दीको जनमत संग्रहका रुपमा हेरिएको उत्तर प्रदेश विधान सभाको निर्वाचनमा भारतीय जनता पार्टीले दुई तिहाइ स्थान हासिल गरेको छ। भारतका पाँच राज्यमा भएको विधान सभा निर्वाचनमा मिश्रित परिणाम आएको छ। उत्तराखण्ड र उत्तर प्रदेशमा भारतीय प्रधानमन्त्री नरेन्द्र मोदीको दल भारतीय जनता पार्टी (भाजपा) को दुई तिहाइभन्दा अत्यधिक बहुमत आएको छ। पञ्जाब राज्यमा कंग्रेस आईको बहुमत आएको छ भने गोवा र मणिपुरमा कडा प्रतिस्पर्धा भएको छ। यी दुई राज्यमा कसैको पनि बहुमत पुग्न सकेन। उत्तर प्रदेशका मुख्यमन्त्री अखिलेश यादवले राज्य विधानसभा चुनावमा आफ्नो दल सपाको हार स्वीकार गर्दै शनिबार साँझ राज्यपाल राम नाइकसमक्ष राजीनामा दिएका छन्। राज्यपाले उनको राजीनामा स्वीकार गर्दै नयाँ सरकार गठन नहुँदासम्म कार्यवाहक मुख्यमन्त्रीको काम गर्न निर्देशन दिएका छन्। अखिलेशले भने, जनताको मतको सम्मान गर्छु। नयाँ सरकारले मेरो सरकारको भन्दा राम्रो काम गर्ने छ। किसानको ऋण माफ गरिए खुसी हुनेछन्। उनले उत्तर प्रदेशका जनताले एक्सप्रेस ट्रेनको साटो बुलेट ट्रेन चाहेको भन्दै व्यंग्य पनि गरेका छन्। बसपाकी नेत्री मायावतीले चुनावका बेला मतगणना गर्ने मेसिनमा धाँधली गरिएको आरोप लगाएकी छन्। भारतको राजनीतिमा सर्वाधिक महत्वपूर्ण मानिने राज्य उत्तर प्रदेशमा ४०३ सिटमा ३७२ सिटको परिणाम घोषणा भइसकेको छ। त्यसमध्ये भाजपाले २८७ मा सिटमा विजय हासिल गरिसकेको छ। समाजवादी पार्टी (सपा) र कंग्रेस आई गठबन्धनले ५२ सिट हात पारेको छ। बहुजन समाजवादी पार्टी (बसपा)ले १७ सिटमा जित हासिल गरेको छ। पञ्जाब राज्यमा कुल ११७ सिटमा ११३ सिटको परिणाम सार्वजनिक भइसकेको छ। क्याप्टेन अमरिन्दर सिंहको नेतृत्वमा कंग्रेस आईले बहुमत हासिल गरेको छ। कंग्रेसले ७३ सिट जितेको छ। पञ्जाबको सत्तारूढ अकालीभाजपा गठबन्धनले १८ सिट मात्रै जितेको छ। अरबिन्द केजरीवालको दल आम आदमी पार्टीले २० सिट ल्याएको छ। आम आदमी पहिलोपटक पञ्जाबमा सहभागी भएको थियो। उत्तराखण्डमा भाजपाको अत्यधिक बहुमत आएको छ। कुल ७० सिटमा ६४ सिटको परिणाम घोषणा भइसकेको छ। भाजपाले ५१ सिट ल्याएको छ भने कंग्रेसको ११ सिट आएको छ। मुख्यमन्त्री हरीश रावत दुवै सिटमा पराजित भएका छन्। गोवामा दुवै दलको कडा प्रतिस्पर्धा भएको छ। कंग्रेसले १४ सिट ल्याएको छ भने भाजपाले १२ सिट जितेको छ। मुख्यमन्त्री लक्ष्मीकान्त पारसेकरको पराजय भोगेका छन्। मणिपुरमा पनि दुवै दलको प्रतिस्पर्धा रहेको छ। कुल ५७ सिटमा ५३ सिटको परिणाम आइसकेको छ। कंग्रेसले २३ सिट र भाजपाले २० सिटमा जित हासिल गरेका छन्।"

शीर्षक,विवरण
अपमानित राहदानी,"पासपोर्ट अथवा राहदानी मुलुकको स्वीकार्य पहिचान पत्र हो, संसारका कुनै पनि भागमा । नेपाली पासपोर्टवाहकले आफू भ्रमणमा रहेको कुनै पनि मुलुकमा नेपालीका रूपमा मान्यता हासिल गर्छ, त्यसअनुसारको सुविधा (प्रिभिलेज) को हकदार हुन्छ ऊ त्यहाँ पनि । त्यसबाट वञ्चित गरिएको अवस्थामा उसका लागि सम्बन्धित मुलुकविरुद्ध कानुनी या कूटनीतिक उपचार खोज्ने अधिकार या स्वतन्त्रता हुन्छ । त्यो प्रक्रिया झन्झटिलो र सम्बन्धित या नेपाल सरकारले पूर्ण समर्थन नगर्दा अगाडि बढाउन कठिन हुन जान्छ । सम्भवतः त्यसैले होला अहिले नेपाली पासपोर्टवाहक या नेपाल नागरिकले संसारका विभिन्न भागमा बढीभन्दा बढी अपमान बेहोर्दा पनि त्यस्ता घटना न्यून गर्न या अन्यायमा परेको मामिलामा न्याय सुनिश्चित गर्न सरकार या त उदासीन रहेको छ या चुकेको छ । विगत दुई महिनायता छिमेकमै, तर संसारका दुई अलग भागमा अति विशिष्ट नेपालीले समेत यस्ता अपमान बेहोरेको घटना बाहिर आएका छन् । चीनबाट स्वदेश फर्कने क्रममा पूर्व प्रधानमन्त्रीसमेत रहेका नयाँ शक्ति पार्टीका नेता बाबुराम भट्टराई र उनकी पत्नी हिसिला यमीलाई हङकङको आप्रवासी विभागले 'क्वारेन्टाइन' या अलग्याएर राख्यो घन्टौंसम्म । भट्टराई दम्पतीसँग 'रातो पासपोर्ट' थियो र छिमेकी नेपालका प्रधानमन्त्रीले बेहोरेको व्यवहारप्रति त्यहाँका अधिकारीहरूले क्षमायाचना गरे । तर यसबाट अर्को प्रश्न उब्जिएको छ । त्यहाँबाट यात्रा गर्ने आम नेपालीले कस्तो व्यवहार भोग्दै आएका होलान् ? उनीहरू सामान्य नागरिक भएकाले उनीहरूको भोगाइ तथा उनीहरूमाथि भएका आम जस्ता लाग्ने दुव्र्यवहार सार्वजनिक जानकारीमा आउँदैनन् । तर नेपाली पासपोर्ट बोकेको भरमा उनीहरू अपमानित किन भइरहेका छन् या अरू मुलुकका नागरिकले जस्तो सम्मानित व्यवहार किन पाइरहेका छैनन् । यसको जवाफ र सम्मानित व्यवहारको सुनिश्चितताको जिम्मेवारी नेपाल सरकारको हो । अति विशिष्ट नेपालीले भोगेको पहिलो र अन्तिम घटना होइन हङकङ प्रकरण । अर्का पूर्व प्रधानमन्त्री माधव नेपालकी पत्नी गायत्री नेपाललाई टर्कीको इस्तानबुल अन्तर्राष्ट्रिय विमानस्थलमा २० घन्टा हिरासतमा राखियो, किनकि उनको पासपोर्ट नम्बर 'इन्टरपोल' को रेकर्डमा 'अपराधी' को सूचीमा थियो । कोरियाका शक्तिशाली तथा धनाढ्य धर्मगुरुको निम्तोमा अमेरिका पुगेकी नेपाललाई छुटाउन उक्त संस्था र नेपाल सरकार तुरुन्त लागे, जुन अत्यन्त जायज थियो । तर २० घन्टासम्म आफ्नो कुनै कसुरबिना र अन्यायपूर्ण तरिकाले हिरासतमा राखिएको व्यक्ति यदि नेपालबाहेक अरू कुनै मुलुकको पूर्व प्रधानमन्त्रीपत्नी भएको भए न्यायले अर्को बाटो लिन्थ्यो । सरकारले त्यसलाई प्रतिष्ठाको विषय बनाउँथ्यो । तर यहाँ मुद्दा भट्टराई दम्पती र नेपाल पत्नीको नभएर नेपालको अन्तर्राष्ट्रिय हैसियत र राष्ट्रिय पहिचानको हो । नेपालभित्रै पहिले छानबिन हुन आवश्यक छ, यी घटनाबारे । अन्तर्राष्ट्रिय कानुन तथा समझदारीअनुसार नेपाली नागरिकको आवागमन सम्मानजनक होस् भनी सुनिश्चित गर्न खासगरी परराष्ट्र मन्त्रालय सचेत र सक्रिय हुनु जरुरी पनि छ ।"
अब प्रत्यक्ष राष्ट्रपति प्रणालीमा जानुपर्छः बाबुराम,"गोरखाः नयाँ शक्ति पार्टी नेपालका संयोजक डा बाबुराम भट्टराईले संविधान संशोधन गरेर कार्यकारी राष्ट्रपति प्रणालीमा जानुपर्ने बताएका छन् । नयाँ शक्ति विद्यार्थी युनियनले आइतबार गोरखा क्याम्पसमा गरेको विद्यार्थीसँग डा बाबुराम भट्टराई शीर्षक अन्तरक्रियालाई सम्बोधन गर्दै भट्टराईले राष्ट्रपति प्रणालीमा जनुपर्ने बताएका हुन् । संविधान संशोधन गरेर प्रत्यक्ष कार्यकारी राष्ट्रपति प्रणालीमा पक्षमा जानुपर्छ, भट्टराईले भने, विकास र समृद्धिका लागि शासकीय स्वरुप परिवर्तन गर्नुपर्छ। मधेसी, थारु, आदिवासी जनजाति, महिला र दलितका अधिकार अपूर्ण रहेको जनाउँदै संविधान संशोधन गरी कार्यान्वयनमा सबै जुट्नुपर्ने बताएका छन्। उनले संविधान जारी भएको १६ महिना बिते पनि कार्यान्वयन नभएकामा चिन्ता व्यक्त गरे । भट्टराईले भने, मधेसवादी शक्तिलाई पनि सहमतिमा ल्याएर संविधान संशोधन गरी कार्यान्वयनमा जाऔं । उनले नेपालप्रति जिम्मेवार भएर सबै जाति, समुदायलाई अधिकार सम्पन्न बनाउँदै दिगो विकास गर्नेतर्फ जुट्न सबैलाई आग्रह गरे । राज्यले आवश्यक बजेटको व्यवस्था गरी शिक्षामा लगानी वृद्धि गर्नुपर्ने उनको भनाइ छ । गोरखा क्याम्पसमा पुस्तकालय निर्माणमा सहयोग गर्ने प्रतिबद्धता पनि भट्टराईले व्यक्त गरे । रासस"
संविधान संशोधन प्रस्ताव असंवैधानिक: पोखरेल,"पोखरा: नेकपा एमालेका महासचिव ईश्वर पोखरेलले सरकारले असंवैधानिक र जनभावना विपरीत संसद्मा संविधान संशोधन प्रस्ताव दर्ता गरेको जनाउँदै त्यो कुनै हालतमा परित नहुने बताएका छन्। प्रेस चौतारी नेपाल कास्की शाखाले अाइतबार गरेको पत्रकार भेटघाट कार्यक्रममा नेता पोखरेलले संविधानको धारा २७४ संशोधन गरेर मात्र संविधान संशोधन प्रस्ताव ल्याउन सरकारलाई चुनौती दिए। पहाड र मधेसका बीचमा सामाजिक सद्भाव कायम गर्दै मुलुकलाई एकताबद्ध बनाएर अगाडि बढ्नुपर्ने बताउँदै उनले प्रदेश नं ५ का पहाडी जिल्ला चार नं मा गाभ्नुपर्ने माग कसैको पनि नभएको जिकिर गरे। 'सरकारलाई प्रस्ताव फिर्ता लिन अप्ठेरो परे संसद् स्थगन गरेर अगाडि बढ्न सकिन्छ,'उनले भने,' मुलुकमा एक वर्षभित्र तीन वटै तहको निर्वाचन गरेर संविधान कार्यान्वयतर्फ लाग्नुपर्छ।' कार्यक्रममा एमालेका सचिव योगेश भट्टराईले राष्ट्रिय स्वाभिमानका लागि पार्टी कहिल्यै पछि नपर्ने बताउँदै एमाले प्रतिपक्षमा रहेर निर्वाचनमा जान तयार रहेको बताए। रासस"
माओवादी मन्त्रीको सम्पत्ति विवरणमा 'भारतमा पनि घडेरी र जग्गा',"काठमाडौँ : मन्त्रिपरिषद्का चार सदस्यहरुको सम्पत्ति विवरण सार्वजनिक आइतबार सार्वजनिक गरिएको छ । सूचना तथा सञ्चार मन्त्री सुरेन्द्रकुमार कार्कीले बुझाएको सम्पत्ति विवरणअनुसार ओखलढुङ्गा माम्खा गाविस१ मा स्व रत्नदेवीको नाममा खेती गर्न छोडिएको ४ रोपनी जमिन, मामाबाट स्वामित्व हस्तान्तरण भई आएको छोरोको नाममा रहेको भक्तपुर झौखेल१ स्थित १० आना दुई पैसा जमिन र कार्कीकै नाममा भक्तपुर सिपाडोल१ मा नौ आना जमिन रहेका छन् । आफ्नी पत्नीको स्वामित्वमा भारतको सिक्किम र दार्जिलिङ्मा केही जग्गा र घरहरु रहेको भन्दै कार्कीले त्यसलाई सम्पत्ति विवरणमा उल्लेख गरेका छन्। मन्त्री कार्कीको नाममा विभिन्न बैंकमा गरी रु १४ लाख नगद मौज्दात रहेको छ । यस अतिरिक्त उहाँसँग दश तोला सुन रहेको छ । वन तथा भूसंरक्षण मन्त्री शंकर भण्डारीले प्रस्तुत गरेको सम्पत्ति विवरणअनुसार उनकी श्रीमती अन्जना उप्रेती भण्डारीका नाममा पैतृक स्रोतबाट प्राप्त काठमाडौँमा अढाई तले घरसहित घडेरी र आमा श्रीमती दमयन्ती भण्डारीका नाममा तनहँुको पुर्कोटमा तीन तले घरघडेरी रहेका छन् । त्यस्तै, पैतृक स्रोतबाट प्राप्त श्रीमतीका नाममा काठमाडौँमा २६५।९ वर्गमिटर र आमाका नाममा तनहुँमा २९ रोपनी जग्गा रहेको पनि उनले उल्लेख गरेका हुन्। मन्त्री भण्डारीसँग ४५ तोला सुन र ६० तोला चाँदीका साथै विभिन्न बैंक तथा वित्तीय संस्थामा रु दुई लाख ५५ हजार नगद रहेको छ । उहाँले विभिन्न व्यक्तिबाट रु ३ लाख ५० हजार ऋण लिएको र ११ लाख ऋण दिएको पनि उल्लेख गरेका छन्। मन्त्री भण्डारीको नाङल क्रसर ढुङ्गा उद्योग काभ्रेपलाञ्चोकमा १० प्रतिशत शेयर रहेको छ । कानुन, न्याय तथा संसदीय मालिमामन्त्री अजय शङ्कर नायकले प्रस्तुत गरेको सम्पत्ति विवरणमा आमा ईश्वरीदेवीको नाममा सिराहा बड्हरामाल ६ मा ८ कठ्ठा जग्गा र आफ्नै नाममा सिराहामै १७ धुर जग्गा जग्गा रहेको देखाइएको छ । त्यस्तै, आमाकै नाममा सिराहामा पाँच बिगाहा जग्गा र बाजे सरभुग नायकको नाममा सिराहा, उदयपुर र धनुषमा चार बिगाहा जग्गा रहेको उहाँले उल्लेख गर्नुभएको छ । यी सबै पैतृक सम्पत्ति भएको उल्लेख छ । मन्त्री नायकसँग सुन १५ तोला, चाँदी ४० तोला, नगद रु दुई लाख र एभरेष्ट बैंकमा रु दुई लाख नगद रहेको विवरणमा उल्लेख छ । सिँचाइमन्त्री दीपक गिरीले आफ्नो सम्पत्ति विवरणमा राजधानीमा दुई रोपनी नौ आना र राजधानी बाहिर ६ बिगाहा तीन कठ्ठा जमिन भोगचलनमा रहेको उल्लेख गरेका छन्। काठमाडौँंको टोखा चण्डेश्वरी नगरपालिका४ मा दुई रोपनी नौ आना जग्गा र सो जग्गामा बनेको तीन तले पक्की घर र दाङ, हेकुली वडा नं ९ मा ६ बिगाहा तीन कट्ठा जग्गा र सो जग्गामा पाँचवटा घर रहेको उहाँको सम्पत्ति विवरणमा उल्लेख छ । सम्पत्ति विवरणमा ५० तोला सुन, झन्डै दुई किलो चाँदी र तीन सेट हीराका गहना पैतृक सम्पत्तिबाट आर्जन भएको उल्लेख छ । त्यसैगरी, उनले ग्लोबल बैंकमा रु तीन लाख ९४ हजार नगद मौज्दात रहेको छ । यस अतिरिक्त स्वर्गद्वारी क्रसर उद्योगमा १० प्रतिशत र योगी ब्रदर्स क्रसर उद्योगमा २५ प्रतिशत सेयर र एक सवारीसाधन ९स्कोरपिया० रहेको उहाँले आफ्नो सम्पत्ति विवरणमा उल्लेख गरेका छन्।"
राप्रपाको मध्यमाञ्चल क्षेत्रीय भेला भक्तपुरमा,"काठमाडौँ: राष्ट्रिय प्रजातन्त्र पार्टीले यही पुस ६ गते मध्यमाञ्चल क्षेत्रीय भेला भक्तपुरमा गर्ने भएको छ । राप्रपा तथा राप्रपा नेपालको एकीकरणपछि तत्कालीन पाँचै विकास क्षेत्रमा क्षेत्रीय बैठक तथा आमासभा गर्ने निर्णयानुसार भेला गर्न लागिएको पार्टीका प्रवक्ता राजाराम श्रेष्ठले जानकारी दिए। भेलामा पार्टी पदाधिकारी, केन्द्रीय सदस्य र मध्यमाञ्चलमा रहेका १९ जिल्ला अध्यक्षको सहभागितामा पार्टी अध्यक्षले प्रस्तुत गर्ने राजनीतिक प्रस्तावमा छलफल गरी मुलुकको समसामयिक राजनीतिक विषयवस्तुमा दलले निर्वाह गर्नुपर्ने भूमिकाका बारेमा रणनीति तथा दृष्टिकोण पारित गरिनेछ । सोही बैठकमा जिल्ला तहमा भइरहेको एकीकरण तथा विवादका बारेमा तयार गरिएका प्रतिवेदनमाथि छलफल गरी समस्या भएका स्थानमा समाधानका उपाय खोजिने छ । यही पुस १४ गते भक्तपुरमा क्षेत्रीय सभासमेत गरिनेछ । पश्चिमाञ्चल क्षेत्रमा गत मङ्सिर ३० गते भेला सम्पन्न गरिएको छ । यही पुस १८ गते सुदूरपश्चिमाञ्चल, पूर्वाञ्चलमा पुस ८ गते र मध्य पश्चिमाञ्चमा पुस २० गते क्षेत्रीय भेला गरिने बताइएको छ । रासस"
संघीयता स्वीकार गरेर एमालेले गल्ती गर्योः गौतम,"काठमाडौंः नेकपा एमालेका उपाध्यक्ष बामदेव गौतमले संघीयता स्वीकार गरेर एमालेले गल्ती गरेको बताएका छन्। एमाले निकट युवा संघ नेपालले आइतबार राजधानीको हार्दिक होटलमा गरेको कार्यक्रममा गौतमले नबुझेर संघीयतामा गएर एमालेले गल्ति गरेको बताएका हुन्। गौतमले भने,माओवादी र मधेसवादी दलहरुले संघीयताको कुरा उठाएका थिए। हामीले नबुझेर त्यसलाइृ स्वीकार गरेर हामीले गल्ति गर्यौं। अब हामीले गल्ती स्वीकार गर्नुपर्छ। मधेस आन्दोलनका नाममा तराईमा पहाडीया लेखेट्ने काम सुरु भएपछि देशलाई द्वन्द्वमा जानबाट रोक्न एमालेले संघीयतालाई दबाबमा स्वीकार गरेको उनले स्पष्ट पारे। गौतमले त्यसबेला संघीयताका विषयमा पार्टीमा समेत कुनै बहस र छलफल नभएको खुलासा गरे। माधवजी छलफलका लागि जानु भएको थियो, तत्कालीन कांग्रेस सभापति गिरिजाप्रसाद कोइरालाले संघीयताका पक्षमा सहमति गर्न बाध्य भइयो भन्नुभयो, गौतमले भने। उनले माओवादीले भनेअनुसार नै संविधानसभाको निर्वाचन भएको दावी गरे। संसारमा नेपालसहित २७ देशमा संघीयता रहेको भएपनि नेपाललाई आफ्नै मौलिकता भएको संघीयता बनाउन नसकिएको उनले बताए। उनले नेपालमा बहुराष्ट्रको संघीयता बनाउने षड्यन्त्र भएको आरोप लगाए। उनले कतिपय देश संघीयतामा गएर फर्कदा गृहयुद्ध भएको बताए। गौतमले भने,संघीयता भनेको मन मिलेका मान्छेहरु अंकमाल गरेर बस्नका लागि हो। तर, नेपालमा द्वन्द्व सिर्जना गर्नका लागि र आपसमा मार काट गराउनका लागि सिर्जना गरिएको नक्कली विषय हो। गौतमले सरकारले संविधान संशोधन प्रस्ताव दर्ता गरेर संविधानलाई विफल बनाउन खाजेको आरोप पनि लगाए। उनले संशोधन प्रस्ताव फिर्ता नलिए त्यसको विरोधमा आफूहरुले आन्दोलनलाई थप सशक्त बनाउने चेतावनी दिए। उनले भने,संसदमा रगत बग्ला, हामी बरु त्यही मरौला। तर छोड्नेवाला छैनौं।"

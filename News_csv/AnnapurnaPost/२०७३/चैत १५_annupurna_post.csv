शीर्षक,विवरण
औचित्यहीन समिति,"०६३ वैशाखमा प्रतिनिधिसभा पुनस्र्थापित भएपछि एउटा नयाँ प्रक्रिया भित्र्याइयो। कूटनीतिक र संवैधानिक पदमा संसदीय सुनवाइमार्फत कार्यकारीको निर्णयलाई विज्ञ र विवेकसम्मत हिसाबले पात्रता केलाउनुलाई स्वागतयोग्य मानियो । त्यसमा पनि संसदीय समितिले कुनै ह्विप या पार्टी निर्देशनबिना या दलीय घेराबाट माथि उठेर आफ्नो दायित्व पूरा गर्छु भन्ने मान्यता अगाडि बढाउँदा त्यसरी नियुक्त पाएकाहरूले सम्बन्धित संवैधानिक संस्थाको सुदृढीकरण तथा क्षमता अभिवृद्धिमा र कूटनीतिज्ञहरूका हकमा अन्तर्राष्ट्रिय जगत्मा नेपालको हितमा पहिलेभन्दा धेरै दक्षताका साथ काम गर्नेछन् भन्ने आशा पनि यो अभ्यासको प्रारम्भले । तर सुनुवाइ समितिले त्यसपछिको हरेक नियुक्ति दलीय लेनदेन र स्वार्थलाई सर्वोपरि मान्दै अनुमोदन गर्दै आएको छ, बिनाअपवाद । सुनुवाइ समिति स्वयंको औचित्य र यदाकदा पारदर्शिता तथा नियत आम जनमानसमा बहस र आलोचनाको विषय बन्न पुगेको छ ।यसपटक सरकारले एक दर्जनभन्दा बढी राजदूतहरू नियुक्त गर्यो, दलीय कोटा पद्धति र लेनदेनकै आधारमा । ती राजदूतहरूको नाम सार्वजनिक हुनासाथ सार्वजनिक रूपमा आएका आलोचनात्मक प्रतिक्रियापछि नेपाली कांग्रेसको कोटाबाट मनोनीत आशा लामाको नाम सम्बन्धित दलले नै हटायो । जनताको आलोचनालाई सकारात्मक रूपमा लिइएको उदाहरण हो त्यो । अर्का एकजना मनोनीतलाई संसदीय सुनवाइमा बोलाइएन किनकि उनलाई प्रस्तावित गरिएको मुलुक स्पेनमा नेपाली दूतावास नै खोलिएको छैन । तर आश्चर्य फोरम लोकतान्त्रिकका नेताको कोटामा परेको अर्का एकजनाको बारेमा सप्रमाण विवादहरू सञ्चारमाध्यममा आए पनि संसदीय सुनवाइ समितिले आफूलाई संविधानले अराएको कर्मकाण्ड मात्र पूरा गर्यो । तर उसले जनताको विश्वास गुमायो । आफ्नै अस्तित्वलाई विवादमा धकेल्यो । किन चाहियो समिति ? किन सम्मानित र विज्ञ सदस्यहरूले त्यत्रो समय खर्च गर्ने यदि कार्यकारीका हरेक निर्णय या दलीय आदेशमा छाप नै लगाउने हो भने ? अनि किन आम तिरस्कार र अनेक आशंकालाई वैधानिकता दिने ? यो समितिले अनुमोदन गरेका न्यायाधीशहरूमाथि सर्वोच्चमा राजनीति र प्रायोजित न्यायसमेत गरेको आरोप सर्वत्र लागिरहेको छ । एकजना आचारसंहिताविपरीत विदेशी एनजीओमा जागिर खान पुगेका छन् पदबाट अवकाशपछि भने न्यायाधीश पदमै रहेर अन्यत्र परामर्शदाताको हैसियतमा काम गरेको आरोप सार्वजनिक भएपछि सर्वोच्चले त्यसबारे स्पष्ट गर्ने आवश्यकतासमेत ठानेन । जब संसदीय समिति आफूले नियुक्ति अनुमोदन गर्ने व्यक्तिहरूको पात्रता, चरित्र र सम्भाव्यतासँगै उनीहरूले सम्बन्धित संस्थाको छवि तथा कार्यदक्षतामा कति सकारात्मक या नकारात्मक योगदान पुर्याउलान्, त्यसबारे अलिकति पनि सचेत रहँदैन, त्यस्तो समिति संसद् सचिवालय या सरकारको ढुकुटीमा व्ययभार बन्नु हुँदैन । वास्तवमा यस्ता आलोचना र आशंकालाई सम्बन्धित समितिका नेतृत्वले सकारात्मक रूपमा लिनु आवश्यक छ किनकि प्रजातन्त्र स्थापनाको संघर्ष र त्यसका मूल्यमान्यतासँगको उनको निकटता अनि उसको बेदाग सार्वजनिक जीवनलाई समितिको लाचारीले नकारात्मक प्रभाव पार्नु हुँदैन । यो समितिको सान्दर्भिकता र औचित्यलाई उसकै कार्यशैली र उसले नियुक्ति अनुमोदन गरेका कैयौं व्यक्तिहरूको विवादास्पद छविका कारण समाप्त पारिसकेका छन् ।"
बाबुरामको बिरोध गर्दै समानान्तर राष्ट्रिय भेला आब्हान,"भक्तपुर : बाबुराम भट्टराई नेतृत्वको नयाँ शक्ति नेपालबाट बाहिरिएका सो पार्टीका नेता तथा कार्यकर्ताले बुधवार भक्तपुरमा समानान्तर राष्ट्रिय भेला आब्हान गरेका छन । भेला आयोजक समितिका संयोजक निर्मल भट्टराईका अनुसार राष्ट्रिय भेलामा नयाँ शक्ति परित्याग गरेका ५२ जिल्लाका झण्डै एक हजार प्रतिनिधि सहभागी हुनेछन । निर्मल भट्टराईसहित नयाँ शक्ति केन्द्रिय परिषदका सदस्यहरु सहदेव न्यौपाने, अशोक ढुंगेल, मुनिन्द्र बस्नेत र राम राज मंगरातीले पार्टीको सामान्य सदस्य समेत नरहने गरी पार्टी परित्याग गरेको घोषणा गरेका छन् । विद्रोही समूहले आगामी बैशाख ३१ गते हुन लागेको निर्वाचनमा भाग लिने निर्मल भट्टराईले जानकारी दिए । बाबुराम भटट्राईले बिदेशीको इशारामा स्थानीय तहको निर्वाचनको विरोध गरेर मधेशकेन्द्रित दलहरुको लाइनमा गएर अन्तत स्थानीय तहको निर्वाचनमा संघीय समाजबादी पार्टीसँगको सहकार्य गर्ने भएपछि आफूहरुले पार्टी परित्याग गर्नु परेको निर्मल भट्टराईले बताए । रफत सञ्चार क्लबमा पत्रकार सम्मेलन गर्दै संयोजक निर्मल भटट्राईले बाबुरामले मधेशी मोर्चाका एजेण्डा बोकेको,जातीय क्षेत्रीय राज्यलाई पहिलो प्राथामिकता दिएको, भारतसँग नझुकी नेपालमा केही गर्न नसक्ने प्रवृत्ति प्रदर्शन गरेको आरोप लगाए ।"
"आरआरमा आज स्ववियु चुनाव, अदालतको दुरुपयोग: क्रान्तिकारी","काठमाडौं : थुप्रै विद्यार्थी संगठनको विरोधका बाबजुद मंगलबार भृकुटीमण्डपस्थित आरआर क्याम्पसमा स्ववियु निर्वाचन हुँदैछ । गत फागुन १९ गते हुनुपर्ने निर्वाचन २३ गतेका लागि सारिएको थियो । निर्वाचन आचारसंहिता लागु भएकोले स्ववियु निर्वाचन गर्न नमिल्ने भन्दै प्रशासनले निर्वाचन रोकेको थियो । यही चैत २ गते आरआरका एमाले निकट अनेरास्ववियुका तर्फबाट सभापतिका उमेदवार तपेन्द्रबहादुर शाहीले हालेको रिटमा सर्वोच्च अदालतले निर्वाचन गराउन आदेश दिएको थियो । एकतर्फी रुपमा निर्वाचन गराउँन लागेको भन्दै माओवादी केन्द्र निकट अखिल क्रान्तिकारी लगायत १० विद्यार्थी संगठनले भने निर्वाचन बहिस्कार गरेका छन् । अन्नपूर्णसँग कुरा गर्दै अखिल क्रान्तिकारीका उपाध्यक्ष अनिल शर्माले आफूहरुलाई झुक्याएर क्याम्पस प्रमुख र एमाले अखिलले स्ववियु निर्वाचन गर्न लागेको आरोप लगाए । आफ्नो संगठनका कतिपय उमेदवार रोजगारीका लागि विदेश गएको, कोही गाउँ गएको र कोही परीक्षाको तयारीमा लागिरहेको अवस्थामा कुनै छलफल नै नगरी निर्वाचन घोषण गरिएकोले त्यसको विरोध र बहिस्कार गरेको शर्माले जानकारी दिए । सर्वोच्चमा समेत एमाले अखिलले गलत सूचना दिएर रिट हाली अदालतको दुरुपयोग गरेको उनको जिकिर छ । निर्वाचनको एकदिन अधिमात्रै चोरबाटोबाट नेविसंघको उमेदवारी दर्ता गर्नु अदालतको आदेश विपरित रहेको शर्माले बताए । नेविसंघले भने हिजो मात्रै उमेदवारी दर्ता गरेर निर्वाचनमा भाग लिन लागेको छ । पहिला आफ्नो संगठनको उमेदवारी दर्ता नभएकोले विरोध गरेको र अहिले उमेदवारी दर्ता भएकाले निर्वाचनमा भाग लिन लागेको नेविसंघका केन्द्रीय सदस्य डम्बर जोसीले बताए ।"
विश्वास बढाऔं : सी,"काठमाडौं : नेपालको राजनीतिक नेतृत्वको विश्वसनीयता र राज्यको आधिकारिकतामा ह्रास आएको विश्लेषण सर्वत्र भइरहेका बेला चिनियाँ राष्ट्रपति सी जिनपिङले प्रधानमन्त्री पुष्पकमल दाहालसँग नेपाल र चीनबीच राजनीतिक तहमा विश्वास बढाउन आवश्यक रहेकोमा जोड दिएका छन् । चीनको साताव्यापी अनौपचारिक भ्रमणमा रहेका प्रधानमन्त्री दाहालसँग बेइजिङमा सोमबार भएको भेटमा चिनियाँ राष्ट्रपति सीले दुई मुलुकबीच राजनीतिक तहमा विश्वास बढाउँदै सम्बन्धलाई नयाँ उचाइमा लैजान आवश्यक रहेको बताएका हुन् । स्टेट काउन्सिलर याङ जेइची तथा चिनियाँ विदेश मन्त्रालयका उच्च अधिकारीलाई छेउमा राखेर दाहाललाई आधा घन्टा भेटेका सीले नेपाल र चीनबीच कानुन कार्यान्वयन तथा सुरक्षा क्षेत्रमा सहकार्य बढाउनुपर्ने विषयलाई महत्वका साथ राखेको जानकारी भेटमा सहभागी नेपाली अधिकारीले अन्नपूर्णलाई दिए । 'द्विपक्षीय सम्बन्धलाई सकारात्मक मोड दिँदै नेपालचीन सम्बन्धलाई नयाँ अवस्थामा पुर्याउन मिलेर काम गर्नु आवश्यक रहेको राष्ट्रपति सीले बताउनुभयो । नेपाल र चीनबीच परस्पर राजनीतिक तहमा विश्वास सुदृढ गर्न मिलेर अघि बढ्नुपर्नेमा उहाँले जोड दिनुभयो', भेटबारे चिनियाँ विदेश मन्त्रालयले जारी गरेको वक्तव्यमा भनिएको छ । चिनियाँ राष्ट्रपतिले प्रमुख राष्ट्रिय हितका सवालमा चीन र नेपालले एकअर्कालाई साथ दिनुपर्ने बताएका थिए । भारतसँग निकट सम्बन्ध राखेर चीनसँग दूरी बढाएको आरोप खेपेका प्रधानमन्त्री दाहालसँग चिनियाँ राष्ट्रपतिले राजनीतिक विश्वास बढाउन आवश्यक रहेकोमा जोड दिएका हुन् । दाहालले चीन जानुअघि अविश्वासको दूरी हटाउन प्रयास गर्ने बताएका थिए । प्रधानमन्त्री दाहालले नेपालले अन्तर्राष्ट्रिय मामिलामा सक्रियतापूर्वक चीनले निर्वाह गर्दै आएको भूमिकाको प्रशंसा गर्दै अन्तर्राष्ट्रिय र क्षेत्रीय मामिलामा चीनसँग मिलेर काम गर्न चाहेको बताएका थिए । चिनियाँ राष्ट्रपतिसँगको छलफलबाट नेपाल र चीनबीचको सम्बन्ध विकासमा महत्वपूर्ण आयाम थपेको प्रधानमन्त्रीले भेटपछि सञ्चारकर्मीलाई बताए । चिनियाँ राष्ट्रपति सीले नेपालको राजनीतिक स्थायित्व महत्वपूर्ण रहेकोमा जोड दिएका छन् । भेटमा दाहालले चीनले अघि बढाएको वान बेल्न वान रोड अवधारणाले नेपाल, भारतलगायत एसिया क्षेत्रकै आर्थिक विकासमा महत्वपूर्ण योगदान दिने बताएका थिए । उनले नेपालले चाँडैभन्दा चाँडै उक्त अवधारणाको अंग बनी त्यसबाट लाभ लिन चाहेको बताएका थिए । दाहालले अघिल्लो सरकारका पालामा चीनसँग भएका पारवहन सम्झौताको प्रोटोकल बनाउने कामलाई उच्च प्राथमिकताका साथ नेपालले अघि बढाएको जनाउँदै अन्य सहमति र सम्झौता कार्यान्वयनमा सरकार प्रतिबद्ध रहेको बताएको त्यहाँस्थित नेपाली दूतावासले जनाएको छ । चीनको स्वशासित क्षेत्र तिब्बतको सिगात्सेसम्म आइपुगेको चिनियाँ रेललाई रसुवा, काठमाडौं हुँदै लुम्बिनीसम्म विस्तार गर्न दुवै देशले मिलेर काम गर्न आवश्यक रहेको उनले बताए । दाहालले भूकम्पपछि क्षतिग्रस्त बनेको तातोपानी नाका फेरि सञ्चालनमा ल्याउन चिनियाँ सहयोगको अपेक्षा लिएको बताए । चीनले नेपालको आर्थिक सामाजिक विकासमा उपलब्ध गराउँदै आएको उदार सहयोगका लागि धन्यवाद दिएका थिए । चिनियाँ राष्ट्रपतिसँग धेरै उत्साहका साथ खुला र स्पष्ट छलफल भएको छ', प्रधानमन्त्रीको भनाइ उद्धृत गर्दै प्रधानमन्त्रीको सचिवालयले प्रेसविज्ञप्तिमा जनाएको छ । भेट महत्वपूर्ण र उपलब्धिमूलक रहेको र यसखालको उच्चस्तरीय छलफलले नेपालचीन सम्बन्ध विकासमा महत्वपूर्ण आयाम थपेको छ', विज्ञप्तिमा भनिएको छ । भेटमा दाहालले नेपाल नयाँ संविधान कार्यान्वयनको चरणमा रहेको, आर्थिक विकासका लागि अग्रसर रहेको र त्यसका लागि चीनको सहयोग महत्वपूर्ण हुने बताए । उनले सबै पक्षलाई साथमा लिएर स्थानीय तहको निर्वाचन आयोजना गर्ने आफ्नो कोसिस रहेको बताएका थिए । चिनियाँ राष्ट्रपति नेपालको राजनीतिक स्थायित्व, विकास, समृद्धिसहित पूर्वाधार विकास, चिनियाँ रेल नेपालसम्म विस्तार तथा तातोपानी नाका पुनः सञ्चालनमा ल्याउने विषयमा चासोका साथ दाहालसमक्ष प्रस्तुत भएका थिए । चिनियाँ राष्ट्रपतिसँगको छलफल नेपालका लागि धेरै महत्वको रह्यो', सचिवालयले भनेको छ । नेपालले राखेका सबै विषयमा चिनियाँ राष्ट्रपतिबाट सकारात्मक सम्बोधन भएको दाहालको सचिवालयको दाबी छ । सीसँगको छलफल प्रधानमन्त्रीले सोचेभन्दा पनि माथि रह्यो', विज्ञप्तिमा भनिएको छ । भेटमा चिनियाँ राष्ट्रपतिले चीन र नेपालबीचको मित्रतापूर्ण सम्बन्ध दुवै देशका जनताका आधारभूत स्वार्थहरूमा आधारित रहेको बताए । चीन र नेपालबीचको सम्बन्ध यतिबेला गहिरिँदै आएको अवस्था छ । सरकार, राजनीतिक दल र अन्य तहमा निकट सम्बन्ध छ', सीले भनेका थिए, कनेक्टिभिटी, विपत्पछिको पुनर्निर्माण, पूर्वाधार विकास र सांस्कृतिक क्षेत्रमा सम्बन्धले स्थिर रूपमा गति लिएको छ । यसप्रति म खुसी छु ।' दुवै पक्षले नेपालचीनबीचको सम्बन्धलाई सकारात्मक मोड दिन र मित्रतापूर्ण सम्बन्धलाई नयाँ अवस्थामा पुर्याउन मिलेर काम गर्नु आवश्यक रहेको उनले बताए । एकअर्काको प्रमुख राष्ट्रिय हितका सवालमा चीन र नेपालले एकअर्कालाई साथ दिनुपर्ने उनको भनाइ थियो । पारस्परिक लाभका लागि चीनले अघि बढाएको वान बेल्न वान रोड' अवधारणा एक अवसरका रूपमा रहेको जनाउँदै उनले उक्त अवधारणाअन्तर्गत कनेक्टिभिटी, स्वतन्त्र व्यापार, कृषि, उत्पादन, ऊर्जा र विपत्तिपछिको पुनर्निर्माणलाई अघि बढाउन सकिने बताए । द्विपक्षीय व्यापार र लगानी, व्यापार सन्तुलन र दिगो विकासका लागि उक्त अवधारणा महत्वपूर्ण रहेको उनको जोड थियो । पर्यटन, संस्कृति, युवा, सञ्चारमाध्यम र सहकार्यका अन्य क्षेत्रमा सहकार्य घनीभूत पार्नुपर्ने राष्ट्रपति सीले बताएका थिए । प्रधानमन्त्री दाहालले चीन नेपालको मैत्रीपूर्ण सम्बन्ध भएको मुलुक रहेको बताए । उनले चीनले नेपाललाई लामो समयदेखि गर्दै आएको सहयोगका लागि धन्यवाद दिए । विशेषगरी भूकम्पपछिको पुनर्निर्माणमा चिनियाँ सहयोगको उनले सराहना गरे । दुई देशबीचको सम्बन्धले नयाँ उचाइ लिएको दाहालले बताए । नेपाल एक चीन नीतिप्रति पूर्ण प्रतिबद्ध रहेको उल्लेख गर्दै उनले नेपालले कहिल्यै आफ्नो भूमिमा चीनविरोधी गतिविधि हुन नदिने बताए । दाहालले चीनको वान बेल्ट वान रोड अवधारणाअन्तर्गत व्यापार, लगानी, पूर्वाधार, संस्कृति, पर्यटन, उड्डयनलगायत क्षेत्रमा सहयोग विस्तार गर्न र उक्त अवधारणामा नेपालले सक्रिय रूपमा सहभागी भई लाभ लिन चाहेको बताए ।बेइजिङ भ्रमण सकेर दाहाल सोमबारै सिचुवानको छेङ्दु आइपुगेका छन् । उनले मंगलबार चीनको स्वशासित क्षेत्र तिब्बतका प्रमुखसँग भेट्ने कार्यक्रम छ ।"
आरआर क्याम्पस अगाडि पत्रकारलाई लक्षित गरी पेट्रोल बम प्रहार,काठमाडौंः काठमाडौंको प्रदर्शनीमार्गस्थित रत्नराज्य लक्ष्मी क्याम्पस अगाडि पत्रकारलाई लक्षित गरेर पेट्रोल बम प्रहार भएको छ। रत्नराज्य लक्ष्मी क्याम्पसमा भइरहेको स्वतन्त्र विद्यार्थी युनियनको निर्वाचनको विरोधमा उत्रिएको नेकपा माओवादी केन्द्र निकट अखिल क्रान्तिकारीका कार्यकर्ताले पत्रकारलाई लक्षित गरेर पेट्रोल बम प्रहार गरेका हुन्। क्रान्तिकारीका कार्यकर्ताले प्रहार गरेको पेट्रोल बम फोटो पत्रकार क्लबका महासचिवसमेत रहेका अनलाइनखबरका फोटो पत्रकार श्रीधर पौडेल र दी काठमान्डू पोष्टका फोटो पत्रकार केशव थापाको खुट्टामा लागेको थियो। प्रहरी र अखिल क्रान्तिकारीका कार्यकर्ताबीच भएको झडपको फोटो खिचेर बसिरहेका बेला एक्कासी आफूहरुमाथि पेट्रोल बम प्रहार भएको फोटो पत्रकार पौडेलले बताए। उनका अनुसार अखिल क्रान्तिकारीका एकजना कार्यकर्ताले फोन गरेर विरोध प्रदर्शनमा उत्रिएको अखिल क्रान्तिकारीका कार्यकर्ताहरुको भिडमा नआउन भनेको केहीबेरमै पेट्रोल बम प्रहार भएको हो। रत्नराज्य लक्ष्मी क्याम्पसमा भइरहेको स्ववियु निर्वाचन माओवादीको विद्यार्थी संगठन अखिल क्रान्तिकारीले भने बहिष्कार गरेर त्यसको विरोधमा उत्रिएको छ। प्रहरीको उच्च सुरक्षामा मतदान भइरहेको छ। राजधानीको रत्नराज्य लक्ष्मी क्याम्पसमा स्वतन्त्र विद्यार्थी युनियनको निर्वाचनको क्रममा फोटो खिच्दै गरेका फोटोपत्रकार क्लब नेपालका महासचिब तथा अनलाइनखबरका फोटोपत्रकार श्रीधर पौडेल र क्लबकै सदस्य तथा कान्तिपुर दैनिकका फोटोपत्रकार केशब थापा माथि लक्षित गरि केही अराजक समूहले मंगलबार आर आर क्याम्पस बाहिर पेट्रोल बम प्रहार गरेको घटना प्रति फोटोपत्रकार क्लबले घोर भत्र्सना गरेकेा छ। ढुंगा प्रहारको फोटो समाचार माध्यममा प्रकाशित भएपछि उनीहरुले फोटो पत्रकारलाई लक्षित गरेर पेट्रोल बम प्रहार गर्नु जनताको सूचना पाउने अधिकार समेत बन्चित गर्न खोजिएको फोटोपत्रकार क्लबको बुझाइ छ फोटोजर्नालिस्ट क्लबका उपाध्यक्ष तथा प्रबक्ता दिपक गाउँलेले भनेका छन पेट्रोब बम प्रहार गर्ने जो कोही भएपनि छानबिन गरी उसलाई कानूनको दायरमा ल्याइ कारबाही गर्न फोटोपत्रकार क्लब सरकार सँग जोडदार माग गर्दछ।चौथो अंगको रुपमा मानिएको संचार श्रेत्रलाई स्वतन्त्र भएर सूचना सम्प्रेशण गर्न पाउने बाताबरण बनाउन पनि सम्बन्धित सबैमा फोटोपत्रकार क्लब आग्रह गर्दछ ।
उपप्रधानमन्त्री कमल थापा र भारतीय राजदूतबीच भेटवार्ता,"काठमाडौं : उपप्रधान तथा संघीय मामिला तथा स्थानीय विकासमन्त्री कमल थापा र नेपालका लागि भारतीय राजदूत राजदूत मञ्जिव सिंह पुरीबीच भेटवार्ता भएको छ । मंगलबार दिउँसो सिंहदबार पुगेर राजदूत पुरीले मन्त्री थापासँग भेटवार्ता गरेका हुन् । भेटमा दुई देशको सम्बन्ध सुमधुर बनाउने विषयमा विचार आदान प्रदान भएको मन्त्री थापाले जानकारी दिएका छन्। भेटपछि मन्त्री थापाले ट्वीटमा भनेका छन्, भारतीय राजदूत महामहिम मञ्जीभ पुरीसँगको शिष्टाचार भेटमा नेपाल भारतबीचको दुई पक्षीय समबन्धबारे विचार आदानप्रदान भयो । शनिबार मात्र भारतीय राजदूतको रुपमा नेपाल आएका पुरीले आइतबार राष्ट्रपति विद्यादेवी भण्डारी समक्ष ओहदाको प्रमाणपत्र पेश गरेका हुन् । त्यसपछि पुरी उच्च राजनीतिक भेटवार्तामा सक्रिय छन्। पुरीले कांग्रेस सभापति शेरबहादुर देउवा, एमाले अध्यक्ष केपी शर्मा ओलीसँग भेटवार्ता गरिसकेका छन् । भारतीय राजदुत महमहिम मंजिव पुरीसंगको शिष्टाचारभेटमा आज नेपाल भारतबीचको दुई पक्षिय सम्बन्धवारे बिचार आदानप्रदान भयो।    ()  ,"
चीनले चुनावलाई १४ करोड दिने,काठमाडौं : चीनले नेपालको आसन्न स्थानीय चुनावका लागि ९ मिलियन चिनियाँ युआन (झन्डै १४ करोड नेपाली रुपैयाँ) उपलब्ध गराउने भएको छ । प्रधानमन्त्री दाहालसँगको वार्ताका क्रममा चिनियाँ राष्ट्रपति सी जिनपिङले बर्सौंपछि नेपालमा स्थानीय चुनाव हुन लागेकोमा खुसी व्यक्त गर्दै उक्त सहयोग उपलब्ध गराउने घोषणा गरेका हुन् । नेपालमा नयाँ संविधान जारी भएकोमा मुक्तकण्ठले स्वागत गरेको चीनले संविधान कार्यान्वयनको महत्वपूर्ण खुड्किलोका रूपमा रहेको स्थानीय तह निर्वाचनमा सांकेतिक सहयोग घोषणा गरेको हो । दाहालले सोमबारै बेइजिङस्थित व्यापारिक समुदायसँगको अन्तक्र्रियामा नेपालमा लगानीका अवसरहरू रहेकाले लगानी बढाउन आग्रह गरेका थिए ।
नेपालचीनबीचका सम्झौता कार्यान्वयनोन्मुख,काठमाडौं:प्रधानमन्त्री पुष्पकमल दाहालका परराष्ट्र मामिला सल्लाहकार डा ऋषि अधिकारीले प्रधानमन्त्रीको चीन भ्रमण सफल भएको बताएका छन्। रिपोर्टर्स क्लबले आज आयोजना गरेको साक्षात्कारमा डा अधिकारीले भ्रमणका क्रममा चिनियाँ राष्ट्रपतिसँग भएको भेटवार्ता महत्वपूर्ण रहेको जानकारी गराउँदै चीनले स्थानीय तहको चुनावकै लागि आर्थिक सहयोग उपलब्ध गराउने प्रतिबद्धतालगायत कारणले भ्रमण पूर्णरुपमा सफल भएको बताए। अघिल्लो सरकारको पालामा नेपालचीनबीच भएका सम्झौता कार्यान्वयनोन्मुख रहेको बताउँदै उनले त्यसलाई अगाडि बढाउन द्विपक्षीय गृहकार्य भइरहेको जानकारी गराए।
विकास रणनीतिबारे ओलीले लिए विज्ञका सुझाव,"काठमाडौं: सरकारमा रहँदा महत्वाकांक्षी योजना सार्वजनिक गरेका पूर्वप्रधानमन्त्री एवं एमाले अध्यक्ष केपी ओलीलाई विभिन्न क्षेत्रका विज्ञले २५ वर्षभित्र मुलुकमा १३ प्रतिशत आर्थिक वृद्धि हासिल गर्न सकिने सुझाव दिएका छन् । मुलुकको आर्थिक विकास र समृद्धिका लागि राजनीतिक स्थायित्वसँगै जल, जमिन र जनशक्तिको समुन्नत विकास गर्न उनीहरूले सुझाएका हुन् । आगामी २५ वर्षसम्म मुलुकलाई कसरी आर्थिक विकास र समृद्धिमा पुर्याउने भन्ने विषयमा ओलीले राजधानीको एक होटेलमा कार्यक्रम गरी एक सयभन्दा बढी विज्ञको सुझाव सोमबार संकलन गरेका थिए । पार्टीको घोषणापत्र बनाउन नभई मुलुकको समग्र विकास कसरी गर्ने भनेर कार्यक्रम आयोजना गरिएको भन्दै ओलीले राष्ट्रिय स्वार्थ, देशको हित, मुलुकको सार्वभौमसत्ता, एकता र लोकतान्त्रिक प्रक्रियासँगै आर्थिक समृद्धिका लागि आफू र आफ्नो पार्टी चिन्तित रहेको बताए । एकदुईजना मधेसकेन्द्रित दलका नेताका कारण स्थानीय तहको निर्वाचन नरोकिने भन्दै ओलीले विकासका लागि १० वर्ष नै पर्याप्त भए पनि २५ वर्षमा समृद्धि हासिल गर्न सकिने बताए । विश्वका खुसी मान्छेको सूचकांकमा नर्वेका जनता पहिलो नम्बरमा परेकोमा आश्चर्य व्यक्त गर्दै ओलीले भने, यस्तो उर्वरभूमि, ऋषिमुनिका सन्तान, दुनियाँ थर्काउने गरी लडाइँ लडेका, संसारले काममा पत्याएका, सामूहिक भावना भएका देशका नागरिक हामी नेपाली पो सबैभन्दा खुसीको सूचीमा पर्नुपर्ने हो । मुलुकको आर्थिक विकास र समृद्धिका लागि राजनीतिक स्थायित्वसँगै जल, जमिन र जनशक्तिको समुन्नत विकास गर्न सुझाव । अख्तियारका पूर्वप्रमुख सूर्यनाथ उपाध्यायले पानी, कृषि र पर्यटनका क्षेत्रमा विकास गर्न सके मुलुक आर्थिक समृद्धिको दिशामा जानसक्ने बताए । पानी, कृषि र पर्यटन हाम्रा अद्वितीय चीज हुन्, उनले भने, यी क्षेत्रको विकास गर्न सक्यौं भने आर्थिक समृद्धि हासिल गर्न सक्छौं । मुलुकमा व्याप्त भ्रष्टाचारको जालो तोड्न राजनीतिक इच्छाशक्ति आवश्यक हुने तर्क गर्दै उपाध्यायले भने, भ्रष्टाचार अन्त्य गर्ने जिम्मा अख्तियारलाई लगाएर राजनीतिक क्षेत्र पन्छिन मिल्दैन । पूर्वराजदूत राजेश्वर आचार्यले दुई ठूला छिमेकी चीन र भारतको राष्ट्रिय चासोसँगै नेपालले पनि राष्ट्रिय चासोका विषय छनोट गरेर अघि बढ्नुपर्ने बताए । सूचनाप्रविधि क्षेत्रका जानकार रामचन्द्र लामिछानेले मुलुकको शिक्षाप्रणाली परिवर्तन गरी सूचनाप्रविधिलाई उद्योगका रूपमा विकास गर्नुपर्ने बताए । चीनको सिचुवान विश्वविद्यालयमा आबद्ध कृष्णप्रसाद ओलीले एमाले अध्यक्ष ओली नेतृत्वको सरकारले विगतमा चीन सरकारसँग गरेका सम्झौता कार्यान्वयनमा जोड दिए । पूर्वराजदूत शम्भुराम सिम्खडाले ०४६ सालको राजनीतिक परिवर्तनपछि मुलुकका सबै क्षेत्रमा चरम राजनीतिका कारण विकास हुन नसकेको बताए । हाइड्रोबाट मुलुकको विकास र उन्नति गर्न सकिने उल्लेख गर्दै इन्जिनियर शरद उपाध्यायले भने, हाइड्रो बनाउनका लागि रूख काट्न र जग्गा क्षतिपूर्तिमा देखिने समस्या हल हुनुपर्ने बताए । अर्थशास्त्री डिल्लीराज खनालले आगामी २५ वर्षमा १० देखि १३ प्रतिशतको आर्थिक वृद्धि गर्न सकिने बताए । समाजका सबै क्षेत्रमा चरम राजनीतिका कारण विकास निर्माण ठप्पप्रायः भएको उल्लेख गर्दै पूर्वाधारविद् डा सूर्यराज आचार्यले भने, विकास गर्ने हो भने सबैभन्दा पहिले पेसागत संघसंस्था खारेज गरियोस् । जनता र देशको प्राथमिकताभन्दा गोरा र दाताका प्राथमिकतामा आयोजना छनोट गर्ने काम बन्द गर्नुपर्यो । अर्थशास्त्री गोविन्द थापाले विकासमा पछि पर्नुको मुख्य कारण राजनीतिक अस्थिरता भएको बताए । हामीसँग राष्ट्रिय गौरवका योजना छन्, बजेट पनि छ तर योजना निर्माण हुँदैनन्, थापाले भने, समस्या दल र नेतामा छ । उद्योगी सुरज वैद्यले स्थिर सरकार नबनी मुलुकमा विकास असम्भव भएको बताए । दलहरू मिलेर १० वर्षका लागि न्यूनतम आर्थिक एजेन्डा बनाउनुपर्छ, उनले भने, राजनीतिक अस्थिरताबीच एक पुस्ता गुमाइसक्यौं । अर्को पुस्ता पनि त्यसै खेर खाने सम्भावना छ । प्रशासनिक अदालतका अध्यक्ष काशीराज दाहालले संविधानबाहिरबाट निकास खोज्ने प्रवृत्ति अन्त्य गरेर दलहरूले विकासको सुरुआत आफैंबाट गर्नुपर्ने बताए । पूर्वराजदूत हिरण्यलाल श्रेष्ठले भने, रेमिट्यान्सले मात्र मुलुक उँभो लाग्दैन । एसियाको सन्दर्भमा नेपालले कसरी आफूलाई अघि बढाउने भन्नेमा गम्भीर बन्न जरुरी छ ।"
"निर्वाचन अायोगले गृहमन्त्रीलाई सोध्यो, 'किन हेलिकप्टर चढेको?'","काठमाडौं: प्रमुख प्रतिपक्षी दल नेकपा एमालेले सत्ता पक्षबाट निर्वाचन आचारसंहिताको व्यापक उल्लंघन गरेको ध्यानाकर्षण गराएपछि निर्वाचन आयोगले गृहमन्त्रालयसँग स्पष्टीकरण मागेको छ। सरकार र मन्त्रीहरुबाट निर्वाचन आचारसंहिताको ठाडो उल्लंघन गरेको भन्दै त्यस्तो कार्य तत्काल रोक्न एमाललेले मंगलबार निर्वाचन आयोगमा पुगेर लिखित ध्यानाकर्षण पत्र दर्ता गराएको थियो। संसदीय दलका उपनेता सुवासचन्द्र नेम्वाङका अनुसार एमालेले ध्यानाकर्षण बुझाएपछि आयोगले गृहमन्त्रालयसँग स्पष्टीकरण मागेको हो।'हामी अध्ययन गरिरहेका छौ र गृहमन्त्रालयलाई स्पष्टीकरण पत्र पनि पठाएका छौआयोगले आफूलाई दिएको जवाफ उघृत गर्दै नेम्वाङले भने। उपनेता नेम्वाङ,प्रमुख सचेतक भानुभक्त ढकाल,पूर्वमन्त्री अग्नी खरेल,नेता राजन भट्टराई,राजेन्द्र पाण्डेको प्रतिनिधिमण्डलले आयोगमा ध्यानाकर्षण पत्र दर्ता गराएको थियो। उपप्रधान तथा गृहमन्त्री बिमलेन्द्र निधिले कञ्चनपुरको पुनर्वास आनन्दबजार घटनाका पीडितलाई हेलिकोप्टर प्रयोग गरी पार्टीका तर्फबाट राहत चेक दिएको भन्दै एमालेले आपत्ति जनाएको छ। 'सरकारी खर्चमा हेलिकोप्टर चढेर पार्टी काम गर्नु आचारसंहिताको ठाडो उल्लंघन हो'एमालेले भनेको छ। बजेट र नीति तथा कार्यक्रममा नपरेका कार्यक्रममा रकमान्तर गरेर व्यापक रुपमा सरकारले निकासा गरेको आरोप पनि एमालेले लगाएको छ। म्यादी प्रहरी नियुक्तिलाई वस्तुनिष्ठ र पारदर्शी बनाउन अनुगमन गर्न आयोगसँग एमालेले माग गरेको छ।निर्वाचन आयोगले राष्ट्रपति,उपराष्ट्रपति र प्रधानमन्त्रीले मात्रै आयोगको अनुमतिमा हेलिकोप्टर चढन पाउने व्यवस्था रहेको एमाले नेताहरुलाई जानकारी गराएको छ।"
सीमांकनमा बाँडिए कांग्रेस नेता,"काठमाडौं : प्रदेश नम्बर ५ को सीमांकन हेरफेरसहित संविधान संशोधनलाई प्रक्रियामा लैजाने कि सीमांकन रोकेर अघि बढ्ने भन्नेमा कांग्रेस नेताहरू दुई धारमा बाँडिएका छन् । पार्टी केन्द्रीय कार्यालय सानेपामा सोमबार बसेको केन्द्रीय कार्यसमिति बैठकमा बोल्ने सदस्यहरूमध्ये केहीले पासफेल जे भए पनि सरकारले पेस गरेको संशोधन प्रस्ताव प्रक्रियामा लैजानुपर्ने धारणा राखेका छन् भने केहीले प्रदेश सीमांकनलाई थाती राखेर अघि बढ्नुपर्ने बताएका छन् । बैठकको सुरुमै उपप्रधान एवं गृहमन्त्री विमलेन्द्र निधि र पूर्वउपप्रधानमन्त्री तथा पूर्वमहामन्त्री कृष्णप्रसाद सिटौलाले यी दुई धारमा आफ्नो धारणा राखेका थिए । निधिले प्रदेश सीमांकनलाई नहटाई प्रक्रियामा लगेर मधेसी मोर्चालाई सन्तुष्ट बनाउनुपर्ने धारणा राखेका थिए भने सिटौलाले सीमांकनलाई तत्काल होल्ड गरी त्यसबाहेकका संशोधन प्रस्ताव पारित गरेर जानुपर्ने बताएका थिए । सोमबारको बैठकमा अधिकांश केन्द्रीय सदस्यले सीमांकनसहित संशोधन प्रक्रियामा जानुपर्ने बताएका थिए । बैठकमा जीवनबहादुर शाही, सुरेन्द्र पाण्डे, आनन्दप्रसाद ढुंगाना, उमाकान्त चौधरी, किरण यादवलगायतले संशोधन प्रस्तावलाई संशोधन नै नगरी प्रक्रियामा लैजानुपर्ने धारणा राखे । 'सरकारले ल्याएको संशोधन प्रस्तावलाई संशोधन होइन, जस्ताको तस्तै प्रक्रियामा लैजानुपर्छ', केन्द्रीय सदस्य ढुंगानाले भने, 'मोर्चालाई साथमा लिन नसक्ने हो भने चुनाव नै हुन सक्दैन । चुनाव त राजाले पनि गराएका थिए नि, यसमा पार्टी स्पष्ट हुन जरुरी छ ।' त्यस्तै केन्द्रीय सदस्य ज्ञानेन्द्रबहादुर कार्की, अर्जुननरसिंह केसी, मानबहादुर विश्वकर्मा, रमेश लेखक, दीपक गिरी, नवीन्द्रराज जोशीलगायतले भने एमाले तयार नभए संशोधन प्रस्ताव पास नहुने भएकाले सीमांकन होल्ड गरेर अघि बढ्नुपर्ने धारणा राखेका थिए । कार्कीले मधेसी मोर्चाका मागलाई सहमति हुनेसम्म सम्बोधन गरेर संविधान संशोधन प्रस्ताव अघि बढाउनुपर्ने बताएका थिए । केही केन्द्रीय सदस्यले मोर्चाको मागलाई जस्ताको तस्तै समर्थन गरे सहमति पनि हुन नसक्ने र चुनाव पनि नहुने भन्दै पार्टीले आफ्नो पोजिसन बनाएर वार्तामा बस्नुपर्ने बताए । 'पाँच नम्बर प्रदेश टुक््रयाएर राष्ट्रिय समस्या समाधान हुन्छ भने हामीले मान्नुपर्छ भनेका हौं', बैठकमा बालकृष्ण खाँडले भने, 'तर प्रदेश सीमांकन चलाउँदा पनि मोर्चा तयार नहुने हो भने किन सीमांकन हेरफर गर्न तयार हुने ? ' केन्द्रीय बैठकमा बोल्ने केहीले पासफेल जे भए पनि सरकारले पेस गरेको संशोधन प्रस्ताव प्रक्रियामा लैजानुपर्ने धारणा राखेका छन् भने केहीले प्रदेश सीमांकनलाई थाती राखेर अघि बढ्नुपर्ने बताएका छन् । गोविन्द भट्टराईले संविधान संशोधनलाई जतिसक्दो चाँडै टुंगो लगाएर चुनावका लागि अघि बढ्नुपर्ने धारणा राखेका थिए । उनले निर्वाचन भए देश टुक्रिन्छ भन्ने अतिवादी सोचाइ त्याग्न आग्रह गर्दै चुनाव तोकिएको समयमा भए मात्रै देश बलियो र लोकतान्त्रिक हुने बताए । 'चुनाव हुन सकेन भने संविधानप्रति नै शंका उत्पन्न हुन्छ र अर्को खिलराज जन्मन सक्छ', उनले भने, 'त्यसैले पनि कांग्रेसको अर्जुनदृष्टि चुनाव गराउनेमा हुनुपर्छ ।' उनले मधेसी मोर्चाले ५ नम्बर प्रदेशको सीमांकन हेरफेर गरेपछि मोर्चाको संविधानप्रतिको असहमति बन्द गर्छ कि त्यसलाई प्रस्थानबिन्दु बनाउँछ भन्ने वार्तामा बसेको र पार्टी नेतृत्वले विश्लेषण गर्नुपर्ने पनि बताए । 'यो संशोधन प्रस्ताव पास भएपछि मोर्चाको असहमति सकिन्छ कि सुरु हुन्छ ? ' भट्टराईले प्रश्न गरे । सदस्यहरूले प्रदेश सीमांकन होल्ड गर्ने वा अघि बढाउने भन्नेमा दुई धारमा धारणा राखे पनि नेतृत्वले भने यस विषयमा केही बोलेको छैन । बैठक समापन गर्नेक्रममा सभापति शेरबहादुर देउवा, रामचन्द्र पौडेललगायत नेताले यस विषयमा धारणा राख्ने बताइएको छ । बैठकमा विश्वप्रकाश शर्माले स्थानीय तहको निर्वाचनमा पार्टीले १५ वर्षको स्पष्ट भिजन सार्वजनिक गरेर अघि बढ्नुपर्ने लिखित धारणा राखेका थिए । धनराज गुरुङले कञ्चनपुर घटनामा भारतको ठाडो हस्तक्षेप भएको भन्दै पार्टीले पनि मारिएका गौतम परिवारलाई क्षतिपूर्ति दिनुपर्ने धारणा राखेका थिए । सर्वोच्चको हस्तक्षेप अस्वीकार्य बैठकमा मन्त्रीसहित आधा दर्जन केन्द्रीय सदस्यले आईजीपीका विषयमा सर्वोच्चले गरेको फैसला कार्यपालिकाको अधिकार खोस्ने गरी 'डिजाइन' मा भएको भन्दै अस्वीकार गर्नुपर्ने धारणा राखेका छन् । वनमन्त्री शंकर भण्डारी, देवेन्द्रराज कँडेल, मोहनबहादुर बस्नेत, महेन्द्र यादवलगायतले सरकारले नियुक्त गरेको प्रहरी महानिरीक्षकको नियुक्ति बदर गर्ने अधिकार सर्वोच्चलाई नभएको जिकिर गरेका थिए । उनीहरूले अहिले आईजीपीका विषयमा हस्तक्षेप गरेको सर्वोच्चले भोलि सचिव, मुख्यसचिव हुँदै प्रहरीको हबल्दार बढुवामा पनि हस्तक्षेप गर्ने नजिर बस्ने भन्दै त्यसको प्रतिवाद गर्नुपर्ने धारणा राखेका थिए । 'प्रहरी महानिरीक्षक बनाउने अधिकार विशुद्ध कार्यपालिकाको हो', बैठकमा भण्डारीले भने, 'सर्वोच्चले यसमा आदेश गर्नु भनेको हस्तक्षेप नै हो यसलाई स्वीकार गर्नु हुँदैन ।'"
नयाँ शक्तिको केन्द्रीय परिषद् बैठक बस्दै,काठमाडौं:नयाँ शक्ति पार्टी नेपालको अन्तरिम केन्द्रीय परिषद्को बैठक बस्दैछ। काठमाडौंको बुद्धनगरस्थित क्वालिटी ब्याङ्क्वेटमा बस्ने बैठक बिहान ११ बजेदेखि सुरु हुनेछ। दुई दिनसम्म चल्ने परिषद् बैठकले देशको पछिल्लो राजनीतिक परिस्थितिको समीक्षा गर्दै पार्टीले अवलम्बन गर्ने नीति तथा कार्ययोजना तयार गर्नुका साथै पार्टीको आन्तरिक कार्यदिशाको सन्दर्भमा निश्चित योजना निर्माण गर्ने प्रवक्ता खिमलाल देवकोटाले जानकारी दिए। यस्तै बैठकमा आसन्न स्थानीय निकायको निर्वाचन र निर्वाचन केन्द्रित रणनीतिक कार्ययोजनाका विषयमा छलफल हुनेछ ।
चुनावको विरोधमा मोर्चाद्वारा निर्वाचन कार्यालय घेराउ,महोत्तरी: मधेशी मोर्चाले जिल्ला निर्वाचन कार्यालय घराउ गरेका छन्। बिहान ११ बजे कार्यालयको गेटमा धर्ना दिन पुगेका उनीहरुले साँझ ५ बजेसम्मै बसेर कार्यालय घेराउ र धर्नामा बसेका हुन्। मोर्चाको धर्ना र घेराउ कार्यक्रमले जिल्ला निर्वाचभनको कामकार्बाही प्रभावित भएको छ। मधेसी समुदायलाई संविधानमै अधिकार नदिएर स्थानीय तहको निर्वाचन गराउन खोजेको भन्दै सरकार र दलमा बसेका नेताको विरोधमा उनीहरु उत्रिउका हुन्। धर्ना बसेपछि वैशाख ३१ गतेको लागि सरकारले तोकेको निर्वाचन तयारीको कामकाज प्रभावित भएको छ। संविधानमा संशोधन बिना चुनाव गरिए मधेशमा स्थानीय तहको चुनाव हुने नदिने र चुनावमा मधेसी मोर्चा आवद्ध कुनै राजनीतिक दलले सहभागिता नजनाउने मोर्चाले जनाएको छ। मधेसी मोर्चाले चुनाव तयारीमै असहयोग गर्ने उद्देश्य साथ स्थानीयत तह पुर्नसंरचना अन्तर्गत महोत्तरीमा कायम भएको ३ नगरपालिका र १२ गाउँपालिका मध्ये गौशाला र जलेश्वर नगरपालिकामा तालावन्दी गर्नुको साथै १० वटा गाउँपालिकाको कार्यालयमा यस अघि तालावन्दी गरेर कामकाज ठप्प पारिसकेका छन्। महोत्तरीमा २९ वटा दल दर्ता महोत्तरीमा सक्रिय मध्य २९ दलले जिल्ला निर्वाचन कार्यालय जलेश्वरमा दल दर्ता गराएका छन्। निर्वाचन आयोगले स्थानीय तहको निर्वाचनमा सहभागिता जनाउन मिति तोकेरै जिल्ला निर्वाचन कार्यालयमा दल दर्ता गराउन सूचना प्रकाशित गरेको थियो। जिल्ला निर्वाचन कार्यालय महोत्तरीमा माघ १७ गते सम्म दल दर्ता गराउने म्याद तोकिए अनुसा महोत्तरीमा २९ वटा दल दर्ता हुन आएको छ। दर्ता भएका दलहरुले मात्र यसपालिको चुनावमा सहभागीता जनाउने पाउने जिल्ला निर्वाचन कार्यालय महोत्तरीका अधिकृत पिंकी रायले बताइन्। 'निर्वाचन कार्यालयमा दल दर्ता गराउने दलले मात्र चुनावमा भाग लिन पाउँछन्। कोही चुनावमा भाग लिन खोजे स्वतन्त्रबाट लड्न पाउने व्यवस्था छ।' उनले भनिन्।निर्वाचन कार्यालय महोत्तरीमा दर्ता भएका २९ दल बाहेक कतिपय दल चुनावमा भाग नै नलिने अडानमा रहेको र कतिपयले दलनै दर्ता गराएका छैनन्।

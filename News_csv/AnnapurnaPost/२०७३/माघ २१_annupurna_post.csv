शीर्षक,विवरण
निर्णायक खेल,"मुलुकको संक्रमण लम्बिँदा स्थायित्व, विकास, अर्थतन्त्र र समृद्धिलाई त्यसले पार्ने असरबाट समग्र मुलुक प्रभावित छ । त्यो परिस्थितिबाट उत्पन्न छिमेकी अवधारणा पनि नकारात्मक देखा परेका छन्, यद्यपि त्यो अस्वाभाविक हैन । नेपालको राजनीति र त्यसका मुद्दालाई झन्डै प्रत्यक्ष हस्तक्षेपको शैलीमा प्रभावित गर्दै आएको भारतका राजदूत रणजित रेले हालै नेपालको आन्तरिक राजनीतिमा भारतले कहिल्यै हस्तक्षेप नगरेको र नगर्ने बताएका छन् । उनको अभिव्यक्तिको विश्वसनीयता एक हदसम्म नेपाली राजनीतिज्ञहरूको विश्वसनीयताभन्दा फरक देखिन्न । नेपालको विद्यमान परिस्थितिमा प्रत्यक्ष जवाफदेही नेपालकै नेताहरू हुन्, तर बाह्रबुँदे र त्यसका एजेन्डा कहाँ, कसको प्रभाव र मध्यस्थतामा भएको हो, त्यो स्पष्ट छ । अहिलेको अस्थिरताको मूलमा बाह्रबुँदे र त्यसबाट निम्तिएको राजनीतिको असफल व्यवस्थापनमा छ । वास्तवमा अबका दिनमा नेपाल भारत सम्बन्धबारे राजदूत रेका उत्तराधिकारीका रूपमा आउने व्यक्तिका लागि एउटा अवसर र चुनौती दुवै उपलब्ध हुनेछन्, नेपालको आन्तरिक मामिलाको सूक्ष्म व्यवस्थापन' या हस्तक्षेप गर्न । सत्ताबाट बाहिर रहँदा वर्तमान प्रधानमन्त्री पुष्पकमल दाहालले पटकपटक भारतले नेपालको आन्तरिक मामिलामा माइक्रोम्यानेजमेन्ट' गर्न नहुने अभिव्यक्ति दिएका छन् । नेपालको लम्बिँदो संक्रमणबारे चीनले आफ्नै अवधारणा प्रस्तुत गरेको छ । हालै सम्पन्न नेपाल थिंक ट्यांक' सम्मेलनमा सहभागी सिचुआन विश्वविद्यालयअन्तर्गत दक्षिण एसियाली अध्ययन संस्थानका कार्यकारी निर्देशक ली ताओले नेपालको अस्थिरतालाई नेपालचीन सम्बन्धमा सबैभन्दा ठूलो बाधकका रूपमा प्रस्तुत गरेका छन् । उनले धर्म निरपेक्षताका नाममा पश्चिमा गैरसरकारी संस्थाहरूद्वारा जारी धर्म परिवर्तन अभियान र नेपाली राजनीतिमा भारतको अत्यधिक चासोलाई अस्थिरताको कारण बताएका छन् । वास्तवमा यो अभिव्यक्ति आम नेपालीको मान्यतासँग धेरै मेल खान्छ । त्यसको अर्को पनि अर्थ लाग्छ, अर्थात् नेपाली जनतालाई प्रत्यक्षरूपमा संलग्न नगरी ल्याइएको परिवर्तनका महत्वपूर्ण एजेन्डामार्फत विदेशी शक्तिहरू खेलिरहेका छन् । भविष्यमा अझ चलखेल र द्वन्द्व नेपालमा बढ्ने अवस्थालाई दृष्टिगत गरी यहाँको राजनीति आफूअनुकुल बनाउन आजैबाट नेपालीहरूले राजनीतिक एजेन्डा र संविधानबारे निर्णायक खेल खेल्नु अपरिहार्य बनेको छ ।"
स्थानीय निकायको संख्या र सिमानामा हेरफेर हुँदैन: पौडेल,"काठमाडौँ: स्थानीय निकाय पुनःसंरचनासम्बन्धी आयोगका अध्यक्ष बालानन्द पौडेलले आफूहरुले सिफारिस गरेको स्थानीय निकायको सङ्ख्या र सिमानामा संविधानतः हेरफेर हुन नसक्ने बताएका छन्। विकास सञ्चार समाज नेपालले आज यहाँ आयोजना गरेको अन्तक्र्रिया कार्यक्रममा अध्यक्ष पौडेलले सरकारले आफ्नो सिफारिसबमोजिम स्थानीय निकायअन्तर्गत वडा र सदरमुकाम मात्र परिवर्तन गर्न सक्ने उल्लेख गरे। सो आयोगले गत पुस २२ गते कुल सात सय १९ स्थानीय निकायसहितको प्रतिवेदन दिएको थियो। हेरफेर गर्नुपरेमा सरकारले संविधानतः आयोगलाई प्रतिवेदन फिर्ता गरी पुनः सिफारिस भने गराउन सक्ने उनले बताए। मन्त्रिपरिषद्को बिहीबारको बैठकले सरकारले आयोगलाई दिएको कार्यादेश र प्राप्त गुनासालाई ध्यान दिई १५ दिनभित्र प्रतिवेदन दिन स्थानीय विकासमन्त्री हितराज पाण्डेको संयोजकत्वमा कार्यदल गठन गरेको थियो। अध्यक्ष पौडेलले आफूहरुले करिब ८० प्रतिशत काम पूरा गरिसकेकाले आउँदो फागुनभित्र अन्तिम प्रतिवेदन बुझाइएको जानकारी दिए। कार्यक्रममा जिविस महासङ्घका पूर्वाध्यक्ष कृष्णप्रसाद सापकोटाले विशेष संरक्षित र स्वायत्त क्षेत्रमा आर्थिक, सामाजिक र सांस्कृतिक अधिकारबारे सँगसँगै छलफल गर्नुपर्ने बताए। समाजका कार्यकारी निर्देशक डा पियूष मिश्रले स्थानीय निकायको पुनः संरचनाबारे सञ्चारमाध्यमले बहस सञ्चालन गर्नुपर्नेमा जोड दिए। रासस"
मोर्चासँग प्रधानमन्त्री प्रचण्डले भने : निर्वाचनको मिति तोकेको छैन,"काठमाडौं : प्रधानमन्त्री पुष्पकमल दाहालले सरकारले निर्वाचन आयोगलाई जेठ १० भित्र स्थानीय निर्वाचन गर्न भन्दै पत्राचार गरेको भन्ने कुरामा कुनै सत्यता नभएको बताएका छन् । शुक्रबार प्रधानमन्त्रीसँगको छलफलपछि एक नेताले प्रचण्डलाई उद्घृत गर्दै भने, मन्त्रिपरिष्दको निर्णयमा स्थानीय निर्वाचन तयारी गर्न आयोगलाई पत्राचारसम्म गरेको हो । आगामी वैशाख मसान्तदेखि जेठ १० भित्र निर्वाचन हुने गरी तयारी गर भनेको होइन । नतोकिएको मिति सञ्चारमाध्यममा आउँदा म आश्चर्य छु । प्रधानमन्त्री निवास बालुवाटारमा साँझ ५ बजेदेखि अढाई घण्टासम्म बसेको माओवादी केन्द्र र मधेसी मोर्चाको बैठकमा प्रधानमन्त्री दाहालले भने्, यो बैठकको उद्देश्य मन्त्रिपरिषद्को बिहीबार बसेको बैठकको निर्णय स्पष्ट गर्नु र गत सोमबार बसेको सत्ता गठबन्धन कांग्रेस, माओवादी केन्द्र र मोर्चाको बैठकले गठन गरेको तीन सदस्यीय संविधान परिमार्जन कार्यदलको कार्य प्रगतिका बारेमा जानकारी दिनु पनि हो । तराई मधेस लोकतान्त्रिक पार्टीका उपाध्यक्ष सर्वेन्द्रनाथ शुक्लाले दाहालको भनाइ उदृत गर्दै भने, मन्त्रिपरिषद्को बिहीबार बसेको बैठकले स्थानीय निर्वाचनको मिति नतोकेको र स्थानीय निकाय वा तह भन्ने कुरा पनि उल्लेख नगरेकोमा सञ्चार माध्यमबाट एकाएक मिति र तह मा समेत आफू आश्चर्य परे । प्रधानमन्त्री दाहाल शुक्रबारको बैठकमा भने, म साउन १९ मा तपाईहरूसँग भएको तीन बुँदे सहमति अनुसार नै संविधान संशोधन गरी निर्वाचन मिति तोक्ने छु । मोर्चालाई अलग्याएर निर्वाचन हुनै नसक्ने कुरामा आफू पनि विश्वस्त छु । तपाई र शेरबहादुर दुवैजना संशोधन पारित हुँदैन की भन्ने कुरामा निरास भएको हो ? मोर्चाका नेताले प्रश्न राख्दा दाहालले प्रत्युत्तर थियो, होइन । छैन । यस विषयमा राष्ट्रिय प्रजातन्त्र पार्टीका अध्यक्ष कमल थापा, मधेसी जनअधिकार फोरम लोकतान्त्रिकका अध्यक्ष विजयकुमार गच्छदारसँग मेरो गम्भीर र निर्णायक वार्ता अघि बढिरहेको छ । थापा र गच्छदारसँग मन्त्रालय वाँडफाँडमा केही कुरा मिल्न बाँकी रहेको सत्य भएको जानकारी उनले बैठकमा दिएका थिए । संशोधनका लागि प्रमुख प्रतिपक्षी दल एमालेसँग विभिन्न कोणबाट छलफल भएको र त्यो सकारात्मक दिसातर्फ गइरहेको दाबी दाहालको थियो । राष्ट्रिय मधेस समाजवादी पार्टी संसदीय दलका सचेतक धमेन्द्रकुमार साहका अनुसार संसद्मा संशोधन प्रस्ताव जसरी अघि बढ्नु पर्ने थियो त्यो नहुनुको कारणबारे मोर्चाको प्रश्नमा दाहालको जवाफ थियो, राप्रपाको प्रथम एकता महाधिवेशनपछि सबै कुरा ठिक हुन्छ । जुन दिन संसद्मा संशोधन विधेयक निर्णयका लागि पेश हुन्छ, त्यतिबेला दुई तिहाई पुयाएर देखाउने जिम्मेवारी पूरा गर्छु । माओवादी नेता नारायणकाजी श्रेष्ठले प्रधानमन्त्री निराश हुनु भएको भए मधेसी साथीमा पनि ऊर्जा नेदेखिएको धारणा राखेका थिए । श्रेष्ठले जोड दिँदै भने, माओवादी, मधेस, पहाड र हिमालबीचको एकताको यात्रा गर्न चाहाने पार्टी हुँदा संशोधन पारित गराउन सरकारको मात्र नभएर मोर्चाको पनि ऊर्जा चाहिन्छ । संशोधन प्रस्ताव र निर्वाचन तयारी एकसाथ अघि बढाउनेमा प्रधानमन्त्रीले बैठकमा प्रतिवद्धता जनाएको जानकारी उनका राजनीतिक सल्लाहकार चक्रपाणी खनालले अन्नपूर्णलाई दिए । फोरम नेपालका सहअध्यक्ष राजेन्द्र श्रेष्ठले आफूहरू निर्वाचन विरोधी नभएको दाबी गर्दै भने, संशोधन पारित नभएसम्म कुनै प्रकारको निर्वाचन हुनै सक्दैन ।"
संशोधन नगरी चुनाव भए देश भुडभेटमा जान्छ : महतो,"मलंगवा : संविधान संशोधन बिना सरकारले चुनाव गराए देशमा मुडभेड जाने सद्भावना पार्टीका राष्ट्रिय अध्यक्ष राजेन्द्र महतोले चेतावनी दिएका छन्। बबरगंजमा रहेको दुर्गा खोभारी जनता माध्यमिक विद्यालयको स्वर्ण महोत्सवमा सहभागी हुन सर्लाही आएका महतोले पत्रकारसँग कुरा गर्दै सरकारले देशमा मुडभेडमा गराउन खोजेको बताए। चुनाव गराउन सरकारले गरेको आन्तरिक तयारीसँग हाम्रो लेनादेना छैन्। तर, संविधान संशोधन बिना चुनाव गराउन खोज्यो भने आन्तरिक तयारीमा खर्चेको पसिना सरकारको खेर जान्छ । संविधानमा सबैको स्वामित्व हुने खालको संशोधन प्रस्ताव सरकारले ल्याउन सकेको छैन्, महतोले भने, यदि संशोधन बिना चुनावमा गए सरकारसँगको मोर्चाको सम्बन्ध विच्छेद हुन्छ । महतोले भने प्रधानमन्त्रीले संविधान संशोधन गरेर चुनावमा जान्छौ भनेर अश्वासन दिएका छन्। संसदमा विचाराधिन रहेका प्रस्तावलाई पारित गर्नुको सट्टा चुनाव गराउनु सधेस विरोधी कार्य हुने महतोको भनाइ छ। मधेश, थारु, आदिवासी जनजाती, मुस्लिमलगायतका पिछडिएका समुदायको मागलाई लत्याएर सरकारले गरेको सीमांकन र स्थानीय पुनसंरचना पनि मान्य छैन्। संविधान संशोधन हाम्रो पहिलो माग हो महतोले बताए। पत्रकारसँग कुरा गर्दै राजेन्द्र महतो। तस्बिर : अन्नपूर्ण"
अलैंची बेचेर जलविद्युतको मालिक बन्नुहोस् : ऊजामन्त्री शर्मा,"ताप्लेजुङ : ऊर्जामन्त्री जनार्दन शर्मा प्रभाकर ले अलैंचीसँग बिजुली साट्न ताप्लेजुङवासीलाई आग्रह गरेका छन् । शुक्रबार ताप्लेजुङमा मन्त्री शर्माले पार्टी कार्यकर्तासँगको भेटघाटमा अलैंचीबाट प्राप्त आम्दानी जलविद्युत कम्पनीको शेयरमा लगानी गर्न आग्रह गरेका हुन् । उनले भने, तपाईहरुसँग मेरो एउटा प्रस्ताव छ, अलैंचीसँग बिजुली साटौं, तपाईको जीवनस्तरमा नसोचेको सुधार आउनेछ अनी यस क्षेत्रमा उत्पादन हुने अलैंचीले तपाईलाई जलविद्युतको मालिक बनाउनेछ । उनले नेपालको पानी जनताको लगानी कार्यक्रममार्फत् आफूले समाजवादी कार्यदिशा लागु गरेको पनि बताए । संविधानले समाजवादको बाटोमा अघि बढ्न स्पष्ट मार्गदर्शन गरेको भन्दै मन्त्री शर्माले आफूले सोही अनुसार काम गरेको दाबी गरे । नेपालमा रहेको अपार जलभण्डारको उपयोगमा जनतालाई प्रत्यक्ष सहभागी गराउने कार्यक्रम ऊर्जा मन्त्रालयले अघि सारेको भन्दै मन्त्री शर्माले जलविद्युतमा शेयर लगानी गरेर धनी हुन् सबैलाई आह्वान गरे। नेपालमा ८५ हजार मेगावाट विद्युत उत्पादनको सम्भाव्यता पहिचान भइसकेको अवस्थामा यसलाई ओगटेर नभई निर्माण गरेर सर्वसाधारण जनतालाई धनी बनाउन सकिने र देशलाई समृद्ध पार्न सकिने उनको भनाइ छ। देशलाई विद्युतीकरणको उत्कर्षमा पुर्याएर विकास गर्न सके मात्र राष्ट्रिय स्वाभिमान जोगाउन सकिने तर्क शर्माको छ।"

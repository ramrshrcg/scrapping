शीर्षक,विवरण
चीन भ्रमण,"प्रधानमन्त्री पुष्पकमल दाहालको साता लामो चीन भ्रमण सम्पन्न भएको छ । सामान्यतया नेपालका प्रधानमन्त्रीले पद सम्हालेपछि छिमेकी भारत र चीनको औपचारिक भ्रमणमा जाने गर्छन् । नेपालमा राजनीतिक अस्थिरता भइरहँदा त्यसले मित्रराष्ट्रहरूतर्फको यात्रा क्रमलाई केही हदसम्म प्रभावित गरेको छ । प्रधानमन्त्री दाहालले सत्तामा जानेबित्तिकै भारतको भ्रमण गरे पनि चीन भ्रमण विभिन्न कारणले जुर्न सकेको थिएन । त्यो ढिलाइले चिनियाँ कम्युनिस्ट पार्टीको आधिकारिक धारणाको प्रतिनिधित्व गर्ने एउटा सञ्चारमाध्यमले उनलाई घुमाउरो पारामा 'भारतपरस्त' भएको आरोपसमेत लगाएको थियो । अस्थिर र परचालित राजनीति अपवादभन्दा बढी नियमित अभ्यास नै बनेपछि कुनै पनि मुलुकका राजनीतिज्ञहरू विवादमा आउँछन् र प्रतिस्पर्धी बाह्य शक्तिहरू आआफ्ना हिसाबले त्यस्ता नेताहरूलाई विभिन्न विशेषण भिराउने गर्छन् । भूमिगत राजनीतिक कालमा दाहालले भारतबाट धेरै समर्थन लिएका र नेपालको राजनीतिमा भारतीय मध्यस्थता भित्र्रयाएकाले उनलाई त्यस्ता आक्षेपहरू या आशंकाहरू चीनबाट आउनु अस्वाभाविक हैन । जनादेश प्राप्त गरी प्रधानमन्त्री बनिसकेपछि दाहाल या कुनै पनि प्रधानमन्त्री नेपालकै नेता बन्न सक्नुपर्छ । कुनै पनि प्रधानमन्त्री, मन्त्री या राजनीतिज्ञहरूको मुलुकप्रतिको बफादारी प्रश्नको घेरामा आउनु नै दुःखद् विषय हो । त्यसको लागि अरूलाई दोष दिनुभन्दा नेता आफैं राष्ट्रिय स्वाभिमान र स्वार्थको वाहक भएको सन्देश दिन सक्नुपर्छ । त्यस अर्थमा दाहालका चुनौती धेरै छन् । चीन भ्रमण र खासगरी त्यहाँका राष्ट्रपति सी जिनपिङसँगको भेटमा उनले दाहालसँग दुई मुलुकको राजनीतिक तहमा विश्वासको बढोत्तरी र सहमति कार्यान्वयन प्रमुख प्राथमिकता बन्नुपर्ने अत्यन्त व्यावहारिक तथा उपयोगी सन्देश दिएका छन् । एक अर्थमा नेपालका राजनीतिक दलहरूको र नेतृत्वको घट्दो विश्वसनीयताबारे राष्ट्रपति सी जानकार छन् । त्यससँगै अन्तर्राष्ट्रिय र आन्तरिक क्षेत्रमा कुनै पनि नेतृत्व या मुलुकले विश्वसनीयता हासिल गर्न आफ्ना प्रतिबद्धताहरूको कार्यान्वयन एउटा प्रमुख कसी हुनेछ । राष्ट्रपति सीको संकेत पूर्ववर्ती केपी ओली सरकारले चीनसँग गरेको सहमति कार्यान्वयनमा दाहालको उदासीनताप्रति थियो । यस्ता कमीकमजोरीले दाहाललाई नेपालभित्र पनि शंकाको घेरामा ल्याएका संकेतहरू नदेखिएका हैनन् । जे होस्, दाहालले चीनले अघि सारेको वान बेल्ट वान रोड अवधारणामा सहभागी हुने, सिगात्सेसम्मको रेल सेवालाई रसुवा, काठमाडौं हुँदै लुम्बिनी पुर्याउने चिनियाँ चाहना अनुमोदन गर्ने, भूकम्पका कारण ध्वस्त भई अवरुद्ध हुन पुगेको कोदारी राजमार्ग सुचारु गर्ने विषयहरूमा एक खालको सहमति बनेको छ । विकासका लागि आवश्यक यी परियोजना कार्यान्वयनलाई भारतले उसप्रति लक्षित नेपालका गतिविधिहरूका रूपमा लिनु हुँदैन । नेपालले त्यसबारे भारतलाई आश्वस्त तुल्याउन सक्नुपर्छ । यता आएर नेपाल गरिब, कमजोर अनि महत्र्रवाकांक्षी नेताहरूद्वारा शासित हुन पुग्दा शक्तिशाली विदेशी शक्तिहरूको आशीर्वाद खोज्ने परम्परा बसेको हो । तर विकास र समृद्धिको लागि विदेशीसँगको सहकार्य र सहयात्रा हुन सकेमा राजनीतिक नेतृत्व र राजनीतिले मुलुकभित्र विश्वसनीयता र सम्मान आर्जित गर्न सक्नेछ ।"
प्रधानमन्त्री प्रचण्ड भन्छन्चीन भ्रमण उपलब्धिपूर्ण',"काठमाडौः प्रधानमन्त्री पुष्पकमल दाहालले भ्रमण उपलब्धिमूलक भएको बताएका छन् । छ दिने लामो चीन भ्रमणपछि अन्तराष्ट्रिय विमानस्थलमाकाे भिआइपी कक्षमा पत्रकारहरुसँग कुराकानी गर्दै दाहालले चीनमा भएका सबै राजनीतिक भेटवार्तामा सबै राजनीतिक दलको सहमतिमा नोपालमा चुनाव होस् भन्ने चाहेको बताए । प्रधानमन्त्री दाहालले भ्रमणले सम्बन्धलाई सुदृढ र बिस्तार गर्दै नयाँ उचार्इमा पुर्याउन महत्वपूर्ण भूमिका खेलेको उल्लेख गरे । चिनियाँ राष्ट्रपति सि जिन पिङ लगायत उपप्रधानन्त्री झाङ गा वली, वाङ याङसँगको भएको भेटवार्ताबाट सहकार्य मजबुट पार्न महत्वपूर्ण भूमिका खेलेको बताए । चीनले अगाडि बढाएको वान बेल्ट वान रोड अवधारणमा नेपाल चाँडै सदस्य बन्ने गरी सम्झौतापत्रमा हस्ताक्षर हुने उनको भनाई थियो ।त्यस्तै चीनबाट नेपालतर्फ रेलबिस्तार, सीमापार सडक र रेल सञ्जाल, रसुवागढी र तातोपानी नाकाको स्तरउन्नतिलगायत विषयमा कुराकानी भएको प्रधानमन्त्री दाहालले बताए । प्रधानमन्त्रीलाई स्वागत गर्न अन्तराष्ट्रिय विमानस्थलमा सभामुख ओनसरी घर्ती, उपप्रधानमन्त्रीहरु कमल थापा, विमलेन्द्र निधि, कृष्णबहादुर महरा पुगेका थिए।"
"द्वन्द्वपीडित भन्छ्न्, 'शरीरबाट गोली निकालेपछि मात्र शान्ति हुन्छ '","दमौलीः द्वन्द्वपीडितहरुका आआफ्नै पीडा छन्। राज्यबाट पीडित हुन् वा तत्कालीन सशस्त्र युद्धको नेतृत्व गरेको नेकपा माओवादी। दुवैबाट पीडितहरुको द्वन्द्वको घाउ अझै पनि निको भएको छैन। एक पक्षको आक्रोश राज्यपक्षसँग छ भने अर्को पक्षको तत्कालीन विद्रोही पक्षसँग। एक अर्कासँग आक्रोशित दुवै पक्षका पीडा भने समान छन्। शान्ति समिति तनहुँले दमौलीमा आयोजना गरेको द्वन्द्वपीडितहरुबीचको पुनर्मिलन तथा अन्र्तघुलन कार्यक्रममा बोल्ने द्वन्द्वपीडितहरुले जसबाट पीडित भए पनि दुवै पक्षको समस्या समान भएको भन्दै दुवैलाई राज्य पक्षले हेर्ने दृष्टिकोण अझै सकारात्मक नभएको बताए। छोरा मारिएका बन्दीपुरका भूमिनन्द लामिछानेले भने,'हामी कसैको पनि मनमा शान्ति छैन।' उनले परिवर्तनका निम्ति लडे पनि आफ्ना छोरालाई राज्यले सहिदको दर्जा नदिएको गुनासो गरे। 'कतिपय पीडितको शरिरको गोली अझै निकालिएको छैन,' उनले भने,'शक्तिशाली नेतालाई लाखौं उपचार खर्च दिने सरकारले द्वन्द्वपीडितको गोली समेत झिक्न सकेको छैन। हाम्रो शरिरबाट गोली नझिक्दासम्म मनमा शान्ति आउँदैन।' कांग्रेस नेता कल्याण खनालकी पत्नी इन्दिरा खनालले आफ्ना छोराछोरीलाई पठनपाठनमा सहयोग गर्नुपर्ने राज्यले हालसम्म पनि व्यवस्था नगरेकाले अब उनीहरु ठुला भैसकेकाले त्यस्तो व्यवस्था नै जरुरी नभएको बताइन्। उनले राहतभन्दा पनि आफ्ना पतिलाई राज्यले सहिदको दर्जा दिनुपर्ने बताइन्। 'देशका लागि लड्दा ज्यान गुमाएकालाई सहिदको दर्जा नदिंदा दुःख लागेको छ,' उनले भनिन्। खनाललाई सशस्त्र द्धन्दका वेला माओवादीका कार्यकर्ताले हत्या गरेका थिए। माओवादीबाट खुट्टा भाँचिएका एमाले नेता होमबहादुर थापाले आफुहरुलाई पैसाको बिटा भन्दा पनि मन मान्ने वातावरण तयार पार्न राज्यको ध्यानाकर्षण गराए। दीपक पन्थले राज्य तथा तत्कालीन विद्रोही दुवै पक्ष पीडितका समस्या सुन्न संवेदनशिल नभएको बताए।माओवादीद्वारा पतिको हत्या गरिएकी कांग्रेस नेतृ बालकुमारी लोहोनीले राज्यले पीडितको समस्या बुझ्न नसकेको भन्दै आफुहरु अझै पनि न्यायको पखाईमा रहेको बताइन्। प्रमुख जिल्ला अधिकारी फणिन्द्रमणि पोख्रेलले पैसा र सुविधाभन्दा राजनीतिक व्यवस्थामा सुधार भए त्यो फलदायी हुने बताए।शान्ति समिति तनहुँका संयोजक बैकुण्ठनाथ न्यौपानेले दुवैबाट पीडितको समस्या उस्तै भएको भन्दै एक आपसमा सम्बन्ध सुधारका लागि कार्यक्रम गरिएको बताए। तनहुँमा सशस्त्र द्वन्द्वकालमा एक सय ८५ जनाको ज्यान गएको र १७ जना बेपत्ता भएको शान्ति समितिका कार्यालय सचिव बिमल गिरीले बताए।"
एसएसबीले गोली चलाउनु नेपालमाथि भारतको सैन्य हस्तक्षेप : वैद्य,"काठमाडौं : मोहन वैद्य नेतृत्वको नेकपा (माओवादी क्रान्तिकारी) ले भारतीय सीमा सुरक्षा बल (एसएसबी)को गोलीले नेपाली नागरिकको मृत्यु हुनुलाई स्वतन्त्र मुलुकमाथि गरिएको सैन्य हस्तक्षेपको संज्ञा दिएको छ। चैत १४ र १५ गते बसेको पार्टीको विस्तारित बैठकका निर्णय सार्वजनिक गर्दै वैद्य माओवादीले यस्तो बताएको हो। उसले उक्त घटनामा भारत सरकारलाई माफी मगाउनुपर्ने बताएको छ। बैठकपछि सार्वजनिक गरिएको निर्णयमा गोविन्द गौतमको परिवारलाई भारत सरकारबाट क्षतिपूर्ति दिलाउनुपर्ने समेत माग गरिएको छ। कञ्चनपुर जिल्लाको आनन्द बजारमा भारतीय सीमा सुरक्षा बलको गोली प्रहारबाट नेपाली नागरिक गोविन्द गौतमको हत्याभएको छ। यो सामान्य हत्या मात्र नभई एक स्वतन्त्र मुलुकमाथि गरिएको सैन्य हस्तक्षेप पनि हो, विज्ञप्तिमा भनिएको छ, यस घटनामा भारत सरकारलाई माफी मगाउन, पीडित परिवारलाई भारत सरकारबाट उचितक्षतिपूर्ती दिलाउन र गोलीहान्ने भारतीय सुरक्षाकर्मीलाई कारवाही गराउन नेपाल सरकारले भारत सरकार समक्ष शीघ्र कूटनीतिक पहल गरोस् भन्ने यो विस्तारित बैठक मागगर्दछ। सँगै वैद्य माओवादीले सप्तरीमा सुरक्षाकर्मीको गोली लागेर पाँच जना नागरिकको हत्या भएको प्रति घोर भत्सना गर्दै स्वतन्त्र नागरिक आयोग गठन गरी उक्त घटनाको छानविनको माग गरेको छ।"
नयाँ शक्तिका नेताको आरोप भारतको नियतलाई बाबुरामको साथ !,"काठमाडौं : बाबुराम भट्टराई नेतृत्वको नयाँ शक्ति नेपाललाई प्राइभेट लिमिटेड बनाएको आरोप लगाउने नेतामाथि कारवाही हुन थालेपनि सो पार्टी भित्र फरक मत राख्ने क्रम रोकिएको छैन । केन्द्रीय परिषदका सदस्य देव लिम्बुले पार्टी कार्यालयमा दर्ता गराएको आफनो फरक मतमाथि बैठकमा छलफल नै गराइएन । लिम्बुले अन्नपूर्णसँग भने मैले पार्टीमा दर्ता गरेको थिए, उहाँहरुले सदस्यलाई वितरण पनि गर्नु भएन, बैठकमा छलफलमा लैजान पनि चाहनु भएन । मेरो प्रस्तावमाथि छलफल नै नहुने भएपछि मलाई पनि बैठकमा बस्न मन लागेन । पार्टी छोडन लागेको हो भन्ने जिज्ञासामा लिम्बुले भने पार्टी छोडदिन,पार्टी भित्रै बसेर संघर्ष गर्छु । उहाँहरु लोकतन्त्रका कुरा गर्नुहुन्छ तर व्यवहारमा लोकतान्त्रिक विधि अवलम्बन गर्नु हुन्न । उहाँहरु आलोचना सहन पनि सक्नुहुन्न । लिम्बुले बैठकका लागि पार्टीमा दर्ता गराएको फरक मत देव लिम्बु हाम्रो पार्टी नयाँ शक्ति, नेपाल स्थापनाको छोटो समयमा देशमा लोकप्रिय हुँदै गएको छ । पार्टी स्थापनाको यस अवधीमा राष्ट्रिय राजनीतिमा यसले आफ्नो महत्वपूर्ण स्थान बनाएको छ । यसमा हामी सबै गौरवान्वित हुनु पर्दछ । (१) पार्टी स्थापनाको यो अवधीमा हामीले गर्न सक्ने जति उपलब्धी हासिल गर्न सकेका छैनौं, यो पनि त्यति नै सत्य हो । जुन परिवेश, अवधारणा र नारासाथ हाम्रो पार्टी स्थापना भएको थियो, त्यसले गर्दा हामीप्रति जनताको ठूलो आकर्षण र ध्यान रहन गयो । पार्टीको सुरुआती अवस्था र जनताको आकर्षण र अपेक्षाबीच हामीले तालमेल मिलाउन सकेनौं । यसले गर्दा पार्टीले लिनसक्ने जति आकार लिन सकेन । पार्टीका सामु अपार सम्भावना छ तर हामीले त्यसलाई समात्न सकिरहेका छैनौं । नयाँ अवधारणा, नवीन संगठनात्मक पद्धति, खुला र जनआधारित संगठन भएको हुनाले हामीले ठिक ढंगले नयाँ कार्यशैली स्थापित गर्न सकेका छैनौं । पार्टीमा हामी विभिन्न क्षेत्रबाट आएका व्यक्तिहरु छौं । विगतमा राजनीतिमा नरहेका स्वतन्त्र व्यक्तिहरु तथा विभिन्न पार्टीमा योगदान गरेका व्यक्तिहरुबाट यो पार्टी निर्माण भएको छ । हामीमा पूराना शक्तिहरुमा रहँदाको विकृत कार्यशैली, चिन्तन र संगठनात्मक पद्धतिको दुष्प्रभाव अझै रहिरहेको छ । पूराना चिन्तनलाई विस्थापित गर्दै नयाँ शक्ति अनुकूलको चिन्तन र कार्यशैली हामीले ठिक ढंगले विकास गर्न सकिरहेका छैनौं । केन्द्रीय परिषद्को यस वैठकबाट यस सम्बन्धमा छलफल भई आगामी दिनका लागि मार्ग्निर्देशन हुन जरुरी छ । (२) नयाँ शक्तिप्रति जनताको ठूलो आकर्षणको मुख्य कारण यसले अपनाएको पाँच स को सिद्धान्त नै हो । पूराना शक्तिहरुले राजनीतिको घीनलाग्दो खेलमा मात्र केन्द्रीत हुने, आफ्नो सत्ता स्वार्थका लागि मुलुकलाई राजनीतिक गतिरोधमा फसाउने काम गरिआए । क्रान्ति र परिवर्तनका नाममा उनीहरुले राज्यमा कुनै पनि संरचना, पद्धति र असल परम्पराहरुलाई स्थायी हुन र स्थापित हुन दिएनन् । यसको दुष्परिणाम आज देशले भोगिरहेको छ । यस्तै प्रवृत्तिका कारण आर्थिक समृद्धि नेपाली जनताको सपना मात्र रह्यो । यो यथार्थलाई दृष्टिगत गर्दै आर्थिक समृद्धिको नारा र कार्यक्रम बोकेर हाम्रो पार्टी स्थापित भएको हो । आन्दोलन र क्रान्तिबाट थाकेका नेपाली जनतामा हाम्रो पार्टी स्थापना र यसले बोकेको अवधारणाले ठूलो आशा पलायो । तर, हामी केही हदसम्म विचलित हुन पुग्यौं, बाटो विरायौं । आर्थिक समृद्धिको एजेण्डालाई भन्दा पूराना शक्तिहरुले उठाउँदै आएका जातीय क्षेत्रीय एजेण्डामा हामी ठक्कर खान पुग्यौं । पहिचान र अधिकारको खोलभित्र साम्प्रदायिकता बोकेका शक्तिहरुसँग हामी जानअन्जानमा जोडिँदै गयौं । यसले गर्दा आर्थिक समृद्धिको हाम्रो एजेण्डा ओझेलमा पर्न गयो भने हामी पनि पूराना शक्तिहरुजस्तै साम्प्रदायिकताको खेति गर्ने गोलचक्करमा फस्ने खतरा देखिन गयो । संविधान कार्यान्वयन हाम्रो मुख्य एजेण्डा हुनुपर्नेमा संविधान भत्काउनुपर्छ भन्नेहरुसँग हाम्रो पार्टी जोडिएको देखिन थाल्यो । यसले गर्दा जनतामा व्यापक भ्रम पैदा भयो र हाम्रो पार्टीलाई क्षति हुन गयो । हाम्रो पार्टीले जातीय साम्प्रदायिक तत्वहरुसँग सम्बन्ध विच्छेद गर्दै आर्थिक समृद्धि र संविधान कार्यान्वयनलाई मुख्य मुद्दा बनाएर अगाडि बढेको भए अहिले स्थानीय चुनावमा हाम्रो पार्टी देशको सर्वाधिक ठूलो पार्टीका रुपमा उदाउने निश्चित थियो । यसमा हामी चुकेका छौं । अतः पार्टीले जातीय, क्षेत्रीय, साम्प्रदायिक, जातिवादी तत्वहरुसँग सम्बन्ध विच्छेद गर्दै सम्पूर्ण नेपाली जनतालाई एकता र सदभावको सूत्रमा बाँध्ने बाटोमा हिँड्नुपर्छ । पार्टीले वर्गीय मुद्दालाई प्रधानता दिँदै आर्थिक समृद्धिको एजेण्डालाई दह्रोसँग समात्नुपर्छ । (३) हाम्रो पार्टी स्थापना यता मुलुकको राजनीतिमा खासै ठूलो फेरबदल आएको छैन तर केही खतरनाक प्रवृत्तिहरु देखा परेका छन् । नेपालमाथि वैदेशिक हस्तक्षेप झनझन् बढ्दै गएको छ । सत्ताधारी तथा संसदीय पार्टीहरुले नेपालको भूराजनीतिक परिवेशलाई ध्यानमा राखेर तद अनुरुप नीति निर्माण गर्न सकेनन् । नेपाल कहिले भारततर्फ ढल्कने र कहिले भारतभन्दा धेरै टाढा जाने अवस्था विद्यमान रहेको छ । यस कालखण्डमा भारतीय हस्तक्षेप अझ बढेर गएको छ र भारतले नेपाललाई जातीय रुपमा विभाजन गर्न चाहेको, जातीय द्धन्द बढाउन खोजेको प्रष्ट देखिन्छ । नेपालले संविधान जारी गर्दा नाकावन्दी लगाउने भारतको नियत सम्बन्धमा सम्पूर्ण नेपाली जनता जानकार छन् । भारतको नियतलाई नयाँ शक्तिले सघाउन खोजेको आम जनधारणा देख्न सकिन्छ । यो धारणालाई चिर्दै नयाँ शक्ति पार्टी देशहितमा सबैभन्दा अब्बल र अग्रपंक्तिमा उभिने शक्ति हो भनेर अब हामीले व्यवहारमा देखाउनुपर्छ । नयाँ शक्ति सत्तास्वार्थमा लागेको पार्टी होइन । हाम्रो प्रष्ट धारणा छ जनमतबाट हामी यो देशको नेतृत्व लिन्छौं र देशलाई समृद्धिको बाटोमा लैजान्छौं । हामीले सत्ताका लागि विदेशीको पिछलग्गू हुन जरुरी छैन । यस्तो घृणित काम पूराना शक्तिहरुले मात्र गर्छन् । त्यसैले उनीहरु भारतीय हस्तक्षेपको खुलेर विरोध गर्न सक्दैनन् बरु हस्तक्षेपलाई घुमाउरो समर्थन गर्छन् र कतिपय अवस्थामा हस्तक्षेप आमन्त्रण समेत गर्दछन् । नयाँ शक्ति स्पष्ट रुपमा यस्तो प्रवृत्ति विरुद्ध उभिनुपर्छ । पूराना शक्तिहरुको कुकर्म र भारतीय डिजाइनमा नेपालमा अहिले यस्तो अवस्था सिर्जना गरिएको छ कि भारतीय हस्तक्षेपको विरोध गर्नु भनेको भारतको विरोध गर्नु हो । वस्तुत यो सत्य होइन, भारतीय नीति तथा हस्तक्षेपको विरोध गर्नु भारतको विरोध होइन । भारतले नेपालमा पहाडी भेगका जनतालाई जातीय रुपमा विभाजित गर्ने र तराईमा जातीय विविधतालाई निस्तेज बनाउँदै एउटै मधेसी जाति भन्ने अवधारणा स्थापना गर्ने प्रयत्न गरिरहेको छ । भारतको यस्तो नीतिको भण्डाफोर गर्दै नेपाललाई सहि बाटोमा लैजाने काम पूराना राजनीतिक शक्तिहरुले किमार्थ गर्न सक्दैनन् । यसका लागि नयाँ शक्ति नै अगाडि बढ्नुपर्छ । नेपालको भूराजनीतिक जटिलता विशिष्ट प्रकारको छ । भारत र चीनबीच आपसी प्रतिस्पर्दा र द्धन्द एकसाथ चलिरहेको छ । उदाउँदा यी दुई विश्वशक्तिलाई सन्तुलनमा राख्दै नेपालको राष्ट्रिय हित गर्न सक्नुपर्छ । यस विपरित नेपाल भारततर्फ ढल्किएको मात्र नभएर लम्पसार नै परेको तथ्य हामीलाई थाहा नै छ। प्रधानमन्त्री पुष्पकमल दाहाल भारत जाँदा जारी गरिएको राष्ट्रघाती २५ बूँदे संयुक्त विज्ञप्ति विरुद्ध हाम्रो पार्टीले विरोधका कार्यक्रम पनि गरेर जनताको मन जितकै हो । तर, त्यसयताका दिनमा हामीले भारतीय हस्तक्षेप विरुद्ध ठोस कार्यक्रम नदिनु, हस्तक्षेपलाई चिर्ने खालको विचार नदिनु हाम्रो गल्ती हो । (४) राजनीतिक दल समाजकै प्रतिविम्ब हो र समाजमा हुने विकृति विसंगतिबाट कुनै पनि जनआधारित पार्टी अछुतो रहन सक्दैन । झन हाम्रो त नयाँ पार्टी हो । पार्टी मात्र नयाँ नभएर समग्र विचार नै नयाँ हो । त्यसैले हाम्रा कार्यशैलीमा त्रुटि हुनसक्छन् । त्रुटि सच्याउँदै अगाडि जानु हामी सबैको दायित्व र चुनौती हो । पार्टीमा विचारमा विविधता, निर्णयमा एकरुपता र कार्यान्वयनमा एकता हुन आवश्यक छ । हामीसँग नयाँ विचार छ, देशलाई समृद्धिमा लौजाने दृष्टिकोण छ तर त्यस अनुरुपको कार्यशैली र संगठनात्मक प्रवृत्ति विकास गर्न सक्यौं त ? हामीले सबैले आफैलाई सोध्न जरुरी छ । यसबीचमा पार्टीले हासिल गरेका उपलब्धीहरुमा गर्व गरौं, कमजोरी सच्याउँदै अगाडि बढौं । पार्टीमाथि देश छ र देशकै लागि पार्टी हो र देशकै लागि हामीले राजनीति गरेका हौं भन्ने नयाँ शक्ति पार्टी स्थापनाको मान्यतालाई दह्रोसँग आत्मसात गरौं । नयाँ शक्ति पार्टी, नेपालको केन्द्रीय परिषद् वैठकमा परिषदका सदस्य देव लिम्बूको अवधारणागत प्रस्तावको पूर्ण पाठ"
संविधान संशोधन बेमौसमी बाजा : खनाल,"बर्दिबास : एमाले वरिष्ठ नेता झलनाथ खनालले संविधान कार्यान्वयनको मुख्य कार्यभार छाडेर कांग्रेस र नेकपा माओवादी केन्द्रले संविधान संशोधनको बेमौसमी हौवा फैलाइरहेको बताएका छन्। महोत्तरीको बर्दिबासमा बुधबारबाट सुरु पार्टीको २ नम्बर प्रदेशस्तरीय भेला उद्घाटन गर्दै खनालले भने, अहिले संविधान संशोधन होइन, कार्यान्वयन आवश्यक छ। हामी कुनै हालतमा संशोधन हुन दिन्नौं। सरकारले स्थानीय चुनाव गराउन खुट्टा कमाइरहेको उनको आरोप छ। तराईमा इकाइ बढाउने खेल र संविधान संशोधनको हौवा फैलाएर सरकार चुनाव नगर्ने दाउमा छ, उनले भने, सरकारले चुनाव सारे एमालेले देशैभरि आगो बाल्छ। उनले कार्यकर्तालाई चुनावमा होमिन निर्देशनसमेत दिए। मधेसी मोर्चाले एमालेलाई कार्यक्रम गर्नै नदिने, पस्नै नदिने अलोकतान्त्रिक चरित्र देखाएको प्रति उनले आपत्ति जनाए। भेलामा नेता माधवकुमार नेपाल, माहासचिव ईश्वर पोखरेल, दुई नम्बर प्रदेशका संयोजक सत्यनारायण मण्डलसहित महोत्तरी, धनुषा, सिरहा, सप्तरी, सर्लाही, रौतहट, बारा र पर्साका विभिन्न कमिटीका अगुवा कार्यकर्ता सहभागी थिए। अन्नपूर्णकर्मी महतोलाई दुव्र्यवहार नेकपा एमालेको दुई नम्बर भेलाको समाचार संकलनको लागि उद्घाटन स्थल पुगेका महोत्तरीका अन्नपूर्णकर्मी राजकरण महतोलाई एमालेका कार्यकर्ताले दुव्र्यवहार गरेका छन्। पूर्वप्रधानमन्त्रीखनालले मन्तव्य राखेकै समयमा मञ्चमा चढेर उनीसहित सहभागिको तस्बिर खिच्न क्यामरा लिएर मञ्चमा चढेका महतोमाथि एमाले कार्यकर्ताले दुव्र्यवहार गरेका हुन्। एमालेका कार्यकताले चोर औंला देखाउँदै एक कता ? तल झर झर भन्दै मञ्चबाट तल झारेर दुव्र्यवहार गरेका हुन्। पत्रकार महतोले एमाले कार्यकर्ताले दुव्र्यवहार गरेपछि कार्यक्रमस्थलत बाहिरै बसेर कार्यक्रमको समाचार संकलन गर्नु परेको थियो।"
लोहनीको नेतृत्वमा नयाँ पार्टी गठन,"काठमाडौँ, पूर्वमन्त्री डा प्रकाशचन्द्र लोहनीको अध्यक्षतामा एकीकृत राष्ट्रिय प्रजातन्त्र पार्टी (राष्ट्रवादी) गठन गरिएको छ। नवगठित पार्टीका वरिष्ठ नेतामा केशरबहादुर विष्ट तथा वरिष्ठ उपाध्यक्षमा गणेश शेरचन रहेका छन्। अन्य पदाधिकारीको मनोनयन पछि गरिने बताइएको छ। पार्टीका ७१ जना केन्द्रीय सदस्यसहितको नामावली निर्वाचन आयोगमा पठाइएको छ। पत्रकार सम्मेलनमा अध्यक्ष लोहनीले राप्रपासँग प्रतिस्पर्धा गर्न नभएर मुलुकमा देखापरेको राजनीतिक अन्योलताको अन्त्य र मुलुकको समृद्धिका लागि स्थापना गरिएको बताए। आफ्नो पार्टीले हिमाल, पहाड र तराइका जनताको भावनालाई सम्बोधन गर्ने दावी गर्दै उनले समावेशी राष्ट्रियता, बहुलवादी प्रजातन्त्र र प्रगतिशील उदारवादको सिद्धान्तलाई पार्टीले अवलम्बन गर्ने बताए। धुम्बाराहीस्थित पार्टी कार्यालयमा अध्यक्ष लोहनीले पदबहालीसमेत गरेका छन्।यसअघि अध्यक्ष लोहनी राप्रपाको शीर्ष नेतृत्वमा िथए। रासस"
उपप्रधानमन्त्रीद्वय थापा र निधिको मर्यादा विवाद विमानस्थलमा छताछुल्ल (फोटोफिचर),"काठमाडौं: प्रधानमन्त्री पुष्पकमल दाहाल 'प्रचण्ड' साताव्यापी चीन भ्रमणबाट स्वदेश फर्कने क्रममा बुधवार त्रिभुवन अन्तराष्ट्रिय विमानस्थलमा उपप्रधानमन्त्रीद्वय विमलेन्द्र निधि र कमल थापाको मर्यादा विवाद छताछुल्ल देखिएको छ। प्रधानमन्त्री प्रचण्ड चीन भ्रमणमा जानु अघिदेखि भित्रभित्रै गुम्सिएको उपप्रधानमन्त्रीको मर्यादा विवाद स्वदेश फर्कने क्रममा विमानस्थलमै छताछुल्ल भएको हो। प्रधानमन्त्री प्रचण्डलाई स्वागत गर्न त्रिभुवन अन्तराष्ट्रिय विमानस्थलमा सभामुख ओनसरी घर्ती, संघीय मामिला तथा स्थानीय विकास मन्त्री समेत रहेका उपप्रधानमन्त्री कमल थापा, गृहमन्त्री समेत रहेका उपप्रधानमन्त्री बिमलेन्द्र निधि, अर्थमन्त्री समेत रहेका अर्का उपप्रधानमन्त्री कृष्णबहादुर महरा लहरै उभिएका थिए। निधिले थापासँग बस्न नरुचाएपछि प्रधानमन्त्री प्रचण्डका राजनीतिक सल्लाहकार चक्रपाणि खनालले महरालाई थापाको छेउमा जान सल्लाह दिए। महराले निधिलाई नै थापाको छेउमा बस्न सुझाए। महराजी तपाई बरिष्ठ मान्छे उता बस्नुस' निधिले भने। थापा भने गम्भीर भएर उभिएका थिए। खनालले नै महरालाई थापाको छेउमा पठाए भने निधिलाई आफूतिर ताने। यसपछि थापा, महरा र निधि लहरै उभिए। त्यसपछि खनाल र उर्जामन्त्री जनार्दन शर्मा देखिए। प्रधानमन्त्री प्रचण्डलाई स्वागत गरेपछि निधि विमानस्थलको अतिविशिष्ट कक्षसम्म पुगे र पत्रकार सम्मेलनमा प्रधानमन्त्रीसँग बसेनन्। पत्रकार सम्मेलनमा प्रधानमन्त्री प्रचण्डसँग थापा मात्रै देखिए। ती घटनाक्रम नियालिरहेका एक अधिकारीले अन्नपूर्णसँग भने, पहिलेको मर्यादा क्रमको विवाद विमानस्थलमा प्रधानमन्त्रीलाई स्वागत गर्ने क्रममा पनि देखियो।' मर्यादाक्रम विवादका कारण प्रधानमन्त्री प्रचण्डले तीन जना उपप्रधानमन्त्री मध्ये कसैलाई पनि कार्यवाहक प्रधानमन्त्रीको जिम्मेवारी दिएका थिएनन्। मुलुक एक सातासम्म प्रधानमन्त्री विहीन अवस्थामा रहेको थियो। प्रधानमन्त्री प्रचण्ड चीन भ्रमणमा जानु भन्दा पहिले सत्ता गठबन्धनको प्रमुख दल काँग्रेस सभापति शेरबहादुर देउवाले निधिलाई कार्यवाहक प्रधानमन्त्री बनाउन दबाब दिएका थिए भने निधिले पनि आफू नै कार्यवाहक प्रधानमन्त्री हुनु पर्ने अडान पटक पटक दोहोर्याएका थिए। थापाले पनि आफूलाई नै बरिष्ठ उपप्रधानमन्त्रीको दर्जा दिइ कार्यबाहक दिनु पर्ने अडान लिएका थिए। प्रचण्ड नेतृत्वको सरकारमा निधिले पहिले उपप्रधानमन्त्री पद सम्हालेका थिए भने थापा केहि दिन अगाडि मात्रै उपप्रधानमन्त्रीको जिम्मेवारी सम्हाल्न मन्त्रिपरिषदमा सहभागी भएका हुन्। जेष्ठताका आधारमा प्रधानमन्त्रीले बरिष्ठतमलाई कार्यवाहक सुम्पिने र विशेषाधिकार प्रयोग गरी कार्यबाहक प्रधानमन्त्री तोक्ने प्रचलन नेपालमा रहदै आएको थियो। तर प्रधानमन्त्री प्रचण्डले ती दुवै प्रचलनलाई अवलम्बन गरेका थिएनन्।"
आरआरमा अनेरास्ववियु प्यानल विजयी,"काठमाडौंः रत्नराज्य लक्ष्मी क्याम्पस(आर आर) को स्वतन्त्र विद्यार्थी युनियनको निर्वाचनमा अनेरास्ववियुका तपेन्द्र शाहीको पुरै टीम विजयी भएको छ । शाहीले ६ सय ९९ मत ल्याइ वियजी भएका हुन् । निकटतम प्रतिद्वन्दी नेबि संघका उत्तम साउदले ३६७ मत प्राप्त गरेका छन भने माके निकटको क्रान्तिकारी ले जम्मा ५३ मत प्राप्त गरेको छ। त्यस्तै सचिवमा नारायण शर्माले ६ सय ९६, कोषाध्यक्ष संगमप्रसाद देवकोटोले ७ सय १० मत ल्याई विजयी भएका छन् । त्यस्तै सदस्यमा दिनेश बजगाई, सुनिता धिताल, जनक शाही, श्यामबहादुर विक, उर्वशीसिंह नेपाली, दिपक खतिवडा, मदन भण्डारी, उज्जल न्यौपाने निर्वाचित भएका हुन् । १२ सय ७६ मत खसेकोमा सबै भन्दा बढी मतसहित नेविसंघ दोस्रो स्थानमा आएको छ । समानुपातिकतर्फ अनेरास्ववियुको ७ सय ७७ मत प्राप्त गरेको छ । अनेरास्ववियुका सचिव आरसी लामिछानेले विरोधका बावजुट पनि चुनाव हुन सकेकाेमा खुसी व्यक्त गरे । अनेक अवरोध पन्छाएर आरआरले स्ववियुको नयाँ नेतृत्व पाएको छ । उनले भने । आरआरमा स्थापनाकालदेखि अनेरास्ववियुले जित्दै आएको छ । उपाध्यक्ष, सहसचिव र ५० प्रतिशत समानुपातिक पदाधिकारी निर्वाचनमा आएको मतको आधारमा पछि चयन गरिने निर्वाचन अधिकृत हरिप्रसाद पराजुलीले जानकारी दिए । मतपरिणामबारे बुधबार जानकारी गराइने भएको छ । मंगलबार भएको चुनावमा केही पक्षले रोक्न पेट्रोल बम समेत प्रहार गरेको थियो ।"
चुनावमा भारतको सहयोग चाहियो : निधि,काठमाडौं : नेपालका लागि भारतीय राजदूत मन्जीवसिंह पुरीले उपप्रधानमन्त्रीद्वय विमलेन्द्र निधि र कमल थापासँग बेग्लाबेग्लै भेटी आसन्न स्थानीय तहको चुनाव र सुरक्षाबारे द्विपक्षीय सहकार्य सम्बन्धमा छलफल गरेका छन् ।राष्ट्रपति विद्यादेवी भण्डारीसमक्ष आइतबार ओहोदाको प्रमाणपत्र पेस गरेलगत्तै भारतीय राजदूत पुरीले उच्चस्तरीय राजनीतिक भेटवार्तालाई तीव्रता दिएका हुन् ।गृह मन्त्रालयमा भएको भेटमा मन्त्री निधिले स्थानीय चुनावमा भारतबाट सहयोग हुने अपेक्षा व्यक्त गरेका थिए । भेटमा सहभागी भारतीय दूतावासका उपप्रमुख विनयकुमारले सामाजिक सञ्जालमा ट्विट गरेअनुसार राजदूत पुरीले चुनावमा सहयोग सम्बन्धमा भारतले सोचविचार गर्ने बताएका थिए ।मन्त्री निधि र राजदूत पुरी आतंकवादी खतराको प्रतिवादमा नेपाल र भारत सहकार्य गर्न सहमत भएको उपप्रमुख विनयकुमारले जनाएका छन् । भेटमा निधिले मधेसी मोर्चालाई निर्वाचनमा सहभागी गराउन सरकारले प्रयास गरिरहेको बताएका थिए । उपप्रधानमन्त्री थापासँगको भेटमा दिगो विकासका लागि जनस्तरमा नेपाल र भारतले सहकार्य गर्ने सम्बन्धमा छलफल भएको थियो । ओहोदाको प्रमाणपत्र बुझाएलगत्तै भारतीय राजदूत पुरीले सबैभन्दा पहिले कांग्रेस सभापति शेरबहादुर देउवासँग आइतबार दुई घन्टा 'डिनर' बैठक गरेका थिए । उनले सोमबार प्रमुख प्रतिपक्षी दलका नेता केपी शर्मा ओलीसँग भेट गरेका थिए ।
कांग्रेस बैठकको निर्णयः सरकारलाई सर्वोच्चको हस्तक्षेप,"काठमाडौं : सत्ता साझेदार र संसद्भित्रको सबैभन्दा ठूलो पार्टी कांग्रेसले सरकारको कार्यकारी अधिकारमाथि सर्वोच्चबाट हस्तक्षेप भएको आरोप लगाएको छ । तीन दिनसम्म चलेको पार्टी केन्द्रीय समिति बैठकले पारित गरेको निर्णयमा सरकारले गरेको प्रहरी महानिरीक्षकको नियुक्ति बदर गर्ने सर्वोच्चको फैसलालाई हस्तक्षेपका रूपमा लिएको हो । कांग्रेस केन्द्रीय कार्यालय सानेपामा मंगलबार सम्पन्न केन्द्रीय कार्यसमिति बैठकले आईजी नियुक्तिमा सर्वोच्चको फैसलाको विरोध गर्दै कार्यपालिकाको अधिकार खोस्नतर्फ सर्वोच्च उद्यत देखिएको निष्कर्ष निकालेको हो । 'संवैधानिक सर्वोच्चता र बहुदलीय, लोकतान्त्रिक, गणतन्त्रात्मक संसदीय प्रणालीको सिद्धान्त स्वीकार गर्दै नेपालको संविधानले कार्यकारिणी अधिकारको स्पष्ट व्यवस्था गरेको भए पनि प्रहरी प्रमुख नियुक्ति सम्बन्धमा सर्वोच्च अदालतले हालसालै गरेको निर्णयले कार्यकारिणी अधिकार क्षेत्रमा हस्तक्षेप भएको नेपाली कांग्रेस महसुस गर्दछ', बैठकको निर्णयमा भनिएको छ । सरकारले फागुन १ गते जयबहादुर चन्दलाई प्रहरी महानिरीक्षक नियुक्त गर्न गरेको निर्णय सर्वोच्चले बदर गरेको थियो । उक्त मुद्दामा सर्वोच्चले गठन गरेको बेन्चका विषयमा पनि यसअघि कांग्रेसका कतिपय नेताले गम्भीर असहमति राख्दै आएका थिए । बैठकले आसन्न स्थानीय निर्वाचनका लागि उम्मेदवार छान्ने जिम्मा जिल्लालाई दिने निर्णय पनि गरेको छ । यसअघि केन्द्रले नै उम्मेदवार छान्ने भन्दै आएकोमा अब स्थानीय तहको सिफारिसमा जिल्लाले नै उम्मेदवार छान्ने निर्णय गरेको हो । आगामी वैशाख ३१ मा हुन लागेको स्थानीय निर्वाचनमा मधेसवादी दलहरूलाई पनि सँगै लिएर जान कांग्रेसले महतवपूर्ण भूमिका निर्वाह गर्ने भएको छ । संसद्मा दर्ता भएको संविधान संशोधन प्रस्ताव यथासक्य चाँडो सहमतिका आधारमा संशोधन गराएर निर्वाचनमा जाने निर्णय पनि कांग्रेसले गरेको छ । स्थानीय तहको उम्मेदवार छान्ने जिम्मा जिल्लालाई मधेसवादी दललाई सँगै लिएर जाने सहमतिका आधारमा चाँडो संविधान संशोधन बैठक समापन गर्दै सभापति शेरबहादुर देउवाले आफूले पार्टीभित्र गुटउपगुट नहेरी सबैलाई न्याय गर्ने गरी काम गरेको बताएका थिए । सरकारले नियुक्त गर्ने चार महतवपूर्ण पदमा तत्कालीन प्रधानमन्त्री सुशील कोइरालाले नियुक्त गरेका व्यक्तिलाई नै नियुक्ति दिएर पार्टीभित्रको गुटलाई नभई क्षमता र योग्यतालाई आधार बनाएको पनि देउवाले बताएका थिए । 'मैले योजना आयोगमा स्वर्णिम वाग्ले, राष्ट्रिय पुनर्निर्माण प्राधिकरणमा गोविन्द पोखरेल, भारतको राजदूतमा दीपकुमार उपाध्याय र न्यायपरिषद् सदस्यमा रामप्रसाद सिटौलालाई पुनर्नियुक्ति गराएको छु', देउवाले बैठकमा भने, 'मैले गुट वा आफ्नो मान्छे हेरेको भए त्यो नियुक्ति कसरी हुन्थ्यो ? ' उनले चुनावको वातावरण कांग्रेसका पक्षमा धेरै राम्रो भएको सूचना आफूसँग आएको भन्दै सबै एक भएर चुनावमा होमिनुपर्ने धारणा पनि बैठकमा राखेका थिए । देउवाले नेता रामचन्द्र पौडेलतर्फ संकेत गरी 'साथीहरू देशबाहिर भएकाले बैठक नराखेको' बताउँदै पत्र नै लेख्नुपर्ने त्यस्तो कारण के थियो भनेर प्रश्नसमेत गरेका थिए । नेता पौडेलले भने आफूले पत्रमा बैठक डाक्न माग गरेको उल्लेख गर्दै त्यसले पार्टीलाई चलायमान गराउन नै सहयोग गर्ने भन्दै अन्यथा लिन नहुने धारणा राखेका थिए ।पौडेलले पार्टीलाई कि पद्धति कि सहमतिमध्ये एउटा विधि अपनाएर अघि बढाउनुपर्ने धारणा पनि राखेका थिए । बैठकमा पूर्वमहामन्त्री प्रकाशमान सिंहले भने राजदूत नियुक्तिमा पार्टीको आँच गिर्ने काम भएको धारणा राखेका थिए । 'राजदूत नियुक्तिमा आशा लामाको नाम कसरी आयो', सिंहले बैठकमा भने, 'राजदूतमा फिर्ता गरे पनि त्यो घाटा तत्काल क्षतिपूर्ति हुने देखिएको छैन ।'उनले प्रहरी महानिरीक्षकमा मन्त्रिपरिषद्को निर्णय नै गलत भएको भन्दै त्यसको जिम्मेवार को भन्ने प्रश्न गरेका थिए । बैठकमा केन्द्रीय सदस्य पूर्णबहादुर खड्का, डिना उपाध्याय, बलबहादुर केसीलगायतले भने प्रहरी महानिरीक्षकको नियुक्तिको विषयमा सर्वोच्चको फैसला कार्यपालिकाको अधिकार खोस्ने गरी आएको भन्दै विरोध गरेका थिए । केन्द्रीय सदस्य एवं स्वास्थ्यमन्त्री गगन थापाले पार्टीले स्थानीय चुनावका लागि रणनीति नै बनाएर अघि बढ्नुपर्ने धारणा राखेका थिए । अनुशासनमा श्रेष्ठ र लेखामा यादव कांग्रेस बैठकले पार्टीको केन्द्रीय अनुशासन समितिको संयोजकमा गोपालमान श्रेष्ठलाई नियुक्त गरेको छ । त्यस्तै लेखा समितिको संयोजकमा चित्रालेखा यादवलाई नियुक्त गरेको छ । बैठकले विधानअनुसार उनीहरूलाई नियुक्त गरेको हो ।"

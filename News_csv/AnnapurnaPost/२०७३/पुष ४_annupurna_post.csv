शीर्षक,विवरण
विपत् र अर्ती,"तेह्रथुमको ऐतिहासिक संक्रान्ति आगलागीबाट ध्वस्त भएको छ । त्यहाँका ३२ घर र संयुक्त परिवारको संस्कृति बोकेको त्यो क्षेत्रमा आगलागीबाट ७२ परिवार विस्थापित भएका छन् । शुक्रबार बिहान सुरु भएको आगोमा मानवीय क्षति नभए पनि त्यहाँका हरेक परिवार घरवारविहीन बनेका छन् । गाउँमा आगलागनीजस्तो दुर्घटनाको अवस्थामा त्यसलाई तत्काल रोक्ने आवश्यक संयन्त्र नहुँदा आगलागीबाट हुने क्षति न्यून गर्न सकिएन । तर खाना पकाउने ग्यास देखि अन्य प्रज्ज्वलनशील वस्तुहरू गाउँसम्म पुगेको र त्यसको प्रयोग हरेक दिन बढ्दै गएकोले त्यसबाट उत्पन्न हुन सक्ने जोखिम पनि त्यही अनुपातमा बढेको छ । स्वास्थ्यसम्बन्धी सचेतनाले अहिले प्रायः सबै जिल्ला र सडकसँग जोडिएका गाउँहरूमा एम्बुलेन्स को उपस्थिति छ, संस्थागत र सामुदायिक स्वामित्वमा । आवश्यक पर्दा उनीहरूले नजिक र टाढाका अस्पतालहरूमा बिरामी पुर्याउने गरेका छन् । तर कतिपय सहरी क्षेत्रमा पेट्रोल, डिजेल र पकाउने ग्यास आदिको कारोबार बढ्दा पनि ती कतिपय सदरमुकाम तथा अन्य क्षेत्रमा दमकल नहुनुले त्यहाँका वासिन्दामा सरकारको मुख ताक्ने अथवा आगलागीपछि दमकल खोज्ने या त्यसबारे सोच्ने प्रवृत्ति यथावत् रहेको देखाउँछ । तेह्रथुमको संक्रान्ति या सदरमुकाम या छिमेकी फिदिममा पनि दमकल भएको भए पक्कै पनि क्षतिमा न्यूनता आउने थियो । आगलागीबाट पीडितहरूको पुनर्वास, महिला तथा बालबालिकाको सुरक्षासँगै पढाइ त तात्कालिक प्राथमिकता हुनैपर्छ । अब आउँदा केही महिनामा हावाहुरी तेज हुने तथा आगलागी त्यही अनुपातमा वृद्धि हुनेछ । त्यस अवसरमा क्षति न्यूनीकरण गर्न जिल्ला प्रशासन, सचेत नागरिक समूह र सरकार (केन्द्र) सबैले व्यावहारिक योजना तथा कार्यान्वयन संयन्त्र बनाउनु आवश्यक छ । ग्यास र पेट्रोलियम बिक्रेता तथा उपभोक्ताबाट न्यूनतम र स्वेच्छिक कर र चन्दासँगै सरकारबाट केही अनुदान हासिल भएमा हरेक जिल्ला सदरमुकाम तथा घना बस्ती सहरनजिक दमकल स्टेसन राख्न कठिन हुने छैन । दमकल केन्द्र राजधानी तथा अन्यत्र एकदुई ठाउँमा मात्र अवस्थित हुँदा अन्यत्र आगो लाग्दा ती बस्तीको अस्तित्व खरानी नै बन्नुपर्ने नियति नभोग्न नागरिक आफैं सचेत हुनु आवश्यक छ । सुरक्षाको पहिलो पाठ त्यही हो । संक्रान्ति बजारमा भएको आगलागीको भोलिपल्टै स्थलगत भ्रमणमा पुगेका उपप्रधान तथा गृहमन्त्री विमलेन्द्र निधिले पीडितहरूलाई धैर्य गर्न सन्देश दिएका छन् । त्यसको विकल्प छैन, सम्भवतः अहिले उनीहरूका लागि । तर सरकारको माथिल्लो तहको प्रतिनिधिबाट त्यो सुन्नुपर्ने अपेक्षा उनीहरूले गरेका हैनन् । सरकारले त्यस्तो अवस्था खेपेका पीडितहरूलाई तात्कालिक र दीर्घकालीन राहत, ऋण र सुविधाको रूपमा के दिन सक्छ, उपप्रधानमन्त्रीले त्यसको संकेत दिएको भए त्यो बढी जिम्मेवारीपूर्ण र मानवीय हुने थियो । दोस्रो, यस्ता घटनाबाट भएका क्षतिको सम्पूर्ण विवरण स्थानीय प्रशासन र प्रहरीबाट पाइने हुनाले कुनै राहत या मानवीय सहयोगको घोषणा गर्नेबाहेक त्यस्ता ठाउँमा अति विशिष्ट व्यक्तिहरूको भ्रमण नहुनु ज्यादा संवेदनशील मानिनेछ । किनकि समग्र सरकारी र सुरक्षा संयन्त्रको परिचालन अति विशिष्टको कार्यक्रममा केन्द्रित रहनेछ । मुलुकमा उद्योग तथा व्यापारिक संस्थाहरूले समेत सोसल कर्पोरेट रेस्पोन्सिबिलिटी लाई निश्चित रकम छुट्ट्याएर व्यापार र मुनाफामा मानवीय पक्षलाई स्थापित गर्ने प्रथा सुरु गरेका छन् । कतिपय निजी स्कुलहरूले पनि ग्रामीण इलाकामा परोपकारी कार्यमा अभिभावक, विद्यार्थी तथा शिक्षकहरूको सहयोग विभिन्न रूपमा वितरण गर्ने गरेका छन् । के दमकल केन्द्रको स्थापनाले सर्वाधिक महत्व र सहयोग पाउनु उचित नहोला ? त्यसबाट अन्य क्षेत्रले संक्रान्तिको नियति भोग्नुपर्ने अवस्था नदोहोरिएन सक्छ ।"
लोडसेडिङ हटाउन असहयोग गर्ने तीन सञ्चालक बर्खास्त,"काठमाडौंः सरकारले लोडसेडिङ न्यूनिकरण अभियानमा अवरोध गर्ने नेपाल विद्युत प्राधिकरणका तीन सञ्चालकहरुलाई बर्खास्त गरेको छ। ऊर्जा मन्त्रालयले सोमबारदेखि लागू हुने गरी लोडसेडिङ न्यूनिकरण अभियानमा अबरोध गर्ने प्राधिकरणका सञ्चालक समितिका सदस्यत्रय लक्ष्मण अग्रवाल, मनोज मिश्र र सुरज लामिछानेलाई बर्खास्त गरिएको ऊर्जामन्त्री जनार्दन शर्माले जानकारी दिए। शर्माले मन्त्रालयले उनीहरुसँग सोधेको स्पष्टिकरण चित्तबुझ्दो नआएको र राष्ट्रहितको काममा अबरोध पुर्याएकाले पदबाट बर्खास्त गरिएको बताए। मन्त्री शर्माले भने,सरकारले मुलुकलाई लोडसेडिङ मुक्त बनाउन लोडसेडिङ न्यूनिकरण अभियान चलाइरहेका बेला उनीहरुले त्यो अभियानमा असहयोग गरेका थिए। मन्त्रालयले उनीहरुसँग स्पष्टिकरण सोधेको थियो। तर, उनीहरुको स्पष्टिकरण चित्त बुझ्दो नआएपछि बर्खास्त गरिएको हो। यसअघि ऊर्जा मन्त्री शर्माको निर्देशनमा विद्युत प्राधिकरणका कार्यकारी निर्देशक कुलमान घिसिङले लोडसेडिङ अन्त्यको अभियान देशभर चलाइरहेका बेला प्राधिकरणका सञ्चालकत्रय अग्रवाल, मिश्र र लामिछानेले अवरोध गरेका थिए। अभियानमा अबरोध गरेपछि उनीहरुलाई ऊर्जा मन्त्रालयले स्पष्टिकरण सोधेको थियो।"
एक चीन नीतिको पक्षमा नेपाल प्रतिवद्ध : देउवा,काठमाडौँ : नेपाली काँग्रेसका सभापति एवम् पूर्वप्रधानमन्त्री शेरबहादुर देउवासँग नेपाल भ्रमणमा रहेका चिनियाँ कम्युनिष्ट पार्टीका केन्द्रीय समिति तथा प्रकाशन विभाग प्रमुख एव्म उक्त पार्टीका राजनीतिक सचिवालय सदस्य ल्यु छिपाओ नेतृत्वको टोलीले सोमबार भेटवार्ता गरेको छ। सभापति देउवाको निवास बुढानिलकण्ठमा भएको सो भेटमा दुई देशका आपसी हित र नेपालको समसामयिक राजनीतिक विषयवस्तुमा छलफल भएको काँग्रेस पार्टी कार्यालयका सचिव प्रेम केसीले जानकारी दिए। नेपालको वर्तमान राजनीतिक घटनाक्रम र संविधान कार्यान्वयन सम्बन्धमा चिनियाँ टोलीले राखेको चासोको विषयमा सभापति देउवाले जानकारी गराउँदै नेपाल सधैं एक चीन नीतिको पक्षमा रहेको प्रतिवद्धता व्यक्त गरेका थिए। सो अवसरमा चिनियाँ कम्युनिष्ट पार्टीका केन्द्रीय समिति सदस्य ल्युले नेपालको आर्थिक विकासमा चीनले सधैं सहयोग गरिरहने बताउँदै नेपाल र चीन जोड्ने कोदारी राजमार्ग छिट्टै सुचारु गर्ने विश्वास व्यक्त गरे। भेटका अवसरमा सभापति देउवालाई चीन भ्रमणका लागि निमन्त्रणा गरेकोमा उपयुक्त समय मिलाएर चीन भ्रमण गर्ने सभापति देउवाले जानकारी गराएका थिए। उक्त भेटका अवसरमा नेपाली कांग्रेसका केन्द्रीय सदस्य एवम् परराष्ट्रमन्त्री डा प्रकाशशरण महतको सहभागिता थियो । रासस
संघीयताविरुद्ध कांग्रेसएमालेमा बलियो धार नेता,"काठमाडौः एमाले र नेपाली कांग्रेसका शिर्ष तहका नेताहरु नै संघीयताको विरुद्ध खनिन थालेका छन्। उनीहरुले आईतवबर पहिलो पल्ट सार्वजनिक रुपमा नै संघीयाताका बिरोध गरे। यसरी विरोध गर्ने नेताहरुमा एमाले उपाध्यक्ष बामदेव गौतम र नेपाली कांग्रेसका नेता राामशरण महत थिए। उनीहरु दुबैले संघीयताका बिपक्षमा बोल्दा सहभागि हरुले ताली बजाएर त्यसलाई समर्थन गरेका थिए। एमाले निकट युवासंघ नेपाल प्रकृतिक स्रोत साधन तथा ब्यबस्थापन समितिले आईतवार राजधानीमा आयोजना गरेको बिचार गोष्ठीमा बोल्दै एमाले उपाध्यक्ष गौतमले त नबुझी संघीयता स्विकार गरेर एमालेले गल्ति गरेको बताए। त्यसबेल माओवादीले संघीयताको कुरा अलि अलि उठाएको थियो, तर हामीले मानेनौ, पछि फेरी मधेश आन्दोलनका नाममा तराईमा पहाडीय लेखेट्ने काम भयो, युद्ध र द्धन्द्धलाई शान्तिमा परिणत होस भनेर हामीले सबै कुरा त्यसबेला मानिदएका हौ', । त्यसबेला संघीयता स्विकार गरेर हामीले गल्ति गरेका हौ, अव गल्ति स्विकार गर्नुपर्छ'उनले भने गौतमले भने। यस बिषयमा त्यसबेला पार्टीमा समेत कुनै बहस र छलफल नभएको गौतमले खुलासा गरे। माधवजी छलफलका लागि जानु भएको थियो, गिरिजाप्रसादका कारण संघीयताका पक्षमा सहमति गर्न बाध्य भइयो भन्नुभयो' गौतमले भने। उनले त्यसका बाबजुद पनि एमालेले शान्ति प्रक्रियामा मुलुक आओस भनेर संस्थागत रुपमा कहिल्यै त्यसलाई अस्विकार नगरेको बताए। संघीयता मन मिलेका मान्छेहरु अंकमाल गरेर बस्नका लागि हो, तर नेपालमा द्वन्द्व सिर्जना गर्न नक्कली विषय सिर्जना गरियो । वामदेव गौतम, एमाले उपाध्यक्ष उनले पार्टी भित्र आफुले यस बिषयमा अलि अलि असन्तुष्टी राखेको भए पनि त्यसलाई बाहिर नल्याएको बताए। उनले आफुहरुलाई कस्तो खालको र के संघीयता भन्ने समेत थाहा नभएको गौतमले बताए। उनले माओवादीले जे जे भन्छ त्यो अनुसार संविधानसभाको निर्वाचन भएको दावी गरे। संसारमा नेपाल सहित २७ देशमा संघीयता रहेको भएपनि नेपाललाई आफनै मौलिकता भएको संघीयता बनाउन नसकिएको उनले बताए। उनले संसारमा संघीयताका अनेकै रुप भएपनि नेपालमा बहुराष्ट्रको संघीयता बनाउने षडयन्त्र भएको उनले बताए। उनले कतिपय देशमा संघीयतामा गएर फर्कदा गृहयुद्ध भएको बताए। गौतमले भने संघीयता भनेको मन मिलेका मान्छेहरु अंकामल गरेर बस्नका लागि हो, तर नेपालमा द्धन्द्ध सृजना गर्नका लागि र आपसमा मारकाट गराउनका लागि सृजना गरिएको नक्कली बिषय हो' गैतमले भने। उनले नेपालमा संघीयता दिमागमा हालिदिएर जर्वस्ती संघीयतामा मुलुकलाई धकेल्ने काम भएको बताए। ०६५ साल जेठ १५ गते गरिएको घोषणाबाट सबै राजनीतिक समस्या समाधान भए भन्ने मेरो मनमा लागेको थियो, तर आठ नौ बर्षको अवधीमा नक्कली समस्या खडा गरिएको छ, संघीयता र जातीयता सृजना गरिएका नक्कली समस्या हुन' गौतमले भने। पहिला संविधान जारी हुन नदिने षडयन्त्र भयो, पछि त्यसलाई कार्यन्वयन हुन नदिने षडयन्त्र भयो, नक्कली समस्या सृजना गरेर मुलकमा फेरि द्धन्द्ध तर्फ लाने प्रयास भएको छ, बाहिरबाट आएको निर्देशन अक्षरस पालना नगरेर सम्म यस्तो द्धन्द्धमा फसाउने प्रयास जारी रहन्छ' गौतमले भने। उनले आफुहरु त्यस्तो षडयन्त्रको विरोधमा लागि रहने दावी गर्दै भने संसदमा रगत बग्ला, हामी बरु त्यहि मरौला, तर छोडनेवाल छैनौ' उनले भने। अहिले सिमा नजिक रहेका केही मानिसहरु नेपाल नरहे पनि नरहोस भन्ने मानसिकितामा पुगेको भन्दै गौतमले पारी बरावारी काम नगरी त्यो नरोकिने बताए। गैतमले त्यसो नगरे नेपाल बिखण्डन हुने पक्का पक्कि जस्तै भएको टिप्पणी गरे। संघीयताको हामीले यति गित गायौं, जहाजमा चढेका हामीले त्यो गीत गाउँदा ठोक्किएको समेत थाहा पाएनौं । डा रामशरण महत, कांग्रेस नेता नेपाली कांग्रेसका केन्द्रीय सदस्य डा रामशरण महतले संघीयतको गीत गाउँंदा जाहाज ठोक्किएको थाहा नपाए जस्तो भएको बताए। संघीयतको हामीले यति गीता गायौ जहाजमा चढेका हामीले त्यो गाँउदा ठोक्किएको समेत थाहा पएनौ' महतले भने। उनले मुलुकमा राजनीतिक स्थिरता नभए सम्म समृद्धिको अभियान पुरा गर्न नसकिने बताए। एमाले स्थायी समिति सदस्य सुरेन्द्र पाण्डेले सबैले उत्पादन कार्यमा लागेमा आर्थिक समृद्धि टाढा नभएको बताए।"
सभामुख घर्ती र मंगोलियाका विदेशमन्त्री अर्जिलबीच भेटवार्ता,काठमाडौं: सभामुख ओनसरी घर्ती र नेपाल भ्रमणमा रहेका मङ्गोलियाका विदेशमन्त्री सेन्ड मुन्ख अर्जिलबीच भेटवार्ता भएको छ। सोमबार सिंहदरबारमा भएको भेटमा उनीहरुबीच नेपाल र मङ्गोलियाका द्विपक्षीय हित र आपसी चासोका विषयमा कुराकानी भएको थियो। सभामुख घर्तीले भूपरिवेष्टित देशले भोग्नुपरेका समस्या समाधान गर्न दुई देश मिलेर अगाडि बढ्नुपर्ने विचार राखेको सभामुख घर्तीका सञ्चार सल्लाहकार बबिन शर्माले जानकारी दिए। नेपालको तीनदिने औपचारिक भ्रमणमा विदेशमन्त्री अर्जिल अाइतबार काठमाडौँ आइपुगेका हुन्। यसअघि परराष्ट्रमन्त्री डा रामशरण महत र विदेशमन्त्री अर्जिलबीच सोमबार नै परराष्ट्र मन्त्रालयमा भेटवार्ता भएको थियो। विदेशमन्त्री अर्जिलले सोमबार नै राष्ट्रपति विद्यादेवी भण्डारी र प्रधानमन्त्री पुष्पकमल दाहाल प्रचण्डसँग भेट गर्ने कार्यक्रम छ।
विद्युत प्राधिकरण सञ्चालक समितिमा तीन सदस्य नियुक्त,"काठमाडौंः सरकारले विद्युत प्राधिकरणको सञ्चालक समितिमा तीन सदस्य नियुक्त गरेको छ। लोडसेडिङ अन्त्यको अभियानमा अबरोध गर्ने प्राधिकरण सञ्चालक समितिका तीन सदस्यलाई बर्खास्त गरेसँगै ऊर्जा मन्त्रालयले तीन सदस्य नियुक्त गरेको हो। प्राधिकरणको सञ्चालक समितिको सदस्यमा रुकुम पूर्णिमकाँडा६ का भक्तबहादुर पुन, बाजुरा मार्तडी३ का चेतराज जोशी र सुर्खेत विरेन्द्रनगर६ का उमेशप्रसाद थानीलाई नियुक्त गरेको ऊर्जा मन्त्रालयका सहप्रवक्ता गोकर्णराज पन्तले जानकारी दिए। उनका अनुसार तीनै जनालाई सोमबारदेखि लागू हुने गरी नै प्राधिकरणको सञ्चालक समितिको सदस्यमा नियुक्त गरिएको हो। ऊर्जा मन्त्रालयको निर्देशनमा विद्युत प्राधिकरणका कार्यकारी निर्देशक कुलमान घिसिङले लोडसेडिङ अन्त्यको अभियान सुरु गरेपछि त्यसमा अबरोध पुर्याएको भन्दै सरकारले प्राधिकरण सञ्चालक समितिका सदस्यत्रय लक्ष्मण अग्रवाल, मनोज मिश्र र सुरज लामिछानेलाई सोमबार नै बर्खास्त गरेको थियो। ऊर्जा मन्त्रालयले सोधेको स्पष्टिकरणको जवाफ चित्तबुझ्दो नभएको र राष्ट्रहित विपरित काम गरेको ठहर गर्दै सोमबार नै बर्खास्त गरेको थियो।"
"प्रचण्डसँगको भेटमा चिनियाँ टोलीको मुख्य चासो वान वेल्ट, वान रोड","काठमाडौँ : प्रधानमन्त्री पुष्पकमल दाहाल प्रचण्डसँगको भेटवार्तामा चिनियाँ टोलीले वान वेल्ट, वान रोड मा विशेष सरोकार व्यक्त गरेको छ। चिनियाँ कम्युनिष्ट पार्टीका केन्द्रीय समिति तथा प्रकाशन विभाग प्रमुख एव्म उक्त पार्टीका राजनीतिक सचिवालय सदस्य ल्यु छिपाओले सोमबार प्रधानमन्त्री निवास बालुवाटारमा प्रचण्डसँग भेटवार्ता गरेका थिए। प्रधानमन्त्री निवास बालुवाटारमा भएको सो भेटमा आपसी हित र सामाजिक आर्थिक सम्बन्धलाई प्रगाढ बनाउने बारे द्विपक्षीय छलफल भएको छ। भेटमा दुई देशबीचमा आर्थिक एवम् राजनीतिक सम्बन्धलाई अझ प्रगाढ र सशक्त बनाउने विषयमा छलफल भएको प्रधानमन्त्रीका परराष्ट्र सल्लाहकार डा ऋषिराज अधिकारीले जानकारी दिएका छन्। सो अवसरमा प्रधानमन्त्रीसँग चिनियाँ पक्षले वान वेल्ट, वान रोड को विषय र नेपालको आर्थिक विकासका लागि कसरी अगाडि बढ्न सकिन्छ भन्ने विषयमा चासो दिएको थियो । त्यस विषयमा नेपालबाट कुनै प्रस्ताव आओस् भन्ने चिनियाँ पक्षको चासो रहेको छ । त्यस्तै दुई देशबीचमा सडक एवम् रेल सञ्जालका विषयमा पनि कुराकानी भएको थियो । चिनियाँ रेल नेपालसम्म ल्याउने र तातोपानी नाका खोल्ने विषयमा प्रधानमन्त्री प्रचण्डले चासो व्यक्त गरेका थिए। छलफलका क्रममा चिनियाँ राष्ट्रपति सि जिन पिङले नेपालको चाँडै भ्रमण गर्ने तर मिति तय नभइसकेको सल्लाहकार डा अधिकारीले बताए। संविधान संशोधनका विषयमा चीनले यसलाई मिलाएर सकारात्मक रुपमा अगाडि बढोस् भन्ने इच्छा व्यक्त गरेको उनले जनाए। केन्द्रीय सदस्य ल्युले नेपालको नयाँ सरकारलाई चीनको सहयोग रहिरहने बताउँदै नेपालको एक चीन नीति प्रतिको प्रतिबद्धताप्रति पनि आभार प्रकट गरेका थिए। ल्यु नेतृत्वको प्रतिनिधिमण्डल तीनदिने नेपाल भ्रमणका लागि आइतबार काठमाडौँ आएको हो । नेपाल आएलगत्तै प्रतिनिधिमण्डलले राष्ट्रपति विद्यादेवी भण्डारीसँग शिष्टाचार भेट गरेको थियो ।"
उपप्रधानमन्त्री निधि र बेल्जियमका राजदूत लक्सबीच भेटवार्ता,काठमाडौंः उपप्रधान एवं गृहमन्त्री विमलेन्द्र निधि र नेपालका लागि बेल्जियमका राजदूत यन लक्सबीच भेटवार्ता भएको छ। सोमबार दिउँसो गृहमन्त्रालयमा भएको भेटमा उपप्रधानमन्त्री निधि र बेल्जियमका राजदूत लक्सबीच समसामयिक राजनीति र आर्थिक लगानी लगायतका विषयमा कुराकानी भएको उनका प्रेस सल्लाहकार रामजी दाहालले जानकारी दिए। भेटमा मन्त्री निधिले नेपालमा पछिल्लो राजनीतिक परिवर्तनपछि लगानीको वातावरण बनेको भन्दै बेल्जियमको लगानी नेपालमा भित्र्याउन आग्रह गरेका थिए। जवाफमा राजदूत लक्सले लगानी भित्र्याउने विषयमा बेल्जियम सरकार सकारात्मक भएको बताएका थिए।
"सभामुखले बोलाएको शीर्ष बैठक निश्कर्षबिहिन, संसद् फेरि स्थगित",काठमाडौं : संसद्को सोमबारको बैठक पनि चल्न सकेन । सभामुखले बोलाएका तीन दलका शीर्ष नेताहरुको बैठक पनि निश्कर्षबिहिन भएपछि सुरु भएको संसद्को बैठकमा एमालेलगायतका विपक्षी सांसदहरुले अवरोध गरेका थिए। तीन दलको शीर्षको बैठक निश्कर्षबिना सकिएपछि साढे एक बजे संसद् सुरु भएको थियो । केही सांसद्हरुले विशेष समय लिएर बोलेपछि सभामुखले नियमित कारबाही अघि बढाउन खोज्दा विपक्षी सांसदहरु उठेर अवरोध गरेका थिए। त्यसपछि सभामुखले पुस ७ गतेसम्मका लागि बैठक स्थगित गरेकी थिइन्। एमालेलगायतका विपक्षीहरु संसद्मा अवरोध गर्ने तयारीमा छन् । सरकारले संसद्मा संशोधन विधेयक पेस गर्नेलगायतका कार्यसूची तयार गरेको छ । तर त्यसलाई प्रवेश गराउन नदिने रणनीति विपक्षीहरुले बनाएका छन् । सरकारले ल्याएको संविधान संशोधनको विरोध गर्दै एमालेले निरन्तर अवरोध गरेका कारण दुई हप्तादेखि संसद् ठप्प छ । संसद् अवरुद्ध भएका कारण संशोधन प्रस्ताव प्रवेश गर्न पाएका छैन भने अख्तियार प्रमुख लोकमानसिंह कार्कीविरुद्धको महाअभियोग तथा निर्वाचनसम्बन्धी कानुनका विधेयकसमेत अड्किएका छन् । एमालेले संशोधन प्रस्ताव फिर्ता गरेपछि मात्र संसद् चल्न दिने अडान लिएको छ । एमालेले संशोधनलाई स्थगन गरेर निर्वाचनमा जानुपर्नेमा जोड दिदै आएको छ ।
मधेसमा समाप्त हुने एमाले भय,"काठमाडौः एमाले मधेसमा समाप्त हुने भय र त्रासले पहाडिया राष्ट्रवादको नारा बौक्दै संसद अवरुद्ध गर्दै संविधान संशोधन प्रस्ताव रोकेको आरोप मधेसी मोर्चाका शीर्ष नेताहरुले लाएका छन् । जन आन्दोलन २०४६ देखिको २७ बर्षसम्ममा एक नेता राष्ट्रपति र चारचार शीर्ष नेताले प्रधानमन्त्री जस्तो राज्य संचालनको नेतृत्वमा पुगेको पार्टीले संसदीय मूल्य, मान्यता, मर्यादा र जिम्मेवारी विपरित संसदमा कुनै प्रस्ताव ल्याउन दिन्न भन्नुको अर्थ उ जनतामा विश्वास गर्दैनभन्ने स्पष्ट हुनु हो भन्ने धारणा मोर्चाका नेताहरुले अन्नपूर्णसंग बिहिबारको कुराकानीमा व्यक्त गरे । मोर्चाका नेता एवं राष्ट्रिय मधेस समाजवादी पार्टीका अध्यक्ष शरत्सिंह भण्डारीले सरकारले संसदमा गत १४ गते दर्ता गराएको संशोधन प्रस्तावलाई टेबुलसम्म गर्न नदिने गरी एमालेले गरेको संसद अवरोधले उ संसदीय प्रणालीप्रति प्रतिवद्धता नभएको स्पष्ट हुने बताए । संसदीय प्रक्रिया मिचेर संसद नै अवरुद्ध गर्दै प्रस्ताव ल्याउन नदिने हट' अलोकतान्त्रिक र गैर संसदीय चरित्र भएको उनले आरोप लाए । २०४६ को परिवर्तनका साथ संसदीय प्रणालीमा प्रतिवद्ध भएको पार्टीबाट यस्तो कदम अघि बढेकोमा उनले खेद व्यक्त गरे । भण्डारीले एक प्रश्नको उतरमा भने,एमालेले संसदमा संशोधन प्रस्तावसम्म टेबुल गर्न नदिनुको कारण सो पार्टीका अध्यक्ष केपी शर्मा ओलीले सत्ता गुमाउनु र सो पार्टी सत्तामा भाग नपाउनु नै हो ।' संसदमा संशोधन प्रस्तावै टेबुल गर्न दिन्न भन्दै पहाडिया राष्ट्रवाद अघि बढाउदै मुलुक विभाजनको अर्थ मधेस गुमे पनि पहाडलाई भोट वैंक' बनाउन खोज्नुभन्दा अरु केही नभएको दाबी उनले गरे । उनलेभने, एमाले भित्रको एक गुटले उग्र राष्ट्रवादको नारा दिदै यो मुलुकको एक भाग विभाजन गर्न खोज्दैछ । त्यो कार्य रोक्न संविधान संशोधन गर्दै यो संविधान सर्वस्वीकृत हो भन्ने जनमत सृजना गर्नु पनि अपरिहार्य छ ।' सोही उद्देश्यका साथ सत्ता गठबन्धन नेपाली कांग्रेस, माओवादी केन्द्र र मोर्चाबीच शनिबार बसेको बैठकमा एकमत भएको जानकारी भण्डारीले दिए । उनले भने, संसदमा संशोधन प्रस्तावमाथि हुने प्रक्रियामा संशोधन प्रस्ताव मार्फत सरकारको प्रस्तावमा संशोधन गरिने सहमति आफुहरुबीच भएको छ ।' एमालेको डवल स्टायण्डरले मुलुक संकटमाः यादव फोरम गणतान्त्रिका अध्यक्ष राजकिशोर यादवले एमालेमा रहेको डवल स्टायण्डर'ले यो मुलुक संकटमा फसेको उदारहण संविधान निर्माण प्रक्रियाको पछिल्लो चरणदेखि दोस्रो संशोधन संसदमा टेबुल गर्न नदिने नीतिसम्मका निरन्तरको विधि र प्रक्रियामा मधेसप्रतिको व्यवहारले नै स्पष्ट गर्ने बताए । उनलेभने,संसदमा संशोधन प्रस्तावलाई विधि र प्रक्रियामा ल्याउन दिन्न भन्नुको उद्देश्य एमालेले संसदको सर्वोच्चतामाथि नै खेलवाड गरेको हो ।' एमालले संशोधन प्रस्तावलाई राष्ट्र बिरोधी, भारतीय नीति देख्नुको कारण सत्ता बाहिर पुगेको कुँठाभन्दा अरु केही नभएको यादवले बताए । मुलुकलाई निकास दिन एमालले सत्ता कुंठा त्याग्नै पर्छ । बाल हट छोड्दै संशोधन प्रस्तवालाई अनुमोदन गर्ने कार्यमा सहयोगी हुनै पर्छ ' यादवले भने । आज मधेसभन्दा राष्ट्रिय एकता र अखण्डता अहम प्रश्न हो भन्ने कुरामा संसदमा प्रतिनिधित्व गर्नै सबै दल एकमत हुनु पर्नेमा उनले जोड दिए । शनिबार सत्ता पक्ष र मोर्चाबीच भएको बैठकमा प्रधानमन्त्रीको भनाई उद्घृतगर्दै यादवले भने, एमालेले गणतान्त्रिक आन्दोलनको उपलब्धि संघीयता, धर्मनिरपेक्षता र गणतन्त्र सिध्याउने खेलमा सरिक छ ।' संसदमा रहेको संशोधन मधेसीको आँंखाबाटभन्दा राष्ट्रिय एकता र संविधानमाथि सर्वसम्मत अपनत्वको रुपमा लिन सक्नु पर्ने धारणा उनले व्यक्त गरे । सद्भावना पार्टीका अध्यक्ष राजेन्द्र महतोले शनिबार सत्ता पक्ष र मधेसी मोर्चाबीच भएको अनौपचारिक सहमतिले औपचारिकता प्राप्त गर्न परिमार्जन सहित संशोधन संसदबाट पारित भएपछि हुने बताए । उनले भने,यस पटक पनि मधेसीले अधिकार नपाए पाँच गाँउ नपाउदा महाभारत भएझै पाँच जिल्ला मधेसी र थारुले नपाउदा नेपालमा महाभारत नहोस् । पूर्वको झापा, सुनसरी र मोरङ एवं सुदूरपश्चिमको कैलाली र कंचनपुर मधेस र थारु प्रदेस हुनै पर्छ ।' महाभारतको कास्टिङ' त नौ महिने नाकाबन्दीबाट सिंहदरबारमा बस्ने टोपी वालले राम्रैसंग देखेको हुनु पर्छ । त्यसैले यो राष्ट्र बचाउने कार्यै मधेस र थारुबाट भएको छभने राष्ट्र सिध्याउने कार्य सिंहदरबारमा बस्ने टोपीवालहरुबाट भएको छ । ' आफुहरुले प्रधानमन्त्रीसंग शनिबार भएको परामर्शमा दाहाल जी तपाईहरुले द्वयद चरित्रको राजनीति नत्यागेसम्म संविधान सर्वस्वीकृत हुन नसक्ने टिप्पणी गरेको महतोले बताए । उनलेभने, हामीले स्पष्टैसंग भन्यौ,एकातीर संशोधन ल्याउने र अर्को तर्फ पार्टीका जिम्मेवार नेतादेखि कार्यकर्तासम्मलाई मधेस र थारु प्रदेस बिरुद्ध पांँच नम्बर प्रदेसमा आन्दोलित गराउनाको कारण स्पष्ट गर्नुहोस् ।' महतोले अत्यन्त आक्रमक हुँंदै भने,एमालेले अत्यन्त घातक काम गरिरहेको छ । उसको रणनीति मधेसीलाई खतम गर्ने र यो संविधानलाई नै नोक्सान पुर्याउनु हो । त्यो भनेको भोलीका दिनमा यो संविधान समाप्त गराउदै मुलुकलाई प्रतिगमन तर्फ डोर्याउनु हो त्यसोभए यसको सम्पूर्ण दोस र जिम्मेवार एमाले नै हनु पर्छ ।' एमालेकै कारण संविधान संशोधन, चुनाव र संविधान धरापमा परेको दाबी उनले गरे । एमालेले यसैगरी मधेसीलाई पेल्ने नीति नछोडे नयां संविधान २०७४ माघ ८ गते एक्सपायर हुने छ' उनले भने । सत्ता पक्षले पनि मोर्चासंग शनिबार भएको सहमति अनुसार सोमबार बस्ने बैठकमा संशोधन अघि बढाउनु पर्ने माग महतोले गरे ।"
जिल्ला अदालत काठमाडौँका ९ वटा इजलास विशेष अदालतमा सर्ने,"काठमाडौं: जिल्ला अदालत काठमाडौँले नौ वटा इजालासलाई विशेष अदालतमा सार्ने भएको छ । जिल्ला अदालत काठमाडौँले सोमबार गरेको पत्रकार सम्मेलनमा ३३ वटा इजलासमध्ये २५ देखि ३३ सम्मका नौ वटा इजलासलाई यही पुस १० गतेदेखि विशेष अदालतमा सार्ने तयारी भएको अदालतका स्रेस्तेदार ध्रुवप्रसाद उप्रेतीले जानकारी दिए। उनले सेवा प्रवाहमा सुगमता ल्याउनका लागि थप सहयोग पुग्ने र काम कारबाही व्यवस्थित गर्ने उद्देश्यका साथ विशेष अदालतको भुइँतला र दोस्रो तलामा सो इजलास सार्न लागिएको बताए। त्यसैगरी, सेवाग्राहीको सहजताका लागि काठमाडौँ अदालत र विशेष अदालतबीचमा पर्ने सडकमा आकाशे पुलसमेत निर्माण गर्न लागिएको हो । सेवाग्राहीलाई आवतजावत गर्दा उत्पन्न हुनसक्ने सडक दुर्घटनासमेतलाई ध्यानमा राखेर सो स्थानमा आकाशे पुल निर्माण गर्ने कार्यलाई तीव्ररुपमा अगाडि बढाएको स्रेस्तेदार उप्रेतीले बताए। सडक विभागबाट माटो परीक्षण गरी सो पुलको निर्माण कार्य अघि बढाइसकेको पनि उनले बताए। काठमाडौँ अदालतको छुट्टै वेबसाइट निर्माण गर्ने सम्बन्धमासमेत सर्वोच्च अदालतसँग समन्वय भइरहेको स्रेस्तेदार उप्रेतीले बताए। रासस"
एमालेसहित आठ दलले सडक र संसदमा आन्दोलन चर्काउने,काठमाडौं : एमालेलगायतका विपक्षी दलहरुले संविधान संशोधनविरुद्ध सडक र संसद् दुवैमा आन्दोलन चर्काउने भएका छन्। एमाले संसदीय दलको कार्यलयमा सोमबार बिहान बसेको एमालेसहितका आठ दलहरुको बैठकले सडक र सदन दुवैमा आन्दोलन चर्काउने निर्णय गरेको हो । संविधान संशोधन फिर्ता नलिएसम्म अब आन्दोलन नरोक्ने निर्णय भएको जानकारी एमाले संसदीय दलका उपनेता सुवास नेम्वाङले अन्तपूर्ण अनलाइनसँग बताए। एमालेलगायतका विपक्षी दलहरुले संविधान संशोधन फिर्ता लिनका लागि संगठित दबाब दिन र यसबारेमा जनसमुदायलाई सन्देश दिन पुस १७ गते खुलामञ्चमा विशाल आमसभा गर्ने निर्णय गरेका छन् । बैठकले संविधान संशोधन फिर्ता लिएर चुनावको घोषणा गर्नुपर्ने निर्णय पनि गरेको छ । संशोधनका नाममा संविधानलाई असफल बनाउने खेल भइरहेको निश्कर्ष बैठकले निकालेको छ ।
"सभामुखले 'संसद चलाउन' हिंडे भनेपछि बामदेव कड्किए, 'कसरी संसद् चल्दोरहेछ हेरौंला'","काठमाडौं : संसद् गतिरोध अन्त्यका लागि निकास खोज्न सभामुख ओनसरी घर्तीसहित तीन दलका शीर्ष नेताहरुको बैठक बसिरहेको छ। तर अहिलेसम्म कुनै सहमति हुन सकेको छैन। सभामुखले सिंहदरबारमा बोलाएको बैठकमा प्रधानमन्त्री पुष्पकमल दाहाल, कांग्रेस सभापति शेरबहादुर देउवा र एमाले अध्यक्ष केपी शर्मा ओली सहभागी छन्।सरकारले ल्याएको संविधान संशोधनको विरोध गर्दै एमालेले निरन्तर अवरोध गरेका कारण दुई हप्तादेखि संसद् ठप्प छ। बैठक चलिरहेकै अवस्थामा सबा एक बजे सभामुख ओनसरी बाहिरिएकी छिन्। उनले भनिन्, 'संसद् चलाउनुपर्छ भन्दै म हिडेकी हुँ।संसद म चलाउँछु।' तर उनीसँगै बैठकबाट बाहिरिएका एमाले उपाध्यक्ष वामदेव गौतमले भने, संविधान संशोधनलाई हामी कुनै पनि हालतमा प्रवेश गराउन दिदैनौं। फिर्ता नहुँदासम्म संसद् चल्न दिदैनौं।' तीन दलका नेताहरुबीच भित्र छलफल जारी रहेको गौतमले बताए। उनले भने, ' संसद् कसरी संसद् चल्दोरहेछ हेरौंला' संसद्को बैठक एक बजे बोलाइए पनि अहिलेसम्म सुरु भएको छैन। संसद् अवरुद्ध भएका कारण संशोधन प्रस्ताव प्रवेश गर्न पाएका छैन भने अख्तियार प्रमुख लोकमानसिंह कार्कीविरुद्धको महाअभियोग तथा निर्वाचनसम्बन्धी कानुनका विधेयकसमेत अड्किएका छन् । एमालेले संशोधन प्रस्ताव फिर्ता गरेपछि मात्र संसद् चल्न दिने अडान लिएको छ। एमालेले संशोधनलाई स्थगन गरेर निर्वाचनमा जानुपर्नेमा जोड दिदै आएको छ ।"

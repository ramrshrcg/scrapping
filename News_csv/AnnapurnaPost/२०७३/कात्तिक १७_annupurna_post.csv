शीर्षक,विवरण
राष्ट्रपति मुखर्जीको भ्रमण दलमा ६० सदस्य,"काठमाडौः भारतका राष्ट्रपति प्रणव मुखर्जी नेतृत्वको उच्चस्तरीय भ्रमण दलमा रक्षा राज्यमन्त्री सुवास घाम्रीसहित ६० जना सम्मिलित छन् । प्रतिनिधिमण्डलमा लोकसभा र राज्यसभाका चार सदस्य, भारतको राष्ट्रपति कार्यालयका सचिव एस जयशङ्कर, विदेश मन्त्रालयका सचिव अमिपा पललगायत छन् । पराराष्ट्र मन्त्रालयका अनुसार उक्त भ्रमण दलमा भारतको सुरक्षा निकायका उच्च अधिकारी, विदेश मन्त्रालयका पदाधिकारी एवम् सञ्चार सञ्चारकर्मी सम्मिलित छन् । रासस"
महाअभियोगले सरकारलाई कुनै असर गर्दैनः मन्त्री पौडेल,"कुश्माः शिक्षामन्त्री धनीराम पौडेलले अख्तियार प्रमुख लोकमान सिंह कार्की बिरुद्ध संसदमा दर्ता भएको प्रस्ताबले सरकारलाई कुनै असर नगर्ने बताए छ । उनले महाअभियोग प्रस्ताव सरकारको नभै संसदको विशेष अधिकार भएकोले सरकारले हस्तक्षेप गर्न नमिल्ने बताए । संबिधान संसोधन प्रस्ताव दर्ताको लागि अन्तिम तयारी गरेको बताए । प्रेस सेन्टर नेपाल जिल्ला शाखा पर्वतले बुधवार विहान कुश्माबजारमा आयोजना गरेको पत्रकार सम्मेलनमा मन्त्री पौडेलले महाअभियोग प्रस्ताव पारित गर्ने पक्षमा नेपाली काँग्रेसपनि देखिएको सर्वसम्मत रुपमा पारित हुने दावी गरे । उनले अहिले प्रतिपक्षि दल र माओवादी नेपाली काँग्रेसको निर्णय कुरेर बसेको अवस्था छ मन्त्री पौडेलले भन्नुभयो सकारात्मक हुने अपेक्षा गरेका छौ । मन्त्री पौडेलले संविधान संशोधन गरी मधेशवादी दललाई पनि सहमतिमा ल्याएर स्थानीय, प्रदेश र केन्द्रको निर्वाचन गर्नुपर्ने बताए । उनले केहि दिनमै संसिवधान संसोधन प्रस्ताव संसदमा दर्ता हुने पनि बताए । संबिधानको आलोचना गरिरहेका मधेशकेन्द्रित दलहरुको भावनालाई समेट्नेगरी संसदमा संसोधन प्रस्ताव दर्ता गर्ने तयारी भएको मन्त्री पौडेलले बताए । संबिधान संसोधन, निर्वाचन आयोगको तयारी र निर्वाचन सम्बन्धित कानुन निर्माण, स्थानीय तहको सिमाना निर्धारणसंगै चुनावमा भाग लिने सबै राजनितिक दलको प्रतिवद्धता सहितको वातावरण बनाउन सरकारले जोड दिएको मन्त्री पौडेलको भनाई थियो । अर्को प्रसंगमा मन्त्री पौडेलले हालै संसोधन भएको शिक्षा ऐन कार्यान्वयनका लागि नियमावली निर्माण कार्य अन्तिम चरणमा पुगेको र शिक्षा आयोग गठनको तयारी भएको तथा अस्थाई शिक्षक व्यवस्थानका लागि प्रक्रिया अघि बढीसकेको जानकारी दिए । जनताको गुणस्तरीय शिक्षामा पहुँच बढाउने, विद्यालयको पहुँचमा आएका विद्यार्थीलाई टिकाउने र दक्ष बनाउन यसै वर्षदेखि सात वर्षे विद्यालय क्षेत्र विकास योजना लागु गरेको मन्त्री पौडेलले बताए । उनका अनुसार योजनाले प्रधानअध्यापकको नयाँ तरिकाले व्यवस्थापन गर्नुका साथै विद्यालयको पहुँचमा रहेका बालबालीकाको शिक्षामा निरन्तरताका लागि दिवा खाजा कार्यक्रम र अभिभावकलाई अनुदानको व्यवस्था गरेको छ । सामुदायीक विद्यालयप्रती विश्वासको वातावरण बनाउन सामुदायीक विद्यालयमा आफ्ना छोराछोरी पढाउने शिक्षकलाई प्रोत्साहनका लागि पुरस्कृत गरिने मन्त्री पौडेलले जानकारी दिए ।"
प्रधानमन्त्री प्रचण्ड र भारतीय राष्ट्रपति मुखर्जीबीच भेटवार्ता,"काठमाडौँः प्रधानमन्त्री पुष्पकमल दाहाल प्रचण्ड र भारतका राष्ट्रपति प्रणव मुखर्जीबीच बुधबार साँझ हायात रिजेन्सी होटलमा शिष्टाचार भेटवार्ता भएको छ । प्रधानमन्त्री प्रचण्ड र मुखर्जीबीचको भेटमा दुई मुलुकबीचको सम्बन्ध र आपसी हितका बारेमा वार्तालाप भएको परराष्ट्रमन्त्री डा प्रकाशशरण महतले जानकारी दिए । महतका अनुसार मुखर्जीले प्रधानमन्त्री प्रचण्डको भारत भ्रमण र केही दिन अघि भारतको गोवामा भएको दुई मुलुकबीचको उच्चस्तरीय भेटवार्ताले आपसी सम्बन्ध थप मजबुत बनाएको विचार व्यक्त गरेका छन् । भेटमा प्रचण्डले दुई मुलुकबीच रहिआएको सुमधुर सम्बन्ध अरु सुदृढ बनाउँदै लान नेपालका तर्फबाट कुनै कमी रहन नदिने विश्वास व्यक्त गरेका छन् । भारतीय राष्ट्रपतिसँगको भेटमा प्रधानमन्त्रीले नेपालको संविधान कार्यान्वयनको चरणमा रहेको र संविधानमा समेट्नु पर्ने केही विषयलाई समेट्ने प्रयास भइरहेको जानकारी गराएका छन् । भेटमा नेपालका तर्फबाट मन्त्री महत, संस्कृति, पर्यटन तथा नागरिक उड्डयन मन्त्री जीवनबहादुर शाही, मुख्यसचिव डा सोमलाल सुवेदी र परराष्ट्र सचिव शङ्करदास वैरागी सहभागी थिए । उच्चस्तरीय भेटवार्तामा भारतका तर्फबाट उच्च अधिकारीहरु सहभागी थिए । भारतीय राष्ट्रपति मुखर्जी नेपालको राजकीय भ्रमणका लागि बुधबार दिउँसो नेपाल आएका हुन् ।"
भारतीय राष्ट्रपति मुखर्जी र उपराष्ट्रपति पुनबीच भेटवार्ता,"काठमाडौँः भारतका राष्ट्रपति प्रणव मुखर्जी र उपराष्ट्रपति नन्दबहादुर पुनबीच बुधबार साँझ शिष्टाचार भेटवार्ता भएको छ । भारतीय राष्ट्रपति मुखर्जी र उपराष्ट्रपति पुनबीचमा भएको सो भेटमा द्विपक्षीय हित र आपसी चासोका विषयमा कुराकानी भएको छ । उपराष्ट्रपतिसँगको भेटमा नेपालका तर्फबाट सवारीमन्त्री एवम् संस्कृति, पर्यटन तथा नागरिक उड्डयनमन्त्री जीवनबहादुर शाही, मुख्यसचिव डा सोमलाल सुवेदी, परराष्ट्र मन्त्रालयका सचिव शङ्करदास बैरागी तथा भारतका तर्फबाट भ्रमण दलमा रहेका सदस्यको सहभागिता रहेका थिए । नेपालको तीनदिने राजकीय भ्रमणमा नेपाल आएका राष्ट्रपति मुखर्जी भारतीय दूतावासद्वारा आयोजित स्वागत समारोहमा सहभागी भएका छन् । उनले दूतावासको स्वागत समारोहमा अन्य नेतासँग समेत भेटघाट र कुराकानी गरेका छन् ।"
भारतीय राष्ट्रपतिलाई यसरी गरियो विमानस्थलमा स्वागत (फोटोफिचर),"तस्बिरः विकास कार्की काठमाडौँ: भारतीय राष्ट्रपति प्रणव मुखर्जी नेपाल आइपुगेका छन्। मुखर्जीलार्य त्रिभुवन अन्तराष्ट्रिय विमानस्थलमा राष्ट्रपति विद्यादेवी भण्डारी स्वागत गरेकी छिन् । विशेष विमानमार्फत काठमाडौं आइपुगेका मुखर्जीलाई राष्ट्रपति भण्डारीले त्रिभुवन अन्तराष्ट्रिय विमानस्थलको अतिविशिष्ट कक्षमा स्वागत गरेकी हुन् । भारतीय राष्ट्रपतिप्र मुखर्जी केही बेरअघि भारतीय वायुसेनाको विशेष विमानमार्फत् नेपाल आइपुगेका हुन् । उनको स्वागतका लागि राष्ट्रपति भण्डारी, उपराष्ट्रपति नन्दबहादुर पुन, प्रधानमन्त्री पुष्पकमल दाहाल प्रचण्ड, परराष्ट्रमन्त्री डा प्रकाशशरण महत, मन्त्री, प्रधानसेनापति रबीन्द्र क्षेत्री, कुटनीतिक नियोगका अधिकारीलगायत अन्तराष्ट्रिय विमानस्थलमा पुगेका थिए । राष्ट्रपति, उपराष्ट्रपति, प्रधानमन्त्रीलगायतले स्वागत गरेपछि उनको सम्मानमा नेपाली सेनाको टुकडीले विशेष सम्मान अर्पण गरेको छ । १८ वर्षपछि गणतन्त्र भारतका राष्ट्रपतिको नेपाल भ्रमण आएका हुन् ।"
भारतीय राष्ट्रपतिको पोखरा भ्रमणको तयारी अन्तिम चरणमा,"पोखराः भारतीय राष्ट्रपति प्रणव मुखर्जीको आसन्न पोखरा भ्रमणको सम्पूर्ण तयारी अन्तिम चरणमा पुगेको छ । राष्ट्रपति मुखर्जीको भ्रमणलाई मध्यनजर गरी पोखरालाई विशेष किसिमले सजाउने तथा सरसफाइको बन्दोबस्तमा रातदिन धमाधम काम अघि बढाइएको छ । अगामी कात्तिक १९ गते भारतीय राष्ट्रपति मुखर्जीको यहाँ हुने भ्रमणलाई भव्य र सफल बनाउन पश्चिमाञ्चल क्षेत्रीय प्रशासक खगराज बरालको संयोजकत्वमा गठित मूल व्यवस्थापन सहयोग समिति र त्यसअन्तर्गत गठित स्वागतद्वार निर्माण र सरसफाइ, स्वागत व्यवस्थापन, निर्माण र पूर्वाधार तथा प्रचारप्रसार समिति एकजुट भई आआफ्नो जिम्मेवारी अनुसार कामलाई तीव्रता दिएका छन् । क्षेत्रीय प्रशासक खगराज बरालका अनुसार उपसमितिले तोकिएको जिम्मेवारीलाई विहिवार बेलुकासम्म सम्पन्न गर्ने गरी क्रियाशील बनेका छन् । सुरक्षा सम्बन्धी आवश्यक सम्पूर्ण तयारी पुरा गरिएको बताउँदै उहाँले राष्ट्रपति मुखर्जीको अगामी कात्तिक १९ गते हुने पोखराको भ्रमणका लागि सवारी आवागमनको पूर्व अभ्यास विहिवार गर्न लागिएको जानकारी दिनुभयो । राष्ट्रपति मुखर्जीको आगमनलाई लक्षित गरी पोखरामा विभिन्न ठाउँमा स्वागतद्वार निर्माण, सरसफाइ सौन्दर्यीकरणका काम भइरहेको पनि क्षेत्रीय प्रशासक बरालले जानकारी दिनुभयो । राष्ट्रपति मुखर्जीको भ्रमणलाई लक्षित गरी बिग्रेभत्केका सडकको मर्मत गरिएको छ भने विभिन्न नौ ठाउँमा स्वागतद्वार राख्न लागिएकोमा सात ठाउँको स्वागतद्वार निर्माण सम्पन्न भइसकेको पोखरा उपमहानगरपालिका कार्यालयका वरिष्ठ इन्जिनियर शारदामोहन काफ्लेले बताउनुभयो । उहाँले राष्ट्रपति मुखर्जीको सवारी हुने मुख्य मार्गमा त्यहाँका स्थानीयवासी समेतको सहकार्यमा सरसफाइ कार्य पनि अघि बढाइएको बताउनुभयो । राष्ट्रपति मुखर्जीको सम्मानमा स्थानीयवासीले पोखरा विमानस्थलबाट राष्ट्रपति मुखर्जी आराम गर्न जाने विरौटास्थित पोखरा ग्रान्ड होटेलसम्मका बाटोको दुबैतर्फ दुबै देशका झन्डासहित भरिएका पानीका घडा राखेर स्वागत गर्ने कार्यक्रम रहेका छन् । स्वागत व्यवस्थापन उपसमितिका संयोजक गणेशबहादुर श्रेष्ठका अनुसार पोखरा विमानस्थलदेखि राष्ट्रपति मुखर्जी जाने रामबजारस्थित भारतीय पेन्सन क्याम्पसम्म उहाँको सम्मानमा विभिन्न जातजातीबाट विभिन्न सांस्कृतिक झाँकी प्रस्तुत गरिने कार्यक्रम छ । स्वागतका लागि सम्बन्धित टोल तथा समुदायमा आवश्यक पत्राचार भइसकेको जानकारी दिँदै उहाँले राष्ट्रपति मुखर्जीको सम्मानमा स्वस्तीवाचनका लागि लेखनाथ नगरपालिका क्षेत्रबाट समेत बटुकहरुको उपस्थिति गराइने भएको जानकारी लिए । प्राप्त कार्यक्रम अनुसार राष्ट्रपति मुखर्जी कात्तिक १९ गते १२ः४५ बजे पोखरा विमानस्थल आइपुग्ने कार्यक्रम छ । विमानस्थलबाट केही समय आराम गर्नका लागि पोखरा ग्रान्ड होटलमा जाने र अपरान्ह ३ः०० बजे पोखराको रामबजारस्थित भारतीय पेन्सन क्याम्पमा जम्मा भएका भारतीय भूतपूर्व सैनिकहरूको भेलालाई सम्बोधन गर्ने कार्यक्रम छ । भूतपूर्व सैनिकको भेलालाई सम्बोधनपछि राष्ट्रपति मुखर्जी पोखरा विमानस्थलबाट काठमाडौँ फर्कने कार्यक्रम रहेको क्षेत्रीय प्रशासक बरालले जानकारी दिनुभयो । रासस"
भारतीय राष्ट्रपति मुखर्जीलाई विमानस्थलमा भन्डारीबाट स्वागत,"काठमाडौँः भारतीय राष्ट्रपति प्रणव मुखर्जीको स्वागत राष्ट्रपति विद्यादेवी भण्डारी अन्तर्राष्ट्रिय विमानस्थल गरेकी छिन् । विशेष विमानमार्फत काठमाडौं आइपुगेका मुखर्जीलार्य राष्ट्रपति भण्डारीले त्रिभुवन अन्तराष्ट्रिय विमानस्थलको अतिविशिष्ट कक्षमा स्वागत गरेकी हुन् । भारतीय राष्ट्रपतिप्र मुखर्जी केही बेरअघि भारतीय वायुसेनाको विशेष विमानमार्फत नेपाल आइपुगेका हुन् । उनको स्वागतका लागि राष्ट्रपति भण्डारी, उपराष्ट्रपति नन्दबहादुर पुन, प्रधानमन्त्री पुष्पकमल दाहाल प्रचण्ड, परराष्ट्रमन्त्री डा प्रकाशशरण महत, मन्त्री, प्रधानसेनापति रबीन्द्र क्षेत्री, कुटनीतिक नियोगका अधिकारीलगायत अन्तराष्ट्रिय विमानस्थलमा पुगेका थिए । राष्ट्रपति, उपराष्ट्रपति, प्रधानमन्त्रीलगायतले स्वागत गरेपछि उनको सम्मानमा नेपाली सेनाको टुकडीले विशेष सम्मान अर्पण गरेको छ । १८ वर्षपछि गणतन्त्र भारतका राष्ट्रपतिको नेपाल भ्रमण भएको हो। भारतीय राष्ट्रपतिले केहीबेरमा राष्ट्रपतिसँग शीतलनिवासमा भेटवार्ता गर्दै छन् । भारतीय राष्ट्रपति नेपाल आइपुग्नु अघि ४५ मिनेटसम्म विमानस्थल बन्द गराइएको थियो । त्रिभुवन अन्तराष्ट्रिय विमानस्थल १२ बजेदेखि १ बजेसम्म सम्पूर्ण उडान रद्ध गरिएको थियो । भर्खरै विमानस्थलबाट राष्ट्रपति मुखर्जी शितलनिवासतर्फ लागेका छन् ।"
राष्ट्रपति भण्डारी र भारतीय राष्ट्रपति मुखर्जीबीच भेटवार्ता,"काठमाडौँः राष्ट्रपति विद्यादेवी भण्डारी र भारतका राष्ट्रपति प्रणव मुखर्जीबीच राष्ट्रपति कार्यालय शीतलनिवासमा केहीबेर अघि एघघन्टा लामो भेटवार्ता भएको छ । भेटवार्तामा नेपालभारतबीचको सुसम्बन्ध, आपसी हित र चासोका विविध विषयमा विचारविमर्श भएको परराष्ट्र मन्त्रालयले जनाएको छ । वार्तामा दुई मुलुकबीचको ऐतिहासिक, सांस्कृतिक, सामाजिक एवम् जनस्तरको सम्बन्धलाई थप सुदृढ तुल्याउनेबारे छलफल भएको छ । राष्ट्रपतिद्वयबीचको वार्ता पारस्परिक हितमा केन्द्रित रहेर भएको परराष्ट्र मन्त्रालयका प्रवक्ता भरतराज पौड्यालले बताए । उनले भने, भारतका राष्ट्रपति मुखर्जीले नेपालको संविधान जारी भएकामा राष्ट्रपति भण्डारी, नेपाली जनता र संविधानसभाप्रति बधाई ज्ञापन गर्नुभयो । पौडेलका अनुसार भारतीय राष्ट्रपतिले राष्ट्रपति भण्डारीलाई भारत भ्रमणको निम्तो दोहोर्याएर गरेको समेत जानकारी दिए । उनका अनुसारभेटवार्तामा परराष्ट्रमन्त्री डा प्रकाशशरण महत, संस्कृति, पर्यटन तथा नागरिक उड्डयनमन्त्री जीवनबहादुर शाही, राष्ट्रपतिका सल्लाहकारहरू, परराष्ट्र मन्त्रालयका सचिव शङ्करदास वैरागी उपस्थित थिए । भेटमा भारतका रक्षा राज्यमन्त्री सुभास भामरे, सांसदहरू एल गानेसन, जगदम्बिका पाल, राजकुमार सिंह, भुवनेश्वर कलिता, विदेश सचिव एस जयशङ्कर, नेपालका लागि भारतका राजदूत रणजीत रायलगायतको उपस्थिति थियो । राष्ट्रपति भण्डारीको मैत्रीपूर्ण निमन्त्रणामा भारतका राष्ट्रपति मुखर्जी नेपालको तीन दिवसीय राजकीय भ्रमणमा बुधबार काठमाडौँ आएका हुन्।"
"राष्ट्रकविलाई भारतीय राष्ट्रपतिको प्रश्न, कविजी, हाउ आर यु ?","काठमाडौँ: गाउँछ गीत नेपाली, ज्योतिको पङ्खा उचाली।।। जय जय जय नेपाल, सुन्दर र शान्त विशाल । हरेक नेपालीको मनमस्तिष्कमा जीवन्त बास बसेका यी गीतका हरफहरु संगीतमा तरङ्गित भइरहेको थियो । खुला चौरमा त्रिपाल त थियो नै । वरिपरि रुख र रुखमा रहेका चराचुरुङ्गीको आवाजसँगै राष्ट्रिय गीतमा विशिष्टजनले मन भुलाइरहेको प्रतीत हुन्थ्यो । कालजयी यस राष्ट्रिय गीतका स्रष्टा राष्ट्रकवि माधव घिमिरे मुस्कुराउँदै मञ्चतर्फ लम्किए । नब्बे वर्ष पार गरिसकेका वयोवृद्ध राष्ट्रकवि घिमिरे लौरोको सहाराले मञ्चमा पुगे। मञ्चमा पाइला राख्ने बित्तिकै भारतका राष्ट्रपति प्रणव मुखर्जीले कवि जी, हाउ आर यु ? भन्ने भलाकुसारीका शब्द उच्चारण गरे । अङ्गेजी भाषाका ज्ञातासमेत रहेका राष्ट्रकवि घिमिरेले जवाफमा भने, आई एम फाइन, योर एक्स्लेन्सी । राष्ट्रपति विद्यादेवी भण्डारीको निमन्त्रणामा भारतका राष्ट्रपति मुखर्जी नेपालको तीनदिने राजकीय भ्रमणमा आज काठमाडौँ आएका हुन् । राष्ट्रपति भण्डारीसँग शीतल निवासमा भएको एक घन्टाको औपचारिक भेटपछि राष्ट्रपति मुखर्जी यहाँस्थित भारतीय दूतावासमा आयोजित स्वागत समारोहमा सहभागी हुँदाको क्षण हो यो । राजकीय निमन्त्रणामा आउने विशिष्ट व्यक्तिले आफ्नो दूतावासमा आयोजना गरिने स्वागत समारोहमा आमन्त्रित पाहुनाहरुसँग भेटघाट गर्ने परम्परा रहिआएको छ । तत्कालीन भारतका राष्ट्रपति के आर नारायणन् र श्रीमती उषाले पनि नेपालको राजकीय भ्रमणका क्रममा भारतीय दूतावासमा आयोजित स्वागत समारोहमा सहभागी हुँदा यसैगरी शीर्ष नेता, उद्योपति, कानुनविद्लगायत विशिष्ट व्यक्तिहरुसँग भलाकुसारी गर्नुभएको थियो । पूर्वराष्ट्रपति नारायणन्ले विस २०५५ जेठ १४१६ मा नेपाल भ्रमण गरेका थिए । भ्रमणको पहिलो दिन नै भारतीय दूतावासले तत्कालीन राष्ट्रपति नारायणन्को सम्मानमा स्वागत समारोह आयोजना गरेको थियो । राष्ट्रकवि घिमिरे स्वागत समारोहका लागि मध्याह्न १२ बजे नै लैनचौरस्थित भारतीय दूतावासमा पुगेका थिए । जीवनमा मलाई बडो आनन्द मिल्यो राष्ट्रपति मुखर्जीसँग हात मिलाएपछि उनले भने । दुई देशका राष्ट्रिय गानको धून बजाएर स्वागत समारोह सुरु र अन्त्य गरिएको थियो । हँसिलो मुद्रामा नेपालका उपराष्ट्रपति नन्दबहादुर पुनसँग राष्ट्रपति मुखर्जी मञ्चमा आसीन थिए । भेटघाटमा नेपालका लागि भारतका राजदूत रणजीत रायको सहभागिता थियो । मुखर्जीको भ्रमणले नेपालभारत सम्बन्धलाई नयाँ उचाइ दिने देउवाको विश्वास भारतीय राष्ट्रपतिसँग नेपाली काँग्रेसका सभापति एवम् पूर्वप्रधानमन्त्री शेरबहादुर देउवाले भेटघाट गरे । भेटपछि सभापति देउवाले राष्ट्रपतिको भ्रमणमा सहभागी भएका भारतीय सञ्चारकर्मीलाई छोटो प्रतिक्रिया दिँदै भारतीय राष्ट्रपतिको यस भ्रमणले दुई मुलुकबीचको सम्बन्धलाई नयाँ उचाइमा पुयाउने विश्वास व्यक्त गरे । नेपालभारतबीचको सम्बन्ध सदियौं पुरानो रहेको र यस्ता विशिष्ट भ्रमणले जनस्तरको सम्बन्ध अझ सुदृढ हुने प्रतिक्रिया दिँदै उनले भने, नेपाल नयाँ संविधानको कार्यान्वयन गर्न लागिपरेको छ । भारतीय राष्ट्रपति मुखर्जीसँग नेका महामन्त्री डा शशाङ्क कोइराला, नेता डा शेखर कोइराला, सरकारमा सहभागी नेका र नेकपा (माओवादी केन्द्र)का मन्त्रीहरुले भेट गरेका छन् । पूर्वप्रधानमन्त्री लोकेन्द्रबहादुर चन्द, मन्त्रिपरिषद्का तत्कालीन अध्यक्ष खिलराज रेग्मी, नेकपा ९एमाले०का उपाध्यक्ष वामदेव गौतम र भीमबहादुर रावल, पूर्वसभामुख सुवास नेम्वाङ, उपप्रधानमन्त्री कृष्णबहादुर महरा, नेकपा (माओवादी केन्द्र) का नेता टोपबहादुर रायमाझीले पनि भेट गरेका छन् । यसैगरी, भारतीय राष्ट्रपतिसँग भेट गर्ने अन्य नेतामा तराई मधेस लोकतान्त्रिक पार्टीका अध्यक्ष महन्थ ठाकुर, मधेसी जनअधिकार फोरम ९लोकतान्त्रिक०का अध्यक्ष विजयकुमार गच्छदारलगायतका थिए । त्यस्तै, राष्ट्रपति मुखर्जीसँग नेपाल उद्योग वाणिज्य महासङ्घका अध्यक्ष पशुपति मुरारका, उपाध्यक्ष भवानी राणा र नेपाल उद्योग परिसङ्घका अध्यक्ष हरिभक्त शर्माले भेट गरेका छन् । स्वागत समारोहमा आमन्त्रित व्यक्तिहरुसँगको भेटघाटमा राष्ट्रपति मुखर्जीले करिब आधा घन्टा समय व्यतित गरे। सोही क्रममा राष्ट्रपति मुखर्जीले इन्डियन हाउस जानुभई त्यहाँ राखिएको आगन्तुक पुस्तिकामा हस्ताक्षर पनि गरे । रासस"
एशियाली मन्त्रीस्तरीय सम्मेलनमा भाग लिन गृहमन्त्री निधी दिल्लीमा,"नयाँदिल्लीः प्रकोप जोखिम न्युनीकरणकालागि एशियाली मुलुकको मन्त्रीस्तरीय छैठौं सम्मेलनमा भाग लिन गृहमन्त्री विमलेन्द्र निधीसहितको टोली दिल्ली पुगेको छ । दीगो विकासकालागि प्रकोप जोखिम न्युनिकरणमा एशियाली मुलुकहरुबीच साझा रणनीति बनाउने उद्धेश्यकासाथ आयोजना हुन लागेको सम्मेलनमा भाग लिन मन्त्री निधीको नेतृत्वमा चार सदस्यीय प्रतिनिधीमण्डल दिल्ली पुगेको हो । सम्मेलनको औपचारिक उदघाटन विहिबार हुनेछ । उदघाटनको पहिलो सत्रमा हुने मन्त्रीस्तरीय छलफलमा मन्त्री निधी सहभागी हुने कार्यक्रम छ । प्रकोपको जोखिमबाट हुने मृत्युदरका साथै भौतिक क्षतिको न्युनिकरणकालागि स्थानीय सरकार, निजी क्षेत्र र सरोकारबाला पक्षहरुसँगको सहकार्य गर्ने उद्धेश्य अनुरुप तयार पारिएको सेंडाइ घोषणापत्रका साझा अवधारणालाइ थप प्रभावकारी बनाउने बारेमा सम्मेलनमा छलफल हुनेछ । छलफलमा गृहमन्त्री निधिले नेपालमा अघिल्लो वर्ष गएको भकम्प, त्यसबाट भएको क्षति तथा पुननिर्माणमा नेपालको अनुभवका बारेमा जानकारी गराउनेछन् । साँझ रात्रिभोजमा सहभागी हुने् गृहमन्त्री बिमलेन्द्र निधी बधबार साँझ भारतीय गृहमन्त्री राजनाथ सिंहले एशियाली मुलकका मन्त्रीहरुकालागि आयोजन गर्न लागेको रात्रीभोजमा सहभागी हुने कार्यक्रम छ । सेंडाइ फ्रेमवर्क विपत्ति जोखिम न्युनिकरणकालागि जापानको सेंडाइमा दुई हजार पन्ध्रमा सम्पन्न संयुक्त राष्ट्रसंघको तेश्रो विश्व सम्मेलनले पारित गरेको १५ बर्षे विकासको घोषणापत्र हो । जापानको मियागी प्रान्तको राजधानी सेडाइमा सम्पन्न सो सम्मेलनमा विपत्ति जोखिम न्युनिकरणका विभिन्न सत्रवटा लक्ष्य निर्धारण गरेर चार प्राथमिकताका क्षेत्रमा काम गर्ने सहमतिसहित एक सय ८७ मुलुकका प्रतिनिधीले घोषणापत्रमा हस्ताक्षर गरेका थिए । सेडाइ फ्रेमवर्कमा हस्ताक्षरपछि यो पहिलो मन्त्रीस्तरीय सम्मेलन हो । भारतीय गृह मन्त्रालयको आयोजनामा हुन लागेको सम्मेलन संयुक्त राष्ट्र संघको जोखिम न्युनिकरण कार्यक्रमको सहयोगमा हुन लागेको हो ।"
"राष्ट्रपति मुखर्जी काठमाडौं आउँदै, राष्ट्रपति भण्डारीबाट विमानस्थलमा स्वागत",काठमाडौः भारतका राष्ट्रपति प्रणव मुखर्जी तीनदिने राजकीय भ्रमणको क्रममा आज काठमाडौं आउँदैछन्। पौने १२ बजे विशेष विमानबाट काठमाडौं आउने तालिका छ।मुखर्जीलाई राष्ट्रपति विद्यादेवी भण्डारी विमानस्थलमा स्वागत गर्नेछिन्।भण्डारी विमानस्थल पुगिसकेकी छिन्। परराष्ट्र मन्त्रालयका अनुसार राष्ट्रपति मुखर्जी विमानस्थलबाट राष्ट्रपति भन्डारीसँगै सिधै शितलनिवास पुग्ने कार्यक्रम छ। शितलनिवासमा दुई राष्ट्रप्रमुखहरुबीच आजै भेटवार्ता हुनेछ। झन्डै डेढ दसकपछि भारतका राष्ट्र प्रमुखबाट उच्चस्तरको भ्रमण हुन लागेको हो।यसअघिभारतीय राष्ट्रपति केआर नारायणनले विसं २०५५ जेठ १४ गते यहाँको भ्रमण गरेका थिए। यो भ्रमणबाट दुईदेश बीचको सम्बन्धले नयाँ उचाइ प्राप्त गर्ने विश्वास गरिएको छ। मुखर्जीको सम्मानमा सरकारले बुधबार सार्वजनिक बिदा दिने निर्णय गरिसकेको छ । मुखर्जीको भ्रमणका लागि विशेष सुरक्षा व्यवस्था मिलाइएको छ।बिहानैदेखि विमानस्थल र राजधानीका मूल सडकमा व्यापक रुपमा सुरक्षाकर्मी परिचालन गरिएको छ। सेनाको कमान्डमा प्रहरी र शसस्त्रसहितको विशेष टोली परिचालन गरिएको छ। मुखर्जीको स्वागतका लागि विमानस्थलदेखि नै मूल सडक तथा चोकहरुलाई सफा र चिटिक्क बनाइएको छ।भारतका राष्ट्राध्यक्षको भ्रमणका लागि झन्डा तथा तुलहरु चोक चोकमा राखिएको छ । उनको सवारी पर्ने सडकमा स्वागतार्थ द्वारहरु बनाइएका छन् । मुखर्जीको सम्मानमा राष्ट्रपति भण्डारीबाट बुधबार साँझ रात्रिभोजको आयोजना गरिएको छ। राष्ट्रपति भण्डारीको मैत्रीपूर्ण निमन्त्रणामा काठमाडौं आउन लागेका मुखर्जीले राष्ट्रपतिस प्रधानमन्त्रीसहित प्रमुख दलका नेताहरुसँग भेटवार्ता गर्ने कार्यक्रम छ। भारतका राष्ट्रपतिले बिहीबार पशुपतिनाथको पूजाअर्चना गर्ने र सोही दिन उनलाई काठमाडौँ विश्वविद्यालयले मानार्थ उपाधि प्रदान गर्ने कार्यक्रम छ।भारतका राष्ट्रपतिको सम्मानमा नागरिक अभिनन्दन पनि हुनेछ । उनले नेपालभारत नीति अनुसन्धान प्रतिष्ठानले आयोजना गर्ने कार्यशालालाई सम्बोधन गर्ने कार्यक्रम छ। भारतका राष्ट्रपतिले शुक्रबार जनकपुरको भ्रमण गरी त्यहाँस्थित जानकी मन्दिरमा पूजाअर्चना गर्नुहुने तथा उनको सम्मानमा नागरिक अभिनन्दन गरिनेछ ।सोही दिन भारतीय राष्ट्रपति पोखराको भ्रमणमा पनि जाने कार्यक्रम पनि छ। राष्ट्रपति मुखर्जी शुक्रबार काठमाडौँबाट नयाँदिल्ली प्रस्थान गर्ने कार्यक्रम छ ।
मुखर्जीको भ्रमणमा सेनाको कमान्डमा विशेष सुरक्षा,"काठमाडौं: भारतीय राष्ट्रपति प्रवण मुखर्जीको भ्रमणको लागि नेपाली सेनाको कमान्डमा विशेष सुरक्षा व्यवस्था मिलाइएको छ। विमानस्थल, मुखर्जी यात्रा गर्ने मूल सडक, चोक तथा उनी सहभागी हुने कार्यक्रम स्थलमा सेनासहित सुरक्षाटोली खटाइएको छ। सेनाको हेलिकोप्टरबाट बुधबार बिहानैदेखि नियमित हवाइ गस्ती भइरहेको छ। गृहमन्त्रालयका अनुसार राष्ट्रपति आउने र जाने क्रममा विमानस्थलदेखि बस्ने होटल तथा कार्यक्रमस्थलसम्मको सुरक्षासम्बन्धी विशेष कार्ययोजना तयार पारिएको छ। राजधानी प्रवेश गर्ने सबै नाकाहरुमा उच्च सर्तकतासहित सुरक्षा जाँचलाई कडा बनाइएको छ। नेपाल भारत सीमानाकामा समेत विशेष निगरानी र कडाइ सुरु गरिएको छ। भ्रमणको क्रममा चारै सुरक्षा निकायलाई एकीकृत सुरक्षा योजना अन्तर्गत परिचालन गरिने जानकारी गृहमन्त्रालयका प्रवक्ता बालकृष्ण पन्थीले दिएका छन्। नेपाली सेना, सशस्त्र प्रहरी, नेपाल प्रहरीको सुरक्षा घेरा बनाइने छ भने राष्ट्रिय अनुसन्धान विभागलाई पनि भ्रमणको क्रममा परिचालन गरिनेछ। राष्ट्रपतिका लागि काठमाडौँसहित उहाँ जाने पोखरा र जनकपुरका लागि जामर सहितको सवारी साधनको व्यवस्था गरिएको छ।सो जामरले सय मिटर वरपरको क्षेत्रमा मोबाइल सेट, डिजिटल डिभाइसलगायतका विद्युतीय माध्यमलाई निष्क्रिय पारी सञ्चार सम्पर्क बिच्छेद गरिदिन्छ। राष्ट्रपति यात्रा गर्ने स्थलमा गुणस्तरीय सिसिटिभीको व्यवस्था गरी नेपाली सेनाको समन्वय केन्द्र र महानगरीय प्रहरी आयुक्त कार्यालयबाट सिसिटिभीको माध्यमबाट कार्यक्रम र सवारीको गतिविधि नियाल्ने तयारी गरिएको छ। विशेष सुरक्षा योजना अन्तर्गत सुरक्षाका सबै अङ्गलाई आआफ्नो ठाउँमा जिम्मेवारी तोकेर परिचालन गरिने तय भएको छ। भारत र पाकिस्तानबीच अहिले देखिएको चिसोपन र नेपालभारत खुला सिमानाका कारण पनि राष्ट्रपतिको भ्रमणमा विशेष सुरक्षा संवेदनशीलता अपानाइएको हो। उपप्रधान तथा गृहमन्त्री विमलेन्द्र निधि, सुरक्षा निकायका प्रमुख पोखरा र जनकपुर पुगेर सुरक्षा व्यवस्थाको जानकारी लिनुका साथै निर्देशन समेत दिइसकेका छन्। भ्रमणको क्रममा मुखर्जीको पहिलो घेरामा नेपाली सेना, दोस्रो घेरमा सशस्त्र प्रहरी र तेस्रो घेरामा नेपाल प्रहरी रहनेछ । सुरक्षाको मुख्य जिम्मेवारी नेपाली सेनाले लिएको छ। भारतीय राष्ट्रपतिको सुरक्षा गार्डसमेत केही सङ्ख्यामा नेपाल आउने बताइएको छ । पोखरा र जनकपुरका लागि आवश्यक सवारीसधान काठमाडौँबाट पठाइन लागेको जानकारी दिए। सेनाको हवाइगस्ति सुरु भारतीय राष्ट्रपति प्रणव मुखर्जी नेपाल भ्रमणलार्इ लक्षित गरेर नेपाली सेनाले हवाइगस्ति सुरु गरेको छ । नेपाली सेनाले आफ्नो हेलिकोप्टरबाट काठमाडौं परिसरको गस्ति सुरु गरेको छ ।"
मुखर्जीको भ्रमणबाट नेपाल भारत सम्बन्धले नयाँ उचाइ पाउने विश्वास,"काठमाडौं: १८ वर्षपछि हुन लागेको भारतीय राष्ट्रपतिको नेपाल भ्रमणले दुई देशको सम्बन्धमा न्यानोपन र व्यापकता आउने देखिएको छ । भारतीय राष्ट्रपति प्रणव मुखर्जीको बुधबारदेखि हुने तीनदिने नेपालको राजकीय भ्रमणको अघिल्लो दिन कुरा गर्दै विभिन्न पार्टी नेता एवम् पूर्व परराष्ट्रमन्त्रीहरुले दुई देशबीचको उच्चस्तरीय भ्रमण आदानप्रदानले सम्बन्धमा न्यानोपन र व्यापकता बढ्ने बताएका छन् । राष्ट्रपति विधादेवी भण्डारीको मैत्रीपूर्ण निमन्त्रणामा भारतीय राष्ट्रपति मुखर्जी नेपालको राजकीय भ्रमणमा आउन लागेका हुन् । सरकारसरकार र जनताजनताबीचको बहुआयामिक र ऐतिहासिक सम्बन्ध रहेको नेपाल र भारतबीचको उच्चस्तरीय भ्रमणको आदानप्रदानले दुई देशका बीचमा बेलाबखत देखापर्ने उतार चढावलाई न्यूनीकरण गरी आपसी विश्वास समेत बढाउने उनीहरुको । नेकपाएमालेका उपाध्यक्ष एवम् पूर्वउपप्रधानमन्त्री भीमबहादुर रावलले छिमेकी देशको राष्ट्राध्यक्षको यस भ्रमणले आपसी सम्बन्धमा न्यानोपन ल्याउने बताए । उनले भने'नेपालले संयुक्त राष्ट्र सङ्घको वडापत्रअनुरुप यस भ्रमणलाई राष्ट्रिय हितमा उपयोग गर्नुपर्छ ।' नेता रावलले भ्रमणको तयारीबारे सरकारले आफूहरुसँग परामर्श नगरेको र भारतीय राष्ट्रपति आउने दिन मुलुकभर सार्वजनिक बिदा दिने निर्णय गरेको विषयमा भने आलोचना गरे । नेकपामाओवादी केन्द्रका नेता एवम् पूर्वउपप्रधानमन्त्री नारायणकाजी श्रेष्ठले पनि भारतीय राष्ट्रपति मुखर्जीको भ्रमणले दुई देशबीचको भावनात्मक सम्बन्धलाई प्रगाढ बनाउने बताउँदै भ्रमण कार्यकारी प्रकारको नभएकाले दुई देशबीचका ठोस समस्याको समाधानतर्फभन्दा पनि आपसी सम्बन्ध राम्रो बनाउने वातावरण सिर्जनामा केन्द्रित हुने अपेक्षा गरे । नेपाली काँग्रेसका नेता एवम् सहरी विकासमन्त्री अर्जुननरसिंह केसीले भारतीय राष्ट्रपति मुखर्जीको भ्रमणले आपसी सद्भाव अभिवृद्धि गर्ने भएकाले यसको कहाँ कति सदुपयोग गर्न सकिन्छ भन्नेबारेमा नेपालले सोच्नुपर्ने जनाउँदै आपसी सम्बन्ध र आर्थिक विकासका दृष्टिले भ्रमणले सानिध्यता बढाउने धारणा राखे । उनले भने'नेपालको राष्ट्रिय हित र स्वाभिमानका साथै सम्बन्ध सुदृढ बनाउने गरी यसलाई अवसरका रुपमा प्रयोग गर्न सक्नुपर्छ ।' तराई मधेस लोकतान्त्रिक पार्टीका अध्यक्ष महन्थ ठाकुरले पछिल्ला समयमा नेपाल र भारतबीचको सम्बन्धमा सुधार आएको र भ्रमणले थप सद्भाव बढाउने बताए । सामाजिक, आर्थिक र धार्मिकरुपमा पनि भ्रमणको महत्व रहेकाले यसबाट सम्बन्धमा घनिष्टता बढ्ने उनको भनाइ छ । यसअघि भारतीय राष्ट्रपति केआर नारायणनले विसं २०५५ जेठ १४ गते नेपालको भ्रमण गरेका थिए । रासस"
मुखर्जीको स्वागतका लागि राष्ट्रपति भण्डारी विमानस्थलमा,काठमाडौं: भारतीय राष्ट्रपति प्रणव मुखर्जीको स्वागतका लागि राष्ट्रपति विद्यादेवी भण्डारी अन्तर्राष्ट्रिय विमानस्थल पुगेकी छन् । मुखर्जी विशेष विमानमार्फत काठमाडौं आउने कार्यक्रम रहेको छ । मुखर्जी अहिले केहीबेरमा काठमाडौं आइपुग्ने कार्यक्रम छ । मुखर्जीको स्वागतका लागि अहिले त्रिभुवन विमानस्थल ४५ मिनेट बन्द गरिएको छ भने मुखर्जीको सवारी हुने क्षेत्रको सवारी पनि बन्द गरिएको छ । सर्वसाधारण बाटो किनारबाट आवतजावत गरिरहेका छन् ।
भारतीय राष्ट्रपतिको सवारीमा पैदलयात्री पनि हिड्न नपाउने,काठमाडौं: तीन दिने नेपाल भ्रमणका लागि भारतीय राष्ट्रपति प्रणव मुखर्जी आज काठमाडौं आउँदैछन् । मुखर्जी पौने १२ बजे काठमाडौंस्थित त्रिभुवन विमानस्थलमा अवतरण हुने कार्यक्रम छ । भारतीय राष्ट्रपतिको सवारीका क्रममा मुख्य सडकको ट्राफिक व्यवस्थापन प्रभावित हुने प्रहरीले जनाएको छ । ट्राफिक प्रहरीले सडकको ट्राफिक अवस्था जानकारी गराउँदै सर्वसाधारणलाई वैकल्पिक सडकको प्रयोग गर्न आग्रह गरेको छ । राष्ट्रपतिको सवारीका बेला सर्वसाधारण पैदलयात्रीलाई पनि सडकमा हिनडुल गर्न रोक लगाइने महानगरीय ट्राफिक प्रहरी महाशाखाका अपरेशन इन्चार्ज प्रहरी नायव उपरीक्षक ज्ञानेन्द्र पाख्रिनले जानकारी दिए । राजधानीका भित्री सडक सामान्य रहेपनि मुल सडकसँग जोडिने सडकमा सवारीका कारण जाम हुनसक्ने भन्दै आजको ट्राफिक व्यवस्थापन कार्यतालिका हेरेरमात्र यात्रा गर्न उनले सर्वसाधारण यात्रुलाई आग्रह गरेका छन् । सवारीको क्रममा राष्ट्रपति मुखर्जीको अघिअघि सुरक्षा निकायको सवारी साधनको स्कर्टिङका साथै जामसहितको गाडी तथा एम्बुलेन्सलगायतको व्यवस्थापन गरिनेछ । जामरले सवारीको एक सय मिटर वरपरको टेलिफोनसहितको डिजिटलसम्पर्क विच्छेद गर्दछ ।
मुखर्जी अाउँदा १५१५ मिनेटमा ट्राफिक अपडेट,"काठमाडौँ: भारतीय राष्ट्रपति प्रणव मुखर्जीको कात्तिक १७ देखि १९ गतेसम्म हुने नेपाल भ्रमणका बेलाा सर्वसाधारणको सवारी आवागमनलाई सक्दो सहज बनाउने प्रयास भइरहेको नेपाल प्रहरीले जनाएको छ। प्रहरी प्रवक्ता हेमन्त मल्ल ठकुरीले भारतीय राष्ट्रपतिको भ्रमण अवधिमा अन्य सवारीसाधनको आवागमन ठप्प हुनसक्ने भय जनमानसमा देखिएको भन्दै त्यो गलत भएको बताए। उनले भने,'भारतीय राष्ट्रपतिको सवारी हुने बेलामा मात्रै त्यस रुटमा केही समयका लागि अन्य सवारी रोकिन्छ। सवारी सकिएपछि तत्कालै उक्त रुटमा सवारी खुला हुन्छ। सवारी नभएको अन्य रुटमा भ्रमणको क्रममा सवारी आवागमन नरोकिने उनले स्पष्ट पारे। सवारी भएको रुटमा वैकल्पिक रुटको प्रयोग गर्न समेत प्रहरीले जनसाधारणसँग आग्रह गरेको छ। सवारीका कारण ट्राफिक व्यवस्थापन अस्तव्यस्त नहोस् भन्ने हेतुले ट्राफिक प्रहरीको परिचालनलाई चुस्तदुरुस्त बनाइएको प्रवक्ता ठकुरीको भनाइ छ। भ्रमण अवधिभर ट्राफिक प्रहरीले सञ्चालन गरेको ९५ दशमलव ६ मेगाहर्जको एफएमबाट १५१५ मिनेटमा सवारी अपडेट दिइने र सोही अनुरुप यात्रा तय गर्न सबैसँग उनले आग्रह गरे। त्यस्तै, १०३ मा डायल गरेर सवारी चापको अवस्थाबारे जानकारी लिन सकिने व्यवस्था पनि गरिएको छ।"

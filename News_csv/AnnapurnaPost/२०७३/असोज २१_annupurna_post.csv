शीर्षक,विवरण
एक्टिभिस्ट सर्वोच्च,"सर्वोच्च न्यायालयमा दलीय कोटा र गैरसरकारी संस्था पृष्ठभूमिका एक्टिभिस्ट न्यायाधीशहरू भर्ती हुँदा त्यसले न्यायलाई प्रभावित गर्ला कि भन्ने डर केहीले व्यक्त गरे पनि प्रधानन्यायाधीशको रूपमा नियुक्त सुशीला कार्कीले आफ्नो पृष्ठभूमिको जुत्ता बाहिरै फुकालेर न्यायाधीशहरू इजलासमा बस्न आश्वासन दिएपछि धेरैले त्यसलाई सकारात्मक रूपमा लिएका थिए । तर त्यसपछि सर्वोच्च इजलासका केही शैली र व्यवहारले न्यायपालिकाले निष्पक्षरूपमा न्याय देला र भन्ने दुःखद प्रश्न जन्माएको मात्र हैन, त्यो समाजका विभिन्न समूहमा प्रतिध्वनित भइरहेको छ । त्यो अकारण हैन । यससँगै मुलुकले गम्भीर रूपमा खेपेको अभाव र नाकाबन्दीमा साहसपूर्ण अडान लिएका तत्कालीन प्रधानमन्त्री केपी ओलीले किन अदालतमा दलीय भागबन्डा र एक्टिभिज्म लाई प्रोत्साहित गरे ? यो पनि बहससँगै उनको आलोचनाको विषय बनेको छ । न्यायालयलाई इजलासबाट अभिव्यक्त हुने फैसलाबाट मात्र जाचिँदैन । न्यायाधीशहरूका आचरण र संस्थागत रूपमा सर्वोच्च परिसरबाहिर पनि उसले कस्तो आचरण प्रस्तुत गर्छ, त्यसले गम्भीर अर्थ राख्छ । सर्वोच्च अदालत दाताहरूको प्रोजेक्ट मा सहभागी र सहयात्री हुनुपर्ने एउटा आपत्तिजनक आचरण हो, सर्वोच्चको लागि । हालै दाताको सहयोगमा आयोजित एउटा कार्यक्रममा त्यो नमीठो प्रसंग बाहिर आएको छ । एउटा आदलतमा विचाराधीन मुद्दाका दुई पात्रहरूलाई सम्मान गरेको छ, उक्त कार्यक्रममा । सम्मानित संगीता मगर र सीमा बस्नेत तेजाव आक्रमणबाट आक्रान्त हुन् र उनीहरूले न्याय पाउनुपर्छ समयमै भन्नेबारे दुईमत हुन सक्तैन । तर मुद्दा विचाराधीन छँदा सर्वोच्चले सम्मान गर्दा त्यसले न्यायमा कस्तो असर पार्ला, बुझ्न कठिन छैन । राष्ट्रपति र प्रधानन्यायाधीशसमेतको उपस्थितिमा सम्पन्न उक्त कार्यक्रममा मञ्चित एउटा नाटकमा प्रहरी संस्थाप्रति लाञ्छना लगाइएको बारे राष्ट्रपतिले चासो व्यक्त गरेको समाचार पनि सार्वजनिक भएको छ । विवादमा सर्वोच्चका केही न्यायाधीश छन् । विवादमा प्रहरीका केही अधिकृत छन् होलान् तर संस्थालाई बद्नाम गर्ने गरी दाताले करार मा काम गराएको कुनै नाट्य संस्था या एनजीओले त्यस्ता मञ्चन त्यो अवसरमा गर्नु आपत्तिजनक हो । एक्टिभिज्म मा विद्यमान कानुन, सरकार या कुनै व्यक्तित्वलाई चुनौती दिन पाइन्छ, परेमा त्यसको परिणाम भोग्ने तत्रताका साथ । तर न्यायालयलाई त्यस्तो छुट हुँदैन । किनकि उसले अन्तिम न्याय गर्नुपर्ने हुन्छ । एक्टिभिस्ट न्यायाधीशहरू आएपछि सर्वोच्चमा पुगे पनि हिजो सडकमा सहकार्य गरेकाहरूको पक्षमा न्याय दिन थालेका या सम्बन्धित इजलासमा बस्ने गरेको पाइएको छ । त्यस्तै केही न्यायाधीशहरूको प्रशस्तीमा राष्ट्रिय र अन्तर्राष्ट्रिय मञ्चबाट लेखहरू वितरण गरिएका छन्, केही एनजीओमार्फत । यता राष्ट्रसंघबाट प्राप्त रकममा सर्वोच्चले विवादास्पद तथा एक्टिभिस्ट जसरी कार्यक्रम गर्ने, अर्कोतिर राष्ट्रसंघको कुनै निकायमा विशेष भत्ताको सुविधासहित कार्यरत व्यक्ति न्यायाधीश हुँदा त्यसले न्यायलाई बिटुल्याउँछ कि बिटुल्याउँदैन, त्यो कनफ्लिक्ट अफ इन्टरेस्टको मामिला बन्छ कि बन्दैन भन्नेबारे न्यायालयले सार्वजनिक टिप्पणी गर्नु उचित ठानेको छैन । तर यस्ता गतिविधिले र सार्वजनिक चासोप्रतिको उदासीनताले भोलि न्यायपालिका संगठित आलोचनाको तारो नबन्ला र ? त्यसबारे सर्वोच्च नेतृत्वले सबभन्दा पहिले सचेत हुनु आवश्यक छ"
पूर्वराजा ज्ञानेन्द्रद्वारा दसैँको शुभकामना,"काठमाडौँ: पूर्वराजा ज्ञानेन्द्र शाहले हिन्दुहरुको महान् पर्व वडा दसैँको अवसरमा शुभकामना दिएका छन् । शुक्रबार सम्पूर्ण नेपालीको सुख स्वास्थ्यको कामना गर्दै ज्ञानेन्द्रले वक्तव्य मार्फत् शुभकामना दिएका हुन् । वडा दसैँको यस पावन अवसरले हाम्रो रितिथिति, संस्कृति, धर्मपरम्परा र सभ्यता एवम् त्यसको निरन्तरताको मौलिक अस्तित्वलाई सवल पार्दछ, मन्तव्यमा भनिएको छ, यस सुखद अवसरमा म देशभित्र र देश बाहिर रहे वसेका सम्पूर्ण नेपालीमा सुख, शान्ति, समृद्धि र प्रगतिका लागि हार्दिक मंगलमय शुभकामना व्यक्त गर्दछु । नेपाली जनातको चाहना शान्ति, सुरक्षा, स्थायित्व, विकास र समृद्धि भएको बताउदै ज्ञानेन्द्रले बितेका दशकभित्र जनताको दैनिकीमा सकारात्मक परिवर्तन नआएको भन्दै गणतन्त्रप्रति असन्तुष्टि जनाएका छन् । शुभकामना मन्तव्यमा ज्ञानेन्द्रले गणतन्त्र स्थापनापछि केही हुन नसकेको भन्दै आधा दर्जन प्रश्न गरेका छन् । बितेका दशकभित्र जनताको दैनिक जीवनमा सकारात्मक परिवर्तन भयो त ? राष्ट्रियता, सार्वभौमिकता, राष्ट्रिय एकता र सामाजिक सद्भाव बलियो भयो त ? भ्रष्ट्राचार, अनियमितता, दण्डहिनताको अन्त्य गरि जनमुखी शासन, प्रशासन प्रारम्भ गरियो त ? विकास, निर्माण र उद्योग व्यवसाय फस्टाउने वातावरण बनाइयो त ? परिपक्क परराष्ट्र नीति तर्जूमा गरेर देशको स्वाभिमान र स्वार्थ रक्षा गरियो त ? परिवार छोडेर पराया भूमिमा पसिना बगाउनुपर्ने बाध्यताबाट नेपाली युवालाई मुक्त गरियो त ? सँगै उनले दश वर्षमा जनताका निम्ति केके गरियो भन्ने कुराको समीक्षा गर्न ढिला भइसकेको समेत बताएका छन् । नेपाल पूर्वय दर्शनको आध्यात्मीक र जीवन्त संस्कृतिको धरोहर केन्द्र रहेको उल्लेख गर्दे भनेका छन्, हाम्रो धर्म मेटिए हाम्रो संस्कृति मेटिन्छ र हाम्रो संस्कृति मेटिए हाम्रो सभ्यताको मुल नै सुक्छ र हाम्रो संस्कृति र सभ्यता मेटिए हामी पनि मेन्टिन्छौँ । राजकीय सत्ता, धर्म, संस्कृति र समाज स्थायी तत्व हुन् । राष्ट्रिय कार्यसूची र शक्ति सन्तुलन नै राष्ट्रिय सहमतिको मुल मन्त्र हो । हाम्रो अस्तित्व, स्वाभिमान एवम् गौरवगाथाको समग्र रक्षाको लागि हामी सबै एक हौं । शुभकामना मन्तव्यको अन्तिममा भनिएको छ, श्री नवदुर्गा भवानीले नेपालीमा रहेको स्नेह र सद्भावना सधै कायम राखि देशको लागि आफ्नो जीवनको प्रत्येक क्षण अर्पण गर्ने प्रेरणा प्रदान गरुन् । जय नेपाल ।"
मुमाराम खनाल नयाँ शक्तिबाट अलग,"काठमाडौँ: मुमाराम खनाल बाबुराम भट्टराई नेतृत्वको नयाँ शक्ति नेपालबाट अलग भएका छन् । नयाँ शक्ति नेपालका केन्द्रीय कार्यकारी सदस्य तथा राजनीतिक संवाद समितिका संयोजक खनालले शुक्रबार नयाँ शक्तिबाट अलग भएको घोषणा गरेका हुन् । विज्ञप्ति सार्वजनिक गर्दै खनालले नयाँ शक्तिका गतिविधिप्रति आपत्ति जनाउदै पार्टीबाट अलग भएको उल्लेख गरेका छन् । मेरो विश्वास थियो, राजनीतिक व्यक्तिको नेतृत्व विना नयाँ वैकल्पिक शक्तिको निर्माण सम्भव हुन्न । तर आज म उक्त भ्रमबाट मुक्त भएको छु । नबदलिएको नेताको नियत र चरित्रले कुनै नयाँ विकल्प दिन सक्तैन, खनालले विज्ञप्तिमा भनेका छन्, यसै निष्कर्षको साथ आजदेखि नयाँ शक्ति पार्टीको सदस्यसहित सम्पूर्ण जिम्मेवारीबाट अलग रही स्वतन्त्र नागरिक भएको घोषणा गर्दछु । नयाँ शक्तिप्रति आपत्ति जनाउदै खनालले विज्ञप्तिमा भनेका छन्, नयाँ शक्तिको बहसलाई हतार हतार पार्टीको रुपमा घोषणा गरेपछि नयाँ शक्ति पार्टी सम्पूर्ण रुपमा पूर्व माओवादी समूहको रुपमा रुपान्तर भयो । नयाँ र फरक पृष्ठभूमिका मात्र होइन, पूर्व माओवादीभित्र पनि २०४७ सालमा बाबुराम भट्टराईसँग विद्रोह गरेर आएका केही सिमित व्यक्तिको मात्र कोर समुह बन्यो । उक्त कोर समुहले विधि, प्रक्रिया, नियम र अनुशासन मिच्दै हिजोदेखि गरी आएका अपारदर्शी कर्मलाई निरन्तरता दिइरह्यो । जसले गर्दा सम्पूर्ण पार्टीको उर्जा पूर्व माओवादीहरुको आफ्नै विगतको कचिंगलमा मात्र खपत हुन थाल्यो। त्यसप्रकारको माओवादी कचिंगलमा समावेश भइरहन मेरो व्यक्तिगत र राजनीतिक रुची रहेन ।"
दसैंपछि संविधान संशोधन प्रस्ताव दर्ता हुन्छ,"काठमाडौं: सहरी विकासमन्त्री अर्जुनरसिंह केसीले दसैंपछि संविधान संशोधन प्रस्ताव दर्ता हुने बताएका छन् । शुक्रबार रिपोर्टर्स क्लब नेपालले गरेको साक्षात्कारमा उनले संविधान संशोधन प्रक्रिया अघि बढाउन दलहरुबीच छलफल भइरहेको र सबै दल सकारात्मक रहेको बताए । संविधान संशोधनमा प्रमुख प्रतिपक्षी दल नेकपा एमालेको सहयोगको अपेक्षा गर्दै उनले भने, संविधानलाई सर्वस्वीकार्य बनाउनका लागि हामी सबै दलको महत्वपूर्ण जिम्मेवारी छ । केसीले मुलुकमा विद्यमान समस्या समाधानका लागि विशेषगरी काँग्रेस, एमाले र माओवादी मिल्नु जरुरी भएको बताए । मन्त्री केसीले संविधानप्रति असन्तुष्ट दलका भावनालाई सम्बोधन गर्ने उद्देश्यले सरकारले द्रुत गतिमा काम गरिरहेको जानकारी दिँदै असहमतिका स्वरलाई पनि सम्बोधन गर्नुर्नेमा जोड दिए । सङ्घीय लोकतान्त्रिक गणतन्त्रलाई संस्थागत गर्नको लागि सबै दलहरु मिल्नुको विकल्प नभएको बताउँदै उहाँले भन्नुभयोहामी सबै अहिले एउटै डुङ्गामा छौंँ, डुबे सबै डुब्छौंँ, त्यसैले सबै पक्ष गम्भीर हुनु जरुरी छ । अर्को प्रसङ्गमा उनले भूकम्पपीडितलाई पहिलो किस्ता बापत रु चार लाख वितरण गरिसकिएको बताउँदै दोस्रो किस्ताका लागि पनि पीडितसँग स्थलगत अध्ययनपछि सरकारले निर्णय लिने जानकारी दिए। रासस"

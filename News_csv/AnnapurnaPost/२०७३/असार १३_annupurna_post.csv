शीर्षक,विवरण
बाफिया पुनर्विचार,"सभामुख ओनसरी घर्तीले वित्तीय तथा आर्थिक ऐन र एकीकरण संशोधन विधेयक (बाफिया) पुनर्विचारको लागि विधायिका संसद्मा पठाएकी छन् । यस्ता निर्णय विरलै लिइने गरिन्छ । तर सदनको मुड सँगै प्राविधिक समितिको बैठकमा उपस्थित केही सदस्यहरूको व्यापारिक स्वार्थ गाँसिएको थियो त्यो प्रस्तावमा भनी सञ्चार जगत्मा व्यापक आलोचना भएपछि सम्भवतः अर्थमन्त्री विष्णु पौडेलकै अनौपचारिक पहल र सुझावमा सभामुखले त्यस्तो निर्णय लिएकी हुन् । सदनको आवाज र मुड लाई सधैँ संख्या र प्राविधिक हिसाबबाट मात्र लिँदा त्यसले समस्याको उचित समाधानमा भन्दा दलीय विभाजनको खतरा निम्त्याउँछ । सरकार, खासगरी अर्थमन्त्रीले सदनको मुड र आलोचनालाई सकारात्मक रूपमा ग्रहण गरी सभामुखमार्फत संशोधन विधेयकलाई सदनमा पुनर्विचारको लागि पठाएर भविष्यमा पनि राष्ट्रिय हित र चासोका विषयमा आउने स्वस्थ आलोचनालाई सकारात्मक रूपमा लिइने संकेत दिएका छन् । यसले संसद्भित्र एउटा स्वस्थ परम्परा निर्माण गर्न पनि मद्दत पुर्याउनेछ । सदनको पुनर्विचारको लागि सभामुखले महत्वपूर्ण बुँदाहरूमा चासो दिएकी छन् । खासगरी विधेयकसम्बन्धी छलफलको लागि निर्मित प्राविधिक समितिमा विविध बैंक र वित्तीय संस्थानका अध्यक्षहरूसमेत रहेको र त्यसमा अध्यक्षको पदावधिको वर्ष तोकिएपछि जतिपटक पनि नेतृत्व सम्हाल्न पाउने व्यवस्था गरिँदा त्यसले आफ्नै स्वार्थको लागि जवाफदेहिताको सिद्धान्तलाई कमजोर पारेको अनि निक्षेपकर्ताको हितप्रति बैंक र वित्तीय संस्थानका नेतृत्व संवेदनशील नरहेको सन्देश दिएको थियो । साथै ५० प्रतिशत या त्योभन्दा बढी व्यापारी बैंक र वित्तीय संस्थाको नेतृत्वमा भएमा त्यसले निक्षेपको समेत दुरुपयोग हुने भन्दै त्यसलाई निरुत्साहित गर्ने पहिलाको व्यवस्थालाई यसपटक खारेज गरिएपछि प्रस्तावित संशोधन व्यापारीहरूकै हितबाट निर्देशित त थिएन ? भन्ने आशंका बढेको मात्र हैन, त्यसको सर्वत्र आलोचना पनि भएको थियो । सभामुखबाट सदनलाई विधेयक पुनर्विचारको लागि पठाउनु एउटा प्राविधिक विषय मात्र हैन र त्यसलाई अबको चरणमा कर्मकाण्डी प्रक्रियाबाट मात्र सम्बोधन गर्ने प्रयासमा सदन लाग्नु हुँदैन । वास्तवमा यो संशोधन प्रस्ताव तयार गर्दा राष्ट्र बैंकका पूर्व र वर्तमान गभर्नरहरूको समेत परामर्श लिइएको थियो । तर जुन रूपमा प्राविधिक समितिले त्यसलाई सदनको अनुमतिका लागि पठायो, त्यो चरणसम्ममा त्यसका सार र सकारात्मक पक्षहरू कमजोर भइसकेका थिए । संस्थापक सेयरलाई साधारण सेयरमा १० वर्षभित्र परिर्वतन गर्ने पुरानो व्यवस्था घटाएर सात वर्ष गरिँदा त्यसले बजारमा पर्याप्त र अनुकूल वातावरण बनाउन सक्दैन कि भन्ने आशंकाले पनि जरा गाडेको छ । यद्यपि यसमा सबै कुरा नराम्रा छन् भन्नु सही हुने छैन । कर्मचारीहरूलाई सम्बन्धित वित्तीय संस्थाहरूमा एक प्रतिशतसम्मको सेयर भ्यालु दिएर उनीहरूमा मनोबल तथा संस्था मेरो हो भन्ने भावना विकास गर्न पनि खोजिएको छ त्यसमा । तर संशोधन विधेयक अब पुनर्विचार अर्थात् आवश्यक व्यापक छलफलको लागि फिर्ता भइसकेको अवस्थामा त्यसमा अन्य गहन संशोधन र परिमार्जन हुने आशा गर्न सकिन्छ, बैंक, संस्था र अर्थतन्त्रका पक्षमा ।"
भूकम्पपीडितका नाममा संसदमा कांग्रेसको 'तमासा',"काठमाडौँ: भूकम्पबाट प्रभावित ८० लाख जनताका नाममा सत्ता पक्ष र प्रतिपक्षी दलले व्यवस्थापिका संसदमा १५ महिनापछि चारदिनदेखि तमासा देखाइरहेका छन्। आआफना अडानले भूकम्प प्रभावित क्षेत्रका जनताका नाममा प्रमुख प्रतिपक्षी दल कांग्रेस र सत्ता पक्षको नेतृत्व गरेको एमालेले तमासा देखाएका हुन। प्रतिपक्षी दल कांग्रेसको अवरोधका कारण प्रधानमन्त्री केपी शर्मा ओलीले सरकारको धारणा राख्न समेत पाएका छैनन्। करिब आठ लाख घर भत्काएर नौ हजार जनाको ज्यान लिने गरी भुकम्प गएको १५ महिनापछि पीडितहरुका नाममा संसदमा राजनीति हुन थालेको छ। पाँच सातामा हामीले पिडिएनए तयार पारयौ। ६० दिन भित्र अन्तराष्ट्रिय दाता सम्मेलन गरयौ। दातृ राष्ट्रका प्रतिनिधिले नेपालमा भुकम्पका पराकम्प गइरहेका छन, असुरक्षा छ, भनेर दिल्ली, टोकियो र पेरिसमा दाता सम्मेलन गर्ने प्रस्ताव म समक्ष ल्याएका थिए। हामीले दाता सम्मेलन काठमाडौमा नै गरयौ र साढे चार खर्व रुपैया बरावर रकमको प्रतिबद्धता पनि ल्यायौ'कांग्रेस नेता समेत रहेका पूर्वअर्थमन्त्री रामशरण महतले भने हामीले बिश्व बैंकसँग चार चरणमा दुई लाख उपलब्ध गराउने गरी सम्झौता गरौँ। त्यो सम्झौतामा एक बर्षसम्म पहिलो किस्ता पनि नपाउने भन्ने थिएन। अहिलेसम्म पाँच हजार परिवारले मात्र दुई लाख अनुदानको पहिलो किस्ता ५० हजार रुपैया पाएका छन्। यो गतिले पाँच बर्षमा पनि पुननिर्माण पूरा हुँदैन।' विश्व बैंकसँग गत बर्ष साउन २९ गरेको सम्झौता अहिले असान्दर्भिक भइसकेको उल्लेख गर्दै महतले त्यसलाई संशोधन गर्न सकिने बताए। सरकार विश्व बैंकसँग भएको सम्झौता अनुसार किस्ताबन्दीमा रकम दिनुपर्छ र त्यो सम्झौता विपरित जान सकिदैन भनिरहेको छ। हामीले त्यतिबेला रकमको सही सदुपयोग होस् रकमको दुरुपयोग नहोस् भनेर त्यस्तो सम्झौता गरेका थियौ। त्यतिवेलाको सन्दर्भ र अहिलेको सन्दर्भलाई राम्रोसँग बुझनुपर्छ'महतले भने। बैठक शुरु हुने बित्तिकै कांग्रेस सांसदहरु उठेर अवरोध गरेपछि सभामुख ओनसरी घर्तीले महतलाई बोल्न समय दिएकी थिइन। भूकम्पपीडितको आँसु र रगतले घच्घच्याएर संसद अवरोध गर्न आएका हौँ' किस्ताबन्दीमा रकम उपलब्ध गराउने बिषयमा बिश्व बैंकसँग रिनोगोसियट गर्न सकिन्छ र गर्नु पर्यो। त्यसका लागि सरकारले तत्परता देखाओस्'महतले भन,े अहिलेसम्म भूकम्पबाट अति प्रभावित ११ जिल्लामा मात्रै सर्भे भएको छ। काठमाडौँ उपत्यकासहित अन्य २० जिल्लामा लाभग्राहीको पहिचान भएको छैन। भुकम्पपीडित जनताको पीडा, आँसु र रगतले घच्घच्याएर हामी सदन अवरोध गर्न आउनु परेको हो। यो हाम्रो बाध्यता हो।' भूकम्पपछिको पुननिर्माणमा सरकार अर्कमण्डयतामा फसेको आरोप लगाउँदै महतले भुकम्पपीडित जनतालाई एकमुष्ट दुई लाख रुपैयाँ उपलब्ध गराउन, घर बनाइसकेकालाई एक मुष्ट रकम उपलब्ध गराउन, लाभग्राही पहिचान नभएका ठाउँमा सर्भे गर्न, सर्भेमा छुटेका पीडितलाई अनुदान उपलब्ध गराउन सरकारको ध्यानाकर्षण गराए। नक्सा दिएर घर बनाउन दिएको भए यतिबेलासम्म लाखाँ घर बनिसकेका हुन्थे। जसले घर बनाइसकेका छन् उनीहरुलाई एक मुष्ट दुई लाख रुपैयाँ अनुदान दिन सकिन्छ। त्यसका लागि सरकारले तत्परता देखाओस्'महतले भने। महतका अनुसार पुननिर्माणका लागि छुटयाइएको ५० अर्व रुपैयाँ नीजि आवास निर्माणमा खर्च गर्नु पर्नेमा २४ करोड रुपैया मात्र पीडित समक्ष पुगेको छ। पुननिर्माणको यो गति त कछुवाको जति पनि भएन। पुननिर्माणमा सरकार निकम्मा देखियो'महतले भने। संघीय मामिला तथा स्थानीय विकास मन्त्रालयको केन्द्रीय आयोजना कार्यान्वयन इकाईका अनुसार सोमबारसम्म एक लाख ६३ हजार नौ सय ८५ घरधनीसँग अनुदान सम्झौता भएको छ भने पाँच हजार भन्दा बढी घरधनीको खातामा पहिलो किस्ताको रकम जम्मा भएको छ। महतको अभिव्यक्तिपछि अवरुद्ध संसदबाट बाहिरिएका कानुन न्याय तथा संसदीय व्यवस्था मन्त्री अग्नी खरेलले आफूलाई लोकतान्त्रिक भन्ने दलले संसदबाट निर्वाचित प्रधानमन्त्रीलाई बोल्न नदिएर अलोकतान्त्रिक चरित्र प्रदर्शन गरेको बताए। अहिले संसद अवरोध हुनु पर्ने अवस्था होइन। पूर्वअर्थमन्त्री रामशरण महतको भाषणमा दातासँग गरेको सम्झौता र त्यसको संशोधन हुनुपर्छ भन्ने आएको छ। दातासँग भएका ती सम्झौता अहिले संशोधन भएका छन् त ? दातासँग सम्झौता गर्ने बेलामा पनि संसद चलिरहेको थियो। उहाँ अर्थमन्त्री हुनुहुन्थ्यो,'खरेलले भने। सभामुखको अध्यक्षतामा रहेको संसदीय अनुगमन समितिले अस्थायी आवास निर्माण गर्न १५ हजार रुपैया अपर्याप्त हुन्छ, ५० हजार रुपैया दिनुपर्छ भनेको हो। त्यसलाई स्वीकार नगर्ने उहाँ नै अर्थमन्त्री हो', मन्त्री खरेलले जवाफ दिए। असान्दर्भिक सम्झौता र नियम'संशोधन नगर्नुको कारण सोध्दै मन्त्री खरेलले भने, उहाँको कुरा आफैमा फिक्का छन्। सम्झौता संशोधन नगरी अगाडि जान सकिदैन। हामी सम्झौतामा बाँधिएका छौँ।' दुई लाख रुपैया भुकम्प पीडितका लागि अपर्याप्त रहेको पनि उनले बताए। त्यो सम्झौता संशोधन नगरी अगाडि जान सक्तैनौ'खरेलले भने। कांग्रेस साँसद उठिराखेपछि संसद अवरोध भएको भन्दै सभामुख ओनसरी घर्तीले अपरान्ह ३३० बजेसम्मका लागि संसदको बैठक स्थगित गरिन। दुई घण्टाका लागि स्थगित भएको संसद अपरान्ह सूचना टाँसेर मंगलबार अपरान्हसम्मका लागि स्थगित गरिएको छ। त्यो अवधिमा सत्ता पक्ष प्रतिपक्षका नेताहरुको संसद भवनमा बसेको बैठकले सात सदस्यीय कार्यदल बनाएको छ। सो कार्यदलमा कांग्रेसका तर्फबाट कृष्णप्रसाद सिटौला, चीनकाजी श्रेष्ठ र प्रकाशशरण महत रहेका छन् भने एमालेका सुवास नेम्वाङ र भीम रावल, माओवादी केन्द्रका कृष्णबहादुर महरा र राप्रपा नेपालका दीलनाथ गिरी छन्। कार्यदलको बैठक मंगलबार बिहान बोलाइएको छ। प्रकाशशरण महतका अनुसार मंगलबार कार्यदलको तहमा छलफल गरेपछि शीर्ष नेताहरु बसेर समस्याको समाधान गर्नेछन्।"
भूकम्पपीडितलाई तीनलाख दिनुपर्छः प्रचण्ड,"चन्द्रपुरः नेकपा माओवादी केन्द्रका अध्यक्ष पुष्पकमल दाहाल प्रचण्डले भूकम्पपीडितलाई तीन लाखका दरले राहत दिनुपर्ने धारणा राखेका छन । रौतहटको चन्द्रनिगाहपुरमा सोमबार सञ्चारकर्मीहरुसँग कुरा गर्दै अध्यक्ष दाहालले सो धारणा राखेका हुन् । पीडितलाई एकमुष्ट तीनलाख राहत दिने बिषयमा प्रधानमन्त्री केपी शर्मा ओलीसँग आफुले कुरा गरेको जानकारी दिँदै उनले नयाँ कार्यविधि बनाएर भएपनि भूकम्पप्रतिरोधी घर निमार्णका लागि पीडितहरुलाई कम्तिमा तीनलाख रकम वितरण गर्न आवश्यक रहेको उनले बताएका छन् । गत वर्ष भूकम्प गएलगत्तै आफ्नो पार्टीले पीडितहरुलाई भूकम्पप्रतिरोधी घर बनाउन पाँचलाख दिनुपर्ने माग गरेको उनले बताएका छन् । अध्यक्ष दाहालले भने, कांग्रेसले अहिले दुई लाखको माग गरिरहेको छ, त्यसमा सहमति गरेर पीडितलाई तीनलाख दिनुपर्छ । राहत वितरणका लागि नेकपा माओवादी केन्द्रले नयाँ कार्यविधि बनाउन सरकारलाई सुझाव दिएको उनले उल्लेख गरे । मधेसी मोर्चाको मागबारे संविधान संशोधन गरेर समस्या समाधान गर्न सहमतिका लागि दुबै पक्ष लचिलो हुनुपर्ने अध्यक्ष दाहालको धारणा छ । सरकार, आन्दोलनरत मधेशी मोर्चा र प्रमुख प्रतिपक्षी नेपाली कांग्रेससँग आफुले छलफल गरिरहेको बताउँदै उनले वर्तमान समस्यालाई सहमतिबाटै सम्बोधन गर्नुपर्नेमा जोड गरिरहेको उनको भनाइ छ । रौतहट क्षेत्र नम्बर ४ बाट निर्वाचित नेकपा माओवादी केन्द्रका सांसद सत्यनारायण भगतका छोरीको वैवाहिक कार्यक्रममा सहभागी हुन उनी रौतहट आएका थिए ।"
देउवाको नेतृत्वमा राष्ट्रिय सरकार बने आपत्ति छैनः प्रचण्ड,"मनिका झा जनकपुरधामः माओवादी केन्द्रका अध्यक्ष पुष्पकमल दाहाल प्रचण्डले शेरबहादुर देउवाको नेतृत्वमा राष्ट्रिय सहमतिको सरकार बने पनि आपत्ति नहुने बताएका छन् । जनकपुर विमानस्थलमा पत्रकारसँग कुरा गर्दै प्रचण्डले प्रधानमन्त्री केपी शर्मा ओली, कांग्रेस सभापति शेरबहादुर देउवा वा आफ्नै नेतृत्वमा राष्ट्रिय सहमतिको सरकार बने पनि आपत्ति नहुने बताए । प्रचण्डले भने, सहमतिको सरकारको नेतृत्व वर्तमान सरकारका प्रधानमन्त्री ओलीले नेतृत्व गरे पनि आपत्ति छैन् । शेरबहादुर देउवाज्यूको नेतृत्वमा जान पनी हामीलाई आपत्ति छैन । यदि सबैको सहमतिमा माओवादीलाई त्यो जिम्मेवारी दिइयो भने त्यसका लागि पनि हामीलाई आपत्ति छैन । प्रधानमन्त्री ओलीले वर्तमान सरकारले नै स्थानीय चुनाव गराउन सक्ने भन्दै यही मंसिर भित्र स्थानीय तह, २०७४ जेठमा प्रदेश र २०७४ कात्तिक मंसिर महिनामा प्रतिनिधि सभा र राष्ट्रिय सभाको निर्वाचन गर्ने कार्यतालिका सार्वजनिक गरेको विषयमा सञ्चारकर्मीले जिज्ञासा राख्दा नेता दहालले सरकारले जे जस्तो कार्यतालिका ल्याए पनि प्रमुख शक्तिको बिच राष्ट्रिय एकता कायम नभएसम्म त्यो कार्यान्वयन हुन नसक्ने बताए । उनले भने पहिला सबै दलका बीच एकता र सहमति हुनुपर्यो अनि मात्र देशको जल्दाबल्दा समस्या समाधान हुने छ । प्रचण्डले वर्तमान सरकार मधेशी जनजातीको समस्या समाधान गर्न गम्भीर नदेखिएको समेत बताएका छन् । प्रचण्डले आफ्नो मागका साथ शान्तीपूर्ण रुपमा काठमाडौंमा धर्ना प्रर्दशन गरिरहेका मधेशी जनजातीको समस्या सम्बोधन गर्नुपर्ने बताए । उनले सरकारले माग सम्बोधन गर्नुको साटो केपी ओली नेतृत्वको सरकारले त्यसलाई हल्लाफुल्का विषयको रुपमा लिनु उचित नरहेको बताए । प्रचण्डले भने, शान्तीपूर्ण धर्नामा बसेका मधेशी जनजातीका समस्यालाई अहिले समाधान गरिएन भने त्यो विकराल हुदैं जानेछ र त्यो देशको निम्ति हितकर हुने छैन । अध्यक्ष प्रचण्डले संविधान कार्यान्वयन, पुर्ननिर्माण तथा तराई मधेशको समस्या समाधान गर्नका लागि राष्ट्रिय सहमतिको सरकारको विकल्प नरहेको बताए।"
"कांग्रेसबाट सदनमा अवरोध, बैठक फेरि स्थगित","काठमाडौंः भूकम्पपीडितलाई दुई लाख रुपैयाँ एक मुष्ट दिनुपर्ने माग गर्दै प्रमुख प्रतिपक्षी दल कांग्रेसले आज पनि व्यवस्थापिका संसद्को बैठक अवरोध गरेको छ । कांग्रेसका सांसद् रामशरण महतले भूकम्पपीडितलाई एकमुष्ठ रकम दिन सरकार तयार नभएसम्म संसद् चल्न नदिने बताए । कांग्रेसको अवरोधपछि आज पनि भूकम्पपीडितलाई दिइने अनुदान तथा अफगानिस्तान घटनाबारेमा प्रधानमन्त्रीले सरकारकातर्फबाट बोल्न पाएनन् । सांसद् महतले भूकम्पपीडितलाई घर पुनर्निर्माणका लागि विश्व बैंकबाट अनुदान प्राप्तिका लागि गत वर्ष साउन २९ मा भएको सहमतिको पुनरावलकोन गरेर भएपनि दुई लाख रुपैयाँ एकमुष्ट दिनुपर्ने अडान राख्दै आएको छ । तत्कालीन प्रधानमन्त्री सुशील कोइरालाको पालामा सरकारले विश्व बैंकसँग भूकम्पपीडितको घर पुनर्निर्माणका लागि चार चरणमा ऋण दिने गरी अनुदान सम्झौता गरेको थियो । आफ्नै सरकारले गरेको सम्झौताविपरितको माग राख्दै कांग्रेसले केही दिनयता निरन्तर सदन अवरुद्ध गर्दै आएको छ । भूकम्पपीडितलाई एक मुष्ट दुई लाख रुपैयाँ दिने गरी विश्व बैंकसँग नयाँ सम्झौता गरेर भएपनि भूकम्पपीडितलाई दुई लाख रुपैयाँ दिनुपर्छ, सांसद् महतले भने, सरकारबाट एकमुष्ट दुई लाख रुपैयाँ भूकम्पपीडितले पाउने ग्यारेन्टी नभएससम्म हामी सदन चल्न दिँदैनौं । यो पनि पढ्नुस् दुई लाख अनुदान एकमुस्ट दिन नमिल्ने दाताको सर्त"
'भूकम्पपीडितलाई चाहेर पनि एकमुष्ट रकम दिन सकिँदैन',"चितवन: उपप्रधान तथा महिला, बालबालिका तथा समाज कल्याण मन्त्री सिपी मैनालीले प्रतिपक्षले माग गरेअनुसार भूकम्प प्रभावितलाई एकमुष्ट रकम दिन नसकिने बताएका छन्। मन्त्रालय मातहतका योजना अनुगमन गर्न चितवन आइपुगेका मन्त्री मैनालीले पत्रकारहरुसँग कुराकानी गर्दै सरकारले आन्तरिक कोषबाट रकम दिने भन्दा पनि दातृ निकायको रकम प्रभावितलाई दिने भएकाले दातृ निकाय एकमुष्ट राहत रकम दिन मान्ने स्थिति नरहेको बताए। भूकम्प प्रभावितलाई एकमुष्ट रकम दिँदा आवास बन्न नसक्ने देखिएकाले पनि किस्तामा रकम दिनु प्रभावकारी हुने उनको तर्क छ। अझै पनि विभिन्न कठिनाइका कारण भूकम्प प्रभावितले राहत पाउन नसकेको उनले स्वीकार गरे। नेकपा (माले)का महासचिवसमेत रहेका मन्त्री मैनालीले कार्यविधि फेरबदल गरेर भए पनि रकम बढाउन सकिने भए पनि सरकारले चाहेर मात्रै पनि एकमुष्ट रकम दिन नसकिने बताए। भूकम्प प्रभावितको नाममा राजनीति भएको भन्ने एक प्रश्नमा उनले त्यस्तो भएको भए छानबिन गर्न उपयुक्त बताए। चौध जिल्लाका मात्रै नभएर सबै जिल्लाका भूकम्प प्रभावितलाई राहत दिन सरकार तयार रहेको उनको भनाइ थियो। रासस"

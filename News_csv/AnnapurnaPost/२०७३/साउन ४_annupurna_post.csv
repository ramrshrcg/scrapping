शीर्षक,विवरण
डाक्टर केसी र अनसन,"मेडिकल शिक्षालाई भ्रष्टाचारमुक्त राख्न र अख्तियार प्रमुख लोकमानसिंह कार्कीमाथि महाभियोग माग गर्दै आठौँपटक आमरण अनसनमा छन् डाक्टर गोविन्द केसी । १० दिनको यो अनसनमा उनको स्वास्थ्यस्थितिमा गिरावट आएको छ । त्यसले निरन्तरता पाएमा माहोलमा उत्तेजना र द्वन्द्वको सम्भावना बढ्नेछ, जुन न मुलुक र समाजको हितमा हुन्छ न डा केसीकै चाहना हो त्यो ।यसअघि केसीले अनसन तोड्दा भएका सहमति कार्यान्वयन गर्ने दायित्व सरकारको हुन्छ । सहमति गर्ने र कार्यान्वयन नगर्ने छुट या स्वतन्त्रता सरकारलाई हुँदैन । त्यसको लागि सातौँ र छैटौँ अनसनमा मध्यस्थकर्ताको भूमिका खेलेका व्यक्तित्व र पछि सहमतिअन्तर्गत बनेका समितिका सदस्यहरूले फेरि एकपटक समन्वयकारी भूमिका खेली केसी र सरकारबीच अर्को एउटा समझदारीको वातावरण निर्माण गर्नु आवश्यक छ ।केसीले यसपटकको अनसन सुरु गरेयता राजनीति माहोल अत्यन्तै ध्रुवीकृत र विभाजित बनेको छ । राजनीतिक नेतृत्वमा जवाफदेही र संवेदनशीलता अत्यन्त न्यून छ । २०७२ को संविधानले राजनीतिक परिवर्तनमा हिंसाको प्रयोग या साधनका रूपमा अत्यन्त उदार स्वागत गरेको छ । हिंसा र सत्याग्रह फरकफरक या परस्पर विरोधी चरित्र हुन् । सम्भवतः यो पृष्ठभूमि र फेरिएको राजनीतिक माहोललाई ध्यानमा राख्दै केसीले आफ्नो अनसन तोड्नु मानवीय र व्यावहारिक हिसाबले बुद्धिमानी हुनेछ । सत्याग्रही ज्यानको पर्वाह गर्दैन, तर ऊ इगोका कारण आफ्नो ज्यानलाई जोखिममा पनि पार्दैन । सत्याग्रही सत्यलाई शाश्वत र अन्तिम विजयी मान्दछ, त्यसैले आठौँ अनसन लाई विवेकसम्मत तरिकाले त्याग्दा त्यसले संघर्ष र सत्यको मार्ग छोडेको अर्थ पनि लाग्दैन ।अनसनपछि त्यसको पक्ष र विपक्षमा देखा परेका जनमतलाई गम्भीरताका साथ लिनु पनि आवश्यक छ केसीले । किन निजी अस्पताल र डाक्टरहरू सडकमा आएका छन्, उनको मागसँग असहमति राख्दै ? के सडकमा आउने ती सबै केसीका नजरमा मेडिकल माफिया हुन् त ? सम्भवतः पहिला केसी र सरकारबीच वार्ता हुँदा निजी मेडिकल कलेजका प्रतिनिधि सामेल नगरिँदा अहिले द्वन्द्व र आपसमा अविश्वासको परिस्थिति जन्मेको हो । त्यसको सुधार हुन सक्छ, अबको पालो केसीले सक्रियता र विशाल हृदय देखाएमा ।पक्कै पनि नागरिक जमात सचेत बन्दै गएको छ । मुलुकका समस्यामा आफ्नो अभिमत दिन ऊ उत्सुक छ, प्राप्त सबै फोरमबाट । त्यसैले सामाजिक सञ्जालबाट केसीसँग प्रतिबद्धता जनाउँदै धेरैले अभिव्यक्ति दिएका छन् । त्यस्तै उनीसँग फरक मत राख्नेलाई भ्रष्ट र माफियाको श्रेणीमा राखेका छन् । त्यसलाई केसी या एउटा सत्याग्रहीले आफ्नो शक्तिका रूपमा लिएर जे परे पनि अनसन नतोड्ने अडान लिने हो भने परिस्थिति उग्र बन्छ र त्यसको पहिलो र तात्कालिक असर केसीको स्वास्थ्यमा पर्नेछ ।अख्तियार प्रमुखविरुद्धको मागमा एउटा सत्याग्रहीसमक्ष सांसदहरूलाई या उनीहरूको अन्तरात्मालाई आग्रह गर्ने अधिकार हुन्छ, तर त्यसमा दबाब दिने या उनीहरूको तर्फबाट निर्णय लिने अधिकार हुँदैन । त्यसैले सांसदहरूलाई पत्र र सही अभियोगको पक्षमा प्रमाण भए त्यो बुझाएर केसीले आफ्नो अनसन हाललाई स्थगित गरेमा त्यो आफैँप्रति पनि न्याय हुनेछ ।सडक र सामाजिक सञ्जालमा बेलगाम आरोपप्रत्यारोपले विरोध र राजनीतिबाट शिष्टता र सहिष्णुता खोसिनेछ । त्यसो भएमा सत्याग्रह अर्थहीन बन्नेछ । अहिलेको राजनीतिलाई सँगालिन दिने र यसबीचमा आफ्नो माग अनि खासगरी सत्याग्रहपक्षीय शक्तिको शुद्धता र शैलीबारे आवश्यक आचारसंहिता र निर्देशिका तयार गरी फरक मत राख्नेहरूसँग समेत छलफल गरेर अगाडिको बाटो तय गर्दा केसीको उचित माग पूरा हुने सम्भावना निश्चय नै बढ्नेछ ।"
सरकार बनाउन संवैधानिक जटिलता नभएको कांग्रेसको निश्कर्ष,"काठमाडौं : कांग्रेसले नयाँ सरकार बनाउन कुनै पनि संवैधानिक जटिलता नरहेको निश्कर्ष निकालेको छ। कांग्रेस केन्द्रीय कार्यालय सानेपामा मंगलबार बसेको केन्द्रीय समितिको बैठकले यस्तो निश्कर्ष निकालेको हो। संसद्मा अविश्वासको प्रस्ताव पारित भएपछि नयाँ प्रधानमन्त्रीको निर्वाचन संविधानको धारा २९८ र व्यवस्थापिकासंसद् नियमावली २०७३ को नियम ४९ बमोजिम सम्पन्न हुने स्पष्ट पारेको छ । काँग्रेस केन्द्रीय कार्यालय सानेपामा आज बसेको केन्द्रीय समितिको बैठकले नयाँ सरकार गठनमा चुनौती छ भन्ने अफवाहका बारेमा संसदीय प्रणालीमा त्यस्तो कुनै संवैधानिक जटिलता नरहेको निष्कर्ष बैठकले निकालेको पार्टीका मुख्य सचिव कृष्णप्रसाद पौडेलले जानकारी दिएका छन्। उनले भने ,नेपालको संविधान र संसद्को नियमावली, २०७३ मा सरकारले बहुमत गुमाइसकेपछि नयाँ सरकार गठनको स्पष्ट व्यवस्था रहेको छ । यसमा कसलाई द्विविधा हुनुहुँदैन । बैठकमा बोल्ने अधिकांश केन्द्रीय सदस्यले सत्ता साझेदार दल नेकपा (माओवादी केन्द्र)लेसमेत सरकारलाई दिएको समर्थन फिर्ता लिइसकेको अवस्थामा राजनीतिक नियुक्ति र बर्खास्ती, सहुलियत लगायतका काम तत्काल बन्द गर्न ध्यानाकर्षण गराएका थिए। बैठकमा नयाँ गठबन्धनका बारेमा केन्द्रीय समितिले धारणा बनाई त्यसलाई पार्टीको स्थानीय तह र जनस्तरमा लैजाने बारेमा छलफल हुनाका साथै सरकार परिवर्तनका स्वाभाविक प्रक्रियाले राष्ट्रिय राजनीतिमा ठूलो तिक्तता नहोस् भन्नेतर्फ पार्टी सचेत हुनुपर्ने विषयमा छलफल भएको थियो । बैठकमा यसअघि नयाँ सरकार गठनका लागि नेकपा (माओवादी केन्द्र) सँग भएको सहमतिलाई प्रभावकारी ढङ्गले परिचालन गर्ने, संविधान कार्यान्वयन र भूकम्पपछिको पुनःनिर्माणका लागि नेकपा (एमाले) लगायत सबै दलसँग सद्भावपूर्ण तवरले संवादको संयोजन र नेतृत्व गर्नुपर्ने विषयमा केन्द्रित भएर छलफल भएको थियो।"
"सभामुखलाई प्रधानमन्त्रीले भने, वर्षमानको सल्लाहमा चल्ने होइन","काठमाडौँ: प्रधानमन्त्री केपी शर्मा ओलीले मंगलबार बिहान सभामुख ओनसरी घर्तीसँग भेटवार्ता गरेका छन्। प्रधानमन्त्री निवास बालुवाटारमै बोलाएर प्रधानमन्त्री ओलीले सभामुखसँग पछिल्लो राजनीतिक घटना क्रमको विषयमा कुराकानी गरेका छन्। भेटमा समाभुखसँग प्रधानमन्त्री ओलीले संसदमा पेश भएको अविश्वासको प्रस्ताव, संसदको नियमावली र व्यवस्थापिका संसद सञ्चालनका विषयमा छलफल गरेका हुन्। समामुखसामुसँग कडा रुपमा प्रस्तुत भएका प्रधानमन्त्री ओलीले संसदको नियमावली, मान्यता र संसदको कारबाही प्रक्रियालाई कानुनीबाटोबाट अगाडि बढाउन समेत आग्रह गरेका छन्। ओलीले सभामुखलाई वर्षमान पुनको सल्लाहमा नभएर संसदीय नियमावलीअनुसार प्रक्रिया अगाडि बढाउन समेत आग्रह गरेको बालुवाटार स्रोतले बताएको छ। प्रधानमन्त्रीसँगै एमाले भित्र सभामुखले कार्यसूचीमा भएका विधेयकमाथि छलफल नगराई अविश्वासको प्रस्तावमाथि छलफल गाराउने निर्णय गरेको भन्दै उनको चर्को आलोचना हुँदै आएको छ। यसै सन्दर्भमा प्रधानमन्त्रीसँग भएको छलफलमा सभामुखसामु प्रधानमन्त्री कडा रुपमा प्रस्तुत भएका हुन्। प्रधानमन्त्रीसँगको भेटमा सभामुखले भने दलहरुको सहमतिकै आधारमा आफूले संसदको कारबाही सञ्चालन गरेको बताएकी छन्। सभामुखले सहमतिकै आधारमा संसदमा पेश भएको अविश्वासको प्रस्ताव पेश हुने जवाफ समेत दिएकी छन्।"
दुई राप्रपा एक हुँदै,"काठमाडौं: राष्ट्रिय प्रजातन्त्र पार्टीले साउन ११ गते केन्द्रीय समिति बैठक बोलाएको छ। बैठकले राप्रपा नेपालसँग पार्टी एकीकरणका विषयमा महत्वपूर्ण निर्णय गर्ने तथा एकीकरणपछि पार्टीका पदाधिकारी, नेता, कार्यकर्ता तथा भ्रातृ सङ्गठनका भूमिका लगायत विषयमा छलफल गर्ने पार्टीका सहप्रवक्ता किरण गिरीले जानकारी दिए। मुलुकमा अहिले विकसित राजनीतिक घटनाक्रममा पार्टीले निर्वाह गर्नुपर्ने भूमिकाका बारेमा समेत बैठकले छलफल गर्ने उनले बताए। दुवै पार्टीले मुलुकमा हिन्दू धर्म कायम गर्ने सैद्धान्तिक समझदारी कायम गरेपछि एकीकरणको प्रक्रिया अगाडि बढेको हो। एकीकरणपछि हुने पहिलो महाधिवेशनले गणतन्त्र तथा सङ्घीयताका विषयमा गर्ने निर्णय नयाँ पार्टीले आधिकारिक रुपमा स्विकार्ने र त्यसलाई अगाडि बढाउने छन्। पार्टी एकीकरणका लागि पार्टीबाट महामन्त्री बुद्धिमान तामाङ तथा राप्रपा नेपालबाट उपाध्यक्ष राजीव पराजुलीको संयोजकत्वमा कार्यदल गठन गरी विभिन्न समयमा छलफल भइसकेको छ। पछिल्लो समय दुवै पार्टीका अध्यक्षका बीच अनौपचारिक छलफलमा अब चाँडो एकीकरण गर्ने समझदारी भएको थियो। राप्रपा नेपालले पनि सोही दिन केन्द्रीय कार्यसम्पादन समितिको बैठक बोलाएको छ। रासस"
कांग्रेसले भन्योडा केसीमा राजनीतिक मागमा हाम्रो सहमति छैन्,"काठमाडौं : नेपाली कांग्रेसले अनसनरत डा गोविन्द केसीका राजनीतिक मागप्रति सहमत हुन नसकिने निर्णय गरेको छ। मंगलबार बसेको कांग्रेस केन्द्रीय समितिको बैठकले यस्तो निर्णय गरेको हो । बैठकमा चिकित्साजस्तो संवेदनशिल ठाउँलाई अनसन र आन्दोलनको बाहनामा राजनीतिक अखडा बनाउनु गलत भएको भन्दै केन्द्रीय सदस्यहरुले यसमा पार्टीको धारणा स्पष्ट हुनुपर्ने बताएका थिए । त्यसपछि कांग्रेसले केसीको अनसनका विषयमा औपचारिक निर्णय नै गरेको थियो । केसीको अनसनमा राजनीतिकरण बढी भएको भन्दै कांग्रेस बैठकमा चिन्ता व्यक्त गरिएको थियो । कांग्रेस बैठकले गरेको निर्णयमा उल्लेख छ, 'शिक्षण अस्पताल महाराजगञ्जमा वरिष्ठ चिकित्सक डा गोविन्द केसी केही दिन देखि विभिन्न माग राखी आमरण अनसनमा बस्नु भएको प्रति नेपाली कांग्रेसको ध्यानाकर्षण भएको छ । मागहरुको प्रकृति राजनीतिक र चिकित्सा शिक्षा सम्बन्धी रहेको देखिन्छ । राजनीतिक मागहरु प्रति हाम्रो सहमति रहेको छैन ।' कांग्रेसले चिकित्सा शिक्षा लगायत गैर राजनीतिक मागहरु सम्बन्धमा नेपाली कांग्रेसको नेतृत्वको सरकारले विगतमा गरेका प्रतिवद्धता अनुरुप समाधान गरी अविलम्व अनसन अन्त्य गराउन ध्यानाकर्षण गरेको छ । अनसनमा रहेका डा केसीले चिकित्सा क्षेत्रसँग असम्बन्धित र असान्दर्भिक मागहरु राखेपछि उनको आलोचना र विरोध हुन थालेको छ । पछिल्लो दिनमा केसीले अख्तियार दुरुपयोग अनुसन्धान आयोगका पदाधिकारीलाई पनि महाअभियोग लगाउनुपर्ने माग राखेका छन् । यो मागलाई राजनीतिकरण गर्न खोजिएको पछि चिकित्सा क्षेत्रका अगुवाहरुले केसीलाई अनसन तोड्न र राजनीतिक माग राखेर चिकित्सा क्षेत्रलाई विवादमा नतान्न आग्रह गरेका छन् । निजी मेडिकल कलेजमा चिकित्सा अध्ययन गरिरहेका विद्यार्थी, शिक्षक र यसक्षेत्रका व्यवसायीहरुले समेत चिकित्सा शिक्षालाई अनसन र आन्दोलन गर्ने अखडा बनाउन नहुने भन्दै विरोधमा उत्रेका छन् । माग राख्ने र माग पुरा गराउन दबाब दिने थुप्रै उपाय र माध्यम हुँदाहुँदै अनसनमा बसेर चिकित्सा क्षेत्रलाई नै अस्तव्यस्त बनाउन लागिएको आरोप पनि लाग्न थालेको छ।"
संविधान कार्यान्वयन नभए काला अक्षरको काम छैनः सभामुख,"काठमाडौँ: सभामुख ओनसरी घर्तीले संविधान कार्यान्वयन नभए काला अक्षरको काम नभएको बताएकी छन् । मंगलबार राष्ट्रिय सूचना आयोगले गरेको एक कार्यक्रममा बोल्दै सभामुख घर्तीले भनिन्, चेतना सबैभन्दा ठूलो शक्ति हो, संविधानमा राखिएका प्रावधान कार्यान्वयन भएन भने सेतो कागजमा लेखिएको काला अक्षरबाहेक केही हुने छैन, यसको कार्यान्वयनमा सबै एकजुट हुनुपर्छ ।' लैङ्गिक समानता तथा महिला सशक्तीकरणका लागि सूचनाको हक' विषयक अन्तरक्रियामा उनले सरकारले महिलाका लागि गरेको व्यवस्थाका बारेमा थाहा नहुँदा सुविधाबाट वञ्चित हुनुपरेको उल्लेख गरिन् । महिलाका बारेमा सरकारले जेजे व्यवस्था गरेको छ, तर त्यसका बारेमा धेरै महिलालाई जानकारी छैन, सबै महिलाले आफूले पाउने सुविधाको खोजी गर्नुस्' सभामुख घर्तीले भनिन् । राष्ट्रिय एकता, सामाजिक सद्भाव भड्काउने लगायतका राज्यको सुरक्षा खतरामा पुर्याउनेबाहेकका सूचना खोजीखोजी लिनका लागि सम्पूर्ण महिलालाई उनले आग्रहसमेत गरिन । सभामुख घर्तीले नेपालको संविधानले महिलाका विषयमा केहीमात्रामा भए पनि व्यवस्था गरिएको र सो कार्यान्वयनको तहमा सबैले सहयोग गर्नुपर्नेमा जोड दिइन् । आयोगका प्रमुख आयुक्त कृष्णहरि बास्कोटाले नेपालमा भएका ४०० कानुनमध्ये २५० भन्दा बढी कानुनमा गोप्य राख्ने कुराप्रति आयोगको आपत्ति रहेको भन्दै सो सच्याउनका लागि ध्यानाकर्षण गराइरहेको जानकारी दिए । सूचना आयुक्त किरण पोखरेलले महिला सुसूचित भएमात्र घर, परिवार, समाज र राष्ट्र नै सुसूचित हुनेहुँदा सूचनाको हकबारे महिलालाई जानकारी गराउन आवश्यक भएको बताए । अर्का आयुक्त यशोदा तिमिल्सिनाले सूचना २१औँ शताब्दीमा शक्ति भनिए पनि महिलाको सूचनामा पहुँच अझै पुग्न नसकेको र देशमा २००७ सालदेखि अहिलेसम्मको बेथिति नागरिकले थाहा नपाएको भएको जिकिर गरिन् । रासस"
उपेन्द्रको प्रश्नः खिलराज कसरी मन्त्रिपरिषद्को अध्यक्ष भए ?,"काठमाडौँ: संघीय गठबन्धनका संयोजक एवम् संघीय समाजवादी फोरम नेपालका अध्यक्ष उपेन्द्र यादवले अन्तरिम मन्त्रिपरिषदका अध्यक्ष खिलराज रेग्मीको नेतृत्वमा सरकार बनाइएको जसरी नयाँ सरकार गठन गर्न सकिने बताएका छन्। मंलगबार रिपोर्टर्स क्लब नेपालले गरेको साक्षात्कारमा बोल्दै संयोजक यादवले भने,अहिलेको समस्या संवैधानिक होइन, यो राजनीतिक समस्या भएकाले त्यही अनुसार सहमति खोजिनुपर्छ।' यादवको प्रश्न छ, खिलराज रेग्मी संविधानको कुन धारा अनुसार अन्तरिम मन्त्रिपरिषदको अध्यक्ष भएका थिए त ?' उनले वर्तमान संविधान प्रयोग गर्न लायकको नभएको दाबी गरे। उनले थपे,के को २९८ धारा ? यो संविधान राजनीतिक अभ्यास गर्न लायकै छैन।' यादवले प्रधानमन्त्री केपी शर्मा ओलीले राजीनामा नदिएर लफ्डा गरे उनी पनि डुब्ने र उनको पार्टी पनि भड्खालोमा जाने बताए। ओलीले राजीनामा नदिए उनी डुब्छन् र उनको पार्टी एमाले पनि भड्खालोमा पर्छ,' उनले भने, राजीनामा दिनु राम्रो हुन्छ।' प्रधानमन्त्रीले अविश्वासको प्रस्ताव पारित भएपनि नयाँ सरकार तत्काल बन्नै नसक्ने दाबी गरिरहेका छन् नि त भन्ने सञ्चारकर्मीको जिज्ञासामा उनले थपे,राजाले राज्य छाड्नुपर्छ भनेर कुन संविधानमा लेखिएको थियो ? जनताले चाह्यो भने जेपनि हुन्छ, देश र जनता नै ठूलो हो।' संविधान नै अस्पष्ट भएको उल्लेख गर्दै उनले भने, अहिलेको संविधानले संविधान जारी भएको ७ दिनभित्र प्रधानमन्त्री चयन गर्नुपर्ने व्यवस्था गरेको छ, फेरि ०७४ माघ ७ सम्म सरकार रहिरहनेछ भनेको छ, त्यतिमात्रै होइन अर्को निर्वाचन नभएसम्म अर्को सरकारको समेत कल्पना गरेको छैन, त्यसैले यो संविधान पूर्ण अस्पष्ट छ।' उनले वर्तमान संविधान बमोजिम प्रधानमन्त्रीले संसद विघटन गर्न सक्ने समेत औंल्याए। उनले कांग्रेसमाओवादी केन्द्रको गठबन्धनमा बन्ने सरकारमा आफुहरु सहभागी नहुने दाबी गरे। उनले भने,सरकारमा जानेको कमी छैन, हामी हतारमा छैन, सरकारमा जान हामी लालायित छैनौं।' यद्धपी उनले सरकारलाई राजनीतिक रुपमा वर्तमान समस्याको हल गर्ने कुरामा, मुलुकको आर्थिक विकासमा टेवा पुर्याउन र मुलुकको पूर्ननिर्माणमा पूर्ण रुपले सहयोग गर्ने विश्वास व्यक्त गरे। वर्तमान सरकारको बर्हिगमन र नयाँ सरकार बन्ने परिस्थितिले राष्ट्रिय समस्या हल गर्ने अवसर भएको उल्लेख गर्दै यादवले भने,संविधान पूर्नलेखन गर्नु अहिलेको आवश्यकत्ता हो, यसले नै मुलुकलाई निकास दिन्छ, अहिले यो काम गर्न सक्ने वातावरण बनेको छ, यसको उपयोग गर्नु नै बुद्धिमानी हुन्छ।'"

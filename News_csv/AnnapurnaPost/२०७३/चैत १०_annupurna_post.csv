शीर्षक,विवरण
निर्वाचन आशंका,"आगामी माघ ७ सम्म स्थानीय, प्रान्तिय र केन्द्रिय तहका निर्वाचन सम्पन्न् नभएमा मुलुक दुर्घटनामा जान सक्छ, वर्तमास संविधानका उपलब्धी' गुम्न सक्ने चिन्ता सत्ता र प्रतिपक्ष दुवै तिरबाट व्यक्त भएका छन् । संभवतः निर्वाचन प्रतिको प्रतिबद्धताका कारण कम र दुर्घटना रोक्ने उद्देश्यले ज्यादा, स्थानीय निकायको निर्वाचन मिति निर्धारित गरेको देखिन्छ वैशाख ३१ का लागि । यो निर्वाचनमा मधेसी मोर्चाको असहमति छ र उसले संस्थागत तथा सामूहिक रुपमा राख्न नसकेका या नचाहेका मागहरूप्रति सत्ताका माओवादी तथा नेपाली कांग्रेस र प्रतिपक्षका एमाले विच मतभेद छ । उता यो निर्वाचन हुन नसकेको अथवा निर्वाचन सम्पन्न भएपनि स्थानीय सरकार बन्न नसक्ने अवस्थामा त्यसले दुर्घटनाको स्वरुप र आवारलाई अझ ठूलो बनाउनेछ । त्यसैले निर्वाचनसँगै स्थानीय सरकार गठन बारे स्पष्ट धारणा तथा आश्वासन निर्वाचन आयोगबाट आउनु जरुरी छ । केही संवैधानिक विज्ञहरूले प्रान्तीय सरकार र विधायिका अस्तित्वमा नआएसम्म स्थानीय तहको निर्वाचनले सार्थकता नपाउने विश्लेषण गरेका छन् । हालै सर्वोच्चको एउटा फैसलाले वर्तमान संसदमा प्रान्तिय सभाहरूको अधिकार रहेको अथ्र्याए पनि स्थानीय तहका बारे त्यसो भन्न सकिने अवस्था छैन । खासगरी संविधानको धारा २२६ र धारा २२७ ले स्पष्टसँग् प्रान्तीय सभा र सरकारको अनुपस्थितिमा स्थानीय तहको निर्वाचनको सान्दर्भिकतामाथि प्रश्न जन्माएका छन् । गाउँ सभा र नजर सभालाई अनुसूचि ८ र अनुसूचि ९ बमोजिमको सूचीमा उल्लिखित कुल ३७ विषय (अधिकार क्षेत्र) मा आवश्यक कानून बनउने जिम्मेवारी धारा २२६ ले तोके पनि त्यस सम्बन्धि कानून बनाउने प्रकृया प्रदेश कानून बमोजिम हुनेछ भनस् स्पष्ट किटान गरिएको छ । त्यस्तै धारा २२७ मा गाउँ सभा र नगर सभाको सञ्चालन, बैठकको कार्यविधि, समिति गठन,सदस्यको पद रिक्त हुने अवस्था, गाउँ सभा र नगर सभाका सदस्यले पाउने सुविधा, गाउँ पालिका र नगर पालिकाको कर्मचारी र कार्यालय सम्बन्धि अन्य व्यवस्था प्रदेश कानून बमोजिम हुनेछ', भनिएको छ । त्यस्तै गाउँपालिका र नगर पालिकाका अधिकार क्षेत्र भित्र नगर प्रहरी स्थानीय कर, सेवा शुल्क दस्तुर, स्थानीय सेवाको व्यवस्थापन, स्थानीय तहका विकास आयोजना र परियोजना, आधारभूत माध्यामिक शिक्षा आधारभूत स्वास्थ्य र सरसफाई, घर जग्गा धनी पुर्जा वितरण, विद्युत, खानेपानी, सिचाइँ वातावरण तथा जैविक विविधता संरक्षण, सवारी साधन अनुमति जस्ता विषय सामेल गरिएका छन् । तर प्रदेश कानूनहरू नहुँदा यी अधिकार र दायित्वको कार्यान्वयन तथा संरक्षण स्थानीय तहले कसरी गर्लात? त्यति मात्र हैन गाउँ सभा र नगर सभाको संचालन, बैठकको कार्य विधि र समिति गठन जस्ता निर्वाचन लगत्तैका प्रकृया समेत अगाडि बढ्न नसक्ने अवस्था छ प्रदेश कानून नहुँदाको अवस्थामा । के निर्वाचन अयोग र निर्वाचनलाई प्रतिष्ठाको विषय बनाएको सरकारले यसबारे स्पष्ट गर्नु जरुरी छैन जनतालाई आश्वस्त गर्न ?"
"चीन, नेपाल, भारत सहकार्यका लागि ओविओर","काठमाडौ : चीनले अघि बढाएको वान बेल्ट वान रोड अवधारणामा आबद्द भई भारत, नेपाल लगायत समग्र दक्षिण एसिया क्षेत्रले आर्थिक तथा भौतिक पूर्वाधार विकासका क्षेत्रमा प्रचुर लाभ लिनसक्ने बिज्ञहरुले बताएका छन् । चीन अध्ययन केन्द्रले बिहीबार काठमाडौमा आयोजना गरेको बेल्ट एन्ड रोड सेमिनारमा नेपाल र चीनका बिज्ञहरुले वान बेल्ट वान रोड अवधारणा अनुशार चीन, नेपाल र भारतबीच आर्थिक करिडोर निर्माण गर्नसके नेपालले चीन र भारतबीच पारवहन बिन्दुका रुपमा काम गर्न सक्ने बताए । राष्ट्रिय योजना आयोगका पूर्व उपाध्यक्ष डा पिताम्बर शर्माले वान बेल्ट वान रोड अवधारणालाई जनस्तरमा प्रबर्धन गर्नुपर्ने बताए । उक्त अवधारणाको फ्रेमवर्क भित्र रहेर चीन, नेपाल र भारतबीच सडक, रेलसंजाल, सूचनाप्रबिधी, ब्यापार र एकिकृत बित्तिय प्रणालीका क्षेत्रमा परस्पर लाभ हुने गरी सहकार्य गर्नु आवश्यक रहेको उनले बताए । उनले सांस्कृतिक तथा आर्थिक क्षेत्रमा हुने यसखालको सहकार्यबाट एसियाली सभ्यता मजबुत पार्ने उपायको खोजी गर्नुपर्ने धारणा राखे । दक्षिण एसियाली मुलुकहरु र चीन बीच ब्यापारको बिविधिकरण गर्न रेल, सडक र सूचना प्रबिधी कनेक्टिभिटी प्रबर्धन गर्नु आवश्यक रहेको शर्माले बताए । कुटनीतिज्ञ डा शम्भुराम सिंखडाले वान बेल्ट वान रोड अवधारणा चीनको महत्वाकांक्षी र बिशाल परियोजना रहेको बताए । उनले दुई हजार बर्ष देखि एसियाली र युरापेली सभ्यताबीच सिल्क रोडका माध्यमबाट मजबुत रुपमा परस्पर अन्तर निर्भरता रहेको बताए । चीनले अघि बढाएको वान बेल्ट वान रोड अवधारणामा नेपालले प्रचुर लाभ लिनसक्ने बताए । नेपाल भ्रमणमा रहेका चीनको रेनमिन युनिभर्सीटीका प्राध्यापक वाङ् यीवीले वान बेल्ट वान रोड अवधारणामा चाँडो भन्दा चाँडो सहभागी भई नेपाल, भारत लगायत दक्षिण एसियाली मुलुकले आर्थिक विकासका लागि लाभ लिनसक्ने बताए । नेपाल र भारत वान बेल्ट वान रोड अवधारणामा जति चाँडो सहभागि हुन्छन् उनीहरुले आफ्नो आर्थिक विकासका लागि त्यति चाँडो लाभ लिन्छन् उनले भने यो चीनले अघि बढाएको अवधारणा भएपनि यसबाट चीनलाई मात्र नभई यसको अंग बन्ने विश्वका सबै देशले लाभ लिन्छन् । काठमाडौ स्कुल अफ ल का कार्यकारी निर्देशक डा युवराज संग्रौलाले चीनको वान बेल्ट वान रोड अवधारणा नेपाललाई मात्र नभएर भारत तथा एसियाली मुलुकका लागि आर्थिक विकास र समृद्दिका लागि हितकर रहेको बताए । भारतले चीनसँग अविश्वास राख्नु भन्दा वान बेल्ट वान रोड अवधारणामा सहभागिता जनाएर आर्थिक विकासका लागि लाभ लिनुपर्छ संग्रौलाले भने । उनले भारतका बिहार, उत्तर प्रदेश लगायत राज्यहरु गरीबी र पछौटेपनबाट ग्रस्त रहेको बताउँदै उनले वान बेल्ट वान रोड अवधारणामा सहभागि भारतले ती समस्यालाई निराकरण गर्न सक्ने बताए । संग्रौलाले नेपालले चीन र भारतबीचको ब्यापारका लागि सेतुका रुपमा काम गर्न सक्ने बताए । कार्यक्रममा पूर्वराजदूत हिरन्यलाल श्रेष्ठले वान बेल्ट वान रोड अवधारणाको फ्रेमवर्क भित्र रहेर केरुङ् देखि काठमाडौसम्म रेल परियोजना विस्तार गर्नुपर्ने बताए । केरुङ्लाई हामीले अन्र्तदेशीय रेल संजालको मुख्य बिन्दु बनाउन सकिन्छ । जुन नेपालको हितमा छ उनले भने । मध्य एसिया, दक्षिण एसिया, युरोप र अफ्रिका लगायत विश्वका बिभिन्न क्षेत्रलाई रेल संजाल, सडक पूर्वाधार, समुन्द्र, सूचना प्रबिधि र बिद्युत् प्रशारण लाइनका माध्यमबाट एक आपसमा जोडेर आर्थिक समृद्दि र विकास हासिल गर्ने उद्देश्यले चीनले वान बेल्ट वान रोड अवधारणा तिन बर्ष अघि घोषणा गरेको थियो । अवधारणा भित्र स्थलमार्गबाट बिभिन्न देशसँग हुने आर्थिक सहकार्य सिल्क रोड इकोनोमिक बेल्ट मा पर्छ त्यस्तै समुन्द्री मार्गबाट हुने आर्थिक सहकार्य ट्वान्टि फस्र्ट सेन्चुरी म्यारिटाइम सिल्क रुट मा पर्छ । विश्वको दोश्रो ठूलो अर्थतन्त्रका रुपमा स्थापित चीनले अघि बढाएको यो अवधारणालाई छोटकरीमा वान बेल्ट वान रोड (ओबिओआर) भनिन्छ । यसमा हालसम्म विश्वका ६० देशले सहभागि हुने घोषणा गरिसकेका छन् ।"
चीन प्रस्थान गर्नु अघि संविधान संशोधनमा सहमति जुटाउने प्रधानमन्त्रीको कसरत,काठमाडौं : प्रधानमन्त्री पुष्पकमल दाहाल प्रचण्डले तराई मधेश केन्द्रित संयुक्त लोकतान्त्रिक मधेशी मोर्चालाई सहमतिमा ल्याई संविधान संशोधन गरेर मुलुकमा निर्वाचनको माहोल सिर्जना गराएको सन्देश उत्तरी छिमेकी चीनलाई दिन चाहेका छन । प्रधानमन्त्री प्रचण्डले आन्तरिक राजनीति सहमति र समझदारी गरी अगाडि बढिरहेको सन्देश दिलाउन अहिले गृहकार्य गरिरहेका छन । सिमाङकन बाहेकको संविधान संशोधन प्रस्तावमा सहमति जनाउन प्रमुख प्रतिपक्षी दल नेकपा एमालेलाई आग्रह गरेका छन । सिंहदरवारस्थित सभामुख ओनसरी घर्तीको सभाकक्षमा प्रधानमन्त्री प्रचण्डले एमाले अध्यक्ष केपी शर्मा ओली र बरिष्ठ उपाध्यक्ष बामदेव गौतम समक्ष त्यस्तो आग्रह गरेका हुन । सिमाङकनलाई थाती राखेर ल्याइने संविधान संशोधन प्रस्तावमा सहमति जनाउन हामी तयार छौ । सिमाङकनको बिषय संविधानसँग बाझिएको हुनाले असहमति जनाएका हौबैठकपछि एमाले बरिष्ठ उपाध्यक्ष गौतमले भने । यसअघि प्रधानमन्त्री प्रचण्डले संघीय समाजवादी फोरमका अध्यक्ष उपेन्द्र यादवसँग पनि सभामुख घर्तीको कार्यकक्षमा भेटेर सिमाङकन बाहेकको प्रस्तावमा सहमति गरेर अगाडि बढने प्रस्ताव राखेका थिए । यादवले आफूहरु यसबारेमा छलफलमा रहेको जानकारी प्रधानमन्त्री प्रचण्डलाई गराएका थिए । अव हुने सहमतिमा एमालेलाई पनि सहभागी गराउनुपर्छ यादवले प्रधानमन्त्री प्रचण्डसँग भनेका िथए ।
चुनाव चिन्ह नपाउने २४ दल एकजुट (सूचीसहित),"काठमाडौं : निर्वाचन आयोगले व्यवस्थापिका संसद् बाहिर रहेका दललाई चुनाव चिन्ह दिन नसकिने बताइरहेका बेला नयाँ शक्ति पार्टी, नेपालसहति २४ वटा राजनीतिक दल एकजुट भएका छन्। नयाँ शक्तिको पार्टी केन्द्रीय कार्यालय बबरमहलमा बिहीबार पत्रकार सम्मेलन गरी निर्वाचन आयोगले बहुदलीय प्रतिस्पर्धात्मक व्यवस्थामा लोकतन्त्रको मुल मर्म र मान्यतालाई उपहास गरेको ठहर दलहरुले गरेका छन्। संविधानको धारा २०७० र बहुदलिय व्यवस्थाको अन्तराष्ट्रिय मान्यता अुनसार आआफ्नो पहिचान (चुनाव चिन्ह)सहित विचार धारा, दर्शन र कार्यक्रम प्रचार प्रसार गर्ने र निर्वाचनमा भाग लिन पाउने नैसर्गीक अधिकार भएको बताएका छन् । पत्रकार सम्मेलनमा बोल्दै नयाँ शक्ति पार्टीका राष्ट्रिय मामिला संयन्त्रका संयोजक परशुराम तामाङले सरकारले स्थानीय तहको निर्वाचनको मिति घोषणा गरे पनि निर्वाचनको लागि अनुकुल वातावरण निर्माण गर्न नसकेको बताए। तामाङले भने, सरकार दलहरुलाई निर्वाचनमा भाग लिन पाउने अधिकारबाट बञ्चित नगराउन र निर्वाचनको अनुकुल वातावरण निर्माण गर्न आग्रह गर्दछौँ। उनले संसद् बाहिरका दलहरुलाई निर्वाचनमा भाग लिन पाउने अधिकारबाट बञ्चित नगराउन पनि माग गरे । सरकारले स्वतन्त्रतापूर्वक निष्पक्ष, धाँधलीरहित वातावरणमा सबै राजनीतिक दहरुलाई सहभागी गराउने वातावरण निर्माण गर्न पनि संयोजक तामाङले माग गरे। नेता तामाङले सरकारले संविधानको धारा २०७० बर्खिलाप हुने गरी कानुन बनाएर राजनीतिक दलमाथि प्रतिबन्ध लगाउन खोजेको धारणा व्यक्त गरे। उनले निर्वाचनबाट बाहिरिने हाम्रो कुनै मनशाय नभएको बरु उत्साहपुर्वक निर्वाचनमा सहभागी हुन चाहेको बताए । सोही कार्यक्रममा नेपाल संघीय समाजवादी पार्टीका संयोजक एवं पूर्व गृहराज्यमन्त्री रिजवान अन्सारीले सरकारले लोकतान्त्रिक व्यव्यस्थाको उपहास गरेको बताए । सरकारले संविधान विपरित राजनीतिक दलमाथि प्रतिबन्ध लगाउन खोजेको उनले बताए। आयोगको चुनाव चिन्ह नदिने निर्णयविरुद्ध उभिएका दल १ परशुराम तामाङ, नयाँ शक्ति पार्टी, नेपाल २ अशोक कुमार यादव, आम आदमी पार्टी, नेपाल ३ शान्तिराज राई, किँरात खम्बुवान लोकतान्त्रिक पार्टी ५ रिजवान अन्सारी, नेपाल संघीय समाजवादी पार्टी ६ऋषिराम कट्टेल, नेपाल कम्युनिष्ट पार्टी ७ मोतिलाल भारती, नेपाल समावेशी पार्टी ८ कौशल कुमार सिंह, लोक दल ९ खगेन्द्र माखिम, संघीय लिम्बुवान पार्टी, नेपाल १० सिवि राना, लिवरल डेमोक्रेटिक पार्टी ११ गंगा महरा, बहुजन समाजवादी पार्टी नेपाल १२ हुकुम बहादुर लामा, नेपाल सुकुम्बासी पार्टी (लोकतान्त्रिक) १३ राजु खनाल, नयाँ हरियाली नेपाल पार्टी १४ ज्ञानेन्द्र निरौला, विवेकशील नेपाली दल १५ विष्णुराज अर्याल, नेकपा (मालेसमाजवादी) १६ प्रकाश अधिकारी, नेकपा (संयुक्त माक्र्सवादी) १७ इन्द्रकुमार श्रेष्ठ, संघीय लोकतान्त्रिक राष्ट्रिय मञ्च १८ डा विजय प्रकाश सैजु, नेरापा १९ तेजविक्रम पाल, संघीय विकासवादी पार्टी २० ब्रिसुलाल उराव, नेपाल जनसमावेशी एकता पार्टी २१ निराजन कुँवर, जनसमाजवादी पार्टी, नेपाल २२ जयवन्दविक्रम शाह, राष्ट्रिय मुक्ति आन्दोलन नेपाल २३ खगेन्द्र अवस्थी, अखण्ड सुदुरपश्चिम पार्टी, नेपाल २४ भरतप्रसाद महतो राष्ट्रिय जनता दल"
सीमांकन बाहेक संविधान संशोधनमा सहमति जुटाउन शीर्ष नेताको बैठक बालुवाटारमा,"काठमाडौं : प्रधानमन्त्री पुष्पकमल दाहाल प्रचण्डको आह्वानमा सरकारमा संलग्न नेपाली कांग्रेस, नेकपा (माओवादी केन्द्र) र राष्ट्रिय प्रजातन्त्र पार्टी (राप्रपा), प्रमुख प्रतिपक्षी दल एमाले र मधेसी मोर्चाको बैठक बालुवाटारमा सुरु भएको छ । सीमाङकनको बिषयलाई टुंगो लगाउन संघीय आयोग गठन गर्ने र अन्य बिषयमा नीतिगत सहमति जुटने संभावना देखिएको स्रोतले बतायो । संविधान संशोधन र स्थानीय तहको निर्वाचनका विषयमा छलफल गर्न बिहीबर साँझ शीर्ष दलको बैठक सुरु भएको हो। बैठकमा प्रधानमन्त्री प्रचण्डले सीमाकंनको विषयपछि टुंगो लगाउने गरी अन्य विषयमा सहमति जुटाएर स्थानीय तहको निर्वाचनमा जुट्न आग्रह गरेकाे प्रधानमन्त्रीका प्रेस सल्लाहकार गोविन्द आचार्यले जानकारी दिए । बैठकमा कांग्रेस सभापति शेरबहादुर देउवा, उपप्रधानमन्त्रीद्वय विमलेन्द्र निधि र कमल थापा, एमाले नेताहरु वामदेव गौतम र सुवास नेम्वाङ, मधेसी मोर्चाका नेताहरु उपेन्द्र यादव, महन्थ ठाकुर, राजेन्द्र महत्तो, अनिल झा, महेन्द्र राय यादव लगायत सहभागी छन् ।"
प्रधानमन्त्री प्रचण्ड चीन प्रस्थान : भ्रमण अनौपचारिक,"काठमाडौ : प्रधानमन्त्री पुष्पकमल दाहाल प्रचण्ड राति ११ बजे चाइना साउदर्न एयरलाइन्सको विमानबाट चीनको ग्वान्जाओ हुंदै हाइनान प्रान्तका लागि प्रस्थान गरेका छन् । चीनको हाइनान प्रान्तको बोआओमा हुने बोआओ फोरम फर एसिया सम्मेलनमा भाग लिन प्रधानमन्त्री दाहाल चीन गएका हुन् । सम्मेलनमा भाग लिने जाने भनिएको भए पनि उनको मुख्य उद्देश्य चिनियाँ राष्ट्रपतिसँगको भेट देखिएको छ । दाहालले चिनियाँ राष्ट्रपतिसंग भेट नहुने भए आफू भ्रमणमा नजाने सर्त राखेका थिए । बोआओ फोरम फर एसियाका महासचिव चाउ वेन्चोङको निमन्त्रणामा दाहालको चीन भमण तय भएको हो । भ्रमण कार्यतालिका अनुसार प्रधानमन्त्री दाहाल शुक्रबार बिहान हाइनान पुग्नेछन् । उनले शनिबारसम्म आयोजना हुने बोआओ फोरम फर एसिया सम्मेलनको उद्घाटन सत्रमा विश्वव्यापीकरण र स्वतन्त्र ब्यापार ः एसियाली दृष्टिकोणहरु बिषयमा सम्बोधन गर्ने भएका छन् । चिनियाँ राष्ट्रपति सी जिनपिङ् र प्रधानमन्त्री लि खछ्याङ् सम्मेलनमा आउने छैनन् । हाइनानमै बोआओ सम्मेलन अघि प्रधानमन्त्री र चिनियाँ उपप्रधानमन्त्री गाओलीबीच भेटवार्ता हुने परराष्ट्र मन्त्रालयले जनाएको छ । १२ गते अपरान्ह दाहाल बेइजिङ् प्रस्थान गर्ने तय भएको छ । चैत १३ गते बेइजिङ्मा दाहालले बेइजिङ् फरेन स्टडिज युनिभर्सिटी र नेपाली दूतावासले आयोजना गर्ने नेपालचीन संबन्ध र संभावना बिषयक अन्र्तक्रियालाई संबोधन गर्नेछन् । दाहालले बेइजिङ्स्थित चिनियाँ ब्यापारिहरुसंग नेपालमा लगानीक संभावनाबारे राउन्डटेबल छलफल गर्नेछन्। चिनियाँ राष्ट्रपति सीसंग दाहालको भेट चैत १४ गते सोमबार हुने परराष्ट्र मन्त्रालयले जनाएको छ। चिनियाँ प्रधानमन्त्री लि र विदेशमन्त्री वाङ् यी अष्ट्रेलिया र न्यूजिल्याण्ड भ्रमणमा रहने हुँदा दाहालको दुवैसंग भेट हुनेछैन । दाहाल बेइजिङ्पछि चैत १५ गते चीनको स्वशाषित क्षेत्र तिब्बतको भ्रमणमा आइपुग्नेछन् । ल्हासामा दाहालले तिब्बतका सरकार प्रमुख तथा त्यहाँका गभर्नरसँग भेटवार्ता गर्नेछन् । एकदिन ल्हासा बसेर प्रधानमन्त्री दाहाल १६ गते स्वदेश फर्किने छन् । कता कता चीनसँग अविश्वास बढेको हो कि भन्ने महशुश गरेको छु । म यो भ्रमणमा चीनसँग विश्वासको वातावरण बनाउन प्रयास गर्नेछु । भ्रमण अनौपचारिक प्रधानमन्त्री दाहालको साताव्यापी चीन भ्रमण पूर्ण रुपमा अनौपचारिक हुने भएको छ । दाहाल आफू सद्भावना भ्रमणमा चीन निस्कन लागेको बताएका छन् । पूर्व प्रधानमन्त्री, पूर्व परराष्ट्रमन्त्री तथा कुटनीतिज्ञसंगको छलफलमा दाहालले यस पटकको भ्रमणलाई उत्तरी छिमेकीसँग विश्वासको वातावरण बनाउन कोशिस गर्ने बताएका छन् । बालुवाटारमा बिहीबार बिहान दाहालले भनेका थिए कता कता चीनसँग अविश्वास बढेको हो कि भन्ने महसुस गरेको छु । म यो भ्रमणमा चीनसँग विश्वासको वातावरण बनाउन प्रयास गर्नेछु । भारतसँग निकट सम्बन्ध राखेर चीनसँगको सम्बन्धलाई वेवास्ता गरेको आरोप खेपेका दाहालले चीनसँग सम्बन्ध सुधार्न कोशिस गर्ने अभिव्यक्ति दिएका हुन् । दाहालको भ्रमणलाई चीन तथा नेपाल सरकारले औपचारिक हैसियत दिएका छैनन् । चीन सरकारले दाहालको भ्रमणबारे औपचारिक धारणा बाहिर ल्याएको छैन । परराष्ट्र मन्त्रालयले बिहीबार जारी गरेको वक्तव्यमा प्रधानमन्त्रीको भ्रमणलाई औपचारिक भनिएको छैन । प्रधानमन्त्रीकै विशेष अनुरोधमा चिनियाँ पक्षले राष्ट्रपति सी जिनपिङ्संग संक्षिप्त भेट मिलाएको हो । यो कुनै औपचारिक भ्रमण होइन । त्यसकारण हामीले भ्रमणलाई औपचारिक भनेका छैनौँ परराष्ट्रका एक अधिकारीले अन्नपूर्ण भने । प्रधानमन्त्री दाहालले पूर्व प्रधानमन्त्री तथा कुटनीतिज्ञलाई भ्रमणबारे बिहीबार दिएको जानकारी अनुसार दाहालको भ्रमणका बखत चिनियाँ प्रधानमन्त्री र विदेशमन्त्री मुलुक बाहिर हुने भएकाले चीनसँग कुनै सम्झौता हुनेछैन । दाहालले चीनसँग बेल्ट एन्ड रोड अवधारणामा नेपालको सहभागिता सुनिश्चित गर्नेलगायत चार पाँच वटा सम्झौता गर्न नेपाल सरकार पूर्ण तयार रहेपनि चिनियाँ प्रधानमन्त्री र विदेशमन्त्रीको अनुपस्थितीम ती सम्झौता सम्भव नरहेको बयान दिएका छन् । तर परराष्ट्र विद्हरुले प्रधानमन्त्री र परराष्ट्रमन्त्रीको भनाइ चित्तबुझ्दो नरहेको प्रतिक्रिया दिएका छन् । प्रधानमन्त्री र परराष्ट्रमन्त्रीका तर्क उचित लागेनन् । चीनका प्रधानमन्त्री र विदेशमन्त्रीले यस खालका सम्झौता पत्रमा आफैँले हस्ताक्षर गर्ने होइनन् । उच्च तहबाट राजदूत स्तरमा यस खालका सम्झौतामा हस्ताक्षर हुने प्रचलन छ, चीनका लागि पूर्व नेपाली राजदूत राजेश्वर आचार्यले अन्नपूर्णसँग भने । तर प्रधानमन्त्री र विदेशमन्त्रीको यसखालका सम्झौतामा हस्ताक्षर हुँदा उपस्थिती भएर त्यसले थप सार्थकता राख्ने उनले बताए । चीनसँग सम्झौताहरुमा टुंग्याउन आफूहरुले तयारी पुरा गरेको तर चिनियाँ पक्षकै कारण हस्ताक्षर हुन नसकेको तर्क परराष्ट्रमन्त्रीले पेश गरेका थिए । पूर्व प्रधानमन्त्री केपी शर्मा ओलीका पालामा भएका सहमति तथा सम्झौताहरु कार्यान्वयन गर्न पूर्व प्रधानमन्त्री तथा परराष्ट्रमन्त्रीहरुले दाहाललाई दिएको सुझावमा दाहालले सम्झौताहरुप्रति आफू प्रतिबद्द रहेको बताए । पूर्वराजदूत आचार्य र पूर्व प्रधानमन्त्री झलनाथ खनालले चीनसँग विश्वासको वातावरण बनाएर आउन सुझाव दिएका थिए । छलफलका क्रममा पूर्वप्रधानमन्त्री माधव कुमार नेपालले चिनियाँ प्रधानमन्त्रीसँग १५ मिनेट मात्र वार्ता हुने भन्ने बाहिर आएको छ नि भन्ने प्रश्न गरेका थिए । प्रधानमन्त्री दाहालले कति समय भेट्ने भन्ने तय नभएको र भेटवार्ता आधाघण्टासम्म चल्न सक्ने बताए । प्रधानमन्त्री दाहाल हाइनानमा बिहीबारदेखि सुरु भएको बोआओ फोरम फर एसिया सम्मेलनमा सहभागी हुन चीनले पठाएको निमन्त्रणामै बेइजिङ्सम्म जाँदैछन् । दाहालले चिनियाँ राष्ट्रपतिसँग आगामी सोमबार ग्रेट हल अफ दि पिपुलमा १५ देखि २० मिनेट भेटवार्ता गर्नेछन् । गत साउनमा दोश्रोपटक प्रधानमन्त्रीका रुपमा सत्तारोहण गरेका हालको यो पहिलो चीन यात्रा हो ।"
सहमतिको खाका बोकेर चीन जान पाएनन् प्रधानमन्त्री प्रचण्ड,"काठमाडौं : चीन प्रस्थान गर्नुअघि संयुक्त लोकतान्त्रिक मधेसी मोर्चालाई चुनावी प्रक्रियामा सहभागी गराउने गरी संविधान संशोधनमा सहमति जुटाउने प्रधानमन्त्री पुष्पकमल दाहाल प्रचण्डको प्रयास असफल भएको छ । संविधान संशोधनमा सहमति जुटाउन सत्ता पक्ष, प्रतिपक्ष र मधेसी मोर्चाका नेताहरुको बिहीबार साँझ बालुवाटारमा बसेको बैठकमा सहमति जुटन नसकेपछि सहमतिको खाका बोकेर चीन जाने प्रधानमन्त्री प्रचण्डको प्रयास असफल भएको हो । सीमाङ्कनलाई संघीय आयोग मार्फत् टुंग्याउने, नागरिकता, राष्ट्रिय सभा, भाषा विवाद टुंग्याउने, स्थानीय तहका प्रमुखलाई निर्वाचन मण्डलबाट हटाउने, संविधानको धारा २७४ संशोधन गर्ने बिषयमा सहमति जुटाउने उद्देश्यले प्रधानमन्त्री प्रचण्डले बैठक बोलाएका थिए । चीन जानुअघि मुलुकको राष्ट्रिय समस्या समाधान गरेर जाँदा मेरो होइन, मुलुकको कद उच्च हुन्थ्यो, प्रधानमन्त्री प्रचण्डले बैठक उद्घाटन गर्दै भनेका थिए, म विजेता भएर चीन भ्रमणमा जान चाहन्छु । फोरम गणतान्त्रिकका अध्यक्ष राजकिशोर यादवका अनुसार एमालेका बरिष्ठ उपाध्यक्ष बामदेव गौतमले बैठकमा अहिले सहमति हुन नसक्ने बताएपछि बैठक रोकिएको हो । बैठकमा उपप्रधानमन्त्री तथा राप्रपा अध्यक्ष कमल थापाले मोर्चासँगको सहमति विना निर्वाचन हुन नसक्ने बताएका थिए । संघीय समाजवादी फोरमका अध्यक्ष उपेन्द्र यादवले प्रधानमन्त्री प्रचण्ड चीन भ्रमणबाट फर्केपछि एजेण्डागत रुपमा छलफल गरी सहमति गर्न उपयुक्त हुने बताएका थिए । बैठकमा तराई मधेश लोकतान्त्रिक पार्टीका अध्यक्ष महन्थ ठाकुरले भनेका थिए, एमाले बन्धुहरु मधेशलाई होच्याउँदै हुनुहुन्न,मुलुकलाई डुवाउँदै हुनुहुन्छ । प्रधानमन्त्री प्रचण्ड बिहिबार राति एक साताका लागि चीन भ्रमणमा जाँदैछन् । मधेशी मोर्चा र एमालेलाई सँगै राखेर बैठक गराउन भने प्रधानमन्त्री प्रचण्ड पहिलो पटक सफल भएका छन्। सरकार र मोर्चाको कार्यदलले एमालेसँग अनौपचारिक रुपमा छलफल गरी प्रधानमन्त्री प्रचण्ड चीनबाट फर्कने बेलासम्म सहमति जुटाउने गरी बैठक सकिएको बैठकमा सहभागी राष्ट्रिय मधेश समाजवादी पार्टीका महासचिव केशव झाले जानकारी दिए । प्रधानमन्त्री चीनबाट फर्कनु अघि नै एमालेसँग अनौपचारिक कुराकानी गरेर टुंगो लगाउने समझदारी भएको छ, झाले अन्नपूर्णसँग भने । एमाले संसदीय दलका उपनेता सुवास नेम्वाङका अनुसार सीमाङकनलाई थाती राखेर संविधान संशोधन गरेपछि मोर्चा निर्वाचनमा सहभागी हुने सुनिश्चित एमालेले खोजेको छ । संविधानको पहिलो संशोधन गर्दा नै हाम्रो चित्त बुझेको छैन । नगरौ भन्दा मधेसी, जनजाति दलित सबैको समस्या समाधान हुन्छ । मोर्चा पनि मान्छ भनिएका कारण बाध्यतावस हामी मान्यौ तर मोर्चाले मानेन, आन्दोलन जारी राख्यो, नेम्वाङले अन्नपूर्णसँग भने, अहिले पनि के गर्दा मोर्चा चुनावमा भाग लिन्छ । तपाईको प्रष्ट खाका ल्याउनुस् भनेर हामीले माग गरयौ । उहाँहरुको तर्फबाट केहि पनि आएन । उनका अनुसार सत्ता पक्ष,प्रमुख प्रतिपक्ष र मोर्चाको बैठकलाई निरन्तर अगाडि बढाएर समाधान खोज्ने समझदारी भएको छ । यसअघि सिंहदरवारमा सहमति जुटाउन प्रधानमन्त्री प्रचण्डले एमाले अध्यक्ष केपी शर्मा ओली र उपेन्द्र यादवसँग छुट्टा छुट्टै छलफल गरेका थिए ।"
प्रचण्ड र सीले ओविओरको मस्यौदामा सहमति जुटाउने,"काठमडौंः प्रधानमन्त्री पुष्पकमल दाहाल प्रचण्डले चीनले अगाडि सारेको वान वेल्ट वान रोड (ओविओर) अवधारणामा सहमति जनाउँदै सो अवधारणामा सहकार्य गरेर अगाडि बढ्ने गरी नेपालको प्रतिबद्धता व्यक्त गर्ने भएका छन्। नेपालको प्राथमिकताका बिषयलाई सम्झौताको आधार प्रदान आफनो भ्रमण फलदायी हुने बिश्वास प्रधानमन्त्री प्रचण्डले व्यक्त गरेका छन । प्रधानमन्त्री प्रचण्ड र चिनिया राष्ट्रपति सी जिनपिङवीच सोमबार वेइजिङमा हुने भेटवार्तामा ओविओर अवधारणामा नेपाल र चीनका परराष्ट्र मन्त्रालयका वीचमा आदान प्रदान भएका मस्यौदामा रहेका केहि विवादित बिषयमा सैद्धान्तिक सहमति जुटाउने गरी गृहकार्य गरिएको छ। ओविओरमा नेपाल जोडिने प्रतिबद्धता व्यक्त हुन्छ । परराष्ट्र मन्त्रालयस्तरमा भएका मस्यौदा आदान प्रदानलाई अन्तिम रुप दिन हाम्रो प्रधानमन्त्री र चीनका राष्ट्रपतिबाट सैद्धान्तिक सहमति प्राप्त हुने अपेक्षा गरिएको छ, प्रधानमन्त्री प्रचण्डका परराष्ट्र मामिला सल्लाहकार डा ऋषि अधिकारीले अन्नपूर्णसँग भने। पूर्व प्रधानमन्त्री,पूर्व पराष्ट्रमन्त्री,चीनका लागि पूर्ण नेपाली राजदूत र अन्य बिज्ञहरुले पनि ओविओरमा नेपालले प्रतिबद्धता जनाउँदै सहकार्य गरेर अगाडि बढ्नु पर्ने सुझाव प्रधानमन्त्री प्रचण्डलाई दिएका छन्। 'भ्रमणपछि ओविओरमा सकारात्मक कदम अगाडि बढनेछ, अधिकारीले भने। ओविओर अवधारणामा नेपाल पूरै प्रतिबद्धत भएर सहकार्यमा अगाडि बढेको अवस्था छैन। भारतले पनि ओविओरमा सहभागी हुन अस्वीकार गर्दै आएको छ। चीन भ्रमणमा क्रममा पहिले भएका सहमति कार्यान्वयनमा लैजाने उपायको खोजी गर्ने, नेपालको प्राथमिकताका एजेण्डालाई जोड दिने, व्यापार तथा पारवहन, अन्तरदेशीय प्रसारण लाइन र उर्जा विकास, केरुङ काठमाडौ रेल्वे, तातोपानी नाका सञ्चालन, अरनिको राजमार्ग विस्तार,रसुवागढी काठमाडौं सडक विस्तार लगायतका विषयमा पनि छलफल हुने सल्लाहकार अधिकारीले जानकारी दिए। प्रधानमन्त्री प्रचण्डले आफ्नो चीन भ्रमणले दुई देशबीच विश्वासको वातावरण बढाउने बताए। बालुवाटारमा बिहीबार पूर्वप्रधानमन्त्री र विज्ञहरुसँगको छलफलमा प्रधानमन्त्री प्रचण्डले चीन भ्रमणमा नेपालको हितका लागि विविध विषयमा छलफल हुने बताएका हुन्। उनले आफ्नो चीन भ्रमण मुलतः सदभावना भ्रमण भएको स्पष्ट पारे। प्रधानमन्त्री प्रचण्डले चीन भ्रमण दुई देशबीचको सम्बन्ध सुदृढ गर्न महत्वपूर्ण रहने बताए। आफू बोआओ सम्मेलनमा सहभागी हुन चीन जान लागेको जानकारी दिँदैै उनले भ्रमणका क्रममा उच्चस्तरीय भेटघाट र छलफल हुने बताएका थिए। भेटमा पूर्व प्रधानमन्त्रीहरु शेरबहादुर देउवा, माधवकुमार नेपाल, झलनाथ खनाल, पूर्व मन्त्रीहरु डारामशरण महत, रमेशनाथ पाण्डेसहित विज्ञहरु टंक कार्की, राजेश्वर आचार्य, राजेशकाजी श्रेष्ठ, चन्द्र ढकाल, हरिभक्त शर्मा लगायतले चीन भ्रमणका विषयमा आफ्ना सुझाव प्रधानमन्त्री प्रचण्डलाई दिएका थिए।"
चीन जानु अघि मोर्चासँग सहमति,प्रधानमन्त्री पुष्पकमल दाहाल प्रचण्डले संयुक्त लोकतान्त्रिक मोर्चासँग सहमति जुटाएर चीन भ्रमणमा जान लागेको बताएका छन।सिमाङकनलाई थाती राखेर संविधान संशोधन गर्ने गरी मोर्चासँग सहमति गरेर अगाडि बढन चाहेको प्रधानमन्त्री प्रचण्डले आफनो पार्टीका साँसदहरुलाई बताएका हुन। सिंहदरवारस्थित माओवादी केन्द्रको संसदीय दलमा बसेको बैठकमा प्रधानमन्त्री प्रचण्डले मोर्चासँग सहमति गरेर चीन भ्रमणमा जान चाहेको बताएका थिए । म चीन जानु भन्दा पहिले नै मोर्चासँग सहमति हुने अधिक्तम संभावना छ । ठूलो दूर्घटना भएन भने सिमाङकनलाई थाती राखेर सहमति हुने संभावना छ बैठकमा प्रधानमन्त्री प्रचण्डले भनेका थिए । साँसद डोरप्रसाद उपाध्यायका अनुसार पार्टीलाई चुनाव केन्द्रित गराउन आग्रह गरेका छन।आफू नेतृत्वको सरकारले गरेका सकारात्मक कामको प्रचार गरेर चुनावमा केन्द्रित हुन प्रधानमन्त्री प्रचण्डले आग्रह गरेको उनले बताए। मोहन बैद्य नेतृत्वको नेकपा माओवादीको पार्टीका नेताहरु आफनो पार्टीमा प्रवेश गर्न लागेको जानकारी पनि प्रधानमन्त्री प्रचण्डले साँसदहरुलाई गराएको उपाध्यायले बताए । बैठकमा प्रधानमन्त्री प्रचण्डले आफनो चीन भ्रमणका वारेमा पनि जानकारी गराएका थिए ।
सहिद गौतमका परिवारलाई माओवादी केन्द्रद्वारा ६ लाख रुपैयाँ सहयोग,"काठमाडौं: नेकपा माओवादी केन्द्रले केही दिन पहिले कञ्चनपुरमा भारतीय सुरक्षाकर्मीले हत्या गरेका सहिद गोविन्द गौतमको परिवारलाई ६ लाख रुपैयाँ सहयोग प्रदान गरेको छ । नेकपा माओवादी केन्द्रका अध्यक्ष एवम् प्रधानमन्त्री पुष्पकमल दाहाल प्रचण्डको प्रस्ताव र केन्द्रीय कार्यालयको निर्णयअनुसार नै बिहीबार कञ्चनपुरमा स्थानीय पार्टी नेतृत्वले सहिद गौतमका श्रीमती लक्ष्मी गौतमलाई राहत रकम प्रदान गरेको प्रधानमन्त्रीको सचिवालयले जनाएको छ। माओवादीले सहिद गौतमका श्रीमती, बुबा, आमा र छोरीलाई साथै राखेर राहत रकम प्रदान गरेको हो। माओवादी केन्द्रका नेता एवम् कृषि विकास मन्त्री गौरीशङ्कर चौधरीले केही दिन अघि कञ्चनपुरमा गौतम परिवारलाई राहत रकम प्रदान गर्ने घोषणा गरेका थिए। सरकारले गौतमलाई सहिद घोषणा गरिसकेको छ । पुनर्वासमा कल्भर्ट बनाउने विषयमा सामान्य विवाद हुँदा भारतीय सुरक्षाकर्मीको हातबाट गौतमको हत्या भएको थियो । सरकारका तर्फबाट १० लाख रुपैयाँ राहत रकम दिइसकिएको छ । रासस"
भूकम्प पीडितलाई तत्काल काठ उपलब्ध गराउन सिइअो पोखरेलको निर्देशन,"काठमाडौंः राष्ट्रिय पुनर्निर्माण प्राधिकरणका प्रमुख कार्यकारी अधिकृत (सिइओ) डा गोविन्दराज पोखरेलले घर निर्माणका लागि भूकम्प पीडितलाई तत्काल काठ उपलब्ध गराउन निर्देशन दिएका छन्। भूकम्प प्रभावित जिल्लामा काठ अभावका कारण सर्वसाधरणले घर बनाउन नसकेको गुनासो आइरहेको बेला प्राधिकरणका सिइओ पोखरेलले भूकम्प प्रभावित जिल्लामा घर निर्माणका लागि सहुलियत दरमा काठ उपलव्ध गराउन वन मन्त्रालयसहित सरोकारवाला निकायलाई बिहीबार निर्देशन दिएका हुन्। बैठकमा सिइओ पोखरेलले भूकम्प पीडितहरुका लागि सहुलियतमा दिने भनिएको काठ वितरणको प्रक्रिया सहज बनाएर अति प्रभावित १४ जिल्ला सदरमुकामसम्म ढुवानी गर्ने व्यवस्था मिलाउन आग्रह गरेका थिए। वैठकमा सहभागी वन सचिव माथेमा, वन विभागका महानिर्देशक आचार्य र टिम्बर कर्पोरेशन नेपालका महाप्रवन्धक लौडारीले आवश्यक गृहकार्य गरेर जतिसक्दो छिटो भूकम्प प्रभावित जिल्लामा सहुलियत दरमा काठ उपलव्ध गराउन पहल गर्ने प्रतिबद्धता जनाएका थिए। सिइओ पोखरेलले जिल्लामा टिसिएन समितिलाई आफ्नो शाखा विस्तार गरेर भएपनि प्रभावकारी रुपमा सहुलियत दरको काठ वितरण गर्न निर्देशन दिए। पोखरेलले भने, तपाईहरुले न्युन लागतमा प्रभावित जिल्लाको सदरमुकामसम्म सहुलियत दरमा काठ पुयाउने व्यवस्था गर्नुहोस्। कार्यविधि संशोधन गरेर हुन्छ वा क्याविनेटसम्म कुनै प्रस्ताव लग्नुपर्छ त्यसमा हामी सहयोग गर्छाैं। तर, तपाईहरुले घर बनाउन आवश्यक पर्ने काठको सहज बितरण गर्नुपर्यो। पोखरेलले जिल्ला वन पैदावार समिति, टिसिएन र निजी क्षेत्रलाई सहभागी गराएर काठ वितरणलाई प्रभावकारी बनाउन सकिने सुझाव दिएका थिए। बैठकमा सिइओ पोखरेलले वन सचिव प्रकाश माथेमा, वन विभागका महानिर्देशक कृष्णप्रसाद आचार्य र टिम्बर कर्पाेरेशन अफ नेपालका महाप्रवन्धक राजु लौडारीलाई छलफलका लागि बोलाएका थिए।"
"दाङमा २७ दल दर्ता, मधेसवादी ८ दल पनि चुनाव लड्दै","घोराहीः वैशाख ३१ गते हुने स्थानीय निकायको निर्वाचन लागि दाङमा २७ वटा राजनीतिक दलहरुले जिल्ला निर्वाचन कार्यालयमा दल दर्ता गराएका छन्। जिल्लामा अस्थित्वमा क्रियाशिल रहेका सबै दलहरु र आठ वटा मधेसवादी दलहरुले दल दर्ता गराएका छन्। निर्वाचनको विरोधमा उत्रिएका तराईमा क्रियाशिल दलहरु पनि तामझामका साथ आफ्नो दल दर्ता गरेका हुन्। जिल्ला निर्वाचन कार्यालयका अनुसार स्थानीय निर्वाचनका लागि कार्यालयमा २७ दल दर्ता भएका छन्। दाङमा नेपाली कांग्रेस, नेकपा एमाले, नेकपा माओवादी केन्द्र, राप्रपा, राष्ट्रिय जनमोर्चा, संघीय समाजवादी फोरम, फोरम लोकतान्त्रिक, नयाँ शक्ति, थरुहट, तराई मधेस लोकतान्त्रिक पार्टी, सद्भावना पार्टी, संघीय थरुहटलगायतका २७ दल दर्ता भएको जिल्ला निर्वाचन प्रमुख विजय कुमार कार्कीले वताए। निर्वाचनको मिति नजिकिँदै गर्दा जिल्ला निर्वाचन कार्यालयले निर्वाचनका लागि तयारीसमेत अघि बढाएको छ। निर्वाचन आयोगको निर्देशन अनुसार जिल्लामा तयारीलाई अन्तिम चरणमा पुर्याइएको प्रमुख कार्कीले वताए। कार्कीले जिल्लामा रहेका १ सय ५१ मतदान स्थलमा ३ सय बढी मतदान केन्द्र राख्ने तयारी भएकोसमेत वताए। उनले अहिले मतदान स्थलको निरीक्षण गरिरहेको वताए। दाङमा यस पटकको स्थानीय चुनावमा २ लाख ९१ हजार ९ सय २१ मतदाताले मतदान गर्ने छन्।"
"चिनियाँ रक्षामन्त्री चाङ काठमाडौंमा, प्रधानमन्त्री प्रचण्डलाई भेट्दै","काठमाडौंः चीनका रक्षामन्त्री जनरल चाङ वानक्वान काठमाडौं आइपुगेका छन्। रक्षामन्त्री बालकृष्णा खाँणको निमन्त्रणमा चिनियाँ रक्षामन्त्री चाङ तीन दिने औपचारिक भ्रमणका लागि बिहीबार काठमाडौं आइपुगेका हुन्। रक्षामन्त्री चाङले प्रधानमन्त्री प्रचण्ड चीन प्रस्थान गर्नुअघि दिउँसो तीन बजे नै प्रधानमन्त्री निवास बालुवाटार पुगेर शिष्टाचार भेट गर्नेछन्। प्रधानमन्त्री प्रचण्डसँग भेटवार्ता भएपछि चाङले रक्षामन्त्री बालकृष्ण खाँणसँग सिंहदरबारस्थित रक्षा मन्त्रालयमा बिहीबार नै भेटवार्ता गर्ने कार्यक्रम छ। चिनियाँ रक्षामन्त्री चाङले नेपाली सेनाको उपत्यका पृतनाको निरीक्षण तथा अवलोकन भ्रमणसमेत गर्ने कार्यक्रम रहेको रक्षा मन्त्रालयले जनाएको छ। रक्षामन्त्री चाङले राष्ट्रपति विद्यादेवी भण्डारीसँग राष्ट्रपति भवन शीतल निवासमा शुक्रबार दिउँसो शिष्टाचार भेटवार्ता गर्नेछन्। यस्तै, उपप्रधानमन्त्री एवम् गृहमन्त्री विमलेन्द्र निधिलाई पनि रक्षामन्त्री चाङले भोलि नै भेट्ने कार्यक्रम रहेको छ। शुक्रबार बिहान रक्षामन्त्री चाङले सैनिक मुख्यालयमा प्रधानसेनापति राजेन्द्र क्षत्रीसँग भेटवार्ता गर्ने कार्यक्रम रहेको रक्षा मन्त्रालयले जनाएको छ। रक्षामन्त्री चाङले वसन्तपुर क्षेत्रका क्षतिग्रस्त सम्पदाको अवलोकन भ्रमण गर्नेसमेत कार्यक्रम छ। चिनियाँ रक्षामन्त्री चाङको नेतृत्वमा १९ सदस्यीय चिनियाँ प्रतिनिधिमण्डल नेपाल भ्रमणमा आएको छ।"
यस्तो छ एमालेको स्थानीय तहलाई सर्कुलर,"काठमाडौः नेकपा एमालेले तत्काल नयाँ संरचनाअनुसार साविकका कमिटी पुर्नगठन गर्न निर्देशन दिएको छ ।महासचिव इश्वर पोखरेललद्वारा जारी सर्कुलरमा एमालेले जिल्ला कमिटीका वरिष्ठ सदस्यहरूमध्येबाट संयोजकसहसंयोजक चयन गरेर गाउँपालिका कमिटी बनाउन निर्देशन दिएको हो । गाउँपालिका र नगरपालिकाको भूगोलभित्र पर्ने साबिकका सबै गाउँनगर कमिटीका पदाधिकारी, इलाका कमिटीका पदाधिकारी र सदस्य, निर्वाचन क्षेत्रीय कमिटीका पदाधिकारी र सदस्यहरू पदेन सदस्य रहनेगरी गाउँ तथा नगर कमिटी बनाउन जारी सर्कुलमा भनिएको छ । त्यस्तै सचिव भने कमिटीबाटै निर्वाचित गर्न निर्देशन दिइएको छ। त्यस्तै, साबिकका गाउँ कमिटीलाई वार्ड कमिटी तथा वडा कमिटीलाई टोल कमिटीमा रूपान्तरित गर्न भनिएको छ । निर्वाचन क्षेत्रीय कमिटीका पदाधिकारी र सदस्य तथा गाउँ कमिटीका अध्यक्षहरू रहेको गाउँपालिका कमिटी रहेको सचिवालय निर्माण गर्न एमालेले निर्देशन दिएको छ । नयाँ घोषणा भएका नगरपालिका र उपमहानगरपालिकामा पनि गाउँपालिकाकै शैलीमा जिल्ला कमिटीको वरिष्ठ सदस्यलाई संयोजक र सहसंयोजक चयन गर्न एमालेले निर्देशन दिएको छ । वडाहरू टुक्रिएका गाउँ र नगरपालिकाका पार्टी कमिटीका पदाधिकारी र सदस्यहरूको हकमा मतदाता जहाँ पर्छ, त्यतैको गाउँपालिका वा नगरपालिका कमिटीमा समायोजन हुने सर्कुलरमा उल्लेख छ । उक्त निर्देशनअनुसार एमालेले कम्तीमा सातदेखि नौ वटासम्म छुट्टाछुट्टै गाउँपालिका र नगरपालिका कमिटी बनाउनेछ । त्यसमा पुराना गाउँ र इलाकाका साथै क्षेत्रीय कमिटीका पदाधिकारी र सदस्यहरूसमेत रहने छन् । त्यस्तै गाउँ कमिटीलाई भने वडा कमिटीमा तथा वडा कमिटीलाई टोल कमिटीमा रूपान्तरण गर्न एमालेले सर्कुलर जारी गरेको छ । महासचिव पोखरेललद्वारा जारी गरिएको सर्कुलरमा सत्ता पक्ष र प्रतिपक्षबीच साझा सहमति भएमा छिट्टै उम्मेदवार छनोटको कार्यविधि पठाइने बताइएको छ ।"
विजेता युवालाई उर्जा मन्त्रीले दिए उर्जा,"काठमाडौ : उर्जामन्त्री जनाद्र्धन शर्माले अखिल क्रान्तिकारीका तर्फबाट स्वतन्त्र विद्यार्थी युनियनको निर्वाचनमा विजयी युवाहरुलाई स्थानीय तहको निर्वाचनको वातावरण बनाउन उर्जा दिएर गाउँ जान विदाई गरेका छन । बैशाख ३१ गतेका लागि घोषित स्थानीय तहको निर्वाचनको वातावरण बनाउन गाउँमा पठाउन लागेका युवा विद्यार्थीहरुलाई विदाई गर्न विहिबार अखिल क्रान्तिकारीद्धारा काठमाडौमा आयोजित कार्यक्रममा मन्त्री शर्माले उनीहरुलाई विदाई गरेका हुन । उज्यालो नेपाल अभियान विजुलीमा मात्रै होइन,सबै प्रकारका विकृति र विसंगति र अध्यारा पक्ष हटाएर उज्यालो बनाउने अभियान हो । तपाईहरु उच्च मनोबलका साथ गाउँमा गएर निर्वाचनको वातावरवण बनाउनुस उर्जामन्त्री शर्माले भने परिवर्तनका उपलब्धीलाई संस्थागत गर्न पनि निर्वाचन गराउनै पर्छ । त्यसमा तपाईहरुको भूमिका महत्वपूर्ण होस । सो संगठनका प्रवक्ता सुरेन्द्र बस्नेतका अनुसार अखिल क्रान्तिकारीको तीन नम्बर प्रदेशका २४ वटा कलेजमा विजयी स्ववियू अध्यक्षसहित दुई सय ५१ जना विजेता युवा बिद्यार्थीहरुलाई प्रमाणपत्र र झण्डा हस्तान्तरण गरी गाउँमा जान काठमाडौबाट बिहिबार बिदाई गरेका हुन ।"
बेलायतमा भएको आतंककारी हमलाको सरकारले गर्यो निन्दा,काठमाडौं : परराष्ट्र मन्त्री डाप्रकाश शरण महतले बेलायतको राजधानी लण्डनस्थित संसद् भवन अगाडि बुधबार राति भएको आतंककारी हमलाको निन्दा एवम् भत्र्सना गरेका छन्। मन्त्री डामहतले बिहीबार नेपाल सरकारका तर्फबाट बेलायतका विदेशमन्त्री बोरिस जोन्सनलाई शोक सन्देश पठाउँदै घटनाको निन्दा गरेका हुन्। सन्देशमा परराष्ट्र मन्त्री डामहतले आतंककारी घटनामा ज्यान गुमाउने नागरिकप्रति नेपाल सरकार र नेपाली जनताका तर्फबाट श्रद्धान्जलि अर्पणगर्दै निजका आफन्तजनप्रति समवेदना व्यक्त गरेका छन्। उनले उक्त घटनाका घाइतेको शीघ्र स्वास्थ्य लाभको कामना पनि गरेका छन्। मन्त्री डामहतले नेपाली जनता र नेपाल सरकार यस आतंककारी घटनाका विरुद्धमा र बेलायती सरकार र बेलायती नागरिकका पक्षमा दृढतापूर्वक उभिएको पनि सो सन्देशमा उल्लेख गरेका छन्। उनलेसन्देशमा नेपाल कुनै पनि प्रकारका आतंककारी क्रियाकलापको सधैं विरुद्धमा रहेको र यस्ता कार्यको सदा भत्र्सना गर्ने पनि बताएका छन्। बेलायतको राजधानी लण्डनस्थित बेलायतको संसद भवन अगाडि बुधबार भएको हमलामा परी पाँच जनाको मृत्यु भएको छ भने ४० बढी घाइते छन्।
नयाँ आईजी चीन भ्रमणपछि,"काठमाडौंः सरकारले प्रहरी महानिरीक्षक नियुक्ति प्रक्रिया प्रधानमन्त्री पुष्पकमल दाहालको चीन भ्रमणपछि मात्रै अघि बढाउने भएको छ । प्रधानमन्त्री दाहालको ६ दिने चीन भ्रमण बिहीबार सुरु हुँदै छ । सर्वोच्चको फैसलामा गम्भीर असहमति र कतिपय विषय सरकारी रेकर्डभन्दा फरक भएकाले कानुनी परामर्शपछि मात्रै अघि बढ्न सरकारले महानिरीक्षक नियुक्ति पर सारेको हो । प्रधानमन्त्री दाहाल र कांग्रेस सभापति शेरबहादुर देउवाबीच बुधबार भएको भेटमा चीन भ्रमणपछि मात्रै नयाँ आईजीपी नियुक्ति प्रक्रिया अघि बढाउने सहमति भएको हो । बालुवाटार स्रोतका अनुसार आईजीपी प्रकरणमा सर्वोच्चको फैसलामा उल्लेख भएका कतिपय विषय सरकारी रेकर्डमा भएको भन्दा फरक भएकाले पनि हुबहु कार्यान्वयन हुँदैनन् । दाहालदेउवाबीचको भेटमा सरकारलाई प्रहरी महानिरीक्षक नियुक्त गर्नसमेत नदिने उद्देश्यले सर्वोच्च फैसला देखिए त्यसलाई अस्वीकार गर्ने सहमति भएको छ । सर्वोच्चले महानिरीक्षकमा सरकारले नियुक्त गरेका जयबहादुर चन्दको बढुवालाई बदर गरेको स्वीकार गर्ने तर अर्का डीआईजी नवराज सिलवाललाई योग्य भनेर सरकारको कार्यकारी अधिकार खोस्ने गरी उद्यत भएकोलाई अस्वीकार गर्ने सहमति भएको छ', स्रोतले भन्यो, को उपयुक्त हो भनेर छान्ने काम सरकारको हो, सर्वोच्चको होइन ।' छलफलमा सर्वोच्चले सरकारको कार्यकारी अधिकारमा हस्तक्षेप गर्न नसक्ने भदै फैसलाको उत्पे्रषणलाई मान्ने तर परमादेशलाई नमान्ने निष्कर्ष निकालिएको स्रोतले बतायो । नियुक्ति प्रक्रिया नपुगे उत्प्रेषणबाट बदर गर्न सक्छ तर कसैलाई गर भनेर परमादेश दिन सक्दैन', स्रोतले भन्यो । कांग्रेसले भने प्रधानमन्त्रीसँग दुई विकल्प प्रस्तुत गरेको छ । पहिलो विकल्पका रूपमा सर्वोच्चले फैसलामा उल्लेख गरेको प्रहरी नियमावलीको धारा ४१ लाई संशोधन गरी सरकारले उपयुक्त देखेको डीआईजीलाई महानिरीक्षक बनाउन सक्ने प्रावधान थप गरी सरकारअनुकूल हुनेलाई नियुक्त गर्ने र दोस्रो विकल्प सर्वोच्चको निर्णयअनुसार नियुक्ति बदरलाई स्वीकार गर्ने तर पुनर्नियुक्ति गर्दा आफू अनुकूललाई नियुक्त गर्नेछन् । विगतमा भारतलगायत मुलुकमा अदालत र सरकारबीच देखिएका यस्तै विवादमा अदालतले व्याख्या गरेको ऐन वा नियमावली संशोधन गरेर समस्या समाधान गरिएको अभ्यास छ', बालुवाटार स्रोतले भन्यो, आईजीपीको विषयमा पनि अब नियमावली संशोधन गरी यसअघि सरकारले उपयुक्त देखेका चन्दलाई नै पुनः नियुक्त गर्न सकिन्छ ।' प्रहरी नियमावली सरकारले चाहे तुरुन्तै संशोधन हुने भएकाले पनि यो विकल्पमा सरकार जान सक्ने स्रोतको दाबी छ । दाहालदेउवाबीच भएको छलफलमा पनि सरकारको कार्यकारी अधिकार नै नरहने गरी सर्वोच्चले गरेको निर्देशन नमान्ने सहमति भएको छ । सर्वोच्चले घुमाएर भनेअनुसार सिलवाललाई आईजीपी बनाए सरकार निकम्मा देखिन्छ', कांग्रेसका एक नेताले भने, एक महिनाअघि योग्य देखेको व्यक्तिलाई अहिले सरकारले अयोग्य भनेर बढुवा नगर्न मिल्दैन, त्यसैले पनि केही प्राविधिक समस्या देखिए नियमावली संशोधन गरेर अघि बढ्ने तयारी छ ।' नियमावली संशोधनका विषमा बुधबारै गृहमन्त्री विमलेन्द्र निधिले गृहसचिव लोकदर्शन रेग्मीसँग परामर्श गरेका छन् । स्रोतका अनुसार रेग्मीले पनि नियमावली संशोधन गरी सरकारले आफूअनुकूल बनाएर आईजीपी नियुक्त गर्नु उपयुक्त विकल्प हुने सल्लाह दिएका छन् । यद्यपि, यस विषयमा प्रधानमन्त्री दाहाल र कांग्रेस सभापति देउवा दुवैले कानुनविद्सँग परामर्श गरेर मात्रै औपचारिक निर्णयमा पुग्ने भएका छन् । महान्यायाधिवक्ता रमणकुमार श्रेष्ठले पनि सर्वोच्चको फैसलाका विषयमा संवैधानिक, कानुनी र नियमावलीअनुसार छछैन भन्ने अध्ययन गरेर मात्रै सरकार निष्कर्षमा पुग्ने बताएका छन् । फैसलालाई अध्ययन गरेर संविधान, ऐन र नियमावलीअनुसार छछैन हेरेर मात्रै सरकार निष्कर्षमा पुग्छ', श्रेष्ठले भने । गृह स्रोतका अनुसार सर्वोच्चले कार्यसम्पादनमा डीआईजी सिलवाल एक नम्बरमा भएको उल्लेख गरेपछि चार वर्षकै अनुपात निकाल्दा पनि अर्का डीआईजी प्रकाश अर्याल पहिलो नम्बरमा देखिएकाले थप अन्योल देखिएको छ । सर्वोच्चले फैसलामा चार वर्षको उल्लेख गरे पनि तीन वर्षको मात्रै कार्यसम्पादन मूल्यांकन गृह मन्त्रालय, लोक सेवा आयोग र प्रहरी प्रधान कार्यालमा छ । आर्यालले पनि आफू कार्यसम्पादन मूल्यांकनमा पहिलो नम्बरमा भएको भन्दै आफूलाई महानिरीक्षकमा नियुक्ति गर्न माग गर्दै सोमबार सर्वोच्चमा रिट दायर गरेका छन् । यद्यपि, उनको रिटमा सुनुवाइको पालो अझै आएको छैन । फैसला सरकारसमक्ष पुग्यो काठमाडौः आईजीपी नियक्तिको निर्णय खारेज गरी उच्च अंकलाई आधार मानेर नयाँ नियुक्ति गर्न मंगलबार भएको फैसलाको प्रति सरकारमा पठाइएको छ । सर्वोच्च अदालतले बुधबार बिहानै फैसला कार्यान्वयनका लागि सरकारलाई पठाएको हो । महान्यायाधिवक्ताको कार्यालयमार्फत फैसलाको प्रति पठाइसकिएको छ', सर्वोच्चका प्रवक्ता महेन्द्रनाथ उपाध्यायले भने । आईजीपीका लागि जयबहादुर चन्दलाई सिफारिस गर्ने गरी मन्त्रिपरिषद्बाट फागुन १ मा भएको निर्णय सर्वोच्चको बृहत् पूर्ण इजलासबाट खारेज गर्ने निर्णय भएको थियो ।"

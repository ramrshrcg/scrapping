शीर्षक,विवरण
प्रधानन्यायाधीशको कार्यभार,"नेपालमा राजनीतिक अस्थिरताले मन्त्रिपरिषद् अल्पायु रहिआएका छन्, खासगरी विगत २६ वर्षमा । झन्डै त्यही प्रकृतिको अल्पायुको सिकार बनेको छ, अधिकांश प्रधानन्यायाधीशहरूको पदावधि । त्यसले प्रभावकारी र सक्षम कार्ययोजना ल्याई त्यसलाई लागू गर्न कसैले सकेको छैन, खासगरी विगत १० वर्षको संक्रमणमा । बरु न्यायपालिका उल्टै अस्थिर, अविश्वसनीय र दलीय प्रभावमा कस्सिँदै गएको देखिन्छ । सुशीला कार्की नयाँ प्रधानन्यायाधीशका रूपमा अनुमोदित भएकी छन्, संसदीय सुनवाइ समितिद्वारा । सुनवाइका क्रममा केही प्रश्न सोधिए, उनले उत्तर दिइन्, दलहरूको मान्यता बोकेका सदस्यहरूले अनुमोदन गरे उनको नाम । प्रश्न सोध्ने र उत्तर दिने औपचारिकता पूरा भयो । तर न्यायपालिकाको क्षमता, छवि र विश्वसनीयता अभिवृद्धिबारे उनीसँग के योजना छ, कसैले सोधेन । अर्थात् कर्मकाण्डी औपचारिकतासँग सरोकार राख्ने प्रश्नोत्तर पनि एउटा औपचारिकताबाहेक केही बन्न सकेन । तर सुनवाइका क्रममा प्रधानन्यायाधीशले दिएका अभिव्यक्ति व्यवहारमा आए भने त्यसले अविश्वसनीयता र गिर्दो छविको वर्तमान गतिमा ब्रेक लगाउने छैन। खासगरी राजनीतिक व्यक्तिहरूको न्यायपालिकामा नियुक्तिबारे आफ्नै उदाहरण (वर्षौंअघि आफू नेविसंघ मोरङ जिल्लाको अध्यक्ष भएको प्रसंग) दिएर कुनै रोकतोकविना न्यायपालिकामा राजनीतिज्ञको प्रवेशको लागि ढोका खुला राख्न सहयोग पुर्याउनेछ, दलहरूलाई उनको अभिव्यक्तिले । कार्की झन्डै एकदसक राजनीतिमा सक्रिय थिइन्, न्यायपालिका प्रवेशपूर्व । वकालतमा प्रतिष्ठा बनाउन सफल भइन् संघर्ष, प्रतिबद्धता र समर्पणबाट । उनले आजको हैसियत' कायम गर्न ठूलो लगानी गर्दै पात्रता बनाइन् । एउटा नेताले सम्भाव्यता भएका अन्य महिला या उपेक्षित समूहबाट खास व्यक्तिहरूमा चासो देखाउनु अस्वाभाविक हैन । तर राजनीतिक चप्पल बाहिर फुकाल' भनेकै भरमा इजलाससम्म पहुँच पाउने हो शैक्षिक डिग्री' भएका कसैले भने खिलराज रेग्मीबाट सुरु गरिएको यात्राले पूर्णता पाउनेछ । सर्वोच्च अदालतमा दलहरूको झन्डा फरफराउन समय लाग्ने छैन । संवैधानिक आयोग, राजनीतिक र कूटनीतिक नियुक्तिले ती संस्थाहरूको तेजोबध भइसकेको बेला दलीय चप्पल फुकाल' भनेकै भरमा सर्वोच्चमा नेताजी' हरू पुग्ने हो भने सर्वोच्चलाई सिंहदरबारको हाताबाहिर राख्नु एउटा कर्मकाण्डबाहेक केही हुँदैन । तर कार्कीले सुनुवाइको कर्मकाण्डको बेला जे भने पनि सर्वोच्चलाई राजनीतिक दलहरूको छायाबाट मुक्त राख्न र योग्य, दक्ष, चरित्रवान्, निर्लोभी र पक्षपातरहित न्यायाधीश नियुक्तिमार्फत सहज, सुलभ तथा स्तरीय न्याय सुनिश्चित गर्न सकिन् भने त्यो उनको ठूलो सफलता मानिनेछ र त्यस अर्थमा उनले १० वर्षको प्रवृत्ति उल्टाएको मानिनेछ ।"
'व्यक्तिगत स्वार्थका लागि प्रचण्डले ओलीलाई छाडे',"काठमाडौं: माओवादी केन्द्रले सरकारबाट समर्थन फिर्ता लिएको विषयमा मधेस केन्द्रित दलहरु भने पर्ख र हेरको नीतिमा छन् । सद्भावना पार्टीका सहअध्यक्ष लक्ष्मणलाल कर्णले सरकारबाट माओवादी केन्द्रले सरकारबाट समर्थन फिर्ता लिएको विषय संयुक्त लोकतान्त्रिक मधेसी मोर्चाका लागि खासै महत्व नरहेको बताए । अध्यक्ष दाहालले आफ्नो व्यक्तिगत स्वार्थका लागि वर्तमान सरकारलाई समर्थन गरेको र व्यक्तिगत स्वार्थमा नै अहिले समर्थन फिर्ता लिएको उनको धारणा थियो । 'नयाँ बन्ने गठबन्धनले हाम्रा माग सम्बोधन गर्न कस्तो व्यवहार प्रदर्शन गर्छन्', उनले भने, 'त्यसपछि मात्रै हामी नयाँ सरकारलाई समर्थन गर्ने वा नगर्ने निर्णयमा पुग्छौँ ।' सत्ता साझेदार माओवादी केन्द्रको समर्थन फिर्तापछि वर्तमान सरकार अल्पमतमा परेको बताइए पनि संविधानतः अविश्वासको प्रस्ताव पारित नभएसम्म त्यस्तो भन्न नमिल्ने कानुनविद्को ठम्याइ छ । संविधानको भाग ३३ मा रहेको सङ्क्रमणकालीन व्यवस्थाअन्तर्गत धारा २९८ मा मन्त्रिपरिषद्को गठनसम्बन्धी व्यवस्था रहेको छ । धारा २९८ को उपधारा ८ मा राष्ट्रपतिसमक्ष लिखित राजीनामा दिएमा, व्यवस्थापिकासंसद्मा तत्काल कायम रहेका सम्पूर्ण सदस्य सङ्ख्याको बहुमतबाट अविश्वासको प्रस्ताव पारित भएमा वा विश्वासको प्रस्ताव पारित हुन नसकेमा, व्यवस्थापिकासंसद्को सदस्य नरहेमा र मृत्यु भएमा मात्र प्रधानमन्त्री पदबाट मुक्त हुने प्रावधान छ ।"
माओवादीको निर्णय देशका लागि दुर्भाग्यपूर्णः एमाले,"काठमाडौंः नेकपा एमालेले आफू नेतृत्वको सरकारबाट बाहिरिने नेकपा माओवादी केन्द्रको निर्णयलाई देश र संविधानका लागि दुभाग्र्यपूर्ण भनेको छ । प्रधानमन्त्रीको सरकारी निवास बालुवाटारमा बसेको नेकपा एमाले स्थायी कमिटिको४० औं विशेष बैठकले माओवादीको सरकार बहिर्गमनको निर्णय उसैका लागि पनि प्रत्युदपादक हुने ठहर गरेको हो । प्रधानमन्त्री केपी शर्मा ओलीको नेतृत्वमा गठित वर्तमान सरकारलाई दिएको समर्थन फिर्ता लिई आफ्नो पार्टीका मन्त्रीहरुलाई फिर्ता बोलाउने नेकपा (माओवादीकेन्द्र) को निर्णय देशका लागि दुर्भाग्यपूर्ण छ, बैठकपछि एमाले महासविच ईश्वर पोखरेलले निकालेको विज्ञप्तीमा भनिएको छ । एमालेले माओवादीको बहिर्गमनबाट देशमा शुरु भएको आर्थिक समृद्धि र भूकम्पपछिको पुनर्निर्माणको बाटोमा पनि धक्का पुगेको जनाएको छ । सरकारले संविधान कार्यान्वयन, भूकम्पपछिको पुनर्निर्माण र आर्थिक समृद्धिको आधारशीला निर्माण गरिरहेको अवस्थामा नेकपा माओवादी केन्द्रको यस निर्णयले राजनीतिक अस्थिरता उत्पन्न गर्ने र संविधान कार्यान्वयनमा गंभीर प्रतिकूलता उत्पन्न गर्ने जोखिम पैदा गरेको छ, एमालेले भनेको छ, वर्तमान सरकार बनेयता सुदृढ बनिरहेको राष्ट्रिय स्वाधिनता, स्वाभीमान, राष्ट्रिय हितको रक्षा, आत्मनिर्भरता, सार्वभौमिक समानतामाथि आधारित नयाँ अन्तर्राष्ट्रिय सम्बन्ध बलियो भएको थियो । एमालेले माओवादीको यो निर्णयबाट प्रधानमन्त्रीको चीन र भारत भ्रमणबाट प्राप्त उपलब्धी पनि जोखिममा परेको जनाएको छ । माओवादीको यो निर्णयबाट मित्रराष्ट्र भारत र चीनको भ्रमणका क्रममा भएका महत्वपूर्ण उपलब्धीलाई समेत यस्तो अस्थिरताले आँच पुर्याउन सक्ने सम्भावनाप्रति पार्टी गम्भीर बनेको छ, एमालेले भनेको छ । माओवादी केन्द्रको यो निर्णयपछि पनि एमालेले जस्तोसुकै प्रतिकूल परिस्थितिमा पनि संविधानको रक्षा र कार्यान्वयन, राष्ट्रिय हितको संरक्षण र सरकारबाट अगाडि बढाइएका अग्रगामी र जनपक्षीय सामाजिक आर्थिक कार्यक्रमहरुको पक्षमा दृढतापूर्वक उभिने जनाएको छ । राजनीतिक अस्थिरताको घडीमा राजनीतिक विकृतिले प्रश्रय नपाउन् र आधारभूत राष्ट्रिय हितमा आँच पुर्याउने कुनै पनि काम कार्बाही हुन नपाउन् भन्ने कुरामा सजग रहन र संविधान, राष्ट्रिय हित र एकताको पक्षमा एकतावद्ध भएर अगाडि बढ्न सबै प्रगतिशील र देशभक्त शक्तिहरुलाई एमाले आह्वान गर्दछ , विज्ञप्तीमा भनिएको छ ।"
कांग्रेसमाओवादीले ओलीलाई भनेसरकार बनाउन बाटो खोलिदेऊ,"काठमाडौँ: नेपाली कांग्रेस र नेकपा माओवादी केन्द्रले प्रधानमन्त्री केपी शर्मा ओलीलाई तत्काल पदबाट राजीनामा दिई नयाँ सरकार गठनका लागि मार्गप्रशस्त गर्न आग्रह गरेका छन् । नेकपा माओवादी केन्द्रले सरकारबाट समर्थन फिर्ता लिएपछि कांग्रेसको दृष्टिकोणका बारेमा नेता विमलेन्द्र निधिले सत्ता साझेदार दलले सरकारबाट समर्थन फिर्ता लिएकाले प्रधानमन्त्री ओलीले राजीनामा गरी मार्गप्रशस्त गर्नुपर्ने बताए । प्रमुख सत्ता साझेदार दलले सरकारबाट समर्थन फिर्ता लिएकाले प्रधानमन्त्री ओलीले पदमा रहिरहनुको औचित्य नभएको भन्दै उनले समय खेर नफाली तत्काल राजीनामा गर्न आग्रह गरे अब बन्ने सरकार बहुमतीय नै हुने स्पष्ट पार्दै नेता निधिले भने, 'नयाँ सरकारको नेतृत्वको बारेमा भोलि बिहान बस्ने काँग्रेस केन्द्रीय समिति बैठकले निर्णय गर्नेछ ।' कांग्रेस नेताहरुले माओवादी केन्द्रका अध्यक्ष पुष्पकमल दाहाललाई नयाँ सरकारको नेतृत्व दिने सम्बन्धका मुख खोलेका छैनन् । माओवादी केन्द्रले नेकपा एमालेले सो पार्टीसँग भएको नौबुँदे सहमति र तीनबुँदे भद्र सहमति कार्यान्वयन गर्न तयार नभएको भन्दै आज वर्तमान सरकारबाट समर्थन फिर्ता लिएको छ । वर्तमान सरकारबाट समर्थन फिर्ता लिएको घोषणा गर्न आयोजित पत्रकारसम्मेलनमा माओवादी केन्द्रका नेता कृष्णबहादुर महराले पनि प्रधानमन्त्री ओलीले राजीनामा दिई नयाँ सरकार गठनका लागि मार्गप्रशस्त गर्नुपर्ने बताए । अध्यक्ष दाहालको नेतृत्वमा नयाँ सरकार गठन गर्ने सम्बन्धमा कांग्रेससँग सहमति भइसकेको जानकारी गराउँदै उनले भने, 'हामी राष्ट्रिय सहमतिको सरकार गठन गर्ने पक्षमा छौँ, सबै दलसँग छलफल गरेर केही दिनमै नयाँ सरकार गठन हुन्छ ।' कांग्रेस र माओवादी केन्द्रबीच नयाँ सरकार गठनका लागि मधेसी दललगायत आन्दोलनरत पक्षका माग सम्बोधन गरी संविधानलाई सर्वस्वीकार्य बनाउने वातावरण बनाउने, संविधानले तय गरेका निर्वाचन समयमै सम्पन्न गर्ने, शान्ति प्रक्रियाका बाँकी काम सहमतिका आधारमा टुङ्ग्याउने, भूकम्पपछिको पुनःनिर्माणको कामलाई तीव्र रुपमा अघि बढाउनेलगायतका विषयमा सहमति भएको थियो ।"
मुलुकमा अस्थिरता ल्याउन माअाेवादीले सरकार छाड्यो',"काठमाडौं: नेकपा माओवादी केन्द्रबाहेकका सत्तारुढ दलको बैठकले प्रधानमन्त्री केपी शर्मा ओलीले तत्काल राजीनामा दिन नहुने ठहर गरेको छ । प्रधानमन्त्रीको सरकारी निवास बालुवाटारमा आज साँझ बसेको सत्तारुढ दलको बैठकपछि उपप्रधान, महिला, बालबालिका तथा समाजकल्याणमन्त्री सिपी मैनालीले संविधान कार्यान्वयनको अहिलेको समयमा माओवादीले सरकारलाई दिएको समर्थन फिर्ता लिने निर्णय अप्रत्याशीत र अव्यावहारिक रहेको निष्कर्ष निकालेको बताए । उनले गठबन्धन दलहरुसँग कुनै छलफल नै नगरी माओवादीले सरकारबाट बाहिरिने निर्णय गर्नुले मुलुकको स्थिरतामा व्यवधान ल्याउने बताए। बैठकमा गठबन्धनमा बाँकी रहेका १५ दल मिलेर अहिलेको चुनौतीको सामाना गर्ने निर्णय भएको उनले जानकारी दिए । अर्का उपप्रधान, गरिबी निवारण तथा सहकारीमन्त्री चित्रबहादुर केसीले प्रधानमन्त्रीले राजीनामा नदिने र संसदीय पद्धतिअनुरुप अघि बढ्ने निर्णय भएको बताए । उनले भने, 'यसअघि संविधान बन्न नदिने, वर्तमान सरकार निर्माण हुन रोक्न खोज्ने खेलकै निरन्तरताका रुपमा अहिले सरकार परिवर्तनको खेल भएको हो ।' यसैबीच, पछिल्लो राजनीतिक घटनाक्रमबारे थप निर्णय लिन नेकपा एमालेको स्थायी कमिटीको बैठक अहिले बालुवाटारमा बसिरहेको छ । रासस"
राजीनामा नदिन ओलीलाई महान्यायाधिवक्ताको सल्लाह,"काठमाडौं: सरकारका महान्यायाधिवक्ता हरि फुँयालले प्रधानमन्त्रीलाई तत्काल राजिनामा नदिन सल्लाह दिएका छन् । उनले विश्वासको मत लिन संविधान वमोजिम व्यवस्थापिका संसद समक्ष प्रश्ताव राख्न सुझाएका छन् । पर्ख र हेरको अबस्था छ, प्रधानमन्त्री केपी शर्मा ओलीलाई राय दिएर फर्केपछि महान्यायाधिवक्ता फुँयालले अन्नपूर्णसँग भने, मैले तत्काल राजीनामा नदिन र संविधान अनुरुप विश्वासको मत लिन राय दिएको छु । संविधानको धारा २९८ को उपधारा १२ मा प्रधानमन्त्रीले विश्वासको मत लिन आबस्यक वा उपयुक्त ठानेमा कुनै पनि बखत् व्यवस्थापिका संसद समक्ष प्रश्ताव राख्न सक्ने व्यवस्था छ । उक्त व्यवस्था अनुसार ओलीले ३०१ सभासद्को बहुमत प्रमाणित गर्नुपर्ने हुन्छ । अन्तरिम संविधानका मस्यौदाकार एवं वरिष्ठ अधिवक्ता हरिहर दाहालले प्रधानमन्त्रीको बिषयमा निर्णय लिन संसद सुप्रीम रहेको बताए । उनले ओलीलाई हटाउन माओवादीले विश्वासको मत फिर्ता लिएपछि सरकार आफैं अल्पमतमा परिसकेको बताए । ओली सरकार बन्यो भन्दैमा सधैंका लागि होइन, दाहालले भने, संसदबाट विश्वासको मत लिने अधिकार छ तर संसदको हात खुट्टा बाँध्न सक्दैन । उनका अनुसार एक चौथाई सभासद्ले संसदमा अविश्वासको प्रस्ताव राख्ने बाटो पनि खुला छ । अर्का संविधानविद् वरिष्ठ अधिवक्ता पूर्णमान शाक्यले माओबादीले समर्थन फिर्ता लिएको अवस्थामा ओलीको राजिनामा नै सुविधायुक्त बाटो रहेको बताए । तर पार्लियामेन्टमा फेस गर्छु भनेमा पनि कसैले रोक्न सक्दैन । अहिले संविधानतः प्रधानमन्त्रीलाई संसद विघटन गर्ने अधिकार छैन । प्रमुख दलले समर्थन फिर्ता लिइसकेको अवस्थामा सरकार काम चलाउ अबस्थामा पुगिसकेको शाक्यले बताए । अर्को प्रमुख दलले समर्थन नगरेको अवस्थामा संसदमा फेस गर्ने कुरा आत्मघाती कदम हो, उनले भने । शाक्यले बहुमतका आधारमा अर्को सरकार गठन गर्ने विकल्प रहेको बताए । धारा २९८ अनुरुप नयाँ सरकार गठन प्रक्रियामा पुग्नुपर्ने हुन्छ, शाक्यले भने । अधिवक्ता रमनकुमार श्रेष्ठले संसदीय व्यवस्थामा बहुमत नभइ सरकारमा बस्न नपाइने भएकाले संसदबाट फेस गर्ने अफ्ठ्यारो बाटो रहेको भनाई राखे । अब बहुमत प्राप्त दलले सरकार बनाउँछ, श्रेष्ठले भने । संविधानविद् डाचन्द्रकान्त ज्ञवालीले जनतामा सार्वभौमसत्ता रहेसम्म सरकार विघटन र सहमतीको सरकार बनाउन नरोकिने भएकाले २०७४ माघ ७ सम्म जुनसुकै प्रकृतिको सरकार पनि गठन हुने जिकिर गरे । उक्त मितिमा संघिय संसदको निर्बाचन गर्नुपर्ने संवैधानिक व्यवस्था छ ।"
नयाँ सरकारबारे संवैधानिक व्यवस्थाः व्याख्या आआफ्नै,"काठमाडौँ: नेपाल कम्युनिष्ट पार्टी माओवादी केन्द्रले वर्तमान सरकारबाट समर्थन फिर्ता लिएपछिको अवस्थाका बारेमा संविधानमा स्पष्ट व्यवस्था नहुँदा अन्यौलता देखिएको छ। माओवादी केन्द्रले नेकपा (एमाले)ले उक्त पार्टीसँग भएको नौबुँदे सहमति र तीनबुँदे भद्र सहमति कार्यान्वयन गर्न तयार नभएको भन्दै मंगलबार सरकारबाट समर्थन फिर्ता लिएको छ। नेपालको संविधानको धारा १०० को उपधारा २ मा प्रधानमन्त्रीले प्रतिनिधित्व गर्ने दल विभाजित भएमा वा सरकारमा सहभागी दलले आफ्नो समर्थन फिर्ता लिएमा ३० दिनभित्र प्रधानमन्त्रीले विश्वासको मतका लागि प्रतिनिधि सभासमक्ष प्रस्ताव राख्नुपर्ने व्यवस्था छ। तर प्रतिनिधिसभाको निर्वाचन नभइसकेकाले त्यो प्रावधान अहिले लागू हुन नसक्ने कानुनविद्को भनाइ छ। संवैधानिक कानुनका ज्ञाता नीलाम्बर आचार्यले वर्तमान सरकारको गठन नै संविधानको सङ्क्रमणकालीन व्यवस्थाअनुसार भएकाले अहिलेको अवस्थाका लागि धारा १०० सक्रिय नहुने बताए। संविधानको भाग ३३ मा रहेको सङ्क्रमणकालीन व्यवस्थाअन्तर्गत धारा २९८ मा मन्त्रिपरिषद्को गठनसम्बन्धी व्यवस्था रहेको छ। धारा २९८ को उपधारा ८ मा राष्ट्रपतिसमक्ष लिखित राजीनामा दिएमा, व्यवस्थापिकासंसद्मा तत्काल कायम रहेका सम्पूर्ण सदस्य सङ्ख्याको बहुमतबाट अविश्वासको प्रस्ताव पारित भएमा वा विश्वासको प्रस्ताव पारित हुन नसकेमा, व्यवस्थापिकासंसद्को सदस्य नरहेमा र मृत्यु भएमा प्रधानमन्त्री पदबाट मुक्त हुने प्रावधान छ। त्यस्तै सोही धाराको उपधारा १० मा अर्को मन्त्रिपरिषद् गठन नभएसम्म सोही मन्त्रिपरिषद्ले कार्य सञ्चालन गरिरहने उल्लेख छ । संवैधानिक कानुनका जानकार डा भीमार्जुन आचार्य माओवादी केन्द्रले सरकारबाट समर्थन फिर्ता लिएको विषयलाई राजनीतिक घटना भन्दै त्यसले वर्तमान सरकारलाई केही फरक नपर्ने बताए। सरकारविरुद्धको अविश्वासको प्रस्ताव पारित नभएसम्म वा प्रधानमन्त्रीले स्वतः राजीनामा नदिएसम्म अर्को नयाँ सरकार गठनको मार्गप्रशस्त नहुने उनको ठम्याइ छ। संविधानको भाग ७ मा रहेको सङ्घीय कार्यपालिकाअन्तर्गत धारा ७७ मा रहेको प्रधानमन्त्री तथा मन्त्रीको पद रिक्त हुने व्यवस्था पनि धारा १०० को प्रावधानभन्दा फरक छैन। नेपाल बार एसोसिएसनका पूर्वउपाध्यक्ष टीकाराम भट्टराई राजनीतिक वक्तव्यका आधारमा वर्तमान सरकार अल्पमतमा परेको भन्न नमिल्ने बताउनुहुन्छ । उहाँ संसद्बाट बहुमत प्राप्त गरी गठन भएको सरकार अल्पमतमा परेको छ वा छैन भनेर परीक्षण गर्ने निकाय संसद् मात्र भएको बताए। माओवादी केन्द्रले सरकारबाट समर्थन फिर्ता लिएपछिको अवस्थामा संविधानको धारा २९८ मात्र लागू हुने उनको धारणा छ। गत वर्ष असोज २४ गते एमालेका अध्यक्ष केपी शर्मा ओली नेतृत्वमा तत्कालीन एकीकृत नेकपा (माओवादी), राष्ट्रिय प्रजातन्त्र पार्टी नेपाल, मधेसी जनाधिकार फोरम (लोकतान्त्रिक), राष्ट्रिय प्रजातन्त्र पार्टीलगायत दल गठबन्धनमा वर्तमान सरकार गठन भएको हो। संवैधानिक अस्ष्टताका सम्बन्धमा वरिष्ठ अधिवक्ता शम्भु थापाको भने फरक धारणा छ। संविधान बनाउँदा दलहरुले कानुनविद्हरुसँग आवश्यक सरसल्लाह नगरेकाले वर्तमान राजनीतिक अवस्थाका सम्बन्धमा आफूले केही भन्न नसकिने उनको भनाइ छ। माओवादी केन्द्रले मंगलबार सरकारबाट समर्थन फिर्ता लिई नेपाली काँग्रेसलगायत दलको सहयोगमा आफ्नो नेतृत्वमा नयाँ सरकार गठन गर्ने घोषणा गरे पनि वर्तमान सरकार कसरी विस्थापित हुन्छ त्यो भने दलका आगामी निर्णय र संसदीय प्रक्रियाले निर्धारण गर्नेछ। रासस"
माओवादीले सरकार छाडेको थाहा छैनः नारायणकाजी,"काठमाडौंः नेकपा माओवादी केन्द्रका एक वरिष्ठ नेता नारायणकाजी श्रेष्ठले पार्टी सरकारबाट बाहिरिएको बारे आफूलाई कुनै जानकारी नभएको बताएका छन् । माओवादी केन्द्रले सरकार छाडेकोबारेमा अन्नपूर्ण अनलाइनसँग कुरा गर्दै नेता श्रेष्ठले आफू पूर्णत अनभिज्ञ रहेको बताउँदै श्रेष्ठले भने, मैले तपाईंहरुको अनलाइन, एफएम र सर्वसाधरणबाबाट यो कुरा सुनेको हुँ । अन्य विषयमा कुनै जानकारी छैन । उनले माओवादीले सरकार छाड्ने निर्णयबारे आफ्ना केही कुरा रहेको बताउँदै त्यसबारेमा पार्टी केन्द्रमा कुरा राख्ने बताएका छन् । श्रेष्ठको यो भनाइले माओवादी केन्द्रले सरकार छाड्ने निर्णय अध्यक्ष पुष्पकमल दाहाल ुप्रचण्डु को एकलौटी निर्णयबाट भएको आकलन गर्न थालिएको छ । श्रेष्ठले अनिभज्ञता प्रकट गरिरहँदा माओवादी केन्द्रका अन्य नेताहरुद्ये पनि जानकारी नदिई सरकारबाट हात झिकेको भन्दै आपत्ति नै जनाएका छन् ।"
माओवादी सरकारबाट बाहिरियो,"काठमाडौँ: माओवादी केन्द्र एमाले अध्यक्ष केपी शर्मा ओली नेतृत्वको सरकारबाट बाहिरिएको छ। मंगलबार माओवादी संसदीय दलको कार्यालय सिंहदरबारमा पत्रकार सम्मेलन गरेर माओवादीले सरकारबाट औपचारिक रुपमा बाहिरिने निर्णय गरेको जानकारी गराएको छ। माओवादी केन्द्रका अध्यक्ष पुष्पकमल दाहाल प्रचण्ड'ले प्रधानमन्त्रीलाई बालुवाटारमा पत्र पठाएर सरकारबाट बाहिरिएको जानकारी गराएका छन्। पत्रमा सरकारलाई निरन्तरता दिन नसकिएको उल्लेख छ। माओवादी केन्द्रकी प्रवक्ता पम्फा भुसालले सरकारबाट बारिने निर्णय सार्वजनिक गर्दै भनिन्, माओवादीसँग भएका सम्झौता कार्यान्वयन नभएकाले अब माओवादी सरकारमा रहिरहनु उपयुक्त नभएकाले हामीले सरकारबाट बाहिरिने निर्णय गरेका छौँ । सरकारबाट बाहिरिने विषयमा गरेको निर्णयबारे औपचारिक जानकारी गराउदै माओवादी नेता कृष्णबहादुर महराले भने, हामी अहिले पनि राष्ट्रिय सहमतिको सरकारको पक्षमा दृढ छौँ। हामीले समर्थन फिर्ता लिएपछि अहिलेको सरकार अल्पमतमा परेको छ।' महराले पत्रकार सम्मेलनमा प्रधानमन्त्री ओली राष्ट्रिय सहमतिको सरकार बनाउन सहमत नभएपछि माओवादीले सरकारबाट बाहिरिने निर्णय गरेको जानकारी गराए। महराले अब माओवादी अध्यक्ष प्रचण्डको नेतृत्वमा सरकार बन्ने र त्यो सरकारलाई कांग्रेसले समर्थन गर्ने समेत दाबी गरेका छन्। महराले भने, कांग्रेसँग छलफल हुन सकेको छैन तर कांग्रेसले माओवादी नेतृत्वको सरकारलाई साथ दिन्छ। यो विषयमा अब कांग्रेससँग छलफल हुन्छ।' माओवादी केन्द्रले सरकारको समर्थन फिर्ता लिने र मन्त्रीफिर्ता सरकारबाट फिर्ता बोलाउने निर्णय सोमबार नै गरेको र मंगलबार औपचारिकता मात्र दिएको माओवादी नेता मणि थापाले जानकारी दिए। प्रधानमन्त्रीले तत्काल राजीनामा नदिने माओवादीले सरकारको समर्थन फिर्ता लिए पनि प्रधानमन्त्री ओलीले तत्काल राजीनामा नदिने बताएका छन्। माओवादी केन्द्रले सरकारबाट हट्ने भनी पठाएको पत्र पाएपछि प्रधानमन्त्री ओलीले सरकारको प्रतिरक्षाका लागि तयारी थालेका छन्। प्रधानमन्त्रीले अहिले सरकार छाड्नु हुन्न', उनका प्रेस सल्लाहकार प्रमोद दाहालले भने, प्रधानमन्त्रीलाई संसद्ले निर्वाचित गरेको हो, उहाँले संसद्को सामना गर्नुहुन्छ।' माओवादीको गलत निर्णय सरकारको समर्थन फिर्ता लिने माओवादीको निर्णय एतिहासिक रुपमै गलत भएको एमाले सचिव एवम् प्रचार विभाग प्रमुख योगेश भट्टराईले बताएका छन्। माओवादी निर्णयका विषयमा कुरा गर्दै भट्टराईले भने, माओवादीले इतिहासमा अर्को एउटा गलत निर्णय गरेको छ।' भट्टराईले यो निर्णयले माओवादी, माओवादी अध्यक्ष पचण्ड र सम्पूर्ण देशलाई फाइदा नगर्ने बताए। माओवादीको यो निर्णयले माओवादीलाई फाइदा छैन। प्रचण्डलाई पनि पाइदा छैन र देशलाई समेत फाइदा गर्दैन्,' भट्टराईले भने। माओवादीले सरकारबाट फिर्ता हुने निर्णय गरेपछि छलफलका लागि एमाले स्थायी समिति बैठक साँझ ६ बजे बस्दै छ। भट्टराईले भने, छलफलका लागि साँझ ६ बजे प्रधानमन्त्री निवास बालुवाटारमा स्थायी समितिको बैठक बस्दै छ।' अब माओवादी र कांग्रेसको सहयात्रा प्रमुख प्रतिपक्षी दल नेपाली कांग्रेसले भने अब माओवादी र कांग्रेसका बीच सहयात्राको बाटो खुलेको बताएको छ। अब कांग्रेस र माओवादीबीच सहयात्राको बाटो खुलेको छ', रिजालले भने। उनले कांग्रेस नेतृत्वको सरकारले मात्र मुलुकलाई निकास दिन सक्ने भएकाले माओवादीले सरकारबाट बाहिरिने विषयमा गरेको निर्णय सही भएको समेत बताए। यता सरकारको प्रमुख घटक राष्ट्रिय प्रजातन्त्र पार्टी नेपालले माओवादीको सरकारबाट बाहिरिने निर्णय राष्ट्रघाती भएको बताएको छ। राप्रपाका प्रमुख सचेतक दीलनाथ गिरीले अन्नपूर्णसँग कुरा गर्दै भने, हामी अझै पनि यही समीकरणबाट समाधान खोज्ने पक्षमा छौँ। यो सरकार ढाल्नु भनेको राष्टघात हो।' कसरी भएका थिए ओली प्रधानमन्त्री एमाले अध्यक्ष ओली २०७२ असोज २४ गते आइतबार व्यवस्थापिका संसदबाट निकटतम प्रतिद्वन्द्वी तत्कालिन कांग्रेस सभापति स्वसुशील कोइरालालाई हराउदै प्रधानमन्त्री निर्वाचित भएका थिए। संसदमा भएको निर्वाचनमा ३३८ मत पाएर ओली बहुमतले प्रधानमन्त्रीमा निर्वाचित भएका थिए भने स्वसुशील कोइरालाले २४९ मतमात्र पाएका थिए। ओलीलाई प्रधानमन्त्री बनाउन एमाओवादी, राप्रपा नेपाल, फोरम लोकतान्त्रिक, राष्ट्रिय प्रजातन्त्र पार्टी, माले, नेपाल मजदुर किसान पार्टी, जनमोर्चा नेपाल, नेकपा संयुक्तसहितका दलले समर्थन गरेका थिए। प्रधानमन्त्री बने लगत्तै प्रधानमन्त्री ओलीले जनतालाई थुप्रै आश्वासन बाँडे पनि नौ महिनामै ओलीले प्रधानमन्त्री पदबाट बाहिरिनुपर्ने भएको छ। ओलीको बहिर्गमनले पुनः एक पटक नेपालको राजनीतिक अस्थिरतालाई चर्चामा ल्याएको छ।"
ओली भारतीय कांग्रेसका दलाल: माओवादी नेता किराती,"काठमाडौं: नेकपा माओवादी केन्द्रका नेता गोपाल किरातीले प्रधानमन्त्री केपी शर्मा ओलीलाई भारतीय कांग्रेस पार्टीको दलालको संज्ञा दिएका छन् । नेकपा माओवादी केन्द्रको पोलिटब्युरो बैठक र केन्द्रीय कार्यालय बैठकको निर्णयानुसार सरकारबाट फिर्ता भएपछि सामाजिक सञ्जालमा कडा प्रतिक्रिया दिँदै किरातीले ओलीलाई भारतीय कांग्रेसको दलालको संज्ञा दिएका हुन् । 'खड्ग ओली खासगरी भारतीय कांग्रेस आईका दलाल रहेछन् । कांग्रेस आई र भाजपाका नरेन्द्र मोदीबीच द्वन्द्वमा ओलीले कांग्रेस आईको दलाली गर्दा मोदीसँग द्वन्द्व बढायो, नेपाली जनतालाई कष्ट भोगायो', उनले संगीन आरोप लगाउँदै भनेका छन्, 'ओलीद्वारा नियुक्त मुसा जत्रा पुन:निर्माण प्राधिकरण कार्यकारीले पुन:निर्माणको सबै जिम्मा अमेरिकी तथा युरोपेली गैरसरकारी संस्थालाई सुम्पेकाले ओली विदेशी कठपुतली प्रमाणित भए । यस्तो गद्दारले राष्ट्रवादको नारा दिनु अझ घातक छ ।' शान्ति प्रक्रिया, भूकम्प पुन:निर्माण र संघीय गठबन्धनको माग सम्बोधन गरी संविधान कार्यान्वयन तथा छिमेकी सम्बन्ध सन्तुलन गर्न नसक्ने ओली नेतृत्वको सरकारलाई दिएको समर्थन फिर्ता गरेर पार्टीलाई स्वतन्त्र राजनीतिक हैसियत दिलाउने सफलता हासिल गरेकोमा उनले पार्टी अध्यक्ष प्रचण्डलाई हार्दिक बधाई दिन पनि भ्याएका छन् । 'नेपालमा राष्ट्रवादी त्यो मात्र हो, जसले आन्तरिक राष्ट्रियतालाई मजबुद पार्दछ । अत थारुमधेसीविरुद्ध विष बमन गर्दै दमन गर्ने ओली किमार्थ नेपालमा राष्ट्रवादी थिएनन् भन्ने प्रष्ट भएको छ', उनले भनेका छन्, ' चीनसँगको सम्झौता प्रचण्डकै पालामा तयार थियो । भारतीय हेपाइविरुद्धको संघर्ष र चिनियाँ सौहार्दताका आधारमा माओवादीकै सहयोगबाट उनले त्यो जस लिने मौका पाएको तथ्यलाई देशको माया गर्ने नेपालीले ख्याल गर्नुपर्छ ।' यसअघि कांग्रेस सभापति शेरबहादुर देउवाले सरकार ढाल्ने प्रयासमा प्रचण्डलाई प्रयोग गर्दा सहयोगीकारुपमा देखिएका किराती याे पटक ओली सरकार ढलेकोमा प्रसन्न देखिएका हुन् । किराती दोस्रो संविधानसभाको निर्वाचनमा झापामा ७ मा अाेलीसँगै पराजित भएका थिए ।"
माओवादी केन्द्र निकट विद्यार्थीको अधिवेशन साउन १० गते,"काठमाडौँः नेकपा (माओवादी केन्द्र) निकट विद्यार्थी संगठनको एकता राष्ट्रिय महाधिवेशन साउन १० गते हुने भएको छ । मंगलबार पेरिसडाँडामा बसेको माओवादी केन्द्र निकट विद्यार्थी संगठनका पदाधिकारीको बैठकले एकता महाधिवेशनको मिति तोकेको हो । बैठकपछि अखिल क्रान्तिकारीका प्रवक्ता सुरेन्द्र बस्नेतले भने, सम्पूर्ण माओवादी केन्द्र निकट विद्यार्थी संगठनको एकता अधिवेशन साउन १० गते काठमाडौँमा गर्ने निर्णय भएको छ। विभिन्न १० माओवादी घटकको एकता गत जेठ २१ गते भए पनि विद्यार्थी संगठनकाबीचमा एकता हुन बाँकी नै थियो । माओवादी विद्यार्थी संगठनको एकता अधिवेशनका लागि विभिन्न कार्यदल बनेका छन् । रमेश मल्लको नेतृत्वमा रत्न ढकाल, सन्तोष विष्ट र मदन अर्याल सदस्य रहेको प्रतिवेदन लेखन कार्यदल बनेको छ भने नरेन्द्र न्यौपानेको नेतृत्वमा अनिल शर्मा, उत्तम अधिकारी र यज्ञराज खरेल सदस्य रहेको विधान संशोधन कार्यदल बनेको छ । महाधिवेशनको व्यवस्थापनको जिम्मेवारी भने रामचन्द्र अधिकारीको नेतृत्वमा वीरेन्द्र वस्नेत र रविकिरण यादवको टोलीले पाएको छ । स्वयंसेवकको जिम्मेवारी रञ्जित तामाङको नेतृत्वमा वीरेन्द्र बस्नेत र रविकिरण यादवको टोलीले लिएको छ भने स्वास्थ्य टोलीको जिम्मेवारी जितेस योञ्जन र कमल न्यौपानेले लिएको बैठकपछि जारी विज्ञप्तिमा उल्लेख छ ।"
सरकारमा बस्न राजनीतिकरुपमा उपयुक्त भएन: प्रचण्ड,"काठमाडौं: नेकपा माओवादी केन्द्रका अध्यक्ष पुष्पकमल दाहाल प्रचण्डले वर्तमान सरकारको नेतृत्वले नौ बुँदे र तीन बुँदे भद्र सहमति कार्यान्वयन नगरेकाले सरकारमा बसिरहन राजनीतिकरुपले उपयुक्त नभएको बताएका छन् । राष्ट्रिय सहमतिको निर्माणका लागि वर्तमान सरकारबाट समर्थन फिर्ता लिइएको पत्र प्रधानमन्त्री केपी शर्मा ओलीलाई पठाउँदै अध्यक्ष प्रचण्डले सरकारलाई दिइएको सहमति फिर्ता लिइएको उल्लेख गरेका हुन् । 'वर्तमान सरकारको नेतृत्वले नौ बुँदे सहमति र तीन बुँदे भद्र सहमति कार्यान्वय गर्न तयार नभएको हुँदा नेकपा (माओवादी केन्द्र) ले अब यस सरकारमा सहभागी रहिरहनु राजनीतिक रुपले उपयुक्त नहुने भएकोले अहिलेदेखि नै वर्तमान एमाले नेतृत्वको सरकारबाट पार्टीको समर्थन फिर्ता लिइएको छ', प्रचण्डले ओलीलाई पठाएको पत्रमा भनिएको छ, 'साथै नेकपा (माओवादी केन्द्र) का सबै मन्त्रीहरुलाई मन्त्रिपरिषद्बाट फिर्ता समेत बोलाइएको छ ।' प्रचण्डले नेकपा (माओवादी केन्द्र) को केन्द्रीय कार्यालयको बैठकको निर्णय बमोजिम राष्ट्रिय सहमतिको सरकारको निर्माणका लागि सबै पहल गर्ने जिम्मा आफूलाई आएकाले नेकपा (एमाले) लाई दिएको समर्थन फिर्ता लिएका जनाएका हुन् । प्रचण्डले ओलीलाई पठाएको पत्रको सारंश नेकपा (माओवादी केन्द्र) को केन्द्रीय कार्यालयको बैठकको निर्णय बमोजिम अध्यक्ष क प्रचण्डलाई राष्ट्रिय सहमतिको सरकारको निर्माणका लागि सबै पहल गर्ने जिम्म दिए बमोजिम राष्ट्रिय सहमति निर्माणका लागि नेकपा (एमाले) लाई दिएको समर्थन अध्यक्ष क प्रचण्डले फिर्ता लिइएको छ । २०७२ साल जेठ १६ गते प्रमुख राजनीतिक दलहरुबीच ऐतिहासिक सहमति भई २०७२ असोज ३ गते संविधानसभाबाट संविधान निर्माण र घोषणाको ऐतिहासिक उपलब्धी हासिल भएको, तत्पश्चात् संविधानको सर्वस्वीकार्यता र कार्यान्वयन गर्न, संक्रमणकालीन न्यायलगायत शान्ति प्रक्रियाका बाँकी कामलाई सम्पन्न गर्न, तराई मधेशसमा भएको आन्दोलन एवं थारुलगायत सबै आदिवासी जनजातिका सरोकारहरुको सम्बोधन गर्न, गतवर्ष गएको विनाशकारी भूकम्पबाट प्रभावित जनतालाई राहत तथा पुनर्निर्माणका लागि मुलुकमा राष्ट्रिय सहमति अत्यावश्यक रहेको नेकपा (माओवादी केन्द्र) को धारणा रहँदै आएको । गत २०७३ वैशाख २३ गते नेकपा एमाले र नेकपा (माओवादी केन्द्र) का बीच भएको नौ बुँदे सहमतिको मूल मर्म पनि यही थियो । तर, वर्तमान सरकारको नेतृत्वले नौ बुँदे सहमति र तीन बुँदे भद्र सहमति कार्यान्वय गर्न तयार नभएको हुँदा नेकपा (माओवादी केन्द्र) ले अब यस सरकारमा सहभागी रहिरहनु राजनीतिक रुपले उपयुक्त नहुने भएकोले अहिलेदेखि नै वर्तमान एमाले नेतृत्वको सरकारबाट पार्टीको समर्थन फिर्ता लिइएको छ । साथै नेकपा (माओवादी केन्द्र)का सबै मन्त्रीहरुलाई मन्त्रिपरिषद्बाट फिर्ता समेत बोलाइएको छ । नेकपा (माओवादी) केन्द्र) को यो निर्णय देशको वर्तमान जटिल परिस्थितिमा संविधानको सर्वस्वीकार्यता र कार्यान्वयन गर्न, संक्रमणकालीन न्यायलगायत शान्ति प्रक्रियाका बाँकी कामलाई सम्पन्न गर्न, तराई मधेशसमा भएको आन्दोलन एवं थारुलगायत सबै आदिवासी जनजातिका सरोकारहरुको सम्बोधन गर्न, गतवर्ष गएको विनाशकारी भूकम्पबाट प्रभावित जनतालाई राहत तथा पुनर्निर्माणका लागि राष्ट्रिय सहमतिले मात्र सम्भव भएकोले यस निर्णयबाट राष्ट्रिय सहमतिको वातावरण निर्माणमा सहयोग पुग्ने विश्वास समेत नेकपा (माओवादी केन्द्र)ले लिएको छ ।"
अब हामी सरकार बनाउछौँ: महरा,"काठमाडौँ: एमाले नेतृत्वको सरकारको समर्थन फिर्ता लिएलगत्तै माओवादी केन्द्रले सरकार बनाउने भएको छ। एमाले अध्यक्ष केपी शर्मा ओली नेतृत्वको सरकारको समर्थन फिर्ता लिए लगत्तै कुरा गर्दै माओवादी नेता कृष्णबहादुर महराले भने, अब हामी सरकार बनाउछौँ।' महराले कांग्रेसले माओवादी नेतृत्वमा बन्ने सरकारलाई समर्थन गर्ने विश्वास लिएको समेत बताए। यस विषयमा छलफल हुन बाँकी नै भए पनि कांग्रेसले समर्थन गर्नेमा आफूहरु विश्वास्त रहेको महराको भनाइ छ। महराले भने, कांग्रेसँग छलफल हुन सकेको छैन तर कांग्रेसले माओवादी नेतृत्वको सरकारलाई साथ दिन्छ। यो विषयमा अब कांग्रेससँग छलफल हुन्छ।' महराले ओली नेतृत्वको सरकारले मधेस आन्दोलन, भूकम्पपछिको पुननिर्माणको विषयमा सोचेजस्तो काम गर्न नसकेको समेत आरोप लगाए। माओवादीसँग भएका सम्झौता कार्यान्वयन नभएपछि माओवादी सरकारबाट बाहिरिएको महराले बताए। सहमति कार्यान्वयन नभएपछि हामी सरकारबाट अलग हुन बाध्य भयौँ,' महराले भने।"
बालुवाटारमा सत्तारुढ दलको बैठक,काठमाडौँः माओवादी केन्द्रले सरकारबाट बाहिरिने विषयमा गरेको निर्णयमाथि छलफल गर्न सत्तारुढ दलको बैठक सुरु भएको छ । प्रधानमन्त्री निवास बालुवाटारमा सुरु भएको बैठकमा माओवादी बाहेका सत्तारुढ सबै दल सहभागी भएको प्रधानमन्त्रीका प्रेस संयोजक चेतन अधिकारीले अन्नपूर्ण अनलाइनलाई जानकारी दिए । बैठकले माओवादी सरकारबाट बाहिरिएपछि के गर्ने भन्ने विषयमा निर्णय गर्नेछ । माओवादीले सरकारको समर्थन फिर्ता लिएर सबै मन्त्रीलाई समेत फिर्ता बोलाएपछि मंगलबार दिउँसोबाट प्रधानमन्त्री केपी शर्मा ओली नेतृत्वको सरकार संकटमा परेको छ । २०७२ साल असोज २४ गते व्यवस्थापिका संसदबाट प्रधानमन्त्री निर्वाचित भएका एमाले अध्यक्ष ओली नेतृत्वको सरकार नौ महिनामै संकटमा परेको हो । माओवादी केन्द्रका अध्यक्ष पुष्पकमल दाहाल प्रचण्डले पत्र लेखेर सरकारको समर्थन फिर्ता लिदै मन्त्रीलाई फिर्ता बोलाएको जानकारी प्रधानमन्त्री ओलीलाई गराइसकेका छन् ।
यस्तो छ प्रचण्डले प्रधानमन्त्री ओलीलाई पठाएको पत्र,"काठमाडौँ: नेकपा माओवादी केन्द्रले प्रधानमन्त्री केपी शर्मा ओली नेतृत्वको सरकारबाट बाहिरिने विषयमा गरेको गरेको निर्णयको पत्र बालुवाटार पुगेको छ । यस्तो छ प्रचण्ड नेतृत्वको माओवादी केन्द्रले प्रधानमन्त्रीलाई पठाएको पत्रः सम्माननीय प्रधानमन्त्री केपी शर्मा ओली, प्रधानमन्त्री कार्यालय सिंहदरबार काठमाडौँ। विषयः वर्तमान सरकारबाट समर्थन फिर्ता लिएको बारे। सम्माननीय प्रधानमन्त्री उपरोक्त सम्बन्धमा २०७२ जेठ १६ गते प्रमुख राजनीतिक दलबीच सहमति भई २०७२ असोज ३ गते संविधान निर्माण र घोषणाको ऐतिहासिक उपलब्धी हासिल भयो। तत्पश्चात संविधानको सर्वस्वीकार्यता र कार्यान्वयन गर्ने, संक्रमणकालीन न्याय लगायत शान्ति प्रक्रियाका बाँकी कामलाई सम्पन्न गर्न, तराई मधेसमा भएको आन्दोलन एंव थारु लगायत सबै आदिवासी जनजातिका सरोकारहरु सम्बोधन गर्न, गतवर्षको गएको विनाशकारी भूकम्पबाट प्रभावित जनतालाई राहत तथा पुनर्निर्माणका लागि मुलुकमा राष्ट्रिय सहमति अत्यावश्यक रहेको हाम्रो पार्टीको धारणा रहँदै आएको छ। गत २०७३ वैशाख २३ गते नेकपा एमाले र हाम्रो पार्टीबीच भएको नौ बुँदे सहमतिको मूल मर्म पनि त्यही थियो। तर वर्तमान सरकारको नेतृत्वले नौ बुँदे सहमति र तीन बुँदे भद्र सहमति कार्यान्वयन गर्न तयार नभएको हुँदा हाम्रो पार्टी अब यस सरकारका रही रहन राजनीतिक रुपले उपयुक्त नहुने भएकाले अहिलेदेखि नै वर्तमान एमाले नेतृत्वको सरकारबाट पार्टीको समर्थन फिर्ता लिएका छौं। साथै, हाम्रो पार्टीका सबै मन्त्रीहरुलाई मन्त्रिपरिषद्बाट फिर्ता बोलाइएको जानकारी गराउँदछौं। हाम्रो यो निर्णयबाट राष्ट्रिय सहमति निर्माणमा सहयोग पुग्ने हामीले विश्वास लिएका छौं। विसं २०७३ असार २८ गते पुष्पकमल दाहाल प्रचण्ड' अध्यक्ष नेकपा (माओवादी केन्द्र)"
कांग्रेसले मात्र मुलुकको समस्या समाधान गर्न सक्छ,"काठमाडौँः माओवादी केन्द्रले सरकारको समर्थन फिर्ता लिए लगत्तै कांग्रेस नेता मिनेन्द्र रिजालले कांग्रेसले मात्र मुलुकको समस्या समाधान गर्न सक्ने बताएका छन् । माओवादी निर्णयपछि कुरा गर्दै रिजालले भने, प्रधानमन्त्री केपी शर्मा ओली नेतृत्वको सरकारले मुलुकको समस्या समाधान गर्न सक्दैन । मुलुकको समस्या समाधान कांग्रेस नेतृत्वले मात्र गर्न सक्छ । रिजालले अब प्रमुख प्रतिपक्ष दल नेपाली कांग्रेस र माओवादी केन्द्रबीच सहकार्यको बाटो खुलेको समेत बताए । अब कांग्रेस र माओवादीबीच सहयात्राको बाटो खुलेको छ, रिजालले भने । नयाँ सरकारको विषयमा अब कांग्रेसले माओवादीसँग छलफल गर्ने समेत रिजालले बताए । यद्यपी माओवादी र कांग्रेसका दोस्रो तहका नेता बसेरै नयाँ सरकारकको गठन सम्बन्धी ड्राफ्ट नै तयार पारेको समाचार समेत सार्वजनिक भइसकेको छ ।"
प्रधानमन्त्री ओलीले तत्काल राजीनामा नदिने,"काठमाडौंः नेकपा माओवादी केन्द्रले सरकारबाट हट्ने निर्णय गरेपछि प्रधानमन्त्री केपी शर्मा ओली आफ्नो तयारीमा लागेका छन् । माओवादी केन्द्रले सरकारबाट हट्ने भनी पठाएको पत्र पाएपछि प्रधानमन्त्री ओलीले सरकारको प्रतिरक्षाका लागि तयारी थालेका हुन् । प्रधानमन्त्रीले अहिले सरकार छाड्नु हुन्न, उनका प्रेस सल्लाहकार प्रमोद दाहालले अन्नपूर्ण अनलाइनसँग भने, प्रधानमन्त्रीलई संसद्ले निर्वाचित गरेको हो, उहाँले संसद्को सामना गर्नुहुन्छ । प्रेस सल्लाहकार दाहालले संसद्बाट निर्वाचित भएकाले प्रमलाई संसद्ले नै हटाउनुपर्ने बताए ।"
अब कांग्रेसको समर्थनमा प्रचण्ड नेतृत्वको सरकार,"काठमाडौँ: माओवादी केन्द्रले नेपाली कांग्रेसको समर्थनमा आफ्नो नेतृत्वको नयाँ सरकार गठन हुने बताएको छ । एमालेको नेतृत्वको सरकारबाट समर्थन फिर्ता लिएलगत्तै पार्टी संसदीय दलको कार्यालयमा पत्रकार सम्मेलन गरेर सो पार्टीका नेता कृष्णबहादुर महराले कांग्रेसले अध्यक्ष पुष्पकमल दाहाल प्रचण्ड'लाई समर्थन गर्ने पत्र दिएको जिकिर गरे । उनले सरकार गठनको समयमा एमालेसँग भएको सहमति एवम् पछिल्लो पटक वैशाख २३ गते भएको नौबुँदे सहमति एवम् तीनबुँदे भद्र सहमति कार्यान्वयन गर्न एमाले तयार नभएपछि आफूहरु सरकारमा रहिरहन नैतिक हिसाबले गाह्रो भएको जानकारी दिए । नेता महराले राष्ट्रिय सहमतिको सरकारका लागि माओवादी केन्द्रले विगतदेखि नै आफ्नो धारणा राख्दै आएको उल्लेख गर्दै एमालेले समेत त्यसमा सहमति जनाउने जिकिर गरे। उनले भने, संविधान कार्यान्वयनको पहिलो चरणमा माओवादी केन्द्रले सरकारको नेतृत्व गर्ने र दोस्रो चरणमा कांग्रेसले नेतृत्व गर्ने सहमतिसमेत भएको छ ।' संविधान कार्यान्वयन, भूकम्पपछिको पुनःनिर्माण लगायत विषयमा सबै दलको सहमति जरुरी भएको बताउँदै नेता महराले जुन आधारमा सरकार निर्माण भएको हो, त्यही आधारमा रहन तयार नभएपछि त्यसमा रहनु र नरहनुको कुनै अर्थ नभएको उनको भनाइ छ । उनले सरकारको स्वरुप लगायत विषयमा कांग्रेससँग थप छलफल गरेर अगाडि बढिने र त्यसबारे कांग्रेसले सार्वजनिक रुपमा नै जानकारी गराउने बताए। सञ्चारकर्मीको जिज्ञासामा नेता महराले सङ्क्रमणकालीन न्याय, संविधान कार्यान्वयन एवम् पुनःनिर्माण लगायत विषयमा सबै दल मिलेर नै अगाडि बढिने भन्दै कोही आत्तिने र कोही मात्तिनु जरुरी नभएको स्पष्ट पारे । रासस"
प्रचण्डले सरकारबाट खुट्टा झिक्नुका तीन कारण,काठमाडौंः नेकपा माओवादी केन्द्रले एमाले अध्यक्ष केपी शर्मा ओली नेतृत्वको सरकारलाई दिएको समर्थन फिर्ता लिने निर्णय गरेको छ । माओवादी केन्द्रका अध्यक्ष पुष्पकमल दाहाल प्रचण्डले मंगलबार प्रधानमन्त्री केपी शर्मा ओलीलाई एक पत्र पठाएर सकारलाई दिएको समर्थन फिर्ता लिने निर्णय गरेको हो । माओवादी केन्द्रले सरकारमाथि विभिन्न तीनवटा आरोप लगाउँदै सरकारबाट हट्ने निर्णय गरेको हो । माओवादी केन्द्रकी प्रवक्ता पम्फा भुसालले बजेट पारित भएसँगै सरकारको नेतृत्व हस्तान्तरण गर्ने दुई दलीय सहमति बमोजिम सरकारबाट पछि हटेको अन्नपूर्णलाई बताइन् । यी हुन् माओवादीका तीन असन्तुष्टि माओवादी केन्द्रले सरकारलाई पठाएको सरकारबाट हट्ने निर्णयसहितको पत्रमा शान्ति प्रक्रियासम्बन्धी बाँकी कामहरु पूरा गर्नेतर्फ सरकारले चासो नदिएको आरोप लगाएको छ । उसले द्वन्द्वपीडित नागरिकलाई राहत तथा पुनःस्थापनामा प्रधामन्त्री ओलीले बेवास्ता गरेको आरोप पनि लगाएको छ । त्यसैगरी माओवादी केन्द्रले मधेसमा चलेको ६ महिना लामो आन्दोलनका माग सम्बोधनका लागि सकारले कुनै पहल नगरेको अर्को आरोप पनि लगाएको छ । मधेसी दलहरुका मागलाई सम्बोधन गरी संविधान कार्यान्वयनका लागि आफूहरुले पटक पटक आग्रह गर्दा पनि ओलीले चासो नदिइ एकांकीरुपमा अघि बढेको माओवादी केन्द्रले दाबी गरेको छ । आफूहरुसँग भएको भद्र सहमति बमोजिम भूकम्पपीडितहरुलाई राहत तथा पुनःस्थापनालाई प्रभावकारी बनाउन नसकेको अर्को आरोप पनि माओवादी केन्द्रले लगाएको छ । ओली सरकारमा रहँदा माओवादी केन्द्र जनतासँग प्रत्यक्ष सम्बन्ध राख्ने मन्त्रालय लिएर पनि उसका मन्त्रीहरुले प्रभावकारी काम गर्न नसकेको आरोप लागिरहेको थियो । केही दिनअघि पनि माओवादीले कार्यक्षमता देखाउन नसेकको भन्दै केही मन्त्रीलाई फिर्ता बोलाई नयाँ मन्त्री पठाउने चर्चा चलिरहेका बेला कांग्रेसको उधारो आश्वासनमा सरकार छाडेको हो ।
सरकार ढाल्ने माओवादी निर्णय राष्ट्रघाती: राप्रपा नेपाल,"काठमाडौंः ओली सरकारकै घटक राप्रपा नेपालले सरकारबाट फिर्ता हुने नेकपा माओवादी केन्द्रको निर्णयलाई राष्ट्रघाती भनेको छ । राप्रपा नेपालका प्रमुख सचेतक दीलनाथ गिरीले नेपालीको समृद्धिको चहाना, राष्ट्रियता र देशको उन्नतिको बाटो अवरोध गर्ने गरी माओवादी केन्द्रले गरेको यो निर्णयलाई राष्ट्रघातीको संज्ञा दिएका हुन् । हामी अझै पनि यही समीकरणबाट समाधान खोज्ने पक्षमा छौं, प्रमुख सचेतक गिरीले भने, यो सरकार ढाल्नु भनेको राष्टघात हो । देश र जनताका लागि पनि दुभाग्र्यपूर्ण हो । त्यसैगरी नेकपा माओवादी कन्द्रको यो निर्णयबारे आश्चर्य प्रकट गर्दै उपप्रधानमन्त्री कमल थापा प्रेस सल्लाहकार तथा राप्रपा नेपलाका सहप्रवक्ता मोहन श्रेष्ठले राष्ट्रवादी गठबन्धन टुटाउनु दुःखद भएको प्रतिक्रिया दिए । यसबारेमा पार्टीको बैठक बसेर धारणा सार्वजनिक गर्छौं, उनले भने, यो सरकार राष्ट्रबादी गठबन्धन थियो । देशको सुदूर भविष्यका लागि यो सरकार चाहिन्थ्यो ।"
माओवादीले इतिहासमै गलत निर्णय गर्योः एमाले प्रवक्ता,"काठमाडौँः माओवादी केन्द्रले सरकारको समर्थन फिर्ता लिने विषयमा गरेको निर्णय गलत भएको एमाले सचिव एवम् प्रचार विभाग प्रमुख योगेश भट्टराईले बताएका छन्। माओवादी निर्णयका विषयमा अन्नपूर्ण अनलाइनलाई प्रतिक्रिया दिदै भट्टराईले भने, माओवादीले इतिहासमा अर्को एउटा गलत निर्णय गरेको छ।' भट्टराईले यो निर्णयले माओवादी, माओवादी अध्यक्ष पुष्पकमल दाहाल प्रचण्ड' र सम्पूर्ण देशलाई फाइदा नगर्ने बताए। माओवादीको यो निर्णयले माओवादीलाई फाइदा छैन। प्रचण्डलाई पनि पाइदा छैन र देशलाई समेत फाइदा गर्दैन्,' भट्टराईले भने। माओवादीले सरकारबाट फिर्ता हुने निर्णय गरेपछि छलफलका लागि एमाले स्थायी समिति बैठक साँझ ६ बजे बस्ने भएको छ । भट्टराईले भने, छलफलका लागि साँझ ६ बजे प्रधानमन्त्री निवास बालुवाटारमा स्थायी समितिको बैठक बस्दै छ । माओवादीले सरकारबाट अलग हुने घोषणा दुई बजे सिंहदरबारमा पत्रकार सम्मेलन गरेर गर्दैछ।"

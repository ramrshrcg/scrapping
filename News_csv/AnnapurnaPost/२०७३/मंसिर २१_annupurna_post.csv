शीर्षक,विवरण
विवादमा राजदूत,"नेपालको आन्तरिक राजनीति कति आन्तरिक र कति विदेशी नियन्त्रणमा छ, त्यसबारे आम नेपालीहरूको अवधारणा र यथार्थबीच निकै निकटता छ । नेपालको राजनीतिमा नेपाली जनताको निर्णायक नियन्त्रण हुनु हुँदैन र त्यसको साटो केही बाह्य शक्ति केन्द्रहरूको प्रभावलाई प्रत्यक्ष या परोक्ष रूपमा स्वीकार गरेमा उनीहरूबाट भौतिक र राजनीतिक समर्थन पाइने लोभबाट केही अपवादबाहेक प्रायः सबै ठूला राजनीतिक दलका नेतृत्व ग्रस्त देखिन्छन् । अझ ११ वर्षपहिले दिल्लीमा भारत सरकारको मध्यस्थतामा भएको बाह्रबुँदे सहमति अनि त्यसपछि नेपालको सत्ता र राजनीतिको ककपिट' मा बसेका खेलाडीहरूको दासत्वपूर्ण व्यवहार र चारित्रिक पतनले नेपालको राजनीतिमा दिल्लीको प्रभावलाई एक किसिमले वैधानिकता दियो निकै हदसम्म । त्यसै कारणले संघीयता, धर्म निरपेक्षता र गणतन्त्र जस्ता महत्वपूर्ण विषयमा निर्णय लिँदा पनि नेपाली जनताले के चाहन्छन् भन्नेतर्फ ध्यानै नदिई दिल्ली र नेपालमा उसको भूमिकालाई समर्थन गर्ने पश्चिमा मुलुकहरू के चाहन्छन् भन्नेबाट बाह्रबुँदेका हस्ताक्षरकर्ता निर्देशित भए । माओवादीकांग्रेस र एमालेबाट सुरु गरिएको त्यो कूटनीतिक खेलको अर्को पाटो मधेसी मोर्र्चा बन्न पुगेको छ । पटकपटक नेपालका मन्त्री बनेकाहरू नेपाल विखण्डनको धम्की भारतीय कूटनीतिज्ञको रोहबरमा दिन थाल्नु अनि उनीहरू र प्रधानमन्त्रीबीच मध्यस्थताको प्रयास दिल्लीबाट हुनु नेपालप्रतिको अपमान र उसको आन्तरिक राजनीतिमा ठाडो हस्तक्षेप हो । नाकाबन्दीका समयमा मोर्चाको भूमिका, भारतको समर्थन र अहिले भारतीय दूतावासको भूमिकालाई फरक राखेर हेर्न मिल्दैन । पुष्पकमल दाहालको नेतृत्वको माओवादी र नेपाली कांगे्रसको विवशता बुझ्न सकिन्छ । किन विगतमा उनीहरूले मुलुकको हितविपरीत धेरै काम गरेका छन्, व्यक्तिगत या दलीय लाभको लागि । तर अति सर्वत्र वर्जयेत' भनेजस्तै यसपटक राजदूत रणजित रेको गतिविधिलाई लिएर प्रायः दलमा आक्रोश र असन्तुष्टि छ, जुन कुनै पनि समयमा सडकमा पोखिन सक्छ । प्रमुख प्रतिपक्षी नेकपा एमालेसँग आबद्ध केही संगठनहरू उनका विरुद्धको प्रदर्शनमा उत्रिसकेका छन् । भारत नेपालमा शान्ति, समृद्धि र ऊप्रति आदर चाहन्छ भने कूटनीतिलाई मर्यादित बनाउनैपर्छ उसले फेरि । नेपाल भारत सम्बन्ध बहुआयामी छन् र साझा समृद्धिको लागि अन्तरनिर्भरता मर्यादित हुनुका साथै आन्तरिक मामिलामा हस्तक्षेपको सिलसिला रोकिनैपर्छ । नेपालमा सन् २००५ ताकाजस्तो सम्मान भारतले पाइरहेको छैन । भारत अलोकप्रिय छ र उसको हस्तक्षेप' अनि आन्तरिक असन्तुष्टिमा भूमिका खेलेको आरोप उसमाथि छ । त्यस्तै युरोपेली संघ र पश्चिमा मुलुकहरूले पनि जातीय असन्तुष्टि भड्काउन र पृथकतावादी आन्दोलनको भूमिगत नेतृत्वलाई भौतिक सहयोग पुर्याएको तथ्यगत आरोप पनि उसका कूटनीतिक प्रतिनिधिमाथि लागेको छ । यो नेपालका सत्ता र प्रतिपक्षी दलहरूसँगै नागरिक समाज र व्यावसायिक संगठनहरूको संस्था (पापड) को लागि पनि चुनौती हो । भारत र युरोपेली संघका यी गतिविधिको ठीक विपरीत अडान चीनले लिएको छ, नेपालको सार्वभौमसत्ता र भौगोलिक अखण्डताको पक्षमा । राजदूत रेमार्फत यदि मोर्चाले राजनीति गर्ने हो या सरकारले संविधान संशोधन गर्ने हो भने अन्ततः सत्ता गठबन्धन र मोर्चाको राजनीतिक पतन अवश्यम्भावी छ । नेपालमा त्यसको विरोध कसरी होला, कहिले होला, त्यो एउटा पक्ष हो, भारतको राजनीतिक नेतृत्वले समयमै आफ्ना कूटनीतिज्ञहरूको मर्यादा र शैलीको सीमारेखा खिच्नु आवश्यक छ, नेपालमा भारतप्रतिको सम्मान र विश्वास जोगाउन ।"
अघि बढ पाँच प्रदेश',"बुटवलः पाँच नं प्रदेश विभाजन गर्ने प्रस्तावविरुद्ध पाँचौं दिन पनि रूपन्देही ठप्प भयो । संयुक्त संघर्ष समितिले बन्द मर्यादित र कडा बनाउने निर्णय गरेपछि आइतबार सडकमा मोटरसाइकल पनि गुडेनन् । बुटवल, मणिग्राम, भैरहवा, सालझन्डी, देवदह क्षेत्रमा विभिन्न समूहले प्रदर्शन गरे भने सर्वसाधारण राष्ट्रिय झन्डासहित सडकमा स्वतस्फूर्त रूपमा निस्किए । भैरहवाका देवकोटा चोक, लुम्बिनी गेडमा प्रदर्शनकारीले अवरोध गरेका थिए । यसबाट लुम्बिनी क्षेत्रको सडक पनि सुनसान बन्यो । प्रदेश बचाउन राजनीतिक दल मात्र नभई सर्वसाधारण नै सडकमा उत्रिए । विद्यार्थी संगठनहरूले भने संयुक्त रूपमा विरोध र्याली गरेका छन् । आन्दोलन थप चर्काउन रूपन्देहीका तिलोत्तमा नगरपालिकामा संयुक्त संघर्ष समिति निर्माण गरिएको छ भने सैनामैनामा पनि संघर्ष समिति बनेको छ । रूपन्देही जिल्लाको संघर्ष समिति बैठकले आन्दोलनलाई थप सशक्त बनाउँदै लैजाने निर्णय गरेको एमाले जिल्ला अध्यक्ष शिवराज सुवेदीले जानकारी दिए । उक्त अवसरमा पुष्पलाल पार्कमा आयोजित विरोधसभामा नेकपा एमालेका केन्द्रीय सदस्य एवं जिल्ला इन्चार्ज लीला गिरीले सरकारले संसद्मा दर्ता गरेको संशोधन विधेयक फिर्ता नलिए आमहडतालको घोषणा गर्ने चेतावनी दिए । बन्दका कारण आइतबार उद्योगव्यवसाय, कलकारखाना एवं शैक्षिक संस्था सञ्चालन भएनन् । पूर्वपश्चिम महेन्द्र राजमार्ग र सिद्धार्थ राजमार्गमा सवारी साधन नगुड्दा भारतबाट नेपाल आउनेहरू सुनौलीबाट रिक्सामा बुटवल आउनुपरेको थियो । कांग्रेसमा दुईधार आन्दोलनमा सहभागी हुने या नहुने भन्नेमा नेपाली कांग्रेस रूपन्देहीमा दुई धार देखिएको छ । मंसिर १७ गतेको विशाल जनप्रदर्शनमा सहभागी भएको नेपाली कांग्रेस रूपन्देहीले आन्दोलनमा सहभागी नहुन कार्यकर्तालाई आग्रह गरेको छ । जिल्ला सभापति रब्दुल रज्जाकले आइतबार विज्ञप्ति जारी गर्दै कांग्रेस संशोधनको प्रस्तावमा रहेको बताएका छन् । यसअघि जिल्ला सचिव रामकृष्ण खाँडले भने विज्ञप्ति जारी गरेरै आन्दोलनमा उत्रिने घोषणा गरेका थिए । आइतबार विज्ञप्ति जारी गरी क्षेत्रीय सभापति हरि लम्साल र बुटवल नगरसभापति खेलराज पाण्डेले भने संशोधन प्रस्तावप्रति असहमति जनाउँदै पुनर्विचार गर्न सरकारसमक्ष आग्रह गरेका छन् । बन्दका कारण जनजीवन कष्टकर तानसेनः पाँच नं प्रदेश विभाजन गरी पाल्पालगायत पहाडी जिल्लालाई चार नं प्रदेशमा गाभ्ने विषयसहित संविधान संशोधन विधेयक संसद्मा दर्ता भएपछि गरिएको आन्दोलनले पाँच दिनदेखि पाल्पाको जनजीवन कष्टकर बन्दै गएको छ । मंसिर १५ देखि जिल्लामा सवारीसाधन सञ्चालन हुन सकेका छैनन् भने बजारसमेत पूर्ण रूपमा बन्द छन् । सरकारले संविधान संशोधनका लागि दर्ता गराएको भाषा, नागरिकता, जनसंख्याका आधारमा राष्ट्रिय सभामा प्रतिनिधित्वको विषयभन्दा पनि पाँच नं प्रदेश टुक्र्याउने विषयले पाल्पालगायत पहाडी जिल्लामा आन्दोलन चर्किंदै गएको हो । अहिले पाल्पा, रूपन्देही, गुल्मी, अर्घाखाँची जिल्ला बन्द छन् भने रोल्पा, प्यूठान, रुकुम, कपिलवस्तु र नवलपरासीमा दैनिक प्रदर्शन भइरहेको छ । सरकारले दर्ता गरेको प्रस्तावमै सत्तापक्षका जनप्रतिनिधिले समेत चर्को विरोध जनाएका छन् । पार्टीका केन्द्रीय नेताले जेसुकै भने पनि यस क्षेत्रका जनताको भावना एवं मर्मतविपरीत पाँच नं प्रदेश टुक्र्याउने प्रस्ताव फिर्ता गराउन आन्दोलनमा उत्रिएको नेपाली कांग्रेस पाल्पाका जिल्ला सभापति वीरबहादुर रानाले बताए । रूपन्देही, नवलपरासी, कपिलवस्तुसँग पाल्पा, गुल्मी र अर्घाखाँचीको व्यापारिक एवं पारिवारिक सम्बन्ध बलियो रहेकाले पनि प्रदेश टुक्र्याउँदा यस क्षेत्रका जनताले सहन नसकेको उनको भनाइ छ । त्यसैको विरोधमा गरिएको अनिश्चितकालीन बन्दले पाल्पालगायत यस क्षेत्रको जनजीवन कठिन बन्दै गएको हो । लामो समयदेखि यातायात, उधोगकलकारखाना, शैक्षिक संस्था बन्द रहँदा लुम्बिनी अञ्चलकै अर्थतन्त्र धराशयी बन्दै गएको छ । अनिश्चितकालीन कपिलवस्तु बन्द घोषणा कपिलवस्तुः प्रदेश नं पाँचबाट पहाडी जिल्लालाई छुट्ट्याएको विरोधमा चरणबद्ध आन्दोलन गर्दै आएका कपिलवस्तुका राजनीतिक दलले आइतबारदेखि अनिश्चिकालीन जिल्ला बन्द घोषणा गरेका छन् । बन्दको समर्थनमा आइतबार बिहानैदखि एमाले, नेपाली कांग्रेस, राष्ट्रिय जनमोर्चा, नेकपा माले, नागरिक समाज, बुद्धिजीवी, युवा विद्यार्थी, विभिन्न संघसंस्थालगायतका प्रतिनिधि सडकमा उत्रिए । बन्दका कारण जिल्लाको उत्तरी क्षेत्रका यातायात, शैक्षिक संस्था, उद्योग, कलकारखाना, व्यापारव्यवसाय ठप्प छन् । बन्दले राजमार्गमा सार्वजनिक यातायातका साधन चलेका छैनन् । एम्बुलेन्स, दूधका गाडी, प्रेस, विदेशी कूटनीतिक नियोगका सवारीसाधन भने छिटफुट रूपमा मात्र सञ्चालनमा आएका छन् । पूर्वपश्चिम राजमार्गको चार नं जितपुर, वनगाई, गोरुसिंगे, इमिलिया, चन्द्रौटालगायत ठाउँमा बन्दकर्ता र स्थानीयसमेत सडकमा उत्रेर पाँच नं प्रदेश फुटाउन नपाउने नाराबाजी गरेका छन् । यसैबीच आन्दोलन थप सशक्त बनाउन कपिलवस्तुमा विभिन्न राजनितिक दलले सर्वदलीय, सर्वपक्षीय बैठक गरेका छन् । परासी क्षेत्रमा पनि आन्दोलन परासीः संसद्मा दर्ता भएको संशोधन प्रस्तावमा प्रदेश नं पाँचलाई टुक्र्याएको भन्दै नवलपरासीका तीन राजनीतिक दलले संघर्ष समिति गठन गरेर विरोध प्रदर्शन गरेका छन् । आइतबार परासीमा भएको एमालेसहित राष्ट्रिय जनमोर्चा र मालेका जिल्ला अध्यक्षहरूको बैठकले प्रदेश नं पाँचबाट पहाड र तराईका जिल्ला छुट्ट्याएको भन्दै ५१ सदस्यीय संघर्ष समिति गठन गरेर आन्दोलनका कार्यक्रम घोषणा गरेको हो । बैठकको निर्णयअनुसार सोमबार सदरमुकाम परासीमा बृहत् विरोध प्रदर्शन राखिएको छ भने भ्रातृसंगठनहरूले परासी क्षेत्रका विभिन्न स्थानमा दैनिक विरोध कार्यक्रम गर्नेछन् । आन्दोलनमा सहभागी हुने या नहुने भन्नेमा नेपाली कांग्रेस रूपन्देहीमा दुई धार देखिएको छ । मंसिर १७ गतेको विशाल जनप्रदर्शनमा सहभागी भएको नेपाली कांग्रेस रूपन्देहीले आन्दोलनमा सहभागी नहुन कार्यकर्तालाई आग्रह गरेको छ ।"
"रुपन्देही लगातार सातौं दिन बन्द, जनजीवन कष्टकर","बुटवलः पाँच नम्बर प्रदेश टुक्र्याउने गरी सरकारले संसदमा दर्ता गरेको संशोधन प्रस्तावको विरोधमा रुपन्देहीमा आह्वान गरिएको अनिश्चितकालीन बन्दका कारण जनजीवन कष्टकर बन्दै गएको छ। आन्दोलनको सातौं दिन मंगलबार पनि विरोध प्रदर्शन जारी छ। बन्दका कारण मंगलबार बिहानैदेखि सडकमा लामो तथा छोटो दूरीका सवारी साधनहरु ठप्प छन्। तिलोत्तमाको शंकरनगरमा नागरिकहरुले विहान प्रदर्शन गरेका छन्। भैरहवामा पनि जनप्रदर्शन गरिएको छ। भैरहवाका २६ वटा संघसंस्थाले प्रदर्शन गरेका हुन् । प्रदेश विभाजन गर्ने गरी सरकारले दर्ता गराएको संशोधन प्रस्तावको विरोधमा प्रदेश नम्बर ५ का रुपन्देहीसहितका सबै पहाडी जिल्लाहरुमा प्रदर्शन भइरहेका छन्। रुपन्देही व्यापार संघ, रुपन्देही उद्योग संघ, पश्चिम नेपाल बस व्यवसायी संघ, बुटवल उद्योग बाणिज्य संघ, ईनरह्ीवल क्लव अफ बुटवल, ईनरह्ीवल क्लव अफ मिडटाउन, बुटवल महिला जेसिज, उद्यमी महिला समुह एवं विभिन्न उद्यमी महिलाहरुको समुह पनि संशोधन प्रस्तावको विरोधमा ऐक्यवद्धता जनाउँदै विरोध प्रदर्शनमा उत्रिएका छन्। यसैगरी गुल्मी, अर्घाखाँची र पाल्पा पनि मंगलबार बन्दको आह्वान गरिएको छ।"
लोकमानको मुद्दा हेर्ने न्यायाधीशविरुद्धको महाअभियोग उजुरी खारेज,"काठमाडौं : लोकमानसिंह कार्कीको मुद्दा हेर्ने न्यायाधीशविरुद्धको महाअभियोग उजुरी खारेज गरिदिएको छ। संसद्को महाअभियोग सिफारिस समितिले सर्वोच्च अदालतका न्यायाधीश डा आनन्दमोहन भट्टराईविरुद्धको महाअभियोग उजुरीलाई खारेज गरेको छ । मंगलबार बसेको संसद्को महाअभियोग सिफारिस समितिले उजुरी खारेज गर्ने निर्णय गरेको छ । उजुरीमा कुनै प्रमाण र आधार नभेटिएको निश्कर्ष बैठकले निकालेको छ । भविष्यमा कुनै कारबाही नहुने गरी उजुरी खारेज गरिएको समितिका सदस्य तथा एमाले सांसद रेवतीरमण भण्डारीले अन्नपूर्ण अनलाइनलाई जानकारी दिए । सांसदहरु रक्मणी चौधरी, रामकुमार राई र हरीचरण शाहले भट्टराईमाथि महाअभियोग लगाउन समितिमा उजुरी दिएका थिए। प्रारम्भिक छानबिनबाटै उजुरी खारेज गरिएको छ । न्यायाधीश भट्टराई निलम्वित अख्तियार प्रमुख लोकमानसिंह कार्कीविरुद्धको रिटमा सुनुवाइका लागि तोकिएको विशेष इजालसमा तोकिएको छ । लोकमानविरुद्ध सर्वोच्चमा परेको योग्यतासम्बन्धी रिटमा पुस ७ गते निर्णय हुँदैछ । लोकमानविरुद्ध संसद्मा दर्ता भएको महाअभियोग प्रस्तावउपर संसद्मा छलफल जारी छ । संसद्मा एमालेले अवरोध गरेपछि महाअभियोगमाथिको छलफल पनि अहिले अड्किएको छ । छलफल सकाएर समितिमा पठाउने तयारी भए पनि संसद् अवरुद्ध भएकोले त्यो काम हुन सकेको छैन ।"
संशोधन प्रस्ताव पारित हुनेमा कांग्रेस ढुक्क',"काठमाडौंः संविधान संशोधन प्रस्ताव दर्ता भएको कही घण्टादेखिनै आक्रोशपूर्ण विरोधमा प्रतिपक्ष एमाले लागेपनि कांग्रेस प्रस्ताव पारित हुनेमा ढुक्क देखिएको छ । विभिन्न चरणमा मधेसवादी दलहरु र एमालेसँग समेत छलफल गरेपछि संशोधन प्रस्तावलाई अन्तिम रुपमा दिएको कांग्रेस र माओवादी गठवन्धन सरकारले संशोधन प्रस्तावको पक्षमा अहिले चर्को विरोध गरेको एमालेनै आउनेमा विश्वस्त देखिन्छ । विषेशगरी कांग्रेसले संविधान संशोधनका विषयहरु यसअघि संविधान निर्माणका क्रममा एमालेले अघि सारेका राज्य पुर्नसंरचना र अन्य विषेशहरु सँग केही नजिक र केही दुरुस्तै भएकाले पनि एमालेको अहिलेको विरोध विरोधका लागि विरोध' भन्ने बुझेको छ । संविधान संशोधनका लागि सरकारले पेश गरेको विधेयकका विषयवस्तुमा एमालेले संविधान जारी हुनु अघिनै सहमत छ' संशोधन प्रस्तावको तयारीको नेतृत्व गरेको उपप्रधान एवं गृह मन्त्री विमलेन्द्र निधिले भने, एमालेले अहिले असहमति देखाएको प्रदेशको सिमांकनको विषय तत्कालिन संविधान सभा संवाद समितिमा एमाले र कांग्रेसले सयुक्त रुपमा आफ्नो धारणा भनेर पेज पेजमा हस्ताक्षर गरेर बुझाएको धारणा हो ।' मधेसका मागहरुलाई पनि समेटिने र अन्य ठूला दलका धारणाको पनि वरिपरि रहेर आएको संशोधन प्रस्ताव नमान्नु पर्ने न्यायसंगत र तर्कपूर्ण धारणा एमालेसँग नभएकाले पनि प्रस्ताव पारित हुनेमा कांग्रेस निस्फिक्री देखिएको हो । अंगिकृतलाई मुख्यमन्त्री र राष्ट्रपति बनाउने गरी संशोधन गर्न लागे भनेर हल्ला फिजाईयो त्यो पनि संशोधनमा आए, हिन्दीलाई कामकाजीको भाषा बनाउन लाग्यो भनेर हल्ला गरियो त्यो पनि आएन, संशोधनमा सबै सन्तुलित विषय मात्रै समावेश भए, अव कसरी विरोध गर्ने भन्नेमा एमाले कन्फ्युज भयो' कांग्रेसका अर्का एक प्रभाशाली नेताले अन्नपूर्णसँग भने, त्यसैले अहिले विरोधको कुनै तर्क नपाएपछि संशोधनलई राष्ट्रघाती भन्ने आरोप लगाएर विरोध गरेको छ, यसमा कुनै तुक छैन, अन्तमा उ आफै संशोधनका पक्षमा आउछ ।' कांग्रेस सभापति शेरबहादुर देउवाले कांग्रेस नेताहरुसँग भएका अनौपचारिक छलफलमा एमालेको एउटा सर्थ छ त्यो माने संशोधनको पक्षमा आउछन्' भन्दै आएका छन् । तर त्यो के सर्त हो भन्ने जिज्ञासामा उनले अहिले भन्न मिल्दैन' भन्ने जवाफ दिदै आएका छन्। उक्त सर्त के होला त भन्नेमा कांग्रेस नेताहरुनै अलमलमा छन् । एमालेले राखेको गोप्य सर्त सत्ता वा लोकमान सिह कार्की मध्य एउटा हुन सक्छ' आईतबार देउवालाई बुढानिलकण्ठ पुगेर भेटेर फर्किएका एक केन्द्रीय सदस्यले अन्नपूर्णसँग भने, संशोधन प्रस्ताव पास हुनेमा सभापतिजी ढुक्क देखिनु भएको छ ।' कांग्रेसका एक अर्का प्रभावशाली नेताका अनुसार संशोधन प्रस्ताव पारित गर्ने विषयमा अहिले पनि एमाले, काग्रेस र माओवादी केन्द्रका नेताहरु भित्र भित्रै छलफलमा छन् । ति छलफलहरुमा एमालेले चुनावी सरकारमा आफ्नो हिस्सा खोजेको स्रोतका दावी छ । सामान्य विरोलो बाध्ने गरी संशोधनलाई परिमाजर्न गरेर प्रस्ताव दर्ता गरेपनि पारित गर्नेमा एमाले देखिएको छ' स्रोतले भन्यो, त्यसले अन्तिम रुप लिईसकेको छैन ।' सरकारको नेतृत्व गरेको माओवादी केन्द्र भने सकभर एमाले इतरका शक्तिहरुबाट दुई तिहाई बहुमत पुर्याएर संशोधन प्रस्ताव पारित गराउने र वर्तमान सत्ता समिकरणलाई संसदको चुनावपछि पनि कायमै राख्ने रणनीतिमा छ । एमालेले संशोधन प्रस्तावका पक्षमा मतदान नगरे मधेसी मोर्चाले पक्षमा मतदान गर्छ' स्रोतले भन्यो, तर मोर्चा सहित अन्य साना दललाई कसरी मनाउने भन्नेमा पनि भित्र भित्र तिब्र छलफल भैरहेको छ ।' मधेसी मोर्चा भने एमालेले संशोधन प्रस्तावको समर्थन गर्ने अवस्थ नबने आफुहरु त्यसको विरोध गर्दै स्विकार गरेर त्यसलाईनै चुनवी नारा बनाएर जाने रणनीतिमा छन् । तर एमाले नआएर संशोधन प्रस्ताव फेल हुने अवस्था आए मधेसका लागि आंशिक भएपनि माग संशोधन भएको भन्दै त्यसलाई समर्थन गर्दै बाँकी माग सम्वोधनका लागि चुनावी नारा बनाएर अघि बढ्ने रणनीतिमा छन् । यसले दलहरु संशोधन प्रस्तावलाई चुनावी रणनीतिका रुपमा विरोध वा समर्थनको रणनीति बनाउने देखिएको छ । एमाले बाहेक संसदमा दुई तिहाई बुहमत पुर्याएर सरकारले दर्ता गरेको संशोधन प्रस्ताव पारित गराउन नेमकिपा र चित्रबहादुर केसीको जनमोर्चा बाहेक अरु सबै साना दललाई मनाउनु पर्ने हुन्छ । त्यसका लागि माले सहित ति साना दललाई सत्तामा राम्रो हिस्सा दिनुपर्ने हुन्छ । कांग्रेस र माओवादीको नेतृत्व सत्ता वाडफाँटका लागि तयारै देखिएको छ । संविधान संशोधनको लागि वातावरण बनाउन सरकारले केही दिनभित्रै स्थानीय चुनावको मिति घोषणा गर्ने आन्तरिक तयारी समेत गरेको छ । चुनाव घोषणा गरेपछि त्यसलाई अस्विकार गर्न नमिल्ने र त्यसले संविधान संशोधनमा समर्थन गराउने वार्तामा सकरात्मक वातवरण बन्ने सत्तारुढ दलहरुको बुझाई छ ।"
चीनमा नेपालसम्बन्धी चलचित्र बन्दै,"काठमाडाैं: चिनियाँ चित्रकारको एक टोलीले प्रधानमन्त्री पुष्पकमल दाहाल प्रचण्डलाई चिनियाँ राष्ट्रपति सीजिन पिङ र प्रधानमन्त्री प्रचण्डको फोटो हस्तान्तरण गरेको छ। मंगलबार प्रधानमन्त्री निवास बालुवाटारमा भेटेर चिनियाँ चित्रकारको टोलीले प्रधानमन्त्री प्रचण्ड र चिनियाँ राष्ट्रपति जिन पिङबीच ब्रिक्स सम्मेलनका क्रममा भारतको गोवामा भएको भेटको हस्तनिर्मित तस्बिर हस्तान्तरण गरेको हो। तस्बिर ग्रहण गर्दै प्रधानमन्त्री प्रचण्डले चिनियाँ कलाबाट आफू निकै प्रभावित भएको र यसले नेपालचीन सम्बन्धमा हार्दिकता थपेको बताएको प्रधानमन्त्रीको निजी सचिवालयले जनाएको छ। प्रधानमन्त्री प्रचण्डले भने,'नेपाल र चीनबीचको जनस्तरमा विकसित सम्बन्धले दुई देशबीचकै सम्बन्धमा प्रगाढता ल्याउँछ। जनता जनताबीचको सम्बन्ध विकसित गर्न तपाईहरुको कदम स्वागतयोग्य छ। भेटका अवसरमा चिनियाँ टोलीले बुद्धको जन्मस्थान लुम्बिनी लगायत नेपालको ऐतिहासिकता समेटेर चलचित्र निर्माणको तयारी भइरहेको जानकारी प्रधानमन्त्री प्रचण्डलाई गराएको थियो ।"
कमल थापा भन्छन्यथास्थितिमा संशोधन प्रस्तावलाई समर्थन गदैंनौंं,"काठमाडौंः राष्ट्रिय प्रजातन्त्र पार्टीका अध्यक्ष कमल थापाले प्रधानमन्त्री पुष्पकमल दाहाल प्रचण्ड नेतृत्वको सरकारले संसदमा दर्ता गराएको संविधान संशोधन प्रस्तावलाई आफ्नो पार्टीले यथास्थितिमा समर्थन नगर्ने बताएका छन्। थापाले संविधान संशोधन प्रस्तावमा उल्लेख भएका केही प्रावधानहरु राष्ट्रिय हित अनुकुल नरहेको, स्वयम मधेसवादी दलहरु नै असन्तुष्ट रहेको, प्रदेश नम्बर ५ का जनताहरु आन्दोलित भैरहेको र प्रतिपक्षी दल एमालेले संसद अवरुद्ध गरिरहेको र सत्तारुढ दलहरुवीच एकरुपता नदेखिएकोले यथास्थितिमा उक्त प्रस्तावलाई अगाडि बढाउन नहुने बताएका हुन्। मंगलबार रिपोर्टर्स क्लब नेपालले आयोजना गरेको साक्षात्कारमा अध्यक्ष थापाले भने,यथास्थितिमा जबरजस्ती ढंगले यो प्रस्तावलाई अगाडि बढाउनु हुँदैन, यसले मुठभेडको स्थिति सिर्जना गर्छ, त्यसैले नयाँ ढंगबाट सहमति र समझदारी गरेर विद्येयक अघि बढाउनुपर्छ, बृहत्त छलफल गरेर दलहरुवीच सहमति बनाएरमात्रै प्रस्ताव अघि बढाउनुपर्छ । उनले सत्तापक्ष, प्रतिपक्षी र मधेशवादी दलहरुवीच एकरुपता होस् भन्ने आफूहरुले चाहिँरहेको बताए । यद्यपि संसदमा संशोधन विद्येयक दर्ता हुनुलाई आफ्नो पार्टीले प्रक्रियाबारे सकारात्मक रुपमा लिएको उनको भनाइ थियो। अध्यक्ष थापाले राप्रपा वर्तमान सरकारको सत्तासाझेदार दल भएर पनि संशोधनबारे कुनै परामर्श नगरेको गुनासो गरे। उनले भने,सरकारमा हाम्रो पार्टी भएपनि यसमा हाम्रो कुनै स्वामित्व छैन, हामीलाई नैतिक बन्धन छैन् । उनले प्रमुख प्रतिपक्षी दलले संविधान संशोधन विद्येयकलाई संसदमा प्रस्तुत गर्न नदिने र निरन्तर संसद अवरुद्ध गर्ने कुरा प्रजातान्त्रिक मुल्य र मान्यता विपरित रहेको आरोप लगाए । उनले गणतन्त्र, धर्मनिरपेक्षता र संघीयता तीन वटै मुद्दामा जनमतसंग्रहमा जानुपर्ने धारणा राखे। थापाले भने,यी तीन वटा विषयमा जनताको प्रत्यक्ष जनमत लिईएको छैन, परोक्ष रुपमा दलहरुले यसलाई बोकेर मत मागेका मात्रै हुन्। थापाले यही संसदको कार्यकालभित्रै हिन्दूराष्ट्र बनाउन र धर्मनिरपेक्षता हटाउनको लागि आफ्नो पार्टीले संविधान संशोधन प्रस्ताव सदनमा लैजाने बताए ।"
"प्रचण्ड धनगढी पुग्दा तनाव, २५ एमाले नेता समातिए","धनगढीः प्रधानमन्त्री पुष्पकमल दाहाल प्रचण्ड सुदूरपश्चिम महोत्सवमा सहभागी हुन धनगढी पुग्दा यहाँ तनाव भएको छ । महोत्सवमा प्रधानमन्त्री उपस्थित हुने भएपछि प्रतिपक्षले अवरोध गरेको हो। अवरोधलाई हटाउने क्रममा ठूलो संख्यामा सुरक्षाकर्मी परिचालन भएपछि केहीबेर झडप पनि भयो। प्रदर्शनका क्रममा प्रहरीले जिल्ला अध्यक्षसहित २५ नेता तथा कार्यकर्तालाई पक्राउ गरेको छ। महोत्सव उद्घाटनमा अवरोध सिर्जना गरेको भन्दै प्रहरीले एमालेका जिल्ला अध्यक्ष दीर्घ कोडारी, सचिव रणबहादुर चन्द, सचिवालय सदस्य यज्ञ बास्तोला, अनेरास्ववियु जिल्ला अध्यक्ष चुडामणि भट्ट, युवा संघ नेपालका केन्द्रीय सदस्य मदनराज रेग्मीलगायत २५ जनालाई नियन्त्रणमा लिएको हो । महोत्सवमा प्रधानमन्त्री प्रचण्ड उपस्थित हुने भएपछि एमाले, जनमोर्चालगायत दलका नेता तथा कार्यकर्ताले संविधान संशोधन प्रस्तावको विधेयकको विरोध गर्दै टायर बालेर विरोध प्रदर्शन गरेका हुन् । प्रदर्शनपछि कोणसभामा सहभागी भएका नेता तथा कार्यकर्तालाई नियन्त्रणमा लिएको जिल्ला प्रहरी कार्यालयले जनाएको छ । प्रधानमन्त्री प्रचण्ड दाङमा पुल शिलन्यास गरेर धनगढी पुगेका छन् ।"
नवलपरासीलाई पाँच नम्बर प्रदेशमा राख्न माग गर्दै आन्दोलनको घोषणा,"काठमाडौंः नवलपरासी जिल्लालाई ५ नम्बर प्रदेशमा राख्न माग गर्दै थारु कल्याणकारी सभाले आन्दोलनका कार्यक्रम सार्वजनिक गरेको छ। थारु कल्याणकारी सभा नवलपरासीले मंगलबार पत्रकार सम्मेलन गरी नवलपरासी जिल्लालाई टुक्र्याएर ४ र ५ नम्बर प्रदेशमा विभाजन गरिएको भन्दै मसाल जुलुसदेखि नेपाल बन्दसम्मका आन्दोलनका कार्यक्रम सार्वजनिक गरको हो। थारु कल्याणकारीसभा नवलपरासीका सभापति गणेशमान महतोले ११ बुँदे आन्दोलनका कार्यक्रम घोषणा गरे। उनले भने, वर्तमान संविधानमा उल्लेख गरिएको प्रादेशिक सीमाङ्कनले थारु बाहुल्य नवलपरासीको नवलपुर क्षेत्रलाई प्रदेश नम्बर ४ मा राखेर आम थारु समुदायहरुको आत्मा सम्मान, स्वाभिमान, भाषा, संस्कृति र पहिचानलाई समाप्ता पार्ने गरी जातीय ल्कस्टरलाई खण्डित गरेको हामी कुनै पनि हालतमा मान्दैनौं यसले सम्पूर्ण थारुहरुलाई अन्याय गरेको छ। सभापति थारुले अहिलेको सीमांकनलाई संशोधन गरी नवलपुर क्षेत्रलाई प्रदेश नम्बर ५ मा समावेश गर्ने गरी संविधान संशोधन गर्न माग गरे। उनले भने,अरु बाँकी ७४ जिल्ला चाँही टुक्र्याउनु नपर्ने तर थारु जातिहरुको ऐतिहासिक थातथलो रहेको नवलपरासीलाई मात्र टुक्र्याएर तराईका आदीवासी भूमिपुत्र थारुमाथि गम्भीर षडयन्त्र भएको छ, यसलाई तत्काल सच्याउनु पर्छ । थारु कल्याणकारी सभाले सार्वजनिक गरेको आन्दोलन कार्यक्रमहरुमा मंसिर २२ गतेसम्म विभिन्न राजनीतिक दलहरुलाई ज्ञापनपत्र बुझाउने, २३ देखि २६ सम्म गाउँ जागरण अभियान सञ्चालन गर्ने, २७ र २८ मा विभिन्न बुद्धिजीवी र नवलपुर क्षेत्रका सांसदहरुसँग अन्तक्र्रिया गर्ने, २९ र ३० गते सरकारी कार्यालय घेराउ गर्ने, पुस १ गते नवलपुर क्षेत्रभरी मसाल जुलुस गर्ने, २ गते पूर्व पश्चिम राजमार्गमा १ घण्टा चक्का जाम र कोणसभा गर्ने, ३ गते २ घण्टा स्थानीय निकाय घेराउ गर्ने, ४ गते १ दिन नवलपुर बन्द गर्नेलगायतका रहेका छन्।"
विदेशीको इशारामा आएको संशोधन प्रस्ताव स्वीकार्य छैनः विष्ट,"काठमाडौं: एमाले सचिव गोकर्ण विष्टले भारतको नाम नलिइ विदेशीको इशारामा आएको संविधान संशोधन विधेयकको प्रस्ताव स्वीकार्य नहुने बताएका छन् । राजधानीमा आयोजित अन्तरक्रिया कार्यक्रममा बोल्दै विष्टले जनसंख्याको आधारमा राष्ट्रिय सभाको निर्माण गर्ने प्रस्ताव कसको इसारामा आयो भन्दै भारततर्फ संकेत गरेका हुन् । हरेक प्रदेशको समान संख्यामा राष्ट्रियसभामा प्रतिनिधित्व हुने व्यवस्था हुँदाहुँदै जनसंख्याको आधारमा राष्ट्रियसभाको निर्माण गर्ने कुरा ल्याएर राष्ट्रिसभालाई असन्तुलित बनाउने प्रस्ताव कसको इसारामा आयो ?, प्रश्न गर्दै विष्टले भने, संसद् संवैधानी र कानुनी प्रस्ताव उपर छलफल गर्ने थलो भएको हुँदा संविधान र कानुनको दायरा बाहिरबाट ल्याइएको प्रस्तावलाई नेकपा एमालेले कुनैपनि हालतमा संसदमा छलफलमा गर्न दिन सक्दैन् । संविधान संशोधन प्रस्तावले देशमा संवैधानिक तथा राजनीतिक अराजकता पैदा गरेको समेत विष्टको भनाइ छ । संविधानको धारा २७४ को ४ र ५ ले रुपान्तरित संसदलाई सीमा हेरफेरको अधिकार नदिएको भन्दै विष्टले संविधानको पालनकर्ता सरकार स्वयम् नै संविधानको बर्खिलापमा लागेको आरोप लगाए । संसारको कुनै पनि संविधान शत प्रतिशत पूर्ण हुन नसक्ने भन्दै उनले नेपालको संविधान जनपक्षीय, लोकतान्त्रिक, प्रगतिशिल र अग्रगामी भएको दाबी गरे । नेता विष्टले संविधान संशोधन प्रस्ताव तत्काल फिर्ता गरेर चुनावको मिति घोषणा गर्न समेत सरकारलाई आग्रह गरेका छन् । देशको अहित हुने गरी आएको संविधान संशोधन प्रस्ताव फिर्ता गरेर सरकारले तत्काल चुनावको घोषणा गर्नुपर्छ, नेता विष्टले भने ।"
"कांग्रेस महामन्त्रीले भने, 'पाँच नम्बर टुक्राउन पाइँदैन'","चितवन: नेपाली कांँग्रेसका महामन्त्री डा शशांक कोइरालाले पाँच नम्बर प्रदेशलाई पहाड र तराईमा छुट्याउन नहुने बताएका छन्। चितवनमा मंगलबार बिहान पत्रकारसँग कुराकानी गर्दै उनले पार्टीको बैठकले यसबारे निर्णय नगरेको र छलफल भएको जानकारी पनि नभएको स्पष्ट गरे। 'जनभावना विपरीत सीमाङ्कन परिवर्तन हुन सक्दैन',उनले भने,'पहाड र तराई छुट्याउन हुन्छ वा हुँदैन भन्ने विषयमा आवश्यक गृहकार्य नगरी सरकारले प्रस्ताव दर्ता गरेकाले अहिले समस्या उत्पन्न भएको हो। प्रस्ताव दर्ता गर्नुअघि बृहत् छलफल गर्नुपर्थ्यो, त्यो हुन सकेन।' उनले ठूला तीन दल, राप्रपासहित मधेसकेन्द्रित दलबीचमा सहमति हुन नसके संशोधन प्रस्ताव फिर्ता लिनुपर्ने सुझाव दिए। भारतका मणिपुर, नागाल्यान्डलगायत प्रदेशमा रहेका आदिवासीलाई सरकारले छुट्टै रुपमा बजेट दिएर जीवनस्तर उकासिरहेको जानकारी दिँदै उनले नेपालमा पनि पिछडिएका जातिलाई छुट्टै बजेटको व्यवस्था प्रदेशभित्रै गर्न सकिने बताए। ठूलो दलको हिसाबले अहिलेको जिम्मेवारी काँग्रेसको भएकाले सबै दललाई मिलाएर लैजानुपर्ने उनले बताए। कोइरालाले भने,'सबै पार्टी मिलेर निकास खोज्नुपर्छ, त्यसको नेतृत्व काँग्रेसले गर्नुपर्छ।' पार्टीभित्र बृहत् छलफल गरी बैठकबाट आधिकारिक धारणा निकाल्नुपर्ने बताउँदै उनले छिटो निकास निकाल्न नसके जनताको विश्वास गुमेर जाने चेतावनी दिए। 'अहिलेको मुख्य चुनौती संविधान कार्यान्वयन नै हो,'उनले भने। रासस"
विद्युत् प्राधिकरणका सञ्चालकसँग ऊर्जा मन्त्रालयले माग्यो स्पष्टीकरण,"काठमाडौं: पदीय मर्यादा विपरीत काम गरेको भन्दै ऊर्जा मन्त्रालयले नेपाल विद्युत् प्राधिकरणका सञ्चालकलाई सार्वजनिक सूचनामार्फत पत्र बुझ्न भनेको छ । ऊर्जा मन्त्रालयले मंगलबार एक सूचना प्रकाशित गरी प्राधिकरणका सञ्चालकत्रय मनोजकुमार मिश्र, लक्ष्मणप्रसाद अग्रवाल र सुरज लामिछानेलाई सात दिनभित्र स्पष्टीकरण बुझाउन आग्रह गरेको हो । उनीहरुले मन्त्रालयले काटेको स्पष्टीकरणपत्र बुझ्न अस्वीकार गर्दै आएका थिए। प्राधिकरण सञ्चालक समितिका सदस्य रहेका तीनै जनाले पदीय मर्यादा विपरीत तथा प्राधिकरण ऐन, २०४१ को दफा १५ विपरीत काम गरेको पाइएकाले स्पष्टीकरण मागिएको हो। गत शुक्रबार पठाइएको पत्र बुझ्न अस्वीकार गरेकाले उनीहरुलाई सार्वजनिक सूचनामार्फत नै सात दिनभित्र पत्र बुझ्न र बुझ्ने काम नभए कानुनअनुसार कारबाही हुने मन्त्रालयको सूचनामा उल्लेख छ । ऊर्जाको स्पष्टीकरणपत्रमा अनधिकृत रुपमा सञ्चालक समितिको बैठक बस्ने तथा बैठकको निर्णय कार्यान्वयन गर्न दबाब दिने, त्यस्ता बैठकको निर्णय एवम् सूचना सार्वजनिक रुपमा प्रचार गर्नेजस्ता कार्य गरी प्राधिकरणको हित विपरीत काम गरेको पाइएकाले सार्वजनिक सूचनामार्फत स्पष्टीकरणपत्र सार्वजनिक गरिएको सूचनामा स्पष्ट पारिएको छ । मन्त्रीस्तरीय निर्णयअनुसार स्पष्टीकरण पेस गर्नेसम्बन्धी पत्र घर तथा कार्यालयमा बुझाउन जाँदा उपलब्ध नभएको र घरपरिवारले समेत बुझ्न अस्वीकार गरेको हुँदा सूचनामार्फत जानकारी गराइएको हो। सूचना प्रकाशित भएको मितिले सात दिनभित्र स्पष्टीकरणपत्र नबुझेको खण्डमा कानुनअनुसार कारबाही हुने मन्त्रालयले जनाएको छ। प्राधिकरणले अगाडि बढाएको विद्युत् कटौती नगर्ने अभियानलाई समेत सञ्चालकत्रयले अवरोध खडा गर्दै आएको बताइन्छ । रासस"
नेतालाई गाउँ जान प्रचण्डको निर्देशनः तीन हजार नौ सय ९९ सदस्यीय महाधिवेशन आयोजक समिति,"काठमाडौंः प्रधानमन्त्री एवम् नेकपा (माओवादी केन्द्र)का अध्यक्ष पुष्पकमल दाहाल प्रचण्डले सबै नेता तथा कार्यकर्तालाई गाउँ गाउँ गएर पार्टीको सङ्गठन निर्माण र स्थानीय निकाय निर्वाचनको वातावरण बनाउन निर्देशन दिएका छन् । पार्टी केन्द्रीय कार्यालय पेरिसडाँडामा आज बसेको पोलिटब्यूरो बैठकलाई सम्बोधन गर्दै उनले स्थानीय निर्वाचनलाई केन्द्रित गरेर काम गर्न र माओवादीलाई विजयी बनाउनसमेत निर्देशन दिएका हुन् । अध्यक्ष दाहालले सरकारले गरेका सकारात्मक कामको प्रचारप्रसार गर्दै संविधान कार्यान्वयनको वातावरण बनाउनसमेत निर्देशन दिएका हुन् । स्थानीय निकाय निर्वाचनलाई लक्षित गरेर बैठकले गाउँ नगर घरघर जाऊँ माओवादी केन्द्रलाई विजय गराऔँ भन्ने नारासमेत तय गरेको छ । संविधान कार्यान्वयनका लागि पहिलो चरणमा स्थानीय निकाय निर्वाचन नै पहिलो सर्त भएकाले त्यसमा पार्टीले सोही अनुसारको योजना बनाएर अगाडि जाने र त्यसका लागि पहिलो चरणमा जनताको मन जित्न र निर्वाचनको तयारीमा जुट्न नेता तथा कार्यकर्तालाई निर्देशन दिएको छ । त्यस्तै पार्टीले चुनाव लक्षित तीनमहिने कार्ययोजनासमेत घोषणा गरेको छ । कार्ययोजनाअन्तर्गत आगामी पुस मसान्त सम्ममा सदस्य नवीकरण गरिसक्ने र पुस १० गतेभित्र सबै प्रदेशका बैठक र प्रशिक्षण सम्पन्न गर्नसमेत निर्देशन दिएको छ । आगामी पुस १५ गतेसम्म जनवर्गीय सङ्गठनको एकीकरण र माघ मसान्त सम्ममा गाविस, वडा र नगर सम्मेलन तथा फागुन मसान्तसम्म जिल्ला सम्मेलन सम्पन्न गर्नसमेत बैठकले निर्देशन दिएको छ । स्थानीय निकायलाई केन्द्रित गरेर नेताको कार्यविभाजनसमेत गरिएको छ । प्रवक्ता पम्फा भुसालका अनुसार प्रदेश नं १ को इन्चार्जमा गोपाल किराँती र संयोजकमा सावित्रीकुमार काफ्ले, प्रदेश नं २ इन्चार्जमा मातृका यादव र संयोजक विश्वनाथ साह, प्रदेश नं ३ इन्चार्जमा हितमान शाक्य र संयोजकमा झक्कु सुवेदी, प्रदेश नं ४ इन्चार्जमा देव गरुङ र संयोजक कुमार अधिकारीलाई तोकिएको छ । यस्तै प्रदेश नं ५ इन्चार्जमा वर्षमान पुन र संयोजक पूर्ण घर्ती, प्रदेश नं ६ इन्चार्जमा शक्ति बस्नेत र संयोजक पारशमणि आचार्य, प्रदेश नं ७ इन्चार्जमा लेखराज भट्ट र संयोजक लक्ष्मण जोशीलाई जिम्मेवारी दिइएको छ । यस्तै विदेश विभागमा नारायणकाजी श्रेष्ठ र सङ्गठन विभागमा रामबहादुर थापालाई जिम्मेवारी तोकिएको छ । त्यस्तै बैठकले तीन हजार नौ सय ९९ सदस्यीय महाधिवेशन आयोजक समिति बनाएको छ । आयोजक समितिमा रहेका सदस्यलाई निर्वाचित भएर आउनैपर्ने व्यवस्था गरिएको छ । यसैगरी तीन सय ९९ सदस्यीय पोलिटब्यूरो, ९९ सदस्यीय सचिवालय र ३३ जना केन्द्रीय कार्यालयमा रहनेगरी कार्यविभाजन गरिएको स्थायी समिति सदस्य पुष्पविक्रम मल्लले जानकारी दिए । रासस"
संविधान संशोधन प्रस्तावको विरोधमा उल्टो जुलुस,"गुल्मीः सरकारले संविधान संसोधन प्रस्तावमा ५ नम्बर प्रदेशका पहाडी जिल्ला टुक्राएको विरोधमा गुल्मीमा आन्दोलन अझ सशक्त बन्दै गएको छ । सातौं दिन आन्दोलनकारीले सदरमुकाम तम्घासमा उल्टो जुलुस प्रर्दशन गरेका छन् । सरकार संविधान कार्यान्वयन गर्नुको सट्टा संविधान संशोधन तर्फ लागेको विरोधमा खबरदारी लागि उल्टो जुलुस गरेको आन्दोलनकारीले बताएका छन् । उल्टो जुलुसमा सरकार, प्रतिपक्ष र सर्वसाधारण र स्थानीय सबै सहभागी थिए । जनताको भावना विपरित ल्याइएको सीमांकन हेरफेर फिर्ता नल्याएसम्म आन्दोलन जारी रहेने संयुक्त आन्दोलन समितिका अध्यक्ष भुवन प्रसाद श्रेष्ठले बताए । सरकारले संविधान संशोधनमा पहाडी जिल्ला टुक्राएको विरोधमा ७ दिनदेखि गुल्मी अनिश्चितकालिन बन्द हुदै आएको छ । लगातारको बन्दबाट गुल्मीको जनजीवन कष्टकर बन्दै गएको छ । बन्दको अवज्ञा गरेको भन्दै गुल्मीको विभिन्न ठाउँबाट जिप, मोटसाइकल र बस डेढ दर्जन सवारी साधन नियन्त्रणमा लिएका छन् । आन्दोलनलाई थप अराजक बन्न नदिन स्वयम्सेवक दल गठन गरिएको छ । आन्दोलन अवधिभर कुनै पनि राजनीतीक दलको झण्डा नबोकी राष्ट्रिय झण्डा प्रयोग गर्ने निर्णय आन्दोलन परिचालन कमिटीको छ । विद्यालयमा अर्धबार्षिक परीक्षा संचालन भएकाले थप समस्या नहोस् भन्नका लागि शैक्षिक संस्था बन्द नगरिएको संयुक्त आन्दोलन परिचालन कमिटीका सदस्य मधुकृष्ण पन्तले जानकारी दिए ।"

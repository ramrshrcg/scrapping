शीर्षक,विवरण
सडकमा जवाफदेहीता,"सरकारले निर्वाचनसम्बन्धी तीनवटा विधेयक सदनमा पेस गरेको छ र बुझेर या नबुझेर ती विधेयकमा केही महत्त्वपूर्ण प्रावधान राखेको छ सरकारले । तर राजनीतिक दलहरूले खासगरी सत्ताधारी दलहरूले सदनमा प्रदर्शन गर्न नसकेको या नचाहेको जवाफदेही संस्कृति सडकमा विरोध प्रदर्शन गर्ने दलहरूबाट अपेक्षा गरिएको छ । वास्तवमा मुलुकको उत्पादकत्व, आम नागरिक र व्यवसायीको रोजगार तथा दैनिक जीविकालाई राजनीतिक दल या तिनीहरूसँग आबद्ध युवा, विद्यार्थी या मजदुर संगठनहरूले विविध बहाना र कालखण्डमा बन्दहड्तालमार्फत प्रतिकुल तरिकाले प्रभावित गर्दै आएका छन् । प्रभावितहरूमा राजनीतिक दलहरू तथा तिनीहरूका भ्रातृभगिनी संस्थाहरूप्रति आक्रोश छ, तर उनीहरूले व्यहोरेको क्षति प्राप्त गर्ने कानुनसँग दलहरूमा जनताको समस्याप्रति संवेदनशीलताको अभाव रहँदा उनीहरूले न्याय पाउन सकेका छैनन् । प्रस्तावित विधेयकमा सरकारी या निजी सम्पत्तिमा नोक्सानी पुर्याएमा या कुरूप बनाएका क्षतिपूर्ति या दण्डको जरिवाना प्रस्तावित गरिएको छ । सडकमा राजनीतिक दलको आह्वान हुने भीडबाट भएको क्षतिपूर्तिको लागि दलका पदाधिकारीलाई जिम्मेवार बनाउने व्यहोरा उल्लेख छ त्यसमा । तर, के सदनमा स्वेच्छाचारिता र जवाफदेही शून्य आचरण प्रदर्शन गर्दै आएका दल र नेतृत्वले सडकमा प्रदर्शित हुने आचरण र व्यवहारलाई सभ्य, व्यवस्थित र कानुनसम्मत बनाउन सक्लान् ? संविधान लेखनमा संविधानसभाका सदस्यहरूले तीनतीनपटक आफ्नै आयु थपे पहिलो संविधानसभाको र त्यो विस्तारित अवधिमा संविधान बन्न नसक्नुको, जनतालाई सामूहिक र संस्थागत रूपमा धोखा दिनुको जवाफदेही कसैले लिएन र दुनियाँमा कहिल्यै कतै नभएको उदाहरण नेपालमा स्थापित गरियो, दोस्रो संविधानसभाको निर्माण गरेर । अझ त्यसको लागि भनेर संविधानवादको मौलिक मूल्य मानिएको शक्ति पृथकीकरण तथा सन्तुलनको सिद्धान्त व्यवहारमा भत्कने गरी बहालवाला प्रधानन्यायाधीशकै नेतृत्वमा चार दलसँग सरकार निर्माण गरियो, न्यायपालिकाको गैरदलीय र निष्पक्ष चरित्रमा नमेटिने दाग लाग्ने गरी । अहिले निर्वाचनसम्बन्धी विधेयकमार्फत सडकमा समेत जवाफदेही सुनिश्चित गर्ने घोषित अभिप्रायका साथ सदनमा प्रस्तुत हुने नेपाली कांग्रेस र माओवादी दुवै यसअघिका विकृति तथा जवाफदेही शून्य राजनीतिको लागि समानरूपमा जिम्मेवार छन् । के साँच्चै हृदय परिवर्तन भएको हो त ? त्यसमा शंका गर्ने पर्याप्त ठाउँ छ किनकि जनताले देख्ने गरी कुनै आत्मसमीक्षा गरेका छैनन्, यी दलहरूले । त्यस्तै नेपालको राजनीतिमा खासगरी ०६३ को आन्दोलन र त्यसपछि विदेशी सहयोगको बाढी आएको छ । सत्ता र गैरसरकारी संस्थाहरूबीचको सीमारेखा मेटिएको छ । दाताहरूका प्रतिनिधिहरूले सरकारमा महत्त्वपूर्ण पद ओगटेका छन् । संविधानसभा र संसद्देखि न्यायपालिका र सञ्चार र सिंहदरबारमा दाताहरूको देखिने प्रभाव छ । त्यस्तै दलहरू र विद्रोहीहरूका गतिविधि पनि त्यसबाट मुक्त छैनन् । त्यस्तो अवस्थामा विदेशबाट चन्दा वर्जित गर्ने कानुन स्वागतयोग्य मानिनुपर्छ । तर सय मुसा खाएर हज गर्न गएको बिरालो जस्तै के सरकारले कानुन कार्यान्वयन गर्ला त गम्भीरता र इमानदारीसाथ ।"
द्विपक्षीय भ्रमणले नेपालभारत सम्बन्ध नयाँ मोडमाः भारतीय राजदूत,"काठमाडौंः नेपालका लागि भारतीय राजदूत रञ्जित रायले पछिल्लो समय नेपाल र भारत दुवैको तर्फबाट भएका उच्चस्तरीय द्विपक्षीय भ्रमणले नेपालभारत सम्बन्ध नयाँ उचाइमा पुगेको बताएका छन्। राजदूत रायले पछिल्लो समय द्विपक्षीय उच्चस्तरीय भ्रमणले नेपालभारत सम्बन्धमा नयाँ आयाम थपेको स्पष्ट पारे। बुधबार रिपोर्टर्स क्लब नेपालले आयोजना गरेको विशेष साक्षात्कारमा उनले भने,पछिल्ला उच्चस्तरीय भ्रमणले द्विपक्षीय सम्बन्धलाई नयाँ उचाई प्रदान गर्नको लागि उच्चस्तरीय राजनीतिक समझदारी बनेको छ, अहिले भैरहेका द्धिपक्षीय भ्रमण केवल शिष्टाचारको लागि मात्रै होईनन, यो त ठूलो उपलब्धि हो। उनले पछिल्लो समय भारतकी विदेशमन्त्री सुष्मा स्वराजले ५ पटक नेपाल भ्रमण गरेको र नेपालका विदेशमन्त्रीले पनि ६ पटक भारत भ्रमण गरेको उल्लेख गर्दै थपे,सायद यस्तो प्रकारको उच्चस्तीय भ्रमण विश्वमै कहीँपनि भएको छैन। रायले भने,तिहारको भाइटिका लगत्तै भारतीय राष्ट्रपति प्रणव मुखर्जीको नेपाल भ्रमण हुने, हाल भारतको नयाँ दिल्लीमा नेपालभारत प्रवुद्ध समूहको बैठक बसिरहेको छ, यी सबै उच्चस्तरीय भ्रमणले दुवै देशमा शान्ति, स्थायित्व र विकासमा टेवा पुर्याउँछ, दुवै देशले सम्बन्धलाई उच्च प्राथमिकता दिएको छ। पछिल्लो समय भारतको उरीमा भएको आतंकवादी हमलाको निन्दा गर्दै उनले भने,उरी हमलामा हाम्रा सैनिक जवानहरु मारिए, यो विषयलाई लिएर हाम्रो प्रधानमन्त्रीले पनि भन्नुएको छ कि, बम्बको आवाजमा वातचितको आवाज उझलिन्छ, त्यसैले विकास र समृद्धिको लागि एउटा राम्रो वातावरण बनाउनुपर्छ जसले मद्दत गर्न सकोस्।"
'देश बनाउन प्रचार होइन परिवर्तनमुखी हुनुपर्छ',"काठमाडौं: नेकपा एमालेका अध्यक्ष केपी शर्मा ओलीले देश बनाउन प्रचारमुखी नभई परिवर्तनमुखी हुनुपर्ने बताएका छन्। चाइल्ड नेपाल संस्थाको राष्ट्रिय बालअधिकार सम्मान, १२ औंँ साधारणसभा तथा सामाजिक लेखा परीक्षणको बुधबार उद्घाटन गर्दै पूर्वप्रधानमन्त्री ओलीले मुलुक बनाउन हरेक ठाउँ र क्षेत्रबाट सबैले हातमा हात मिलाउनुपर्नेमा जोड दिँदै प्रचारमुखी भन्दा परिवर्तनमुखी भएर काम गर्न आह्वान गरेका हुन्। बाल अधिकारको संरक्षणका लागि सरकारको मात्र नभई संस्थागत र व्यक्तिगतबाट योगदान हुनुपर्ने पनि उनले बताए। ओलीले राष्ट्रिय बालअधिकार सम्मान प्रारम्भिक बाल विकासका अभियानकर्ता अगाथा थापालाई प्रदान गरेका थिए। नेकपा एमालेका सांसद रामेश्वर फुयाँलले संसद्मा रहेर प्रारम्भिक बाल विकासका पक्षमा विगतमा पनि आफूहरुले काम गरेको बताउँदै संविधानको मौलिक हकमा व्यवस्था गरिएको बालअधिकार कार्यान्वयन हुनुपर्नेमा जोड दिए। कार्यक्रममा राष्ट्रिय मानवअधिकार आयोगका कार्यबाहक अध्यक्ष प्रकाश वस्तीले चाइल्ड नेपालले बालबालिकाका लागि सञ्चालन गर्ने माया हाम्रो अधिकार अभियानको शुभारम्भ गरेका थिए। रासस"
पहिरोका कारण बाटोमै रोकिएपछि बाबुरामले गरे फोनबाटै सम्बोधन,"गोरखाः नयाँ शक्ति नेपालका संयोजक डा बाबुराम भट्टराईले गृहजिल्ला गोरखामा आयोजित कार्यक्रमलाई फोनबाटै सम्बोधन गरेका छन्। बडा दशैंको अवसरमा जिल्लाबासीसंग शुभकामना आदान प्रदान कार्यक्रममा सहभागी हुन गोरखा आउन लागेको भट्टराई आँबुखैरेनीमा गएको पहिरोका कारण सडक अबरुद्ध भएपछि फोनबाटै कार्यक्रमलाई सम्बोधन गरेका हुन्। गोरखाको कबर्डहलमा आयोजना गरिएको कार्यक्रममा सहभागी हुन भट्टराई विहान ९ बजेदेखि बाटोमै रोकिएका थिए। राजमार्गबाट गोरखा जाने बैकल्पिक बाटो नहुँदा गोरखा जान नसकेका भट्टराईले दिउँसो साढे एक बजे मोबाइलबाटै सम्बोधन गरेका हुन्। सम्बोधनमा उनले पहिरोले थुनिकोमा दुःख ब्यक्त गरेका थिए। साथै उनले छिटोभन्दा छिटो संविधान संशोधन गरेर संबिधान कार्यान्वयनमा जानु पर्नेमा जोड दिए। संविधान संशोधन गर्दा प्रत्यक्ष निर्वाचित कार्यकारी राष्ट्रपतिको ब्यवस्था गर्नुपर्छ,उनले भने,देश विकासका लागि स्थिर सरकार चाहिन्छ। अस्थिर सरकारले देश विकास गर्न सक्दैन। स्थिरताका लागि पाँच वर्षसम्म सरकार चलाउन सक्ने प्रत्यक्ष निर्वाचित कार्यकारी राष्ट्रपति रहने ब्यबस्था संविधानमा गरिनुपर्नेमा उनको जोड थियो। उनले मोबाइलबाट करिब १५ मिनेट सम्बोधन गरेका थिए। सम्बोधनपछि उनी बिच बाटोबाटै काठमाडौं फर्किएका छन्।"
दल दर्ता गर्न अब पाँच सय हस्ताक्षर,"काठमाडौं: गृह मन्त्रालयले नयाँ दल दर्ताका लागि १० हजार हस्ताक्षर चाहिने व्यवस्था हटाएर पाँच सयमात्रै भए पुग्ने प्र्रस्ताव गरेको छ । संविधानसभा निर्वाचनका क्रममा नयाँ दल दर्ता गर्न १० हजार हस्ताक्षर चाहिने व्यवस्था खारेज गरी गृहले पाँच हजारमात्र भए पुग्ने प्रस्तावसहित राजनीतिक दलसम्बन्धी विधेयक संसद्मा दर्ता गरेको हो । गृहको यो प्रस्तावप्रति विभिन्न दल र निर्वाचन आयोगका पदाधिकारीले असन्तुष्टि जनाएका छन् । 'कम्तीमा पाँच सयजना नेपाली मतदाताले दलको सदस्यता प्राप्त गर्न गरेको प्रतिबद्धतापत्र र निजहरूको नागरिकता वा मतदाता परिचयपत्रको प्रमाणित प्रतिलिपिसहितको हस्ताक्षर चाहिन्छ', दल दर्तासम्बन्धी विधेयकको दफा ५ मा उल्लेख छ । 'दल दर्ताका लागि पाँच सयको हस्ताक्षर भन्ने व्यवस्थामा वृद्धि गनुपर्छ', एमाले सांसद गणेशमान गुरुङले मंगलबार संसद्मा भने, 'यो व्यवस्थाले दलहरू च्याउ उम्रेजस्तै हुने हुने खतरा छ ।' कांग्रेस सांसद रामहरि खतिवडाले सबैभन्दा धेरै राजनीति पेस फस्टाएको भन्दै पाँच सयको हस्ताक्षर मात्र राखिए च्याँखे थाप्ने र राजनीतिक स्थिरता कहिल्ये कायम हुन नसक्ने बताए । समानुपातिकतर्फ सिट पाउन साढे एक प्रतिशत थ्रेसहोल्ड राख्न आयोगले राखेको प्रस्तावलाई विधेयकबाट हटाइएकोमा पनि सांसदहरूले आपत्ति जनाए । 'तीनदेखि पाँच प्रतिशत थ्रेसहोल्ड राख्नैपर्छ', कांग्रेसका भरत शाहले भने, 'त्यसो नगर्ने हो भने राजनीति र सरकारको स्थायित्व हुन सक्दैन ।' उपप्रधान एवं गृहमन्त्री विमलेन्द्र निधिले राजनीतिक दल, मतदाता नामावली र निर्वाचन आयोग विधेयकमाथि विचार गरियोस् भनी राखेको प्रस्तावमा अधिकांश सांसदहरूले थ्रेसहोल्ड र दल दर्ताका लागि हस्ताक्षरको संख्या बढाउनुपर्नेमा जोड दिएका थिए । दलहरूको आन्तरिक लोकतन्त्र बलियो बनाउन भन्दै पाँच वर्षमा केन्द्रीय समिति वा प्रदेशसभाको नयाँ कार्यसमितिको निर्वाचन गर्नुपर्ने व्यवस्था गरिएको छ । तर कुनै विशेष परिस्थितिमा भने ६ महिना थप गर्न सकिने भन्दै दलहरूलाई सुविधाको मौका पनि विधेयकमा दिइएको छ । विधेयकमा दलले गर्न नपाउने भन्दै केही कडा प्रावधानको पनि प्रस्ताव गरिएको छ । सरकारी, सार्वजनिक, सामुदायिक वा निजी सम्पत्तिको तोडफोड, हानिनोक्सानी वा क्षति पुर्याउने वा पुर्याउन लगाउने काम गर्न नपाइने प्रस्ताव विधेयकमा गरिएको छ । 'यसले सार्वजनिक सम्पत्तिको हानिमात्र होइन, आन्दोलनकारीलाई देश विकासमा लाग्न पनि प्रेरित गर्नेछ,' एमाले सांसद यज्ञराज सुनुवारले भने । यस्तै सर्वसाधारणलाई असुविधा हुने गरी सार्वजनिक सेवा प्रवाहमा अवरोध पुर्याउन नपाउने प्रस्तावले पनि जुलुस, धर्ना वा विरोधका नाममा सर्वसाधारणले सास्ती नपाउने अपेक्षा सरकारले गरेको छ । सरकारले थ्रेस होल्ड हटाए पनि दुई वा दुईभन्दा बढी प्रतिनिधि निर्वाचित भएको दललाई संसदीय दलको मान्यता दिने प्रस्ताव गरेको छ । संसदीय दलको मान्यता पाउनेलाई संसद् सचिवालयले कर्मचारी, कार्यकक्ष र अन्य सुविधा दिनुपर्छ । विधेयकले राजनीतिक दलको आर्थिक संकलनमा पनि कडाइ गरेको छ । नेपाल सरकार, प्रदेश सरकार तथा स्थानीय तहको कुनै पनि निकाय वा कार्यालय, सरकारको आंशिक स्वामित्व वा नियन्त्रणमा रहेको संगठित संस्था, सर्वसाधारणको सेयर रहेको पब्लिक लिमिटेड, सरकारी वा सामुदायिक विश्वविद्यालय, क्याम्पस, विद्यालय वा प्राज्ञिक संस्था,राष्ट्रियअन्तर्राष्ट्रिय एनजीओआईएनजीओ, विदेशी सरकार, संस्था वा व्यक्ति, नाम नखुलेको व्यक्ति वा संस्थाबाट आर्थिक सहायता लिन नपाउने प्रस्ताव गरिएको छ । कुनै व्यक्ति वा संगठित संस्थाबाट २५ हजारभन्दा बढी आर्थिक सहयोग बैंकिङ चेक वा बैंकिङ ट्रान्सफरमार्फत मात्र लिनुपर्नेछ । त्यसरी प्राप्त गर्ने रकमको रसिद अनिवार्य गरिएको छ । आर्थिक वर्ष सकिएको ६ महिनाभित्र लेखा परीक्षण गरी एक महिनाभित्र निर्वाचन आयोगमा बुझाउनुपर्ने व्यवस्था पनि ऐनमा गरिएको छ । दुई वा सोभन्दा बढी दलले संयुक्त निर्वाचन चिह्न लिएर निर्वाचनमा जान पाउने नयाँ प्रस्ताव पनि विधेयकमा गरिएको छ । 'निर्वाचनको प्रयोजनका लागि मान्यता प्राप्त गर्न चाहने दुई वा सोभन्दा बढी दलले कुनै दलले प्राप्त गरेको निर्वाचन चिह्न वा अन्य कुनै निर्वाचन चिह्न लिई संयुक्त रूपमा निर्वाचनमा सहभागी हुने गरि निवेदन दिन सक्नेछन्', दफा ४८ मा उल्लेख छ । यस्तै कुनै दलको केन्द्रीय समिति वा प्रदेश समितिको सांगठनिक संरचना समानुपातिक समावेशी प्रतिनिधित्वका आधारमा नबनाएमा पचास हजार रुपैयाँ वा दुईवटा निर्वाचनसम्म भाग लिन नपाउने प्रस्ताव गरिएको छ । संसद्मा पेस भएका तीनवटै निर्वाचनसम्बन्धी विधेयकमाथि अब दसैंपछि मात्र समितिमा छलफल हुने भएको छ ।"
'प्रधानमन्त्री प्रचण्ड भारतीय विस्तारवादको कठपुतली',"भक्तपुरः नेपाल मजदुर किसान पार्टीका अध्यक्ष नारायणमान बिजुक्छेले नेकपा माओवादी केन्द्रका अध्यक्ष एवं प्रधानमन्त्री पुष्पकमल दाहाल प्रचण्डविरुद्ध नयाँ सत्ता समीकरणको चलखेल सुरु भएको दावी गरेका छन्। उनले एमाले उपाध्यक्ष वामदेव गौतमको नेतृत्वमा नयाँ सत्ता समीकरणको चलखेल सुरु भएको र उक्त सरकारको लागि मन्त्री बन्ने नेताहरुको सूचीसमेत तयार भइसकेको दावी गरेका हुन्। नेमकिपाको जनवर्गीय संगठन नेपाल क्रान्तिकारी युवा संघ केन्द्रीय समितिद्वारा बुधबार आयोजित विजया दसमी, नेपाल संवत् ११३७ नयाँ वर्ष, दीपावलीको शुभकामना कार्यक्रमलाई सम्बोधन गर्दै अध्यक्ष बिजुक्छेले सधैं सत्ता र पद चाहिरहने एमाले यो बाटोमा जानसक्ने सम्भावना बढिरहेकोसमेत बताए। अहिलेको संक्रमणकालीन अवस्थामा कांग्रेस सरकारको नेतृत्वमा आउन चाहिरहेको छैन, उनले भने, भारतीय विस्तारवादले पनि कांग्रेसभन्दा अरु दलकै नेतालाई सरकारको नेतृत्व खोजिरहेको छ। उनले प्रधानमन्त्री प्रचण्डलाई भारतीय विस्तारवादको कठपुतलीको संज्ञा दिए। प्रधानमन्त्री प्रचण्ड भारतीय विस्तारवादका कठपुतली हुन् । गएको ६०७० वर्षमा भारतीय विस्तारवादले गर्न नसकेको काम अहिले प्रचण्डमार्फत गरेको छ, बिजुक्छेले भने। उनले प्रधानमन्त्री प्रचण्डका सचिव तथा सल्लाहकारहरुसमेत भारतीय दलाल भएको दावी गरे। प्रचण्डका सचिव तथा सल्लाहकारहरु भारतीय विस्तारवादका दलाल नभएका भए नेपाललाई भूटानको स्थितिमा पुयाउन सकिने थिएन, उनले भने, त्यसैले प्रचण्डले भारतीय विस्तारवादसामु आत्मसमर्पण गर्नु राम्रो संकेत होइन। उनले भारतीय विस्तारवादविरुद्ध कुनै पनि बेला संघर्ष र आन्दोलन गर्नुपर्ने स्थिति आएको भन्दै त्यसको लागि तयार रहनु युवाहरुलाई निर्देशन दिए। अबको आन्दोलन प्रधानमन्त्री, त्यसको कार्यालय बालुवाटार र सिंहदरबार नभई सीधै भारतीय दूतावास केन्द्रित गर्नुको विकल्प भएको उनको भनाइ थियो। बिजुक्छेले स्थानीय तहबारे तीन दलले गरेको सहमतिअनुसार चैतभित्र निर्वाचन हुने सम्भावना नभएको बताए। तीन ठूला दलहरुबीच भएको सहमति कार्यान्वयन हुनेमा त्यसका नेता तथा साँसदहरु नै विश्वस्त नभएको उनको भनाइ थियो। उनले निर्वाचनमा थ्रेस होल्ड राख्ने ठूला दलहरुको सोच र कार्यशैली पञ्चायती भएकोसमेत आरोप लगाए।"
'संविधान संशोधन गरेर हिन्दू राष्ट्र कायम गर्नुपर्छ',"काठमाडौं: राष्ट्रिय प्रजातन्त्र पार्टी नेपालका अध्यक्ष कमल थापाले मुलुकमा संविधान संशोधनको कार्य अगाडि बढाउँदा देशलाई हिन्दू राष्ट्र कायम गर्ने प्रक्रिया पनि अगाडि बढाउनुपर्ने बताएका छन्। पार्टीको चन्द्रागिरि नगर कमिटीले दसैँ, नेपाल संवत्, तिहार, छठलगायत पर्वका अवसरमा बुधबार आयोजित चियापान तथा शुभकामना आदानप्रदान कार्यक्रममा अध्यक्ष थापाले करिब ८२ प्रतिशत जनता हिन्दू धर्मावलम्बी भएको मुलुकमा उनीहरुको भावनाअनुसार हिन्दू राष्ट्र हुनुपर्नेमा जोड दिए। उनले मुलुकमा वैदेशिक हस्तक्षेप तीव्र गतिमा बढ्दै गएकाले राष्ट्रवादी शक्ति एकताबद्ध हुनुपर्ने बताउँदै राष्ट्रमा विद्यमान समस्या समाधानका लागि देश र जनताको आवश्यकताका आधारमा सबै दल जिम्मेवार भई अघि बढ्नुपर्ने बताए। थापाले देशमा बसोबास गर्ने सबै जाति समुदायका पर्व तथा संस्कृतिलाई सबैले स्वीकार्ने परम्पराले सामाजिक सद्भाव तथा राष्ट्रिय एकता बलियो बनाउने विचार व्यक्त गरे। सोही पार्टीका युवा नेता देवेन्द्र प्रधानले स्थानीय निकायको अभावमा स्थानीय विकास तथा पूर्वाधार निर्माणका कार्यले गति पाउन नसकेको बताउँदै चाडो स्थानीय तहको निर्वाचनको वातावरण बनाउन आग्रह गरे। चन्द्रागिरि नगर कमिटीका संयोजक प्रकाश थापाले चन्द्रागिरि क्षेत्रमा सबै जाति तथा समुदाय मेलमिलाप गरी बसेकाले पनि उक्त क्षेत्र समावेशी रहेको बताउँदै सबैका विभिन्न पर्वमा यस किसिमको सांस्कृतिक आदानप्रदान हुने गरेको जानकारी दिए। रासस"
'संवैधानिक निकायका प्रमुखविरुद्ध महाअभियोग लगाउन मिल्दैन',"धनगढी: स्वास्थ्य मन्त्री गगनकुमार थापाले अनशनमा बसेका प्राध्यापक डा गोविन्द केसीको जीवनरक्षाका निम्ति सहयोग गर्न सांसदहरुसँग आग्रह गरेका छन्। बुधवार आयोजित पत्रकार सम्मेलनमा नेपाली काँग्रेसका युवानेतासमेत रहेका मन्त्री थापाले स्वास्थ्य मन्त्रालयभित्र गलत कुरा हुन नदिने भनेर आफूले डा केसीसँग अनशनमा नबसिदिन आग्रह गरेको बताए। मन्त्री थापाले भने,'त्रिभुवन विश्वविद्यालयको डिनको नियुक्तिको विषय टुङ्गिन सकेमा डा केसीको अनशन अन्त्य हुन सक्छ।' एक प्रश्नमा उनले सरकारले संवैधानिक निकायका प्रमुखविरुद्ध महाअभियोग लगाउन नमिल्ने र चाहेर पनि केही नहुने बताउँदै डा केसीले उठाएका मागको पक्षमा सांसदका रुपमा आफ्नो समर्थन भने रहेको दोहोर्याए। 'यो विषयमा छलफल चलाउनुपर्छ भनेर आफूले संसदमा बोलेको हो, तर आज आफू फरक क्षमतामा छु,' मन्त्री थापाले भने। स्वास्थ्य क्षेत्रमा सुधारको माग गर्दै त्रिविवि शिक्षण अस्पतालका प्राध्यापक डा गोविन्द केसी हाल अनशनमा बसिरहेका छन्। रासस"

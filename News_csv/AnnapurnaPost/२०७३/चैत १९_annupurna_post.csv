शीर्षक,विवरण
काँग्रेसद्वारा घोषणापत्र तयारी समितिलाई पूर्णता,"काठमाडौँ: नेपाली काँग्रेसले केन्द्रीय सदस्य महेश आचार्यको संयोजकत्वमा गठित स्थानीय तह निर्वाचन घोषणापत्र तयारी समितिलाई आज पूर्णता दिएको छ। केन्द्रीय कार्यसमितिको गत आइतबारको बैठकको निर्णयानुसार गठित उक्त समितिलाई ३५ सदस्यीय बनाएर आज पूर्णता दिएको हो। घोषणापत्रलाई अन्तिम रुप दिन समितिले केन्द्रीय कार्यसमितिका पदाधिकारी र सदस्यसँग परामर्श गर्नुका साथै पार्टीबाट मन्त्रिपरिषद्मा सदस्य रहेका सबै मन्त्री घोषणापत्र तयारी समितिका आमन्त्रित सदस्यका रुपमा रहने उक्त पार्टीले आज जनाएको छ। समितिले पार्टीका सांसद र संसदीय दलसँग परामर्श गर्ने कार्यविधि अवलम्बन गर्ने तथा सबै भ्रातृ एवम् शुभेच्छुक संस्थाका सभापतिअध्यक्षलाई छलफलमा आमन्त्रण गर्ने, पार्टीका विभिन्न तहनिकायबाट सुझाव आह्वान गर्नेछ। त्यसैगरी समितिले पार्टी निकटका बुद्धिजीवी प्रबुद्ध वर्गसँग विषयगत परामर्श गर्ने जनाएको छ। उक्त समितिका सदस्यमा रामशरण महत, फरमूल्लाह मन्सुर, मानबहादुर विश्वकर्मा, नारायण प्रकाश साउद, डा शेखर कोइराला, उमाकान्त चौधरी, भीष्मराज आङ्दम्बे, आनन्दप्रसाद ढुङ्गाना, चन्द्र भण्डारी, कमला पन्त, धनराज गुरुङ, प्रदीप पौडेल, विश्वप्रकाश शर्मालगायत छन्। रासस"
काँग्रेसद्वारा घोषणापत्र तयारी समितिलाई पूर्णता,"काठमाडौँ: नेपाली काँग्रेसले केन्द्रीय सदस्य महेश आचार्यको संयोजकत्वमा गठित स्थानीय तह निर्वाचन घोषणापत्र तयारी समितिलाई आज पूर्णता दिएको छ। केन्द्रीय कार्यसमितिको गत आइतबारको बैठकको निर्णयानुसार गठित उक्त समितिलाई ३५ सदस्यीय बनाएर आज पूर्णता दिएको हो। घोषणापत्रलाई अन्तिम रुप दिन समितिले केन्द्रीय कार्यसमितिका पदाधिकारी र सदस्यसँग परामर्श गर्नुका साथै पार्टीबाट मन्त्रिपरिषद्मा सदस्य रहेका सबै मन्त्री घोषणापत्र तयारी समितिका आमन्त्रित सदस्यका रुपमा रहने उक्त पार्टीले आज जनाएको छ। समितिले पार्टीका सांसद र संसदीय दलसँग परामर्श गर्ने कार्यविधि अवलम्बन गर्ने तथा सबै भ्रातृ एवम् शुभेच्छुक संस्थाका सभापतिअध्यक्षलाई छलफलमा आमन्त्रण गर्ने, पार्टीका विभिन्न तहनिकायबाट सुझाव आह्वान गर्नेछ। त्यसैगरी समितिले पार्टी निकटका बुद्धिजीवी प्रबुद्ध वर्गसँग विषयगत परामर्श गर्ने जनाएको छ। उक्त समितिका सदस्यमा रामशरण महत, फरमूल्लाह मन्सुर, मानबहादुर विश्वकर्मा, नारायण प्रकाश साउद, डा शेखर कोइराला, उमाकान्त चौधरी, भीष्मराज आङ्दम्बे, आनन्दप्रसाद ढुङ्गाना, चन्द्र भण्डारी, कमला पन्त, धनराज गुरुङ, प्रदीप पौडेल, विश्वप्रकाश शर्मालगायत छन्। रासस"
र्इश्वर पोखरेल भन्छन् मधेसी मोर्चाको दोहोरो चरित्र देखायाे,"धनकुटाः नेकपा एमालेका महासचिव ईश्वर पोखरेलले मधेसी मोर्चाले दोहोरो चरित्र देखाएको आरोप लगाएका छन् । प्रेस चौतारी नेपाल धनकुटाले शनिकार किहान आयोजना गरेको पत्रकार सम्मेलनमा कोल्दै महासचिव पोखरेलले मधेसी मोर्चाले बाहिरीरुपमा स्थानीय तह निर्वाचनको बिरोध गरेपनि भित्रि रुपमा तल्लो तहमा चुनावको प्रचार प्रसार गरेर तयारी थालिसकेको उनले बताए । त्यस्तै उनले संविधान संसोधन गर्ने कुरा अब औचित्यहिन भएको बताए । उनले भने, संविधान कार्यान्वयनको लागि संसोधन होइन । निर्वाचन आवश्यक छ । संसोधन बेमौसमीको बाजा हो ।' मधेस केन्द्रित दलले संविधान संशोधनको कुरा उठाएर अस्थिरता सिर्जना गरिरहेका छन् । संसोधन मार्फत हिन्दी भाषालाई कामकाजको भाषा बनाउन खोजिएको उनले आरोप लगाए । पहाड र तराईमा छुट्टै राष्ट्रियता छ भन्ने बनाउन खोजेका छन् । त्यसैले संविधान संशोधन नहुने उनको भनाई छ । मधेसमा एमाले मुक्त अभियान चलाउने र निर्वाचनमा एमालेविरुद्ध अपवित्र गठबन्धन गर्ने तयारी गरिरहेको बताउँदै उनले नेकपा एमाले जुनसुकै अपवित्र गठवन्धनको सामना गर्न तयार भएको बताए।"
चुनाव बारे राष्ट्रपतिको चासो,"काठमाडौं : राष्ट्रपति विद्यादेवी भण्डारीले प्रमुख निर्वाचन आयुक्त अयोधिप्रसाद यादवलगायत आयुक्तसँग वैशाख ३१ का लागि तय गरिएको स्थानीय निर्वाचनको तयारीका बारेमा जानकारी लिएकी छन् । शीतलनिवासमा भएको परामर्शमा प्रमुख आयुक्त यादवले निर्वाचनको तयारीमा आयोग पूर्ण रूपमा लागेको अवगत गराएका थिए। उनले आयोगको तयारी युद्धस्तरमा अघि बढेको ब्रिफिङ गरेको जानकारी शीतलनिवास स्रोतले दिएको छ । यादवको भनाइ उद्धृत गर्दै स्रोतले भन्यो, 'प्रदेश नं २ का ६ जिल्लामा मतदान केन्द्र निर्धारण गर्न कठिनाइ भए पनि ती जिल्लामा निर्वाचन केन्द्र छिटै तोकिनेछ ।' राष्ट्रपति भण्डारीले संविधानले परिकल्पना गरेअनुरूप महिला र दलितको प्रतिनिधित्व सुनिश्चित गराउन सेचत रहन आयुक्तहरूलाई निर्देशन दिएको जानकारी उनका प्रवक्ता मोहनप्रसाद वाग्लेले दिए ।"
प्रबुद्ध व्यक्ति समूह बैठक आगामी साता,"काठमाडौः नेपालभारत सम्बन्धको बृहत् समीक्षा गर्न गठित प्रबुद्ध व्यक्ति समूह (ईपीजी) को तेस्रो बैठक यही चैत २३ र २४ गते काठमाडौंमा हुने भएको छ । ईपीजीका नेपाल सचिवालयका कार्यकारीनिर्देशक यादव खनालका अनुसार बैठकमा विशेषगरी नेपालभारत सन् १९५० को शान्ति तथा मैत्री सन्धिको पुनरवलोकनका विषयमा छलफल हुनेछ । अधिकारीहरूका अनुसार नेपालले उक्त सन्धिको धारा ५, ६ र ७ मा संशोधन गर्न चाहेको छ । सन्धिको धारा पाँचअनुसार नेपालले भारतबाट वा भारतीय बाटो हुँदै हतियार, युद्धसामग्री वा गोलाबारुद आफ्नो सुरक्षाका लागि खरिद गर्न पाउँछ तर त्यसरी खरिद गर्दा नेपालले भारतसँग परामर्श गर्नुपर्छ । सन्धिमा हस्ताक्षर भएकै बेलादेखि सन्धिका प्रावधानले नेपालको सार्वभौमसत्ता र स्वतन्त्रतामाथि अंकुश लगाएको भन्दै नेपालमा विरोध हुँदै आएको छ । सन्धिको धारा ६ मा नेपाल तथा भारतका नागरिकले एकअर्को देशमा औद्योगिक तथा आर्थिक विकासका लागि प्रत्यक्ष सहभागी हुने तथा ठेक्कापट्टामा विशेष प्राथमिकता दिनुपर्ने व्यवस्था छ । नेपालले भारतीय नागरिकलाई नेपालीसरह व्यवहार गर्नुपर्ने हुन्छ जुन नेपालको हितमा छैन । नेपालले सुरुबाटै यो धाराको विरोध गर्दै आएको छ । सन्धिको धारा ७ ले नेपाल र भारत सरकारले एकअर्को देशका नागरिकलाई आफ्नो देशमा बसोबासको अधिकार, घरजग्गा खरिद गर्नसक्ने, व्यापारिक गतिविधिमा समान रूपमा सहभागी हुन र एकअर्काको भूमिमा सहज रूपमा आवातजावत गर्न पाउनेछन् । तर नेपालले सन्धिको यो धाराको विरोध गर्दै आएको छ । सन्धिअन्तर्गतकै लेटर अफ एक्सचेन्ज' नेपालका लागि झन् घातक मानिन्छ । जसअनुसार नेपालमा प्राकृतिक सम्पदाको विकास अथवा कुनै औद्योगिक परियोजनाहरूको स्थापना गर्न, नेपाल सरकारले वैदेशिक सहायता लिने निर्णय गरेमा, नेपाल सरकारले अरू विदेशी सरकार वा अरू विदेशी नागरिकले दिने सहुलियतभन्दा कम नभएमा भारत सरकार वा भारतीय नागरिकमध्ये जसलाई होस् त्यसलाई ग्राह्यता दिनुपर्ने हुन्छ । नेपालका लागि असमान मानिएको १९५० को सन्धिबारे विगतमा भारतसँग छलफल भए पनि ठोस रूपमा टुंगिन सकेको थिएन । बैठकमा सन्धिका प्रावधानका विषयमा नेपाली र भारतीय पक्षले आआफ्ना धारणा राख्नेछन् । प्रबुद्ध समूहको बैठकमा सन् १९५० को सन्धिका अलावा दुई देशबीचको जलस्रोत क्षेत्रमा सहकार्यका लागि देखिएका समस्याका बारेमा पनि छलफल हुने भएको छ । नेपालभारत शान्ति तथा मैत्री सन्धि (सन् १९५०) लगायत अन्य द्विपक्षीय सहमति र सन्धिबारे समूहले दुवै सरकारलाई दुई वर्षभित्र प्रतिवेदन दिनेछ । समूहमा नेपालका तर्फबाट पूर्वराजदूत डा भेषबहादुर थापा, एमाले सांसद राजन भट्टराई, कानुनविद् सूर्यनाथ उपाध्याय र पूर्वमन्त्री नीलाम्बर आचार्य सदस्य छन् । त्यसैगरी भारतका तर्फबाट नेपालका लागि पूर्वराजदूत जयन्त प्रसाद, प्राध्यापकद्वय महेन्द्र पी लामा र भुवनचन्द्र उप्रेती तथा भारतीय जनता पार्टीका नेता भगतसिंह कोसियारी सदस्य छन् ।"
सडक छेकेर एमाले सभा,"पोखरा : लेकसाइडबाट छुटेर साँझ ५ बजे आर्बाको कसेरी पुग्नुपर्ने पोखरा नगर बस समितिको ग १ ख ३७११ नम्बरको गाडी सवा ६ बजेसम्म बीच बाटो पनि पुगेको थिएन । सभागृहचोकबाटै जाममा परेको गाडी महेन्द्रपुल पुग्दा ६ बजेको थियो । जब कि अरू बेला २० मिनेटमै गाडी लेकसाइडबाट महेन्द्रपुल पुग्थ्यो । त्यो गाडीभन्दा अघि दिउँसो थुप्रै नगर बस पनि निर्धारित समयमा गन्तव्यमा पुग्न सकेनन् । सधैं गुड्ने रुटमा पनि गुड्न पाएनन् । कारण शुक्रबार पोखराको चल्तीको केन्द्र भाग चिप्लेढुंगामा एमालेले सडक छेकेर सभा आयोजना गरेको थियो । दर्जनभन्दा बढी गन्तव्यका गाडीको रुट परिवर्तन गरेर चलाउनुपरेको बस व्यवसायी समितिको क्यु समितिका उपसंयोजक रामकृष्ण भण्डारीले बताए । उनले भने, 'दिनभर भद्रगोल भयो ।' यात्रु पाइने रुटको सट्टा अर्कै बाटोबाट गुड्नुपर्दा कमाइ पनि नभएको उनले सुनाए । 'कमाइ नभएको होइन, घाटै पर्यो', उनले भने । सहरको ठ्याक्कै केन्द्रमा पर्ने सडकै छेकेर गरिएको सभाले शुक्रबार बिहान १० बजेदेखि साँझ साढे ६ बजेसम्म पोखराको सडक यातायात सेवा अवरुद्ध भयो । ट्राफिक प्रहरीले बिहानैदेखि गाडीहरूलाई मूल बाटोभन्दा फरकतिर डाइभर्ट गर्दागर्दै पनि जाम खुलाउन असिनपसिन पर्यो । 'हाम्रो त ड्युटी नै हो खटिन्छौं तर जनताले साह्रै दुःख पाए', प्रहरी नायब निरीक्षक शिव थापाले भने । पोखरा बस व्यवसायी समितिका भण्डारीले ३ सयभन्दा बढी नगर बसलाई शुक्रबारको सभाले अप्ठेरो पुर्याएको बताए । 'आज मात्रै होइन, सधैं सभा हुँदा भद्रगोल हुन्छ', उनले भने । जिल्ला ट्राफिक प्रहरी कार्यालय कास्कीका प्रमुख प्रहरी निरीक्षक विश्वराज अधिकारीका अनुसार प्रत्येक घन्टा पोखराको चिप्लेढुंगालगायत मुख्य चोकमा झन्डै १० हजार सवारीसाधनको आउजाउ हुन्छ । शुक्रबार दिनभर सभा गरिदिँदा हजारौं हजार सवारीको आउजाउ प्रभावित बन्यो र यातायात भद्रगोल हुन पुग्यो । संघीय समाजवादी पार्टीले पनि बिहीबार चिप्लेढुंगामा कार्यक्रम गरेको थियो । त्यतिबेला पनि सडकमै सभा भयो । केही अघि तरुण दलको अधिवेशन उद्घाटनसभा सडक छेकेरै आयोजना भएको थियो । त्यसअघि राप्रपाको एकीकृत सभा सडकमै भयो । दलहरूले धेरै सहभागी जुटाउन नसक्ने तर थोरैजना हुँदा पनि अटेसमटेस र धेरै देखियोस् भनेर साँघुरो चिप्लेढुंगामा सडक छेकेर कार्यक्रम गर्दै आएका छन् । २०४६ पछि कांग्रेसएमालेले अमरसिंह चौरमा र २०६२६३ पछि भने अधिकांश सभा सडक छेकेरै हुँदै आएको छ । सधैं सभा हुँदा वाक्क भएका स्थानीय व्यवसायीले सभा नगरिदिन पटकपटक आग्रह गर्दै आएका छन् । शुक्रबार एमाले सभा हुँदा आफ्नो पसल पूरै ढाकिने गरी सहभागीले गुम्स्याइदिएपछि एक व्यवसायीले एक कराई खुर्सानी डढाएर झोक पोखेका थिए । त्यसपछि उनको पसल थुनेर उभिएका एमाले कार्यकर्ता र सभाका सहभागी तितरबितर पनि भए । सडक वा अन्यत्र कार्यक्रम गर्दा आफ्नो व्यापारव्यवसायलाई पटकपटक मर्का परेपछि चिप्लेढुंगाका व्यवसायीले समिति नै गठन गरेर त्यसविरुद्ध आवाज उठाउँदै आएका छन् । चिप्लेढुंगा सिद्धार्थचोक व्यवसायी समितिका सचिव मोती भुजेल यस्ता सभासमारोहले व्यवसाय ठप्प पार्ने गरेको बताउँछन् । एमाले कास्कीका प्रचार संयोजक तेजनारायण अधिकारीले यसपालि सडकमै सभा भइहाले पनि आगामी दिनमा खुला चौरमा गरिने बताए । शुक्रबारको सभामा एमाले अध्यक्ष केपी ओलीले सम्बोधन गरेका थिए । उनले देश विकास र पोखरा विकासको आश्वासन बाँडेका थिए । उनले कांग्रेसले न्यायालयको आलोचना गरेर शक्ति पृथकीकरण अभ्यासको खिल्ली उडाएको पनि बताए । एमालेले शुक्रबार पोखरा चिप्लेढुंगामा सडक छेकेर गरेको सभा । तस्बिर सौजन्य : दुर्गा पौडेल"
अधिकार कार्यान्वयन गर्न संविधान अपरिहार्य,काठमाडौँः नेकपा (एमाले)का उपाध्यक्ष अष्टलक्ष्मी शाक्यले संविधानले दिएको अधिकार कार्यान्वयन गर्नका लागि पनि निर्वाचन अपरिहार्य रहेको बताएकी छिन् । एमाले नगर समन्वय समितिले आयोजनामा भएको बुढानीलकण्ठ नगरपालिका नगर समन्वय कमिटीको कार्यालयको स्थानीय सुन्दरबस्तीमा उद्घाटन गर्दै नेत्री शाक्यले नेपाली जनताका लागि निर्वाचन अत्यन्तै आवश्यक रहेकाले तोकिएकै समयमा नै निर्वाचन हुनुपर्नेमा जोड दिए । संविधानले विशेष गरी महिला र दलितको अधिकारलाई पूर्ण रुपमा सुनिश्चित गरेकाले अधिकारको प्रयोग गर्नका लागि उनीहरुलाई सक्रिय रुपमा निर्वाचनमा लाग्न उनले आग्रह गरे । कार्यक्रममा एमालेका केन्द्रीय सदस्य डा राजन भट्टराईले अब निर्वाचन कसैले पनि रोक्न नसक्ने बताए । संविधानको रक्षा र कार्यान्वयन गर्दै मुलुकलाई आर्थिक समृद्धितिर लैजान सबै एक भएर लाग्नुपर्नेमा उनले जोड दिए । निर्वाचनलाई रोक्न खोज्ने कुनै पनि तत्वलाई जनताले निर्वाचनकै माध्यमबाट अलग्याउने हुँदा विवेकअनुरुप काम गर्न डा भट्टराईले सबैलाई अनुरोध गरे । रासस
देउवाले भने ओलीले मुलुकलाई विखण्डन उन्मुख गराए,"सुनसरी: नेपाली काँग्रेसका सभापति शेरबहादुर देउवाले एमाले मधेस र मधेसी जनताको खिलापमा लागेको आरोप लगाएका छन्। काँग्रेस सुनसरी क्षेत्र नम्बर २ को क्षेत्रिय सम्मेलनलाई शनिवार सम्बोधन गर्दै देउवाले एमालेका कारण देश विखण्डन तर्फ उन्मुख भएको बताए। सभापति देउवाले एमाले अध्यक्ष केपी शर्मा ओली मधेस र मधेसी जनताको खिलापमा उत्रिएर पहाडि राष्ट्रबादको कुरा उचालेर देशलाई विखण्डनको दिशा तर्फ धकेलेको समेत आरोप लगाए।'देश हिमाल,पहाड र मधेस तीनवटै भुभागले समेटेको छ', देउवाले भने 'केपी ओलीजीले पहाडिया राष्ट्रबादको कुरा उठाएर देशलाई विखण्डन तर्फ धकेल्नुभयो।' देउवाले एमालेले मेची महाकाली अभियानका क्रममा मधेस र मधेसी जनताको विरोध गरेर देशलाई दन्द्धको अबस्थामा पुरयाएको आरोप पनि लगाए।देउवाले एमाले नेताहरुलाई मधेस र मधेसी जनताको हित विपरितका अभिव्यक्ति बन्द गर्न पनि आग्रह गरे। देउवाले एमालेका कारण संविधान संशोधन हुन नसकेको बताउदै संविधान संशोधन सर्बसहमतिले पारित गर्ने ठोकुवा गरे।देउवाले एमाले पनि बाध्य भएर संविधान संशोधनको पक्षमा आउने दावी गरे।उनले मधेसी जनताको अधिकार स्थापित गर्नका लागि संविधान संशोधन गरी नागरिकता र प्रदेशको सिमांकनको विषयमा टुगो लगाएरै छाड्ने दावी पनि गरे। देउवाले मधेसका जनताले चुनाव चाहेको भएपनि मधेसी दलहरुले चुनाव नचाहेको बताए।मधेसी दलहरुले निर्वाचनमा भाग नलिए पनि चुनाव सम्पन्न भएरै छाड्ने उनको भनाई थियो।देउवाले स्थानीय, प्रान्त र केन्द्रको चुनाव समयमा नै सम्पन्न गरी संविधानको कार्यान्वयन गरिने बताए।उनले कुनै पनि राजनैतिक दलहरुले चाहदैमा चुनाव जित्न नसक्ने बताउदै चुनावमा हराउने र जिताउने अधिकार जनतामा निहित भएको प्रष्ट पारे। कार्यक्रममा बोल्दै काग्रेस केन्द्रिय सदस्य विश्वप्रकास शर्माले एमालेको अहमताका कारण सप्तरी घटना घटेको आरोप लगाए।उनले एमाले अध्यक्ष केपी ओलीको गृह जिल्लामा स्ववियुको निर्वाचनमा पराजय बेहोरिसकेकाले एमालेलाई देशभरका जनताले आगामी स्थानीय निर्वाचनमा पराजित गरी एमालेको फुर्रफुरलाई समाप्त पारिदिने बताए। अर्का केन्द्रिय सदस्य मिन विकले एमाले समर्थक तत्कालिन सप्तरीका प्रजिअ र प्रहरी प्रमुखले सप्तरीका जनतालाई गोली ठोक्न लगाएको आरोप लगाए।"
सहमति 'दुई दिनभित्र',"काठमाडौं : प्रधानमन्त्री पुष्पकमल दाहालले मधेसी मोर्चासँग संविधान संशोधनका विषयमा सहमति जुटाउन दुई दिनको समय माग्दै आगामी साताभित्र फास्ट ट्र्याकबाट संविधान संशोधन गर्ने आश्वासन दिएका छन् ।प्रधानमन्त्रीनिवास बालुवाटारमा बिहीबार सत्तारूढ कांग्रेस, माओवादी केन्द्र र मधेसी मोर्चाबीच भएको छलफलमा दाहालले संविधानको धारा २७४ र राष्ट्रिय सभाको निर्वाचनमण्डलबाट गाविस र नगरपालिका प्रमुखको मतदान अधिकार हटाउने गरी संशोधन गर्ने जानकारी गराएका हुन् । संशोधन अगाडि बढाउने विषयमा दुई दिनभित्र माओवादी केन्द्र, कांग्रेस, राष्ट्रिय प्रजातन्त्र पार्टी र प्रमुख प्रतिपक्षी दल एमालेसँग अनौपचारिक छलफल गरी टुंगोमा पुग्ने प्रतिबद्धता दाहालले व्यक्त गरेका छन् ।'मलाई दुई दिनको समय दिनुहोस् । म २० गतेसम्म सत्तापक्ष र प्रमुख प्रतिपक्षबीच सहमति गरी संशोधनको विषयलाई टुंगोमा पुर्याउँछु', बैठकमा सहभागी कांग्रेस नेता रामचन्द्र पौडेलले प्रधानमन्त्री दाहालको भनाइ उद्धृत गर्दै भने । पौडेलले आफूहरू शुक्रबारै सहमति जुटाउने अपेक्षाअनुसार बैठकमा आएको भए पनि सहमति नजुटेको बताए । दाहालले आगामी तीन महिनाभित्र सीमांकनको विषय टुंगोमा पुर्याउन विशेष कार्यक्षेत्र र अधिकार दिँदै एक उच्चस्तरीय सीमांकन आयोग गठन गर्ने र त्यसको प्रतिवेदन कार्यान्वयनमा सरकार प्रतिबद्ध हुने धारणा राखेका थिए । संशोधनका विषयमा सहमति जुटाउन गठन गरिएको कार्यदलले अहिलेसम्म सहमति जुटाएका विषय प्रस्तुत गरेको थियो । सरकारी कार्यदलमा कांग्रेसका कृष्णप्रसाद सिटौला, माओवादी केन्द्रका कृष्णबहादुर महरा र संघीय समाजवादी फोरमका राजेन्द्र श्रेष्ठ छन् । सीमांकन टुंगोमा पुर्याउन शक्तिशाली आयोग गठन गर्नुपर्ने प्रस्ताव कार्यदलले गरेको छ । कार्यदलले संविधानको धारा २७४ मा प्रदेशको सीमांकन हेरफेरपछि सम्बन्धित प्रदेशले अनुमोदन गर्नुपर्ने व्यवस्था संशोधनमार्फत् हटाउने प्रस्ताव तयार गरेको थियो । दाहालले यो प्रतिवेदनमाथि आफूले थप अध्ययन गर्ने र अन्य दलसँग पनि अनौपचारिक सहमति खोज्ने बताए । मोर्चा र सत्तापक्षबीच निकटता बढेको छ । आइतबार पाँचबुँदे संशोधनमा हस्ताक्षर गरी लगत्तै संसद्बाट अनुमोदन गराउने रणनीति सत्ता पक्षको छ । 'वैशाख ३१ गते स्थानीय तहको निर्वाचन गर्नु छ । मोर्चाले अझै स्थानीय तहको संख्या बढाउनै जोड दिइरहेको छ । संख्याको कुरा र राष्ट्रिय सभाको भोटिङलाई लिएर अर्कोतर्फ इलेक्टोरल कलेजबाट हटाउनुपर्छ भन्नु आफैंमा विवादित भयो', कांग्रेस नेता पौडेलले भने । मोर्चाका नेताहरू सीमांकनका विषयमा प्रस्ट नभएको आरोप उनले लगाए । तराई मधेस लोकतान्त्रिक पार्टीका अध्यक्ष महन्थ ठाकुरले कार्यदलले तयार गरेको अवधारणा ब्रिफिङ गरेको जानकारी दिए । 'निर्णय गर्न शीर्ष नेतृत्व आवश्यक हुने भएकाले देउवा र थापालाई राखेर म निर्णय गर्छु । तपाईंहरूले उठाएका कुरा उहाँहरूसँग बसेपछि मिल्छ', ठाकुरले भने ।माओवादी केन्द्रकी प्रवक्ता पम्फा भुसालले कांग्रेस सभापति देउवा र राप्रपाका अध्यक्ष थापासँग सहमति गरेर संशोधनको विषय टुंग्याउने सैद्धान्तिक सहमति भएको बताइन् । राष्ट्रिय मधेस समाजवादीका प्रवक्ता केशव झाका अनुसार भाषा, नागरिकता, स्थानीय तहको संख्या र प्रदेशको सीमांकनका विषयमा धारा २७४ संशोधन गर्ने र धारा धारा ८६ मा राष्ट्रिय सभाको इलेक्टोरल कलेजबाट गाविस, नगरप्रमुख र उपप्रमुखको मतदान गर्ने अधिकार कटौती गर्ने सहमति भएको छ । संविधानको धारा ८६ मा स्थानीय तहका प्रमुख र उपप्रमुखको मतभारका आधारमा राष्ट्रिय सभा गठन हुने व्यवस्था छ । सहमति धेरै भएको र कार्यान्वयन नभएकाले पुनः कुनै लिखित प्रतिबद्धता नभएको उनले स्पष्ट गरे ।सहमति नहुनाको कारणबारे झाले अन्नपूर्णसँग भने, 'प्रधानमन्त्रीले स्थानीय तहको संख्या जनसंख्याका आधारमा बढाउँदै मोर्चाका माग पूरा गर्छु भन्नुभयो । मोर्चाले सहमतिभन्दा पनि प्रक्रिया र कार्यान्वयन खोजेकाले कुनै सहमति भएन ।' प्रधानमन्त्रीले आश्वासन दिएअनुसार माग पूरा गरे स्थानीय निर्वाचन सहज हुने मोर्चाका एक नेताले बताए । मोर्चा र सत्ता पक्षबीच पछिल्लो समयमा निकटता बढिरहेको छ । आइतबार पाँचबुँदे संशोधनमा हस्ताक्षर गरी लगत्तै संसद्बाट अनुमोदन गराउने रणनीति सत्ता पक्षको छ ।"

शीर्षक,विवरण
सत्य निरूपण आयोग,"बृहत् शान्ति सम्झौताको महत्ववपूर्ण पक्ष र उद्देश्य हो, बृहत् शान्ति सम्झौताको अक्षरशः कार्यान्वयन । द्वन्द्वको कारणलाई सम्बोधन गर्नु परिवर्तित राजनीति र सत्ताको उद्देश्य थियो भने द्वन्द्वका क्रममा राज्य र विद्रोही पक्षबाट भएका मानव अधिकार उल्लंघन तथा जघन्य अपराधका दोषीलाई पहिचान र उचित दण्ड दिएर वर्तमान तथा भविष्यलाई द्वन्द्वको छाया र तीक्तताबाट मुक्त प्रतिबद्धता सत्ता र विद्रोही पक्षबाट गरिएको थियो, उक्त सम्झौतामार्फत । ०६३ को परिवर्तित राजनीति बृहत् शान्ति सम्झौताको अक्षरशः कार्यान्वयनविना संस्थागत हुनु सक्तैन । राजनीतिक परिवर्तनलाई संस्थागत गर्ने नाममा अधुरो संविधान जारी गरिए पनि त्यसको सफलता या दीर्घायुबारे आम आशंका उत्पन्न हुन थालेको छ । एकातिर केही निश्चित पार्टीहरूले मात्र परिवर्तनसँग आफूलाई जोडेका छन् भने तीमध्ये सबैले संविधानलाई स्वीकार गरेका छैनन् । त्यसमा पनि बृहत् शान्ति सम्झौता अधुरो रहँदा द्वन्द्वकालका पीडितहरूले संविधानलाई असान्दर्भिक मान्न थालेका छन् । शान्तिका नाममा पीडितहरूलाई न्याय नदिने या न्यायबाट वञ्चित गर्नमा संविधानपक्षीय शक्तिहरू लागिपर्छन् भने त्यो संविधानले अन्याय र बेथिति मात्र संस्थागत गर्नेछ । अहिलेको डर त्यही हो । बृहत् शान्ति सम्झौतामा हस्ताक्षर भएको दुई महिनाभित्र गठन भइसक्नुपर्ने सत्य निरूपण तथा मेलमिलाप आयोग गठनमा नै आठ वर्ष लाग्यो । तर उक्त सम्झौताको अक्षर र अन्तर आशयअनुरूप कानुन नबनाइँदा आयोग निष्क्रिय बनेको छ । आयोग अध्यक्ष र सचिव महिनौंदेखि कार्यालयमा अनुपस्थित छन् । अर्कोतिर आयोगको घोषित उद्देश्यलाई पारदर्शी रूपमा अगाडि बढाउनुपर्ने धारणा राख्दै आएकी एक सदस्य माधवी भट्टविरुद्ध षड्यन्त्रको नेतृत्व आयोगकै अर्का सदस्यले गरेका छन् । अहिलेसम्म करिब ५८ हजार उजुरहरू दायर भए पनि द्वन्द्वको एउटा पक्ष अर्थात् तत्कालीन राज्य पक्षमाथि मात्र कारबाही हुने वातावरण बनिरहेको सदस्य भट्टको दाबी छ । त्यसो हुनु बृहत् शान्ति सम्झौताको स्पिरिट' को हत्या हुनु हो । आयोगको निर्माण पनि राजनीतिक या दलीय भागबन्डाकै आधारमा हुनु र उसलाई छानबिनमा सहयोग पुग्ने गरी अहिलेसम्म कानुन नबन्नुले राज्यको प्रतिबद्धता या त्यसको सम्पूर्ण अभाव देखिन्छ, छानबिनप्रति । आयोगका अध्यक्ष र सचिव लामो समय कार्यालय उपस्थित नहुनुले उनीहरूको जवाफदेहिता' मा प्रश्न उठेको छ । अनुपस्थितिको कारण के हो ? जिम्मेवारी निर्वाह गर्ने परिस्थिति छैन भने त्यसको स्पष्टीकरण उनीहरूबाट आउनु जरुरी छ, अन्यथा आफूले लिएको संवैधानिक दायित्वबाट भाग्नु पनि निष्क्रयता र दण्डहीनताको संस्कृतिको अनुमोदन ठानिनेछ ।"
निर्वाचन आयोग अगाडि राप्रपाको धर्ना,"काठमाडौंः आफ्नो विधानबाट 'हिन्दु राष्ट्र र राजसंस्था'सम्बन्धी वाक्यांश हटाएको विरोधमा सरकारमा रहेको राप्रपाले निर्वाचन आयोग घेराउ गरेको छ।निर्वाचन आयोगको उक्त निर्णय खारेजीको माग गर्दै राप्रपाका नेता तथा कार्यकर्ता जमलस्थित निर्वाचन आयोग अगाडि पुगेर धर्नामा बसेका हुन्। शान्तिवाटिकाबाट सुरु भएको जुलुसको नेतृत्व राप्रपाका वरिष्ठ नेता पशुपति शम्शेर जवरा, वुद्धिमान तामाङलगायतका नेताहरुले गरेका थिए। जुलुसमा सहभागीहरुले निर्वाचन आयोगको निर्णयविरुद्ध चर्को नारावाजी गरेका थिए। उनीहरुले विधानमा हिन्दु राष्ट्र र राजसंस्था सम्बन्धी वाक्यांश हटाउने निर्णय खारेज गर्न माग गरेका थिए। निर्वाचन आयोगले राप्रपाको विधान संविधानसँग बाझिएको भन्दै हिन्दु राष्ट्र र राजसंस्था सम्बन्धी वाक्यांश हटाएको थियो। आयोगको उक्त निर्णयविरुद्ध राप्रपा विरोधमा उत्रिएको हो। राप्रपाका नेताकार्यकर्ताहरुले आयोगको कार्यालय अगाडि एक घण्टा धर्ना दिनेछन्।"
प्रहरीसँगको झडपपछि कमल थापा पुगे बालुवाटार,काठमाडौंः उपप्रधानमन्त्री कमल थापा प्रधानमन्त्री पुष्पकमल दाहाल प्रचण्डलाई भेट्न बालुवाटार पुगेका छन्। सोमबार दिउँसो निर्वाचन आयोग अगाडि प्रदर्शन गरिरहेका आफ्ना पार्टीका नेता तथा कार्यकर्तामाथि प्रहरीले बल प्रयोगपछि उपप्रधानमन्त्री थापा प्रधानमन्त्री प्रचण्डलाई भेट्न बालुवाटार पुगेका हुन्। आपूर्ति मन्त्री दिपक बोहोरासहित पुगेका उपप्रधानमन्त्री थापाले आफूहरुले गरिरहेको शान्तिपूर्ण प्रदर्शनमाथि प्रहरीले बल प्रयोग गरेको र आफ्ना पार्टीका नेता तथा कार्यकर्ता घाइते भएको जानकारी प्रधानमन्त्री प्रचण्डलाई गराएका छन्। निर्वाचन आयोग अगाडि धर्ना बसेका उपप्रधानमन्त्री थापाले प्रधानमन्त्री निवासमा जानुअघि वीर अस्पतालमा उपचार गराइरहेका घाइते नेता तथा कार्यकर्तालाई भेटेका थिए। प्रधानमन्त्री प्रचण्डसँगको छलफलमा भौतिक पूर्वाधार तथा यातायातमन्त्री रमेश लेखक पनि सहभागी छन्।
कर्मचारी सरुवा रोक्न सरकारसँग एमालेको माग,"काठमाडौ प्रमुख प्रतिपक्षी दल नेकपा एमालेले आचारसंहिता विपरीतका कार्यहरु तत्काल रोक्न सरकारसँग माग गरेको छ । एमाले स्थायी समितिको सोमबार काठमाडौमा बसेको बैठकले निर्वाचन आचारसंहिता विपरीत बजेटहरुको विनियोजन गर्ने,पूर्वाग्रहपूर्ण ढंगले कर्मचारीहरुको सरुवा,बढुवा तथा पदस्थापन गर्ने जस्ता कार्यप्रति आपत्ति जनाउँदै एमालले त्यस्ता कार्य तत्काल रोक्न माग गरेको हो । आचारसंहिता विपरित सरकारले गरेका क्रियाकलापको कडाईका साथ अनुगमन गर्न एमालेले निर्वाचन आयोगको गम्भीर ध्यानाकर्षण गराएको छ । सरकारले बैशाख ३१ गतेका लागि स्थानीय तहको निर्वाचनको मिति घोषणा गरेपछि निर्वाचन आयोगले आचारसंहिता जारी गरी लागू गरिसकेको छ । निर्वाचनको सुनिश्चिता गर्न सरकारसँग माग गर्दै एमालेले निर्वाचनका सम्पूर्ण कार्यहरुलाई तीब्रताका साथ अगाडि बढाउन निर्वाचन आयोगको समेत ध्यानाकर्षण गराएको छ । संविधान कार्यान्वयन,तिनै तहको निर्वाचनको सुनिश्चिता गर्दै लोकतान्त्रिक स्थायित्व मार्फत मुलुकको समृद्धिका दिशामा अघि बढन सबै राजनीतिक शक्तिहरलाई एमालेले आब्हान गरेको छ । पछिल्ला राजनीतिक घटनाक्रमका बिषयमा नौ राजनीतिक दलका वीचमा छलफल गरी एकीकृत धारणा बनाउने निर्णय गरिएको एमाले प्रचार विभाग प्रमुख योगेश भट्टराईले जानकारी दिए ।"
"ओलीले प्रधानमन्त्रीलाई सोधे, 'के हुँदा मधेशी मोर्चा चुनावमा आउँछ?'","काठमाडौ: प्रमुख प्रतिपक्षी दल एमालेका अध्यक्ष केपी शर्मा ओलीले मधेशकेन्द्रित दलहरु बैशाख ३१ गतेका लागि घोषित स्थानीय तहको निर्वाचनमा सहभागी हुने सुनिश्चितासहितको प्रस्ताव प्रधानमन्त्री पुष्पकमल दाहाल प्रचण्डसँग मागेका छन्। बालुवाटारमा सोमबार बिहान र साँझ बसेको बैठकमा प्रधानमन्त्री प्रचण्डले राखेको प्रस्ताव माथि जवाफ दिने क्रममा एमाले अध्यक्ष ओलीले मधेशकेन्द्रित दल निर्वाचनमा सहभागी हुने सुनिश्चित आधार खोजेका हुन्। 'के हुँदा मधेशी मोर्चा चुनावमा आउँछ ? संविधान संशोधनमा के गर्नु पर्ने हो ? राज्यले के गरयो भने मधेशी मोर्चा चुनावमा सहभागी हुन्छ?' ओलीका प्रश्न उघृत गर्दै एमाले संसदीय दलका उपनेता सुवासचन्द्र नेम्वाङले अन्नपूर्णसँग भने संविधानमा पहिलो संशोधन गर्ने वेलामा पनि तत्कालीन प्रधानमन्त्री सुशील कोइरालालाई संशोधनपछि मधेशी मोर्चाले घात गरेको होइन? त्यसकारण अहिलेको उहाँहरुको ठोस प्रस्ताव के हो ? जानकारी पाऊ।' ठोस प्रस्तावका लागि सत्ता पक्षले मधेशी मोर्चासँग वार्ता गर्ने समझदारी भएको पनि नेम्वाङले जानकारी दिए।काँग्रेस,एमाले र माओवादी केन्द्र बैशाख ३१ गते स्थानीय तहको निर्वाचन गराउन र ०७४ माघ ७ भित्र प्रदेश र संसदको निर्वाचन गराउन प्रतिबद्ध रहेको नेम्वाङले बताए। बैठकमा प्रधानमन्त्री प्रचण्डले मधेशकेन्द्रित दललाई गठबन्धनमा ल्याएर निर्वाचनमा सहभागी गराउन आफू तयार रहेको बताउँदै संविधान संशोधनमा सहमति जुटाउने प्रस्ताव राखेका थिए। प्रधानमन्त्री प्रचण्डले मधेशकेन्द्रित दललाई स्थानीय तहको निर्वाचनमा सहभागी गराउने उपायका बारेमा सत्ता पक्ष र प्रतिपक्षमा रहेका प्रमुख दलका शिर्ष नेताहरुलाई छलफलमा बोलाएका हुन।ओली र नेम्वाङ आफना कुरा राखेर बैठकबाट बाहिरिएका थिए भने सत्ता पक्षका नेताहरु नयाँ रणनीति बनाउन बैठकमा बसिरहेका थिए। बैठकमा प्रधानमन्त्री प्रचण्ड, काँग्रेस सभापति शेरबहादुर देउवा र प्रमुख प्रतिपक्षी दल एमालेका अध्यक्ष केपी शर्मा ओली,राप्रपाका अध्यक्ष कमल थापा र उपप्रधानमन्त्री तथा अर्थमन्त्री कृष्णबहादुर महरा सहभागी थिए। सोमबार बिहान बसेको बैठक समय अभावका कारण निष्कर्षमा पुग्न नसकेपछि प्रधानमन्त्री प्रचण्डले साँझ बैठक बोलाएका थिए।"
फोरम नेपालद्वारा जिल्ला समन्वय समिति मोरङमा तालाबन्दी,"विराटनगरः संघीय समाजवादी फोरम नेपालले जिल्ला समन्वय समिति मोरङको कार्यालयमा तालाबन्दी गरेको छ। कार्यालय खुल्नासाथ सोमबार बिहान फोरमका कार्यकर्ताले साढे दश बजे तालाबन्दी गरी नियमित काम कारबाहीमा अवरोध गरेका हुन्। तालाबन्दीपछि समितिबाट हुने काममा अवरोध भएको छ। स्थानीय तह पुर्नसंरचनाको विरोधमा रहेको फोरमले पूर्वघोषित असहयोग आन्दोलन अन्तर्गत तालाबन्दी गरिएको जनाएको छ। समितिको कार्यालयमा तालाबन्दी गर्दै त्यहाँ आयोजित सभामा संघीय समाजवादी फोरमका मोरङ जिल्ला अध्यक्ष राजकुमार यादवले भने,मधेसी मोर्चाको सहमति विपरीत स्थानीय तह पुर्नसंरचना गरिएकोले यसमा हाम्रो समर्थन छैन। उनले आफ्ना मागहरु पूरा नहुञ्जेल स्थानीयस्तरमा आन्दोलनका कार्यक्रमलाई अझ सशक्त बनाइने बताए। मोरङको दक्षिणी भेगमा पर्ने विराटनगर नजिकैको साविक कटहरी गाविस कार्यालयमा पनि फोरमका कार्यकर्ताले तालाबन्दी गरेका छन्। त्यहाँबाट कार्यालयका कागपत्र पनि फोरम कार्यकर्ताले नियन्त्रणमा लिएका छन्। यादवले नियमित काम कारवाहीमा अवरोध गरिने बताए। संघीय समाजवादी फोरमले तराईका जिल्ला समन्वय समिति, नगरपालिका र गाउँपालिकामा तालाबन्दी तथा काममा अवरोधको कार्यक्रम अन्तर्गत तालाबन्दी गर्दै आएको छ। फोरम मोरङको आइतबार विराटनगरमा बसेको विस्तारित बैठकले आन्दोलनका कार्यक्रम तय गरेको थियो। यादवले भने,संविघान संशोधन र मधेसका माग पूरा नहुन्ञ्जेल आन्दोलन गरिरहन्छौं। मोरङमा स्थानीय तह पुर्नसंरचना अन्तगर्त एक उपमहानगर, ७ नगरपालिका र ९ गाउँपालिका गरी १७ स्थानीय तह बनाइएको छ । यता, राप्रपा नेपालले जिल्ला निर्वाचन कार्यालय मोरङलाई ज्ञापन पत्र बुझाएर निर्वाचनको निर्णय फिर्ता लिन आग्रह गरको छ। राप्रपाको जिल्ला नेतृत्वसहितको प्रतिनिधिमण्डलले निर्वाचन कार्यालय पुगेको थियो।"
स्थानीय तहमा ३६ हजार ६ सय ३९ जनप्रतिनिधि,"काठमाडौं : जनताको घरदैलोको सरकार मानिने देशभरका स्थानीय तहमा एकैपटक ३६ हजार ६ सय ३९ जना प्रतिनिधि निर्वाचित हुने भएका छन् । कार्यकारी अधिकार मात्र नभई व्यवस्थापिका र न्यायपालिकासम्बन्धी पनि केही अधिकार प्रत्यायोजन गरिएका स्थानीय सरकारमा १३ हजार ३ सय ६० महिला निर्वाचित हुनेछन् । वडा सदस्यमा एक दलित महिलाको कोटा अनिवार्य गरिएकाले ६ हजार ६ सय ६० दलित महिला पहिलोपटक स्थानीय तहमा निर्वाचित हुनेछन् । स्थानीय तहमा पहिलोपटक समावेशी प्रतिनिधित्व हुन लागेको हो । वैशाख ३१ गते हुने निर्वाचनबाट एकैपटक ठूलो संख्यामा जनप्रतिनिधि चयन भएपछि अवरुद्ध स्थानीय विकास अघि बढ्नेछ भने राजनीतिक दलहरूलाई आफ्ना कार्यकर्ता व्यवस्थापन गर्न सहज हुनेछ । गाउँपालिकानगरपालिका प्रमुखउपप्रमुखमध्ये एकजना महिला उम्मेदवार अनिवार्य हुनैपर्ने व्यवस्था र २ जना महिला वडा सदस्यमध्ये एकजना महिला दलित समुदायको हुनैपर्ने संवैधानिक व्यवस्थाका कारण स्थानीय तहमा ४० प्रतिशतभन्दा बढी महिला निर्वाचित हुने निर्वाचन आयोगले जनाएको छ । ७ सय ४४ स्थानीय तहमा ४ महानगरपालिका, १३ उपमहानगरपालिका र २ सय ४६ नगरपालिकाबाट २ सय ६३ प्रमुख र उपप्रमुख गरी ७ सय २६ जना निर्वाचित हुनेछन् । ४ सय ४१ गाउँपालिकाबाट अध्यक्ष र उपाध्यक्ष गरी ९ सय ६२ जना निर्वाचित हुनेछन् । गाउँपालिका र नगरपालिकाका ६ हजार ६ सय ८० वडाबाट त्यति नै संख्यामा वडाध्यक्ष निर्वाचित हुनेछन् । महिलाका लागि छुट्ट्याइएको दुई वडा सदस्यमा एक दलित महिला अनिवार्य गरिएका कारण ६ हजार ६ सय ८० दलित महिला स्थानीय तहको कार्यकारीमा पुग्दैछन् । नगरपालिका तथा गाउँपालिकाको प्रमुख र उपप्रमुखमध्ये एकजना महिला उम्मेदवार बनाउनैपर्ने कानुनी प्रावधानका कारण कार्यकारी पदमा पनि ठूलै संख्यामा महिला निर्वाचित हुने आयोगको विश्वास छ । 'यो निर्वाचनबाट ४० प्रतिशतभन्दा बढी महिला निर्वाचित हुने र दलित तथा अल्पसंख्यकसहित समावेशी स्थानीय सरकार बन्नेछ', प्रमुख निर्वाचन आयुक्त अयोधिप्रसाद यादवले भने, 'संवैधानिक रूपमा नै महिलाको प्रतिनिधित्वलाई सबैभन्दा बढी प्राथमिकतामा राखिएको छ । ४० प्रतिशतभन्दा बढी महिला निर्वाचित हुने । मतपत्र छपाइ, नामावली प्रशोधन, परिचयपत्र छपाइ, मतपेटिका व्यवस्थापन हुँदै । निर्वाचन आयोगले भन्यो, 'केन्द्रको तयारी सकियो । अब जिल्ला र स्थानीय तहमा तयारी ।' 'महिला र दलितका लागि छुट्ट्याएको कोटाबाहेक खुला प्रतिस्पर्धाबाट पनि उनीहरूको प्रतिनिधित्व हुन सक्ने भएकाले महिला र दलित समुदायको स्थानीय सरकारमा राम्रै पहुँच र प्रतिनिधित्व स्थापित हुने निर्वाचन आयुक्त इला शर्माले बताइन् । 'टुप्पोमा पलाएको महिला नेतृत्वले मात्र सधैं धान्न सक्दैन', आयुक्त शर्माले भनिन्, 'स्थानीय तहमा महिलाको ४० प्रतिशतभन्दा बढी उपस्थितिले तलबाटै महिला नेतृत्व स्थापित गराएर भोलि केन्द्रीय राजनीतिमा पनि जबर्जस्त उपस्थिति जनाउनेछ ।' उम्मेदवारी दर्ता गर्दा दलित, महिला र अल्पसंख्यक समुदायले धरौटी रकममा समेत ५० प्रतिशत छूट पाउने व्यवस्था स्थानीय तह निर्वाचन ऐनमा गरिएको छ । गाउँसभा र नगरसभामा निर्वाचित हुने पदाधिकारीले निर्वाचन गरी गाउँ कार्यपालिकामा दलित र अल्पसंख्यकबाट दुईजना र नगर कार्यपालिकामा तीनजना निर्वाचित गर्नेछन् । आयोगले मतपत्र छपाइ, मतदाता नामावली प्रशोधन, मतदाता परिचयपत्र छपाइ, मतपेटिकाको व्यवस्थापनलगायत केन्द्रमा गर्ने तयारी कार्य अन्तिम चरणमा पुगेको भन्दै अब जिल्ला र स्थानीय तहमा चुनावको तयारी गरिने जनाएको छ । आइतबार आयोगमा आयोजित पत्रकारसम्मेलनमा प्रमुख निर्वाचन आयुक्त यादवले भने, 'केन्द्रीय स्तरमा तयारी अन्तिम चरणमा पुगेको छ भने अब जिल्लास्तर हुँदै आयोग स्थानीय तहसम्म पुग्दैछ । तोकिएको समयमा नै निर्वाचन गराउन आयोग दृढ छ ।' निर्वाचनमा ६७ प्रकारका सामग्री प्रयोग हुने भन्दै प्रमुख आयुक्त यादवले केही सामग्री छिमेकी मित्रराष्ट्र र केही दातासँग माग गरिएको बताए । आयोगले निर्वाचनको काम तीव्र गतिमा अघि बढाइरहँदा पनि राजनीतिक दलबीच अपेक्षित सहमति, सहकार्य र विश्वास कायम हुन नसकेकोप्रति आयोग गम्भीर बनेको यादवले बताए । डोल्पामा कांग्रेस र ९ जिल्लामा राप्रपा लड्न नपाउने आयोगले तोकेको समयमा दल दर्ता गर्न कांग्रेस डोल्पामा र राप्रपा ९ जिल्लामा छुटेका कारण ती जिल्लामा दुवै दलले दलगत चुनावमा भाग लिन नपाउने भएका छन् । संसद्को सबैभन्दा ठूलो दल कांग्रेस डोल्पामा छुटेको छ भने राप्रपा मोरङ, महोत्तरी, सिराहा, धनुषा, रसुवा, बारा, लमजुङ, गोरखा र डोल्पामा छुटेको छ । आयोगले पुस २५ देखि माघ १७ सम्म स्थानीय तहमै दल दर्ताको समय तोकेको थियो । आयोगका प्रवक्ता सूर्यप्रसाद शर्माले जिल्लामा छुटेका दलले स्वतन्त्र हैसियतमा चुनाव लड्न पाउने बताए । आयोगले संसद्मा रहेका २९ दलबाहेक अन्यले स्वतन्त्र हैसियतमा चुनावमा भाग लिनुपर्ने बताएको छ । २०७० को संविधानसभा निर्वाचनभन्दा यसपटक मतदाताको संख्या बढेकाले २१ हजार मतदान केन्द्र राखिने आयोगले जनाएको छ । मतदाता परिचयपत्रमा क्यूआर कोड निर्वाचनमा मतदाता परिचयपत्र अनिवार्य गरिएको भन्दै आयोगले क्यूआर कोडसहितको परिचयपत्र बनाउन लागेको जनाएको छ । परिचयपत्रमा भायड प्यान्टोग्राफ, माइक्रो टेक्स्ट, वाटरकर्मा र प्रमाणीकरण गर्न सकिने क्यूआर कोड राखिएको प्रमुख आयुक्त यादवले बताए । ६ आकारको मतपत्र सेनाको सुरक्षामा जनक शिक्षा सामग्री केन्द्रले ६ आकारको मतपत्र छाप्ने काम आइतबार सुरु भएको आयोगले जनाएको छ। आयोगका अनुसार सबैभन्दा धेरै दल काठमाडौंमा ४७ र सबैभन्दा थोरै मनाङमा ६ दल दर्ता भएका छन् । आयोगले अपुग ३० हजार मतपेटिका खरिदको सम्झौता भइसकेको जनाएको छ । मतदाता नामावली प्रशोधनको काम भइरहेको भन्दै आयोगले १ करोड ४० लाख मतदाता हुने अनुमान गरेको प्रमुख आयुक्त यादवले बताए । निर्वाचन आयुक्त सुधीरकुमार शाहको संयोजकत्वमा केन्द्रीय स्तरमा निर्वाचन आचारसंहिता अनुगमन समिति गठन गरिएको र जिल्लामा गठन हुने समितिले चुनाव प्रचारप्रसार सुरु भएपछि आचारसंहिताको अनुगमन गर्ने आयोगले जनाएको छ ।"
"पशुपति शम्शेरले भने,'बहादुर भवनअघि पोखिएको रगतले हिन्दु राष्ट्र बनाउन शक्ति दिएको छ'","काठमाडौंः राष्ट्रिय प्रजातन्त्र पार्टीका वरिष्ठ नेता पशुपति शम्शेर जबराले बहादुर भवन अगाडि पोखिएको राष्ट्रवादी कार्यकर्ताको थोपा थोपा रगतले नेपाललाई हिन्दु राष्ट्र बनाउन शक्ति प्रदान गरेको बताएका छन्। सोमबार काठमाडौंको कान्तिपथस्थित निर्वाचन आयोग घेराउपछि अायोजित कार्यक्रमलाई सम्बोधन गर्दै जबराले भने,निर्वाचन आयोगकै अगाडि प्रहरीसँगको झडपमा राष्ट्रवादी कार्यकर्ताले रगत बगाएका छन्। यो रगतले हिन्दु राष्ट्र बनाउन अझै धेरै शक्ति प्रदान गरेको छ। राप्रपाका पूर्व अध्यक्षसमेत रहेका जबराले कुनै पनि हालतमा हिन्दु राष्ट्र स्थापना गरेरै छोड्ने दाबी गरे। उनले भने,यो हाम्रो आन्दोलन सुरुवात मात्रै हो। कुनै पनि हालतमा हामीले हिन्दु राष्ट्र स्थापना गरेरै छोड्छौं। कसैले रोक्न सक्दैन। उनले नेपालमा हिन्दु राष्ट्र स्थापना गर्न आफूहरु अन्तिम बलिदान दिन तयार रहेको समेत बताए। जबराले आफ्नो पार्टीको शान्तिपूर्ण कार्यक्रममाथि प्रहरीले हस्तक्षेप गरेको भन्दै प्रहरीको क्रियाकलापको घोर भत्सना एवं निन्दा गरे।"
काँग्रेस सभापति देउवाले भनेचुनाव नभए प्रजातन्त्र खतरामा,"भक्तपुर, ७ चैत नेपाली काँग्रेसका सभापति एवम् पूर्वप्रधानमन्त्री शेरबहादुर देउवाले स्थानीय तहको निर्वाचन कुनै हालतमा नरोकिने बताए । भक्तपुरको लोकन्थलीमा सेामबार नेपाली काँग्रेस नामक पत्रिकाले आयोजना गरेको नेपाली काँग्रेसका पूर्व सभापति गिरिजाप्रसाद कोइरालाको सातौँ पुण्य स्मृति दिवस कार्यक्रममा उनले निर्वाचन हुन्न कि भन्ने शङ्का नगर्न कार्यकर्ताहरुलाई आग्रह गरे । चुनाव नभए संवैधानिक सङ्कट आउने र यसले प्रजातन्त्र खतरामा पर्ने औँल्याउँदै सभापति देउवाले भने चुनाव नहुने कुरै छैन, चुनाव हुन्छ, हुन्छ, हुन्छ, यसमा शङ्का नगर्नुस्, चुनाव नभए संवैधानिक सङ्कट आउँछ, प्रजातन्त्र खतरामा पर्छ। चुनावमा जानुको अब विकल्प नरहेकेा,चुनाव नभए प्रजातन्त्र नै नरहने सङ्केत गर्दै चुनावमा होमिन कार्यकर्तालाई देउवाले निर्देशन दिए । हिमाल, पहाड र तराईलाई विभाजन गरी यहाँका बासिन्दाको एकता भाँड्ने षड्यन्त्र भइरहेको बताउँदै सभापति देउवाले भने तराई, पहाड र हिमालमा बस्ने सबै नेपालीबीच फाटो ल्याउने षड्यन्त्र भइरहेको छ, यसलाई चिर्न पनि काँग्रेसले निर्वाचनलाई सफल पार्न जरुरी छ । कार्यक्रममा नेपाली काँग्रेसका सांसद रामेश्वर ढुङ्गेल, मनमोहन भट्टराई, काँग्रेस केन्द्रीय सदस्य अम्बिका बस्नेत, काँग्रेस नेता मधु आचार्य, काँग्रेस जिल्ला सभापति दुर्लभ थापालगायतले नेपाली काँग्रेसभित्र गुट उपगुटको अन्त्य गरी एकढिक्का भएर चुनावमा गए जित हासिल हुने बताए।रासस"
संसदमा राप्रपाको संशोधनःधर्मनिरपेक्षको सट्टा सनातन हिन्दु राष्ट्र,"काठमाडौंः सत्तारूढ दल राष्ट्रिय प्रजातन्त्र पार्टी (राप्रपा) ले हिन्दु राष्ट्रका पक्षमा संसद्मा संविधान संशोधन प्रस्ताव दर्ता गराएको छ । पार्टीका तर्फबाट ६ सांसदको हस्ताक्षरसहित आइतबार राप्रपाले प्रस्ताव दर्ता गरेको हो । संसद् सचिवालय सिंहदबारमा आइतबार अपराह्न राप्रपाले प्रस्ताव दर्ता गराएको थियो । गणतन्त्रको साटो संवैधानिक राजसंस्थाका पक्षमा संशोधन गर्ने भनिए पनि दर्ता भएको प्रस्तावमा यस विषयमा केही उल्लेख गरिएको छैन । प्रस्ताव सभामुखले स्वीकृत गरेपछि संसद्मा छलफल हुने प्रावधान छ । प्रस्तावमा पार्टी संसदीय दलका प्रमुख सचेतक कुन्तीकुमारी शाही, सांसदहरू विक्रम थापा, जयन्त चन्द, सुशील श्रेष्ठ, भास्कार भद्रा र भक्तबहादुर विश्वकर्माले हस्ताक्षर गरेका छन् । प्रस्तावमा संविधानको धारा ४ (१ ) मा व्यवस्था भएको धर्मनिरपेक्ष भन्ने पदावलीको सट्टा पूर्ण धार्मिक स्वतन्त्रासहितको सनातन हिन्दु राष्ट्र भन्ने वाक्यांश राख्ने उल्लेख छ । निर्वाचन आयोगले राप्रपाको विधानबाट चैत ४ मा हिन्दु राष्ट्र र राजसंस्था भन्ने वाक्यांश हटाएको थियो । आयोगको निर्णयपछि आक्रोशित राप्रपाले संवैधानिक तथा कानुनी उपचार खोज्ने बताएको थियो । पार्टी केन्द्रीय समितिको शनिबार बसेको आकस्मिक बैठकले आयोगको निर्णयविरुद्ध देशव्यापी आन्दोलन गर्ने निर्णय लिएको थियो । राप्रपा विधानको प्रस्तावना र उद्देश्यमा उल्लिखित मूलभूत मान्यतालाई हटाएर पार्टी विधान परिवर्तन गर्ने गरी निर्वाचन आयोगको निर्णय आपत्तिजनक एवं संविधानको मर्म र भावनाविपरीत रहेको राप्रपाको ठहर छ । पार्टीको मूलभूत मान्यतालाई नै निषेध गर्ने उक्त निर्णय स्वीकार नगर्ने घोेषणा गर्दै राप्रपाले निर्णयबारे पुनर्विचार गर्न निर्वाचन आयोगसमक्ष आग्रह गरेको थियो । आयोगको यो निर्णयले आगामी स्थानीय तह चुनावको वातावरण धमिलिन सक्ने भन्दै राप्रपाले चिन्ता व्यक्त गरेको छ । आयोगको निर्णयविरुद्ध राप्रपाले आन्दोलनका कार्यक्रमसमेत सार्वजनिक गरेको छ । आयोगलाई निर्णय पुनर्विचारका लागि आग्रह गर्दै राप्रपाले चैत ७ मा जिल्ला निर्वाचन कार्यालयमा ज्ञापनपत्र बुझाउँदै एक घन्टा धर्ना दिने । राप्रपाले निर्णय पुनर्विचारका लागि आग्रह गर्दै सम्पूर्ण जिल्ला सदरमुकाममा चैत ७ मा जुलुससहित जिल्ला निर्वाचन कार्यालयसमक्ष ज्ञापनपत्र बुझाइ एक घन्टा धर्ना दिने, काठमाडौंमा निर्वाचन आयोगको कार्यालय बहादुरभवन अगाडि एक घन्टा धर्ना दिई ज्ञापनपत्र बुझाउने, आयोगको निर्णयबाट पार्टीको संवैधानिक हक खोसिएको बारे कानुनी उपचार खोज्नेलगायत संघर्षका कार्यक्रम सार्वजनिक गरेको छ । त्यसैगरी चैत तेस्रो साताबाट हिन्दु राष्ट्र पुनस्र्थापनाको माग राखेर देशव्यापी शान्तिपूर्ण सडक संघर्ष गर्ने, धर्मनिरपेक्षताको खारेजी, हिन्दु राष्ट्र पुनस्र्थापनाका लागि तत्काल संसद्मा संविधान संशोधन प्रस्ताव पेस गर्ने र सदनमा सशक्त रूपमा आवाज उठाउने कार्यक्रम घोषणा गरेको थियो । राप्रपा अध्यक्ष कमल थापाले आयोगले निर्णय नसच्याए सरकारबाट पार्टी फिर्ता हुने र सरकारलाई दिएको समर्थन फिर्ता लिने चेतावनी दिएका छन् । आयोगको निर्णयबाट रुष्ट राप्रपाले कानुनी उपचार खोज्ने जानकारी पार्टीका प्रवक्ता मोहन श्रेष्ठले दिए । उनका अनुसार आयोगको निर्णयविरुद्ध अदालत जाने विषयमा तयारी भइरहेको छ ।"
लक्की शेर्पामाथिको संसदीय सुनुवाइ सकियो,काठमाडौं : सरकारले विभिन्न १३ देशका लागि प्रस्ताव गरेका राजदूतहरुको संसदीय सुनुवाइ अन्तरगत सोमाबार एक राजदूतको सुनुवाइ सकिएको छ । संसदीय सुनुवाई विशेष समितिले अष्ट्रेलियाका लागि प्रस्तावित लक्की शेर्पाको लक्की शेर्पामाथिको संसदीय सुनुवाइ सकिएको छ । उनी माओवादी केन्द्रको कोटाबाट राजदूत प्रस्तावित भएकी हुन् । समितिले प्रस्तावित राजदूतहरुको सुनुवाई सोमबारबाट सुरु गरेको हो ।
प्रस्तावित राजदूतको संसदीय सुनुवाइ आजबाट,"काठमाडौः संसदीय सुनुवाई विशेष समितिले सरकारद्वारा १३ मुलुकका लागि प्रस्तावित राजदूतको सुनुवाई साेमबारबाट सुरु गर्दै छ । समितिका सचिव धुर्वप्रसाद घिमिरेका अनुसार साेमबार अष्ट्रेलियाका लागि प्रस्तावित नेपाली राजदूत लक्की शेर्पाको सुनुवाई हुँदैछ । उनी माओवादी केन्द्रको कोटाबाट राजदूत प्रस्तावित भएकी हुन् । प्रस्तावित राजदूतहरुको विरुद्व सुनुवाई समितिमा परेका उजुरीहरुको सम्बन्धमा सुरुमा छलफल हुने र त्यसपछि प्रस्तावित राजदूत शेर्पाको आजै सुनुवाई हुने घिमिरेले जानकारी दिए । समितिको बैठक सिंहदरबारस्थित संसद सचिवालयमा बिहान दश बजेदेखि बस्ने भएको छ । बाँकी १२ राजदूतको सुनुवाई मंगलबारदेखि क्रमश हुने छ । सरकारले तीन साताअघि अष्ट्रेलिया, दक्षिण कोरिया, इजरायल, ओमन, बहराइन, कतार, डेनमार्क, बंगलादेश, साउदी अरवलगायत १३ देशका लागि राजदूत सिफारिस गरेको थियो ।"
शीर्ष नेताहरुको बैठक बालुवाटारमा,"काठमाडौं: प्रधानमन्त्री पुष्पकमल दाहाल प्रचण्डले मधेस केन्द्रित दललाई स्थानीय तहको निर्वाचनमा सहभागी गराउने उपायका बारेमा सत्ता पक्ष र प्रतिपक्षमा रहेका प्रमुख दलका शीर्ष नेताहरुसँग छलफल गरेका छन्। सोमबार बिहान बसेको बैठक समय अभावका कारण निष्कर्षमा पुग्न नसकेपछि प्रधानमन्त्री प्रचण्डले साँझ पुन बैठक बोलाएका हुन्। आफनो सरकारी निवास बालुवाटारमा बसिरहेको बैठकमा स्थानीय तहको निर्वाचनमा मधेश केन्द्रित दललाई सहभागी गराउन संविधान संशोधनमा सहमति जुटाउने उपायका बारेमा छलफल भइरहेको स्रोतले बतायो। स्रोतका अनुसार बैठकमा प्रधानमन्त्री प्रचण्ड, काँग्रेस सभापति शेरबहादुर देउवा र प्रमुख प्रतिपक्षी दल एमालेका अध्यक्ष केपी शर्मा ओली,राप्रपाका अध्यक्ष कमल थापा सहितका नेताहरु सहभागी छन्। आफू एक साताका लागि चीन भ्रमणमा जान लागेका कारण आन्तरिक राजनीतिक बिषयमा सहमति जुटाउने प्रयास स्वरुप प्रधानमन्त्री दाहालले बैठक बोलाएका हुन्।"
निर्वाचन आयोग अगाडि राप्रपाका कार्यकर्ता र प्रहरीबीच झडप (फोटोफिचर),"काठमाडौंः निर्वाचन आयोगको कार्यालय घेराउ गर्न पुगेका राप्रपाका कार्यकर्ता र प्रहरीबीच झडप भएको छ। कान्तिपथमा रहेको निर्वाचन आयोगको कार्यालय घेराउ गर्न पुगेका राप्रपाका कार्यकर्ताले प्रहरीले बनाएको सुरक्षा घेरा तोड्न खोजेपछि प्रहरीले हस्तक्षेप गरेको हो। सुरक्षा घेरा तोडेर अघि बढ्न खोजेपछि प्रदर्शनकारीमाथि प्रहरीले सुरुमा लाठी चार्ज गरेको थियो। प्रदर्शनकारीले प्रहरीमाथि नै ढुंगामुडा गर्न सुरु गरेपछि प्रहरीले स्थितिमा नियन्त्रणमा लिन अश्रुग्यास प्रहार गरेको हो। राप्रपाका सहप्रवक्ता मोहन श्रेष्ठले आफूहरुमाथि प्रहरीले धरपकड गरेको आरोप लगाए। उनले आफूहरु पूर्वनिर्धारित कार्यक्रम अनुसार नै शान्तिबाटिकाबाट जुलुससहित निर्वाचन आयोगको कार्यालय अगाडि धर्नामा बस्न पुगेकाले बताए। विधानबाट हिन्दु राष्ट्र र राजसंस्थासम्बन्धी वाक्यांश हटाएको विरोधमा राप्रपाका नेता तथा कार्यकर्ता निर्वाचन आयोगको कार्यालय घेराउ गर्न पुगेका हुन्। घेराउका लागि राप्रपाका वरिष्ठ नेता पशुपति शमशेर जबरा, वुद्धिमान तामाङलगायतका नेताहरु जुलुससहित पुगेका थिए।"
प्रहरीसँगको झडपमा राप्रपाका पूर्वअध्यक्ष पशुपति शम्शेर घाइते,"काठमाडौंः राप्रपाका कार्यकर्ता र प्रहरीबीच भएको झडपमा परी राप्रपाका पूर्वअध्यक्ष पशुपति शम्शेर जबरा घाइते भएका छन्। राप्रपाका सहप्रवक्ता मोहन श्रेष्ठका अनुसार निर्वाचन आयोगको कार्यालय घेराउको नेतृत्व गरिरहेका पूर्वअध्यक्ष जबरा प्रहरीको लाठी लागेर घाइते भएका छन्। जबराको खुट्टामा चोट लागेको श्रेष्ठले बताए। निर्वाचन आयोगको कार्यालय घेराउ गर्न पुगेका राप्रपाका नेता तथा कार्यकर्ताले प्रहरीको सुरक्षा घेरा तोड्न खोजेपछि दुई पक्षबीच झडप भएको थियो। सुरक्षा घेरा तोडेर अघि बढ्न खोजेपछि प्रदर्शनकारीमाथि प्रहरीले लाठी चार्ज गर्नुका साथै अश्रुग्यास प्रहार गरेको थियो। प्रदर्शनकारी र प्रहरीबीच झडप भएपछि केहीबेर स्थिति तनावग्रस्त बनेको थियो। विधानबाट हिन्दु राष्ट्र र राजसंस्थासम्बन्धी वाक्यांश हटाएको विरोधमा राप्रपाका नेता तथा कार्यकर्ता निर्वाचन आयोगको कार्यालय घेराउ गर्न पुगेका हुन्। घेराउका लागि राप्रपाका वरिष्ठ नेता पशुपति शमशेर जबरा, वुद्धिमान तामाङलगायतका नेताहरु जुलुससहित पुगेका थिए।"
दर्जन उद्योगपति फोरम प्रवेश,"वीरगन्जः वीरगन्जपथलैया औद्योगिक कोरिडोरका चर्चित औद्योगिक घरानाका करिब एक दर्जन उद्योगपति र व्यवसायी संघीय समाजवादी फोरम नेपालमा प्रवेश गरेका छन् । पर्साको पोखरियामा आइतबार फोरम नेपाल पर्साले आयोजना गरेको बृहत् पार्टी प्रवेश तथा आमसभामा जगदम्बा, सरावगी, अग्रवाललगायत औद्योगिक घरानाका सञ्चालक फोरम नेपालमा प्रवेश गरेका हुन् । सरावगी ग्रुपका सञ्चालक एवं नेपाल उद्योग वाणिज्य महासंघका कार्यकारिणी सदस्य विजय सरावगी, जगदम्बा इन्टरप्राइजेज प्रालिका सञ्चालक रमेश अग्रवाल, जगदम्बा ट्रेडिङ कम्पनी प्रालिका सञ्चालक प्रतीक अग्रवाल, वीरगन्ज उद्योग वाणिज्य संघका कोषाध्यक्ष रवि वर्णवाल, माँ दुर्गा फुड्स प्रालिका सञ्चालक अंकित अग्रवाल, राजेश हार्डवेयर प्रालिका सञ्चालक पुरन अग्रवाल, कलश सिमेन्ट प्रालिका सञ्चालक अंशुमन अग्रवाल, नेपाल निर्माण व्यवसायी महासंघका सल्लाहकार हरिनारायण रौनियारसहित उद्योगीव्यवसायी फोरम नेपाल प्रवेश गरेका हुन् । कार्यक्रममा फोरम नेपालका अध्यक्ष उपेन्द्र यादवले उद्योगीव्यवसायीलाई टीका र माला लगाएर पार्टीमा स्वागत गरे । फोरम नेपाल प्रवेश गरेपछि कार्यक्रमलाई सम्बोधन गर्दै नेपाल उद्योग वाणिज्य महासंघका कार्यकारिणी सदस्य सरावगीले सत्तामा रहेका तीन ठूला दलले वीरगन्जका उद्योगीव्यपारीलाई पटकपटक आर्थिक रूपमा शोषण गर्दै आएको बताए । त्यसैले यहाँका उद्योगीव्यवसायी फोरममा प्रवेश गर्न बाध्य भएको उनको भनाइ छ । जब चुनाव आउँछ चन्दाका लागि ठूला तीन दलबाट मधेसका उद्योगीव्यापारी प्रताडित हुँदै आएका छन्', उनले भने, तर जब मधेसको अधिकारको कुरा उठ्छ, तब ती ठूला दलले विभेदको व्यवहार गर्छन् ।' मधेस र मधेसीको हकअधिकार सुनिश्चित गर्न आफूहरू फोरम नेपालमा प्रवेश गरेको उनले बताए । नेपाल निर्माण व्यवसायी महासंघका सल्लाहकार रौनियारले कांग्रेस, एमाले र माओवादीले मधेसका विकासको सवालमा विभेद गर्दै आएका कारण यो क्षेत्र पछाडि परेको भन्दै मधेसको सवालमा फोरम नेपाल नै इमान्दार रहेको दाबी गरे । मधेसी जनताले हतियार उठाउँछन्' आमसभा सम्बोधनका क्रममा फोरम नेपालका अध्यक्ष यादवले तीन ठूला दलले मधेसीमाथि विभेद गर्न नछाडे त्यसविरुद्ध मधेसी जनताले हतियार उठाउने चेतावनी दिएका छन् । कांग्रेस र कम्युनिस्ट एउटै नस्लका पार्टी हुन्', उनले भने, मधेसी जनतामाथि अझै पनि विभेद भइरहेको छ । यो विभेदको लक्ष्मणरेखा पार भयो भने मधेसी जनताले कांग्रेस र कम्युनिस्टका विरुद्ध हतियार पनि उठाउने मनस्थिति बनाइसकेका छन् ।' संविधान संशोधन गरी मधेसीको हकअधिकार संविधानमा सुनिश्चित नभएसम्म मधेसमा कुनै पनि निर्वाचन हुन नदिने उनको चेतावनी छ । अहिले निर्धारण गरिएको स्थानीय तहको पुनर्संरचना विभेदपूर्ण एवं अन्यायपूर्ण भएको भन्दै यादवले देशको आधा जनसंख्या रहेको मधेसमा आधा गाउँपालिका र नगरपालिका नभएसम्म मधेसी जनताले नमान्ने बताए । मधेसमा यिनीहरूले न स्थानीय तहको संख्या थप्छन्, न संविधान संशोधन गर्छन्', उनले भने, प्रधानमन्त्रीको कुर्सी टिकाउन मात्र प्रधानमन्त्री पुष्पकमल दाहाल र शेरबहादुर देउवाले संशोधनको नौटंकी गरिरहेका छन् । उपेन्द्र यादव, अध्यक्ष, फोरम नेपाल सत्तामा रहेका कांग्रेस र माओवादी केन्द्रले संविधान संशोधनका नाममा झूटा भ्रम मात्र फैलाइरहेको उनको भनाइ छ । मधेसमा यिनीहरूले न स्थानीय तहको संख्या थप्छन्, न संविधान संशोधन गर्छन्', उनले भने, प्रधानमन्त्रीको कुर्सी टिकाउन मात्र प्रधानमन्त्री पुष्पकमल दाहाल र शेरबहादुर देउवाले संशोधनको नौटंकी गरिरहेका छन् ।' सप्तरीमा एमाले नेताकै निर्देशनमा सशस्त्रले घरघरमा पसेर मधेसी जनताको हत्या गरेकोसमेत उनले आरोप लगाए । कार्यक्रममा मधेस आन्दोलन र नाकाबन्दीताका दसगजा क्षेत्रमा धर्नामा बसेका आन्दोलनकारी नेताकार्यकर्तालाई खाना खुवाएका भारत रक्सौलका व्यापारी एवं भारतीय जनता पार्टीका नेता महेश अग्रवाललाई फोरम नेपालले सम्मान गरेको थियो । फोरम नेपालकाअध्यक्ष यादव, जिल्ला अध्यक्ष प्रदीप यादवलगायत नेताले अग्रवाललाई दोसल्ला ओढाएर सम्मान गरे ।"
अार्इजीपी नियुक्ति प्रकरण:सर्वोच्चले फैसला मंगलबार सुनाउने,"काठमाडौंः प्रहरी महानिरीक्षक (आईजीपी) नियुक्ति प्रकरणबारे सर्वोच्च अदालतमा बहस सकिएको छ। बहस सकिएपनि आईजीपी नियुक्ति विवादबारेको अन्तिम फैसला भने सर्वोच्चले भोलि (मंगलबार) मात्रै सुनाउने भएको हो। आर्इजीपी नियुक्तिबारे परेको रिटमा सोमबार सरकार पक्षका वकिलहरुले बहस गरेका थिए। सरकार पक्षका वकिलहरुले बहस गरेपछि रिट निवेदक डिआईजी नवराज सिलवाल पक्षका कानुन व्यवसायीहरुले जवाफ दिएसँगै सम्पूर्ण कानुनी प्रक्रिया सकिएपनि सर्वोच्चले फैसला भने मंगलबारमात्रै सुनाउने भएको हो। मन्त्रिपरिषदले आईजीपीमा डीआईजी जयबहादुर चन्दलार्इ नियुक्ति गर्ने निर्णय गरेपछि त्यसलाई रोक्न माग गर्दै डिअार्इजी नवराज सिलवाल र अधिवक्ता कपिलदेव ढकालले सर्वोच्च अदालतमा रिट दायर गरेका थिए। दायर भएको रिटमा सुनुवाइका लागि आइतबार प्रधानन्यायाधीश कार्की, न्यायाधीशहरु हरिकृष्ण कार्की, ईश्वरप्रसाद खतिवडा, डा आनन्दमोहन भट्टराई र अनिलकुमार सिन्हा रहेको बृहत इजलास गठन भएको थियो। सरकार र चन्दको बचाउका लागि बहसमा पुगेका महान्यायाधिवक्ता रमनकुमार श्रेष्ठ र पूर्व महान्यायाधिवक्ता सुशील पन्तलगायत कानुनविद्ले इजलासमा संलग्न प्रधानन्यायाधीश कार्की र न्यायाधीश हरिकृष्ण कार्कीले मन्त्रिपरिषदको निर्णय रोक्न दिएको अन्तरिम आदेशमा मुद्दाको तथ्यभित्र प्रवेश गरेर एक खालको निर्णय दिइसकेको स्थितिमा अन्तिम निर्णयमा संलग्न हुँदा निष्पक्षतामा प्रश्न उठ्ने भन्दै सुनुवाइ रोक्न माग गरेका थिए। चन्दलाई आईजीपी रोक्न माग राखेर सरकारको निर्णय पूर्व अधिवक्ता कपिलदेव ढकालले दायर गरेको रिटमा गत फागुन १ गते प्रधानन्यायाधीश कार्कीको एकल इजलासबाट निर्णय रोक्न अन्तरिम आदेश भएको थियो। त्यस्तै डीआईजी नवराज सिलवालले दायर गरेको अर्को रिटमा कार्कीकै इजलासबाट अर्को अन्तरिम आदेश भएको थियो। फागुन १८ गते न्यायाधीश हरिकृष्ण कार्की र तेजबहादुर केसीको संयुक्त इजलासबाट अघिल्लो अन्तरिम आदेशलाई निरन्तरता दिने आदेश भयो। चैत ३ गते अन्तिम सुनुवाइका लागि प्रधानन्यायाधीशबाट न्यायाधीश खतिवडा र केसीको इजलास तोकिएकोमा महान्यायाधिवक्ता श्रेष्ठ र विपक्षीका कानुन व्यवसायीको आपत्तिपछि चन्द र सिलवालको कार्यसम्पादन मूल्याङ्कन २४ घण्टाभित्र झिकाएर सुनुवाईका लागि पूर्ण इजलास तोक्न आदेश भएको थियो।"

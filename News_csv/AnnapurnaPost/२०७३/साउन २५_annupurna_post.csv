शीर्षक,विवरण
अस्वाभाविक चलखेल,"नेपालको आन्तरिक राजनीतिमा बाह्य चासो, हस्तक्षेप र चलखेलका आरोपबारे मुलुकमा यता आएर सक्रिय बहसहरू हुन थालेका छन् । त्यस्ता अनावश्यक चासो र हस्तक्षेपकारी शक्ति कोको हुन् ? त्यो एउटा पक्ष हो । तर उनीहरूको हस्तक्षेप भित्र्याउने नेपाली पात्रहरू कोको हुन्, त्यसको लागि उनीहरूलाई जवाफदेही नबनाएसम्म त्यस्ता प्रवृत्ति जारी नै रहनेछ । मुलुकको राजनीति तथा नीति निर्धारणमा दाता र बाह्य शक्तिहरूको भूमिका रहिरहनेछ ।दाताहरूले जातीय राज्यको स्थापनामा ठूलो धनराशि खर्च गरेको, राष्ट्रसंघअन्तर्गतकै क्षेत्रीय कार्यालयहरूले जातीय तनाव प्रोत्साहित गरेको जस्ता आन्तरिक प्रतिवेदन सरकारलाई प्राप्त हुँदासमेत सरकार त्यस्ता गतिविधिबारे उदासीन देखिन्छ । सबै दाता र अन्तर्राष्ट्रिय गैरसरकारी संस्थाहरूलाई एउटै तुलोमा राखेर तौलन मिल्दैन, तर केही त्यस्ता संस्थाहरूले आतंकवादलाई खुलारूपमा आर्थिक सहयोग प्रदान गर्दै आएका रिपोर्ट विश्वका अन्य भागबाट पनि आधिकारिक रूपमा आइरहेका छन् । उनीहरूका त्यस्ता गतिविधि संसारका जुनसुकै ठाउँमा भए पनि त्यस्ता संस्थाहरू नेपालमा कार्यरत छन् भने तिनका गतिविधिप्रति नेपाल निरपेक्ष या उदासीन रहनु हुँदैन । तर, दुर्भाग्य, राजनीतिक दल, न्यायपालिका र अन्तर्राष्ट्रिय दातृ निकायहरूबीचको सहकार्य र सीमाविहीनताले जवाफदेहीताको सिद्धान्तलाई व्यवहारमा समाप्त नै पारेको छ, नेपाल त्यसको एउटा प्रबल र प्रत्यक्ष उदाहरण हो । कूटनीतिज्ञहरूका गतिविधि तथा व्यवहार त आम नागरिकको निगरानीमा नै छन् । कतिपय अवस्थामा जनस्तरमा त्यस्ता व्यवहारप्रति आपत्ति र आलोचना व्यक्त भएका छन् ।भियना कन्भेन्सनले कूटनीतिज्ञहरूको सुरक्षित र निर्वाद कार्य सम्पादन सुनिश्चित गर्दछ, तर त्यो निसर्त हैन । कूटनीतिज्ञहरू जुन मुलुकमा खटिन्छन्, त्यहाँको आन्तरिक राजनीतिमा संलग्न नहुने र त्यहाँ चलखेल नगर्ने अपेक्षा पनि गरिन्छ । वास्तवमा त्यो उनीहरूको नियुक्तिमा स्वाभाविक रूपमा बुझिने एउटा पूर्वसर्त हो । कुनै मुलुकको राजनीति नै बाहिरी शक्तिबाट सञ्चालित गराउन त्यहाँका राजनीतिक नेतृत्व लागिपरेमा के गर्ने ?पदमुक्त प्रधानमन्त्री तथा एमाले अध्यक्ष केपी ओलीले भारतीय राजदूत रणजित रेसँग आइतबारको भेटघाटमा एमाले नेपालभारत सम्बन्धमा प्रगाढताको पक्षधर रहे पनि आन्तरिक राजनीतिमा कसैको अस्वाभाविक चलखेल नसहने अभिव्यक्ति दिए उनले । एउटा पूर्व प्रधानमन्त्रीले त्यति कठोर अभिव्यक्ति दिनुको पछाडि व्यक्तिगत नभएर पक्कै पनि स्पष्ट कारण होलान् नै । ओलीको यो अभिव्यक्ति एउटा व्यक्ति र दलको नभएर वास्तवमा सबै नेपाली दलहरूको साझा अभिव्यक्ति बन्न सक्नुपर्छ । त्यो मान्यता भारतजस्तै नेपालमा कार्यरत राष्ट्रसंघलगायत सबै कूटनीतिक नियोगहरूले बुझ्न र स्विकार्न आवश्यक छ ।यससँगै नेपाली पात्रहरूले आफ्ना कमी, कमजोरी र व्यक्तिगत महत्वाकांक्षा बाहिरी शक्तिको भौतिक तथा अन्य सहयोगमा आफ्ना राजनीति सञ्चालन गर्ने परम्परा बन्द गर्नैपर्छ, पारदर्शी समीक्षा र जनतासमक्ष सामूहिक आत्मालोचना गरेर ।"
माओवादीबाट कोको मन्त्री बन्दैछन् ?,"काठमाडौं : नेकपा माओवादी केन्द्रले सरकारमा सहभागी हुने मन्त्रीहरुको नामावली मंगलबार अन्तिम रुप दिदैछ । मन्त्रीहरुको नामलाई अन्तिम टुंगो लगाउन प्रधानमन्त्री निवास बालुवाटारमा पार्टी मुख्यालयको बैठक बसेको छ । स्रोतका अनुसार उर्जामा जनार्दन शर्मा, संचारमा राम कार्की, स्थानीय विकासमा हितराज पाण्डे, कानुन तथा संसदीय व्यवस्थामा प्रभु शाह र शिक्षामा डिआर पौडेल हुने लगभग निश्चित भएको छ । कार्की, पौडेल र पाण्डे माओवादीबाट पहिलोपटक मन्त्री बन्न लागेका हुन् । प्रधानमन्त्रीले आजै माओवादीबाट मन्त्री हुनेहरुको नाम राष्ट्रपति पठाउने तयारी भइरहेको छ । यसअघि माओवादीबाट उपप्रधान तथा अर्थमन्त्रीसहित तीनजना मन्त्री नियुक्त भइसकेका छन्। भागबन्डामा माओवादीबाट ८ र कांग्रेसबाट १३ मन्त्री राख्ने सहमति भएको छ ।"
माओवादीका मन्त्री छान्ने जिम्मा प्रधानमन्त्री प्रचण्डलाई,"काठमाडौँः नेकपा (माओवादी केन्द्र)ले आफनो पार्टीका पाँच मन्त्री छान्ने जिम्मा पार्टी अध्यक्ष समेत रहेका प्रधानमन्त्री पुष्पकमल दाहाल प्रचण्डलाई दिएको छ । प्रधानमन्त्री निवास बालुवाटारमा मंगलबार बसेको केन्द्रीय कार्यालयको बैठकले मन्त्री छान्ने जिम्मा दाहाललाई दिएको हो । केन्द्रीय कार्यालयको सोमबार बसेको बैठकमा मन्त्रिहरुका बारेमा छलफल भएपनि निर्णय पनि हुन सकेन । स्रोतका अनुसार प्रमुख सत्ता साझेदार नेपाली काँग्रेसले मन्त्रिपरिषद विस्तार गर्न केहि दिन पर्खिदिन आग्रह गरेपछि मंगलबार नै माओवादी मन्त्रीहरु नछानिएका हुन । माओवादी शीर्ष नेताको सोमबारको बैठकले उर्जा मन्त्री जनार्दन शर्मा, सूचना तथा सञ्चार र प्रविधि मन्त्री राम कार्की, स्थानीय विकास तथा संघीय मामिला मन्त्री हितराज पाण्डे, कानुन मन्त्री प्रभु साह र शिक्षा मन्त्री डिआर पौडेल बनाउने निर्णय गरेको थियो । जनजाति र महिला प्रतिनिधित्व हुन नसेको बिषयमा पार्टी भित्रै असन्तुष्टी बढेपछि त्यसलाई मिलाउन मंगलबार केन्द्रीय कार्यालयको बैठक बोलाइएको थियो । स्रोतका अनुसार महिला र जनजातिको प्रतिनिधित्व गराउँदै राधिका तामाङलाई राज्यमन्त्री बनाएर लैजाने बारेमा नेताहरुबीच छलफल भएको छ । यसैबीच, बैठकले भदौ २ गतेका लागि बोलाइएको राष्ट्रिय महाधिवेशन आयोजक समितिको बैठक भदौ दोस्रो साता गर्ने निर्णय गरिएको प्रधानमन्त्री दाहालका प्रमुख स्वकीय सचिव जोखबहादुर महराले जानकारी दिए ।"
भृकुटीमण्डपमा नेविसंघ कार्यकर्ता र प्रहरीबीच झडप,"काठमाडौँः नेपाली कांग्रेस निकट विद्यार्थी संगठन नेपाल विद्यार्थी संघको महाधिवेशनस्थलमा झडप भएको छ । मंगलबार दिउँसो नेविसंघको अध्यक्ष दाबेदार कुन्दन काफ्ले समूह र प्रहरीबीच झडप भएको हो । प्रहरीले महाधिवेशनस्थलमा नाराबाजी र प्रदर्शन गर्न रोक लगाएको भए पनि काफ्ले समूह प्रदर्शनमा उत्रिएपछि प्रहरीले बल प्रयोग गरेको हो । प्रहरीले काफ्ले समूहको प्रदर्शनलाई रोक्ने क्रममा झडप भएको हो । प्रतिनिधि विवादका कारण दिउँसो २ बजे सुरुहुने भनिएको बन्दसत्र अझै सुरु हुन सकेको छैन् । बन्दसत्र सुरु नहुदा नेविसंघको महाधिवेशनस्थल नाराबाजी, प्रदर्शन र झडप केन्द्र बन्दै गएको छ ।"
राजनीतिबाट ५० प्रतिशत अपराधको संरक्षण,"भक्तपुरः नेपाल मजदुर किसान पार्टीका अध्यक्ष नारायणमान बिजुक्छेले राजनीतिले आधा अपराधलाई संरक्षण दिँदै खुलासा गरेका छन् । भक्तपुर नगरपालिकाद्वारा सञ्चालित ख्वप उच्च माध्यमिक विद्यालयले महानगरीय प्रहरी परिसर भक्तपुरसँगको सहकार्यमा मंगलबार गरेको विद्यार्थीसँग प्रहरी विषयक कार्यक्रममा अध्यक्ष बिजुक्छेले भने, देशको आधा अपराधलाई राजनीतिले संरक्षण दिँदै आएको छ । उनले प्रहरीले इमानदारी र जिम्मेवारीपूर्वक काम गर्ने तथा सरकारले प्रहरीको अनुसन्धान कार्यान्वयन गर्ने हो भने धेरै मन्त्री, पूर्वमन्त्रीहरु जेलमा पर्ने दावी गरे । मन्त्री, पूर्वमन्त्री तथा राजनीतिक दलका नेताहरुले अपराधीहरु जोगाउँदै आएकोतर्फ संकेत गर्दै उनले भने, नेपाल प्रहरीले इमानदारी र जिम्मेदारीपूर्वक काम गर्ने तथा सरकारले प्रहरी अनुसन्धान कार्यान्वयन गरे हाम्रा धेरै मन्त्री र पूर्वमन्त्रीहरु जेल पर्छन् । अध्यक्ष बिजुक्छेले प्रहरी, अपराध र त्यसका सजाय, कानुनलगायतबारेको जानकारी विद्यालयको पाठ्यपुस्तकमै समावेश गर्नुपर्ने धारणा राखे । केपी ओली प्रधानमन्त्रीकालका कानुनमन्त्री अग्नि खरेललाई समेत यसबारे ध्यानाकर्षण गराएको उनले जानकारी दिए । कार्यक्रममा नेमकिपाका सांसद प्रेम सुवालले प्रहरी सेवा प्रवेश गर्नेहरुमा पैसा कमाउने उद्देश्य हुने भएकाले उनीहरुबाट नेपाल प्रहरीको उद्देश्य पूरा नहुने बताए । एकपटक प्रहरी निरीक्षक बनेर कार्य क्षेत्रमा खटिनेहरुसँग अब तपाईहरुले के गर्नुहुन्छ भनी सोध्दा उनीहरुले प्रहरीमा धेरै समय जागिर खानु हुँदैन । त्यसैले जहाँ बढी मुद्धा मामिला हुन्छ त्यहाँ गएर दुवै पक्षलाई मिलाएर पैसा कमाउँछु भने, सांसद सुवालले भने, यस्ता प्रहरी अधिकृतहरुबाट नेपाल प्रहरीको उद्देश्य पूरा हुँदैन । जनतामा पनि प्रहरीले पैसा नखाई काम गर्दैन र कुनै घटना भयो भने ढिला आइपुग्छ भन्ने भावना व्याप्त छ । महानगरीय प्रहरी आयुक्तको कार्यालयका प्रमुख अतिरिक्त प्रहरी महानिरीक्षक प्रतापसिंह थापाले कुनै घटना भएको जानकारी आएको पाँच मिनेटभित्र प्रहरी घटनास्थल पुग्ने गरी काठमाडौं उपत्यकामा व्यवस्था गरिएको जानकारी दिए। उनले अपराधको छुट्टै परिवार, समाज, गाउँ, क्षेत्र र दुनियाँ नहुने भएकाले सुरक्षित हुन नसक्ने जोकोही आपराधिक मार्गमा जान सक्नेतर्फ सचेत गरे । कार्यक्रममा सहभागी ख्वप उच्च माविका विद्यार्थीहरुले प्रहरीबाटै समाजमा धेरै अपराध भइरहेको अवस्थामा सच्चा प्रहरी कसरी चिन्ने भन्ने प्रश्न गरेका थिए । उनीहरुले मादक पदार्थ, लागूपदार्थ जस्ता सेवन गर्ने युवा विद्यार्थीलाई समाउने प्रहरीले कानुनले बन्देज गरेअनुसार शैक्षिक संस्थाको एकसय मिटर वरपर मादक पदार्थ तथा सूर्तीजन्य पदार्थ बिक्री वितरण गर्नेहरु किन कारबाहीमा पर्दैनन् भनी जिज्ञासा राखेका थिए । त्यस्तै, उनीहरुले प्रहरीलाई कुनै घटना वा अपराधबारे सूचना दिँदा सूचना दिने व्यक्तिको गोप्यता वा सुरक्षामा के कति ख्याल गरिन्छलगायतका प्रश्नसमेत गरेका थिए । विद्यार्थीहरुको प्रश्नको जवाफ दिँदै प्रहरी अतिरिक्त महानिरीक्षक थापाले प्रहरीभित्र पनि आपराधिक प्रवृत्तिका व्यक्ति हुनसक्ने र त्यस्ता प्रहरीबारे समयमै जानकारी दिन आग्रह गरे । उनले प्रहरीलाई सूचना तथा जानकारी दिने व्यक्तिको गोप्यता र सुरक्षा दिने जानकारी दिँदै विद्यार्थीहरुलाई आफूले चाहेजस्तो प्रहरी संगठन र शान्ति सुरक्षाको प्रत्याभूतिको लागि प्रहरी सेवामा प्रवेश गरी काम गर्न आह्वान गरे। कार्यक्रममा महानगरीय प्रहरी परिसर भक्तपुरकी प्रमुख प्रहरी उपरीक्षक किरण बज्राचार्य, ख्वप उच्च माविका प्राचार्य प्रकाशकुमार श्रेष्ठ, सहायक प्राचार्य डा राजेशकुमार श्रेष्ठ र प्रारम्भ संस्थाका सचिव सञ्चारकर्मी केदार कोइरालाले विद्यार्थीहरुलाई सामाजिक उत्तरदायी तथा अपराध र सुरक्षाबारे सचेत गराउन यस्ता कार्यक्रम अत्यावश्यक भएको धारणा राखे ।"
कमल थापा कड्किए : पशुपतिजीले सत्ताको लोभमा एकता भाँड्नुभो,"काठमाडौं : राष्ट्रिय प्रजातन्त्र पार्टी नेपालका अध्यक्ष कमल थापाले राप्रपा अध्यक्ष पशुपति शमशेर राणाले बेइमानी गरेको र उनको सत्ता लोभका कारण अन्तिम क्षणमा एकता भाँडिएको बताएका छन्। राप्रपा एकता प्रकिया भंग भएपछि मंगलबार आयोजित पत्रकार सम्मेलनमा थापाले भने, राप्रपा एकता भाँडिनुमा पशुपतिजी जिम्मेबार हुनुहुन्छ। उहाँकै कारण एकता संभव भएन। अब एकता अध्याय सकिएको छ। राप्रपा अध्यक्ष राणाले सोमबार विधानलगायतका प्राविधिक कारण देखाउँदै एकता हुन नसक्ने घोषणा गरेका थिए र दुईजनालाई प्रचण्ड नेतृत्वको सरकारमा पठाएका थिए। राणाको वक्तव्यपछि मंगलबार का लागि तय गरिएको दुई पार्टीबीचको एकता भाँडिएको थियो । थापाले भने, 'एकता ठूलो कुरा थियो। विधान बाहना मात्रै बनाइयो। यो मिलाउन सकिने कुरा थियो। तर बाहिर भ्रम छर्न यसो गरियो।'थापाले यसबाट एकता कार्यकर्तामा निराशा पैदा भएको बताए । उनले पशुपति शम्शेर राप्रपा हुँदासम्म एकता सहज हुननसक्ने पनि बताए।"
असोजमा चिनियाँ राष्ट्रपति नेपाल आउन सक्ने,"काठमाडौँ : आगामी असोजमा चिनियाँ राष्ट्रपति सी जिनपिङ नेपाल भ्रमणमा आउने संभावना बढेको छ। नेपाल भ्रमणमा रहेको चाइना इन्स्टिच्युट अफ कन्टेम्पोररी रिलेसन्सको टोलीले चिनियाँ राष्ट्रपति सी जिनपिङ आगामी असोजमा नेपाल भ्रमणमा आउन सक्ने जानकारी दिएको हो। प्रधानमन्त्री निवास बालुवाटारमा प्रधानमन्त्री पुष्पकमल दाहालसँग मंगलबार बिहान भएको भेटमा टोलीले चीनले वर्तमान सरकारसँग सकारात्मक र दिगो सम्बन्ध स्थापित गर्न चाहेको स्पष्ट गरेको प्रचण्डको निजी सचिवालयले जनाएको छ। तर दुई पक्षबीच परामर्श गरेर यसलाई टुंगो लगाउन बाँकी छ। प्रधानमन्त्री दाहालले चिनियाँ राष्ट्रपतिलाई नेपालले छिट्टै स्वागत गर्न पाउने अपेक्षा गर्दै यसबाट द्विपक्षीय सम्बन्ध थप बलियो बन्ने विश्वास व्यक्त गरे। उनले नेपालले चीनसँगको सम्बन्ध भरपर्दो र दीर्घकालीन बनाउनाका साथै दुई ठूला देशसँग त्रिदेशीय सम्बन्ध स्थापित गर्न सरकार इच्छुक रहेको बताउनुभएको प्रधानमन्त्रीका प्रेस सहयोगी मनोहरि तिमल्सिनाले जानकारी दिएका छन्। प्रा जी झेईको नेतृत्वमा आएको सो टोलीले भूकम्पपछिको पुनःनिर्माणमा चिनियाँ अनुभवको आदानप्रदान तथा सहयोग गर्न, ठूला परियोजनामा सहयोग उपलब्ध गराउन, चिनियाँ पर्यटकको सङ्ख्या वृद्धि गर्न र यहाँको पर्यटन पूर्वाधार विकासका लागि सघाउन चीन तत्पर रहेको पनि जानकारी दिएको थियो ।"

शीर्षक,विवरण
चुनाव र संविधान,"गणतन्त्र' लोकप्रिय तथा जनस्तरीय सार्वभौमसत्ताको सर्वोच्च अभिव्यक्ति र अभ्यास हो । जनस्तरीय सार्वभौमसत्ता अभ्यासलाई निषेध गरेर गणतन्त्र संस्थागत गर्ने कल्पना हास्यास्पदबाहेक अरू केही हुन सक्तैन । नेपालको संविधान २०७२ कार्यान्वयनलाई कम से कम सत्ता गठबन्धनका दुई ठूला दल नेपाली कांग्रेस र माओवादी अनि संविधान जारी भएपछिको पहिलो सरकारको नेतृत्व गर्ने नेकपा एमालेले आफ्ना साझा प्रतिबद्धताका रूपमा प्रस्तुत गरेका छन् । यो संविधान कार्यान्वयनको सूचकका रूपमा २०७४ माघभित्र स्थानीय, प्रान्तीय र संघीय संसद्को निर्वाचन सम्पन्न हुनुपर्ने मान्यता संविधानको धारामा मात्र हैन, तीन दलका नेताहरूको अभिव्यक्तिमा पनि बारम्बार दोहोरिएका छन् । नेताहरू आफ्ना प्रतिबद्धता, संविधान, संसद् र जनताप्रति जवाफदेही नरहेका अनेकौं उदाहरण हुन् विगत १० वर्षमा । संविधानबाट निर्देशित हुनुको साटो स्वेच्छाचारी ढंगले संविधानलाई निर्देशित या संशोधन गरेका छन् उनीहरूले । त्यसैले संविधानमा निर्वाचन मिति तोकेकै आधारमा निर्वाचन होला र ठूला दलका नेतृत्वले अपवादस्वरूप संविधानको प्रावधानप्रति आदर भाव देखाउलान् भन्ने आशा गर्ने ठाउँ एकदम कम छ । त्यो द्विविधा स्पष्ट देखियो, पारम्परिक रूपमा एमालेले आइतबार गरेको दसैं चियापानको अवसरमा । के स्थानीय निर्वाचन निर्धारित समयमा होला त भनी राखिएको प्रश्नमा एकै ठाउँबाट एमाले नेतृत्वले आशंका व्यक्त गर्यो र कांग्रेस नेतृत्वमा त्यसबारे पूर्ण विश्वास देखियो भने स्थानीय तह सीमा निर्धारणलगायतको जिम्मा पाएको स्थानीय तह पुनर्संरचना आयोगले अहिलेसम्म सरकारले आवश्यक तथ्यांक उपलब्ध नगराएको भन्दा निर्धारित मितिमा निर्वाचन हुन नसक्ने चेतावनी दिएको छ । के राजनीतिक दलहरू जिम्मेवार सावित होलान् त ? नेपालको राजनीति र नीति निर्धारण मात्र हैन, संविधान लेखन पनि अति शक्ति केन्द्रीकृत नेतृत्व तहबाट सञ्चालित छन्, खासगरी विगत १० वर्षको परिवर्तनयता । न्यायपालिकासँगै व्यवस्थापिका र कार्यपालिका अनि संविधान लेखनमा देखिने गरी दाताहरू र तिनका पारदर्शी या अपारदर्शी सहयोग अनि एजेन्डाले प्रवेश पाए पनि जनताको भूमिका खासै रहेन । त्यसैले संविधान जनताका नाममा बने पनि जनताको, जनताद्वारा र जनताका लागि हुन सकेन । जनस्तरीय सार्वभौमसत्ताको अभ्यास गर्न अनुकुल परिस्थिति नबनेको वर्तमान अवस्थामा समेत नेताहरू संविधान २०७२ लाई विश्वकै उत्कृष्ट संविधानका रूपमा प्रस्तुत गर्न पछि हटेका छैनन् । अर्को विडम्बना, त्यो संविधान लागू हुने अवस्था या त्यसको स्वीकार्यताका पूर्वसर्तसमेत उनीहरूले निर्माण गर्न सकेका छैनन् । प्रान्तीय मात्र हैन, इलाका र स्थानीय तहको सीमा निर्धारणबारे राजनीतिक दलमा एकमतसमेत हुन सकेको छैन । यो विषय संविधान लेखनमा जस्तै केही ठूला दलका ठालु नेताहरूको अनुमोदनबाट टुंग्याएकै आधारमा सर्वस्वीकार्य हुनेछ भन्ने भ्रम सत्ताले पाल्नु हुँदैन । स्थानीय निकायको सीमा निर्धारणमा जनस्तर सामेल नहुनु या नगराइनु भनेकै नेपालमा जनतालाई सामेल नगरी गणतन्त्र' अभ्यास या लागू गर्ने प्रयास जस्तै हो । चुनाव निश्चित अवधिको लागि जनप्रतिनिधि छान्ने र निर्धारित तहको शासन सञ्चालनको लागि गरिन्छ । तर संघीयता अनि त्यस अवधारणाअन्तर्गत प्रान्तीय र स्थानीय तहकै ढाँचालाई विवादमा राखेर अथवा त्यो सीमालाई र प्रस्तावित अधिकार प्रत्यायोजनबारे जनतालाई सहभागिताको अधिकारविना साक्षी मात्र राखेर लागू गर्ने प्रयास जनस्तरीय सार्वभौमसत्ता' को मान्यताविपरीत हुनेछ ।"
संविधान संशोधन सहमतिमै हुन्छ : रामचन्द्र,"काठमाडौँ : नेपाली काँग्रेसका वरिष्ठ नेता रामचन्द्र पौडेलले संविधान संशोधन सहमतिमै हुने बताएका छन्। तराईमधेसका समस्याको समुचित समाधान कसरी गर्न सकिन्छ भन्ने सन्दर्भमा विभिन्न पेसा, व्यवसायमा आबद्ध विज्ञसँग मंगलबार राजधानीमा गरेकाे अन्तक्र्रियामा वरिष्ठ नेता पौडेलले भने, 'संविधानबाट प्राप्त उपलब्धिलाई संस्थागत गर्दै सबैको सहमतिमा नमिलेका कुरा संविधान संशोधनमार्फत मिलाउन सबै उदार हुनुपर्छ।' अहिले उठेको सीमाङ्कन, नागरिकता, समावेशीताजस्ता विषयको समस्या समाधान गर्न काँग्रेसले अगुवाइ लिनुपर्ने बताए।उनले २०७४ माघ ७ गतेसम्म स्थानीय, प्रादेशीक र सङ्घीय निर्वाचन गर्नुपर्ने अवस्था रहेको धारणा राख्दै संविधान कार्यान्वयन भएन भने के हुन्छ त्यतातर्फ पनि सोचेर समस्याको निकास खोजौँ भने। पौडेलले राजनीतिक दल, नेता र कार्यकर्ताप्रति वितृष्णा बढ्न नदिई राजनीतिलाई मर्यादित तुल्याउन सरोकारवाला सबैको क्रियाशील सहभागिता आवश्यक छ भन्दै तराई मधेसको समुन्नति, जीविकोपार्जन र जीवनस्तर उकास्न राष्ट्रिय अभियान सञ्चालनको आवश्यकता औँल्याए। सो कार्यक्रममा पूर्वमन्त्री विद्याधर मल्लिकले सीमाङ्कन, समावेशीतालगायत अहिले उठेका समस्याको सहमतिका आधारमा छिटो समाधान खोजिनुपर्ने बताए। वरिष्ठ अधिवक्ता रामकृष्ण निराला, अधिवक्ता विजय सिंह र देवेन्द्र झाले तराईमधेस काँग्रेसको आधार क्षेत्र भएकाले त्यहाँका जनताले उठाएका मागलाई त्यहीको जनताको मागअनुरुप राजनीतिक र संवैधानिक रुपमा निकास खोज्न काँग्रेसले अगुवाइ गर्नुपर्ने धारणा राखे। लेखक सीके लालले काँग्रेसले तराईका आफ्ना नेता कार्यकर्तालाई के गर्दा तपाईँहरु शीर ठाडो गरेर त्यहाँ जान सक्नुहुन्छ भनेर राय लिएर समस्याको निकास खोज्न सल्लाह दिए।"
चिकित्सा परिषद् विधेयक समितिमा पठाउन स्वीकृत,"काठमाडौं: व्यवस्थापिका संसद्को बैठकले भूमिगत जलस्रोत विधेयक, २०७२ लाई दफावार छलफलका लागि सम्बन्धित समितिमा पठाइयोस् भन्ने प्रस्तावलाई सर्वसम्मतिले स्वीकृत गरेको छ । सिँचाइमन्त्रीका तर्फबाट परराष्ट्रमन्त्री डा प्रकाशशरण महतले सदनको आजको बैठकमा सो प्रस्ताव प्रस्तुत गरेका थिए। यसैगरी बैठकमा परराष्ट्रमन्त्री डा महतले जीवाणुजन्य (जैविक) तथा विषाक्त हतियारको विकास, उत्पादन र भण्डारणमा प्रतिबन्ध लगाउने तथा तिनलाई नष्ट गर्नेसम्बन्धी महासन्धि प्रस्तुत गर्दा समितिमा पठाउनका लागि स्वीकृत भयो। सो महासन्धिलाई विश्वका १७५ देशले अनुमोदन गरिसकेका छन्। बैठकले चिकित्सा परिषद् (पहिलो संशोधन) विधेयक २०७२ लाई पनि समितिमा पठाउन सर्वसम्मतिले स्वीकृत गर्यो । प्रधानमन्त्रीका तर्फबाट न्याय, कानुन तथा संसदीय व्यवस्थामन्त्री अजयशङ्कर नायकले सो विधेयक प्रस्तुत गरेका थिए। विधेयकको सैद्धान्तिक पक्षमाथि डा सुबोध पोखरेल, रामनारायण बिंडारी र प्रेम सुवालले भाग लिएका थिए। व्यवस्थापिकासंसद्को अर्काे बैठक कात्तिक ३ गते अपराह्न ३ बजे बस्नेछ। रासस"
बिमस्टेकमा भारतीय दबाब: घोषणापत्रमा आतंकवाद प्रमुख मुद्दा,"नेपाल, भारत लगायत बिमस्टेकका सदस्य देशहरुले आतंकवाद एसिया क्षेत्रको शान्ति र स्थिरताका लागि एकमात्रै चुनौति रहेको निस्कर्ष निकाले । क्षेत्रीय संगठन बे अफ बेंगाल इनिसियटिभ फर मल्टिसेक्टरल टेक्निकल एन्ड इकोनोमिक कोअपरेशन (बिमस्टेक) का सदस्य देशहरुको भारतको गोवामा सम्पन्न आउटरिच समिट पछि जारी घोषणापत्रमा आतंकवादलाई एसिया क्षेत्रको शान्ति र स्थिरताका लागि मुख्य चुनौति रहेको भनिएको छ । ब्रिक्सको आठौँ शिखर सम्मेलनकै दौरानमा बिमस्टेक आउटरिच समिट आयोजना भयो । भारत एसियामा आतंकवादको खतराको मुद्दामा बिमस्टेक सदस्य देशलाई आफ्नै धारणामा समान धारणा बनाउन पूर्ण सफल भएको देखिएको छ । बिशेषतः बिमस्टेकको मुख्य साझेदार मुलुक भारतको आग्रहमा यस क्षेत्रमा बिद्यमान आतंकवादी खतरा बिरुद्द बिमस्टेक सदस्य देशहरु मिलेर अघि बढ्ने भन्ने बुंदा राखिएको गोवामा भएको बिमस्टेक बैठकमा सहभागि सरकारी अधिकारीहरुले बताए । बिमस्टेकका देशहरु श्रीलंका र नेपालले अन्तिम सम्म पनि यो बुंदाबारे आफ्ना रिजर्भेसन राखेका थिए । बिशेषतः श्रीलंका र भारतबीच यो बुंदाका बिषयमा अन्तिम सम्म बहस चलेको अधिकारीहरुले बताए । भारतीय प्रधानमन्त्री नरेन्द्र मोदीले बिमस्टेक तथा ब्रिक्स सदस्य देशका सरकार तथा राष्ट्रप्रमुखलाई गोवामा संबोधन गर्दै छिमेकी एक देश (पाकिस्तान) ले आतंकवादलाई प्र श्रय दिइरहेको र फैलाइरहेको आरोप लगाए । मोदीले आतंकवाद नै पाकिस्तानको प्यारो बच्चा भएको समेत भन्न भ्याए । भारतले पाकिस्तानमाथि लगाएको आतंकवादको आरोपकै बीच बिमस्टेकले जारी गरेको घोषणापत्रमा पनि स्पस्ट रुपमा आतंकवादको बिषयले बिशेष महत्व पाएको छ। तर यस क्षेत्रमा कनेक्टिभिटी बढाउने, आर्थिक बृद्दि हासिल गर्ने लगायत अन्य दर्जनौँ बिषय समेत घोषणापत्रमा परेका छन् । एसिया क्षेत्रको शान्ति र स्थिरताको मुख्य चुनौति आतंकवाद कायमै छ । हामी आतंकवाद र आतंकवादका सबै स्वरुपहरु बिरुद्द लड्न पुनः प्रतिबद्दता जाहेर गछौँ । कुनै पनि पुष्ठभूमिमा आतकवादी कार्य बैध हुन सक्दैन घोषणापत्रमा भनिएको छ । भारत प्रशाशित कस्मिको उरीमा केही समय अघि भएको आतंकवादी हमलामा पाकिस्तानको हात रहेको स्पस्ट रुपमा उल्लेख गर्दै (तर पाकिस्तानको नाम नलिइ) घोषणापत्रमा भनिएको छ यस क्षेत्रमा हालै भएका आतंकवादी र बर्बरतापूर्ण घटनाको हामी निन्दा गर्छौँ । हामी सबै खालका आतंककारी तथा आतंकवादी संगठन र नेटवर्कहरु निर्मूल पार्ने कुरामा विश्वास गर्छोँ । राज्यले नै आतंककारी र उनीहरुको पोषणका लागि आर्थिक सहायता दिने, उत्याहित गर्ने र आतंकवादीहरुलाई शरण दिने राज्यका बिरुद्द लड्न हामी तयार छौँ । पाकिस्तानले कस्मिर स्वतन्त्रता पक्षधरलाई केही समय अघि सहिद भन्दै प्रशंशा गरेको बिषयलाई पनि उक्त घोषणा पत्रमा समेटिएको छ र भनिएको छ आतंकवादीहरुलाई उत्साहित गर्दै सहिद भन्न मिल्दैन । भारतले पाकिस्तानसंगको आफ्नो शत्रुतापूर्ण संबन्धका कारण दक्षिण एसियाली क्षेत्रीय सहयोग संगठन (सार्क) लाई निस्क्रिय पार्दै दक्षिण एसियाका सार्कका अन्य देशसमेत सदस्य रहेको बिमस्टेकलाई अघि बढाउन चाहेको सन्देश बिमस्टेक बैठकमा पनि दिएको छ। भारतीय बिदेश मन्त्रालयका प्रवक्ता विकास स्वरुपले बिमस्टेका सदस्य देशका नेताहरुको रिट्रिट बैठक चल्दै गर्दा ट्विट गरी भनेका थिए दक्षिण एसिया र दक्षिण पूर्वी एसियालाई नयाँ ढंगले सोच्नका लागि नयाँ मार्ग शुरु भएको बताएका थिए । यसको अर्थ सार्कको नयाँ विकल्पका रुपमा भारतले बिमस्टेकलाई अघि बढाउन खोजेको कुटनीतिक जानकारहरुले बताए । यद्यपी सार्कको विकल्प खोज्नेमा भारत बाहेक सार्कका अन्य सदस्य देश खासै सकारात्मक नरहेको बताइएको छ । भारतले पाकिस्तानसंगको जारी तनावका कारण सार्कको विकल्पका रुपमा बिमस्टेकलाई अघि बढाउँ भन्ने चाहना स्पस्ट रुपमा राखेको छ । तर हामी सार्कलाई बिमस्टेक संगै प्रभावकारी संगठनका लागि लैजानुपर्छ भन्नेमा छौँ गोवा पुगेर फर्किएका एक सरकारी अधिकारीले अन्नपूर्णसँग भने । सार्कको वर्तमान अध्यक्ष देशका हिसाबले नेपालले आगामी सार्क शिखर सम्मेलन चाँडै आयोजना गर्ने हिसाबले गोवा आएका सार्क सदस्य देशका उच्चस्तरीय प्रतिनिधीहरुसंग छलफल पनि गरेको छ । प्रधानमन्त्री पुष्पकमल दाहालले श्रीलंकाली राष्ट्रपति, भुटानी प्रधानमन्त्री र भारतीय प्रधानमन्त्रीसँग भएका औपचारिक तथा अनौपचारिक भेटमा सार्कको स्थगित शिखर सम्मेलनबारे कुरा गरेका थिए । सार्कको अर्को शिखर सम्मेलन आयोजना चाँडै गर्नेबारे सार्क देशका उच्चस्तरीय प्रतिनिधीसंग मेरो कुरा भएको छ । यसका कारण अब वातावरण बनाउनुपर्छ भन्नेमा छलफल भएको छ प्रधानमन्त्री दाहालले भने । भारतले अन्य देशसँग मिलेर पाकिस्तानलाई क्षेत्रीय मुद्दामा एक्ल्याउने रणनीति लिएको देखिन्छ । भारतले सार्कलाई नभई यही क्षेत्रको अर्को संगठन बिमस्टेकलाई ब्रिक्स राष्ट्रको गोवामा आयोजित बैठकमा डाकेको भारतीय रणनीतिक मामिलाका जानकारहरुले लेखेका छन् । सार्कलाई डाके पाकिस्तान समेत बैठकमा सहभागि हुने हुंदा सार्कको सट्टा बिमस्टेकका सदस्य देशलाई भारतले सहभागि गराएको हो । इस्लामावादमा नोभेम्बर पहिलो साताका लागि निर्धारित सार्क शिखर सम्मेलनमा समेत भारत र पाकिस्तानबीचको आतंकवाद, कस्मिरस्थित सीमा विवाद लगायतका बिषयमा बर्षौँदेखिको टकरावका कारण कारण स्थगित भएको अवस्था छ । कस्मिरमा तिन साता अघि १८ भारतीय सैनिक जवान मारिएको घटनामा भारतले पाकिस्तानमाथि औंला ठड्याएको छ । सोही घटनापछि भारतले क्षेत्रीय वातावरण उपयुक्त नरहेको भन्दै भारतले सार्क शिखर सम्मेलन तत्काल गर्न नसकिने बताएको छ । त्यस्तै सार्क शिखर सम्मेलनको नयाँ मिति घोषणा गर्न नेपाल लगायत सार्क सदस्य देशसंग भारतले असहमति जनाएको छ ।"
चीनको धार्मिक भ्रमण सकेर कमल थापा स्वदेश फिर्ता,"काठमाडौँः चीनको छ दिनलामो धार्मिक भ्रमण सकेर राष्ट्रिय प्रजातन्त्र पार्टी नेपालका अध्यक्ष कमल थापा स्वदेश फर्किएका छन् । चिनियाँ सरकारको मैत्रीपुर्ण निमन्त्रणामा अध्यक्ष थापा बिहीबार चीन भ्रमणमा निस्किएका थिए । धार्मिक भ्रमण भनिए पनि थापाले तिब्बतमा चिनियाँ नेतासँग राजनीतिक भेटवार्ता गरेका छन् । चीन भ्रमणका क्रममा थापाले तिब्बत सरकारका उपाध्यक्ष टासी पेम्बासंग शिष्टाचार भेट गर्नुका साथै अन्य नेतासँग समेत भेटवार्ता गरे । अध्यक्ष थापा श्रीमती प्रलिसा थापा, छोरा सुवास थापा, बहिनी र राप्रपा नेपालका कोषध्यक्ष उद्धव पौडेलसँगै चीन गएका थिए । चीनको धार्मिक भ्रमणमा निस्किएका थापालाई चिनियाँ हेलिकोप्टरबाट कैलाश मानसरोबरको भ्रमण गराइएको थियो ।"
छठसम्म संविधान संशोधन नभए सरकार संकटमाः मधेसी मोर्चा,"काठमाडौः संविधान पुनर्लेखनको माग गर्दै आएका संयुक्त मधेसी लोकतान्त्रिक मोर्चा र संघीय गठबन्धनले केही दिनभित्रै प्रधानमन्त्री पुष्पकमल दाहाललाई भेटेर संविधान संशोधन विधेयक व्यवस्थापिका संसद्मा दर्ता गर्न दबाब दिने भएका छन् । प्रधानमन्त्रीले आन्दोलनरत दलको मागलाई बेवास्ता गरे वा विभिन्न बहानाबाजी गरे आफूहरूले सरकारलाई दिँदै आएको समर्थन फिर्ता लिएको घोषणा छठपछि गर्ने चेतावनी दिने उनीहरूको तयारी छ । मोर्चासहितको गठबन्धनले पुनः आन्दोलन चर्काउनका लागि आन्तरिक गृहकार्य प्रारम्भ गरिसकेको छ । संघीय गठबन्धनले संविधान संशोधन गरेर सीमांकन मिलाउनुपर्ने, नागरिकता सम्बन्धमा केही विषयलाई स्पष्ट पार्नुपर्ने लगायत कुरा जोडदार रूपमा उठाउँदै आएको छ । गठबन्धनसँगको सहमतिअनुसार संविधान संशोधन र अरू राजनीतिक विषय पूरा नभए प्रधानमन्त्री दाहाललाई तीन साताभित्र ठूलै संकट आउनसक्ने चेतावनी उनीहरूको छ । मोर्चाआबद्ध नेताहरूले सत्तापक्षसँग मात्र नभएर प्रमुख प्रतिपक्षसँगसमेत संविधान संशोधनमार्फत आफ्ना माग पूरा गर्न आग्रह गरिरहेका छन् । गठबन्धनका नेता तथा संघीय समाजवादी फोरम नेपालका सहअध्यक्ष राजेन्द्र श्रेष्ठले माओवादी केन्द्र र कांग्रेससँग भएको तीनबुँदे सहमतिअनुसार संविधान संशोधनको प्रस्ताव छिटो संसद्मा दर्ता गराउनुपर्ने बताए । संघीय गठबन्धनले माओवादी केन्द्र र कांग्रेससँग तीनबुँदे सहमति गरेको हो', उनले भने, संविधान संशोधन प्रस्ताव संसद्मा दर्ता हुनुपर्छ । अरू हामी जान्दैनौं ।' एमाले प्रमुख विपक्षी दल भएकाले त्यसलाई सहमतिमा ल्याउने वा नल्याउने सत्तारूढ दलले जान्ने कुरा भएको उनको भनाइ छ । तराई मधेस सद्भावना पार्टीका सहअध्यक्ष रामनरेश रायले माओवादी केन्द्र र कांग्रेसले संविधान संशोधनसहित अरू केही राजनीतिक विषय पूरा गर्न आनाकानी गरेकोमा आपत्ति जनाए । उनले भने, अब गठबन्धन चुप लागेर बस्दैन । आन्दोलन तयारी गर्दैछ र त्यसका लागि प्रधानमन्त्रीसँग अन्तिमपटक भेट गर्नेछ ।' आन्दोलनको स्वरूप शीर्षस्तरको बैठकले आधिकारिक रूपमा तय गर्ने उनले बताए । राष्ट्रिय मधेस समाजवादी पार्टीका महासचिव एवं प्रवक्ता केशव झाले सरकारले गरेको लिखित प्रतिबद्धताअनुसार काम नगरे छठपछि हुने आन्दोलनले सरकारको भविष्य तय गर्ने चेतावनी दिए । सरकार गठनका बेला भएको सहमति पूरा नगर्ने हो भने किन समर्थन दिइरहने ? छठसम्म पर्खन्छौं । माग पूरा हुने अवस्था देखिएन भने सरकारलाई दिएको समर्थन फिर्ता लिएर अर्को बाटो लिनुपर्ने अवस्था आउन सक्छ ।' सद्भावना पार्टीका महासचिव मनीषकुमार सुमन पनि अब चुप लागेर बस्ने अवस्थामा गठबन्धन नरहेको बताए । सहमति कार्यान्वयन हुन्छ भनेर कति दिन कुर्ने ? ' उनले भने, अब आन्दोलनमा जानुको विकल्प छैन ।' सरकारले चासो राखेको छैनः नेम्बाङ एमाले संसदीय दलका उपनेता सुवास नेम्बाङले संविधान संशोधन विधेयकबारे सरकारले प्रमुख प्रतिपक्षी दलसँग कुनै चासोसम्म नराखेको बताए । उनले भने, केपी ओली प्रधानमन्त्री हँदा कांग्रेसले संविधान कार्यान्वयनसम्बन्धी विधेयकमाथि छलफलका लागि दबाब दिएको थियो तर अहिले किन त्यस्तो कार्य हुँदैन ? ' संविधान कार्यान्वयनका सम्बन्धमा एमाले विशेष अभियानका साथ जनताको घरदैलोमा जाने उनले बताए । उनले एक प्रश्नमा भने, एमालेका कारण संविधान संशोधन हुन नसकेको कुरा अबका दिनमा मधेसी मोर्चाले नै पत्याउँदैन । अहिले मोर्चासँग कुनै प्रकारको तिक्तता छैन । हर्दिकताका साथ कुरा अघि बढिरहेको छ ।' संविधान संशोधनका सम्बन्धमा सत्तारूढ दल नै अनभिज्ञ देखिएको अवस्थामा कतै यो प्रचारमा केन्द्रित रहेको विषय प्रधानमन्त्री र उपप्रधानमन्त्री एवं गृहमन्त्रीबीचको राजनीतिक चालबाजी मात्र त होइन भन्ने प्रश्न उनले गरे ।उने भन्ने चिन्ताले पिरोलेको छ । बिहानबेलुका छाक टार्न पनि समस्या भएको बताउने राजविराज ६ की खैकीदेवी र राजविराज ७ की पूर्ण अपांग रञ्जु रजकको घरमा रासन पनि सकिँदै गएको छ । सरकारले दिने सामाजिक सुरक्षा भत्ताबापतको रकमले चाडपर्वमा नयाँ कपडा किन्ने, मिठोमसिनो खाने र अन्य गर्जो टार्ने जेष्ठ नागरिक र एकल महिलाको योजना कर्मचारीको गैरजिम्मेवारीपनाले पूरा हुन नसकेको राजविराज ९ का शम्भु देवले बताए । भत्ता पाउने आसमा दैनिक कार्यालय धाउने वृद्धवृद्धालाई रित्तो हात घर फर्काउनु पर्दा भत्ता विरणको अख्तियारी पाएका पञ्जिकाधिकारी लोकेन्द्र चौधरीले आफैंलाई दुःख लागेको बताए ।"
पुन:संरचना आयोगका सदस्यद्वारा इलाकालाई मापदण्ड बनाउने निर्णय अस्वीकार,"काठमाडौं: गाउँपालिका, नगरपालिका, विशेष, संरक्षित वा स्वायत्त क्षेत्रको सङ्ख्या तथा सिमाना निर्धारण आयोगका सदस्य सुनिलरञ्जन सिंहले इलाकालाई समेत प्रमुख आधार बनाउन सरकारले दिएको मापदण्ड अस्वीकार गरेका छन्। आयोगद्वारा पूर्व प्रस्तावित ५६५ स्थानीय तहको सङ्ख्या तोकिएकामा त्यसमा तराई मधेस र थरुहट पक्षको असन्तुष्टिलाई समर्थन गर्दै अधिवक्ता समेत रहेका सिंहले मन्त्रिपरिषद्कोे निर्णयबमोजिम इलाका समेतलाई प्रमुख आधार मानी संशोधित मापदण्ड बनाइनु उचित नभएको उल्लेख गरेका छन्। मंगलबार उनले आयोगका अध्यक्षलाई बुझाएको असहमतिपत्रमा भनिएको छ, 'इलाकालाई आधार मानी गाउँपालिका, नगरपालिका, विशेष क्षेत्र, संरक्षित वा स्वायत्त क्षेत्रको सङ्ख्या र सिमानाको निर्धारण गर्ने कार्य गरिएमा त्यसमा मेरो कुनै पनि साथ, सहकार्य र सहमति नरहने व्यहोरा लिखित रुपमै दर्ता गराउँदछु ।' निकट भविष्यमा हुन लागेको स्थानीय तहको चुनावलाई ध्यान दिई पहिलो चरणमा गाउँपालिका, नगरपालिकाको सङ्ख्या तथा सिमाना निर्धारण गरी दोस्रो चरणमा विशेष, संरक्षित वा स्वायत्त क्षेत्रको सङ्ख्या तथा सिमाना निर्धारण गरिनुपर्ने उनको माग छ। आयोगको अवधि २०७३ फागुन मसान्तसम्म छ। रासस"
अख्तियार प्रमुख लोकमानसिंह कार्कीको नाममा म्याद तामेल,काठमाडौंः अख्तियार दुरुपयोग अनुसन्धान आयोगका प्रमुख लोकमान सिंह कार्कीको नाममा म्याद तामेल भएको छ। काठमाडौं महानगरपालिका वडा नम्बर १० की सचिव सरिता राईको रोहबरमा कार्कीको घरमा म्याद तामेल भएको हो। तामेल्दारहरुले मंगलबार साँझ नै कार्कीको नाममा म्याद तामेल भएको मुचुल्का तयार गरी सर्वोच्च अदालत प्रशासनमा प्रतिवेदन बुझाएका हुन्। सर्वोच्च अदालतका प्रवक्ता नहकुल सुवेदीले कार्कीको नाममा म्याद तामेल भएको बताए। वडा सचिव राईको रोहबरमा कार्कीको घरको म्याद टाँस गरी सर्वोच्च अदालतका तामेल्दारहरु फर्किएको प्रतिवेदनमा उल्लेख गरिएको छ। प्रतिवेदनमा लोकमानको नयाँ बानेश्वरस्थित घरको पूर्व फर्किएको दैलोमा म्याद टाँसिएको उल्लेख छ। यसअघि सोमबार म्याद टाँस गर्न कार्कीको निवास पुगेका सर्वोच्च अदालतका तामेल्दारहरुलाई केही संख्यामा रहेका युवाहरुको समूहले घरमा म्याद टाँस गर्न रोक लगाएपछि नटाँसी फर्किएका थिए। म्याद तामेल भएपछि अब १५ दिनभित्र विपक्षी कार्की सर्वोच्च अदालत आफै उपस्थित हुनु पर्नेछ वा आफ्ना तर्फबाट कोही प्रतिनिधि पठाउनु पर्नेछ। अख्तियार प्रमुखमा नियुक्त हुन कार्कीको आवश्यक योग्यता नपुगेको भन्दै अधिवक्ता ओममप्रकाश अर्यालले दायर गरेको पुरानो मुद्दाको पुनरावलोकन गर्ने सर्वोच्चको फैसलापछि उनलाई अदालतमा उपस्थित हुन म्याद टाँसिएको हो। अधिवक्ता अर्यालले दायर गरेको कार्कीविरुद्धको मुद्धा सर्वोच्च अदालतले सुरुमा खारेज गरेपनि प्रधानन्यायाधीश सुशीला कार्कीसहितको संयुक्त मुद्धा पुनरावलोकन गर्ने निर्णय गरेको थियो।
"गगन थापाले भने, लोकमान दण्डको भागिदार हुनैपर्छ","बेनीः स्वास्थ्य मन्त्री गगनकुमार थापाले अख्तियार दुरुपयोग अनुसन्धान आयोगका प्रमुख लोकमानसिंह कार्कीले पदीय मर्यादा विपरीत काम गरिरहेकाले दण्डको भागीदार हुनुपर्ने बताएका छन्। बेनी अस्पताल म्याग्दीको अवलोकनपछि मंगलबार सञ्चारकर्मीसँग संक्षिप्त प्रतिक्रिया दिँदै उनले भने,सरकारले संवैधानिक आयोगका विषयमा केही बोल्न मिल्दैन। तर, एउटा संसद रुपमा उनको आचरण वेठीक छ भन्ने हिजोको मेरो मत आजपनि यथावत छ। अख्तियार प्रमुख कार्कीलाई महाअभियोग लगाउनुपर्ने डा गोविन्द केसीको मागमा आफ्नो समर्थन रहेको बताउँदै उनले केसीका अन्य अधिकांश मागहरु सरकारले पुरा गर्ने चरणमा रहेको बताए। डा केसीको महत्वपूर्ण माग चिकित्सा शिक्षामा नियमन गर्न छुट्टै ऐन बनाउनुपयो भन्ने हो। हाम्रो सरकारले आएपछि अलपत्र अवस्थामा रहेको उक्त ऐनलाई संसद्मा छलफल गराएर, संसद्कै उपसमितिमा पठाएका छौँ, उनले भने,केही समयभित्रै त्यसलाई संसदले पारित गर्छ । सरकारले मनमोहन स्मृति विधेयक समेत फिर्ता लिन संसदमा प्रक्रिया अघि बढाइसकेको अवस्थामा डा केसीले उठाएका अधिकांश सम्बोधनको चरणमा रहेको उनले बताए। अख्तियार प्रमुख कार्कीलाई महाअभियोग लगाउन संसदको रुपमा आफुले जस्तोसुकै भूमिका निर्वाह गर्न तयार रहेको उनको भनाइ छ। कार्कीका विषयमा सर्वोच्च अदालतमा पनि केही कुरा विचाराधीन अवस्थामा छन्, महाअभियोगका विषयमा म डा केसीसँगै छु उनले भने।"
संसद्मा कांग्रेस नेताको चेतावनी : मधेसको माग पूरा नभए नेपाल टुक्रिन सक्छ,"काठमाडौंः नेपाली कांग्रेसका सांसद फर्मुल्ला मन्सुरले मधेसीहरुको माग सम्बोधन नगरे मुलुक टुक्रिन सक्ने चेतावनी दिएका छन्। मंगलबार संसद बैठकमा विशेष समय लिएर बोल्दै सांसद मन्सुरले मधेसीहरुको माग सम्बोधन नगरे मुलुक पाकिस्तानबाट छुट्टिएर बंगलादेश बनेजस्तै हुने चेतावनी दिएका हुन्। पाकिस्तानमा सुशासनको माग उठ्दा त्यसको सुनुवाइ हुन नसक्दा मुलुक टुक्रिएको स्मरण गराउँदै सांसद मन्सुरले भने,मधेसीहरुका माग सम्बोधन संविधान संशोधनमार्फत नभए नेपालपनि त्यस्तै बन्न सक्छ। उनले मधेसी, आदिवासी जनजाति, थारु, मुस्लिम समुदायले उठाएका माग तत्काल सम्बोधनका लागि प्रक्रिया अगाडि बढाउन समेत माग गरे। यस्तै संसद बैठकमा बोल्दै कांग्रेसकै सांसद राधेश्याम अधिकारीले अख्तियार प्रमुख लोकमानसिंह कार्कीको घरमा म्याद टाँस गर्न नदिनु सर्वोच्च अदालतको आदेशको अपहेलना भएको बताए। उनले एक व्यक्तिका अगाडि मुलुक नतमस्तक बन्न नहुने बताए। उनले भने,एउटा व्यक्तिले मुलुकको कानुन मान्दिन भनेर बस्न सक्छ। तर राज्य नै नतमस्तक भएर बस्नु हुँदैन। यसलाई गम्भीररुपले लिनुपर्दछ। उनले अख्तियार प्रमुख कार्काी कहिलेसम्मलाई विदेश भ्रमणमा गएको हो भन्ने प्रश्न समेत गरे। उनले संविधानको व्यवस्थाअनुसार महाअभियोग समिति बन्न किन ढिलाइ भएको हो भन्नेबारे संसदमा प्रश्न समेत गरेका थिए।"
त्रिदेशीय सहकार्यबाट एसिया क्षेत्रको विकास: चीन,"काठमाडौं: चीननेपालभारतबीचको त्रिदेशीय सहकार्यले एसिया क्षेत्रको स्थिरता र विकासका लागि महत्वपूर्ण योगदान दिने उत्तरी छिमेकी चीनले बताएको छ । प्रधानमन्त्री पुष्पकमल दाहाल, चिनियाँ राष्ट्रपति सी जिनपिङ् र भारतीय प्रधानमन्त्री नरेन्द्र मोदीबीच भारतको गोवामा हालै भएको अनौपचारिक भेटवार्तामा त्रिदेशीय सहकार्यको कुरा भएको हो या होइन भन्ने संचारकर्मीको प्रश्नमा चिनियाँ विदेशमन्त्रालयकी प्रवक्ता हुवा चुनयिङ्लाई बेइजिङ्मा त्यस्तो बताएकी हुन् । नेपाल र भारत चीनका मित्रवत् मुलुक हुन् । हामी यो विश्वास गछौैँ कि यी तिन मुलुकहरुबीच सकारात्मक अन्र्तक्रियाहरु हुँदा त्यसले यी तिनै मुलुकको आर्थिक तथा सामाजिक विकासलाई बढावा दिन्छ । साथै यस खालको त्रिदेशीय सहकार्यबाट क्षेत्रीय स्थिरता र विकासका लागि पनि उत्तिकै योगदान दिन्छ चुनयिङ्ले भनिन् । चीनले नेपाल र भारतसंग त्रिदेशीय सहकार्य थप सुदृढ गर्ने चाहेको उनले बताइन् । यस खालको सहकार्यबाट चीन, नेपाल र भारतबीचको साझा विकासमा प्रगति गर्न सकिनेछ उनले भनिन् । चिनियाँ विदेश मन्त्रालयकी प्रवक्ताले उक्त अनौपचारिक वार्ताबारे स्पस्ट बताइन्न । काठमाडौस्थित चिनियाँ कुटनीतिक स्रोतले दाहाल, सी र मोदीबीच आकस्मिक भेट भएको बतायो । यो पूर्वनिर्धारित भेटघाट थिएन । आकस्मिक भेट नै थियो । तर त्रिदेशीय साझेदारीबारे जुन सकारात्मक र सौहार्दपूर्ण कुरा भयो त्यसले तिनै देशलाई लाभ हुने हाम्रो बुझाई छ स्रोतले अन्नपूर्णसँग भन्यो । प्रधानमन्त्री दाहालले चिनियाँ राष्ट्रपति र भारतीय प्रधानमन्त्रीसँग भएको आकस्मिक अनौपचारिक वार्तामा आफूले त्रिदेशीय सहकार्यको कुरा उठाएको र त्यसमा दुवै देशका नेता सकारात्मक रहेको बताएका थिए । प्रवक्ता चुनयिङ्ले प्रधानमन्त्री दाहालले चिनियाँ राष्ट्रपतिसँगको भेटमा चीनले अघि बढाएको वान बेल्ट वान रोड अवधारणामा नेपाल सक्रिय रुपले सहभागि हुने बताएको जानकारी दिइन् । त्यस्तै दाहालले चीनको अग्रसरतामा स्थापित एसियन इन्फ्रास्ट्रक्चर इन्भेस्टमेन्ट बैंठकमा प्रभावकारी रुपमा सहभागि हुने बताएको उनले उल्लेख गरिन् । चीनसंगको संबन्धलाई बृहत्तर बनाउन चाहेको दाहालले बताउनुभयो उनले भनिन् । चीनले त्रिदेशीय साझेदारीका बिषयमा सकारात्मक प्रतिक्रिया दिएको भएपनि दक्षिणी छिमेकी भारतले चाहीँ यस अवधारणामा सधैँ आफ्नो रिजर्भेसन राख्दै आएको छ । त्रिदेशीय सहकार्यबाट भारतलाई खासै लाभ नहुने तर नेपालमा भारतको परम्परागत प्रभाव घट्ने र चीनको प्रभाव बढ्ने त्रासमा भारत सधैँ रहँदै आएको देखिन्छ ।"

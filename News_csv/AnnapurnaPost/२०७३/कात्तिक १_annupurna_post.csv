शीर्षक,विवरण
गोवाको सन्देश,"प्रधानमन्त्रीको पद समालेको दुई महिनामा पुष्पकमल दाहाल दुईपटक भारत पुगेका छन् । पहिलोपटक दुईपक्षीय सम्बन्धलाई ट्र्याक' मा ल्याउने घोषित उद्देश्यका साथ उनी दिल्ली पुगे राजकीय भ्रमण' मा भने दोस्रोपटक ब्रिक्स' शिखरमा एउटा पर्यवेक्षकका रूपमा । ब्रिक्स शिखर आयोजक भारतका प्रधानमन्त्री नरेन्द्र मोदीको निमन्त्रणामा यसपटक दाहाल गोवा पुगे पनि नेपालमा ज्यादा चासो र उत्सुकता चिनियाँ राष्ट्रपति सी जिनपिङसँग उनको वार्ता कस्तो होला र यसको नतिजा के होला ? त्यसबारे बढी थियो । त्यो चासो अस्वाभाविक थिएन, छैन । एउटा कठिन, अपमानपूर्ण र अनपेक्षित परिस्थितिमा नेपाल सरकारले चीनसँग विशेष सहयोगको लागि अनुरोध गर्यो र त्यसले द्विपक्षीय प्रतिबद्धताको स्वरूप पायो, केपी ओलीको प्रधानमन्त्रीकालमा । ओलीलाई विस्थापित गरी दाहाल प्रधानमन्त्री बनेलगत्तै लिखित सम्झौतामा जनाइएका प्रतिबद्धताबाट नयाँ सरकार पछि हटेको आभास नेपालभित्रै हुन थाल्यो । चीनमा नहुने त कुरै भएन । यही पृष्ठभूमिमा राष्ट्रपति सीको हुने भनिएको नेपाल यात्रा टर्यो । प्राविधिक रूपमा जतिसुकै स्पष्टीकरण आए पनि सँगै हुने भनिएको बंगलादेश र मंगोलिया यात्रा सम्पन्न हुने, अनि नेपाल यात्रा सम्पन्न नहुने परिस्थिति किन आयो ? त्यसले दुईपक्षीय सम्बन्धमा सबै कुरा राम्रो छ भन्ने देखाउँदैन पक्कै पनि । दुई घनिष्ट मुलुकबीच भएका मौखिक या लिखित सहमतिबाट पन्छिनु या कठिन परिस्थितिमा राष्ट्रिय स्वाभिमानसँग जोडेर सम्झौता गरी सहज परिस्थितिमा त्यसलाई बेवास्ता गर्नुले सम्बन्धमा तिक्तता र अविश्वास पैदा गर्छ । राष्ट्रिपति सीको भ्रमणबारे नेपाल सरकारले गम्भीरताका साथ गृहकार्य नगरेको या कुनै हिसाबले यात्राप्रति उदासीनता देखाएको सन्देश बाहिर आउन थालेपछि यात्रा रद्द भएको बुझ्न कठिन छैन । गोवा सम्भवतः औपचारिक र अनौपचारिक रूपमा उपयुक्त थलो थिएन, अविश्वासको वातावरण हटाउन । तर केही प्रयास अवश्य भएका छन् । निर्धारित दुईपक्षीय औपचारिक' भेटघाटपछि दाहाल र राष्ट्रपति सीबीच होटेल लबीमा भएको भेटघाट अनि त्यसमा मोदीको प्रवेश कति संयोग' थियो र कति प्रायोजित, त्यो अड्कलबाजीले खासै अर्थ राख्दैन । तर राष्ट्रपति सीले निश्चित समय नतोके पनि छिट्टै नेपाल आउने चाहना व्यक्त गरेका छन् । अर्कोतिर भारतले नेपालको संविधानलाई स्वागत नगरेको र मधेसी' माग सम्बोधन गर्न नेपाललाई आग्रहका रूपमा दबाब दिँदै आएको प्रसंगलाई चीनले आफ्नै हिसाबले नेपालको राजनीतिमा चासो देखायो । अर्थात् नेपालमा राजनीतिक स्थायित्व, विकास र समृद्धिको पूर्वसर्त माग्दै चीनले सबै शक्तिहरूलाई एकजुट हुन अर्थात आन्तरिक एकता' कायम गर्न आग्रह गरेको छ । नेपालमा विगत १० वर्षमा बाह्रबुँदेको हस्ताक्षरकर्ता आठ दलहरूको पूर्ण नियन्त्रण रहिआएको छ, राजनीति र शान्ति प्रक्रियामा । उनीहरू अहिले चोइटिए पनि सत्ता र प्रतिपक्षमा पूर्ण नियन्त्रण राख्दै आएका छन् । त्यस बाहिरका शक्तिहरूलाई अहिले पनि कुनै न कुनै रूपमा निषेध गर्दै आएका छन् उनीहरूले । चीनले गम्भीरताका साथ यस्तो निर्णयबाट उत्पन्न परिस्थितिको आकलन गर्दै दाहाललाई कसैलाई निषेध नगर्न आग्रह गरेको छ । सबैको सामेल र उचित भूमिका नदिएसम्म नेपालमा स्थायित्व र आर्थिक विकास तथा समृद्धिको बाटो खुल्ने छैन । राष्ट्रपति सीले भनेझैं यथासम्भव छिटो' नेपाल यात्राको साइत त्यसबखत सहजै जुर्नेछ । तर त्यसका लागि नेपालले आफ्नो विश्वसनीयता कायम राख्न आवश्यक छ । तर गोवाबाट फर्केपछि दाहालले कसरी नेपाली राजनीतिलाई अगाडि बढाउनेछन्, त्यसबाट उनको गोवा भ्रमणको सार्थकता नापिनेछ ।"
चिनियाँ राष्ट्रपतिको नेपाल भ्रमण रोक्न भारतले हस्तक्षेप गर्दैछ,"भक्तपुरः नेपाल मजदुर किसान पार्टीका अध्यक्ष नारायणमा विजुक्छेले चिनियाँ राष्ट्रपतिको नेपाल भ्रमण हुन नदिन भारतले अदृश्यरुपमा हस्तक्षेप गरेको दाबी गरेका छन्। उनले चिनियाँ राष्ट्रपतिको भ्रमण वर्तमान सरकारकै कारण नहुने टिप्पणी समेत गरे। रफत सञ्चार क्लब भक्तपुरले सोमबार आयोजना गरेको साक्षात्कारमा उनले नेपालको इतिहासमै सरकारको कूटनीतिक पक्ष कमजोर रहेको आरोप लगाए। उनले भने,कूटनीतिक पक्षलाई बलियो बनाउन नसके अन्तर्राष्ट्रिय सहयोग र समर्थन नेपालले गुमाउन सक्छ।उनले नेपाललाई भारतले भुटानजस्तै बनाउन खोजेको आरोपसमेत लगाए। बिजुक्छेले तोकिएको समयमा स्थानीय निकायको निर्वाचन गराउन सरकार गम्भीर नभएको बताए। उनले निर्वाचनको मिति तोक्न र तयारी गर्न सरकारले नै सहयोग नगरेको निर्वाचन आयोगले बताउनुले पनि यसको पुष्टि गर्ने बताए।"
लोकमानको घरमा सर्वोच्चका कर्मचारीलाई म्याद टाँस्न दिइएन,काठमाडौं : अख्तियार दुरुपयोग अनुसन्धान आयोगका प्रमुख लोकमानसिंह कार्कीको निवासमा म्याद टाँस्ने सर्वोच्च अदालतको प्रयास फेरि पनि असफल भएको छ। म्याद टाँस्न लोकमानको निवासमा सोमबार बिहान पुगेका सर्वोच्चका कर्मचारीलाई केही युवाको समूहले म्याद टाँस्न रोक लगाएको हो। आफूहरुलाई सामसुङ कम्पनीका कर्मचारी बताउने युवाहरुको समूहले अख्तियार प्रमुख कार्कीको घरमा म्याद टाँस्न रोकेको थियो। उनीहरुले त्यो घर सामसुङ कम्पनीले भाडामा लिएको बताएका थिए। प्रमुख कार्की मुलुक बाहिर रहेकोले उनलाई हाजिर हुनका लागि पुरानो बानेश्वरस्थित उनको घरमा म्याद टाँस्न सर्वोच्चले सोमबार दोस्रोपटक तामेलदारलाई खटाएको हो। यसअघि पनि सर्वोच्चले म्याद टाँस्नका लागि उनको घरमा तामेलदार खटाएको थियो। पहिले पठाइएका तामेलदार म्याद नटाँसी सम्पर्कबाहिर बसेपछि अदालतले सोमबार अर्का दुई तामेलदारलाई म्याद टाँस्न पठाएको बताइएको छ। सर्वोच्चका तामेलदारहरु कार्की निवासमा म्याद टाँस्न पुग्दा युवाहरुको समूह गेटमा तैनाथ थिए। म्याद टाँस्नका लागि उनीहरु सहयोग लिन वडा कार्यालय पुगेका थिए। तर उनीहरुको प्रयास सफल हुन सकेन। दुई हप्ता लामो सद्भावना भ्रमणका लागि एक महिना अघि क्यानाडा गएका कार्की अहिलेसम्म फर्केका छैनन्। प्रमुख आयुक्त कार्की क्यानाडा स्थित भ्रष्टाचार विरुद्ध कार्यरत निकाय तथा अन्य सम्बन्धित निकायका प्रमुखहरुको निमन्त्रणमा सद्भावना भ्रमणका लागि असोज ३ गते त्यसतर्फ गएका थिए। अख्तियारले असोज ३ गते जारी गरेको विज्ञप्तीमा करिब दुई साता लामो भ्रमण हुने उल्लेख छ। तर दुई हप्तापछि पनि उनी फर्केका छैनन् र विदा लिएर त्यही बसेका छन्। अख्तियार दुरुपयोग अनुसन्धान आयोगको प्रमुखमा नियुक्त हुन कार्कीको वैधानिकता नपुगेको भन्दै अदालतमा दर्ता भएको रिटको पुनरावलोकन गर्ने सर्वोच्चले निर्णय गरेपछि कार्कीलाई अदालतमा उपस्थित अदालतले आदेश दिइसकेको छ। त्यही आदेशअनुसार म्याद टाँस्न लागिएको हो। अधिवक्ता ओममप्रकाश अर्यालले दायर गरेको कार्कीविरुद्ध दायार गरेको रिट पहिले सर्वोच्च अदालतले खारेज गरेको थियो। तर एक महिनाअघि प्रधानन्यायाधीश सुशिला कार्कीसहितको इजलासले भदौं ३१ गते उक्त मुद्दामा पुनरावलोकन गर्ने निर्णय गरेको थियो।
"भारत नेपाललाई प्रेमिका ठान्छ, तर अरुले आँखा लाएको मन पराउँदैन","काठमाडौंः चीनका लागि पूर्व नेपाली राजदूत टंक कार्कीले भारतले नेपाललाई प्रेमिकाको रुपमा लिएको आरोप लगाएका छन्। कार्कीले भने,भारत नेपाललाई यस्तो प्रेमिका ठान्छ, तर अरुले नजर नलाइदिओस् भन्छ। त्रिदेशीय साझेदारीको लागि भारत नै तयार नभएको आरोप लगाए । उनले भने,त्रिदेशीय साझेदारीको लागि चीनले नै यसअघि प्रस्ताव गरेको हो तर भारतले नै यसलाई अगाडि बढाउन चाहदैन। उनले भारतले प्रोजेक्ट होल्ड गर्ने तर कार्यान्वयन पक्षमा भने गम्भिरता नदेखाएको समेत आरोप लगाए। सोमबार रिपोर्टर्स क्लब नेपालले आयोजना गरेको साक्षात्कारमा उनले भारत, नेपाल र चीनबीचको त्रिदेशीय साझेदारीले नेपाललाई मात्रै नभएर तीनवटै देशलाई उतिकै फाइदा हुने समेत दाबी गरे। उनले ब्रिक्स सम्मेलनमा नेपालको लागि ठूलो अवसर रहेको तर नेपालले सदुपयोग गर्न नसकेको समेत आरोप लगाए। उनले भने,ब्रिक्स सम्मेलन पशुपतिको जात्रा सिद्राको व्यापार जस्तो थियो तर त्यसो हुन सकेन, हात मिलाउनेबाहेक अन्य काम भएन। कार्यक्रममा पराष्ट्रविद निलाम्बर आचार्यले भारतको गोवामा नेपाल, भारत र चीनवीच त्रिदेशीय साझेदारी भएकोमा आफूलाई विश्वास नलागेको बताए। आचार्यले तीन देशका सरकार प्रमुख र राष्ट्र प्रमुखहरुकावीचमा समझादारी भएको भए संयुक्त विज्ञप्ति आउने थियो भन्दै त्यो नआएकोले आफूलाई यसमा विश्वास नलागेको बताएका हुन्। उनले भने,औपचारिक रुपमा यसको अहिलेसम्म पुष्टि भएको छैन, पुष्टि भएपछि यसबारेमा कमेन्ट गरौंला। यद्यपि उनले त्रिदेशीय साझेदारीको लागि भारत र चीनले निर्णय गर्नुपर्ने बताए। आचार्यले भने,यदि भारत र चीनले त्रिदेशीय साझेदारीको लागि निर्णय गरे भने नेपालले त खुशीका साथ यसमा समर्थन गर्छ, यो भयो भने धेरै राम्रो हुन्थ्यो।"
विश्वविद्यालयबीचको विवाद छिट्टै टुङ्गिन्छ,चितवन: शिक्षामन्त्री धनीराम पौडेलले त्रिभुवन विश्वविद्यालय र कृषि तथा वन विज्ञान विश्वविद्यालयका बीचमा रहेको विवाद छिट्टै टुङ्गिने बताएका छन्। प्र्रेस सेन्टर चितवनले सोमबार गरेको पत्रकार सम्मेलनमा उनले आयोगले काम गरिरहेको र छिट्टै प्रतिवेदन आएपछि विवाद टुङ्गोमा पुग्ने बताएका हुन्। विश्वका विभिन्न देशमा एकै ठाउँमा दुई वटा विश्वविद्यालयका कार्यक्रम सञ्चालन भएको भन्दै उनले दुवै विश्वविद्यालयलाई एकै ठाउँमा सञ्चालन गर्न सक्ने विषयमा पनि अध्ययन भइरहेको उल्लेख गरे। त्रिभुवन विश्वविद्यालयले स्वामित्व हस्तान्तरण गर्ने वा दुवै विश्वविद्यालय एकै ठाउँमा सञ्चालन गर्ने भन्ने विषयमा समेत छलफल भइरहेको मन्त्री पौडेलले बताए। यस वर्ष त्रिभुवन विश्वविद्यालयले रामपुरमा भर्ना लिने जनाएपछि दुई विश्वविद्यालयका बीचमा विवाद अझै चुलिएर गएको छ। उनले आउँदो शैक्षिक सत्रमा समयमै विद्यार्थी समक्ष पुस्तक पुर्याउने गरी काम भइरहेको बताए। कक्षा १ को पुस्तक रङ्गिन गरिने र कक्षा १० को पाठ्यक्रम परिवर्तन हुने हुँदा ती दुई कक्षाका बाहेक अन्य कक्षाका पुस्तक छापिने काम भइरहेको उहाँले जानकारी दिए। हरेक क्षेत्रमा विश्वविद्यालय बनाउने सरकारी योजनाअनुरुप क्षेत्र नं २ मा राजर्षि जनक विश्वविद्यालय खोल्ने तयारी सरकारले गरिरहेको उनले बताए। निर्वाचनसम्बन्धी ऐन बनाउने काम द्रुत गतिमा भइरहेको र कात्तिक मसान्तभित्रमा पुनःसंरचना आयोगको प्रतिवेदन आएमा चैत महिनाभित्रमै स्थानीय निकायको निर्वाचन गर्न सकिने उनले बताए।
'गोवामा सी र मोदीलाई एकठाउँ भेट्छु भनेर सोचेकै थिइनँ',"काठमाडौं : प्रधानमन्त्री पुष्पकमल दाहाल प्रचण्डले गोवामा चिनियाँ राष्ट्रपति सी जीनपिङ र भारतीय प्रधानमन्त्री नरेन्द्र मोदीसँगको त्रिपक्षीय भेट आफूले नसोचेको सुखद संयोग भएको बताएका छन्। भारतको गोवमा सम्पन्न ब्रिक्स सम्मेलनमा पर्यबेक्षकका रुपमा सहभागी भएर सोमबार स्वदेश फर्केका प्रचण्डले अन्तराष्ट्रिय विमान स्थलमा संचारकर्मीसँग भने, 'गोवामा भारतीय प्रधानमन्त्री र चिनियाँ राष्ट्रपतिलाई एक ठाउँमा भेटवार्ता गर्न पाइएला भनेर मैले सोचेको थिइनँ । यो नसोचेको मिठो संयोग भयो ।' प्रचण्डले सी र मोदीसँगको भेट पूर्वनिर्धारित तथा योजनावद्ध नरहेको स्पष्ट पार्दै भने, 'सरकारी अधिकारीसहित सीसँग दुईपक्षीय भेटवार्ता सकिएपछि त्यही होटेलका प्रतिक्षा कक्षमा म गाडी कुरिरहेको थिए । अचानक चिनियाँ राष्ट्रपति आउनुभयो। उहाँसँग मैले १२ १५ मिनेट कुराकानी गरे । त्यही बीचमा अकास्मात् मोदीजी प्रवेश गर्नुभयो र मैले दुवै नेतासँग एकै स्थानमा सम्वाद गर्ने अवसर पाए।' उनको भनाइ थियो, 'यस्तो दुर्लभ अवसर पाउनेछु भनेर मैले सोचेको थिइनँ । चीनका राष्ट्रपतिलाई एक्लै भेट्छु भन्ने चाहना थियो । तर टुप्लुक्क आइपुग्दा ढुंगा खोज्दा देउता मिलेजस्तो भयो । त्यहाँ मोदीजी पनि सामेल हुँदा त्यो अन्त्यन्तै सुखद संयोग भइदियो । यो मेरा लागि मात्र होइन, देशकै लागि ठूलो अवसर हो ।' प्रचण्डले त्रीपक्षीय भेटको अवस्थिति पनि संयोग नै हुनपुगेको बताउँदै भने, 'प्रतिक्षा कक्षमा दक्षिणतिर मोदीजी हुनुहुन्थ्यो भने उत्तरतिर सी जी भन्नुहुन्थ्यो । बीचमा म थिए ।' प्रचण्डले आफूले चिनियाँ राष्ट्रपतिलाई पाँच मिनेट कुराएको हल्ला गलत भएको बताए । उनले सी र मोदीबीच आधा घन्टा भेटवार्ता भएको र त्यस लगत्तै सीसँग अलग्गै भेटवार्ता भएको बताए । त्रिदेशीय साझेदारीबारे आफूले महत्वका साथ कुरा उठाएको बताउँदै भने, 'भारत र चीन दुवैले सकारात्मक प्रतिक्रिया जनाएका छन् ।'"
ऊर्जामन्त्रीको भेटघाट परराष्ट्रमार्फत मात्र,"काठमाडौः प्रधानमन्त्री लगायत अन्य मन्त्री र सचिवहरुले विदेशी नियोगका पदाधिकारीहरुलाई परराष्ट्र मन्त्रालयलाई जानकारी नै नदिई भेटघाट गरिरहेका बेला ऊर्जा मन्त्री जनार्दन शर्माले भने कूटनीतिक आचार संहिताको पूर्ण पालना गर्दै परराष्ट्रमार्फत मात्र भेटघाट गर्न थालेका छन् । शर्माले विदेशी नियोगका कूटनीतिज्ञसँग भेटघाट गर्दा परराष्ट्र मन्त्रालयका प्रतिनिधिलाई समेत अगाडि राखेर त्यसको अभिलेखसमेत राख्न लगाउने गरेका छन् । विदेशी राजदूतहरुले प्रधानमन्त्री, मन्त्रीहरुलाई सिधै भेटघाट गर्दा राष्ट्रिय मर्यादा र हितमा आँच पर्न सक्ने खतरा रहेकोतर्प परराष्ट्रविद्हरुले सचेत गराउँदै आएका थिए । परराष्ट्र मन्त्रालयले आचार संहिता नै लागू गरे पनि अधिकांश मन्त्री र सचिवहरुले पालना गरेका छैनन् । आपूले आचार संहिता पालन गरेर पद्धति विकास गर्ने प्रयास गरेको ऊर्जा मन्त्री शर्माले बताए । मैले सबै विदेशी मित्रहरुलाई परराष्ट्र मन्त्रालयमार्पत भेट्नका लागि अनुरोध गरेको छु,' शर्माले आइतबार अन्नपूर्णसित भने, सिधै भेटघाट गर्दा मुलुकको स्वार्थका बारेमा र उसको (भेट्न आउने विदेशी) को पृष्ठभूमि थाहा हुँदैन, तर परराष्ट्रमार्पत आउँदा किन भेट्न खोजेको, मुलुकको के कुरामा हित छ भन्ने जानकारी पहिले नै हुन्छ ।' शर्माका अनुसार आपूले विदेशी राजदूतहरुसित भेटघाट गर्दा परराष्ट्रका अधिकारीले भेटघाट र विषयवस्तुबारे पूर्व जानकारी दिन्छन् । देशको मन्त्रीले विदेशी राजदूतसित गोप्य वार्ता गर्दा भोलि मुलुकको हितमा काम नहुन पनि सक्छ,' उनले भने, परराष्ट्रकै अधिकारीको सामुन्ने द्विपक्षीय वार्ता गर्दा त्यसको रेकर्ड समेत दुवै मन्त्रालयमा हुन्छ ।' आपू ऊर्जा मन्त्रीमा नियुक्त भएदेखि नै परराष्ट्रमार्पत मात्र भेटघाट गर्ने बन्दोबस्ती मिलाएको शर्माले बताए । हालसम्म शर्माले भारत, कोरिया, जापान, अमेरिकाका राजदूतहरुलाई आचार संहिता अनुसार भेट गरिसकेका छन् । परराष्ट्र मन्त्रालयका निमित्त सचिव भरतराज पौडेलले संयुक्त अरब इमिरेटसका राजदूत सईद हमदान अल नक्बीले ऊर्जा मन्त्री शर्मालाई सोमबार परराष्ट्रमार्पत भेट्न लागेको जानकारी दिए । निमित्त सचिव पौडेलका अनुसार सरकारी निकायहरुले आंशिक रुपमा आचार संहिता पालना गरेका छन् । आचार संहिता पालना गर्दा मुलुकको हित, मर्यादा र कूटनीतिक पद्धति स्थापित हुन्छ,' पौडेलले सोमबार अन्नपूर्णसित भने, अरु सबै मुलुकहरुले यस्तो पद्धति बसाएका छन् र पालना गर्छन् ।' पदाधिकारीको मर्यादाका लागि संहिता पालना गर्नु सबैको कर्तव्य रहेको निमित्त सचिव पौडेलले बताए । ऊर्जा मन्त्रीको भोलि (सोमबार) को भेटघाटका लागि दूतावासबाट हामीलाई पत्र आयो, त्यही अनुसार भेटघाट अघि हाम्रो मन्त्रालयको अधिकारीले ऊर्जा मन्त्रीज्यूलाई सबै जानकारी दिनेछ, अनि भेटमा परराष्ट्रका अधिकृत पनि सहभागी हुन्छन्,' उनले भने । राष्ट्रसंघका लागि पूर्व स्थायी प्रतिनिधि मधुरमण आचार्यका अनुसार आचार संहिता पालना गर्दा मुलुकको हितका लागि लाभदायक छ । आचार संहिता आपैमा कानुन होइन र यो बाध्यात्मक रुपमा गर्नैपर्छ भन्ने पनि होइन, यो पदीय मर्यादाअनुसार पालना गर्ने नैतिक कुरा हो,' परराष्ट्रविद् आचार्यले सोमबार अन्नपूर्णसित भने, यो पालना गर्दा नजानेर कुनै गलत कुरा गर्लान् कि भन्ने भय हुँदैन, परराष्ट्रले एकथोक भन्ने अर्काे मन्त्रालयले अर्कै कुरा गर्ने स्थिति हुँदैन ।'"
दाहाल मोदी सी भेट संयोगवश,"नयाँदिल्लीः ब्रिक्स सम्मेलनको पहिलो दिन शनिबार साँझ गोवामा नेपालका प्रधानमन्त्री पुष्पकमल दाहाल, चीनका राष्ट्रपति सी जिनपिङ र भारतका प्रधानमन्त्री नरेन्द्र मोदीबीचको भेटघाट संयोगवश भएको भारतीय विदेश मन्त्रालयले जनाएको छ । भारतीय विदेश मन्त्रालयले ब्रिक्स सम्मेलनबारे जानकारी दिन आइतबार साँझ गोवामा आयोजना गरेको पत्रकारसम्मेलनमा यो भेटघाट संयोगवश भएको जानकारी दिएको हो । विदेश मन्त्रालयका प्रवक्ता विकास स्वरूपले भारतीय पत्रकारको जिज्ञासामा अनौपचारिक डिनरका लागि जाने क्रममा एउटै लाउन्ज प्रयोग गर्नुपर्ने अवस्थामा प्रधानमन्त्री दाहाल र चिनियाँ राष्ट्रपति सी जिनपिङसँग कुराकानी भइरहेको र सोही बाटो भएर प्रधानमन्त्री नरेन्द्र मोदी पनि विभिन्न नेताहरूका साथ कुराकानी गर्दै आइरहेको हुँदा लिडरर्स लाउन्जमा सामान्य भेटघाट भएको स्पष्ट पारे । त्रिपक्षीय वार्ता भनेर आइरहेको समाचारको खण्डन गर्दै उनले भने, चीन र नेपालबीच द्विपक्षीय वार्ता सम्पन्न भइसकेको अवस्थामा यो भेट कसरी त्रिपक्षीय भयो ? ' भारतको चीन र नेपाल दुवै राष्ट्रसँग सुदृढ सम्बन्ध रहेको हुँदा एउटै कोठामा तीनै देशका प्रमुखको भेटमा कुराकानी हुनु सामान्य रहेको प्रवक्ता स्वरूपले स्पष्ट पारे । विदेश मन्त्रालयले शनिबार रातिसम्म यो भेटबारे औपचारिक पुष्टि नगरेका कारण भारतीय सञ्चारमाध्यमले यो खबर नछापेको सम्मेलनमा संलग्न एक पत्रकारले बताए । सामाजिक सञ्जालमा नेपालका प्रधानमन्त्रीका स्वकीय सचिव तथा पुत्र प्रकाश दाहालले त्रिपक्षीय भेटको जानकारी तथा फोटो पोस्ट गरेपछि यो खबर भारतीय अनलाइन खबरमा प्रकाशित भएका थिए । आइतबार प्रकाशित भारतीय दैनिक पत्रपत्रिकामा यो खबरको कुनै चर्चा थिएन । स्वकीय सचिव दाहालको फेसबुकबाट साभार गरेर आइतबार दिउँसो तीन बजेपछि केही भारतीय अनलाइन खबरले यो समाचार प्रकाशित गरे । भारतीय समाचार एजेन्सी प्रेस ट्रस्ट इन्डिया (पीटीआई) ले नेपालबाट प्रकाशित हुने अंग्रेजी दैनिक दि हिमालयन टाइम्सलाई उद्धृत गरी साँझ साढे चार बजेपछि नेपाल भारत र चीनको बीचमा गतिशील पुल बन्न चाहेको शीर्षकमा समाचार प्रकाशित गरेको छ भने पीटीआईकै समाचारलाई इकोनोमिक टाइम्स, इन्डिया टुडेलगायतले छापेका छन् । केही सञ्चारमाध्यमले भने प्रकाश दाहालको फेसबुकलाई उद्धृत गर्दै समाचार प्रकाशित गरे । भारतीय पत्रिका द हिन्दु अनलाइन र हिन्दुस्तान टाइम्सले दिउँसो तीन बजेपछि क्रमशः मोदी, दाहाल, सी अनौपचारिक भेटघाट र चीन र नेपालको द्विपक्षीय भेट मोदीको प्रवेशपछि त्रिपक्षीय सत्रमा परिणत भन्ने शीर्षकमा समाचार प्रकाशित गरेको थियो ।"
सरकारको विदेशनीति असन्तुलित',"काठमाडौः सरकारले दुई छिमेकी मुलुकसँगको कूटनीतिक सम्बन्ध सन्तुलित बनाउन नसकेको भन्दै विपक्षी दलले विरोध जनाएका छन् । भारतको गोवामा भइरहेको ब्रिक्स सम्मेलनका क्रममा चिनियाँ राष्ट्रपतिको नेपाल भ्रमण गराउन नसक्नु सरकारको कूटनीतिक अक्षमता भन्दै उनीहरूले असन्तुष्टि जनाएका हुन् । आइतबारको संसद् बैठकमा एमाले सांसद डा राजन भट्टराईले नयाँ सरकार गठनलगत्तै चीन र भारतबाट उच्चस्तरीय राजनीतिक भेटघाट हुने भनी सरकारले जनतालाई ढाँटेको आरोप लगाए । सरकार गठनलगत्तै उत्तर र दक्षिण गएका प्रधानमन्त्रीका विशेष दूतले दुवै देशबाट उच्चस्तरीय भ्रमण हुने भनी जनतालाई भनेका थिए', भट्टराईले भने, परराष्ट्र नीति सन्तुलित भएन भन्दै बनेको सरकारले यसबारे जनतालाई जानकारी दिनु पर्दैन ? ' सरकारले सन्तुलित कूटनीतिक सम्बन्ध कायम गर्न नसकेको दाबी गर्दै भट्टराईले भने, कूटनीतिक विषयमा सरकारको भड्काउपना मात्र देखिन्छ ।' नेमकिपाकी सांसद अनुराधा थापामगरले ब्रिक्स सम्मेलनका क्रममा बंगलादेशको भ्रमण गरेका चिनियाँ राष्ट्रपतिको नेपाल भ्रमण गराउन नसक्नु कूटनीतिक असफलता भएको बताइन् । पुष्पकमल दाहालले दुवै देशमा दुई दूत पठाए । निम्ता दिए तर पनि चिनियाँ राष्ट्रपति आएनन्', उनले भनिन्, सरकारले विदेश नीतिमा सन्तुलन कायम गर्न सकेन ।' यसअघि भारत भ्रमणका क्रममा जारी संयुक्त वक्तव्यबारे असन्तुष्टि जनाउँदै उनले भनिन्, नेपालको परराष्ट्रनीति अब दिल्लाबाट चल्ने हो ? दाहालले लेन्डुप दोर्जेको बाटो लिए ।' नेपाः राष्ट्रिय पार्टीका लक्ष्मण राजवंशीले नेपालको संसद्मा आएर बुद्ध नेपालमै जन्मेको भनी भाषण दिएका भारतका प्रधानमन्त्री नरेन्द्र मोदीले ब्रिक्स सम्मेलनका क्रमममा बुद्ध भारतमा जन्मेको भनेर भाषण गरेको आरोप लगाए । यस्तो गम्भीर कुरा बोल्दा पनि हाम्रो सरकार सुनेको नसुनेझैं किन गरिरहेको छ ? ' उनको प्रश्न थियो । हिन्दी भाषाबारे विरोध सत्तासीन कांग्रेसका सांसद धनराज गुरुङले हिन्दी भाषालाई सरकारी कामकाजको भाषा बनाउनुपर्ने भनी गरिएको मागप्रति कडा आपत्ति जनाए । ३० लाख मधेसवादीले बोल्ने मैथिली, भोजपुरी, अबधी, थारू र बज्जिकाको कुरा नउठाई हिन्दी भाषाका विषयमा मात्र यति धेरै आशक्ति किन ? ' सांसद गुरुङले भने, यो गैरजिम्मेवारीपन मात्र होइन, राष्ट्रियतामाथिको हस्तक्षेप पनि हो ।' नयाँ संविधानले नेपालमा बोलिने सबै भाषा मातृभाषा हुने भनी किटान गरिसकेपछि हिन्दी भाषाका विषयमा मात्र आशक्ति देखिनु रहस्यमय भएको गुरुङको आरोप थियो । माओवादी केन्द्रका योगेन्द्र तामाङले थारू, मधेसी र जनजातिका मागका विषयमा तीन प्रमुख दल एक ठाउँ बसेर निष्कर्ष निकाल्न सुझाव दिए । तमलोपाका अकवाल अहमद साहले तीनबुँदे सहमतिअनुसार संविधान संशोधनको प्रस्ताव सरकारले दर्ता नगरेको भन्दै आपत्ति जनाए । सांसदको डेरामा चोरी सत्तासीन कांग्रेसका सांसद रामकृष्ण यादवले दसैंको बेला आफ्नो डेरामा चोरी भएको भन्दै संसद्मा कुरा उठाएका छन् । आफू गृहजिल्ला धनुषा गएको बेला कोठाको ताला फोडेर दराजबाट केही सामान चोरी भएको भन्दै यादवले डकैती र चोरी नियन्त्रण गरी शान्तिसुरक्षाको अवस्था सुदृढ बनाउन सरकारलाई सुझाव दिए ।"

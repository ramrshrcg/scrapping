शीर्षक,विवरण
'सत्ता टिकाउन प्रचण्डले भारतसँग राष्ट्रघाती सम्झौता गरे',"भक्तपुर: नयाँ शक्ति पार्टी नेपालका संयोजक डाबाबुराम भट्टराईले सत्ता र कुर्सी टिकाउन प्रधानमन्त्री पुष्पकमल दाहाल प्रचण्डले भारतसँग राष्ट्रघाती सम्झौता गरेको आरोप लगाएका छन्। नयाँ शक्ति पार्टी नेपाल जिल्ला परिषद् भक्तपुरले शनिवार अायोजना गरेको शुभकामना आदानप्रदान एवम् चियापान कार्यक्रममा उनले भने,'भारतसँग भएको २५ बुँदे सम्झौता देशको हितविपरित रहेको छ।' भारतसँग सम्झौता भएको दिन आफूलाई निन्द्रा नलागेको चर्चा गर्दै संयोजक डा भट्टराईले भने,'प्रधानमन्त्रीले भारत भ्रमणमा २५ बुँदे सहमति गरी सार्वजनिक गर्दा मलाई रातभर निन्द्रा लागेन, प्रधानमन्त्रीले भारतसँग गरेको राष्ट्रघाती सम्झौताले मलाई पिरोलिरहेको छ।' सत्ता र कुर्सी टिकाउन विदेशीसँग सम्झौता गर्नुपर्ने अवस्था आइरहेमा देश विदेशीको गम्भीर कुचक्रमापर्ने बताउँदै उनले यस्तो प्रवृत्तिको अन्त्य गर्न संविधान संशोधन गरेर कार्यकारी राष्ट्रपतिको व्यवस्था गर्नुपर्नेमा जोड दिए। डाभट्टराईले भने,'पाँच वर्षसम्म स्थायी सरकार भएमा विदेशीले चलखेल गर्न सक्दैन, देश विकास र समृद्धितर्फ अगाडि बढ्छ।' प्रचण्डले भारतसँग राष्ट्रियहित विपरीत सम्झौता गर्दा पनि अरु दलले त्यसको विरुद्धमा बोल्न नसकेको उल्लेख गर्दै उनले भने,'प्रधानमन्त्रीले भारतसँग राष्ट्रघाती सम्झौता गर्दा पनि अरु दलले विरोध गर्नसकेका छैनन्, त्यसका विरुद्ध म बोलिरहँदा मलाई उल्टै भारत परास्त भएको आरोप लगाइरहेका छन्।' डाभट्टराईले भारतसँग भएको २५ बुँदे सहमति गम्भीर भएर अध्ययन गर्न आम नेपाली नागरिकलाई आग्रह गरे। 'भारतसँग भएको २५ बुँदे सहमतिमा के के छन्, भन्ने आमनागरिकलाई थाहा छैन, त्यसलाई गम्भीर भएर अध्ययन गर्नुहोस्,'उनले भने। सम्झौता भएका बुँदामध्ये ६, १०, ११, १२, १३, १४ र २० बुँदा राष्ट्रियहित विपरित भएको जिकिर गर्दै उनले नेपाललाई भुटानीकरण गर्न प्रधानमन्त्रीले सहमति जनाएको आरोप लगाए। 'पहिला भुटानको परराष्ट्र नीति पनि भारतले आफ्नो मातहतमा ल्याएर भुटानलाई प्रयोग गर्यो,'डाभट्टराईले भने,'अहिले भारतले त्यही नीतिअनुरुप नेपालसंग सम्झौता गरायो, प्रधानमन्त्रीले गरेको सम्झौताले अब परराष्ट्र नीतिमा नेपाल स्वतन्त्र हुनसक्दैन।' भारत र पाकिस्तानमा देखिएको द्वन्द्वको परिस्थितिमा अब नेपालले आफ्नो स्वतन्त्र बिचार कसरी राख्छ भन्ने प्रश्न गर्दै उनले मुलुकमा जनतालाई क्रान्तिकारी हुँ बनेर भ्रम फैलाउँदै नेपाललाई भुटान बनाउने षड्यन्त्रमा प्रधानमन्त्री लागेको आरोप लगाए। अहिलेको ६ महिने र ९ महिने म्यादी सरकारले देशलाई गम्भीर सङ्कटमा लैजाने भन्दै उनले देशलाई स्थिर सरकारको आवश्यकता भएको बताए। रासस"
"कांग्रेस नेता सिंह भन्छन्,हाम्रो कमजोरीले सरकारमा माओवादी हाबी भयो","काठमाडौंः नेपाली कांग्रेसका नेता प्रकाशमान सिंहले कांग्रेस ठूलो पार्टी भए पनि सरकारमा भने नेकपा माओवादी केन्द्र हाबी भएको बताएका छन्। उनले कांग्रेस नेतृत्वको गम्भीर कमजोरीका कारण कांग्रेस ठूलो पार्टी भएपनि सरकारमा अहिले माओवादी ठूलो पार्टी झै हाबी भएको आरोप लगाएका हुन्। नेपाली कांग्रेस काठमाडौंले शनिवार बिहान आयोजना गरेको चियापान कार्यक्रमलाई सम्बोधन गर्दै सिंहले भने,कांग्रेस र माओवादीको संयुक्त सरकार छ। तर, नेतृत्वका कारण सरकार सञ्चालनमा कुनै प्रभावकारी भूमिका देखिएको छैन। यसले कार्यकर्तामा निराशा छाएको छ। उनले पार्टीका तर्फबाट वार्तामा जानेहरुले आफ्नो फाइदा मात्र हेरेर काम गरिरहेकाले व्यक्ति केन्द्रीत निर्णयले पार्टी र मुलुकको हित हुन नसक्ने बताए। उनले कांग्रेस विधि र विधान अनुसार चल्न सकेमात्र जनताको चाहना अनुरुपको पार्टी बन्न सक्ने भन्दै यसबारेमा सभापतिले गम्भीरताका साथ सोच्नु पर्नेमा जोड दिए। सिंहले महाधिवेश सकिएको लामो समय भइसकेपनि पार्टीभित्र पदाधिकारी र केन्द्रीय समितिलाई पूर्णता दिन नसक्नुमा सभापति दोषी रहेको बताए। पार्टीको भूमिका सरकारमा कमजोर देखिएको भन्दै सिंहले सीमाकंनका विषयलाई छलफलबाट टुंगोमा पुर्याएर मात्र चुनावको वातावरण बन्न सक्ने भएकाले यसमा अग्रसरता कांग्रेसले नै लिनु पर्नेमा जोड दिए। आफूहरुले केन्द्रीय समितिको बैठक तत्काल डाक्न सभापति शेरबहादुर देउवालाई आग्रह गरिसकेको भएपनि बैठक नबोलाएकोप्रति आक्रोश पोखे।"
प्रचण्ड लाइसेन्सबिनाको ड्राइभर: ओली,"काठमाडौँः पूर्वप्रधानमन्त्री ओलीले प्रधानमन्त्री पुष्पकमल दाहाल प्रचण्डलाई लाइसेन्सबिनाको ड्राइभरको संज्ञा दिएका छन् । शनिबार अन्नपूर्ण मिडिया नेटर्वकको एपी वान टेलिभिजन, टुडे साप्ताहिक म्यागजिन र अंग्रेजी अनलाइनको उद्घाटन समारोहलाई सम्बोधन गर्दै ओलीले भने, ड्राइभरको सिटमा बस्दैमा सही ड्राइभर हुन सकिन्नँ। असल ड्राइभर हुन लाइसेन्स लिनु पर्छ। कोहीकोही सोर्स फोर्सका भरमा लाइसेन्स लिएर ड्राइभरको सिटमा बस्न पनि सक्छन्, ओलीले भने, यस्तो अवस्थाको बारेमा मिडियाले जनतालाई सचेत गराउनुपर्छ। ओलीले सार्कको अध्यक्ष राष्ट्र भएर समेत नेपालले आफ्नो भूमिका प्रदर्शन गर्न नसकेकोप्रति प्रधानमन्त्री प्रचण्डको आलोचना गरे। ओलीले भने,सार्कको अध्यक्षको हैसियतले सार्क क्षेत्रमा देखिएको खतरा समाधान गर्न आफ्नो क्षमता देखाउनुपर्छ। पूर्वप्रधानमन्त्री ओलीले भारत र पाकिस्तानको विवाद चर्कदै गर्दा सार्क सम्मेलन स्थगित हुँदा सरकार मौन बसेकोप्रति आपत्ति जनाए। प्रचण्डले प्रधानमन्त्री बने लगत्तै भारत र चीनमा विशेषदूत पठाएकोपति व्यङ्ग्य गर्दै ओलीले भने,सरकार फेरिएको जानकारी गराउन होइन, यस्तो अवस्थामा छिमेकी देशको विवाद समाधानका लागि विशेषदूत पठाउनुपर्छ।"
माग पूरा नभए छठपछि आन्दोलन सुरुहुन्छः महतो,"विराटनगरः सद्भावना पार्टीका अध्यक्ष राजेन्द्र महतोले संविधान संशोधनको प्रस्ताव अविलम्ब संसद्मा दर्ता हुनुपर्ने बताएका छन् । सद्भावना पार्टीले विराटनगरमा गरेको पार्टी प्रवेश कार्यक्रममा उनले मधेसीको माग पूरा नभएमा छठ पर्वपछि पार्टी आन्दोलनमा जाने स्पष्ट पारे । मधेसी मोर्चाले गरेको तीन बुँदे सहमतिको अक्षरसः पालन हुनुपर्नेमा जोड दिँदै उनले सो सहमतिअनुसार मधेस आन्दोलनका थप १६ जनालाई सहिद घोषणा गर्नुपर्ने र आन्दोलनका क्रममा पक्राउमा परेका व्यक्तिको मुद्दा फिर्ता हुनुपर्ने उल्लेख गरे । मधेसीको वेशभूषा, संस्कृति र पहिचानको लडाँई रहेको भन्दै उहाँले मधेसीको माग पूरा नभएको अवस्थामा अन्य दलले कुनै बहानामा मधेस आन्दोलन छाडेर गएपनि आफ्नो पार्टीले मधेस आन्दोलन निरन्तर जारी राख्ने उद्घोष गरे । पार्टीका वरिष्ठ नेता बद्री मण्डलले मधेसवादी नेताले के गरिरहेका छन् भन्ने विषयमा मधेसका जनताले नियालेर हेरिरहेको प्रसङ्ग उल्लेख गर्दै मधेसको नारालाई बेचेर खाने नेताबाट सजग हुनुपर्ने आवश्यकता औँल्याए । पार्टीका जिल्ला अध्यक्ष चन्द्रप्रसाद राजवंशीको अध्यक्षतामा भएको उक्त कार्यक्रममा पार्टीका केन्द्रीय सदस्यद्वय दिलीप धाडेवाल र राजेन्द्रकुमार गुप्ता लगायतले मन्तव्य दिए । कार्यक्रममा तत्कालीन मधेसी जनाधिकार फोरम नेपालका जिल्ला सचिव राधे कामतलगायत ३२ जना सद्भावना पार्टीमा प्रवेश गरेका थिए ।"
'१९ अाैं सार्क सम्मेलन गराउन नेपालले पहल गर्छ',"काठमाडौं: परराष्ट्रमन्त्री डा प्रकाशशरण महतले दक्षिण एसियाली क्षेत्रीय सहयोग सङ्गठन (सार्क)को स्थगित १९ आैं शिखर सम्मेलन आयोजना गराउन नेपालले सदस्य राष्ट्रसँग छलफल गरी आवश्यक पहल गर्ने बताएका छन्। संयुक्त राष्ट्र सङ्घको ७१ औँ महासभामा भाग लिएर स्वदेश फर्केपछि त्रिभुवन अन्तर्राष्ट्रिय विमानस्थलमा पत्रकारसँग कुराकानी गर्दै उनले भने,'सबै सहभागी हुने सुनिश्चित गरेर शिखर सम्मेलन गर्नुपर्छ, त्यसका लागि सबै सदस्य राष्ट्र संवेदनशील हुन आवश्यक छ।' क्षेत्रीय सहयोग र विकासलाई अघि बढाउन सार्क महत्वपूर्ण मञ्चका रुपमा रहेको हुँदा सदस्य राष्ट्रबीचको सुमधुर सम्बन्धले यस क्षेत्रको विकास र मञ्चको उपयोगिता बढ्ने बताउँदै परराष्ट्रमन्त्री डा महतले भने,'सदस्य राष्ट्रसँगको छलफलबाट उपयुक्त वातावरणको सुनिश्चितता गर्दै शिखर सम्मेलनको टुङ्गो लगाइने छ।' भारतपाकिस्तानबीच सम्बन्धमा देखिएको पछिल्लो तिक्ततासँगै आगामी कात्तिकमा हुने कार्यसूची रहेको सार्क शिखर सम्मेलन स्थगन भएको हो। हाल नेपाल अध्यक्ष रहेको सार्कको आगामी शिखर सम्मेलन पाकिस्तानको इस्लामाबादमा आगामी कात्तिक २४२५ गते हुने तय भएको थियो। सार्कको बडापत्रमा कारणवश एउटा सदस्य राष्ट्र पनि सहभागी हुन नसक्ने परिस्थिति भएका खण्डमा शिखर सम्मेलन हुन नसक्ने प्रावधान छ। भारत पाकिस्तानबीच उत्पन्न तनावसँगै सार्कका सदस्य राष्ट्र बङ्गलादेश, अफगानिस्तान र श्रीलङ्का लगायतले शिखर सम्मेलनका लागि क्षेत्रीय वातावरण उपयुक्त हुनुपर्ने भनाइ सार्वजनिक गरिसकेका छन्। राष्ट्र सङ्घको महासभाका अवसरमा सहभागी सबै खाले मञ्चमा नेपालका तर्फबाट राष्ट्रिय आवश्यकता र राष्ट्रिय हितका ठोस ढङ्गबाट भनाइ प्रस्तुत गरिएको परराष्ट्रमन्त्री डा महतले जानकारी दिए। उनले भने,'महासभामा संयुक्त राष्ट्र सङ्घमार्फत विश्वशान्ति स्थापनार्थ गरेको योगदान, भूपरिवेष्ठित मुलुकले भोग्दै आएका समस्या र पाउनुपर्ने सुविधा, जलवायु परिवर्तन, आप्रवासीको सुरक्षा र रोजगारीका विषयमा नेपालका तर्फबाट ठोस ढङ्गले कुरा राखिएको छ।' उनले नेपालीले संविधानसभाबाट बनाएको संविधान धेरै समावेशी भएको तथा संविधानमा मानवाधिकार र महिला अधिकार लगायत अरु अन्तर्राष्ट्रिय मूल्यमान्यतालाई व्यापक रुपमा समेटिएको हुँदा कार्यान्वयनको चरणतर्फ रहेका बारे त्यहाँ विभिन्न मञ्चलाई जानकारी गराएका थिए। अमेरिका लगायत मुलुकले नेपालको संविधानको स्वागत गर्दै सहयोग र समर्थन रहेको बताएको मन्त्री डा महतले जानकारी दिए। महासभामा भाग लिने क्रममा अमेरिकामा रहँदा परराष्ट्रमन्त्री डा महतले राष्ट्र सङ्घका महासचिव बान की मुन, अमेरिकाका राष्ट्रपति बाराक ओबामा, विदेशमन्त्री जोन केरीका अतिरिक्त पाकिस्तानका प्रधानमन्त्री नवाज सरिफ, कोलम्बियाका विदेशमन्त्री लगायतसँग द्विपक्षीय भेटवार्ता गरेका थिए। प्रधानमन्त्री पुष्पकमल दाहालको भारत भ्रमण सकेपछि परराष्ट्रमन्त्री डा महत नेपाली प्रतिनिधिमण्डलको नेतृत्व गर्दै महासभामा भाग लिन त्यसतर्फ गएका थिए। रासस"
अन्नपूर्णले नयाँ इतिहास रचना गरेको छः ओली,"काठमाडौँ: पूर्वप्रधानमन्त्री एवम् नेकपा एमाले अध्यक्ष केपी शर्मा ओलीले अन्नपूर्ण मिडिया नेटर्वकले नयाँ इतिहास रचना गरेको बताएका छन्। शनिबार अन्नपूर्ण नेटर्वकको एपी वान टेलिभिजन, टुडे साप्ताहिक म्यागजिन र अंग्रेजी अनलाइनको उद्घाटन समारोहलाई सम्बोधन गर्दै ओलीले भने, अन्नपूर्ण मिडियाले नयाँ इतिहास रचना गर्दै सञ्चारको विकासमा नयाँ इँटा थपेको छ। पूर्वप्रधानमन्त्री ओलीले मिडिया प्रजातन्त्रमा मात्र फस्टाउन सक्ने बताए। प्रजातन्त्रमा स्वतन्त्र मिडियाको महत्वपूर्ण भूमिका हुने उल्लेख गर्दै उनले भने, स्वतन्त्र मिडिया प्रजातन्त्रमा मात्र फस्टाउन सक्छ, स्वतन्त्र मिडियाले नै प्रजातन्त्रलाई सबल बनाउन सक्छ। नेपालको राजनीतिक इतिहासमा प्रजातन्त्रको पुनःस्थापना भएपछि मात्र मिडिया फस्टाएको सम्झना समेत ओलीले गरे। २०४६ पछि सञ्चार क्षेत्रमा ठूलो विकास भएको छ, ओलीले भने, तानाशाही र पत्रिकाको सम्बन्ध ०४२ देखि ०४६ सम्म चलिरहयो। उक्त अवधिमा पत्रकालाई तानाशाहका नाममा स्पष्टिकरण लेख्दैमा ठिक भएको उल्लेख गर्दै ओलीले भने, कुनै मुद्धा नलागेका र स्पष्टिकरण नलेखेका पत्रकार छैनन्। मिडियाले आफूलाई सधैँ स्वतन्त्र चाहने गरेको उल्लेख गर्दै ओलीले भने, मिडिया स्वतन्त्र भएर चल्लन चाहन्छ, त्यसैले स्वतन्त्र नभए पनि स्वतन्त्र छु भन्छ।"
"सिक्टा सिंचाई आयोजनाको निरीक्षण गर्दै प्रधानमन्त्रीले भने,विकासलाई प्राथमिकतामा राखेको छु","नेपालगञ्जः प्रधानमन्त्री पुष्पकमल दाहाल प्रचण्डले विकासका आयोजनालाई प्राथमिकतामा राखेर निरीक्षण र अनुगमन गर्ने संकल्प गरेको बताएका छन्। शनिबार बाँकेको नेपालगञ्जमा निर्माणाधीन सिक्टा सिंचाई आयोजनाको निरीक्षण गर्ने क्रममा प्रधानमन्त्री प्रचण्डले भने,सिक्टा नेपालको आफ्नै लगानी, प्राविधिक र प्रशासनिक स्वामित्वमा सञ्चालित आयोजना हो। ४७ प्रतिशतका काम भएको छ। अब हामीले समयभन्दा अगाडि सम्पन्न गर्नुहोला। समयभन्दा पहिला, गुणस्तरीय रुपमा, जनतासँग समन्वय गरेर छिटो काम गर्नुहोला। उनले सरकार छिटो र गुणस्तरीय काम गर्ने कर्मचारीहरुलाई पुरस्कृत गर्ने समेत बताए। उनले भने,नराम्रोका लागि होइन, राम्रोका लागि प्रतिस्पर्धा गरौं। प्रधानमन्त्रीले संविधान संशोधन, पूनर्निर्माण, विकासका आयोजना, राष्ट्रिय सहमतिलाई सरकारले उच्च प्राथमिकतामा राखेको बताए। प्रचण्डले भने,उच्च अदालत गठनमा सहमति भएको छ। संविधान संशोधन, निर्वाचन लगायतका राष्ट्रिय महत्वका विषय सरकार समझदारीका साथ अघि बढ्नेछ। राष्ट्रिय गौरवका आयोजना र राष्ट्रिय महत्व राख्ने ठूला आयोजनाको निरीक्षण गर्ने क्रममा प्रधानमन्त्री नेपालगञ्ज पुगेका हुन्। अवसरमा आयोजनाको तर्फबाट आयोजनाको प्रगति विवरणबारे प्रधानमन्त्रीलाई ब्रिफिङ गरिएको थियो। १० वर्षदेखि निर्माणाधिन ४२ हजार हेक्टर जमिन सिंचाई गर्ने क्षमता राख्ने योजना निर्माणका आधा काम सम्पन्न भइसकेको छ। निरीक्षणमा माओवादी केन्द्रका नेता तथा पूर्व अर्थमन्त्री वर्षामान पुन, प्रधानमन्त्री कार्यालयका सचिव टंकमणि पौडेल लगायतको उपस्थिति रहेको थियो।"
आफू हारे पनि स्थानीय चुनाव समयमै',"काठमाडौंः प्रधानमन्त्री पुष्पकमल दाहालले आफ्नो पार्टीले स्थानीय निर्वाचन हारे पनि तोकिएकै मिति भित्र गराउने बताएका छन् । आगामी चैतमा हामी स्थानीय निर्वाचन गराउनु खोज्दैछौं । तपाईंहरूले ध्यान नदिँदा हार्छौं । चुनाव हारे पनि गराउनु जित्नु हो', राजधानीमा जारी प्रेस सेन्टरको महाधिवेशनको बन्दसत्रमा शुक्रबार प्रधानमन्त्री दाहालले भने । कांग्रेसका तत्कालीन सभापति एवं प्रधानमन्त्री गिरिजाप्रसाद कोइरालालाई पहिलो संविधानसभा निर्वाचनमा कांग्रेसले देशैभर चुनाव जित्दैछ भन्ने लागेको थियो तर परिणामले देखायो कांग्रेसले पूरै हार्यो । अहिले पनि माओवादी केन्द्रलाई लागेको छ, हामी चुनाव जित्छौं । तर तपाईंहरूको गतिविधिले हार्छौं, हारे पनि निर्वाचन हुन्छ र निर्वाचन हुनु भनेको जित्नु पनि हो', प्रधानामन्त्री दाहालले भने । उनले मंसिर पहिलो साताभित्र स्थानीय निर्वाचनको मिति तय भइसक्ने संकेत गरे । प्रधानमन्त्री दाहालले भने, स्थानीय निकाय जित्न पार्टीभित्रको आन्तरिक एकता अपरिहार्य छ । त्यसको सम्भावना अहिले कमजोर भएकलो तत्काल सबल र सुदृढ गरिनुपर्छ ।' माओवादी केन्द्रले सरकार, संसद् र सडकलाई उपयोग गरिरहेको प्रधानमन्त्रीले बताए । पहिले पार्टीको अग्रमोर्चामा बन्दुक थियो । तर अहिले कलम आइपुगेको छ । सोहीअनुसार तपाईंहरूको भूमिका हुनुपर्यो' उनले माओवादी निकट सञ्चारकमीलाई आग्रह गरे । उनले संक्रमणकालीन अवस्था र संविधानप्रतिको जिम्मेवारीबोध गर्दै आफूहरूले संसदीय व्यवस्थामा सम्झौता गरेको औंल्याए । उनले भने, शान्तिकालमा आइसकेपछि केही कमीकमजोरी रहे, विसंगतिका कारण पार्टीलाई एकताबद्ध गराइराख्न सकेनौं ।' आफ्नो नेतृत्वमा सरकार बनेपछि सरकारका निर्णय जनतातर्फ फर्काउने प्रयास गरिरहेको दाबी उनले गरे ।"
संविधान संशोधनबाट असन्तुष्टि हल गराैं',"धुलाबारीः पूर्वसभामुख तथा एमालेका नेता सुवास नेम्बाङले संविधानप्रतिको मधेसको असन्तुष्टि संशोधनमार्फत हल गर्नुपर्ने बताएका छन् । नेपाल जेसिजको क्षेत्र क' सम्मेलनको शुक्रबार उद्घाटन गर्दै एमाले नेता नेम्बाङले समग्र मधेसले संविधानका विषयमा प्रश्न नउठाए पनि मधेसका जायज माग संविधान संशोधन गरेर सम्बोधन गरिनुपर्ने बताए । पूर्वसभामुख नेम्बाङले भने, मधेसका सबै जनताले संविधानका विषयमा असन्तुष्टि जनाएका छैनन् । केही नेता तथा तिनका कार्यकर्ताले मात्र विरोध गरेका हुन् । तर पनि जायज असन्तुष्टि भएको खण्डमा संशोधन गरिनुपर्छ ।' भारतमा पनि अहिलेसम्म १ सय २२ भन्दा बढीपटक संविधान संशोधन गरिएको हुनाले नेपालमा संशोधन हुनु कुनै नौलो कुरा नहुने उनको भनाइ थियो । उनले गत साल असोज ३ गते संविधान जारी नगरिएको भए अहिलेसम्म पनि नेपाली जनताले नयाँ संविधान नपाउने दाबी गरे । नेम्बाङले संविधानकै विषयमा अहिले असन्तुष्ट पक्षसँग कुरा चलिरहेको भए पनि मिल्न नसकेकाले गत साल जारी नगरेको भए अहिलेसम्म नेपालले संविधान नपाउने बताए । उनले भने, म लेखेर दिन्छु आजका मितिसम्म पनि संविधान जारी हुने थिएन । हामीले देखिरहेकै छौं अहिले पनि कुरा मिलिरहेको छैन ।' नेपालको संविधान महिलामैत्री भएको नेम्बाङको भनाइ थियो । महिलामैत्री संविधान भएकै कारण नेपालले राष्ट्रपति, सभामुख तथा प्रधानन्यायाधीश महिला पाएको उनको दाबी थियो । सबै जाति, धर्म तथा संस्कृतिका मानिसको अधिकार संविधानले सुनिश्चित गरेको उनले बताए । उनले भने, ९० प्रतिशत जनताले पठाएका प्रतिनिधिको सहमतिमा बनेको संविधान स्वीकार गर्दिनँ भन्नुको कुनै तुक छैन ।' केही मधेसी दलका नेताले भनेजस्तो अंगीकृत नागरिकता भएकाहरूले देशका ठूला पदमा जान पाउनुपर्ने माग ठीक नभएको उनले बताए । नेम्बाङले भने, भारतमा पनि सोनिया गान्धीको अंगीकृत नागरिकता भएका कारण उनले प्रधानमन्त्री बन्न पाइनन् । यो संसारकै अभ्यास हो ।' कांग्रेसका केन्द्रीय सदस्य विश्वप्रकाश शर्माले संविधानको पुस्तक घुमाएरमात्र देशमा विकास नहुने बताए । उनले भने, संविधानको पुस्तक घुमाएर बिग्रेको बाटो बन्दैन । सिटामोल नपाएर बिरामी मरिरहेका ठाउँमा औषधि पुग्दैन र बेरोजगार युवालाई रोजगार दिँदैन । त्यसका लागि आधार तयार गर्नुपर्ने बेला आएको छ ।' उनले एकजना महिला प्रधानन्यायाधीश भइरहेको बेला अर्की महिला मुम्बईको कोठीमा रहने अवस्था अन्त्य हुनुपर्ने बताए । नेपालका कर्मचारीमा राजतन्त्र अझै बाँकी रहेको भन्दै उनले दुर्गम गाउँमा जान कर्मचारीले नचाहेको प्रस्ट पारे ।"

शीर्षक,विवरण
महाअभियोगको रन्को,"वात्सायनको कालजयीमध्येको एक कार्टुन नेपालको अंशबन्डामा आधारित र जवाफदेही शून्य राजनीतिमाथिको व्यंग्यका रूपमा आयो, करिब ४५ महिनाअघि । आज अख्तियार प्रमुख लोकमानसिंह कार्कीविरुद्ध संसद्मा महाभियोग प्रस्ताव दर्ता भइसकेको अवस्थामा त्यो फेरि जीवन्त चित्रका रूपमा जनमानसमा घुमिरहेको छ । ठूलो टेबुलमा कार्कीलाई शपथ दिलाउँदै देखिन्छन्, राष्ट्रपति रामवरण यादव र त्यो टेबुललाई आफ्नो हात र टाउकाको बलमा थामिरहेका छन्, यो मुलुकमा प्रजातन्त्र तथा राजनीतिक स्थायित्वका चार खम्बाहरू सुशील कोइराला, पुष्पकमल दाहाल, झलनाथ खनाल र विजय गच्छेदारले । यो चार हस्तीले कार्कीलाई अख्तियार प्रमुखका रूपमा सिफारिस गरेका थिए र प्रधानन्यायाधीश र प्रधानमन्त्री दुवै पद सम्हालेका खिलराज रेग्मीले त्यो सिफारिस कार्यान्वयन गर्ने निर्णय गरेपछि राष्ट्रपतिले शपथ दिलाएका थिए । त्यो कार्टुनमा 'लोकलाज' को वास्ता नगरी चारै नेताहरूले आफूले लगाएको 'पाइन्ट' खस्दा पनि राष्ट्रपति र कार्कीको टेबुल थामिरहे । यथार्थ र बाध्यताको अनुपम अभिव्यक्ति थियो त्यो । लोकमानको नियुक्तिको विरोध भयो केही हदसम्म, तर अरू कुनै नेतालाई जिम्मेवार या उत्तरदायी वहन गर्न कुनै आन्दोलन भएन । अब संसद्मा महाभियोगबारे बहस र मतदान हुनेछ । सामाजिक सञ्जाल, सडक, सदन, सञ्चार, एनजीओ, नागरिक समाज यी विषयमा उद्वेलित र आन्दोलित छन्, महाभियोग पारित गर्न दबाब दिँदैछन् अधिकांशले । तर प्रस्तावलाई समग्र परिस्थिति तथा परिवेश अनि नियुक्तिका विविध पाटाबाट विश्लेषण गरी उचित निष्कर्ष निक्लेन भने अहिलेको 'आन्दोलन' हात्ती आयो हात्ती आयो फुस्स' सावित हुनेछ । महाभियोग एउटा राष्ट्र र संसद्को जीवनमा आउने दुर्लभ घटना हुन्, तर त्यो केवल कर्मकाण्डका रूपमा सम्पन्न भएमा त्यसले पटके प्रवृत्ति जन्माउनेछ मुलुकमा । संवैधानिक पदमा नियुक्ति राजनीतिक नियुक्तिसरह सस्तिनेछन् । सत्ता फेरिनेबित्तिकै फेरिने प्रवृत्ति बढ्नेछ । त्यसैले के कार्कीविरुद्ध महाभियोग प्रस्ताव ल्याउने एमाले र माओवादी नेतृत्वले उनलाई नियुक्तिको लागि सिफारिस गरेकोमा सदनमार्फत मुलुकसमक्ष क्षमायाचना गर्नु नपर्ला ? कांग्रेस र मधेसी जनाधिकार फोरम (लोकतान्त्रिक) ले पनि त्यसबारे स्पष्ट धारणा राख्नुपर्नेछ । महाभियोगको सन्दर्भमा ३४ प्रवृत्तिहरू सार्वजनिक जानकारीमा आइसकेका छन् । कार्की नेतृत्वको अख्तियारले प्रतिशोधात्मक रबैया देखायो र कार्यकारी अधिकार अनधिकृत तरिकाले उपभोग गर्यो । तर अर्को पक्ष के पनि हो भने मुख्य राजनीतिक दलका नेतृत्वले खुला भ्रष्टाचार गरेर र केही विदेशी दाताबाट अपारदर्शी रूपमा आर्थिक सहयोग लिँदै आएका नागरिक समाज र एनजीओ पनि अख्तियारको छानबिनमा पर्ने खतरा त्यत्तिकै बढ्यो । सर्वोच्च न्यायपालिकामा खासगरी राजनीतिक दल र एनजीओको प्रभाव न्यायाधीश नियुक्तिमार्फत बढ्न जाँदा अख्तियार एक्लियो र त्यसबेला संसद्मा महाभियोग ल्याइयो । यो तीतो यथार्थ हो । तर पनि यसलाई महत्त्वपूर्ण प्रजातान्त्रिक शैलीमा तार्किक निष्कर्षमा पुर्याउन दलीय नेतृत्वको माफीले ठूलो सहयोग पुर्याउनेछ ।"
एनबीको ३२ प्रतिशत बोनस सेयर योजना,काठमाडौः नेपाल बंङ्गलादेश बैंकले ३२ प्रतिशतका दरले बोनस शेयर जारी गर्ने भएको छ । बैंकको सोमबार सम्पन्न २२ औं वार्षिक साधारणसभाले आर्थिक वर्ष २०७२२०७३ को मुनाफाबाट चुक्त पुँजीको ३२ प्रतिशतबोनस सेयर र १६८ प्रतिशतका दरले नगद लाभांश वितरण गर्ने प्रस्ताव पारित गरेको हो । बोनस सेयर वितरणपश्चात नेपाल राष्ट्र बैंकले १० बराबर ८ को अनुपातमा हकप्रद सेयर जारी गर्ने प्रस्ताव पारित गरेको छ । साथै सभाले अधिकृत पुँजीलाई १० अर्व पुयाउने छ । हकप्रद सेयर जारी भइसकेपछि जारी सेयर पुँजी सात अर्ब २२ करोड ११ लाख ६५ हजार हुने बैंकले जनाएको छ । साथै कार्यक्रम परिसरमा बैंकको सहकार्यमा नेपाल मधुमेह समाजद्धारा निःशुल्क स्वस्थ्य परिक्षण शिविरको पनि आयोजना गरिएको थियो ।
परराष्ट्रमन्त्री महत भोलि भारत जाने,"काठमाडौं: परराष्ट्रमन्त्री डा प्रकाशशरण महत भोलि भारतको नयाँ दिल्ली जाने भएका छन्। मन्त्री महत आगामी बिहीबार भारतको नयाँदिल्लीमा हुन लागेको नेपालभारत संयुक्त आयोगको मन्त्रीस्तरीय बैठकमा सहभागी हुन बुधबार त्यसतर्फ जान लागेका हुन्। बैठकमा नेपालका तर्फबाट मन्त्री डा महतले प्रतिनिधित्व गर्नेछन्। बैठकमा नेपालभारतका बीचमा विगतमा भएका सम्झौता र आयोजनाको कार्यान्वयनको अवस्थाको बारेमा बृहत् समीक्षा हुने मन्त्री महतले बताए। बैठकमा अाफूले नेपालको राष्ट्रिय स्वार्थका विषयमा विगतका सम्झौता र आयोजनाहरुको कार्यान्वयनका लागि कुरा उठाउने मन्त्री महतले बताए। बैठकमा नेपालभारतबीचका विभिन्न समयमा भएका सहमति, सम्झौता तथा आयोजनाको कार्यान्वयनका बारेमा बृहत् समीक्षा र कार्यान्वयनमा भएका ढिलाइका विषयमा छलफल पनि हुनेछ। मन्त्री महत आगामी शुक्रबार स्वदेश फर्किने कार्यक्रम रहेको छ।"
महाअभियोग प्रस्तावबारे एमालेमा एकमत,"काठमाडौं: साना ठूला विभन्न गुट र उपगुट रहेको एमालेमा संसदमा दर्ता भएको महाअभियोग प्रस्तावमा भने एकमत देखिएको छ। प्रस्तावको पक्षमा पार्टीका अध्यक्ष केपी ओलीदेखि माधव नेपाल, झलनाथ खनाल र बामदेव गौतमलगायतका नेताहरु पक्षमा उभिएका छन्। अरु बिषयमा भिन्न मत भए पनि प्रस्तावको पक्षमा एक मत देखिएको स्रोतले बतायो। महाभियोग प्रस्ताव आउनु ठीक भएपनि अध्यक्षको कार्यशैली अनुसार त्यसलाई संस्थागत रुपमा अगाडि नबढाइएको भन्दै केही नेताले असन्तुष्टि जनाएका थिए। केही नेताले असन्तुष्टि जनाएपछि सस्थागत निर्णय लिन अध्यक्ष ओलीले मंगलबार संसदीय दलको कार्यलय सिंहदरवारमा स्थायी समितिको बैठक बोलाएका थिए । स्थायी समितिको बैठकमा अध्यक्ष ओलीले महाभियोग प्रस्ताव ल्याउनुको औचित्यमाथि प्रकाश पारेको एक नेताले बताए । बैठकमा नियम, कानुन, विधि र प्रक्रिया नमानेका कारण अख्तियार प्रमुख काकीविरुद्ध संसदमा महाअभियोग प्रस्ताव दर्ता भएको ओलीले बताए । आफूलाई सर्वेसर्वा ठान्ने, नियोजित रुपमा प्रतिशोध लिने र अरुलाई अपमान गर्ने प्रवृत्तिका कारण अख्तियार प्रमुखविरुद्ध महाअभियोग दर्ता गरेको ओलीले बैठकलाई जानकारी दिए। मंगलबारको एमाले बैठकले महाअभियोग प्रस्तावको पक्षमा लाग्ने र अरु दलसँग कुरा गर्ने औपचारिक निर्णय गरेको छ। अख्तियार दुरुपयोग अनुसन्धान आयोगका प्रमुख आयुक्त लोकमानसिंह कार्कीविरुद्ध व्यवस्थापिकासंसद्मा दर्ता भएको महाअभियोग प्रस्तावको समर्थन गर्दै उक्त प्रस्तावलाई पारित गर्नका लागि व्यवस्थापिकासंसद्मा प्रतिनिधित्व गर्ने राजनीतिक दलहरुसँग छलफल गर्दै प्रस्तावका पक्षमा सहमति निर्माण गर्ने निर्णय बैठकले गरेको छ । बैठकले गरेको निर्णय जानकारी दिन प्रचार विभाग प्रमुख एवं सचिव योगेश भट्टराईले जारी गरेको विज्ञप्तिमा उल्लेख छ।"
यस्तो छ लोकमान प्रकरणबारे कांग्रेसको निर्णय,"काठमाडौंः नेपाली कांग्रेसले अख्तियार दुरुपयोग अनुसन्धान आयोगका प्रमुख लोकमानसिंह कार्कीविरुद्ध संसदमा दर्ता भएको महाअभियोग प्रस्तावबारे संसदीय दलमा छलफल गरी निर्णयमा पुग्ने भएको छ। महाअभियोग प्रस्ताव व्यवस्थापिकासंसदको विशेषाधिकारको विषय भएकाले आवश्यक प्रक्रियाबारे संसदीय दलमा छलफल गरी टुंगो लगाउने निर्णय गरेको हो। यस्ता छन् कांग्रेसका ६ निर्णयः १ तराईमधेश र थारू, आदिवासी जनजातिहरूको माग सम्बोधनका लागि सीमाङ्कन समेतका विषयमा संविधान संशोधन गरी २०७४ माघ ७ गतेभित्र स्थानीय, प्रादेशिक र संघीय निर्वाचन गराउने नेपाली कांग्रेसको पूर्व निर्णय रहेको सन्दर्भमा, आजको केन्द्रीय कार्यसमितिको बैठकले आन्दोलनकारी सबै दलहरु, प्रमुख प्रतिपक्षी दल र व्यवस्थापिकासंसद भित्रका सबै दलहरुसँग छलफल र गृहकार्य गरी शीघ्र संविधान संशोधनका लागि अग्रसरता लिने निर्णय गर्दछ । २ गाउँपालिका, नगरपालिका तथा विशेष, संरक्षित वा स्वायत्त क्षेत्रको संख्या तथा सीमाना निर्धारण सम्बन्धमा गठित आयोगले राजनीतिक दलहरुको सुझाव र सहमतिको आधारमा पुनःसंरचना कार्य यथाशीघ्र टुंगो लगाई निर्धारित समयमा स्थानीय निर्वाचन गराउने वातावरण निर्माण गर्न ध्यानाकर्षण गराउँदछ । ३ यसैबीच, अख्तियार दुरुपयोग अनुसन्धान आयोगको प्रमुखमाथि व्यवस्थापिकासंसदमा अचानक दर्ता भएको महाभियोगको प्रस्ताव बारे बैठकमा छलफल भयो । सो प्रस्ताव व्यवस्थापिकासंसदको विशेषाधिकारको विषय भएकोले आवश्यक प्रकृयाको सम्बन्धमा नेपाली कांग्रेस संसदीय दलले छलफल गरी टुंगो लगाउने । ४ पार्टीका सबै तहका संरचना तथा भ्रातृ एवं शुभेच्छुक संस्थाहरुलाई संगठन सुदृढीकरणको लागि परिचालन गर्ने निर्णय गर्दछ। पार्टीको नीति र कार्यक्रम एवं निर्वाचनको पक्षमा राजनीतिक वातावरण निर्माण गर्न, पार्टी संगठनको विस्तार एवं सुदृढीकरण गर्नका लागि सबै प्रदेशहरु र सबै जिल्लाहरुमा एक महिने अभियान संचालन गर्ने र यसका लागि केन्द्रीय सदस्यहरु समेत लाई प्रतिनिधि खटाउने निर्णय गर्दछ । ५ नेपाली कांग्रेस केन्द्रीय क्रियाशील सदस्यता छानविन समितिले पार्टीको तेह्रौं महाधिवेशन पश्चात मात्र लागू हुने गरी स्वीकृत गरेका नयाँ तर्फका क्रियाशील सदस्यताको नामावलीको सूचीलाई कार्यान्वयनका लागि पार्टीका सम्बन्धित निकायमा पठाउने । ६ शुभ दिपावली, नेपाल सम्वत् र छठ्को सुखद् उपलक्ष्यमा स्वदेश तथा विदेशमा रहनुभएका समस्त नेपाली दिदीबहिनी तथा दाजुभाइहरुमा सुस्वास्थ, दीर्घायु, सुख, शान्ति र उत्तरोत्तर प्रगतिका लागि कार्यसमितिको यो बैठक हार्दिक शुभकामना प्रकट गर्दछ।"
"विजय गच्छदार भन्छन्,'टीकापुर घटनाका दोषीलार्इ कारबाही गर्नुपर्छ'","धनगढी: मधेसी जनअधिकार फोरम लोकतान्त्रिकका अध्यक्ष विजयकुमार गच्छदारले टीकापुर घटनाको निष्पक्ष छानबिन गरी दोषीलार्ई कारबाही गर्नुपर्ने बताएका छन्। मंगलबार कैलालीको धनगढीमा आयोजित पत्रकार सम्मेलनमा उनले घटनाको नाममा मुद्दा लगाएर फसाइएका कयौँ निर्दोषलाई रिहाइ गर्नुपर्नेमा जोड दिए। गच्छदारले भने,'टीकापुर घटनाका नाममा राज्यले कयौँ निर्दोष थारूलाई फसाएको छ, घटनापछि कयौँ थारू विस्थापित भएका र कयौँको सम्पत्तिमा क्षति पुगेको छ।' सीमाङ्कनमा हेरफेर नगरी देशको समस्या समाधान हुन नसक्ने बताउँदै उनले आठ प्रदेश उपयुक्त विकल्प रहेको दाबी गरे। पूर्वमा झापा, सुनसरी मोरङ र पश्चिममा कैलाली कञ्चनपुरका विषयमा नयाँखाले सहमति गरी अविलम्ब संवैधानिक प्रक्रिया अगाडि लैजानुपर्नेमा अध्यक्ष गच्छदारले जोड दिए। उनले ठूला दलले आफूसँग कुनै सरसल्लाह नगरी अख्तियार दुरुपयोग अनुसन्धान आयोगका प्रमुख आयुक्त माथिको महाअभियोग लगाएकाले यसमा आफूले कुनै टिप्पणी नगर्ने बताए।"
संसद्को बैठक कात्तिक २५ गतेसम्म स्थगित,काठमाडौं : मंगलबारदेखि सुरु भएको लोकमानविरुद्धको महाअभियोगमाथिको छलफल छठसम्मका लागि स्थगित भएको छ । मंगलबार केही सांसदहरुले बोलेपछि बैठक कात्तिक २५ गतेसम्मका लागि संसद् स्थगित भएको छ । संसद्को अर्को बैठक कात्तिक २५ गते दुई बजे बोलाइएको छ । लामो समय बैठक स्थगित भएकोले लोकमान प्रकरण संसद्मा थप लम्बिने भएको छ । सांसद्हरुले बोल्ने क्रम सकिएपछि मात्र यो प्रस्ताव महाअभियोग समितिमा पठाइने छ । स्रोतका अनुसार आगामी कात्तिक १७ गतेदेखि भारतीय राष्ट्रपति प्रवण मुखर्जी नेपाल भ्रमण आउने कार्यक्रम भएकोले पनि संसद् लामो समयका लागि स्थगित भएको छ। भारतीय राष्ट्रपति १९ गते स्वदेश फर्किने कार्यक्रम छ। मुखर्जीको भ्रमणपछि मात्र लोकमान प्रकरणबारे दलहरु एउटा निश्कर्षमा पुग्ने मनस्थिति देखिएको छ।
श्रमजीवि पत्रकार ऐन कार्यान्वयन गर्ने सञ्चारमन्त्रीको प्रतिबद्धता,"काठमाडौँ: सूचना तथा सञ्चारमन्त्री राम कार्कीले श्रमजीवि पत्रकार ऐन कार्यान्वयनको पहल गर्ने प्रतिबद्धता जनाएका छन् । प्रेस सेन्टर नेपाल तीन नम्बर प्रदेशको ज्ञापनपत्र बुझ्दै सञ्चारमन्त्री कार्कीले यस्तो प्रतिबद्धता जनाएका हुन् । श्रमजीवि पत्रकार ऐन पूर्ण कार्यान्वयन, समानुपातिक विज्ञापन नीति र अघिल्लो सरकारले वृद्धि गरेको लोककल्याणकारी विज्ञापन नीति कार्यान्वयनको मागसहितको ज्ञापनपत्र बुझेपछि मन्त्री कार्कीले कार्यान्वयनको प्रतिबद्धता जनाएका हुन् । तपाईहरुले राख्नु भएका मागप्रति सकरात्मक छु, मन्त्री कार्कील भने, चाँडै पत्रकार महासंघ, प्रेस काउन्सिल र सूचना विभागलगायतका निकायसँग छलफल गरेर काम अघि बढ्छ । श्रमजीवि पत्रकार ऐन कार्यान्वयन नहुँदा श्रमजीवि पत्रकार अन्यायमा परेको तथा पत्रकारको श्रम शोषण भइरहेको ध्यानाकर्षण गराउदै सञ्चारमन्त्रीलाई ज्ञापनपत्र बुझाएको प्रदेश सचिव टेनिस रोकाले जानकारी दिए । ज्ञापनपत्रमा अनलाइन मिडियालाई व्यवस्थित गर्न माग गर्दै अनलाइन मिडियाका लागि पनि समानुपातिक विज्ञापन नीति ल्याउनुपर्ने माग उल्लेख छ ।"
लोकमानविरुद्धको महाअभियोगबारे कांग्रेस मतदानका समयमा मात्रै खुल्ने,"काठमाडाैं: अख्तियार दुरुपयोग अनुसन्धान आयोगका प्रमुख लोकमानसिंह कार्कीविरुद्ध संसदमा पेश भएको महाअभियोग प्रस्तावबारे कांग्रेस मतदानका क्रममा मात्रै खुल्ने भएको छ। पार्टी कार्यालय सानेपामा बसेको केन्द्रीय समितिको बैठकले कार्कीविरुद्ध संसदमा दर्ता भएको महाअभियोग प्रस्तावबारे मतदानका क्रममा मात्र खुल्ने निर्णय गरेको कांग्रेस बरिष्ठ नेता रामचन्द्र पौडेलले जानकारी दिए। पौडेलले महाअभियोग प्रस्ताव संसदमा पेश भइसकेको र छलफलपछि महाअभियोग सिफारिस समितिले निष्पक्ष छानविन गर्ने भएकाले प्रतिवेदन आएपछि मतदानका क्रममा आफ्नो निर्णय गर्ने बताए। कार्कीलाई महाअभियोग लगाउनु पर्ने पक्षमा पार्टी उभिनु पर्ने बताउँदै आएका केन्द्रीय सदस्य धनराज गुरुङले महाअभियोगबारे संसदीय दलको बैठक बोलाएर छलफल गर्ने निर्णय भएको बताए। उनले भने,केन्द्रीय समितिले महाअभियोग प्रस्तावबारे निर्णय गर्ने अधिकार संसदीय दललाई दिएको छ। संसदीय दलको बैठकमा यसबारे छलफल गरेर निर्णयमा पुग्नेछौं। गुरुङले महाअभियोग प्रस्तावका पक्षमै कांग्रेसले मतदान गर्ने समेत दाबी गरे। कांग्रेस केन्द्रीय सदस्य दिलेन्द्र बडुले महाअभियोग प्रस्तावबारे उपयुक्त समयमा पार्टीले उपयुक्त निर्णय लिने बताए। उनले भने,महाअभियोग प्रस्ताव संवैधानिक कुरा हो। यसमा संसदले विशेषाधिकार पनि प्रयोग गर्न सक्छ। न्यायिक कुरा पनि भएकाले महाअभियोग सिफारिस समितिले प्रतिवेदन तयार नै नगरी पक्ष वा विपक्षमा हतारमा निर्णय गर्नु हुन्न। केन्द्रीय सदस्य गोविन्द भट्टराईले पनि लोकमानविरुद्धको महाअभियोग प्रस्तावबारे समय आएपछि मात्रै निर्णय गरिने बताए। उनले महाअभियोग प्रस्तावबारे संसदीय दलको बैठक बोलाएर निर्णय गरिने बताए। कांग्रेस केन्द्रीय समिति बैठकमा युवा नेताहरु विश्वप्रकाश शर्मा, गगन थापा, धनराज गुरुङ, प्रदीप पौडेल, बद्री पाण्डे र सुरेन्द्रराज पाण्डेले मात्रै अख्तियार प्रमुख कार्कीविरुद्ध संसदमा पेश भएको महाअभियोग प्रस्तावका पक्षमा उभिनु पर्नेमा दबाब दिएका थिए। तर, बहुमत केन्द्रीय सदस्यहरुले भने पार्टीले महाअभियोगका विषयमा हतारमा निर्णय गर्न नहुनेमा जोड दिएका थिए।"
लोकमानविरुद्धको महाअभियोग प्रस्तावबारे काँग्रेसले हतारमा निर्णय गर्दैन,"काठमाडौंः परराष्ट्रमन्त्री एवम् नेपाली काँग्रेस केन्द्रीय सदस्य डा प्रकाशशरण महतले अख्तियार दुरुपयोग अनुसन्धान आयोगका प्रमुख लोकमानसिंह कार्कीविरुद्ध संसदमा दर्ता भएको महाअभियोग प्रस्तावबारे आफ्नो पार्टीले हतारमा निर्णय नगर्ने बताएका छन्। नुवाकोटकाठमाडौं पत्रकार समाजले मंगलबार काठमाडौंमा गरेको चियापान कार्यक्रममा मन्त्री महतले कार्कीविरुद्ध संसदमा दर्ता भएको महाअभियोग प्रस्तावबारे काँग्रेसले हतारमा निर्णय नगर्ने प्रष्ट पारेका हुन्। महतले उचित समय आएपछि यसबारेमा कांग्रेसले आफ्नो संस्थागत निर्णय गर्ने बताए। लोकमानसिंह कार्कीबारे निर्णय गर्ने दिन आइसकेको छैन। निर्णय गर्ने दिनसम्म पार्टीले निर्णय गर्छ, महतले भने,निर्णय गर्ने दिन नआइकन हामीले भने पनि निर्णय हुँदैन। जुनबेला निर्णय गर्ने दिन आउँछ त्यस दिन निर्णय गर्छौं। महाअभियोग प्रक्रिया लामो हुने भएकाले फुर्सदमा निर्णय गर्दा पनि फरक नपर्ने तर्क गरे। लोकतन्त्र र विधिको शासनलाई जुनसुकै पार्टीले पनि आत्मसात गर्नुपर्नेमा उनको जोड थियो। लोकमानसिंह कार्कीको विषयले संविधान कार्यान्यवनजस्तो महत्वपूर्ण विषय ओझेलमा पर्न नहुने उनको भनाइ थियो।"
लोकमानलाई सिफारिस गर्ने नेतामाथि किन छानबिन नगर्ने ?,"काठमाडौं : नेपाल मजदुर किसान पार्टीका सांसद अनुराधा थापा मगरले लोकमान प्रकरणसँगै उनलाई सिफारिस गर्ने नेताहरुको बारेमा पनि छानबिन हुनुपर्ने बताएकी छिन्। संसद्मा दर्ता भएको लोकमानविरुद्धको महाअभियोगमाथिको छलफलमा सहभागी हुँदै थापा मगरले यस्तो माग राखेकी हुन् । लोकमान प्रकरणमा प्रमुख दलका मुख्य नेताहरु पनि जिम्मेवार रहेको बताउँदै उनले प्रश्न गरिन्, 'लोकमानसिंह कार्कीलाई अख्तियार प्रमुख कसले बनायो ? प्रमुख दलहरुले उनलाई किन सिफारिस गरे ? त्यसको छानबिन हुनुपर्छ ।' लोकमानको नियुक्तिबारेमा सबैतिरबाट विरोध हुँदा पनि दलका नेताहरुले खुसुक्क निर्णय गरेर हतारमा शपथ खुवाएको बताउँदै थापा मगरले भनिन् 'सिंहदरबारको एउटा ढोकामा लोकमानको विरोध भइरहेको थियो । हाम्रा प्रमुख नेताहरु तीनै लोकमानलाई प्रमुख आयुक्त बनाउने निर्णय गरेर अर्को ढोकाबाट बाहिरिएका थिए ।' उनले लोकमानलाई महाअभियोग लगाउँदैमा उनलाई सिफारिस गर्ने नेताहरुले उन्मुक्ति नपाउने बताइन् । उनले भनिन्, 'लोकमान दण्डित गर्दा अरु थुप्रै भष्टाचारीहरु जोगिने वा उम्किने अवस्था बन्नु हुँदैन, उनले भनिन् । अख्तियारको लगाम समेत भारतको हातमा रहेको उनको भनाइ छ । थापा मगरले भनिन् , अख्तियारको कारबाही तथा सक्रियतामा पनि भारतीय प्रभाव देखिएको छ । ठूला माछा समाउने अख्तियारको अभियान एकाएक किन सेलायो ? भ्रष्टाचारमा कसलाई कारबाही गर्ने नगर्ने भन्ने विषयमा भारतीय सुझाव र दबाब देखिएको छ"
'महाअभियोग प्रस्तावमा देशलाई अल्झाउनु बिडम्बनापूर्ण',"जनकपुरधाम: सद्भावना पार्टीका अध्यक्ष राजेन्द्र महतोले राष्ट्रिय एजेन्डालाई गौण बनाउनु देश र जनता विरूद्ध ठूलो षड्यन्त्रको सङ्केत भएको बताउका छन्। जनकपुरधाममा मंगलबार आयोजित पत्रकार सम्मेलनमा उनले संविधान संशोधन र कार्यान्वयन गरी संविधानको रक्षातर्फ ध्यान केन्द्रित नभइ लोकमानसिंह कार्कीविरूद्धको महाअभियोग प्रस्तावमा देशलाई अल्झाउनु बिडम्बनापूर्ण भएको बताए। उनले लोकमानसिंह कार्की कर्मचारी भएकाले कानुनी प्रक्रिया पुर्याई कारबाही गर्नुपर्ने कुरालाई अनावश्यक रूपले राष्ट्रिय सवाल बनाउनु नेपाली काँग्रेस, नेकपा (एमाले) र (नेकपा माओवादी केन्द्र)को स्वार्थ भएको आरोप लगाए। महतोले कार्कीको महाअभियोग प्रस्ताव सन्दर्भमा मधेसी मोर्चाको निर्णय यथाशीध्र सार्वजनिक हुने जानकारी दिए। एक प्रश्नको जवाफमा उनले कार्कीलाई राख्ने, हटाउनेसँग आफ्नो कुनै सरोकार छैन् भन्दै यही सवालको आवरणमा मूल सवाललाई छायाँमा राख्नु देश र जनतासँग बेइमानी र अन्याय भएको बताए। अध्यक्ष महतोले प्रधानमन्त्री संविधान संशोधनप्रति सकारात्मक भए पनि नेपाली काँग्रेसको सकारात्मक पहलमा कमी देखिएको बताए। रासस"
'लोकमानका लागि महाअभियोगबाहेक अर्को विकल्प छैन ',"काठमाडौँ: एमाले सांसद् रवीन्द्र अधिकारीले लोकमानविरुद्ध महाअभियोगको विकल्प नभएको बताएका छन्। अख्तियार दुरुपयोग अनुसन्धान आयोगका प्रमुख लोकमानसिंह कार्कीविरुद्ध व्यवस्थापिका संसद्मा पेश भएको महाअभियोगको प्रस्तावको पक्षमा बोल्दै सांसद् अधिकारीले भने, संवैधानिक निकायका प्रमुखले संविधान विपरित क्रियाकलापविरुद्ध काम गरेपछि अख्तियार प्रमुख लोकमानकाविरुद्ध महाअभियोग लगाउनुको अर्को विकल्प छैन । अधिकारीले भने, अख्तियार प्रमुखको आचरण संवैधानिक व्यवस्था अनुसारको भएन, पद अनुसारको आचरण गरेको भए यी प्रश्न उठ्ने थिएनन् । अख्तियार प्रमुखबाटै अख्तियारकोविरुद्ध काम भए र आज महाअभियोगको प्रस्तावमाथि छलफल गर्नु परेको छ । अधिकारीले लोकमानविरुद्धको प्रस्ताव हठातमा नआएको समेत प्रष्ट पार्दै भने, यो हठातमा आएको प्रस्ताव होइन । उनले लोकमानले सर्वोच्च अदालतको अवज्ञा गरेर विधिको शासन अवज्ञा गरेको बताए । लोकमानमाथि प्रश्न गर्दै अधिकारीले भने, हामीले कल्पना गरेको अख्तियरको प्रमुखले संविधान र कानुनको बर्खिलाप गर्न सक्छ ? संसदलाई अवज्ञा गर्नु जनतालाई अवज्ञा गर्नु होइन ? सर्वोच्चलाई अवज्ञा गर्नु भनेको विधिको अवज्ञा गर्नु होइन ? यो अवस्थालाई संसद टुलुटुलु हेरेर बस्न सक्दैन । हामी एकताबद्ध भएर निष्कर्षमा पुग्न सक्नुपर्छ ।"
स्थानीय नसके प्रतिनिधि सभाको निर्वाचन गर्नु पर्छ,"अर्घाखाँचीः नेपाली काँग्रेसका केन्द्रीय सदस्य डा शेखर कोइरालाले संबिधान कार्यन्वयनका लागि स्थानीय निकायको निर्वाचन गर्न नसके प्रतिनिधि सभाको निर्वाचन भए पनि गर्नु पर्ने बताएका छन् । स्थानीय निकायको निर्वाचनका लागि गाँउपालिका र नगरपालिकामा विवाद बढेको बताउदै ७ माघ २०७४ भित्र निर्वाचन नभए प्राप्त उपलब्धी पनि गुम्ने भएकाले संबिधान कार्यन्वयनका लागि निर्वाचन अपरिहार्य भएको बताए । निर्वाचनका लागि निर्वाचन क्षेत्र निर्धारण आयोग बनाउनुपर्ने उनको धारणा थियो । केहि शक्ती संविधान निष्क्रय बनाउनका लागि लागिपरेको बनाउँदै कोइरालाले त्यसलाई चिर्दैै अघि बढ्नुपर्ने बताए । मुलुकलाई अस्थिरताबाट बचाउन विभिन्न तत्व लागेको भन्दै निर्वाचन गराउनु अनिवार्य रहेको बताए । प्रेस युनियन अर्घाखाँचीले गरेको पत्रकार सम्मेलनमा उनले हतारमा अख्तियार दुरुपयोग अनुसन्धान आयोग प्रमुख लोकमानसिंह कार्की विरुद्धसंसदमा महाअभियोग प्रस्ताव दर्ता गरेको बताए । कांग्रेसले गम्भीर रुपमा सोचेर मात्र महाअभियोगको बिषयमा निर्णय लिने बताउदै कांग्रेसले थाहाँ नपाउने गरी नेकपा (एमाले) र माओवादी (केन्द्र) ले हतारमा महाअभियोग प्रस्ताव दर्ता गराएकाले यस सम्बन्धमा पार्टी गम्भीर भएर छलफलमा जुटेको बताए । कतै एमाले र माओवादि संविधान कार्यन्वयन नगर्ने पक्षमा त लाग्न थालेका हैनन भन्ने शंका उत्पन्न भएको बताएका छन । नेता कोइरालाले महाअभियोग जस्तो संवेदनशील विषयमा काँगेसले कुनै हचुवाको भरमा निर्णय नगर्ने बताउँदै त्यसका लागि पार्टीमा छलफल गरेरमात्र निर्णय लिने बताएका छन । संविधान संशोधनका विषयमा एमालेलाई सहमतिमा ल्याउनुपर्ने बताउँदै उहाँले संविधान कार्यान्वयनका लागि काँगेस, एमाले र माओवादीबीच एकता र सहकार्य हुनै पर्ने जिकिर गरे । कोईरालाले सविधान कार्यनयन गर्नका लागि २०७४ साल भित्र तिन तहको निर्वाचन हुनुपर्ने बताउदै निर्वाचनको तैयारीमा लाग्न कार्यकर्तालाई आग्रह गरेका छन । कार्यक्रममा नेपाली काङ्ग्रेसका केन्द्रीय सदस्य आनन्द ढुङगाना नेपाली काङ्ग्रेसका युबानेता सासद रन्जित कण पुर्ब केन्द्रीय सदस्य रेवती प्रसाद भुसाल नेपाल बिधार्थी संघका केन्द्रीय उपाध्यक्ष प्रकाश राना लगायतको उपस्थिति रहेको थियो ।"
'लोकमानविरुद्धको महाअभियोग प्रस्ताव हाम्रो चासोको विषय होइन',"धनुषा: सङ्घीय समाजवादी फोरम नेपालका अध्यक्ष उपेन्द्र यादवले छठसम्म सहमति अनुसार संविधान संशोधन विधेयक नआए आन्दोलनमा जाने बताएका छन्। मंगलबार सङ्घीय प्रेस फोरम धनुषाले जनकपुरमा आयोजित पत्रकार सम्मेलनमा अध्यक्ष यादवले वर्तमान सरकार निर्माणको बेलामा भएको तीन बुँदे सहमति अनुसार सरकारले आफूले गरेको प्रतिबद्धता पुरा हुने गरी संशोधन विधेयक नआएको उल्लेख गरे। उनले संविधान संशोधन नभए मधेसी, आदिवासी जनजाति, थारु, मुस्लिम, दलित र महिलालगायत उत्पीडनमा परेकाले ठूलो विद्रोह गर्ने अवस्था रहेकाले सत्तारुढ दललाई समयमै सचेत हुन आग्रह गरे। अख्तियार दुरुपयोग अनुसन्धान आयोगका प्रमुख लोकमान सिंह कार्की विरुद्धको महाअभियोग प्रकरण बारे पत्रकारले राखेको जिज्ञासामा अध्यक्ष यादवले लोकमानमाथि लगाइएको महाअभियोगका कारण अझै अस्पष्ट रहेको र दर्ता गराउने दलले त्यस विषयमा आफूहरुसँग कुनै छलफल नगरेकाले आफ्नो चासोको विषय नरहेको स्पष्ट पारे। उनले महाअभियोग लगाउनेले नै कार्कीलाई नियुक्ति गरेका हुन, आखिर अहिले महाअभियोग किन लगाउनु पर्यो त्यो कुरा स्पष्ट हुनु पर्यो भन्दै महाअभियोगलाई बहाना बनाएर संविधान संशोधन प्रक्रियामा बाधक बनाउने कुरा उचित नभएको बताए। अध्यक्ष यादवले स्वायत् शासन प्रादेशिक संरचनासहितको स्रोत साधनमा समानुपातिक समावेशी ढङ्गबाट सहभागिता हुने लगायतका संविधानमा भएको विभेद् अन्त्य नभएसम्म आफूहरुलाई यो संविधान कुनैपनि हालतमा मान्य नहुने र आफूहरु अधिकारका लागि लडिरहने बताए। रासस"
संसदमा लोकमानविरुद्ध महाअभियोगको प्रस्तावमाथि छलफल सुरु,"काठमाडौँः व्यवस्थापिका संसदमा अख्तियार दुरुपयोग अनुसन्धान आयोगका प्रमुख लोकमान सिंह कार्कीविरुद्ध पेश भएको महाअभियोगको प्रस्तावमाथि छलफल सुरु भएको छ । संसद् बैठकमा माओवादी केन्द्रका सांसद् महेन्द्रबहादुर शाहीले प्रस्ताव पेश गरेपछि छलफल सुरु भएको हो । महाअभियोगका प्रस्तावक सांसद् शाहीले राज्यविरुद्धको कसुर गरेकाले लोकमानविरुद्ध महाअभियोग अगाडि बढाउनुपरेको बताए । लोकमानले राज्यका उच्च तहका व्यक्तिको फोन डिटेललिएर राज्यविरुद्ध कसुर गरेकोसमेत दाबी गरे । शाहीले लोकमानले संवैधानिक दायित्व विर्सिएको, संसदीय समितिलाई अटेर गरेको, अदालतको म्याद तामेलीमा अवरोध गरेर अदालतको अवहेलना गरेको जस्ता आरोप लगाए । सांसद् शाहीले लोकमानविरुद्धको महाअभियोग प्रस्तावले भ्रष्टाचार निकायको जथाभावी रोकिने दाबी गरे ।"
गगन थापाले भनेएक ठाउँ उभिएर महाअभियोग प्रस्ताव पारित गरौं,"काठमाडौंः स्वास्थ्यमन्त्री गगनकुमार थापाले अख्तियार दुरुपयोग अनुसन्धान आयोगका प्रमुख लोकमानसिंह कार्कीविरुद्ध संसदमा दर्ता भएको महाअभियोग प्रस्ताव पारित गर्न सवैलाई अपिल गरेका छन्। मंगलबारदेखि सुरु भएको महाअभियोग प्रस्तावमाथिको छलफलमा भाग लिँदै स्वास्थ्य मन्त्री थापाले कार्कीविरुद्ध संसदमा दर्ता भएको महाअभियोग प्रस्तावका पक्षमा सबै सांसदले मतदान गर्नु पर्ने भन्दै त्यसका लागि अपिल गरेका हुन्। थापाले सत्तासाझेदार दलसँग छलफल नै नगरी संसदमा प्रस्ताव दर्ता भएपनि अख्तियार प्रमुख कार्कीले पदीय मर्यादाविपरीत काम गरेकाले महाअभियोग प्रस्ताव पारित गर्नु पर्ने बताए। सत्यका पक्षमा सवै दल उभिनु पर्ने भन्दै थापाले कार्कीविरुद्धको महाअभियोग प्रस्तावले सवै दललाई एक ठाउँमा उभ्याउने दाबी गरे। महाअभियोग प्रस्ताव कार्कीसँगमात्रै नभई आम नेपालीको स्वाभिमानसँग जोडिएको विषय भएको बताए। थापाले कार्कीलाई अख्तियार प्रमुख नियुक्त गर्दा दलका शीर्ष नेताहरुले गम्भीर गल्ती गरेको आरोप लगाए। उनले भने,कार्कीको नियुक्ति गलत ढंगले गरिएको थियो। अब फेरि हामीले गल्ती दोहोर्याउनु हुँदैन। आफूसहितका केही नेताहरुले कांग्रेसका तत्कालीन पार्टी सभापति र राष्ट्रपति डा रामबरण यादवलाई कार्कीलाई नियुक्ति नगर्न आग्रह गरेको स्मरण थापाले गरे। हामीले नियुक्ति गलत छ भन्दा हाम्रा पार्टी सभापति र पूर्वराष्ट्रपतिले त्यतिबेला भन्नु भएको थियो। हामी हार्यौं। तर हामीले कोसँग हारेको हो? थापाले प्रश्न गरे।"
लोकमानविरुद्ध महाअभियोग ल्याउनुका नौ कारण,"काठमाडौंः अख्तियार प्रमुख लोकमानसिंह कार्कीविरुद्ध संसदमा महाअभियोग प्रस्ताव पेश भएको छ। सरकारको नेतृत्वकर्ता दल नेकपा माओवादी केन्द्रका सांसद महेन्द्रबहादुर शाहीले मंगलबारको संसद बैठकमा महाअभियोग प्रस्ताव पेश गरेका हुन्। शाहीको प्रस्तावलाई एमालेका प्रमुख सचेतक भानुभक्त आचार्यले समर्थन गरे। माओवादी सांसद शाहीले संसद बैठकमा महाअभियोग प्रस्ताव पेश गर्दै कार्कीले अख्तियारलाई आफ्नो पारिवारिक र व्यक्तिगत महत्वाकांक्षा पूरा गर्ने माध्यम बनाएको आरोप लगाए। उनले कार्की विधि, संबैधानिक भूमिका र दायित्वलाई बिर्सेर भ्रष्टाचारजन्य क्रियाकलापलाई संस्थागत गर्ने तथा राज्य संयन्त्रलाई आतंकित गर्ने काम गरेको बताए। शाहीले अख्तियार प्रमुख कार्की कानून हातमा लिएर अराजक र उद्दण्ड ढंगले प्रस्तुत भएकाले महाअभियोग प्रस्ताव ल्याउनु पर्नेको बताए। सांसद शाहीले कार्कीविरुद्ध महाअभियोग प्रस्ताव पेश गर्नुका ९ अारोप पनि उल्लेख गरेका छन्। यी हुन् कार्कीविरुद्ध महाअभियोग दर्ता गर्दा लगाएका ९ अारोप १ संसदले बोलाउँदा अन्तिम समयमा डाक्टरले नबोल्ने भनेको छ भनी पत्र पठाएर अनुपस्थित भएको तर त्यही समयमा एउटा नीजि टेलिभिजन च्यानलमा पत्रकारसंग भलाकुसारी गरेको दृश्य सार्वजानिक गरी सार्वभौम संस्थाको अपहेलना गरेको। संसदको सम्बन्धित समितिमा बोलाउँदा अटेर र अपहेलना गरी सार्वभौम संसदलाई चुनौती दिएको। २न्यायपालिकाबाट जारी म्याद तामेली गर्न जाँदा भिजिलान्ते प्रयोग गरी हुलहुज्जत गर्ने र न्याय प्रशासनमा व्यवधान सिर्जना गर्ने र न्याय संस्थालाई अनुचित विलम्ब गरी अदालतको अपहेलना जस्तो जघन्य कार्य गरेको। ३ आफ्नो नजिक र नातागोता पर्ने व्यक्तिलाई भ्रष्टाचार मुद्दामा प्राकृतिक न्यायको सिद्दान्त र मुलुकी ऐन अदालती बन्दोबस्तको ३० नम्बर विपरीत आफैले निर्णय गरेर उजुरी तामेलीमा राखिदिएको। ४ आफ्नो नाताको व्यक्तिको लगानी रहेको किस्ट मेडिकल कलेजमा क्षमता भन्दा बढी संख्यामा भर्ना कोटा बढाउन नेपाल मेडिकल काउन्सिललाई दबाब दिई स्वार्थको द्वन्द्वको सिद्दान्त विपरित निर्णय गरी अख्तियारको दुरुपयोग गरेको र काठमाडौं विश्वविद्यालयले संचालन गरेको एमबीबीएको प्रवेश परिक्षामा अनावश्यक हस्तक्षेप गरेको। ५ कानुनको ठाडो उल्लघंन गर्दै अख्तियारी बेगर दलका नेता र सुरक्षा अंगका प्रमुखहरुको गुप्तचरी गर्ने, कल डिटेल बुझ्ने, फोन ट्यापिंग गर्ने जस्ता गतिविधि गरी राज्यविरुद्ध जासुसी कार्यमा संलग्न रही राज्य विरोधी कसुरमा संलग्न भएको। ६ काठमाडौं उपत्यका विकास प्राधिकरण लगायतका अन्य धेरै निकायहरुमा भएका अनियमितता सम्बन्धी उजुरीहरु अपारदर्शी रुपमा तामेलीमा राखेको। ७ अख्तियार दुरुपयोग अनुसन्धान आयोग भित्रै छुट्टै र गोप्य गुट खडा गरी अन्य आयुक्तहरुलाई निर्णय प्रक्रियामा सामेल नगराई अपारदर्शी र एकलकाँटे ढंगले कार्य संचालन गरेको। ८ कसैले गल्ति, अनियमितता वा भ्रष्टाचार गरे नगरेको रखबारी गरी अोम्बुड्सम्यानको भूमिका निभाउनु पर्नेमा पद र शक्तिको दुरुपयोग गरी आफै कार्यकारी शक्ति भए झैँ गरी राज्यको कार्यकारी शक्तिमा अतिक्रमण गरी प्रहरी, प्रशासन र गुप्तचर संस्थालाई आफु अनुकूल चल्न र निर्णय गर्न बाध्य पारी अख्तियारको दुरुपयोग गरेको। ९ भ्रष्टाचार जन्य क्रियाकलापको गम्भीर अनुसन्धान गरी प्रमाणको आधारमा मुद्दा दायर गर्ने संबैधानिक अधिकार हुँदा हुँदै सो नगरेर उल्टै पत्रकार सम्मेलन गरेर अनुसन्धान गर्दैछौ भनेर प्रचार गरी व्यक्तिलाई वदनाम गर्ने गरेको।"
संसारकै कठिन र चुनौतीपूर्ण पट्रोलिङमा नेपाली सेना तेस्रो,"काठमाडौं: संसारकै सेनाका लागि कठिन र चुनौतीपूर्ण मानिएको बेलायतको मध्य वेल्सस्थित क्यामब्रियन पहाडमा सञ्चालन भएको क्यामब्रियन गस्ती (पट्रोलिङ) प्रतियोगितामा नेपाली सेनाले तेस्रो स्थान हासिल गर्न सफल भएको छ। नेपालसहित २० देशको सहभागिता रहेको उक्त प्रतियोगितामा १२० सैनिक टोली सहभागी रहेको नेपाली सेनाले जनाएको छ। बेलायती सेनाको टेरिटोरियल आर्मीले ५५ वर्षअघि सुरु गरेको क्यामब्रियन पट्रोलका क्रममा दलदले हिलोयुक्त भूमिमा ४८ घन्टाको समयसीमा भित्र ८० किमी क्षेत्रको गस्ती (पट्रोलिङ) गर्नुपर्ने हुन्छ। उक्त प्रतियोगितमा विभिन्न सैनिक अभ्यास समेत समावेश गरिएको हुन्छ । सो प्रतियोगितामा नेपाली सेनाले विश्वमै व्यावसायिक, अनुशासित, कर्तव्यपरायण र साहसिक सेनाका रुपमा ख्याति कमाउँदै आएको छ। पेसागत प्रतियोगिता २०७३ अभ्यासमा प्रथम भएको श्री दुर्गाबक्स गणलाई उक्त प्रतियोगितामा प्रतिस्पर्धा गर्न नेपाली सेनाले छनोट गरी पठाएको थियो। उक्त प्रतियोगिता असोजको तेस्रोसाताबाट प्रारम्भ भई कात्तिकको पहिलो सातासम्म चलेको थियो। प्रतियोगितामा नेपाली सेनाका तर्फबाट उपसेनानी प्रज्वल खनालको नेतृत्वमा आठ सदस्यीय टोली सहभागी थियो। संसारकै सेनाका लागि अत्यन्त कठिन तथा चुनौतीपूर्ण मानिएको उक्त प्रतिस्पर्धात्मक पट्रोलिङमा पाएको सफलतासँगै नेपाली सेनाले अवलम्बन गर्दै आएको तालिमनीति अब्बल रहेको प्रमाणित भएको नेपाली सेनाले जनाएको छ। उक्त प्रतियोगितामा उच्च पेसागत दक्षता प्रदर्शन गरेको नेपाली सेनाको टोली काश्य पदक प्राप्त गरी स्वदेश फर्केको छ। अन्तर्राष्ट्रियस्तरको यस्ता सैनिक अभ्यासको सहभागिताबाट नेपाली सेना र अरु देशका सेनाबीचको सम्बन्ध अझ सुमधुर तथा प्रगाढ बनाउन मद्दत पुग्ने विश्वास लिइएको नेपाली सेनाले जनाएको छ। रासस"

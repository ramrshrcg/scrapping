शीर्षक,विवरण
विप्लव' को राजनीति,"क्रान्तिको आवरणमा दलाल' राजनीतिको प्रक्षेपण भएको मान्नेहरू अहिले धेरै छन् मुलुकमा । समकालीन राजनीतिलाई नजिकबाट देखेका, भोगेका र त्यसबाट मुलुकको सार्वभौम हैसियत, स्वाभिमान र स्थायित्वमा पुगेको खतरा देखेर राजनीतिज्ञप्रति नकारात्मक धारणा बनाएका अधिकांश नेपाली क्रान्ति', जनयुद्ध' र अग्रगमन' जस्ता उनीहरूलाई झुक्याउनका लागि गोयवल' शैलीमा या प्रोपागन्डाका रूपमा प्रयोग गरिएका शब्दहरू भएको अर्थ निकालेका छन् । संक्षेपमा क्रान्तिकारी' र प्राय सबै दलका नेतृत्वले विश्वसनीयता गुमाएका छन् । त्यस्तो पृष्ठभूमिमा ०५२ सालमा माओवादी सशस्त्र विद्रोह सुरु भएलगतै चार वर्षअघि या माओवादी हेटौंडा सम्मेलनसम्म पुष्पकमल दाहालबाबुराम नेतृत्वसँगै सहकार्य गर्दै आएका नेत्रविक्रम चन्द विप्लव' ले अहिले फरक पार्टी बनाएका छन् । परेमा फेरि बन्दुक उठाउने घोषणा गरेका छन् । नेपालको वर्तमान संविधानले एक किसिमले हतियार र हिंसाको राजनीतिलाई वैधानिकता दिएको छ, तर अर्कोतिर जनताको नजरमा र भोगाइमा त्यो प्रत्युत्पादक बनिसकेको छ । सशस्त्र विद्रोह सुरु भएदेखि दिल्लीमा भएको बाह्रबुँदेमार्फत बिर्सजन भएको माओवादी आन्दोलनको नेतृत्वपंक्तिमा रहेका विप्लवले त्यस आन्दोलनका विकृति र त्यसबाट भित्र्याइएका अनेक विकृति र बाह्य हस्तक्षेपप्रति जिम्मेवारी नलिई जनताको विश्वास जित्न सक्ने छैनन् । किनकि क्रान्ति' का अगुवाहरूबाट मुलुक र जनता ठगिएको छ । अर्कोतिर विप्लवले आफूलाई सीके राउतसँग तुलना नगर्न पनि चेतावनी दिएका छन् राज्यका शक्तिहरूलाई । हो, विप्लवले राउतजसरी मुलुकको विखण्डन र अर्को पक्षविरुद्ध घृणाका अभियान चलाएका छैनन् । तर जातीयताको तथा अनियन्त्रित पहिचानको राजनीति अनि कुनै जमानामा आत्मनिर्णयको अधिकारको माग उठाउने काम माओवादीले नै गरेकोले त्यस्ता प्रसंगहरू कोट्याइएका हुन सक्छन् । त्यसबारे आगामी दिनमा विप्लवका गतिविधि र अभिव्यक्तिले उनको नयाँ राजनीतिको परिचय खोल्दै जाला जनतासमक्ष । तर तत्काल केही आसा र अविश्वासका साथ आम जनताले विप्लव र उनको दललाई परीक्षणकालमा राख्ने छन्, तर उनीप्रति विश्वास गरिहाल्ने छैनन् । बन्दुक उठाउनुले मात्र क्रान्ति र परिवर्तन संस्थागत हुँदैन । त्यस अर्थमा विप्लवको भोगाइ शीर्ष माओवादी नेतृत्व अरूभन्दा फरक छ । र त्यो फरकपन' भित्र कसरी उनले नेपाली राष्ट्रियताको जगेर्ना तथा जनताको स्वाभिमान संरक्षण गर्छन्, त्यसले उनको राजनीतिलाई प्रभावित गर्ने छ । तर हिंसाको राजनीतिलाई नेपालमा अब जनताले स्वीकार्ने या बन्दुके नेताको पछि लाग्ने सम्भावना अत्यन्तै न्यून छ । उग्र नारा' बीच विदेशी शक्तिहरूले आफ्नो उपस्थिति सुनिश्चित गर्दा रहेछन् भन्ने स्पष्ट भइसकेकोले क्रान्ति' र क्रान्तिकारी' अपहेलित भएका छन् । यो पाठलाई सकारात्मक रूपमा लिएर विप्लवले केही रचनात्मक कार्यक्रम तथा राजनीति' प्रतिपादन गरेमा यसले एउटा सुखद् विकल्प' जनतासामु पुर्याउन सक्छ ।"
निर्वाचनका लागि संयुक्त सरकार आवश्यक : बाबुराम भट्टराई,सोलुखुम्बु : नयाँ शक्ति नेपालका संयोजक डा बाबुराम भट्टराईले निर्वाचनका लागि संयुक्त सरकार आवश्यक रहेको बताएका छन्। सोलुखुम्बुको वाकुस्थित सगरमाथा माध्यामिक विद्यालयको नवनिर्मित भवनको आज उद्घाटन गर्दै संयोजक डा भट्टराईले भागबण्डामा बनेको सरकारले निर्वाचन गराउँदा भ्रष्टाचार बढ्ने र सुशासन खल्बलिने भएकाले तीनवटै निर्वाचन सम्पन्न गरुञ्जेलका लागि संयुक्त सरकार आवश्यक रहेको बताए। नेता भट्टराईले अहिले निर्वाचनका लागि खर्च जुटाउन जङ्गल र डाँडा दोहन बढेको भन्दै निर्वाचनलाई सभ्य बनाउन दलहरुलाई सरकारले नै खर्च दिनुपर्ने बताए। संविधान संशोधन नगरी अहिलेकै अवस्थामा निर्वाचन हुनै नसक्ने भन्दै डा भट्टराईले आदिवासी जनजाति तथा मधेसीलगायतले उठाएको विषय समाधान गर्ने गरी संविधान संसोधनपछि मात्र निर्वाचन हुनुपर्ने बताए। रासस
कञ्चन बहुमुखीमा क्याम्पस प्रमुखले गरे एकपक्षीय चुनाव स्थगित,"कञ्चनपुरः कञ्चनपुरको कृष्णपुर नगरपालिका गुलरियामा रहेको कञ्चन बहुमुखी क्याम्समा स्ववियु निर्वाचन स्थगित भएको छ । निर्वाचनका सम्पूर्ण प्रक्रियाहरु पूरा गरी मतदानको तयारीमा रहेका वेला निर्वाचन स्थगित गरिएको हो । चार विद्यार्थी संगठनमध्ये तीवटा विद्यार्थी संगठन, नेपाल विधार्थी संघ, अनेरास्ववियू(क्रान्तिकारी) र राप्रपा विद्यार्थी संघलाई जानकारी नदिएरै चुनाव स्थगन गरिएको सूचना प्रकाशन गरिएको छ । अनेरास्ववियु र क्याम्पस प्रमुखको मिलेमतोमा निर्वाचन स्थगित गरिएको आरोप तीन विद्यार्थी संगठनले लगाएका छन् । एमाले निकट भनिएका क्याम्पस प्रमुख जगदीश भट्टलगायत एमाले नेता कार्यकर्ताहरुले आफ्नो विद्यार्थी संगठन हार्ने देखेपछि षडयन्त्रपूर्ण ढङ्गले मतदान स्थगितको गरेको नेविसंघको आरोप छ । मंगबार अनेरास्ववियुका विद्यार्थीहले क्याम्पसमा ताला लगाएक थिए । उक्त ताला बुधबार बिहान तीनवटै विद्यार्थी संगठन मिलेर तोडेको नेविसंघले जनाएको छ । आज बेलुकीसम्म जसरी भएपनि मतदानको वातावरण मिलाउन क्याम्पस प्रमुखलाई आग्रह गर्ने र यदि नगरिएमा क्याम्पस प्रमुखले राजीनामा दिनुपर्ने तीनवटै विद्यार्थी संगठनले माग गरेका छन् ।"
पुरी नयाँ भारतीय राजदूत नियुक्त,काठमाडौं (अन्नपूर्ण): भारतले मन्जीवसिंह पुरीलाई नेपालको नयाँ राजदूतका लागि नियुक्त गरेको छ। पुरी अहिले भारतका लागि बेल्जियमको राजदूत हुन्। १९८२ ब्याचका पुरी अहिले ५८ वर्षका छन्। संयोगले राजदूत रे नेपाल छाड्नुभन्दा केही घन्टाअघिमात्र पुरीको नियुक्तिको औपचारिक प्रक्रिया सुरु गरेको छ। नेपालका लागि भारतीय राजदूत रञ्जित रे तीन वर्षको कार्यकाल सकेर बुधबार नयाँ दिल्ली फर्कंदैछन्। परराष्ट्र मन्त्रालय स्रोतका अनुसार पुरीको नाम अनुमोदनका लागि नेपाल सरकारलाई आधिकारिक पत्र आइसकेको छ।
मन्त्रीलाई प्रमुख निर्वाचन आयुक्तको प्रश्न : संविधान सर्वोपरी कि मन्दिर उद्घाटन ?,"काठमाडौं : स्थानीय निकायको निर्वाचन आचारसंहिता लागु भएकै दिन मन्त्री र निर्वाचन आयुक्तबीच छलफल भएको छ। बुधबार आयोगमा सबै मन्त्रीलाई बोलाएर प्रमुख निर्वाचन आयुक्त यादवले उदघाटन, शिल्यान्यास, निर्वाचनका लागि उम्मेदवारको प्रचारप्रसारलगायतका कार्यक्रममा सहभागी नहुन निर्देशन दिएका छन्। निर्वाचन आयोगमा भएको छलफलमा मन्त्रीहरुले पूर्वनिर्धाति कार्यक्रममा जान पाउँनुपर्ने माग अघिसारेपछि प्रमुख निर्वाचन आयुक्त अयोधीप्रसाद यादवले भने त्यसको प्रतिवाद गरेका छन्। मन्त्रीका जिज्ञासाको जवाफ दिने क्रममा प्रमुख आयुक्त यादवले भने, तपाईंहरुका लागि संविधान सर्वोपरी हो कि मन्दिर उद्घाटन महत्वपूर्ण ? निर्वाचन प्रमुख आयुक्त यादवले छलफलमा स्वास्थ्यमन्त्री गगन थापाले आफू उपस्थित नभए कतिपय स्वास्थ्यसंस्था नै बन्द हुने बताएपछि त्यस्ता कार्यक्रममा मन्त्रालयका सचिवमार्फत् पत्र पठाएर काम गर्न सुझाव दिए। शिक्षाराज्यमन्त्री धनमाया विकको एक महिनाअघि तय भएको स्कुल उद्घाटनमा जान पाउने कि नपाउने ? भन्ने जिज्ञासा राखेकी छिन्। उनको जिज्ञासाको जवाफमा प्रमुख आयुक्त यादवले जानै नपाउने जवाफ दिएका छन्। निर्वाचन आयोगमा भएको छलफलमा नेपाल सरकारका अधिकांश मन्त्रीको उपस्थिति थियो।"
मन्त्री र प्रमुख निर्वाचन आयुक्त यादवबीच चर्को सवाल जवाफ,"काठमाडौं : हाम्रा कार्यकर्ता हुन्नन, हामी किन चुनाव प्रचार प्रसारमा जान नपाउने ? वाणिज्यमन्त्री रोमी गौचन थकालीको आक्रोश भुंइमा नखस्दै प्रमुख निर्वाचन आयुक्त अयोधिप्रसाद यादवले कडा शैलीमा जवाफ फर्काए, ४३ जना मन्त्री हुनुहुन्छ। तपाईहरु ७ सय १९ तहमा जाने भए आफै चुनाव गराउनुहोस, निर्वाचन आयोग किन चाहियो ? निर्वाचन आचारसंहिता पालनामा सरकारको प्रतिवद्धता खोज्न बुधवार आयोगले बोलाएको छलफलमा मन्त्री थकाली मात्र होइनन, अधिकांस मन्त्रीलाई प्रमुख आयुक्त यादवले कडै जवाफ फर्काए। आचारसंहिता कडा भएको भन्दै असन्तुष्टि पोख्न पुगेका मन्त्रीहरुले उल्टै प्रमुख आयुक्त यादवको हप्की खेप्नु परेको थियो। आचारसंहितामा कडाई गर्ने संकेत गर्दै प्रमुख आयुक्त यादवले भने,शक्ति केन्द्रको दुरुपयोगलाई कडाई साथ कारवाही गर्छौ। समानूपातिकमा एक सिट मात्र जितेर महिला मन्त्री बनेका कुमार खडकाले आफ्नो पार्टीको निर्वाचन क्षेत्र देशभरी नै भएको तर्क सहित चुनाव प्रचाार प्रसारमा होमिने संकेत गरेपछि प्रमुख आयुक्त यादव झन आक्रोशित भए। तपाईहरु(मन्त्रीहरु) किन जाने? पार्टीका नेताहरु प्रचार प्रसारमा जानुहुन्छ। त्यसपछि मन्त्री खडकाले प्रश्न गर्न खोज्दा प्रमुख आयुक्त यादव झोक्किए। मन्त्रीज्यू म संग होइन, प्रधानमन्त्रीसँग प्रश्न गर्नुहोस। यो आदेश हो, निर्देशन हो। स्वास्थ्यमन्त्री गगन थापाले भोली(विहीवार) नै पार्टीको कार्यक्रम तय भएको भन्दै जान पाउने कि नपाउने भनी प्रश्न गरे। प्रमुख आयुक्त यादवको जवाफ थियो,जनताको ट्याक्स खाएर मन्त्री बनेकाहरु कुनै पनि पार्टी विशेषको कार्यक्रममा जान निषेध गर्छु। मन्त्री पदको सपथ खाएको व्यक्ति खास उम्मेदवारको पक्षमा निर्वाचन क्षेत्रमा कार्यक्रम गर्न नपाईने यादवले बताए। सदरमुकाममा जानुहोस, तर गाउँ नपस्नुहोला, यादवले मन्त्रीहरुलाई सचेत गराउंदै भने,सिडिओहरुलाई भनेर कुनै पनि मन्त्रीको स्वागतमा समय बर्बाद नगर्न म पत्राचार गर्छु। पर्यटनमन्त्री जिवन बहादुर शाहीले संसदीय निर्वाचनमा हेलिकप्टर प्रयोग गर्न पाइएको तर्क गर्दै स्थानीय निर्वाचनमा आयोगले हेलिकप्टर प्रयोगमा रोक लगाएकोमा असन्तुष्टि पोखे। तर प्रमुख आयुक्त यादवले निर्वाचनका सामग्री ओसार पसार बाहेक अन्य काममा हेलिकप्टर प्रयोगमा पूर्ण रोक लगाइने बताए। को कुन जहाज र हेलिकप्टरमा जांदैछ भन्ने लिष्ट निर्वाचन आयोगमा आउने व्यवस्था गर्दैछौ। आयोगको निर्देशन विपरित कोही गयो भने कारवाही हुन्छ। उद्योग राज्यमन्त्री कञ्चनचन्द्र वादेले आफ्नो घर नै काभ्रे भएकाले आफु घर जान पाउने कि नपाउने भनी प्रश्न गरे। जवाफमा प्रमुख आयुक्त यादवले भने,मन्त्री भएर होइन, सामान्य भएर जानुहोला। शान्तिमन्त्री सितादेवी यादवले संविधान संशोधन नभई मधेसमा चुनाव हुन नसक्ने भन्दै राजनीतिक वातावरण नबनी चुनाव कसरी हुन्छ भनी प्रश्न गरे। मन्त्री यादवको प्रश्नको पनि प्रमुख आयुक्त यादवले कडै जवाफ फर्काए। राजनीतिक वातावरण बनाउने काम तपाईहरुकै हो नि, बनाउनुहोस न। अधिकांस मन्त्रीहरुले पहिले नै तय भइसकेका उदघाटनका कार्यक्रम र जिल्ला भ्रमणमा जान आयोगले रोक लगाएकोमा असन्तुष्टि पोख्दै त्यस्तो भए विकास निर्माण रोकिने बताएका थिए। जवाफमा यादवले भने, चुनाव गराएर संविधान सर्वोपरि ठूलो कि उदघाटन ? २ महिनामा कति विकास हुन्छ हामीलाई थाहा छैन ? निर्वाचन आचारसंहिता पालनामा आयोग कडै रुपमा प्रस्तुत हुने संकेत पाएपछि उपप्रधान तथा अर्थमन्त्री कृष्णबहादुर महराले आचारसंहिता पालनामा सरकार प्रतिवद्ध रहेको बताए। निर्वाचनलाई चाहिने बजेट आयोगले दिने पनि महराले बताए। अर्का उपप्रधान तथा गृहमन्त्री विमलेन्द्र निधिले २१ हजार बुथमा स्थानीय तह सुरक्षा योजना तयार गरिएको र त्यसलाई लागु गरिने बताए। यादवले नयाँ पदपूर्तिको काम सम्पूर्ण रुपमा रोक्न मन्त्रीहरुलाई निर्देशन दिए। अन्र्तवार्ता लिइसक्नु भएको छ भने त्यो पनि रोक्नुहोस। नेपालमा पावरको निकै नै मिसयुज हुन्छ। यस्तै आयोगले विभिन्न मन्त्रालयका सचिवहरुसँगको छलफलमा आचारसंहिता पालनाका लागि केन्द्रदेखि जिल्लासम्मको व्यवस्था मिलाउन निर्देशन दिएको थियो। प्रतिवेदन आजै चाहियो, भोली चाहियो मन्त्रीहरुसंगको छलफलमा प्रमुख आयुक्त यादवले स्थानीय तह पुनर्संरचना आयोगको प्रतिवेदन तत्काल आयोगलाई हस्तान्तरण गर्न आग्रह गरे। आयोगको प्रतिवेदन आजै चाहियो, भोली चाहियो, यादवले भने, अव एक दिन पनि पर्खन सकिदैन। जसरी नि चाहियो। प्रतिवेदनप्रति दलीय अहसमति भए सहमतिको वातावरण बनाउन पनि उनले सरकारसँग आग्रह गरे। गाभिने दललाई नयाँ नाममा दर्ता निर्वाचन आयोगले स्थानीय तहको निर्वाचन घोषणा पूर्व एकापसमा गाभिन वा एकीकरण हुन निवेदन दिएका दलहरुलाई नयाँ दलको रूपमा दर्ता हुने व्यवस्था गरिएको जनाएको छ।"
एमालेद्धारा जनसभाको तयारी तीब्र,"विराटनगर: पार्टीले सुरु गर्न लागेको मेचीमहाकाली अभियान अन्तर्गत मोरङको विराटचौकमा हुने आमसभाको तयारी एमालेले तीव्र पारेको छ । एमाले मोरङ अध्यक्ष विनोद ढकालले लाखौँको सङ्ख्यामा एमाले समर्थक र शुभचिन्तक सभामा उतार्ने तयारी गरिएको बताए । फागुन २१ गते झापाको विर्तामोडबाट सुुरु हुने अभियानको दोश्रो दिन मोरङको विराटचौकमा लाखौंको उपस्थितिमा गरिने बृहद जनसभाको तयारी तीव्र पारिएको जानकारी दिए । फागुन २२ गते हुने सभालाई एमाले अध्यक्ष केपी शर्मा ओली लगायतका नेताहरुले संवोधन गर्ने कार्यक्रम छ । मेचीमहाकाली राष्ट्रिय अभियानलाई लिएर मोरङमा भइरहेको तयारीबारे पार्टी कार्यालय पाञ्चालीमा बुधबार पत्रकार सम्मेलन गर्दै अध्यक्ष ढकालले एमालेका सम्पूर्ण नेता कार्यकर्ता तथा शुभेच्छुकहरुलाई आमसभामा सहभागी हुन आग्रह गरे । अध्यक्ष ढकालले मेचीमहाकाली अभियान संविधान कार्यन्वयन,निर्वाचन, राष्ट्रिय स्वाभिमान, सामाजिक सद्भाव र राष्ट्रिय एकता अभिवृद्धि, सामाजिकआर्थिक रुपान्तरण, विकास र समृद्ध तराई मधेसका लागि सुुरु दावी गरे । एमालेले मेचीमहाकाली अभियान चैत ५ गते सुर्खेतमा आमसभा गरेर सम्पन्न गर्न योजना बनाएको छ ।"
रवीन्द्र मिश्रको राजनीतिक दलको नाम साझा पार्टी र चिह्न तराजु,काठमाडौं : बुधबार मात्र बिबिसी नेपाली सेवाको प्रमुखबाट राजीनामा दिएर राजनीतिमा लाग्ने उद्घोष गरेका पत्रकार रवीन्द्र मिश्रले नेतृत्व गर्ने पार्टीको नाम साझा पार्टी हुने भएको छ। पत्रकार मिश्रले बुधबार पार्टीको नाम सााझा पार्टी र चिह्न तराजु सुरक्षित राख्न निर्वाचन आयोगलाई निवेदन दिएका छन्। राजनीतिक पार्टी बनाउने योजना अनुरुप आज निर्वाचन आयोगमा पार्टीको नाम र चिह्न होल्ड गरेको मिश्रकै पार्टीका एक सदस्य राजनीतिक विश्लेषक मुमाराम खनालले अन्नपूर्ण अनलाइनलाई जानकारी दिए। मिश्र नेतृत्वमा बन्ने साझा पार्टीको नाममा बुधबार नै फेसबुक पेज र ट्वीटर ह्यान्डल समेत सार्वजनिक गरिएको छ।
संखुवासभाका चार क्याम्पसमा अनेरास्ववियु विजयी,"काठमाडौँ : संखुवासभामा सम्पन्न स्वतन्त्र विद्यार्थी युननियनको निर्वाचनमा चार वटै क्याम्पसमा एमाले निकट अनेरास्ववियु विजयी भएको छ । बुधबार सम्पन्न निर्वाचनमा नेपाल विद्यार्थी संघ र क्रान्तिकारीको संयुक्त प्यानललाई हराउदै बरुण बहुमुखी क्याम्पसमा सुरेस थापा, मादी बहुमुखी क्याम्पसमा नवराज कडुवाल, संखुवासभा बहुमुखी क्याम्पसमा मनोज तामाङ र रामेश्वर बहुमुखी क्याम्पसमा नविन राई एकल प्यानलसहित सभापति विजयी भएका छन्। चार क्याम्पसमा अखिलको प्यानल विजयी भएको अनेरास्ववियु संखुवासभाका अध्यक्ष राजेश खड्काले जानकारी दिए।"
पुल्चोकमा विद्युतीय मतदानले छिटो नतिजा : अखिल क्रान्तिकारी विजयी,"काठमाडौं : पुल्चोक इन्जिनियरिङ क्याम्पसले स्ववियु चुनावमा विद्युतीय मतदान गरेको छ। विद्युतीय मतदानका कारण नतिजा पनि छिटो आएको छ । नतिजा अनुसार सभापतिमा विजयी नेकपा (माओवादी केन्द्र) निकट अखिल क्रान्तिकारीका रोशन थापा मगरले चार सय ९७ ल्याएका छन् । उनका प्रतिद्वन्द्वी एमाले निकट अनेरास्ववियुका सुदीप चालिसेले चार सय ३६ मत पाएका छन् । सचिव, कोषाध्यक्षसहित अन्य चार सदस्यमा एमाले निकट अखिल तथा माओावदी केन्द्रका निकट क्रान्तिकारीले अध्यक्षसहित तीन सदस्य जितेको छ । त्रिविको आंगिक क्याम्पसमा आएको यो पहिलो नतिजा हो ।"
बाँकेका दुई क्याम्पसमा नेविसंघ र एकमा अखिल विजयी,"नेपालगन्जः बाँकेका दुई क्याम्पसमा नेविसंघ र एक क्याम्पसमा एमाले निकट अनेरास्ववियु विजय भएका छन्। बुधबार भएको स्ववियु निर्वाचनमा परिणाम अनुसार बाँकेका नेपालगन्ज नर्सिङ क्याम्पसमा स्ववियु अध्यक्षमा एमाले निकट अनेरास्ववियूकी उम्मेदवार शर्मिला थापा विजयी भएकी छन्। त्यसैगरी जन सिद्धेस्वर बहुमुखी क्याम्पस फत्तेपुरमा नेविसंघकी चित्रकला पुन अध्यक्षमा विजयी भएकी छन् भने ज्ञानोदय बहुमुखी क्याम्पस खुजरामा नेविसंघका हिमाल पहाडी अध्यक्षमा विजयी भएका छन्। नेपालगन्ज नर्सिङ क्याम्पसमा स्ववियु अध्यक्षमा विजयी भएकी शर्मिला थापाले ५८ मत प्राप्त गरिन भने उनका निकत्तम प्रतिद्वन्द्वी नेविसंघकी सुस्मिता आचार्यले ५५ मत प्राप्त गरेको अधिकृत तुलसा सुनारले जानकारी दिइन्। अध्यक्षका उम्मेदवार अखिल क्रान्तिकारीकी सिर्जना अधिकारीले ५३ मत प्राप्त गरिन्। नेपालगन्ज नर्सिङ क्याम्पसमा १७७ जना मतदाता रहेकोमा १७६ मत खसेको थियो मत परिणाम अनुसार सचिवमा अखिल क्रान्तिकारीकी मनिषा मल्ल विजयी भएकी छन्। उनले ६३ मत प्राप्त गरिन् भने अनेरास्ववियुकी दिक्षा आचार्यले ५८ र नेविसंघकी प्रेरणा थापाले ४८ मत प्राप्त गरेको निर्वाचन अधिकृत सुनारले बताइन् कोषाध्यक्षमा अनेरास्ववियुकी कविता श्रेष्ठ विजयी भएकी छन्। उनी ६३ मत प्राप्त गरेर विजयी भइन्। उनका निकत्तम प्रतिद्वन्द्वी नेविसंघकी सुस्मिता गुरुङ्गले ५३ र अखिल क्रान्तिकारीकी लक्ष्मी श्रेष्ठले ५० मत प्राप्त गरिन्। निर्वाचनमा नेविसंघले २ र अनेरास्ववियूले एक सदस्य जितेको छ। नेविसंघका आकृती पौडेलले ६६, अनेरास्ववियूका पुनम थारुले ६० र नेविसंघकी संगीता न्यौपानेले ५९ मत प्राप्त गरेको निर्वाचन अधिकृत सुनारले जानकारी दिइन्। त्यस्तै ज्ञानोदय बहुमुखी क्याम्पस खुजरामा पुरै प्यानल नेविसंघले जितेको छ। खजुरामा स्ववियु सभापतिमा नेविसंघका हिमाल पहाडी ७८ मत ल्याई विजयी भएका छन्। निकटतम् प्रतिद्वन्द्वी अनेरास्ववियुका नवराज बम ५५ मत ल्याएका छन। सचिवमा नेविसंघका वीर बहादुर बुढा क्षेत्री ७१ मत ल्याई विजयी भए। अखिलकी रुवी खानमले ६० मत ल्याइन, कोषाध्यक्षमा देवी कुमारी सुनार ७७ मत ल्याई विजयी भइन भने अखिलकी विविता चन्द ठकुरी ५५ मत प्राप्त गरेकी छन। सदस्यहरु नेविसंघका इसु शाहीले ७५ , रिमा क्षेत्रीले ६५ र कृष्ण पौडेलले ६७ मत प्राप्त गरि निर्वाचित भएका छन्। बाँकेको जन सिद्धेस्वर बहुमुखी क्याम्पस फत्तेपुरमा बुधबार सम्पन्न निर्वाचनमा नेपाली काँग्रेस निकट नेविसंघकी चित्रकला पुन अध्यक्षमा विजयी भएकी छन्। कोहलपुरस्थित बागेश्वरी बहुमुखी क्याम्पसमा मत गणना जारी छ। बाँकेको सबै भन्दा ठुलो महेन्द्र बहुमुखि क्याम्पस नेपालगन्जमा भने निर्वाचन हुन सकेको छैन।"
बालुवाटार बैठक निष्कर्षविहीन : आन्दोलनमा जाने मोर्चाको चेतावनी,"काठमाडौं : बालुवाटारमा सम्पन्न सत्तारुढ दल र मधेसी मोर्चाका नेताबीचको छलफल निष्कर्षविहीन भएको छ। बुधबार साँझ प्रधानमन्त्री पुष्पकमल दाहाल प्रचण्डले बोलाएको सत्ता गठबन्धन र सत्ता समर्थकको बैठक निष्कर्षविहीन बनेको हो। प्रधानमन्त्रीको सरकारी निवास बालुवाटारमा बसेको बैठकपछि अन्नपूर्णसँग कुरा गर्दै तराई मधेस लोकतान्त्रिक पार्टीका अध्यक्ष महन्थ ठाकुरले भने, बैठक निष्कर्षविहीन भएको छ । बैठकपछि आक्रोश व्यक्त गर्दै ठाकुरले भने, एक हातमा बन्दुक र अर्को हातमा संविधान देखाएर गर्न लागिएको निर्वाचन हामीलाई स्वीकार्य हुँनै सक्दैन । मोर्चाका नेताले प्रधानमन्त्रीलाई संविधान संशोधन प्रस्ताव परिमार्जनसहित पारित नभए तराईंमा तीन दल मात्र नभई ६ दलले आन्दोलन गर्ने चेतावनी समेत दिएका छन् । ठाकुरले बैठकमा प्रधानमन्त्री एमाले भएर प्रस्तुत भएको समेत आरोप लगाए । बैठकमा राष्ट्रिय प्रजातन्त्र पार्टीका अध्यक्ष कमल थापले मधेसी मोर्चालाई निर्वाचनपछि मागको सम्बोधन गर्न सकिने बताएका थिए । बैठकमा नेपाली कांग्रेसका सभापति शेरबहादुर देउवा, गृहमन्त्री बिमलेन्द्र निधि, संघीय मामिला तथा स्थानीय विकासमन्त्री हितराज पाण्डे, प्रधानमन्त्रीका प्रमुख राजनीतिक सल्लाहकार चक्रपाणि खनाल बलदेव , राप्रपा अध्यक्ष थापा, फोरम लोकतान्त्रिकका विजय गच्छदार, तमलोपाका अध्यक्ष ठाकुर, सद्भावना पार्टीका अध्यक्ष राजेन्द्र महतो, नेताहरु नारायणकाजी श्रेष्ठ, रामबहादुर थापा बादल, अनिल कुमार झा, राजेन्द्र श्रेष्ठ लगायतका नेता सहभागी थिए। बैठकमा प्रधानमन्त्रीले सरकारले घोषणा गरेको निर्वाचनको पक्षमा सत्ता गठबन्धको समर्थन खोजेपनि मोर्चाका नेताले संविधान संशोधनबिना निर्वाचन हुनै नसक्ने अडानलाई बुधबार समेत दोहोर्याएपछि वार्ता निष्कर्षविहीन बनेको हो।"
विकासको हक पनि मानवअधिकारमा समेटियोस्ः महत,"काठमाडौंः परराष्ट्रमन्त्री डाप्रकाशशरण महतले नागरिकका अन्य आधारभूत अधिकारजस्तै विकासको अधिकारलाई पनि मानवअधिकारका रूपमा समेट्न आग्रह गरेका छन् । मन्त्री महतले मंगलबार जेनेभामा संयुक्त राष्ट्रसंघीय मानवअधिकार परिषद्को ३४ औं सत्रमा सम्बोधन गर्दै भने, नेपालजस्तो विकासशील देशले नागरिकका अन्य अधिकारजस्तै विकासको अधिकार पनि पाउनुपर्छ जसमा प्रत्यक्ष वैदेशिक लगानी, पारवहन, यातायात सञ्जाल, सेवा र वस्तुका लागि बजारको पहुँचलगायत अधिकार पर्छन् ।' मन्त्री महतले विकासशील तथा तेस्रो विश्वका नागरिकले पनि राजनीतिक, सामाजिक, आर्थिक, सांस्कृतिकजस्ता अन्य अत्यावश्यक अधिकारजस्तै विकासको अधिकार पनि पाउनुपर्ने वकालत गर्दै यसलाई मानवअधिकारका रूपमा स्वीकार्न आग्रह गरे । अतिकम विकसित देशमा प्रत्यक्ष वैदेशिक लगानी, प्रविधिको हस्तान्तरण, बजार तथा निर्यातको पहुँच एवं उनीहरूलाई दिइने अन्तर्राष्ट्रिय सहयोगको सुनिश्चितताले जनताको विकाससम्बन्धी अधिकार सम्मान हुने भन्दै मन्त्री महतले विकसित राष्ट्रको ध्यानाकर्षण गराए । विकासको अधिकारले नै जनतालाई अरू अधिकारसम्पन्न गराउन र अधिकार रक्षा गर्न सघाउ पुर्याउनेछ र विकासशील देशको विकासमा सघाउ पुग्नेछ । त्यसैले हामी विकास अधिकारका पक्षमा वकालत गर्छौं', मन्त्री महतले भने । मन्त्री महतले नेपालले नागरिकका मानवअधिकारको संरक्षण र संवद्र्धन गर्दै गत वर्ष निर्मित नयाँ संविधान समावेशी, प्रजातन्त्र र नागरिक अधिकारको उत्कृष्ट दस्ताबेज रहेको बताए । उनले बहुलवाद, कानुनी शासन, प्रतिनिधिमूलक सरकार, सामाजिक तथा आर्थिक न्याय र विश्वव्यापी रूपमा सर्वस्वीकृत मानवअधिकारजस्ता विषय नेपालको नयाँ संविधानले सुनिश्चित गरेको बताए । विकासको अधिकारले न जनतालाई अरु अधिकारसम्पन्न गराउन र अधिकार रक्षा गर्न सघाउ पुर्याउनेछ र विकासशील देशको विकासमा सघाउ पुग्नेछ । त्यसले हामी विकास अधिकारका पक्षमा वकालत गर्छां', मन्त्री महतले भने । नेपालले सन् २०१८ देखि २०२० सम्मका लागि राष्ट्र संघीय मानव अधिकार परिषद्को सदस्यमा उम्मेदवारी दिएको जानकारी गराउँदै मानवअधिकार संरक्षण र सम्मानमा जनाएको प्रतिबद्धताका लागि नेपाललाई विजयी गराउन विश्व समुदायसँग आग्रह गरे । शान्ति प्रक्रियाको पूर्णता र सफलतापछि नेपालले समावेशी र प्रजातान्त्रिक संविधान निर्माण गरी लोकतान्त्रिक शासन व्यवस्थामा रूपान्तरित भएको सफलता र अनुभवलाई परिषद्को सदस्यका रूपमा विश्व समुदायलाई बताउन र मानवअधिकारको विश्वव्यापी संस्कार र अनुभवबाट नेपाल पनि लाभान्वित हुन नेपालले सदस्यमा उम्मेदवारी दिएको उनले बताए । नेपालले परिषद् सदस्यमा पहिलो पटक उम्मेदवारी दिएकाले नेपाललाई मतदान गरी विजयी गराउन संयुक्त राष्ट्रसंघका सदस्य राष्ट्रसँग आग्रह गरे । अस्ट्रेलियाली अन्तर्राष्ट्रिय विकासमन्त्रीसँग भेटवार्ता जेनेभामा रहेका मन्त्री डामहतले मंगलबार अस्ट्रेलियाका अन्तर्राष्ट्रिय विकास तथा प्यासिफिक मन्त्री कोन्सेटा फिरवन्ती वेल्ससँग भेटवार्ता गरे । महतले नेपालमा व्यावसायिक शिक्षाका माध्यमबाट दक्ष जनशक्ति उत्पादनका लागि सहयोग गर्न अस्ट्रेलियासँग आग्रह गरेका थिए ।"
झापाका पाँच क्याम्पसको स्ववियु निर्वाचन परिणाम सार्वजनिक,"दमक: स्वतन्त्र विद्यार्थी युनियनको निर्वाचनमा झापाको विभिन्न क्याम्पसहरुमा सम्पन्न मतगणना अनुसार तीन क्याम्पसमा नेपाल विद्यार्थी संघले प्यानलसहित जितेको छ भने दुई क्याम्पसमा एमाले निकट अनेरास्ववियुले जितको छ । नेविसंघले काँकरभिट्टा बहुमुखी क्याम्पस, गौरीगञ्ज बहुमुखी क्याम्पस र दुर्गा क्याम्पस गरामनीमा जितेको छ । यस्तै अखिलले गौरादह बहुमुखी क्याम्पस र त्रिदेव क्याम्पस चारआलीमा जित हासिल गरेको छ । बुधबार भएको निर्वाचनमा काँकरभिट्टा बहुमुखीको अध्यक्षमा नेविसंघका सुरज सुवेदीले १२५ मत ल्याएर विजयी भए । प्रतिद्वन्द्वी अखिलका पुकार कार्कीले १०५ मत ल्याए । सचिवमा नेविसंघकै सञ्जीव थापा र कोषाध्यक्षमा नेविसंघका दिलासा श्रेष्ठ विजयी भएका छन् । सदस्यमा नेविसंघका भरतकुमार चम्लागार्इ, सञ्जीव गौतम, कौशल उप्रेती, आसेर उराउ र पूजा आङदेम्वे विजयी भए । सदस्यमा एक मात्रै अखिलकी प्रनिता खडका विजयी भइन् । यस्तै गौरीगञ्ज स्थित गौरीगञ्ज बहुमुखी क्याम्पसमा नेपाल विद्यार्थी संघ कोषाध्यक्ष बाहेक अधिकांश पदमा विजयी भएको छ । स्ववियुको सभापतिमा देबकुमार ताजपुरिया विजयी भएका छन् । उनले ३९ भोट प्राप्त गरे भने उनका निकटतम प्रतिद्वन्द्वी अनेरास्ववियुका मोहन न्यौपानेले ३१ मत प्राप्त गरे । त्यसैगरी सचिबमा नेबिसंघका गुञ्जन कोइराला र कोषाध्यक्षमा भने अखिल र राप्रबिसंघ संयुक्त प्यानलका षडानन्द यादब बिजयी भए । सदस्यमा नेविसंघकी बसन्ती राजवंशी, भूमिका डोटेल र अजय साह विजयी भएका छन् । गौरादह बुहुमुखी क्याम्पसमा अनेरास्ववियुले पुरै प्यानलमा जितेको छ । सभापतिमा कमल पौड्याल विजयी भएका छन् । उनले ९७ मत प्राप्त गरे । सचिवमा अखिलका झलनाथ ढुंगाना र कोषाध्यक्षमा मेनुका पाठक बिजयी भइन । सदस्यमा अखिलकै वर्चश्व रह्यो । सदस्यमा प्रलाद कार्की, प्रदिप धमला, गंगादेवी पोखरेल र सृजना राजबंशी विजयी भएका छन् । गरामनी स्थित दुर्गा क्याम्पसमा नेविसंघ र राप्रविसंघको प्यानलनै विजयी भएको छ । सभापतिमा संयुक्त प्यानलका विनोद उप्रेती विजयी भए । यस्तै सचिवमा संयुक्त प्यानलबाट युवराज भुजेल र कोषाध्यक्ष सरोज न्यौपाने खत्री विजयी भए । सदस्यमा संयुक्त प्यानलका युवराज अधिकारी, सृजना अधिकारी र अमित अधिकारी विजयी भए । यस्तै त्रिदेव बहुमुखी क्याम्पस चारआलीमा सवै पदमा एमाले निकट अनेरास्ववियुको प्यानल विजयी भएको छ । निर्वाचन अधिकृत गोपाल प्याकुरेलका अनुसार अध्यक्षमा लक्ष्मीप्रसाद न्यौपाने बिजयी भएका छन् । सचिवमा मुकुन्द तामाङ र कोषाध्यक्षमा मुना मिश्र बिजयी भएका छन् । सदस्यहरुमा विमल सुवेदी, मनोज खतिवडा, कमल खनाल, अनिता राई, रुपेश पोखरेल र असिम लिम्बु विजयी भएका छन् । देबी क्याम्पस विर्तामोडमा भने मत गणना जारी रहेको छ । यता त्रिविको आङ्गिक क्याम्पस मेची क्याम्पस भद्रपुरमा भने विवाद उत्पन्न भएको छ । मतदानमा फर्जी विद्यार्थी सहभागी भएको भन्दै एमाले निकट अनेरास्ववियु र राप्रविसंले विरोध जनाएका छन् । उनीहरुको विरोधका कारण मत गणना शुरु हुन सकेको छैन । दमक बहुमुखी क्याम्पस र कनकाई क्याम्पस विर्तामोडमा भने केही समयपछि मदगणना सुरु हुने छ ।"
बबई क्याम्पसमा स्ववियु निर्वाचन स्थगित,"बर्दिया: निर्वाचन समितिसँगको विवादका कारण बबई बहुमुखी क्याम्पस गुलरिया बर्दियाको स्वतन्त्र विद्यार्थी युनियनको निर्वाचन स्थगित भएको छ। स्ववियु निर्वाचन निर्देशिका विपरित समितिले मतपत्र तयार पारेको भन्दै नेपाली काँग्रेस निकट नेपाल विद्यार्थी संघ आन्दोलनमा उत्रिएपछि निर्वाचन स्थगित भएको हो। निर्वाचनको पूर्वसन्ध्यामा बबई बहुमुखी क्याम्पसमा नेविसंघले तालावन्दी समेत गरेका छन्। निर्वाचन समितिले स्ववियू निर्वाचन निर्देशिका विपरित त्रुटी गरेको भन्दै समितिमा लगाएको ताला स्थानिय प्रशासनले प्रहरी लगाएर खोलेपछि स्थिति तनावपूर्ण वनेको छ। नेविसंघका विद्यार्थीहरुले विहानैदेखि क्याम्पसमा नारावाजी र आमसभा गरेका छन्। निर्वाचन समितिले तयार पारेको मतपत्रमा त्रुटी रहेको नेविसंघको आरोप छ। मतपत्रमा संयुक्त प्यानल लेखिएकोले सच्चाउनु पर्ने, उम्मेदवारको नाम दर्ता नम्वर अनुसार राखिनु पर्ने लगायतका ४ वुँदे मागसहित आन्दोलनमा उत्रिएको नेविसंघ बबई बहुमुखी क्याम्पस ईकाइ अध्यक्ष कपिल अधिकारीले वताए। उनले भने, 'निर्वाचन निर्देशिका अनुसार निर्वाचन प्रकृया अघि बढाई विद्यार्थीको अधिकार अविलम्व सुरक्षित गर्नु पर्छ।' गुलरिया सदरमुकाममा अवस्थित बबई वहुमुखी क्याम्पसमा जिल्लाका सवै राजनितिक दलहरुको ध्यान केन्द्रित भएकाले पनि कठिनाई परेको देखिएको छ। करिव ७ सय विद्यार्थी रहेको क्याम्पसमा अनेरास्ववियु, अनेरास्ववियू(क्रान्तिकारी), संघीय समाजवादी फोरम नेपाल, अखिल क्रान्तिकारी (विप्लव), मधेसी जनअधिकार फोरम लोकतान्त्रिकले संयुक्त प्यानल वनाएका छन्। धेरै दलहरुले संयुक्त प्यानल वनाएर उभिएपछि नेपाल विद्यार्थी संघ एक्लिएको छ। कुनै पनि हालतमा निर्वाचन गर्नुपर्ने अनेरास्ववियु बबई बहुमुखी क्याम्पसका ईकाई अध्यक्ष विवश कुँवरले वताएका छन्। 'नेविसंघले राखेका सवैमागमा हामीले जहिले पनि सहमति गरेका छौं सधै नयाँनयाँ माग राखेर अड्को थाप्ने काम भएको छ।' उनले थपे, 'राजनितिक दलहरुको वैठक वोलाएका छौं वैठकको निर्णय पछि के गर्ने बल्ल थाहा हुन्छ।' बर्दियाका १० वटा क्याम्पसहरु मध्ये गुँरास बहुमुखी क्याम्पस सानोश्रीको निर्वाचन फागुन १४ गते सम्पन्न भैसकेको छ। भने आज ६ वटा क्याम्पसमा निर्वाचन भैरहेको छ। बर्दियाको ३ वटा क्याम्पसमा विविध कारणले निर्वाचन स्थगित भएका छन्। जनसेवा बहुमुखी क्याम्पस धधवारमा विद्यार्थी भर्ना विवादका कारण निर्वाचन स्थगित भएको छ। सदाशिव वहुमुखी क्याम्पस मगरागाडीमा क्याम्पस भर्खर स्थापना भएकाले निर्वाचन नगर्ने सहमती भएको छ।"
पोखरा संस्कृत विद्यापीठमा नेविसंघ विजयी,पोखराः विन्ध्यवासिनी संस्कृत विद्यापीठ पोखराको स्ववियु निर्वाचनमा नेविसंघको प्यालन विजयी भएको छ । बुधबार भएको निर्वाचनमा नेविसंघका केशव आचार्य स्ववियु अध्यक्ष निर्वाचित भएको पोखराका अन्नपूर्ण संवाददाता केशब शरणले जानकारी गराएका छन् । आचार्यले ५९ मत ल्याए भने उनका निकटतम् प्रतिद्वन्द्व प्राज्ञिक विद्यार्थी परिषद र क्रान्तिकारीका संयुक्त उम्मेद्वार गोपाल गौतमले ३५ मत प्राप्त गरेका गरे । सचिवमा तारा पराजुली र कोषाध्यक्षमा भरत पोखरेल विजयी भएका छन् । समानुपातिक तर्फ नेविसंघले ३ सदस्य तथा संयुक्त प्यालनले ३ सदस्य पाएको छ ।
व्यवस्थापिकासंसद्को बैठक आठ दिन पर धकेलियो,काठमाडौः व्यवस्थापिकासंसद्को भोलि बिहीबारका लागि निर्धारण गरिएको बैठक सूचना टाँसेर स्थगन गरिएको छ । संसद् सचिवालयले विशेष कारणले भोलिको बैठक स्थगित गर्नु परेको जनाउँदै अर्को बैठक यही फागुन २७ शुक्रबार दिउँसो १ बजेका लागि निर्धारण गरिएको सूचनामा उल्लेख गरेको छ । संसद्मा छलफलका लागि बिजनेस नभएका कारण बैठक आठ दिनका लागि पर धकेलिएको हो । संविधान संशोधनको प्रस्तावका बारेमा प्रमुख दल र मधेसी मोर्चाबीच ठोस सहमति हुन नसकेका कारण संसद्का पछिल्ला अधिकांश बैठक सूचना टाँस गरेर स्थगित हुँदै आएका छन् । यद्यपि संविधान संशोधन प्रस्तावमाथि संशोधनका लागि दिएको समयसीमाभित्र संयुक्त लोकतान्त्रिक मधेसी मोर्चालगायतले १५ वटा संशोधन दर्ता गराएका छन् । सभामुख ओनसरी घर्ती उनका पति पूर्वअर्थमन्त्री वर्षमान पुनको स्वास्थ्य उपचारका क्रममा थाइल्यान्डमा छिन् । दलहरुबीच संविधान सशोधनको विषयमा सहमति भई संसद्लाई बिजनेस प्राप्त भएको खण्डमा उनी तुरुन्त स्वदेश फर्कन सक्ने उनका प्रेस सल्लाहकार बबिन शर्माले जानकारी दिए । रासस
डेडलक' खुलाउन प्रधानमन्त्रीका तीन विकल्प,"काठमाडौः प्रधानमन्त्री पुष्पकमल दाहालले संविधान संशोधन प्रस्तावलाई पार लगाएर स्थानीय तहको चुनाव गराउन तीन विकल्प अघि सारेका छन् । मंगलबार बसेको मन्त्रिपरिषद् बैठकको सुरुमै प्रधानमन्त्री दाहालको सरकारमा सहभागी राष्ट्रिय प्रजातन्त्र पार्टीले सरकारले पेस गरेको संविधान संशोधन प्रस्तावलाई सहयोग गर्ने निर्णय गरेपछि परिस्थिति फेरिएको भन्दै तीन विकल्प छलफलका लागि पेस गरेका हुन् । राप्रपाको समर्थन नभए संशोधन प्रस्ताव पारित गर्न संसद्मा दुईतिहाइ बुहमत नपुग्ने बताउँदै पासफेल जे भए पनि अघि बढाउने, संसद्को समितिमा संशोधन प्रस्ताव पठाएर चुनावसम्म होल्ड गर्ने, संविधान संशोधन गरेर गाउँपालिका र नगरपालिकाका अध्यक्ष एवं उपाध्यक्षले राष्ट्रिय सभा सदस्यका लागि गर्न पाउने मतदानको अधिकार कटौती गर्ने तीन विकल्प अघि सारेका हुन् । राप्रपाले एउटा पोजिसन बनाएपछि संशोधन प्रस्ताव पास हुन गाह्रो हुने भयो', प्रधानमन्त्री दाहालको भनाइ उद्धृत गर्दै वाणिज्यमन्त्री रोमी गौचन थकालीले अन्नपूर्णसँग भने, अब प्रस्ताव फेल भए पनि अघि बढाउनुपर्यो । कि संसद्को समितिमा पठाएर होल्ड गराउनुपर्यो कि राष्ट्रिय सभा गठनमा गाउँ एवं नगरपालिका प्रमुख र उपप्रमुखको मताधिकार कटौती गर्नुपर्यो ।' प्रधानमन्त्रीले मन्त्रिपरिषद्मा निर्णय गराउन नभई आपसी छलफलका लागि भन्दै वर्तमान राजनीतिक गाँठो फुकाउन उक्त तीन विकल्प पेस गरेको बताएका थिए । मन्त्रीहरूले भने राप्रपा र मधेसी मोर्चासँग वार्ता गरी संशोधन प्रस्ताव पारित गरेरै अघि बढ्दा चुनाव सहज हुने धारणा राखेका थिए । दाहालले हाल संसदीय प्रक्रियामा रहेको संशोधनलाई स्थानीय चुनावसम्म होल्ड गर्ने र प्रदेश एवं केन्द्रको चुनावअघि मात्र पास गर्ने गरी अघि बढे प्रतिपक्ष एमाले सहमत हुन सक्ने पनि बताएका थिए । त्यसका लागि मधेसी मोर्चाले अघि सार्दै आएको राष्ट्रिय सभा सदस्य निर्वाचनका लागि गठन हुने राष्ट्रिय सभाको निर्वाचनमण्डलबाट गाउँपालिका र नगरपालिकाको प्रमुख र उपप्रमुखले भोट हाल्न पाउने अधिकार संविधान संशोधन गरेर खारेज गर्नुपर्छ । स्थानीय तहको संख्या मधेसमा केही बढाउने र राष्ट्रिय सभा निर्वाचन मण्डललाई संशोधन गरे मधेसी मोर्चा पनि चुनावमा सहभागी हुन्छ', प्रधानमन्त्री दाहालले बैठकमा भने, तर एकपटक राप्रपासँग शेरबहादुर देउवाजीलाई कुरा गर्न भनेको छु । मैले मोर्चासँग कुरा गरिरहेको छु । त्यसपछि निर्णयमा पुग्नैपर्छ ।' दाहालले हाल संसदीय प्रक्रियामा रहेको संशोधनलाई स्थानीय चुनावसम्म होल्ड गर्ने र प्रदेश एवं केन्द्रको चुनावअघि मात्र पास गर्ने गरी अघि बढे प्रतिपक्ष एमाले सहमत हुनसक्ने बताएका थिए । दाहालले संविधान संशोधनको विरोध गर्दै आएको एमालेले विधेयकलाई संसदीय समितिमा पठाउन माग गर्दै आएको विषय पनि बैठकमा जानकारी गराएका थिए । एमालेले संविधान संशोधन प्रस्ताव होल्ड' गरेर स्थानीय चुनावमा जानुपर्ने माग गर्दै आएको छ । संविधानको धारा ८६ मा प्रदेशसभाका ५६ सदस्य चयनका लागि प्रदेश सभाका सांसदका साथै गाउँपालिकाका प्रमुख र उपप्रमुख तथा नगरपालिकाका प्रमुख उपप्रमुख रहेको निर्वाचक मण्डल गठन गर्ने व्यवस्था छ । मधेसी मोर्चाले भने स्थानीय तह जनसंख्याका आधारमा गठन नभएको भन्दै ती निकायका प्रमुख र उपप्रमखको मताधिकार हटाउनुपर्ने माग गर्दै आएको छ । बैठकमा केही मन्त्रीले भने स्थानीय तहको अधिकार खोस्ने गरी निर्वाचक मण्डलबाट हटाउनु राम्रो नहुने धारणा राखेका थिए । यद्यपि यी तीन विकल्पका विषयमा प्रतिपक्ष एमाले, मधेसी मोर्चा र राप्रपासँग छलफल गरेर मात्रै निष्कर्षमा पुग्ने धारणा पनि प्रधानमन्त्रीले राखेका थिए । राष्ट्रिय सभा गठनको प्रावधान परिवर्तन गर्न संविधान संशोधन गर्नुपर्ने भएकाले पनि सबै पक्षसँग छलफल गरेर मात्रै निर्णयमा पुगिने बताएको हो ।"
आजदेखि निर्वाचन आचारसंहिता,"काठमाडौः निर्वाचन आयोगले ७५ दिनपछि तोकिएको स्थानीय तह निर्वाचनका लागि बुधबारदेखि आचारसंहिता लागू गर्ने निर्णय गरेको छ । आयोगको मंगलबार बसेको बैठकले मन्त्री, सरकारी निकाय, सुरक्षाकर्मी, राजनीतिक दल, गैरसरकारी संघसंस्था र सञ्चारमाध्यमका लागि आचारसंहिता लागू गरेको हो । नयाँ नीति, योजना तथा कार्यक्रम घोषणा गर्न, स्वीकृत गर्न, सञ्चालन गर्न, नयाँ जनशक्ति तथा स्रोतसाधनको परिचालन गर्न वा गराउन आचारसंहिताले रोक लगाउनेछ । सरकार, सार्वजनिक संस्था र स्थानीय निकायले कुनै पनि योजनाको शिलान्यास गर्ने, उद्घाटन गर्ने, सर्वेक्षण गर्ने, अध्ययन वा त्यसका लागि अनुदान दिनेजस्ता कार्यक्रम गर्न पनि आचारसंहिताले रोक लगाएको छ । वार्षिक बजेट तथा कार्यक्रममा समावेश भएका कार्यक्रम सञ्चालनमा भने आचारसंहिताले नरोक्ने जानकारी निर्वाचन आयोगका प्रवक्ता सूर्यप्रसाद शर्माले अन्नपूर्णलाई दिए । आयोगले आचारसंहितालाई कडाइसाथ लागू गर्नगराउन र अन्य विषयमा छलफल गर्न बुधबार बिहान प्रधानमन्त्री र मन्त्री तथा दिउँसो मन्त्रालयका सचिवलाई आयोगमा बोलाएको शर्माले बताए । सरकार र सरकारका मन्त्री, स्थानीय निकायतह, स्थानीय निकायतहका कर्मचारी, सार्वजनिक संस्थाका कार्यालय तथा कर्मचारी, सरकारी तथा अर्धसरकारी संस्थाको कार्यालय तथा कर्मचारी, नेपाली सेना, नेपाल प्रहरी, सशस्त्र प्रहरी बल, नेपाल तथा राष्ट्रिय अनुसन्धान विभाग तथा ती निकायमा कार्यरत सुरक्षाकर्मी, सरकारको अनुदानमा सञ्चालित विश्वविद्यालय वा सामुदायिक विद्यालयका शिक्षक वा कर्मचारी, निर्वाचनको काममा संलग्न कर्मचारी, राजनीतिक दल तथा राजनीतिक दलका भ्रातृ संगठन, सरकारी तथा निजी क्षेत्रका सञ्चारमाध्यम, निजी तथा गैरसरकारी संस्था र सार्वजनिक पदधारण गरेको व्यक्तिलाई बुधबारबाट आचारसंहिता लागू हुने उनले बताए । मन्त्री वा सार्वजनिक पदधारण गरेका व्यक्तिले कुनै उम्मेदवार वा राजनीतिक दलको पक्ष वा विपक्षमा प्रचारप्रसार गर्न पनि आचारसंहिताले रोक लगाउनेछ । तर निर्वाचनमा उम्मेदवार भएको मन्त्रीले आफ्नो निर्वाचन क्षेत्रमा प्रचारप्रसार गर्न भने आचारसंहिताले बाधा पुर्याउनेछैन । आयोगले आचारसंहिता उल्लंघन गर्नेलाई निर्वाचन आयोग ऐनअनुसार कारबाही गर्ने स्पष्ट गरेको छ । उक्त ऐनको दफा २३ मा आचारसंहिता उल्लंघन गर्ने दल, उम्मेदवार, व्यक्ति, संस्था, पदाधिकारी वा निकायलाई एक लाख रुपैयाँसम्म जरिबाना गर्न सक्ने उल्लेख छ । कुनै उम्मेदवारले आयोगले बनाएको आचारसंहिताको उल्लंघन गरेको कारणबाट निर्वाचन स्वतन्त्र, निष्पक्ष र धाँधलीरहित तवरबाट हुन नसक्ने कुरामा आयोग विश्वस्त भएमा त्यसको स्पष्ट आधार र कारण खोली आयोगले त्यस्ता उम्मेदवारको उम्मेदवारी रद्द गर्न सक्नेछ', आयोग ऐनको दफा २३ को उपदफा (४) मा उल्लेख छ । उम्मेदवारले एउटा चारपांग्रे र दुईवटा मोटरसाइकल प्रयोग गर्न पाउने यस्तै उम्मेदवार, राजनीतिक दल, राजनीतिक दलको भ्रातृ संगठन वा सम्बन्धित व्यक्तिलाई नेपाल सरकार, सार्वजनिक संस्था वा स्थानीय निकायका भवन, अतिथिगृह, सभागृह, सवारीसाधन वा अन्य सामग्री प्रयोगमा पनि आचारसंहिताले रोक लगाएको छ । कर्मचारीका हकमा नेपाल सरकार, सार्वजनिक संस्था र स्थानीय निकायमा नयाँ पद सिर्जना गर्न, पदपूर्तिका लागि विज्ञापन गर्न, रिक्त पदपूर्ति गर्न, भत्ता वृद्धि गर्न, ग्रेड, अन्य आर्थिक सुविधा वा पुरस्कार प्रदान गर्न नहुने तथा कर्मचारीलाई निर्वाचनका काममा बाहेक अन्यत्र सरुवा, बढुवा गर्न वा काजमा खटाउन नपाइने व्यवस्था आचारसंहिताले गरेको छ । उम्मेदवारको हकमा भने मनोनयन दर्ता हुने मिति (वैशाख १६) देखि लागू हुनेछ । आयोगले निर्वाचनमा सवारीसाधन प्रयोग गर्दा महानगरपालिकाका प्रमुख र उपप्रमुखका उम्मेदवारले निर्वाचन प्रचारप्रसारका लागि बढीमा दुईवटा चारपांग्रे हलुका सवारीसाधन र दुईवटा मोटरसाइकल तथा वडा अध्यक्ष तथा सदस्यका उम्मेदवारले एउटा चारपांग्रे हलुका सवारीसाधन र एउटा मोटरसाइकल प्रयोग गर्न सक्नेछन् । उपमहानगरपालिका र नगरपालिकाका प्रमुख, उपप्रमुख, वडा अध्यक्ष तथा सदस्य र गाउँपालिकाका अध्यक्ष, उपाध्यक्ष, वडा अध्यक्ष तथा सदस्यका उम्मेदवारले निर्वाचन प्रचारप्रसारका लागि बढीमा एकवटा चारपांग्रे हलुका सवारीसाधन र दुईवटा मोटरसाइकल प्रयोग गर्न पाउने व्यवस्था आचारसंहिताले गरेको छ । आयोगले आचारसंहिता कार्यान्वयनका लागि अनुगमन संयन्त्र निर्माण गर्ने जनाएको छ । सुरक्षा योजनाबारे छलफल स्थानीय तह निर्वाचनका लागि गृह मन्त्रालयले तयार पारेको सुरक्षा योजनाबारे आयोगमा छलफल भएको छ । गृहसचिव लोकदर्शन रेग्मीले आयोगले समयसमयमा दिएको निर्देशनलाई ध्यान दिई सुरक्षा योजना तयार पारिएको जानकारी दिए । आयोगको सुझावपछि केन्द्र, क्षेत्र, जिल्ला (स्थानीय तह) मा समेत सबै सुरक्षा निकायको भूमिका स्पष्ट गरी समन्वयात्मक रूपमा जिम्मेवारीपूर्वक कार्य गर्ने सचिव रेग्मीले बताए ।"

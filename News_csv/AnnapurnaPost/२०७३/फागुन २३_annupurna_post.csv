शीर्षक,विवरण
भिडन्ततर्फ,"स्थानीय तहको निर्वाचन प्रजातन्त्रलाई जनस्तरमा स्थापित गर्न या जनस्तरीय प्रजातन्त्र संस्थागत गर्न विगत १० वर्षमा लिइएको सर्वाधिक महत्ववपूर्ण निर्णय हो । यसको घोषणाले जति उत्साह या एक प्रकारको सकारात्मक सन्देश प्रवाह गरेको छ मुलुकमा, भोलि कुनै किसिमले व्यवधान तेर्सिएमा या हुन नसकेमा सत्ता गठबन्धन मात्र हैन, निर्वाचनबाट संविधान कार्यान्वयन हुने विश्वासमा रहेका सबै शक्तिहरू त्यो असफलताको कारकका रूपमा स्थापित हुनेछन्, आम जनताको नजरमा । चुनाव घोषणासँगै त्यसको लागि उपयुक्त वातावरण बन्नु जरुरी छ । त्यस्तो अवस्थामा मात्र जनताले भयरहित वातावरणमा आफ्ना आस्थाअनुरूप मत अभिव्यक्त गर्नेछन्, स्थानीय तहमा आफ्ना प्रतिनिधिहरू छान्न । तर निर्वाचन घोषणा भएको केही दिनमै के त्यो हुन सक्ला र ? भन्ने खालका गतिविधिसँगै उच्च राजनीतिक तहबाट टीकाटिप्पणीहरू आउन थालेका छन् । प्रधानमन्त्री तथा उनको अध्यक्षतामा रहेको माओवादी केन्द्रले मधेसी मोर्चा, राप्रपा र कांग्रेसभित्रको रामचन्द्र पौडेल समूहलाई निर्वाचनप्रति अनुदारवादी कित्तामा राखेको छ । निर्वाचनपूर्व र संविधान निर्माणमा पर्याप्त प्रक्रिया तथा विविध पक्षको सहभागिता सुनिश्चित गरिएको भए सम्भवतः चुनावप्रति सापेक्ष र निरपेक्ष या प्रतिबद्ध र अनुदार कुनै शक्ति रहने थिएनन् । निर्वाचन अपेक्षित र स्वीकार्य रूपमा सम्पन्न भएमा पक्कै पनि त्यसको मुख्य श्रेय दाहाल र उनको नेतृत्वको सरकारले नै पाउनेछ । तर त्यो श्रेयमा निर्वाचनमा लागिपर्ने दलहरू, निर्वाचन आयोग, सुरक्षा निकायसँगै अझ बढी मतदाताहरूको भागिदारी पनि रहनेछ । त्यसैले जनस्तरको उत्साह, विभिन्न दलहरूको तयारीसँगै उनीहरूले निर्वाचनको माहोल बनाउन उचित वातावरण बनाइरहेका छन् या छैनन्, त्यसले पनि गम्भीर अर्थ राख्नेछ । प्रमुख प्रतिपक्षी नेकपा एमालेले सुरु गरेको मेची'महाकाली राष्ट्रिय अभियानलाई उसको अधिकार मानिनुपर्छ । तर त्यस क्रममा चुनावमा सहभागी नहुने घोषणा गरेको मधेसी मोर्चासँग झडप भएमा त्यसले निर्वाचनको वातावरण नबिथोल्ला भन्न सकिन्न । यसैबीच सरकारको आफ्नै पछिल्लो कदमले पनि स्थानीय निकाय निर्वाचनमा असहजता ल्याउने सम्भावना बढाएको छ । स्थानीय तह पुनर्संरचना आयोगको प्रतिवेदन पर्याप्त तयारी र जनस्तर अनि विज्ञहरूसँग परामर्श र अन्तरक्रियाबिना नै भएको छ । यसले गाउँ तथा स्थानीय तहमा पार्ने असर तथा त्यहाँको प्रतिक्रिया आउन अझै केही दिन लाग्नेछ । तर अन्तिम' भनिएको प्रतिवेदनपछि पनि सरकारले तराईमा १७ र पहाडमा दुई निकाय थपी एउटा खतरनाक प्रवृत्तिलाई उक्साएको छ । अर्थात् भोलि विभिन्न ठाउँबाट जनताले आफ्नो असन्तुष्टि व्यक्त गर्दै संख्यामा घटबढ मागेमा यो पूर्व दृष्टान्तअनुरूप स्थानीय निकायहरू थपघट गर्ने सरकारमाथि दबाब बढ्नेछ । त्यससँगै सुरक्षा निकाय र सम्बन्धित प्रशासनिक निकायहरू पनि निर्वाचनबारे पर्याप्त रूपमा आश्वस्त' देखिएका छैनन् । अर्थात् चुनाव घोषणासँगै वातावरण निर्माण कार्य सम्भवतः उल्टो दिशामा बढिरहेका छन् ।"
"गोलीकाण्डपछि एमाले अभियान रोकियो, घटनामा मोर्चा दोषी रहेको आरोप",रुपनगर (अन्नपूर्ण): सप्तरीमा बसेको एमाले स्थायी समितिको बैठकले मेची महाकाली अभियान तीन दिनका लागि स्थगित गर्ने निर्णय गरेको छ। सोमबार राजविराजमा प्रहरीको गोली लागी मधेसी मोर्चाका कार्यकर्ता सञ्जन मेहताको निधन भएपछि सप्तरीको रुपनगरमा बसेको एमालेको आकस्मिक बैठकले मेची महाकाली अभियान तीन दिनका लागि स्थगित गर्ने निर्णय गरेको हो। प्रचार विभाग उपप्रमुख सूर्य थापाका अनुसार प्रधानमन्त्री पुष्पकमल दाहालले विशेष आग्रह गरेपछि तीन दिनका लागि अभियान स्थगित गरिएको हो। मोर्चाका कारण राजविराजमा अकल्पनीय क्षति भएको भन्दै एमालेले यसमा गहिरो दुःखसमेत व्यक्त गरेको छ।
"मोर्चाद्वारा सरकारलाई दिएको समर्थन फिर्ता, भोलि र पर्सि तराई बन्दको घोषणा",काठमाडौं: मधेसी मोर्चाले प्रचण्ड नेतृत्वको सरकारलाई दिएको समर्थन फिर्ता लिने घोषणा गरेको छ। सप्तरीमा भएको गोली काण्डपछि काठमाडौंमा बसेको मधेसी मोर्चाको अकस्मिक बैठकले यस्तो निर्णय गरेको हो। मंगलबार प्रधानमन्त्री पुष्पकमल दाहाल 'प्रचण्ड'लाई भेटेर समर्थन फिर्ताको औपचारिक जानकारी दिने मोर्चाको तयारी छ। तिनकुनेस्थित संघीय समाजवादी फोरम नेपालको कार्यालयमा बसेको मोर्चाको बैठकले घटनाको सम्पूर्ण जिम्मेवारी एमाले लिनुपर्ने माग गरेको छ। यसैगरी मोर्चाले भोलि र पर्सी तराईमधेश बन्दको घोषणा समेत गरेको राष्ट्रिय समाजवादी पार्टीका प्रवक्ता केशव झाले अन्नपूर्णलाई जानकारी दिए।
सप्तरीमा प्रहरीको गोली लागेर मृत्यु हुनेको संख्या तीन पुग्यो,काठमाडौं: सप्तरीको राजविराजमा प्रहरीले चलाएको गोली लागेर मृत्यु हुनेको संख्या तीन पुगेको छ। झडपका क्रममा प्रहरीको गोली लागि गम्भीर घाइते भएका सप्तरी मलेठ४ का पिताम्बर यादव र आनन्द शाहको उपचारकालागि धरान लैजाने क्रममा मृत्युको हो। प्रहरीको गोली लागेर मेहताको घटनास्थलमै मृत्यु भएको थियो। अन्य घाइतेको धरानस्थित विपी कोइराला स्वास्थ्य विज्ञान प्रतिष्ठानमा उपचार भइरहेको अन्नपूर्ण संवाददाताले जानकारी दिएका छन्। सोमबार राजविराजको औद्योगिक क्षेत्रमा एमालेको मेची महाकाली अभियानको कार्यक्रम सकिएपछि सभास्थल बाहिर मधेसी मोर्चाका कार्यकर्ताले ढुंगामुढा गर्न थालेपछि प्रहरीले सुरुमा हवाई फायर गरेको थियो। प्रहरीले हवाई फायर गर्दा पनि प्रदर्शनकारीले ढुंगामुढा गर्न नछोडेपछि प्रहरीले गोली चलाएको थियो।
किन जाँदैछन् गृहमन्त्री निधि भारत?,"काठमाडौंः उपप्रधान एवं गृहमन्त्री विमलेन्द्र निधि अर्को साता भारत जाने भएका छन्। नयाँ दिल्लीमा हुने आतंकवाद प्रतिवाद सम्बन्धी तेस्रो सम्मेलनमा भाग लिन गृहमन्त्री निधि अर्को साता (मंगलबार) भारत जान लागेका हुन्। यही मार्च १४ तारिखदेखि सुरु हुने तीन दिने सम्मेलनको उद्घाटन सत्रमा भाग लिन मन्त्री निधि भारत जान लागेका हुन्। गृहमन्त्री भएपछि निधिको तेस्रो पटक भारत भ्रमणमा जान लागेका हुन्। तीन दिने दिल्ली बसाइका क्रममा गृहमन्त्री निधिले उच्चस्तरीय राजनीतिक भेटघाट गर्ने कार्यक्रम पनि रहेको छ। भारतस्थित नेपाली दूतावासका प्रवक्ता हरि ओडारीले मन्त्री निधिले भारतमा रहँदा उच्च राजनीतिक भेटघाट गर्ने कार्यक्रम रहेको पुष्टि गरे। सम्मेलनमा अमेरिका, बेलायत, जर्मनी, रुससहित ३० भन्दा बढी मुलुकका विज्ञहरुको सहभागिता रहनेछ।"
यसकारण हुन सकेन आरआरमा स्ववियु चुनाव,"काठमाडौं: साेमबार विहानदेखिको लामो रस्साकसीपछि अन्ततः आरआर क्याम्पसको स्ववियु निर्वाचन स्थगित भएको छ। क्याम्पसको स्ववियु निर्वाचन समितिका प्रमुख हरिप्रसाद पराजुलीले विज्ञप्ति जारी गर्दै प्रहरीले प्राध्यापक र कर्मचारीलाई क्याम्पस प्रवेशमा रोक लगाएका कारण निर्वाचन गर्न नसकिएको बताएका छन् । विहानै देखि मतदान सुरु गर्ने भनिए पनि विवादका कारण मतदान सुरु हुन सकेको थिएन । क्याम्पस प्रशासन र एमालेनिकट अनेरास्ववियु निर्वाचन गराई छाड्ने भन्दै लागि परेका थिए भने आफूहरुको सहमतिबिना एक पक्षीय रुपमा निर्वाचन गराउन खोजेको भन्दै क्रान्तिकारी, नेविसंघ लगायतका विद्यार्थी संगठनले विरोध गरेका थिए । विहानैदेखि मतदान सुरु गर्ने भनिए पनि विवादका कारण मतदान सुरु हुन सकेको थिएन । निर्वाचन आयोगले फागुन १८ गते देखि निर्वाचन आचारसंहिता लागु भइसकेको भन्दै स्थानीय निकायको निर्वाचन नभएसम्म निर्वाचन हुन नसकेका क्याम्पसमा स्ववियु निर्वाचन रोक्न पत्राचार गरेको थियो । । स्ववियु निर्वाचनको प्रक्रिया सुरु भइसकेकाले त्यसलाई आचारसंहिताले प्रभावित नगर्ने भन्दै आरआरमा सोमबार निर्वाचन गर्ने तयारी गरिएको थियो । सोमबार दिउँसो पनि आचारसंहिता १८ गते देखि नै लागु भएकाले निर्वाचन नगर्नु भन्ने आशयको पत्र निर्वाचन आयोगले त्रिविलाई पठाएको छ । अनेरास्ववियुका नेता माधव पन्तले निर्बाचन सम गर्न खटिएका प्रहरीनै प्रचण्ड र निधिको निर्देशनमा चुनाव रोक्न खोज्नु दुःखद भएको बताए । यस्तो प्रवृतिले लोकतन्त्रको धज्जि उडाइरहेको छ, चुनाव बिथोल्नु कुनै तुक थिएन । उनले भने । आरआर क्याम्पसमा बिहान क्याम्पस प्रमुख नै क्याम्पस छिर्न सकेका थिएनन्।"
"सप्तरीमा मधेसी मोर्चाका कार्यकर्ताद्वारा प्रदर्शन, स्थिति तनावग्रस्त","राजविराजः सप्तरीको राजविराजमा मधेसी मोर्चामा आबद्ध दलका कार्यकर्ताहरु प्रदर्शनमा उत्रिएका छन्। मोर्चाका कार्यकर्ताहरु सोमबार बिहानैदेखि प्रदर्शनमा उत्रिएपछि राजविराजको स्थिति तनावग्रस्त बनेको छ। एमालेको अभियानको विरोधमा मधेसी मोर्चाले सोमबार सप्तरी जिल्ला बन्द आह्वान गरेको छ। मोर्चाको बन्दका कारण सप्तरीमा मोटरसाइकलबाहेक लामो तथा छोटो दूरीका सवारीसाधन चलेका छैनन्। मुख्य बजार र शिक्षण संस्थाहरु समेत बन्द छन्। मोर्चाका नेताकार्यकर्ताहरुले बिहानैदेखि राजविराज, भारदह र कञ्चनरुपमा टायर बालेर लाठी जुलुस प्रदर्शन गरेको छ। स्थानीय प्रशासनले कुनै अप्रिय घटना हुन नदिन शान्ति सुरक्षा कडा पारेको जनाएको छ। अप्रिय घटना हुन नदिन स्थानीय प्रशासनले सप्तरीमा एक हजार पाँच सय सुरक्षाकर्मी परिचालन गरेको प्रमुख जिल्ला अधिकारी उद्वव तिमल्सेनाले जानकारी दिए। राजविराजमा हुने भनिएको कार्यक्रम एमालेले तीन किलोमिटर उत्तर बसविट्टी गाविसस्थित गजेन्द्रनारायण सिंह औद्योगिक क्षेत्रमा तय गरेको छ। मोर्चाले राजविराजको औद्योगिक क्षेत्रमा गर्ने आमसभालाई समेत बिथोल्ने जनाउँदै मोर्चाका नेताकार्यकर्ताहरुले प्रदर्शन गरिरहेका छन्। सप्तरीको कञ्चनरुप, रुपनीबाट प्रहरीले पाँचपाँच जना प्रदर्शनकारी पक्राउ गरेको रामसपाका सचिव गजेन्द्र मण्डलले जानकारी दिए। पूर्वपश्चिम राजमार्गस्थित सप्तरीको कञ्चनपुर खण्डमा यातायात बन्द गराउन खोज्ने मोर्चाका केही कार्यकर्तालाई नियन्त्रणमा लिएको प्रहरी नायव उपरिक्षक दानबहादुर कार्कीले जानकारी दिए। पूर्वघोषित कार्यक्रममा अवरोध नगर्न एमालेले मोर्चालाई अपिल गरेको छ। लोकतन्त्रमा आआफ्नो विचार राख्न पाउने सबैलाई अधिकार भएको भन्दै एमालेले कुनै अप्रिय घटना भए त्यसको जिम्मा मधेसी मोर्चाले लिनु पर्ने बताएको छ।"
एमाले नेताले मागे गृहमन्त्री निधिको राजीनामा,"काठमाडौंः प्रमुख प्रतिपक्षी दल नेकपा एमालेका सांसद रामेश्वर फुयाँलले गृहमन्त्री विमलेन्द्र निधिको राजीनामा माग गरेका छन्। फुयाँलले गृहमन्त्रीको कुर्सी सिँगो नेपालको कुर्सी भएकोले त्यो कुर्सीमा बसेर असुरक्षा भड्काउने काम गरेको आरोप लगाउँदै उनले तत्काल राजीनामा दिन माग गरेका हुन्। फुयाँलले मन्त्री निधिले एमालेलाई मधेशबाट लेखट भन्ने अभिव्यक्ति दिएको उल्लेख गर्दै उक्त भनाइप्रति आफूहरुको गम्भीर आपत्ति रहेको बताए। उनले यसबारेमा सदनमा समेत आफ्नो पार्टीले कुरा उठाउने स्पष्ट पारे। फुयाँलले भने,यो मुद्दा सिँगो पार्टीको मुद्दा हो। आफ्नो पार्टीको मेचीमहाकाली अभियान पूर्वनिर्धारित कार्यक्रम रहेको बताउँदै उनले उक्त अभियान संविधान कार्यान्वयनका लागि भएको स्पष्ट पारे। रिपोर्टर्स क्लबले सोमबार आयोजना गरेको साक्षात्कारमा उनले स्थानीय तहको निर्वाचन र संविधान संशोधनबीच कुनै साइनोसम्बन्ध नै नरहेको जिकिर गरे। उनले आफ्नो पार्टीले अभियान चलाउनु भनेको संविधानको मौलिक हकको प्रयोग गरेको बताए। उनले भने,मधेसमा एमालेले आमसभा गर्न पाउँछ, नेपालको कुनैपनि भुभागमा आवतजावत गर्न पाउँछ, सभाको आयोजना गर्न पाउँछ। उनले पूर्ण लोकतन्त्रको रेल एमालेले दौडाएको बताउँदै अभियान देशभर दौडाउने बताए। उनले भने,हामी देशभरि आमसभा गर्छों, मधेसमा लाखौं लाख जनताहरु अभियानमा होमिनुहुन्छ। मधेसी मोर्चाले त एमालेलाई मधेसमा प्रवेश गर्न नदिने भनेर उद्घोष गरिसकेको छ नि भनेर पत्रकारले सोधेको प्रश्नमा फुयाँलले भने,बाघले वन देखेको छ, एमाले बाघ हो, त्यसैले बाघले वन देखेको छ।"
एमालेको अभियान विथोल्नेहरु गौरकाण्डका डिजाइनर हुन्: मैनाली,"काठमाडौंः नेकपा मालेका महासचिव सिपी मैनालीले एमालेको अभियान विथोल्नेहरु गौरकाण्डका डिजाइनरहरु भएको आरोप लगाएका छन्। एमालेको मेचीमहाकाली अभियानलाई कसैले पनि रोक्न नहुने बताउदै भने मैनालीले भने,यो देशको तेस्रो ठुलो राजनीतिक दल, मुख्य प्रतिपक्षी दल हो। त्यसले निर्वाचनको वातावरण बनाउनको लागि आमसभा किन गर्न पाउँदैन? उनले एमाले अभियानलाई अवरोध गर्नु मोर्चाको महाभूल भएको बताए। उनले भने,मोर्चाको यस्तो क्रियाकलापले एमालेलाई होइन,मधेसी मोर्चालाई नै घाटा गर्छ। काठमाडौंमा सोमबार आयोजित साक्षात्कारमा उनले स्थानीय चुनाव गराउनका लागि सरकारलाई खुट्टा नकमाउन सुझाव दिए। मैनालीले तोकिएको मितिमा स्थानीय तहको निर्वाचन गराउन सरकारलाई प्रतिवद्ध भएर लाग्न सुझाव दिए।"
गोलीकाण्डपछि मधेसी मोर्चाको काठमाडौंमा आकस्मिक बैठक,"काठमाडौं: सप्तरीको राजविराजमा प्रहरीले चलाएको गोली लागेर प्रदर्शनकारीको मृत्यु भएपछि मधेसी मोर्चा र एमालेको छुट्टाछुट्टै आकस्मिक बैठक बसिरहेको छ। गोलीकाण्डबारे छलफल गर्न काठमाडौंको तीनकुनेस्थित फोरम नेपालको कार्यालयमा आकस्मिक बैठक बसिरहेको हो। सप्तरीको राजविराजमा प्रहरीले चलाएको गोली लागेर मलेठ२, का सञ्जन मेहताको मृत्यु भएको थियो। मोर्चाको काठमाडौंस्थित फोरम नेपालको कार्यालयमा उपेन्द्र यादव, तमलोपाका महन्थ ठाकुर, सद्भावनाका लक्षमण कर्ण सहभागी छन्। एमालेको मेची महाकाली अभियानको कार्यक्रम आज सप्तरीमा भएको थियो। एमालेको मेची महाकाली अभियानको कार्यक्रम आज सप्तरीमा भएको थियो। प्रहरीको गोली लागेर मलेठ२, का सञ्जन मेहताको मृत्यु भएको थियो। एमालेले फागुन २१गतेबाट झापादेखि सुरु गरेको मेची महाकाली अभियानको आज तेस्रो दिन हो। मंगलबार सिरहा र जनकपुरमा सभा गर्ने एमालेको पूर्वनिर्धारित कार्यक्रम छ।"
"घोषित मितिमै स्थानीय निर्वाचन हुन्छ, ढुक्क हुनुस्ः प्रधानमन्त्री","काठमाडौंः प्रधानमन्त्री पुष्पकमल दाहाल प्रचण्डले घोषित मितिमै स्थानीय निकायको निर्वाचन गराएरै छोड्ने दाबी गरेका छन्। सोमबार माओवादी केन्द्रनिकट दलित मोर्चाको बैठकमा प्रचण्डले सरकार स्थानीय निर्वाचनबाट पछि नहट्ने भन्दै घोषित मितिमै निर्वाचन हुने बताएका हुन्। माओवादी केन्द्रका अध्यक्षसमेत रहेका प्रचण्डले संघीयता, गणतन्त्र र धर्मनिरपेक्षतामा माओवादीको रगत पसिना भएको बताए। उनले भने, गणतन्त्र, संघीयता, धर्मनिरपेक्षता, समानुपातिक प्रणालीमा माओवादीको रगत पसिना छ। जसको रगत पसिना छ, यी उपलब्धि जोगाउने दायित्व पनि हाम्रै हो। नयाँ संविधानले दलितहरुको अधिकार र आत्म सम्मानको रक्षा गरेको प्रचण्डले बताए। उनले भने,नयाँ संविधानमा दलितहरुको अधिकारलाई मौलिक हकको रुपमा राखिएको छ । समानुपातिक, समावेशिता जस्ता मुद्दालाई संस्थागत गरिएको छ, आवासको हक सुनिश्चित गरिएको छ । एकतावद्ध भएर संविधानको कार्यान्वयन गरेर मात्र दलित अधिकार संरक्षण गर्न सकिन्छ ।"
"एमाले नुन खाएको कुखुरा होइन, जिस्काउने काम नगरे हुन्छ","इनरुवाः नेकपा एमालेका नेता लालवावु पण्डितले बन्दुकसँग नडराएका आफूहरु दुईचारजना मधेसी मोर्चाका कार्यकर्ताले देखाएका लाठी देखेर नडराउने बताएका छन्। सुनसरीको इनरुवामा सोमबार दिउँसो आयोजित कार्यक्रमलाई सम्बोधन गर्दै पण्डितले भने,हिजो कसैले बन्दुक तेर्साउँदा नडराएका हामीलाई दुईचारजनाले लाठी देखाउँदैमा हामी डराउँदैनौं। यो मधेसी मोर्चाले बुझे हुन्छ। नेता पण्डितले आफ्नो पार्टी नुन खाएको कुखुरा नभएको भन्दै नजिस्काउन मधेसी मोर्चालाई चेतावनी दिए। उनले भने,एमाले नुन खाएर झोक्रिएको पार्टी होइन। लाठी देखाएर तर्साउन र धक्याउन छोडे हुन्छ। उनले एमालेले आतंक स्वीकार नगर्ने भन्दै मधेसी मोर्चालाई विरोध प्रदर्शन गरेर सभा नविथोल्न आग्रह गरे। उनले एमाले एउटा कुनै जातिको पार्टी नभएको बताए। उनले एमालेले स्थानीय निकायको निर्वाचन, संविधान कार्यान्वयन र समृद्ध नेपाल चाहेको बताए। कार्यक्रममा एमाले नेतृ भगवती चौधरीले एमाले थारु, आदिवासी जनताति, मुस्लिम सवै समुदायको पार्टी भएको बताइन्। उनले सवै जनताले मत दिएरएमालेलाई पहिलो नम्बरको पार्टी बनाउनु पर्ने बताइन्। उनले अबको निर्वाचनबाट एमाले मधेसको सवैभन्दा ठूलो पार्टी बन्ने दाबी पनि गरिन्। एमालेको र्याली सुनसरीबाट इनरुवा आउनेक्रममा मधेसी मोर्चाका कार्यकर्ताहरुले कालो झण्डा देखाएका थिए।"
विचौलियाहरुले एमालेलार्इ मधेसविरोधीको आरोप लगाए: ओली,"राजविराजः नेकपा एमालेका अध्यक्ष केपी शर्मा ओलीले एमालेको लोकप्रियताबाट आत्तिएर विचौलियाहरुले आफ्नो पार्टीलाई मधेसविरोधीको विल्ला भिराएको आरोप लगाएका छन्। मेची महाकाली अभियान अन्तर्गत सप्तरीको राजविराजमा सोमबार आयोजित आमसभालाई सम्बोधन गर्दै अध्यक्ष ओलीले एमालेले ल्याएको जनमुखि बजेटबाट आत्तिएर मधेसविरोधी आरोप लगाइएको बताएका हुन्। एमाले तराईको रैथाने पार्टी भएको बताउँदै ओलीले आगामी चुनावमा एमाले एक नम्बर पार्टी बन्ने दाबी गरे। उनले चारवटा कालो झण्डा देखाएर एमालेलाई तर्साउन नखोज्न मधेसी मोर्चालाई चेतावनी दिए। उनले भने,कम्युनिष्ट पार्टीको स्थापना तराई मधेसमै भएको हो। तराईको विकासमा एमालेको ठूलो योगदान छ। चारवटा कालो झण्डा देखाएर हामीलाई तर्साउन नखोजे हुन्छ। उनले एमाले तराई, पहाड, हिमाल र सवै जातिको पार्टी भएकाले जनताले आगामी निर्वाचनमा एक नम्बर पार्टी बनाउने दावी गरे। उनले देश विकासका लागि अब ढिलो गर्न नहुने बताए। उनले भने,समयले नेटो काट्यो। अब पनि देश विकासका लागि ढिलो गर्न हुन्न। उनले मुलुकको आर्थिक सम्वृद्धिको नेतृत्व एमालेले मात्रै गर्न सक्ने दावी गरे। उनले कालो झण्डा बोक्न छोडेर रातो सूर्य झण्डा बोक्न मधेसवादी दल छोडेर एमालेमा आउन मोर्चाका कार्यकर्तालाई आग्रह गरे। उनले भने,अब तपाईहरुले ढुंगा हान्ने काम छोड्नुस्। कालो झण्डाको साटो सूर्य झण्डा बोक्न एमालेमा आउन म मधेसी मोर्चामा आबद्ध युवाहरुलाइृ आग्रह गर्छु। कार्यक्रममा एमाले बरिष्ठ नेता माधवकुमार नेपालले मैथिली भाषामा भाषण गर्दै एमालेलाई मधेस विरोधी भन्नेहरुलाई त्यसको आधार पुष्टि गर्न चेतावनी दिएका थिए। उनले शान्तिपूर्ण सभालाई विबथोल्ने मधेसी मोर्चाको संस्कार राम्रो नभएको बताए। कार्यक्रममा दुई नम्बर प्रदेशका संयोजक एवं एमाले नेता सत्यनारायण यादवले एमालेले मात्रै मधेसको विकास गर्न सक्ने बताए। उनले मधेसमा एमालेबाहेक अब अन्य कुनै पार्टीको आवश्यकता नरहेको बताए। यादवले केपी ओली नेतृत्वको सरकारले गरेका जनमुखि कामबाट एमालेले कमाएको लोकप्रियताबाट चुनावमा पराजित हुने डरले मोर्चाले निर्वाचनको विरोध गरिरहेको आरोप लगाए।"
एमालेले माफी नमागेसम्म मधेसी जनताले गल्लीगल्लीमा प्रतिवाद गर्छन्: कर्ण,"काठमाडौंः मधेसी मोर्चाका नेता एवं नेपाल सद्भावना पार्टी लक्ष्मणलाल कर्णले एमालेले विगतमा गरेको गल्तीका कारण मधेसमा गल्लीगल्लीमा विरोध भइरहेको बताएका छन्। रिपोर्टर्स क्लबले सोमबार गरेको साक्षात्कारमा कर्णले भने,एमालेले विगतमा गम्भीर गल्ती गरेको थियो, उसले मधेसमा कालो दिवस मनाउँदै गर्दा कालो मान्छेले कालो दिवस मनाउनु नौलो कुरा होइन भनेर भन्यो, आन्दोलनमा मान्छे मर्दा चारवटा आँप खस्यो भनेर प्रतिक्रिया दिए, यो भनेको रंग भेदी काम हो। उनले एमालेलाई मधेसमा अवरोध वा विरोध गर्नु भनेको आफैले निम्त्याएको काल वा भविष्यको संज्ञा दिए। एमालेले मधेसमा जानुभन्दा पहिले माफी माग्नुपर्ने थियो भन्दै उनले भने,मान्छेबाट गल्ती हुन्छ, तर गल्ती सच्याउनुपर्छ नि। उनले सरकारले निर्वाचनको नौटंकीमात्रै गरिरहेको आरोप लगाए। उनले भने,एउटालाई सरकारमा जान हतार छ, अर्कोलाई कुर्सी लम्ब्याउने चिन्ता छ, एमालेलाई कतिखेर सरकारमा जाउँ भन्ने दाउ छ, मधेसीलाई दोष लगाएर निर्वाचनको नौटंकी अब नदेखाए हुन्छ। स्थानीय तह, प्रदेश सभामा जनसंख्यालाई आधार मान्नुपर्ने आफूहरुको माग रहेकोले अहिले हालै स्थानीय तहको संख्या बढाएको कुरा पनि आफूहरु नमान्ने उनले दाबी गरे।"
एमालेको सभा देखेर सत्ता चलाउनेहरु थर्कमानः माधव नेपाल,"धरान: एमालेका बरिष्ठ नेता माधव कुमार नेपालले मधेसमा एमालेलाई कसैले चाहेर पनि रोक्न र छेक्न नसक्ने चेतावनी दिएका छन् । मेचीमहाकाली राष्ट्रिय अभियानको दोस्रो दिन आइतवार सुनसरीको इटहरीमा आयोजना गरिएको सभालाई सम्बोधन गर्दै नेपालले उक्त कुरा बताएका हुन् । उनले देशभर एमालेको जनलहर देखेर सरकार संचालन गर्ने माओवादी, काङ्ग्रेस मधेसका ठालु भनाउदाहरु थर्कमान भएको बताए । नेता नेपालले आगामी चुनावमा एमाले नम्बर वान पार्टी बन्ने भएपछि मधेसवादी दल लगायत काङ्ग्रेस र माओवादी केन्द्र एमाले विरुद्ध खनिएको आरोप लगाएका छन् ।उनले एमालेलाई देशभरका जनताले गरेकासर्मथनले अत्तालिएर प्रधानमन्त्री पुष्पकमल दाहाल र काङ्ग्रेस सभापति शेरबहादुर देउवा भित्र भित्रै एमाले विरुद्ध लागेको पनि आरोप लगाए । उनले मधेसवादी दलहरु र सत्ता संचालन गर्नेहरुलाई मधेसमा एमालेको जत्रो कार्यक्रम गरेर देखाउन समेत चेतावनी दिएका छन् । नेता नेपालले मधेसवादी दलहरु तराई, पाहाड र हिमालको कुरा उठाएर देलाई विभाजन गर्न लागि परेको भन्दै सबैलार्इ सचेत रहन आग्रह समेत गरेका छन् । उनले देशको हित नचाहानेहरुले एमालेलाई मधेस विरोधी पार्टी भनी आरोप लगाउने गरेको बताए । उनले मधेसको मसियार हुँ भन्नेहरु भारतीय इसारामा लागेर नेपाल र नेपालीहरुको भावना विपरित राष्ट्रघात गरेको आरोप लगाएका छन् । उनले एमालेको मेची महाकाली अभियान कसै विरुद्ध नभएको प्रस्ट पारे।"
प्रधानमन्त्री दाहाल र रविशंकरबीच भेटवार्ता,"काठमाडौः प्रधानमन्त्री पुष्पकमल दाहाल र आर्ट अफ लिभिङ फाउन्डेसनका अध्यक्ष रविशंकरबीच आइतबार बालुवाटारमा भेटवार्ता भएको छ । चौधरी ग्रुपद्वारा नवलपरासीमा स्थापित शाश्वतधाम उद्घाटन समारोहमा विशिष्ट अतिथिका रूपमा सहभागी हुन रविशंकर नेपाल आएका हुन् । भेटमा रविशंकरले सनातन धर्मले देशलाई एकताबद्ध बनाउन सहयोग पुग्ने धारणा राखे । आफूले शान्तिपूर्ण र समृद्ध नेपाल देख्न चाहेको र यो प्रयासमा सदैव नेपालको साथ रहेको धारणा पनि उनले व्यक्त गरे । प्रधानमन्त्री दाहालले शान्तिपूर्ण समाज निर्माण गर्दै समृद्ध नेपाल निर्माण गर्नु आफ्नो प्राथमिकता रहेको बताए । उक्त अवसरमा चौधरी ग्रुपका अध्यक्ष विनोद चौधरी पनि सहभागी भएका थिए । राष्ट्रपति विद्यादेवी भण्डारीले फागुन २४ गते उद्घाटन गर्ने शाश्वतधामको समारोहमा रविशंकरले सम्बोधन गर्ने कार्यक्रम छ । शाश्वतधाममा गत शुक्रबारदेखि प्राणप्रतिष्ठाको पूजा प्रारम्भ भएको छ । शाश्वतधामको प्राणप्रतिष्ठा पूजामा हिन्दु धर्मका विश्वविख्यात आराध्यदेव पशुपतिनाथ, काञ्ची कामाकोठी पीठ र श्री श्री सेन्टरबाट सम्पन्न हुनेछ । यो पूजा प्रारम्भ भएको मितिले ४५ दिनसम्म जारी रहनेछ । समुद्घाटनकै अवसरमा शाश्वत धाममा कुम्भाविशेषम सम्पन्न हुनेछ । चौधरी ग्रुपको सामाजिक एवं मानवीय कल्याणकारी निकाय चौधरी फाउन्डेसनले सनातन धर्मप्रति आस्थावान् आमसमुदायको चाहनालाई सम्मान गर्दै नवलपरासी देवचुली २ दुम्कौलीस्थित सिजी इन्डस्ट्रियल पार्क परिसरमा शाश्वतधाम निर्माण गरेको हो । ग्रुपका अध्यक्ष चौधरीले एउटा फरक सपना पूरा हुन लागेकोमा आफूलाई सन्तोष लागेको बताएका छन् । शंकराचार्य जयेन्द्र सरस्वतीको आशीर्वचन र रविशंकरको मार्गदर्शनबाट शाश्वतधाम स्थापना सम्भव भएको उनले बताए । नवलपरासीको सुन्दर तथा मनोरम क्षेत्र दुम्कौलीमा निर्मित शाश्वतधाम नेपालकै एक महत्ववपूर्ण धार्मिक पर्यटकीय स्थलका रूपमा रहनेछ । करिब सात बिघा क्षेत्रफलमा फैलिएको धामको मध्यभागमा विश्वमै प्रसिद्धि कमाएको खजुरावान शैलीमा बनेको बुट्टेदार तथा अत्यन्तै मनमोहक एकम्बरेश्वर शिव मन्दिर छ । मन्दिरलाई चारैतिरबाट सर्वतीर्थ सरोवर तालले घेरेको छ जहाँ बद्री, केदार, हरिद्वार, मुक्तिनाथ, पशुपतिनाथजस्ता प्रसिद्ध धार्मिक तीर्थस्थलबाट ल्याइएको जल मिसाइएको छ । धाममा गुरुकुल विद्या श्रम, अखण्ड अग्निकुण्ड, शक्तिघाट, धर्मशाला, यज्ञकुण्ड, हनुमान मन्दिर, धार्मिक प्रदर्शनी, धार्मिक संग्रहालय, डिजिटल धार्मिक पुस्तकालय, हेरिटेज बिल्डिङ हल, गौशाला, अग्र्यानिक फार्म, ४५ जनाका लागि आवासीय सुविधा भएको योग तथा ध्यान केन्द्र, शाकाहारी अग्र्यानिक भोजनालय, वि श्राम स्थललगायत वैदिक सनातन हिन्दु धर्मसँग सम्बन्धित अन्य महत्ववपूर्ण स्थल रहेका छन् । शाश्वतधामको अर्को विशेषताका रूपमा अत्याधुनिक अडियोभिडियो केन्द्र रहेको छ । यस केन्द्रमा धार्मिक पर्यटक तथा आगन्तुकले नेपाल तथा भारतमा रहेका पशुपतिनाथ, मुक्तिनाथ, स्वर्गद्वारी, गोसाइँकुण्ड, बद्री, केदार, हरिद्वारजस्ता प्रमुख धार्मिक स्थलका पछिल्ला गतिविधि ठूलो पर्दामा हेर्न सक्नेछन् । फागुन २४ गते धामको विधिवत् उद्घाटन र मन्दिरमा प्राणप्रतिष्ठापछि सर्वसाधारणका लागि औपचारिक पूजाआजा, दर्शन तथा अवलोकन खुला गरिनेछ ।"
मधेसका ठेकेदारले भन्दैमा संविधान संशोधन हुँदैनः अधिकारी,भक्तपुरः नेकपा एमाले केन्द्रीय सदस्य रविन्द्र अधिकारीले मधेसका दुईचार जना ठेकेदारले भन्दैमा संविधान संशोधन गर्न नसकिने बताएका छन्। मुलुकको एकतालाई विगार्ने संविधान स्वीकार्य नभएको बताउँदै अधिकारीले संविधान संशोधनभन्दा पहिला निर्वाचन गराउनुपर्ने बताएका हुन्। निर्वाचन नगराउने सरकारको कदमलाई चिरफार गर्न एमालेले मेचीमहाकाली अभियान थालेको उनले बताए। रफत सञ्चार क्लवले सोमबार गरेको कार्यक्रममा अधिकारीले एमालेलाई विकासविरोधी भन्नेहरुलाई प्रमाणीत गर्न चुनौती दिँदै निर्वाचन अगाडि संविधान संशोधन कुनै पनि हालतमा नहुने बताए। एमालेको मेचीमहाकाली अभियान देखेर केही शक्तिहरु तर्सिएकाले अभियान विथोल्न लागिपरेको उनले आरोप लगाए। प्रजातान्त्रिक पद्धतिमा हरेक राजनीतिक पार्टीलाई राजनीतिक सभा गर्ने छुट रहेको बताउँदै उनले अभियान विथोल्न खोज्नेहरु राष्ट्र र राष्ट्रियताविरोध भएको बताए। संविधान कार्यान्वयनका लागि निर्वाचनमा जानुको विकल्प नभएको बताउँदै उनले निर्वाचनमा मधेसी मोर्चा पनि सहभागी हुने बताए। एमालेको संयमतालाई कायरताका रुपमा नबुझिदिन आग्रह उनले गरे। एमालेले तराई मधेसका जनतालाई सचेत गराउन जागरण अभियान थालेको बताउँदै नेता अधिकारीले एमालेको जागरण अभियानलाई चुनावी अभियानका रुपमा नबुझ्नसमेत आग्रह गरे।
भारतका २३ राजदूतः कसको भूमिका के?,"काठमाडाैं: १८ फागुनमा कार्यालय समय शुरु नहुँदै परराष्ट्र मन्त्रालयमा भारतीय विदेश मन्त्रालयले एक नोट भर्बेल पठायो, जसमा आफ्नो काठमाडौं मिसनका नयाँ प्रमुखको नाम थियो, मञ्जीवसिंह पुरी । निवर्तमान राजदूत रणजीत राय कार्यकाल सकेर नयाँदिल्ली फर्किँदै गर्दा लैनचौरस्थित इन्डियाहाउस कार्यबाहकको नेतृत्वमा झरेको थियो । सोही रिक्तता हटाउन एकाबिहानै साउथ ब्लकले पुरीको नाम पठाएको बुझ्न गाह्रो छैन । नेपालमा राजदूत हुने पञ्जावी मुलका दोस्रो व्यक्ति हुन् पुरी । स्वतन्त्र भारतका पहिलो राजदूतका रूपमा नेपालमा पञ्जावको पटियाला दरबारका सदस्य सुरजितसिंह मजिठिया आएका थिए । त्यसयता दक्षिण भारत, विहार र उत्तरप्रदेश जन्मथलो भएकाहरू नेपालमा राजदूत रहँदै आएका थिए । २४ औँ राजदूतका रूपमा पुरीको भूमिका एग्रिमो स्वीकृति र ओहोदाको प्रमाण पत्र बुझाउने औपचारिकतापछि मात्र देख्न सकिनेछ । जानकारहरू उनलाई भारतका एक घगडान र आक्रामक कूटनीतिज्ञ मान्छन् । जनस्तरसम्मै चिसिएको सम्बन्ध सुधार्न उनका लागि कम चुनौतीपूर्ण छैन । दुई वर्षयता इतिहासमै खराब मोडमा छ द्विपक्षीय सम्बन्ध । विवादित राय चारवर्षे कार्यकालमा इतिहासमै सर्वाधिक विरोध र आलोचना खेपे, रायले । मुलुकभर विदाइ कार्यक्रममा सहभागी भएर आफ्नो विवादित छवि ढाकछोप गर्ने प्रयत्न त गरे । तर, जाँदाजाँदै स्थानीय तहको निर्वाचनमा सबै पक्षलाई मिलाएर लैजान सुझाव दिन छाडेनन् । दुई मुलुकबीच ऊर्जा विकास (पीडीए) र ऊर्जा व्यापार (पीटीए) सम्झौताबाट शुरु भएको रायको काठमाडौं मिसनले प्रधानमन्त्री नरेन्द्र मोदीका दुई वटा भ्रमण गराएर आशा जगाएको थियो । ३ असोज ०७२ मा संविधानसभाबाट संविधान जारी गर्ने दलहरूको योजना रोक्ने असफल प्रयास गरेर उनले दुई मुलुकबीचको सम्बन्धमा विपत्ति नै निम्त्याए । विदेश सचिव सुब्रमण्यम जयशंकरको रुखो व्यवहारले झनै तिक्तता थप्यो । भायसरायको मानसिकता लिएर आएका राजदूतहरू नेपालभारत सम्बन्धका लागि नोक्सानदायी भएका छन्। नेपालको ऐतिहासिक संवेदनशीलतालाई हेक्का राख्नेहरू भने दुई मुलुकको सम्बन्धका लागि सहायक बनेका छन्। रमेशनाथ पाण्डे, पूर्वपरराष्ट्र मन्त्री असन्तुष्ट मधेशी दलको आन्दोलन र त्यसको बहानामा भारतले लगाएको नाकाबन्दीका क्रममा राजदूत रायको भूमिका विवादित र आलोचित बन्यो । त्यसयता उनले नेपालका जुनसुकै कुनामा पुग्दा पनि कालोझण्डा देख्नुपयो । हेलो सरकारमा देशनिकालाको उजुरी मात्र दर्ता भएन, दूतावासबाहिर उनीविरुद्ध प्रदर्शनसमेत भयो । चर्को अलोकप्रियताका बाबजुद राष्ट्रपति प्रणव मुखर्जीको नेपाल भ्रमण गराउन सफल भए । त्यतिन्जेलसम्म चुलोचौकामै पुगेको भारतविरोधी मनोविज्ञान घटाउन सकिने तहमा थिएन । नेपाल मिसनबाट सिधै विदेश सचिव बन्ने रायको महत्वाकांक्षामा पनि नयाँदिल्लीले पानी फेरिदियो । जयशंकरको समयावधि थपेर उनलाई अनिवार्य अवकाशको बाटो देखाइयो । नेपालमा भारतका मित्र घटाइदिए, विरोधीको संख्या बढाइदिए । भायसराय मनोविज्ञान रणजीत रायसम्मका भारतीय राजदूतहरूलाई हेर्दा के निष्कर्ष निकाल्न सकिन्छ भने नेपालमा भायसरायको मानसिकता लिएर आएका राजदूतहरू नेपालभारत सम्बन्धका लागि नोक्सानदायी भएका छन्, पूर्वपरराष्ट्रमन्त्री रमेशनाथ पाण्डे भन्छन्, नेपालको ऐतिहासिक संवेदनशीलतालाई हेक्का राख्ने राजदूतहरू दुई मुलुकको सम्बन्धका लागि सहायक बनेका छन् । उनको बुझाइमा नेपालभारत सम्बन्धमा भारतीय राजदूतको भूमिकाले असामान्य रूपमा महत्व राख्ने गर्छ । पाण्डेको भनाइ पुष्टि गर्न इतिहासतिरै फर्किनुपर्छ । यस सामग्रीमा हामीले अंग्रेजको पञ्जाबाट भारत मुक्त भएको सात दशकको नेपाल मिसन र त्यसको प्रमुखका रूपमा राजदूतहरूको भूमिका केलाउने प्रयास गरेका छौँ । २३ औँ मिसन प्रमुखले काठमाडौं छाड्दै गर्दाको ७० औँ वर्षसम्मको विश्लेषण गर्दा उनीहरूकै कारण नेपालभारत सम्बन्ध उतारचढावपूर्ण रहँदै आएको छर्लंग हुन्छ । स्वतन्त्र भारतका पहिला राजदूत मजिठियाबारे कहीँकतै विस्तृत उल्लेख पाइँदैन । स्वतन्त्र भारतको पहिलो दूतावास हालको राष्ट्रपति भवन शितलनिवासमा थियो । राणा शासकको कठोर घेरामा रहेर काम गर्नुपर्ने उनी दरबारमा भारतबाट बोलाइएका स्वास्थ्यकर्मीमार्फत् राजा त्रिभुवनको खबर थाहा पाउनुमै सीमित रहे । उनीपछि आएका चन्द्रेश्वरप्रसाद नारायण (सीपीएन) सिंह भने सक्रिय भूमिकामा देखिए । तत्कालीन इस्ट इन्डिया कम्पनीबाट सर उपाधिप्राप्त सिंह काठमाडौंमा राजदूत बनाइनुअघि पटना विश्वविद्यालयका उपकूलपति थिए । नेपालमा राणा शासनविरोधी सशस्त्र आन्दोलन चर्किंदै गर्दा काठमाडौंमा एक प्रमुख एक्टर थिए उनी । राजा त्रिभुवनलाई नारायणहिटीबाट निकालेर पाल्पा पुर्याउने कांग्रेसको योजना तुहिएपछि सिंहकै सुझावमा उनी भारतीय दूतावासमा शरण लिँदै नयाँदिल्ली पुगेको स्वर्गीय विश्वेश्वरप्रसाद कोइरालाले आफ्नो पुस्तक मेरो जीवन असफल भएनमा उल्लेख गरेका छन् । श्रीमन नारायणबाहेका सबै राजदूतले भ्याएसम्म हस्तक्षेप गरे। नेपाली राजनीतिमा पौराणिक कालदेखि नै दक्षिणमुखी प्रवृत्तिा हाबी देखिन्छ।विश्वबन्धु थापा,वरिष्ठ राजनीतिज्ञ २००७ सालको क्रान्तिको सफलतापछि नयाँदिल्लीले राजा त्रिभुवनका सेक्रेटरीका रूपमा गोविन्द नारायणलाई साथ लगाएर पठायो । राजदूत सिंह त्यसपछि झनै शक्तिशाली बने र क्याबिनेट बैठकमै बसेर निर्देशन दिन थाले । हरेक राजदूतले आफ्नो राष्ट्रिय स्वार्थका लागि झूट बोल्ने विश्वव्यापी मान्यता छ । सिंहले पनि त्यही मान्यता अनुशरण गरे । राजा त्रिभुवन राणा शासनका अन्तिम प्रधानमन्त्री मोहनसमसेर पदमा कायम रहेकामा खुशी थिएनन् । मोहनसमसेरले सन् १९५० को सन्धि गरेकामा पनि त्रिभुवनमा चर्को असन्तुष्टि थियो । उक्त असमान सन्धिमा राणा प्रधानमन्त्री मोहनसमसेर र भारतीय राजदूत सिंहले हस्ताक्षर गरेका छन् । तत्कालीन गृहमन्त्री बीपी कोइरालाको हत्या गर्ने उद्देश्यले भएको खुकुरी दल काण्डपछि सरकार ढल्यो । नयाँ सरकारको नेतृत्व कांग्रेसले गरोस् भन्ने चाहना थियो त्रिभुवनको । राजदूत सिंहले बीचमै खेलिदिए । र, कांग्रेसको आधिकारिक निर्णयका बाबजुद बीपी प्रधानमन्त्री बन्न पाएनन् । राजदूत सिंहले तत्कालीन कांग्रेस सभापति मातृकाप्रसाद कोइरालालाई प्रधानमन्त्री बनाउने इच्छा आफ्ना प्रधानमन्त्री जवाहरलाल नेहरूको सन्देश प्राप्त भएको दाबी त्रिभुवनसँग गरे । मातृकाप्रसादलाई भेटेर आफैँलाई दाबेदार बनाउन सुझाए । भारतीय राजदूतको चलखेलमा नेपाली राजनीति लिक बाहिर पुगेको त्यही विन्दुबाट हो । त्यहीँबाट कांग्रेसमा कलह पनि भित्रियो । भारतीय सैनिक मिसन भित्र्याउन पनि सिंहको भूमिका थियो । वरिष्ठ राजनीतिज्ञ स्वर्गीय श्रीभद्र शर्माले आफ्नो पुस्तक बीपीसँगका केही सम्झनामा सिंहको गैरकूटनीतिक हर्कतबारे उल्लेख गरेका छन्: बीपी र म उहाँको निवासमा ब्रेकफास्ट खाँदै थियौँ, सिंह हाम्रो टेबुलको सामुन्ने ठिङ्ग उभिन आइपुगे । आउनासाथ ठाडठाडै भने, देखिए कोइराला साहब, हमको आपसे कुछ जरुरी बातें करनी थी । उनको त्यस्तो अप्रत्याशित आगमनले बीपी क्रूद्ध भइसक्नुभएको थियो । उहाँले पनि उनकै जस्तो ठाडो शैलीमा भन्नुभयो, आपको यहाँतक आना किसने दिया ? न कोइ सूचना, न कोइ अनुमति । जाइए, अभि नींचे बैठकमे बैठिए, अभि मै यिनसे बहुत जरुरी बात कर रहाँ हुँ । नेपालका लागि त्यसबखतका राजदूतले नेपालको सर्वेसर्वा र मन्त्रीहरूसम्मलाई पनि आफ्ना मातहतका कर्मचारीसरह ठान्ने अनुभव शर्माको पुस्तकमा उल्लेख छ । सिंहका गतिविधिको पीडा भने त्यसपछि आएका राजदूत बीके गोखलेले भोगे । भारतविरोधी मनोविज्ञान सतहमै पोखिन थालेको थियो । उनले प्रधानमन्त्री नेहरूलाई आफ्नो निराशा प्रकट गरे । त्यस्तो मनोविज्ञान पाल्नेहरूलाई नै त्यसले हानि पुर्याउने नेहरूले उनलाई जवाफ दिएको सिन्दरपाल सिंहको पुस्तक इन्डिया इन साउथ एसिया: डोमेस्टिक आइडेन्टिटी पोलिटिक्स एन्ड फोरेन पोलिसी फ्रम जवाहरलाल नेहरू टु बीजेपीमा उल्लेख छ । अर्थात्, राजदूतका रूपमा सिंहले नेपालमा जेजस्ता गतिविधि गरे, नेपालसँगको सम्बन्धलाई विशेष उपमा दिने गरेका नेहरूकै निर्देशनमा गरेका थिए । उनीपछिका राजदूत भगवान सहायले पाँच वर्ष बिताए । पञ्चायती व्यवस्थाका एक धरोहर मानिने ऋषिकेश शाहले राजदूत सहाय गभर्नर जनरल जसरी नेपालमा बसेको लेखेका छन् । उनी भद्र देखिन्थे तर थिए कुटिल कूटनीतिज्ञ । उनकै पालामा १ पुस ०१७ को घटना भयो । २८ मंसिरमा भारतीय सेना प्रमुख कोडेन्डेरा सुबैया थिमैया काठमाडौं उत्रिए । १ पुस बिहान उनी शिकार खेल्न चितवन गए, त्यही दिउँसो प्रधानमन्त्री बीपी कोइरालालाई शाही नेपाली सेनाले नियन्त्रणमा लिएर जेल पुर्यायो । काठमाडौंबाट फर्केपछि संसद्मा सहायको प्रशंसा नै गरेका थिए नेहरूले । बीपीको आत्मवृत्तान्तमा उल्लेख भएअनुसार ०१५ सालको आमनिर्वाचन गराउन राजा महेन्द्रले चुनावी सरकार बनाउन चाहे । बीपीलाई त्यसको नेतृत्व गर्न आग्रह गरे तर उनले सुवर्णसमसेरलाई अगाडि सारे । दरबारले चुनावी मन्त्रिमण्डलको तयारी गरेको सूचना भने सहायले नै दिएका थिए । प्रधानमन्त्री छँदा बीपी गण्डक सम्झौताको समारोहमा उपस्थित भएनन्, कारण थियो सहायको व्यवहार । आफ्नो विदाइ समारोह प्रधानमन्त्रीस्तरमै हुनु पर्ने अडान लिए । र, तत्कालीन उपप्रधानमन्त्री सुवर्णशमशेरले विदाइ भोज दिए । स्वर्गीय तारिणीप्रसाद कोइरालाका पुत्र ज्योति सम्झिन्छन्, मैले कश्मीरमा इन्जिनियरिङ पढ्दा सहाय त्यहाँका गभर्नर थिए । त्यसबीचमा दंगा भड्कियो, हाम्रो कलेज पनि असुरक्षित भयो । सहायले सेना पठाएर उद्धार गरे र दिल्ली पुग्न मद्दत गरे । निरन्तर चलखेल पञ्चायती व्यवस्थाको प्रारम्भिक कालमा भारतसँग राजा महेन्द्रको झगडा थियो । कारण थियो, भारत पुगेका कांग्रेस र कम्युनिस्ट नेताहरूलाई त्यहाँको संस्थापनले पालिरहेको बुझाइ । हवाइजहाजबाट बम फाल्ने र गोली प्रहारजस्ता गतिविधि भारतको इसारामा भइरहेको महेन्द्रको बुझाइ थियो । र, उनले चीनसँग सम्बन्धको हात बढाउनुको कारण पनि त्यही थियो । सहायपछिका भारतीय राजदूत हरिश्वर दयाल सोफिस्टिकेटेड थिए । उनको कार्यकालमा दुई मुलुकबीचको सम्बन्ध स्थिर रह्यो । तर, त्यस्तो अवस्था लामो समय टिकेन, काठमाडौंमै उनको निधन भयो । हाल लैनचौरस्थित भारतीय राजदूत निवासको पूर्वतर्फ ठूला जमघट हुने चौर र पुरानो कार्यालय जाने गेटनेर उनलाई समाधिस्थ गरिएको थियो, जहाँ स्मारक बनाएर उनीप्रति सम्मान दिइएको छ । गण्डक सम्झौताको पत्र आदानप्रदान उनकै पालामा भयो । हरेक भारतीय राजदूतले साउथब्लकको मापदण्डभन्दा दायाँबायाँ गर्दैनन्। परिस्थितिअनुसार व्यवहार प्रदर्शन गर्ने हुन्।डा शेखर कोइराला,केन्द्रीय सदस्य, नेपाली कांग्रेस नेपालभारत सम्बन्धमा त्यसपछि विवाद बढ्यो र गतिरोध सिर्जना भयो । भारतले करिअर डिप्लोम्याटलाई छाडेर राजनीतिक नियुक्तिका राजदूत पठायो, श्रीमन नारायण । विष्णुको अवतार मान्दै राजा महेन्द्रको पूजा गर्थे उनी । काठमाडौं मिसनबाट फर्केपछि इन्दिरा गान्धीले उनलाई इन्डियन नेसनल कंग्रेसको महामन्त्री नियुक्त गरिन् । राजा महेन्द्रले भारतको सुरक्षा संवेदनशीलतालाई कसरी स्वीकारेका थिए भन्नेबारे आफ्नो पुस्तकमा व्याख्या गरेका छन् नारायणले । वरिष्ठ राजनीतिज्ञ विश्वबन्धु थापा भन्छन्, नारायणबाहेका सबैले भ्याएसम्म हस्तक्षेप गरे, उनी भन्छन्, नेपाली राजनीतिमा पौराणिककालदेखि नै दक्षिणमुखी प्रवृत्ति हाबी देखिन्छ । र, त्यो आधुनिक कालमा पनि कायम छ । उनका अनुसार बाहिर जतिसुकै खरो देखिए पनि राजा महेन्द्र बेलाबेला भारतीय दूतावास छिरिरहन्थे । आफू भारतको झगडिया नभई खास मुद्दा परेका कारण मात्र त्यस्तो देखिएको हो भन्थे उनी । नारायणपछि आएका राजबहादुर इन्दिरा गान्धीको सरकारमा मन्त्री बनिसकेका व्यक्ति थिए । उनले बीपी कोइरालाको रिहाइका क्रममा नकारात्मक भूमिका निर्वाह गरे । नेपालमा राजदूतको भूमिका निर्वाह गर्दै गर्दा उनलाई भारतको यातायात मन्त्री बनाइयो । उनलाई विस्थापन गरेका लल्लनप्रसाद (एलपी) सिंहको कार्यकालमा दक्षिण एसिया नै अप्ठ्यारोमा थियो । कठिन घडीमा उनले पर्वतारोहण र खेलकुदको सोख पूरा गर्नमै बिताए । फर्केपछि दार्जिलिङमा हिमालयन इन्स्टिच्युट खोले । भारतीय पर्वतारोहण संघका अध्यक्ष पनि बने । उनी टेनिसका सोखिन थिए । भारतदेखि स्पेनसम्मका ख्यातिप्राप्त खेलाडीलाई काठमाडौंमा उतारे । नेपालबाट फर्केपछि रक्षासचिव बने, आसामका गभर्नर छँदा निधन भयो । महाराजाकृष्ण रसगोत्रा राजदूत बन्नुअघि नै काठमाडौंमा प्रथम सचिव भएर बसेका थिए । राजदूतका रूपमा उनको क्रियाकलाप विवादै विवादले भरिपूर्ण थियो । आन्तरिक मामिलामा हस्तक्षेप र नेताहरूबीच कलह सिर्जना गर्न उनी सक्रिय रहे । सार्वजनिक रूपमै सरकार बनाउने र गिराउने खेलमा लागेको देखियो उनी । नेपालले उनको एग्रिमो स्वीकार गरेन, लामो समय थन्क्याएर राख्यो । भारतको विशेष आग्रह आएपछि मात्र स्वीकृत भयो, एग्रिमो । उनकै कार्यकालमा नेपालमा भारतविरोधी मनोविज्ञान शिखरमा पुगेको मानिन्छ । काठमाडौंबाट फर्केर उनी विदेश सचिव बनाइए । ९२ वर्षको उमेरमा अहिले पनि उत्तिकै सक्रिय छन् । आफ्नो कूटनीतिक करिअर समेटेर रसगोत्राले अ लाइफ इन डिप्लोमेसी नामक पुस्तक नै लेखे । पुस्तकमा प्रजातन्त्र, सुरक्षा र जलविद्युत्का क्षेत्रमा नेपालमा भारतीय चासो रहेको उनले खुलाएका छन् । र, ती विषयलाई भारतको दीर्घकालीन राष्ट्रिय स्वार्थका रूपमा अथ्र्याएका छन् । राजा महेन्द्रको शासनलाई उनले डुरान्ड सिन्ड्रोमबाट ग्रसित र भारतविरुद्ध खेलेर साँघुरो अस्तित्व र समृद्धि अनुशरण गर्न खोजेको आरोप लगाएका छन् । सन् १९७१ मा द्विपक्षीय सन्धिमा समस्या आयो । त्यसका सूत्राधार रसगोत्रा नै थिए । सन् १९७५ मा द्विपक्षीय सन्धि ब्रेक भयो, दुई वर्षसम्म त्यसमा कुनै प्रगति भएन । सन् १९८९ मा भारतद्वारा प्रस्तावित शान्ति तथा मैत्री सन्धिको मस्यौदा रसगोत्राले नै तयार पारेको मानिन्छ । नेपालका सबै प्राकृतिक सम्पदामाथि भारतको पहिलो अधिकार हुनुपर्ने त्यस प्रस्तावमा उल्लेख छ । राजा वीरेन्द्रले अस्वीकार गरेकाले ०४६ सालमा भारतको नाकाबन्दीसहित नेपालमा प्रजातन्त्र आयो । रसगोत्रापछि आएका निद्याम बालचन्द्र (एनबी) मेननले शान्त टिमबाट काम चलाए । गल्फका सोखिन थिए । दूतावासको चौरमै गल्फ अभ्यास गरिरहेका बेला बलले उनकी पत्नीको आँखामा लागेर फुट्यो । उपचारका लागि नयाँदिल्ली गएका उनी फेरि नेपाल मिसनमा फर्केनन् । उनको स्थान लिएका एनपी जैन शान्तिप्रेमी कूटनीतिज्ञका रूपमा भारतमा परिचित छन् । नेपालमा पनि उनको भूमिका शान्त नै रह्यो । उनीपछिका राजदूत थिए, हरिशचन्द्र (एचसी) सरिन । त्यतिबेला पूर्वपश्चिम राजमार्गको निर्माण धमाधम थियो । तत्कालीन राजा महेन्द्रसँग आफ्नो भूमिमा राजमार्ग निर्माण गरिरहेको दाबी भारतीय प्रधानमन्त्री गान्धीले गरेकी थिइन् । त्यसमाथि कोहलपुरवनवासा खण्ड ग्लोबल टेन्डर गर्दा चिनियाँ कम्पनीलाई पयो । भारतले आपत्ति जनायो । सरिन एकाबिहानै तत्कालीन प्रमुख संवाद सचिव नारायणप्रसाद श्रेष्ठकहाँ पुगेर राजालाई भेट्न चाहेको बताए । श्रेष्ठले प्रधानमन्त्रीको पत्र लिएर आउन भने । दिल्लीबाट पत्र झिकाएपछि राजासँग भेटे । त्यसपछि क्षतिपूर्ति मागेर चिनियाँ कम्पनी बाहिरियो र उक्त खण्डको निर्माण भारतले नै गरिदियो ।उनीपछिका राजदूत अरविन्द रामचन्द्र (एआर) देवप्रति तत्कालीन भारतीय प्रधानमन्त्री राजीव गान्धी आक्रोशित बनेका थिए । नेपालमा विदेशी कामदारलाई वर्क पर्मिटको कानून लागू गर्दा उनले भारतविरोधी कदमका रूपमा मिस कोडिङ गरेका थिए । गान्धीले नेपाली अधिकारीहरूबाट त्यसबारे वास्तविकता थाहा पाएपछि देवलाई फिर्ता बोलाएर सजायस्वरूप अवकाश दिलाए । उनकै पालामा भारतले ०४५ सालमा नौ महिना लामो नाकाबन्दी गरेको थियो । देवपछि भारतीय सेनाका पूर्वलेफ्टीनेन्ट जर्नेल श्रीनिवासकुमार सिन्हालाई नेपाल मिसन प्रमुख बनाइयो । नेपाली भाषा बोल्न सक्ने एक मात्र भारतीय राजदूत हुन् उनी । सिन्हा नै त्यस्ता राजदूत हुन्, जसको ओहोदाको प्रमाण पत्र तत्कालीन राजा वीरेन्द्रले नारायणहिटी दरबारबाहिर पोखरामा बुझेका थिए । उनले नेपाली भाषा राम्रो बोल्नुको कारण सेनामा प्रवेश गर्दा गोर्खा रेजिमेन्टको क्याडर हुनु थियो । उनको व्यवहार अकूटनीतिक र अशिष्ट थियो । तत्कालीन भारतीय प्रधानमन्त्री राजीव गान्धी मात्र होइन, नेपाली समकक्षी भट्टराईले समेत नेपालमा प्रजातन्त्र पुनःस्थापनाका लागि महत्वपूर्ण भूमिका निर्वाह गरेको बताउँदै उनको प्रशंसा गरेका थिए । हरेक भारतीय राजदूतले साउथ ब्लकको मापदण्डभन्दा दायाँबायाँ गर्दैनन् । काठमाडौंको मनोविज्ञानबाट त्यसलाई विश्लेषण गर्न सुहाउँदैन, कांग्रेस नेता डा शेखर कोइराला भन्छन्, कोही असल र कोही खरो भन्ने हुँदैन । परिस्थितिअनुसार व्यवहार प्रदर्शन गर्ने हुन् । कूटनीति भर्सेस अकूटनीति २०४६ सालको परिवर्तनपछि भारतका तत्कालीन प्रधानमन्त्री चन्द्रशेखरले प्राध्यापक विमल प्रसादलाई राजदूतको जिम्मेवारी दिए । चन्द्रशेखर आफैँ नेपालका असल मित्र थिए, राजदूत प्रसादको व्यवहार पनि त्यस्तै रह्यो । अति भद्र स्वभावका उनी कूटनीतिक परिधिबाट बाहिर गएनन् । सोही कारण नेपालमा लोकप्रियता बटुले । कांग्रेस नेता प्रदीप गिरी, प्राध्यापक लोकराज बराल, डा साफल्य अमात्यलगायत नेपाली प्राज्ञिक व्यक्तित्वलाई जवाहरलाल नेहरू विश्वविद्यालयमा पढाएका थिए । बीपी कोइराला भारतनेपाल फाउन्डेसन उनकै पहलमा स्थापना भएको हो । प्रसादपछि निरन्तर करिअर डिप्लोम्याटलाई नेपालमा राजदूत बनायो भारतले । उनको स्थान सम्हाल्न आएका केभी राजनका पालामा आर्थिक, सांस्कृतिकलगायत सबै प्रकारको सम्बन्ध उचाइमा पुग्यो । तत्कालीन प्रधानमन्त्री पीभी नरसिंह रावको भ्रमण गराए । धरानमा बीपी कोइराला स्वास्थ्य विज्ञान प्रतिष्ठान स्थापना मात्र नभई राजा वीरेन्द्रको शुभराज्यभिषेकको २५ औं वर्षगाँठका अवसरमा नेपाली विद्यार्थीलाई भारतमा छात्रवृत्तिको व्यवस्था मिलाए । राजनकै पालामा भएको हो, विवादास्पद महाकाली सन्धि । त्यसकै लागि एमाले विभाजन गराएको आरोपबाट मुक्त थिएनन् उनी । र, सन्धिको विरोध गर्दै एमाले फुटाएर माले गठन गरेका वामदेव र उनको पार्टीलाई ०५६ सालको आम निर्वाचनमा पराजित बनाउन भूमिका निर्वाह गरेको आरोप पनि लाग्यो उनीमाथि । काठमाडौंबाट फर्केपछि राजन भारतीय विदेश मन्त्रालय साउथ ब्लकका चारमध्ये एक सचिव बने । उनलाई विस्थापन गरेका देव मुखर्जी सरल स्वभावका थिए । फोटोग्राफी र ट्रेकिङका सोखिन थिए उनी । नेपाल बस्दा खिचेका तस्बिरहरूको संग्रहका रूपमा पिक्टोरियल बुक नै प्रकाशित गरे फर्केपछि । मुखर्जीपछि आएका डा इन्दुप्रकास (आईपी) सिंह त्यसअघि काठमाडौंमा डीसीएम भएर बसिसकेका थिए । नेपाल मिसन सम्हाल्नुअघि म्यानमारलगायत मुलुकमा राजदूत थिए । काठमाडौं आउनुअघि साझावादी पार्टी गठन गरेर दिल्लीमा चुनाव लडे तर पराजित भए । उनलाई जिब्रोको क्यान्सर देखियो । राजदूत छँदाछँदै उनी उपचारका लागि बेलायत गए । र, उतै देहावसान भयो । उनको निधनपछि नेपाल मिसन सम्हाल्न आइपुगे श्यामशरण । उनी प्रशंसा र आलोचना दुवैबाट मुक्त छैनन् । नेपालबाट फर्केर विदेश सचिवपछि तत्कालीन सात दल र माओवादीबीच १२ बुँदे सम्झौता गराउन मुख्य भूमिका निर्वाह गरे । काठमाडौंको शक्ति नयाँदिल्ली पुर्याए । नेपाली राजनीतिको पछिल्लो उतारचढावमा शरण डक्ट्रिनले नै काम गरिरहेको विश्लेषण हुने गरेको छ । उनी राजदूत छँदै हो, युटीएलका रूपमा टेलिकम्युनिकेसनमा भारतीय लगानी भित्रिएको । १८ असोज ०५९ को कदमबाट आंशिक रूपमा सत्ता हातमा लिएका राजा ज्ञानेन्द्रको सम्मतिमा तत्कालीन प्रधानमन्त्री सूर्यबहादुर थापाले भारतीय दूतावासबाट सिधै विकासे काममा रकम वितरणको अनुमति दिए । नेपालको आन्तरिक मामिलामा माइक्रो म्यानेजमेन्ट थाल्ने व्यक्ति शरण नै हुन् । राजा ज्ञानेन्द्रले १९ माघ ०६१ को कदम चाल्दा उनी नै भारतको राजदूत थिए । विदेश सचिव छँदा राजा ज्ञानेन्द्रको शाही शासनविरुद्ध बेइजिङ पुगेर चीनलाई विश्वासमा लिन सफल भए । भारतीय मिसनमा आउन चाहनेहरूका लागि स्वार्थको एक गन्तव्य बनेको छ काठमाडौं । पछिल्ला वर्षमा भारतीय कूटनीतिज्ञहरूको गैरकूटनीतिक व्यवहार छताछुल्ल भएका छन्। मधुकरशमशेर राणा ,पूर्वअर्थमन्त्री त्यसपछिका शिवशंकर मुखर्जीको कार्यकाल दुई चरणमा विभाजित भयो । पहिलो चरण राजा ज्ञानेन्द्रको सक्रिय शासनको अवधि र दोस्रो ६२६३ को आन्दोलनको सफलतापछि गठन भएको लोकतान्त्रिक सरकार । पहिलो चरणमा उनले चाहेजस्तो सक्रिय भूमिका निर्वाह गर्न सकेनन् । पूर्वशिष्टाचार महापाल गोपालबहादुर थापाका अनुसार मुखर्जी नेपालभारत सम्बन्धलाई तीन तहमा विश्लेषण गर्थे, राजनीतिक, कर्मचारीतन्त्र र जनस्तर । बारम्बार तिक्तता आउनुमा भने भारतीय कर्मचारीतन्त्रकै दोष देख्थे । संस्थागत संरचनाका हिसाबले भारत बलियो तथा नेपाल कमजोर भएर पनि सम्बन्धमा दरार र उतारचढाव आउने गरेको हो भन्थे । जनस्तरको सम्बन्धमा कहिल्यै चिसोपना नआउनु दुई मुलुकको सम्बन्धको स्ट्रेन्थ भएको बताउँथे । थापा भन्छन्, भारत आफ्नो सामरिक र आर्थिक रणनीति र स्वार्थअनुसार चलेको उनी बताउने गर्थे । र, आफ्नो प्रभाव क्षेत्र गुमाउन कदापि नचाहने अथ्र्याउँथे । ठूला देशको राजदूतको भूमिका ठूलै हुन्छ । उनीहरूलाई कुन तहमा राख्ने भन्ने हाम्रै राजनीतिज्ञहरूको व्यवहारमा भर पर्छ, पूर्वपरराष्ट्र मन्त्री डा प्रकाशचन्द्र लोहनी भन्छन्, विगतमा विदेशी नियोगहरूसँगको सम्बन्ध नियमनको प्रयास नभएको होइन तर नेपालका राजनीतिज्ञहरू त्यसका लागि तयार भएको देखिएन । उनकै भनाइ पुष्टि गर्छन्, ६२६३ पछि एकाएक सक्रियता बढाएका मुखर्जीका गतिविधिले । संविधानसभाको निर्वाचन मिति पर सर्दै गर्दा दुई वटा मधेश आन्दोलन भए । दूतावासभित्रै सरकार र मधेशी दलबीच वार्ता र सहमति गराए । मुखर्जीपछि आएका राकेश सुदको कार्यकाल पछिल्लो समयको अति विवादितमध्येको थियो । अफगानिस्तानबाट नेपालको जिम्मेवारी सम्हाल्न आएका सुदले जनस्तरमै भारतविरोधी भावना पुर्याए । त्यतिबेलाको सत्तारूढ एमाओवादीका सांसद गोपाल किराँतीले उनीमाथि सोलुखुम्बुमा जुत्ता प्रहार नै गरे । उनी यति अहंकारी र अशिष्ट थिए कि प्रधानमन्त्री माधवकुमार नेपाललाई भेट्न सिंहदरबारमा चप्पल लगाएर गए । राजनीतिक दलका नेताहरू मात्र होइन, सामाजिक जीवनका सबै क्षेत्र उनको खिलाफमा देखियो । तत्कालीन प्रधानमन्त्री पुष्पकमल दाहालले प्रधानसेनापति रुक्मांगत कटुवाललाई हटाउने निर्णय लिँदा उनलाई बचाउन मुख्य भूमिका निर्वाह गरे । तत्कालीन उपप्रधान तथा परराष्ट्र मन्त्री सुजाता कोइरालालाई हातमा लिएर मेसिन रिडेबल पासपोर्ट छाप्ने जिम्मा भारतीय कम्पनीलाई दिलाए । चर्को विरोधपछि उक्त निर्णय सरकारले फिर्ता लियो । सुद शुरुवाती चरणमै असहिष्णु देखिएका थिए । काठमाडौं ओर्लिनासाथ तत्कालीन प्रधानमन्त्री गिरिजाप्रसाद कोइराला र वेटिङ प्राइमिनिस्टर दाहालसँग भेटे । ओहोदाको प्रमाणपत्र बुझाउनुअघि दूतावासका तत्कालीन डीसीएमलाई परराष्ट्र मन्त्रालयका शिष्टाचार महापाललाई फोन गर्न लगाए । डीसीएमले भने, रिहर्सलका लागि राजदूत आफैँ आउनुपर्छ र ? शिष्टाचार महापालले यो अन्तर्राष्ट्रिय प्रचलन भएकाले अनिवार्य आउनुपर्छ भने । उनको झाँको झार्न त्यतिबेला परराष्ट्र मन्त्रालय रहेको शीतल निवासको साँघुरो कोठा रोजियो रिहर्सलका लागि । र, उनलाई करिब डेढ घण्टा असिनपसिन बनाएर रिहर्सल गराइयो । जबकि, राजदूतहरूलाई ओहोदाको प्रमाणपत्र बुझाउने क्रममा प्रदर्शन गर्नुपर्ने व्यवहार बुझाउन भव्य कोठामा रिहर्सल गराउने प्रचलन छ । ओहोदाको प्रमाणपत्र बुझाउनुअघि नै सिधै राष्ट्रपति र प्रधानमन्त्री भेट्न पाउने भारतीय राजदूतमा शुरुमै अहम् पलाइसकेको हुन्छ, परराष्ट्र मन्त्रालयका एक अधिकारी भन्छन्, सुदले शिष्टाचार महापाललाई बेवास्ता गर्न खोज्नु त्यसैको उपज थियो । सुदपछि आएका जयन्तप्रसादको कार्यकाल भने दुई देशको सम्बन्धमा कटुतारहित रह्यो । पूर्वराजदूत प्राध्यापक विमलप्रसादका छोरा भएकाले नेपालमा उनलाई हेर्ने दृष्टिकोण पनि बाबुकै जस्तो रह्यो । तथापि, पहिलो संविधानसभा विघटन र प्रधानन्यायाधीश खिलराज रेग्मीलाई मन्त्रिपरिषद् अध्यक्ष बनाउने डिजाइन उनकै रहेको आरोप लाग्यो । पूर्वअर्थमन्त्री मधुकरशमशेर राणाका अनुसार सन् १९५० र ६० को दशकमा आएका भारतीय राजदूत सीधा नयाँदिल्लीको राजनीतिक तहमा सम्पर्क गर्ने हैसियतका थिए । अहिले यतिसारो स्तर घटेको छ कि भारतीय मिसनमा आउन चाहनेहरूका लागि स्वार्थको एक गन्तव्य बनेको छ काठमाडौं । स्तरीय व्यक्तिहरू आउन पनि चाहँदैनन् अहिले, उनी भन्छन्, सबैले राष्ट्रिय हितअनुकूल काम गर्छन् भन्नेमा शंका छैन । तर, कसले कस्तो व्यवहार प्रदर्शन गर्छ भन्ने मुख्य विषय हो । पछिल्ला वर्षहरूमा भारतीय कूटनीतिज्ञहरूको गैरकूटनीतिक व्यवहार छताछुल्ल भएका छन् । उनको भनाइमा अहिले र र कर्मचारीतन्त्रको अकूटनीति चलिरहेको छ ।"

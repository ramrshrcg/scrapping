शीर्षक,विवरण
विदेश नीतिमा गम्भीर गृहकार्य,"मुलुकको परराष्ट्र नीति यथार्थमा आन्तरिक नीतिकै विस्तारित पक्ष हो । नागरिकको हित र सुरक्षा, अर्को अर्थमा उनीहरूको सामूहिक सुरक्षासँगै राष्ट्रिय अखण्डताको संवद्र्धन र अन्तर्राष्ट्रिय जगत्मा मुलुकको सम्मानजनक उपस्थिति विदेश नीतिका लक्ष्य हुन् । त्यसलाई हासिल गर्न आन्तरिक परिस्थिति र अन्तर्राष्ट्रिय परिवेशबीच सन्तुलित कदम अपरिहार्य हुन्छन् । त्यस अर्थमा परराष्ट्र नीतिमा निरन्तरतासँगै बीचबीचमा गहन समीक्षा आवश्यक हुन्छन् । नयाँ सरकार निर्माणलगत्तै परराष्ट्रमन्त्री प्रकाशशरण महतले सार्वजनिक अभिव्यक्तिमार्फत छिमेकीहरूका सम्बन्धमा सन्तुलन, उनीहरूसँग भएका समझदारीको कार्यान्वयन र उनीहरूका संवेदनशील चासोमा उपयुक्त सम्बोधन गर्ने अभिव्यक्ति दिँदै आएका छन् । आन्तरिक राजनीतिमा स्थायित्व नदेखिएको र आन्तरिक राजनीति नेपालीभन्दा विदेशीबाट परिचालित वर्तमान अवस्थामा यसलाई सम्बोधन नगरी छिमेकीहरूसँग या बाहिरी जगत्सँग सम्मानको सम्बन्ध स्थापित हुन सक्दैन । छिमेकीहरूको संवेदनशीलतालाई हामीले सम्बोधन गर्नैपर्छ, तर त्यो कुन मूल्यमा ? के हामीले हाम्रो चासो र संवेदनशीलता के हुन्, त्यो उनीहरूलाई कसरी बुझाउने भन्नेबारे पर्याप्त गृहकार्य गरेका छौँ ? के आवश्यक राष्ट्रिय सहमति जुटाउने कुनै प्रयास भएको छ ? मुलुकको परराष्ट्र नीति एउटा मन्त्रीको र एउटा पार्टीको या एउटा सत्ता गठबन्धनको मात्र होइन, यो समग्र मुलुकको नीति हो । पक्कै पनि छिमेकसँगको हाम्रो सम्बन्ध महत्त्वपूर्ण छ र महत्त्वपूर्ण कूटनीतिक पदमा नियुक्त हुँदा नियमित कूटनीतिक गतिविधिसमेत शिथिल हुन पुग्छन् । तर परराष्ट्र नीतिका मुख्य अवयय के हुन् ? चीन र भारतसँगका दुईपक्षीय सम्बन्धमा उतारचढाव किन आउँछन् ? विकास परियोजना या अन्य सहमति निर्धारित समयमा कार्यान्वयन नहुनुमा कुन पक्षको हात छ ? यसबारे गहन विश्लेषणपछि राष्ट्रिय धारणा नबनाई विभागीय मन्त्रीबाट हचुवा अभिव्यक्ति आउँदा त्यसले सरकारको गम्भीरताबारे प्रश्नचिन्ह उठाउँछ । भारतसँगको हाम्रो सम्बन्धमा तीक्तताको मुख्य कारण आन्तरिक राजनीतिमा उसको हस्तक्षेप, भूकम्पपछि नाकाबन्दी र उसका 'एटिच्युड' हो । त्यस्तै भारतले सहमति जनाएका परियोजनाहरू विलम्ब भएको स्विकार्दै अबउप्रान्त त्यसमा सुधार ल्याउने आश्वासन नेपाल भ्रमणमा आउँदा त्यहाँका प्रधानमन्त्री नरेन्द्र मोदीले दिए । अर्कोतिर एउटा बाध्यात्मक परिस्थितिमा र एउटा सार्वभौम मुलुकको दायित्वअनुरूप केपी ओलीले चीनसँग गरेका सहमति र समझदारीको भविष्यबारे पनि घुमाउरो किसिमले सरकारभित्रबाट प्रश्नचिन्ह आएको देखिन्छ । सरकारको फितलो नीतिको संकेत हो यो । ती समझदारीमा पूर्णता छैन भने तत्काल औपचारिकताविना के गर्नुपर्छ, त्यसलाई आफ्नो प्राथमिकतामा सरकारले राख्नु आवश्यक छ । कुनै किसिमले त्यसलाई अवमूल्यन गर्नु उत्तरी छिमेकीको मानमर्दन हुनुको अर्थ लाग्नेछ र त्यसको नतिजा प्रत्युत्पादक हुनेछ । हो, त्यसलाई सम्मान गर्दै नयाँ सरकार भारतसँग सम्मानजनक र स्वाभिमानी किसिमले प्रस्तुत हुन आवश्यक छ, त्यसको लागि हचुवा वक्तव्यभन्दा गम्भीर गृहकार्य आवश्यक छ ।"
भारत भ्रमणमा जानुअघि विज्ञहरुसँग छलफल र परामर्श गर्छु,"काठमाडाैं: प्रधानमन्त्री पुष्पकमल दाहाल प्रचण्डले भारत भ्रमणमा जानुअघि विज्ञहरुसँग छलफल गर्ने भएका छन्। उनले भ्रमणअघि विज्ञहरुसँग राष्ट्रिय महत्वका विषयहरुमा नीतिगत र प्राविधिक राय लिनेछन्। सोमबार राष्ट्रिय सरोकार अभियान नेपालको टोलीसँगको भेटमा प्रधानमन्त्रीले भने,'तपाईहरुले धेरै गम्भीर विषयहरु उठाउनुभएको छ। राष्ट्रिय महत्वका विषयहरुमा राष्ट्र हित विपरित निर्णय नहुन् भन्नेमा तपाईले गराएको ध्यानाकर्षण महत्वपूर्ण छ। यहाँहरुले भनेजस्तै भ्रमण अघि नै उच्चस्तरीय सम्मेलनको आयोजना गर्न त समय पुग्दैन। तर, भ्रमणमा जानुअघि विज्ञहरु बोलाएर नीतिगत र प्राविधिक राय लिनेछु। प्रधानमन्त्री प्रचण्डले निजगढ काठमाडौं द्रुत मार्ग (फास्ट ट्रयाक) विदेशी कम्पनिलाई दिने आफ्नो कुनै सोच नभएको प्रष्ट पारेका छन्। प्रधानमन्त्रीले भने,फास्ट ट्रयाक नेपालले नै बनाउनुपर्छ भन्ने अघिल्लो सरकारको निर्णय मेरै पहलमा भएको हो। त्यतिबेला म उच्चस्तरीय राजनीतिक समितिको संयोजक थिएँ। मेरै जोडबलमा ओलीजीको सरकारले त्यो निर्णय गरेको हो। फास्ट ट्रयाक विदेशी कम्पनिलाई दिने भन्नेबारे चलाइएका हल्ला पूर्णतः निराधार हुन्। यो कुरामा सबै प्रष्ट हुन जरुरी छ। प्रधानमन्त्रीले आफू धेरै बोल्नेभन्दा धेरै गर्ने ठाउँमा भएकोमा जोड दिँदै भने,अहिले धेरै भन्नु छैन, धेरै गर्नुछ। तपाईहरुले राष्ट्रिय चिन्तासहित राखेका विषयमा म गम्भीर छु। चुनौतिहरु थुप्रै छन्। मिलेर सामना गरेर मात्र यसलाई अवसरमा बदल्न सकिन्छ। प्रधानमन्त्रीले संविधान कार्यान्वयन र राष्ट्रिय एकता सुदृढ गर्न सबैलाई मिलाएर लानुपर्ने बताए। उनले अाफूले सहकार्य गर्दा कसैसँग राष्ट्रिय हित विपरित सम्झौता नगर्ने प्रतिबद्धता समेत जनाए।प्रधानमन्त्रीले राष्ट्रिय स्रोत साधन भएर पनि गरीब हुनुपर्ने र सम्पन्न हुने नाममा राष्ट्रियतामाथि खेलबाड गर्ने दुवै प्रवृत्ति रहेको भन्दै आफू दुवै अतिबाट बचेर सन्तुलित ढंगले अगाडि बढ्ने बताए। भेटमा प्रधानमन्त्रीले माथिल्लो कर्णालीको पिटिएको बेला माओवादी केन्द्र प्रतिपक्षमा रहेको जानकारी गराउँदै माथिल्लो कर्णालीको विषयमा माओवादी केन्द्रको असहमति रहेको जानकारी गराएका थिए। भेटमा पूर्व गर्भनर डा दिपेन्द्रबहादुर क्षेत्री, विज्ञहरु प्राडा हरि पण्डित, डा गोपाल सिवाकोटी चिन्तन, डा द्धारिकालाल ढुंगेल, रत्नसागर श्रेष्ठ, लोकबहादुर रावत, भरतबहादुर शाही, डा मंगल बिश्वकर्मा लगायतले निजगढकाठमाडौं द्रुतमार्ग, माथिल्लो कर्णाली, अरुण तेस्रो, उपल्लो मस्र्याङ्दी जलविद्युत आयोजना लगायतका राष्ट्रिय आयोजनाहरु नेपाली लगानीमा नै निर्माण गर्न प्रधानमन्त्रीको ध्यानाकर्षण गराएका थिए।"
संविधान संशोधनको प्रक्रिया छिट्टै अघि बढ्छ,"काठमाडौंः कानुन मन्त्री अजय शंकर नायकले असन्तुष्ट दलहरुका माग सम्बोधन गर्न सरकारले छिट्टै संशोधन प्रस्ताव अघि बढाउने बताएका छन्। रिपोर्टर्स क्लब नेपालले सोमबार गरेको साक्षात्कारमा मन्त्री नायकले भने,समय तोक्दिन, तर छिट्टै संशोधन प्रस्ताव अघि बढ्छ, दलहरुवीच आन्तरिक छलफल चलिरहेको छ, एउटा निष्कर्ष आएपछि यो प्रक्रिया अघि बढ्छ। संविधान संशोधनमा एमालेले नसघाउने निर्णय गरेको छ नि भन्ने पत्रकारको जिज्ञासामा उनले भने,एमाले पनि यो देशको जिम्मेवार पार्टी, उसले सहयोग गर्छ भन्नेमा म चाहीँ आशावादी छु। उनले एमालेका नेताहरुले राष्ट्रिय नेताको भूमिका निर्वाह गर्नुपर्ने समेत बताए। संविधानप्रति असन्तुष्ट मधेसी मोर्चासँग भएको तीन बुँदे सहमति कार्यान्वयनतर्फ उन्मुख रहेको मन्त्री नायकले बताए। उनले स्थानीय निकायको निर्वाचनका सम्बन्धी बनेको विद्येयक संशोधन गरेर गृहमन्त्रालयमा पेश गरेको समेत जानकारी दिए। उनले भने,अहिले स्थानीय निकायको चुनाव हुन्छ कि हुँदैन भनेर व्यापक चर्चा भएको छ, चुनावका लागि राष्ट्रिय सहमति आवश्यक छ, सरकार अहिले त्यसकै गृहकार्यमा जुटेको छ।"
प्रधानमन्त्री प्रचण्ड र राष्ट्रसंघीय संयोजकबीच भेटवार्ता,"काठमाडाैं: प्रधानमन्त्री पुष्पकमल दाहाल प्रचण्ड र संयुक्त राष्ट्र संघीय आवासीय संयोजक तथा युएनडिपीका आवासीय प्रतिनिधि भलेरिया जुलिएण्डबीच भेटवार्ता भएको छ। सोमबार प्रधानमन्त्रीको कार्यालय सिंहदरबारमा भएको भेटमा जुलिएण्डले प्रधानमन्त्रीलाई बधाई ज्ञापन गर्दै कार्याकाल सफलताको शुभकामना दिएका थिए। भेटमा जुलिएण्डले समसामयिक राजनीति र सरकारका योजनाबारे चासो राखेको प्रधानमन्त्रीको निजी सचिवालयले जनाएको छ। भेटमा प्रधानमन्त्रीले नेपालको शान्ति प्रक्रियामा संयुक्त राष्ट्र संघले गरेको सहयोगको प्रशंसा गरेका थिए। प्रधानमन्त्री प्रचण्डले संविधानको कार्यान्वयन, शान्ति प्रक्रियाको पूर्णता, भूकम्पपछिको पूनर्निर्माण, सुशासन र राहत, ठूला प्रोजेक्टहरुको सञ्चालन र समृद्धिको जग बसाल्न नयाँ सरकार क्रियाशील भएको जुलिएण्डलाई जानकारी दिएका थिए।"
राष्ट्रियताका सवालमा लड्ने वा आत्मसमर्पण के गर्ने भन्ने विन्दुमा छौंं,"काठमाडौंः नेकपा माओवादी केन्द्रका नेता रामबहादुर थापा बादलले अहिले देश बाह्य हस्तक्षेपको दलदलमा फसेकाले आफ्नो पार्टी राष्ट्रिय मुद्दामा निर्णायक विन्दुमा रहेको बताएका छन्। विदेशीले सिधै आफै उपस्थित नभएर देशभित्रैबाट एजेन्ट खडा गरेर विकासोन्मुख मुलुकहरुमा शासनसत्ता चलाउँदै आइरहेको बताउँदै बादलले त्यस्ता एजेन्टहरुलाई परास्त गर्नुको विकल्प आफूहरुसँग नरहेको बताएका हुन्। बहिर्गमित जनमुक्ति सेना र हाम्रो मुद्दा विषयक अन्तरक्रिया कार्यक्रमलाई सोमबार राजधानीको संवाद डबलीमा सम्बोधन गर्दै बादलले सरकारको नेतृत्व गरिरहँदा पनि माओवादी केन्द्रसामू राष्ट्रियताबारे लड्ने कि आत्मसमर्पण गर्ने? भन्ने विषय मुख्य चुनौति बनेर देखा परेको बताए। उनले माओवादी केन्द्र सत्ताको नेतृत्वमा पुगेलगत्तै बाह्य शक्तिको स्वार्थमा राष्ट्रघाती सन्धिसम्झौताको चाङ लागेको बताए। यो सबै राष्ट्रघाती, जनघाती परिस्थिति चिर्न सकिन्छ कि सकिँदैन? पार्टीसामू ठूलो चुनौति आएको छ, उनले भने। अर्को प्रसंगमा नेता बादलले काठमाडौंतराई फास्ट ट्रयाक, अपर कर्णाली र राष्ट्रिय सुरक्षामा विदेशी स्वार्थमा प्रस्तावहरु आइरहेको बताए। बादलले भने,हाम्रो पार्टी राष्ट्रियता, जनअधिकार र जनजीविकाको मुद्दामा मनोगत र विचलित भएको कुरा साँचो हो। यी विषय जनताका शत्रु हुन्। यो अवस्था चिर्न पार्टीले सरकारको नेतृत्व गरेको हो। कसैले भर्याङ हालिदिएर पुगेको होइन। उनले जनयुद्धमा तत्कालीन शाही सेनालाई चुनौति दिँदै राजतन्त्र हटाउन सफल थुप्रै जनमुक्ति सेनालाई अयोग्यको संज्ञा दिएर समायोजनबाट बाहिर पठाएर राज्यले अपराध गरेको बताए।"
सरकार भारतको इशारामा चलिरहेको छ,भक्तपुरः नेपाल मजदुर किसान पार्टीका अध्यक्ष नारायणमान विजुक्छेले वर्तमान सरकार भारतको इशारमा चलेको आरोप लगाएका छन्। रफत सञ्चार क्लबले भक्तपुरमा गरेको साक्षात्कार कार्यक्रममा विजुक्छेले सरकारका पछिल्ला कदमले नेपालको हरेक निर्णयको चाँबी भारतसँग भएको समेत प्रष्ट हुँदै गएको बताएका छन्। उनले नेकपा माओवादी केन्द्रका अध्यक्ष प्रचण्ड नेतृत्वको सरकार गठनसँगै जसरी विशेषदूतका रुपमा उपप्रधानमन्त्री विमलेन्द्र निधिलाई पठाउनु गलत भएको बताए। उनले कुस्ती खेल्न पठाउनु पर्ने व्यक्तिलाई सरकारको दूतको रुपमा पठाउनु प्रधानमन्त्रीको त्रुटि भएको आरोप लगाए। दक्षिण एसिसामा जसरी संयुक्त सेनाको फौज बनाउने र त्यसको प्रमुख भारतकै सेनाको पदाधिकारी रहने तयारी भारतले गरिरहको भन्दै विजुक्छेले अन्य देश स्वतन्त्र र सार्वभौम भन्ने शब्दमा मात्र सीमित रहने बताए। उनले पहिलेकै १४ अञ्चल ७५ जिल्लाका आधारमा निर्वाचन नगरिए दुई तीन वर्षसम्म पनि स्थानीय निर्वाचन हुन नसक्ने दाबी गरे। तीनवटा निर्वाचन एकै समयमा गर्न नसकिने निर्वाचन आयोगले समेत बताइसकेका बेला सरकार लिंडे ढिपिमा लागिरहेको उनको भनाइ छ।
पूर्व सांसद कार्कीको निधनप्रति शोक प्रस्ताव पारित,काठमाडौ: व्यवस्थापिकासंसद्ले पूर्व सांसद बालाराज कार्कीको निधनप्रति शोक प्रस्ताव पारित गरेको छ। बैठकले पूर्व कार्कीको निधनप्रति एक मिनेट मौनधारण गर्नुका साथै उहाँको दिवङ्गत आत्माको चिर शान्तिको कामना गर्दै शोकसन्तप्त परिवारप्रति समवेदना प्रकट गरेको छ। पूर्व सांसद कार्कीको यही भदौ १० गते उपचारका क्रममा ८३ वर्षको उमेरमा राजधानीमा निधन भएको थियो । विसं २०१७ देखि नेपाली काँग्रेसमा प्रवेश गर्नुभएका उहाँ २०४८ सालको प्रतिनिधिसभा निर्वाचनमा ओखलढुङ्गा क्षेत्र नं १ बाट निर्वाचित भएका थिए। पूर्व सांसद कार्की २०३१ सालबाट भारत प्रवास बसी स्व गिरिजाप्रसाद कोइरालासँग २०३७ सालमा आममाफीपश्चात् स्वदेश फर्किएका थिए। रासस
चुनाव नभए संवैधानिक सङ्कट,"काठमाडौँः नेकपा (एमाले)का महासचिव ईश्वर पोखरेलले संविधानको कार्यान्वयनका लागि ओली सरकारले तयार गरेको कार्यतालिकाभित्र अहिलेको सरकारले स्थानीय तहको निर्वाचन गर्नुपर्ने बताएका छन् । पार्टीको स्कुल विभागले युवा संघ पदाधिकारी तथा केन्द्रीय सदस्यलाई एकसातादेखि सञ्चालन गरेको प्रशिक्षणको समापनमा बोल्दै महासचिव पोखरेलले करिब डेढ वर्षभित्र तीनवटा चुनाव गर्न नसकेमा संविधान कार्यान्वयन हुन नसक्ने बताए । चुनाव हुन नसके देशमा संवैधानिक सङ्कट निम्तिने उनको भनाई थियो । उनले ओली सरकारले मुलुकको राष्ट्रियतालाई उँचो पार्ने कार्य गरेकाले राष्ट्रिय तथा अन्तर्राष्ट्रिय शक्ति केन्द्रले राष्ट्रको स्वाधीनतालाई कमजोर बनाउन सरकार ढालेको जीकिर गरे । युवा सङ्घका अध्यक्ष राजीव पहारी, उपाध्यक्ष दिलु पन्त, प्रवक्ता प्रभातविक्रम कटुवाललगायतले यस किसिमको प्रशिक्षणले युवालाई परिपक्व तथा परिस्कृत बनाउने विचार व्यक्त गरेका थिए । समाज निर्माणमा माक्र्सवादी शिक्षालाई समयसापेक्ष ढङ्गले उपयोग गर्नुपर्ने विचार उनीहरुको भनाई थियो । तुल्सीलाल स्मृति प्रतिष्ठानमा यही भदौ ७ गतेदेखि सञ्चालन भएको उक्त प्रशिक्षणमा सैद्धान्तिक, दार्शनिक आधार, बहुदलीय जनवाद, माक्र्सवाद, सीप, कला, संस्कृतिलगायत विषयमा प्रशिक्षण दिइएको थियो ।"

शीर्षक,विवरण
राप्रपाको भविष्य,"आदर्श र सिद्धान्तको राजनीति व्यावहारिक राजनीति' बाट विस्थापित हुँदैछ । कतिपय राजनीतिक चिन्तकले राजनीतिमा आदर्श र सिद्धान्तवादले मृत्युवरण गरेको अथवा त्यो असान्दर्भिक बनिसकेको घोषणासमेत गरेका छन् । निश्चय पनि राजनीति, राज्य सञ्चालन र जनताको आकांक्षा पूर्तिको साधन या माध्यम भएकाले त्यसलाई व्यावहारिकताको कसीमा हेरिनैपर्छ, तर व्यवहारवाद' को संकीर्ण र स्वच्छन्द अनि व्यक्तिपरक कसीमा मात्र राजनीति सञ्चालन गर्ने हो भने त्यो सत्ता प्राप्तिको सिँढी मात्र बन्न जान्छ । अनि राजनीतिक नेतृत्व स्वच्छन्द बन्न जान्छन् । नेपालमा संक्रमणकालीन राजनीति शुद्ध रूपले सत्ताकेन्द्रित र परचालित बन्न पुगेका छ । नीति, सिद्धान्त र आदर्श या आस्था बोकेर देखा परेका दलहरू पानीको फोकाजसरी फुट्दै विलिन हुन थालेका छन् । नारायणमान बिजुक्छे खुलेरै विदेशी हस्तक्षेपको विरोध गर्छन्, तर बाह्रबुँदेलाई अस्वीकार गर्नुपर्छ र त्यसबाट परचालित बन्न पुगेको नेपालको सत्ता र राजनीतिबारे अन्तिम निर्णयको अधिकार नेपाली जनतालाई तत्काल सुम्पिनुपर्छ भन्न सक्दैनन् । चित्रबहादुर केसी संघीयताको विरोध गर्दा अग्रपंक्तिमा देखा पर्छन्, तर संघीयता बोकेको संविधानअन्तर्गत मन्त्री पद स्विकार्छन् । ०६३ को परिवर्तनलगत्तै सत्ताको प्रतिशोधको निशाना बनेका कमल थापाले आन्तरिक र बाह्य अनुमोदनमा सिर्जित तत्कालीन लहरविरुद्ध उभिँदै दोस्रो संविधानसभामा संवैधानिक राजतन्त्र, विकेन्द्रीकृत शासन व्यवस्था तथा सनातनी हिन्दु राष्ट्रका नाममा मत मागे, जनताले चौथो ठूलो दलका रूपमा स्थापित गरे, उनकै राप्रपा नेपाललाई । त्यसको दुई वर्षपछि पूर्वपञ्चहरूकै नियन्त्रणमा रहेको तर गणतन्त्र' अपनाएको राप्रपासँग एकाकार भई पार्टीको आकारलाई व्यापकता दिन सफल भए र त्यो विस्तारित दलले पनि नेता स्वीकार गर्यो उनलाई । राजतन्त्रलगायतका नीतिगत विषयमा एकीकृत दलको संस्थागत धारणा आउन बाँकी नै छ, तर पार्टीको एकीकरण र केन्द्रीय समितिलगायत आन्तरिक निर्वाचनमा विजयीहरूको मान्यता र सूची हेर्दा चार वर्षअघि जनतासमक्ष राप्रपा नेपालले प्रस्तुत गरेका मान्यता रुचाउनेहरूको बहुमत स्पष्ट देख्न सकिन्छ त्यसमा । तर ती नीतिसँगै नेतृत्व तहको कार्यशैली, आन्तरिक प्रजातन्त्रको अभ्यास र नेता या नेतृत्वभन्दा माथि दलीय र राष्ट्रिय स्वार्थको प्रधानता देखिएन भने ०६३ यताको राजनीतिमा देखिएको विकृति सुधारिने छैन । राप्रपाले एउटा वैकल्पिक मान्यता र चरित्र अँगालेर आफूलाई प्रस्तुत गरेको थियो तीन वर्षअघि, तर त्यो छवि कायम छ अब ? एकतापछि राप्रपाको निर्णय चुनौतीपूर्ण बनेको थियो राप्रपाका तर्फबाट मन्त्रिपरिषद्मा रहिआएकालाई फिर्ता बोलाउने या राप्रपा नेपाल पृष्ठभूमिबाट आएकाको लागि थप कोटा माग्ने ? शुक्रबार थापा र दिलनाथ गिरी मन्त्रिपरिषद्मा प्रवेशपछि राप्रपा बुझिँदो रूपमा संघीय, गणतान्त्रिक, धर्म निरपेक्ष संविधानको बफादार अंश बन्न पुगेको छ । आदर्श र मान्यता व्यवहारवाद' को खोलमा विलिन भएका छन् । तर कुनै पनि पार्टी आन्तरिक प्रजातान्त्रिक अभ्यासबिना गणतान्त्रिक' बन्न सक्दैन । किनकि गणतन्त्रले सामूहिक आत्मनिर्णयमार्फत जनतालाई सशक्त बनाउने प्रक्रिया र मान्यतामा सम्झौता गर्दैन । राप्रपाकै संस्थापक नेता र प्रबुद्ध व्यक्तित्व डा प्रकाशचन्द्र लोहनीले एकतापछि एकतर्फी रूपमा थापाले मन्त्रिपरिषद्मा जाने निर्णय गरेको आरोपका साथ पार्टी परित्याग गरेका छन् । सम्भवतः यो मान्यता बोक्नेमा उनी एक्ला छैनन् पार्टीमा । सिद्धान्तमाथिको सम्झौताले पद दिन सक्छ, तर दीर्घकालमा प्रतिष्ठा र स्वीकार्यता दिने छैन पार्टी र उसको नेतृत्वलाई ।"
नागरिकता चकलेटझैँ बाँड्न मिल्दैन',"भैरहवाः एमाले अध्यक्ष केपी शर्मा ओलीले बोर्डरमा पर्यटकलाई स्वागत गर्न चकलेट दिएजसरी जोसुकैलाई नागरिकता बाँड्न नसकिने बताएका छन् । भैरहवामा आइतबार आयोजित मेचीमहाकाली जागरणसभामा ओलीले सिमानामा बसेर पर्यटक वा जोसुकैलाई नागरिकता दिन नमिल्ने बताएका हुन् । नागरिकता चकलेट होइन, बोर्डर (सीमानाका) मा बसेर पर्यटक वा जोसुकैलाई चकलेट बाँडेझैँ गरी बाँड्न पाइँदैन', उनले भने, संविधान संशोधन प्रस्ताव कुनै पनि हालतमा पास हुन र सफल हुन दिँदैनौं । प्रचण्ड नेतृत्वको सरकारले सुरुमै बुद्धभूमि ५ नम्बर प्रदेशलाई टोक्ने काम गरेको छ । हामी यस प्रदेशबाट मधेस र पहाड अलग गर्न दिँदैनौं । विदेशी दलाल रिझाउन स्वाभिमानी जनतालाई लडाउने र टुक्याउने अधिकार कसैको छैन ।' आफूहरू राष्ट्रिय एकताको पक्षमा अडिग रहेको बताउँदै उनले चन्द्र र सूर्य रहेसम्म मुलुकको झन्डा फेर्न र शिर निहुरिन नदिने दाबी गरे । एमालेले देशभक्ति, राष्ट्रियता, स्वाभिमान, विकासप्रेमी अभियान लिएर मेचीमहाकाली जागरण अभियानमा हिँड्दा मधेसी र अन्य दल किन थर्कमान हुनुपरेको छ ? ' उनले प्रश्न गरे । प्रचण्ड प्रधानमन्त्री भएपछि दिनदिनै सडक दुर्घटना भएको भन्दै उनले अलच्छिनको संज्ञा दिए । सप्तरी घटना गराउनमा सरकार नै दोषी रहेको र उसको कार्यशैलीले आशंका पैदा गरेको उनले बताए । नयाँ शक्ति नेपाललाई बुद्धि बिग्रिएकाको समूहको संज्ञा दिँदै उनले भने, त्यो बुद्धि बिग्रिएका भ्रष्ट बुद्धिजीवीको संगठन हो ।' सभामा उपाध्यक्ष वामदेव गौतमले मधेसी मोर्चा, कांग्रेस र माओवादीलाई लक्ष्य गरी उत्तेजक भाषण गरेका थिए । गौतमले प्रधानमन्त्रीको काम हेर्ने हो भने उनलाई सात जुनीसम्म जेल हाल्नुपर्ने बताए । एमालेलाई मधेसमा छिर्न नदिने मोर्चाको चेतावनीप्रति आक्रोश पोख्दै पूर्वउपप्रधानमन्त्री गौतमले भने, के यो तराई मधेस महन्थ ठाकुर, राजेन्द्र महतो र उपेन्द्र यादवका आमाले पेट बोकेर जन्माएको थलो हो ? ' मधेसी मोर्चाका नेताले मधेसमा एमालेलाई प्रवेश गर्न निषेध गरेकोप्रति दुःख व्यक्त गर्दै उनले भने मधेसी मोर्चा नेपाली हुन् कि भारतीय भन्ने टुंगो लगाउनुपर्यो ? ' अहिलेसम्मकै ठूलो सभा' एमालेले जारी मेचीमहाकाली अभियानअन्तर्गत आइतबार भैरहवामा आयोजित सभा अहिलेसम्मकै ठूलो भएको जनाएको छ । मधेसी मोर्चाको बन्दका बाबजुद हालसम्मकै धेरै सहभागिता भएको एमालेले दाबी गरेको हो । भैरहवाको अञ्चलापुरमा भएको सभामा पचासौं हजार सर्वसाधारण सहभागी थिए । आइतबार साँझ बुटवलमा पत्रकार सम्मेलन गरी एमालेले पहिलो चरणको अभियानपछि प्रदेश नम्बर २ मा दोस्रो चरणको अभियान सुरु गर्ने बताएको छ । अहिलेसम्मकै धेरै सहभागिता भैरहवामा जुटेको छ,' एमाले सचिव योगेश भट्टराईले भने, यसले उत्साह बढाउँदै लगेको छ ।' रुट फेरेर भैरहवा नवलपरासीको भूमहीमा आइतबार सभा सकिएसँगै सुरक्षा निकायले एमाले नेतालाई निर्धारित रुट परिवर्तन गरेर भैरहवा पठाएको थियो । संयुक्त मधेसी मोर्चाले विरोधका कार्यक्रम राखेपछि सुरक्षा निकायले नवलपरासीको भूमहीबाट परासी हुँदै भैरहवा जाने तयारीमा रहेका एमाले शीर्ष नेतालाई रुट परिवर्तन गरेर पठाएको हो । एमाले जिल्ला कमिटीले भैरहवा जाने क्रममा नवलपरासीको हकुईमा कार्यकर्ता भेटघाट र चियापानसमेत गरेको थियो । मोर्चाले बिथोल्न सक्ने सम्भावना देखिएकाले बुटवल हुँदै भैरहवा जाने व्यवस्था मिलाइएको जिल्ला प्रहरी उपरीक्षक राजेन्द्रप्रसाद चौधरीले बताए । शनिबार दिउँसो कावासोतीको आमसभालाई सम्बोधन गरेपछि अध्यक्ष ओली भने बैठकमा सहभागी हुन काठमाडौं गएका थिए । एमालेको राष्ट्रिय अभियानलाई बिथोल्न मधेसी मोर्चाले आइतबार सदरमुकाम परासी बन्द आह्वान गरेको थियो । एमालेले परासी हुँदै भैरहवा जाने कार्यक्रम तय गरेपछि मोर्चाले सदरमुकाम बन्द आह्वान गरेको हो । पाँच नम्बर प्रदेशबाट मधेस र पहाड अलग गर्न दिँदैनौं । विदेशी दलाल रिझाउन स्वाभिमानी जनतालाई लडाउने र टुक्याउने अधिकार कसैको छैन ।'  केपी ओली, अध्यक्ष, एमाले भूमहीमा आयोजित सभालाई एमाले वरिष्ठ नेता एवं पूर्वप्रधानमन्त्री झलनाथ खनालले सम्बोधन गरेका थिए । सभालाई सम्बोधन गर्दै खनालले आफूहरूलाई भारतीय हस्तक्षेप स्वीकार्य नभएको बताए । चीन र भारत दुवै छिमेकी राष्ट्र भएकाले उनीहरूका गतिविधि नेपालविरुद्ध हुन नहुने उनको भनाइ थियो । विदेशी हैकमका कारण देशको सीमा रक्षार्थ उभिएका नेपालीको हत्या भएको भन्दै राष्ट्रियताका लागि लाखौं नेपाली आहूति दिन तयार रहेको उनको दाबी थियो । मधेसका नाउँमा जातजाति लडाएर चुनाव बिथोल्न खोजेको मधेसी मोर्चाले सप्तरीमा एमालेका नेतालाई एकै चिहान बनाउन खोजेको प्रयासलाई सुरक्षाकर्मीले परास्त गरेको भन्दै प्रशंसा गरे । सभामा नेता माधवकुमार नेपाल, वामदेव गौतम, प्रदीप ज्ञवाली, ईश्वर पोखरेललगायतले सम्बोधन गरेका थिए । मोर्चा कार्यकर्ता पक्राउ एमाले सभालाई विफल पार्न आइतबार गाडी तोडफोड गरेको अभियोगमा मोर्चाका चार कार्यकर्तालाई नियन्त्रणमा लिइएको छ । मोर्चा कार्यकर्ताले भैरहवालुम्बिनी सडकखण्डको रमवापुरमा एक स्कुटीमा आगजनी र अर्को एक पल्सर मोटरसाइकल तोडफोड गरी क्षति पुर्याएका छन् । सिद्धार्थ नगरपालिका ७ का सरोज पुनको लु१५प ७५५८ नम्बरको स्कुटी जलेर क्षति भएको छ । प्रहरीले संघीय समाजवादी फोरम नेपालका केन्द्रीय सदस्य बसिद्दिन खान, सद्भावना पार्टीका नेता जमाल अहमद, राजकुमार यादव र फोरमका नजामुद्दिन मुसलमानलाई पक्राउ गरेको सद्भावना पार्टीका केन्द्रीय उपाध्यक्ष ओमप्रकाश यादव गुल्झारीले बताए ।"
स्थानीय तहका लागि ३९० कर्मचारी माग,"काठमाडौं: सङ्घीय मामिला तथा स्थानीय विकास मन्त्रालयले सङ्घीय संरचनाअनुसारका स्थानीय तहमा सञ्चालनका लागि सामान्य प्रशासन मन्त्रालयसँग ३९० कर्मचारी माग गरेको छ। सङ्घीय संरचनाअनुसार महानगरपालिका, उपमहानगरपालिका, नगरपालिका र गाउँपालिकामा कार्यालय प्रमुख भई कार्यालय सञ्चालन गर्नका लागि ३९० जना कर्मचारी माग गरिएको मन्त्रालयका सहप्रवक्ता मदन कोइरालाले जानकारी दिए। उनले अहिले भएका कर्मचारीले कार्यालय प्रमुख भई कार्यालय सञ्चालन गर्न नपुग भएकाले सामान्यसँग माग गरिएको बताए। अहिले स्थानीय तहका लागि मन्त्रालयसँग एक सहसचिव, ६३ उपसचिव र २९० शाखा अधिकृत रहेका छन् । स्थानीय मन्त्रालयका उपसचिव भरतकुमार शर्माका अनुसार माग गरिएका कर्मचारीमा सहसचिव तीन, उपसचिव १९६ र शाखा अधिकृत १९१ रहेका छन्। स्थानीय तहका लागि महानगरपालिकामा सहसचिव, उपमहानगरपालिका र नगरपालिकामा उपसचिव र गाउँपालिकामा शाखा अधिकृत रहने व्यवस्था छ। उनका अनुसार नयाँ माग गरिएका कर्मचारीले आगामी बिहीबारदेखि स्थानीय तहमा नयाँ कार्यकारी प्रमुख नियुक्त हुनेछन्। उपसचिव शर्माले कार्यालय प्रमुख नभएका कार्यालयमा जिल्ला समन्वय समितिका स्थानीय विकास अधिकारीले अहिले भएकामध्ये वरिष्ठ कर्मचारीलाई कार्यालय सञ्चालन गर्नका लागि निमित्त तोकिएको जानकारी दिए। सामान्य मन्त्रालयका सहसचिव महेश्वर न्यौपानेले तत्काल कार्यालय सञ्चालन गर्न र निर्वाचनका लागि ७५ उपसचिव र २९० शाखा अधिकृत स्थानीय मन्त्रालयलाई दिइसकेको जानकारी दिए। उनले बाँकी रहेका तीन सहसचिव र १२१ उपसचिवका पनि एकदुई दिनमा पठाउने बताए। नयाँ संरचनाअनुसार चार महानगरपालिका, १३ उपमहानगरपालिका, २४६ नगरपालिका र ४८१ गाउँपालिका रहेका छन् । रासस"
तौलिहवामा केपी ओलीको पुत्ला जलाइयो,तौलिहवाः संयुक्त लोकतान्त्रिक मधेशी मोर्चाका कार्यकर्ताले कपिलवस्तुको तौलिहवामा नेकपा एमालेका अध्यक्ष केपी शर्मा ओलीको पुत्ला दहन गरेका छन् । सोमबार मोर्चाका नेता कार्यकर्ताहरुले जिल्ला प्रशासन कार्यालय अगाडि एमाले विरुद्ध नारावाजी गर्दै ओलीको पुत्ला दहन गरेका हुन् । संविधान संशोधन मार्फत तराई मधेशका मुद्धाहरु संवोधन हुनु पर्ने उनीहरुले माग गरेका छन् । सो अवसरमा सप्तरी घटना राज्य पक्षबाट मधेसी जनतामाथि गरिएको नरसंहार भएको भन्दै मोर्चाका नेता कार्यकर्ताले संविधान संशोधन नहुन्जेल आफूहरुको आन्दोलन जारी रहने बताएका छन् ।
संशोधन प्रस्ताव निर्णायार्थ पेश भए सरकारबाट बाहिरिन्छाैं: उपप्रधानमन्त्री थापा,"काठमाडौंः उपप्रधान एवम् संघीय मामिला तथा स्थानीय विकासमन्त्री कमल थापाले संविधान संशोधन प्रस्तावलाई यथास्थितिमा संसदमा निर्णायार्थ पेश गरे आफूहरुले सरकारलाई दिएको समर्थन फिर्ता लिएर प्रस्तावको विपक्षमा मतदान गर्ने स्पष्ट पारेका छन्। थापाले आफ्नो पार्टी संविधान संशोधन प्रस्तावमा कुनैपनि द्विविधा र अस्पष्ट नरहेको बताए। उनले भने,हाम्रो पार्टी यो संशोधन प्रस्तावको विपक्षमा छ, यसको विपक्षमा मतदान गर्छ। तपाईहरु ढुक्क हुनुहोस्, अझ यो प्रस्तावलाई पारित गराउनका लागि सरकारले सदनमा निर्णायर्थ पेश गर्यो भने हामी त्यतिखेर सरकारबाट बाहिरिएर, सबै मन्त्रीहरुले राजिनामा दिएर प्रस्तावको विपक्षमा मतदान गर्छौं। राप्रपाका अध्यक्षसमेत रहेका मन्त्री थापाले आफ्नो पार्टीको संविधान संशोधन प्रस्तावबारे पूर्ववर्ती अडानमा कुनैपनि परिवर्तन नभएको जिकिर गरे। सोमबार रिपोर्टर्स क्लब नेपालले आयोजना गरेको साक्षात्कारमा उनले भने,प्रस्तावबारे पहिला जे अडान थियो, अहिलेपनि त्यही छ, म सरकारमा सहभागी हुँदैमा हाम्रो पार्टीको नीतिमा कुनैपनि परिवर्तन भएको छैन, अहिले संसदमा रहेको संविधान संशोधन प्रस्ताव पारित हुनुहुँदैन भन्ने पक्षमा हामी छौं। उनले संशोधन प्रस्तावको पक्षमा आफ्नो पार्टी नरहेको र यसको पक्षमा मतदान नगर्ने भनेर भनिसकेकोले अब कति पटक भन्नुपर्ने भन्दै प्रश्न तेर्साए। थापाले मधेस केन्द्रित दलहरुको माग पूरा गर्नको लागि आफू मन्त्री भएको दिनदेखि नै वार्ता तथा छलफललाई अघि बढाइसकेको जानकारी दिए। उनले भने,म मन्त्री भएको दुई दिन भयो, तर मैले मन्त्री भएकै दिनदेखि मधेश केन्द्रित दलहरुको माँग पूरा गर्नको लागि विशेष तयारी गरिसकेको छु, उहाँहरुसँगको छलफल तथा वार्तालाई तिव्रता दिएको छु, वार्ता भनेको गोप्य हुनुपर्छ, कसैलाई क्यामेरामा देखाएर बोल्ने कुरा होइन, आज वार्ता सफल हुन नसक्नुको कारण नै पब्लिसिटी गर्ने चलन भएकोले हो, यसले बैठकमा भएका कुराहरुलाईपनि बाहिर ल्याउने र छताछुल्ल पार्ने काम भएको छ, यसले वातावरण बनाउनुको सट्टा बिगारेको छ। उनले आफूले पहल गरेको वार्ता सफल हुनेमा विश्वस्त रहेको स्पष्ट पारे। उनले आफूहरु चुनावको सुनिश्चितताका लागि मात्रै सरकारमा सहभागी भएको स्पष्ट पारे। थापाले अब बैशाख ३१ गते नै निर्वाचन हुनेमा कसैले पनि कुनै शंका उपशंका गर्न नहुने बताए। उनले भने,निर्वाचन सम्पन्न गर्नको लागि युद्धस्तरमा काम भैरहेको छ, निर्वाचन आयोगलाई सबै सामाग्री जुटाइदिन्छौं। उनले भने,चुनाव निश्चित रुपमा हुन्छ, अब सबैलाई चुनावमा जुट्न म आग्रह गर्छु।"
चुनावबाटै शक्ति देखाउने एमाले नेताहरुको दावी,"दाङ: एमालेको मेचीमहाकाली अभियान अन्तर्गत मंगलवार दाङको लमहीमा आमसभा भएको छ । सभालाई सम्बोधन गर्दे केन्द्रीय नेताहरुले एमालेले आफ्नो शक्ति स्थानीय निर्वाचनमा देखाउने उद्घोष गरेका छन् । एमालेका बरिष्ठ नेताहरुले सभामा यस्तो उदघोष गरेका हुन्। एमालेसँग सत्ता पक्ष लगायतका दलहरु निर्वाचनमा जान डराइरहेको भन्दै सरकारले निर्वाचन गर्न आलटाल गरिरहेको आरोप समेत लगाए । एमाले सरकारले लोकप्रिय काम गर्दागर्दे अरुको इशारामा ढालिएकोप्रति आक्रोश पोख्दै त्यसको उत्तर एमालेले स्थानीय निर्वाचनको परिणाम मार्फत दिने बताए । कार्यक्रममा एमाले बरिष्ठ नेता झलनाथ खनालले देश, राष्ट्रियता लोकतन्त्र र संविधानको रक्षा एमालेले मात्रै गर्न सक्ने भन्दै निर्वाचनमा बहुमत ल्याएर सत्ता हातमा लिने दावी गरे । 'निर्वाचनबाट देशको रिमोट कन्ट्रोल हामीलाई (एमाले) आउछ' उनले भने, 'त्यसपछि एमालेको नेतृत्वमा देश सञ्चालनले गति पाउँछ ।' उनले त्यसका लागि निर्वाचनमा एमालेलाई सहयोग गर्न जनताँंग आग्रह गरे । उनले स्थानीय निर्वाचनमा एमाले बलियो शक्तिको रुपमा रहने र देशको रक्षामा लाग्ने वताए । नेता खनालले सप्तरीमा एमालेका नेताहरुको सामूहिक हत्या गर्न खोजिएको भन्दै एक दुईजना नेतालाई मार्ने षडेन्त्रले एमाले नसिद्धिने चेतावनी समेत दिए । नेता माधव कुमार नेपालले पनि निर्वाचनमा एमालेले आफनो शक्ति प्रर्दशन गर्ने वताए । उनले निर्वाचनमा बहुमत ल्याउने दावी समेत गरे । उनले देशमा एमालेको लोकप्रियता बढेको देखेर अन्य दलहरु अत्तालिनथालेको थालेको टिप्पणी गरे । 'एमालेले चुनाव जित्ने डरले सबै आत्तिएका छन' नेपालले भने, 'त्यही डरले निर्वाचनको लागि सरकार दोधारे भएको छ ।' तोकेको समयमा निर्वाचन नहुने अवस्था आए प्रधानमन्त्रीलाई कुर्सीमा बसिरहने अधिकार नहुने उनले वताए । त्यसो गर्ने हो भने दाहालले कुर्सी छोडुन् एमाले नेतृत्व गरेर चुनाव गराउन तयार छ, नेपालले भने । उनले मधेसी दलले विदेशीको चिन्ता र इसारामा काम गरिरहेका आरोप लगाए । सभालाई एमाले उपाध्यक्ष युवराज ज्ञवालीले पनि सम्बोधन गरेका थिए । उनले देशको शक्ती जनता भएको भन्दै राष्ट्रियताको रक्षाका लागि जनता तयार रहेको वताए । स्थायी समिति सदस्य शंकर पोख्रेलले स्थानीय निर्वाचन पछि एमालेको नेतृत्वमा सरकार बन्ने वताए । बीचैबाट फर्किए अध्यक्ष ओली दाङको कार्यक्रमलाई सम्बोधन गर्न हिडेका एमाले अध्यक्ष तथा पुर्व प्रधानमन्त्री केपी शर्मा ओली बीच बाटोबाटै राजधानी फर्किएका छन । मंगलवार दिउँसो दाङ हिडेका ओली कपिलबस्तुबाट राजधानी फर्किएका हुन । स्वास्थ्यमा समस्या आएपछि ओली दाङ नगइ काठमाडौँ फर्किएको एमाले दाङले जनाएको छ ।स्थानीय कार्यकर्ताले ओली आउने प्रचार गरेका थिए । सभामा ओली उपस्थित नभएपछि केही सहभागी आक्रोशित भएका थिए ।"
प्रधानमन्त्री प्रचण्डको अाग्रह अोलीद्वारा अस्वीकार,"काठमाडौंः नयाँ राजनीतिक परिस्थितिको विकास भएपछि प्रधानमन्त्री पुष्पकमल दाहाल प्रचण्डले संविधान संशोधनमा सकारात्मक बन्न गरेको अाग्रहलार्इ प्रमुख प्रतिपक्षी दल नेकपा एमालेका अध्यक्ष केपी शर्मा ओलीले पुन: अस्वीकार गरेका छन्। राप्रपा अध्यक्ष कमल थापालार्इ सरकारमा सहभागी गराइसकिएको र फोरम लोकतान्त्रिकलार्इ पनि सरकारमा सहभागी गराएर संविधान संशोधनमा दुर्इ तिहाइ बहुमत जुटाउने प्रयासमा रहेका प्रधानमन्त्री प्रचण्डले अोलीलार्इ सोमबार साँझ अाफ्नै निवासमा बोलाएर छलफल गरेका थिए। प्रधानमन्त्रीका प्रेस सल्लाहकार गोविन्द अाचार्यले भने,'संविधान संशोधन गरेर जाउँ भनेर प्रधानमन्त्रीले जोड दिनु भयो। एमाले अध्यक्ष अोलीले पुरानै अडान दोहोर्याउनु भयो।' एमाले संविधान संशोधनको विपक्षमा उभिदै अाएको छ। दुई नेताबीच बैठकमा स्थानीय तहको निर्वाचनलगायतका समसामयिक विषयमा पनि छलफल भएको अाचार्यले बताए। एमाले अध्यक्ष ओली मेची महाकाली राष्ट्रिय अभियान अन्तर्गत कपिलबस्तुको जितपुरमा आयोजित सभालाई सोमबार सम्बोधन गर्ने कार्यक्रम रहेपनि विशेष कामका लागि भन्दै अाइतबार साँझ काठमाडौं फर्किएका थिए।"
कार्यकारी राष्ट्रपतिको एजेण्डा छोडेका छैनौँ: प्रधानमन्त्री,"काठमाडौ: प्रधानमन्त्री पुष्पकमल दाहाल 'प्रचण्ड'ले प्रत्यक्ष निर्वाचित कार्यकारीको व्यवस्थासहितको राज्य प्रणाली आफ्नै पार्टीको प्रमुख एजेन्डा भएको बताएका छन् । उनले भने, 'यो हाम्रो जनयुद्धबाट संसदीय प्रणालीमा आएपछिको राजनीतिक धार हो ।' नयाँ शक्ति नेपालले सोमबार बुझाएको ज्ञापनपत्र बुझ्दै प्रधानमन्त्रीले प्रत्यक्ष निर्वाचित कार्यकारीको एजेन्डा आफू र आफ्नो पार्टीले विगतदेखि नै अगाडि सार्दै आएकोले त्यसको पक्षमा आफू रहेको बताएका हुन् । उनले सहमतिका आधारमा संविधान जारी गर्नुपर्ने बाध्यताको बीचमा सो एजेन्डालाई कायम राख्न 'नोट अफ डिसेन्ट' सहित आफूले संविधानमा हस्ताक्षर गरेको र सो एजेन्डामा हाल पनि उत्तिकै प्रतिबद्ध रहेको बताए । संविधान निर्माणमा सहयोग पुर्याउने लक्ष्यका साथ आठ बुँदे 'नोट अफ डिसेन्ट' लेखे पनि एजेन्डामा सम्झौता नगरिएको उल्लेख गर्दै आजै एजेन्डा सम्झाउन आएकोमा प्रधानमन्त्री दाहालले नयाँ शक्तिलाई धन्यवाद समेत दिए । व्यवस्थापिकासंसदमा सो एजेन्डाको पक्षमा दुई तिहाइ पुर्याउने अवस्था नभएकाले तत्काल सो एजेन्डा पारित हुने सम्भावना नरहेको भन्दै प्रधानमन्त्रीले त्यसका लागि मिलेर अगाडि बढ्न आफू र आफ्नो पार्टी तयार रहेको उल्लेख गरेको जानकरी उनका प्रेस सल्लाहकार गोविन्द आचार्यले दिए । प्रधानमन्त्रीले सरकारले स्थानीय तहको निर्वाचनको मिति घोषणा भएकाले त्यसलाई सफल बनाउन सबै पक्षले सार्थक सहयोग गर्नुपर्नेमा जोड दिए । नयाँ शक्ति पार्टीका संयोजक एवं पूर्वप्रधानमन्त्री डा बाबुराम भट्टराईको नेतृत्वमा गएको प्रतिनिधिमण्डलले प्रत्यक्ष निर्वाचित कार्यकारी प्रमुखको व्यवस्था, समानुपातिक तथा समावेशी आधारमा निर्वाचन गर्नुपर्ने लगायत विषयमा माग राख्दै संकलन गरेको हस्ताक्षर बुझाएको थियो ।"
बानियाँलार्इ गृह र जगेबुलार्इ पशुपंक्षीमा सारियो,"काठमाडौँ: स्थानीय विकास राज्यमन्त्री रहेका श्रीप्रसाद जगेबुलाई पशुपक्षी विकास मन्त्रालयमा सारिएको छ । प्रधानमन्त्री पुष्पकमल दाहाल 'प्रचण्ड'ले सङ्घीय मामिला तथा स्थानीय विकास राज्यमन्त्री रहेका श्रीप्रसाद जगेबुलाई सोमबार पशुपक्षी विकास मन्त्रालयको राज्यमन्त्रीको कार्यभार सुम्पेका छन् । सङ्घीय मामिला तथा स्थानीय विकास मन्त्री रहेका हितराज पाण्डेलाई हटाएर उपप्रधानमन्त्री सहित राप्रपा अध्यक्ष कमल थापालाई मन्त्री बनाइएपछि राज्यमन्त्री जगेबुलाई पशुपक्षी विकास मन्त्रालयमा सारिएको प्रधानमन्त्रीका प्रेस सल्लाहाकार गोविन्द आचार्यले जानकारी दिएका छन् । यस्तै संस्कृति, पर्यटन तथा नागरिक उड्डयन राज्यमन्त्री इन्द्रबहादुर बानियाँलाई प्रधानमन्त्रीले गृहराज्यमन्त्रीको जिम्मेवारी दिएका छन् । सो मन्त्रालयमा राप्रपाका दिलनाथ गिरी मन्त्री भएका छन् र राज्यमन्त्रीमा सोही पार्टीका परशुराम तामाङ मन्त्री भएर आएपछि राज्यमन्त्री बानियाँलाई गृह राज्यमन्त्रीको जिम्मेवारी दिइएको हो । रासस"
चीन भ्रमणका लागि प्रधानमन्त्री प्रचण्ड परामर्शमा,"काठमाडौंः नेकपा माओवादी केन्द्रका अध्यक्ष पुष्पकमल दाहाल प्रचण्डले दोस्रो पटक प्रधानमन्त्री भएपछि पहिलो पटक चीन भ्रमणका लागि परामर्श थालेका छन्। आगामी चैत १० गतेदेखि चीनको हेनान प्रान्तस्थित बोअाअो हुन लागेको एसियाको अबधारणामा स्वतन्त्र व्यापार र विश्वव्यापीकरण विषयक छलफलमा सहभागी हुन चीनले निमन्त्रणा पठाएपछि प्रधानमन्त्री प्रचण्डले परामर्श थालेका हुन्। सो सम्मेलन चैत १३ गते सकिने छ। प्रधानमन्त्री प्रचण्डले सोमबार उपप्रधानमन्त्रीद्वय विमलेन्द्र निधि र कृष्णबहादुर महरा, परराष्ट्रमन्त्री प्रकाशशरण महत र परराष्ट्र सचिव शंकरदास बैरागीसँग परामर्श गरेका थिए। प्रधानमन्त्री प्रचण्डका प्रेस सल्लाहकार गोविन्द अाचार्यका अनुसार चीन भ्रमणका लागि परामर्श भइरहेको छ। प्रधानमन्त्री प्रचण्डले अाफूलार्इ अाएको चीन भ्रमणका बारेमा एमाले अध्यक्ष केपी अोलीसँग पनि छलफल गरेका छन्। अोली प्रधानमन्त्री रहेका बेला भएका समझदारीलार्इ कार्यान्वयनमा लैजान चीनले जोड दिँदै अाएको छ। आफूलाई चीनबाट भ्रमणका लागि निमन्त्रणा आएको जानकारी प्रधानमन्त्री प्रचण्डले आफ्नो पार्टीका नेताहरुलाई सोमबार अनौपचारिक रुपमा जानकारी गराएका थिए। यसबारेमा चिनियाँ दूतावास र परराष्ट्र मन्त्रालयले गृहकार्य गरी औपचारिक रुपमा भ्रमणको मिति तय हुने प्रधानमन्त्री प्रचण्डका एक सल्लाहकारले जानकारी दिए। चिनियाँ राजदूतावास स्रोतका अनुसार प्रधानमन्त्री प्रचण्डले भ्रमण गर्ने निश्चित भएपनि मिति तय भइसकेको छैन। प्रधानमन्त्री हुने वेलामा प्रचण्डका कार्यशैलीप्रति असन्तुष्ट रहँदै आएको चीन पछिल्ला दिनमा नरम बनेको थियो। प्रचण्ड प्रधानमन्त्री भएपछि सेप्टेम्बर १५ मा भारतको औपचारिक भ्रमणमा र अक्टुबर १५ मा ब्रिक्स सम्मेलनमा भाग लिन भारत गएका थिए। प्रधानमन्त्री प्रचण्डका जनसम्पर्क सल्लाहकार रामदीप अाचार्यका अनुसार असन्तुलित परराष्ट्र सम्बन्धलार्इ सन्तुलित बनाउने मामिलामा प्रधानमन्त्री निरन्तर लागि रहेका छन्। प्रचण्ड प्रधानमन्त्री भएलगत्तै उपप्रधानमन्त्री कृष्णबहादुर महरालार्इ अाफ्नो विशेष दूत बनाएर चीन भ्रमणमा पठाएका थिए भने अर्का उपप्रधानमन्त्री विमलेन्द्र निधिलार्इ भारत भ्रमणमा पठाएका थिए। चीनले काँग्रेस सभापति शेरबहादुर देउवालाई पनि चीन भ्रमणको निमन्त्रणा दिएको छ।"
यी हुन् ०७४ सालका प्रस्तावित सार्वजनिक विदा र पर्व,"काठमाडौं: नेपाल एकीकरणका अगुवा पृथ्वीनारायण शाहको जन्मजयन्ती पुस २७ गते सार्वजनिक विदा दिने प्रस्ताव नल्याएपछि ०७४ सालमा दिइने सार्वजनिक पर्व एवं सट्टा विदा र कार्यालय समय निर्धारण गर्ने सम्बन्धी प्रस्ताव अस्वीकृत भएको छ। गृहमन्त्रालयको सो प्रस्ताव परिमार्जन गरी पुस २७ गते पृथ्वी जयन्तीका दिन सार्वजनिक विदा दिने गरी प्रस्ताव नल्याएसम्म पारित गर्न नसकिने अडान केही मन्त्रीले लिएपछि सो प्रस्ताव मन्त्रिपरिषदबाट अस्वीकृत भएको हो। एक मन्त्रीका अनुसार आपूर्ति मन्त्री दीपक बोहोराले पृथ्वी जयन्तीको दिन सार्वजनिक विदा दिने प्रस्ताव ल्याउनु पर्ने माग गरेपछि सो प्रस्ताव पारित नभएको हो। उहाँले पृथ्वीजयन्तीको विषय उठाउनुभयो,अरु केही बिषय पनि मिलाउनु पर्ने देखिएकोले त्यो प्रस्ताव पारित नभएको हो,ती मन्त्रीले अन्नपूर्णसँग भने। गृहमन्त्री बिमलेन्द्र निधिले फागुन १७ गते स्वीकृत गरी फागुन २२ गते आइतवारको मन्त्रिपरिषद् बैठकमा छलफलका लागि प्रस्ताव गरिएको थियो। गत पुसमा पनि मन्त्रिपरिषद् बैठकमा सहरी विकास मन्त्री अर्जुननरसिंह केसीले पृथ्वी जयन्तीमा विदा दिनु पर्ने माग राखेका थिए तर उनको मागको सुनुवाइ भएको थिएन । गृहमन्त्रालयको प्रस्ताव अनुसार मजदुर दिवस बैशाख १८ गते सोमबार,गणतन्त्र दिवस जेठ १५ गते सोमबार,निजामति सेवा दिवस भदौ २२ गते बिहीबार, संविधान दिवस असोज ३ गते मंगलबार,अन्तराष्ट्रिय अपाङग दिवस मंसिर १७ गते,शहीद दिवस माघ १६ गते मंगलबार,राष्ट्रिय प्रजातन्त्र दिवस फागुन ७ गते सोमबार, अन्तर्राष्ट्रिय महिला दिवस फागुन २४ गते बिहीबारका लागि प्रस्ताव गरिएको छ। गृह मन्त्रालयले मन्त्रिपरिषदमा पेश गरेको प्रस्तावमा वुद्ध जयन्ती बैशाख २७ गते बुधवार, श्रीकृष्ण जन्माष्टमी साउन ३० गते सोमबार,नेपाली सिख धर्मालम्बीले मनाउने गुरु नानक जयन्ती कात्तिक १८ गते शनिवार,किराँत धर्मालम्बीले मनाउने फाल्गुनन्द जयन्ती कात्तिक २५ गते,जैन धर्मालम्बीले मनाउने महावीर जयन्ती चैत १५ गते र चैत ११ गते रामनवमी निर्धारण गरिएको उल्लेख छ । प्रस्तावमा विदेशस्थित नेपाली नियोगहरुले सम्बन्धित मुलुकका सार्वजनिक विदाहरुलाई समेत दृष्टिगत गरी बढीमा १८ दिनसम्म सार्वजनिक विदा आफैले व्यवस्थापन र समायोजन गर्न सक्ने व्यवस्था गरिएको छ । प्रस्तावमा अस्पताल, रोपवे, टेलिफोन, प्रहरी, अध्यागमन, थाना, प्रहरी,फायर ब्रिगेड,टक्सार, रेडियो नेपाल, नेपाल टेलिभिजन, मुद्रण विभाग,हुलाक,आकाशवाणी जस्ता आकिस्मक सेवा प्रदान गर्ने मन्त्रालय,बिभाग तथा कार्यालयहरुले सार्वजनिक विदाका दिनमा समेत काम काज गर्नु पर्ने हुँदा त्यस्ता कार्यालयहरुमा दैनिक काम नरोकिने गरी सार्वजनिक विदाका दिन काम गरेवापत प्रचलित कानुनको रीत पुरयाइ सट्टा विदा बस्न पाइने उल्लेख छ। काठमाडौ उपत्यकाका लागि गाइजात्रा साउन २४ गते मंगलबार,इन्द्रजात्रा भदौ २० गते मंगलबार,मत्स्येन्द्रनाथको भोटो देखाउने जात्रा र घोडेजात्रा चैत ३ गते विदा दिन प्रस्ताव गरिएको छ। माघ ८ गते बसन्त पञ्चमी दिन शिक्षण संस्थालाई विदा दिइने प्रस्ताव छ। ०७४ मा शनिवार ५२ दिन परेको छ । बैशाख,असार,भदौ,पुसमा पाँचपाँच दिन शनिवार परेको छ भने कात्तिक,फागुन,जेठ,साउन,मंसिर,माघ,चैत र असोजमा चारचार दिन शनिवार परेको छ । असोज ५ गते घटस्थापना र असोज ११ गते बुधवारदेखि असोज १६ सोमबारसम्म फुलपातीदेखि द्वादशीसम्म विदा दिइने प्रस्ताव छ । यसैगरी असोज १९ गते बिहीबार कोजाग्रत पूर्णिमाको दिन पनि विदा दिने प्रस्ताव छ । त्यसैगरी कात्तिक २ गते बिहीबार लक्ष्मीपूजा,कात्तिक ३ गते गोवर्धन पूजा,म्हपूजा र नेपाल सम्वत परेको छ भने कात्तिक ४ गते शनिवार भाइटिका परेको छ । महिला कर्मचारीका लागि हरितालिका तीज भदौ ८ गते बिहीबार,ऋषि पञ्चमी भदौ १० गते शनिवार,जितिया पर्व भदौ २८ गते विदा प्रस्ताव गरिएको छ । नव वर्ष बैशाख १ गते,किराँत,राई,लिम्बु,जातिको उभौली पर्व,चण्डी पूर्णिमा बैशाख २७ गते बुधवार,जनै पूर्णिमा,रक्षाबन्धन (ऋषि तर्पणी) साउन १३ गते शुक्रबार,गौरापर्व भदौ १३ गते मंगलबार,इश्लाम धर्मालम्बीहरुको पर्व इदुल फित्र,छठ पर्व कात्तिक ९ गते बिहीबार, इश्लाम धर्मालम्बीहरुको पर्व बकर इद (इदुल जोहा)को दिन, किराँत जातीको उधौली पर्व,योमरी पुन्हि ज्यापु दिवस मंसिर पूर्णिमा मंसिर १७ गते आइतवार पर्व विदा प्रस्ताव गरिएको छ । इसाइ धर्मालम्बीहरुको पर्व क्रिसमस डे पुस १० गते सोमबार,तमु ल्होसार पुस १५ गते शनिवार,थारु,मगर,छन्त्याल जातिको राष्ट्रिय पर्व माघी पर्व माघ १ गते सोमबार,सोनाम ल्होसार माघ ४ गते बिहीबार,महाशिवरात्री फागुन २ गते बुधवार,हिमाली आदिवासी शेर्पाहरुले मनाउने ग्याल्वो ल्होसार फागुन ४ गते शुक्रबार,फागु पूर्णिमा फागुन १७ गते बिहीबारलाई पर्व विदा प्रस्तावित गरिएको छ । मोरङ,सुनसरी,सप्तरी,सिराहा,उदयपुर,धनुषा,महोत्तरी,सर्लाही,रौतहट,बारा,पर्सा,नवलपरासी,रुपन्देही, कपिलवस्तु, दाङ, बाँके, बर्दिया,कैलाली र कञ्चनपुरमा फागुन १८ गते फागु पूर्णिमा विदा प्रस्ताव गरिएको छ । यसैगरी सिरुवा पावनी पर्वका दिन त्यस्तो पर्व मनाउने झापा,मोरङ,सुनसरी,सिराहा र सप्तरीमा विदा दिइनेछ । धवथाम्बु छेउचिक पर्वका दिन त्यस्तो पर्व मनाउने जिल्लाहरुमा स्थानीय विदा दिने प्रस्ताव गरिएको छ ।"
अब स्थानीय चुनाव कसैले रोक्न सक्दैनः प्रमुख निर्वाचन आयुक्त यादव,"काठमाडौंः प्रमुख निर्वाचन आयुक्त डा अयोधिप्रसाद यादवले वैैशाख ३१ गते हुने स्थानीय तहको निर्वाचनका लागि चाहिने सबै सामाग्री, ऐनकानून प्राप्त भएकाले चुनाव अब कुनै हालतमा नरोकिने स्पष्ट पारेका छन्। प्रमुख आयुक्त यादवले निर्धारित मितिमै स्थानीय तहको निर्वाचन सम्पन्न गर्ने गरी आयोगले आफ्नो कामलाई तीब्रता दिइरहेकाले चुनावका लागि वातावरण बनाउन सबै राजनीतिक दलहरुले पनि आफ्नो तर्फबाट सकारात्मक भूमिका निर्वाह गर्नुपर्नेमा जोड दिए। सोमबार रिपोर्टर्स क्लब नेपालले आयोजना गरेको साक्षात्कारमा उनले निर्वाचनको सुनिश्चितताको लागि राजनीतिक दलभित्रै पनि सहमति हुनुपर्नेमा जोड दिए। उनले भने,दलहरुबीच देखिएका सबै खाले विमति र असन्तुष्टिहरुलाई सहमतिमा परिणत गर्नुपर्छ, यसका लागि सरकार र प्रमुख दलहरुले विशेष भूमिका निर्वाह गर्नुपर्छ। दुई दशकपछि स्थानीय तहको निर्वाचन हुन गैरहेकोले यसलाई सबैले उत्सवको रुपमा लिनुपर्ने यादवको भनाई थियो। मधेसी मोर्चाले ०६४ सालामा पनि चुनावमा भाग नलिने निर्णय गरेको भएपनि पछि चुनावमा आएको उल्लेख गर्दै उनले भने,यसपटक पनि उहाँहरुले स्थानीय तहको निर्वाचनमा भाग लिनुहुन्छ। उनले आयोगले मतदाता नामावली प्रकाशन अन्तिम चरणमा पुगेको, मतदाता केन्द्र पूनवरावलोकन काम भइरहेको, मतपत्र छपाइको काम भइरहेको समेत जानकारी दिए। उनले भने,मतपत्र छाप्ने काम सुरु भएको छ, आयोगले प्राविधिक कामहरु तीव्रताका साथ अघि बढाएको छ। यादवले निर्वाचनको लागि आवश्यक जनशक्ति व्यवस्थापनको काम पनि भैरहेको जानकारी दिए। उनले भने,जनशक्ति व्यवस्थापनको काम भैरहेको छ, यसको लागि हामीले सरकारलाई पनि चैत ३ गतेभित्रै कर्मचारी खटनपटन गर्न निर्देशन दिइसकेका छौं।"

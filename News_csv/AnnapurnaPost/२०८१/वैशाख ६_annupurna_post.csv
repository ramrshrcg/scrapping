शीर्षक,विवरण
उपनिर्वाचनमा सहयोग पुर्याउन निर्वाचन आयोगको आग्रह,"काठमाडौँ : निर्वाचन आयोगले यही वैशाख १५ गते हुने उपनिर्वाचनलाई स्वच्छ, स्वतन्त्र, निष्पक्ष, विश्वसनीय र मितव्ययी रूपमा सम्पन्न गर्न गराउन नेपाल सरकारलाई सहयोगको आग्रह गरेको छ। उपनिर्वाचन हुने जिल्लामा विद्युत्, खानेपानी, यातायात, सञ्चार, स्वास्थ्य, दमकल जस्ता सेवा तन्दुरुस्त राख्न र निर्वाचन क्षेत्रमा खटाइएका सुरक्षाकर्मी, कर्मचारीलाई सुरक्षित कार्य सम्पादन गराउने वातावरण बनाउन सरकारलाई आग्रह गरेको हो। आयोगका प्रवक्ता शालिग्राम शर्मा पौडेलद्वारा आज जारी विज्ञप्तिमा सम्बद्ध निकायबाट कार्यान्वयन गर्ने गराउने गरी आवश्यक सहयोग तथा निर्देशन गर्न नेपाल सरकार, प्रधानमन्त्री तथा मन्त्रिपरिषद्को कार्यालयमा लेखी पठाउने निर्णय गरेको आयोगले जनाएको छ। प्रतिनिधिसभाको इलाम क्षेत्र नं २ र बझाङको प्रदेशसभा निर्वाचन क्षेत्र नं १ मा हुने उपनिर्वाचन सम्पन्न गर्न गत चैत २८ गतेदेखि आचारसंहिता लागू भएको छ।"
दाहाल र ओलीसँगको छलफलपछि गृहमन्त्रीले भने सत्ता समीकरणमा कुनै समस्या छैन,"काठमाडौं : प्रधानमन्त्री पुष्पकमल दाहाल, एमाले अध्यक्ष केपी ओली र गृहमन्त्री रवि लामिछानेबीच पछिल्लो राजनीतिक घटनाक्रममा विषयमा छलफल भएको छ। प्रधानमन्त्री कार्यालय सिंहदरबारमा भएको भेटवार्ताका क्रममा समसामयिक राजनीतिक परिस्थिति, प्रदेश सरकारको समीकरणलगायतका विषयमा छलफल भएको उपप्रधान एवं गृहमन्त्री लामिछानले जानकारी दिए। उनले प्रदेशको सत्ता समीकरणका आधारका केन्द्रमा कुनै असर नपर्ने बताए। उनले अहिले सत्ता साझेदारबीच पनि कुनै समस्या नरहेको बताए। दलका नेताहरूबीच छलफल हुनु सामान्य विषय भएको उनको भनाइ छ।"
तीन सहसचिवलाई सचिवमा बढुवा गर्ने सरकारको निर्णय,काठमाडौं : सरकारले लेखापरीक्षकतर्फ रिक्त सचिव पदमा वैकुण्ठबहादुर अधिकारीलाई बढुवा गर्ने निर्णय गरेको छ। सिंहदरबारमा बिहीबार बसेको मन्त्रिपरिषद् बैठकले नेपाल लेखापरिक्षण सेवा समूहिकरणको राजपत्राङ्कीत बिशिष्ठ श्रेणी(सचिव) पदमा अधिकारीलाई बढुवा गर्ने निर्णय गरेको हो। बैठकले राष्ट्रिय मानव अधिकार आयोगको सचिवमा मुरारीप्रसाद खरेललाई नियुक्त गर्ने निर्णय गरको छ। त्यस्तै बागमति प्रदेशको मुख्यमन्त्री तथा मन्त्रिपरिषद्को मुख्य सचिव पदमा सहसचिव गोविन्द बहादुर कार्कीलाई कायममुकायम मुकरर गरि कामकाजमा खटाउने निर्णय भएको सरकारका प्रवक्ता रेखा शर्माले जानकारी दिइन्। बैठकले प्रशासन सेवातर्फ रिक्त एक सचिवमा केदारनाथ शर्मालाई बढुवा गर्ने निर्णय पनि गरेको छ।
तेस्रो डाँडाबजार गोल्डकप वैशाख १४ देखि,"धनकुटा : साँगुरीगढी गाउँपालिका५ डाँडाबजारमा वैशाख १४ गतेदेखि जंगवहादुर थापा स्मृति तेस्रो डाँडाबजार गोल्डकप फुटवल प्रतियोगिता हुने भएको छ। आयोजक डाँडाबजार फुटबल क्लबले पत्रकार सम्मेलनको आयोजना गरी आगामी वैशाख १४ देखि १७ गतेसम्म डाँडाबजार गोल्डकप हुन लागेको जानकारी दिएको हो। डाँडाबजार खेलमैदानमा आयोजना हुने प्रतियोगिताको विजेताले २ लाख ५० हजार सहित ट्रफी र मेडल प्राप्त गर्नेछ। त्यस्तै उपविजेता टिमले नगद १ लाख ५० हजार रुपैयाँसहित ट्रफी र मेडल प्राप्त गर्ने आयोजक डाँडाबजार फुटबल क्लबका अध्यक्ष राजकुमार सुब्बाले बताए। हरेक खेलमा म्यान अफ द म्याच पुरस्कारको व्यवस्था गरिएको छ। त्यस्तै सर्वोत्कृष्ट खेलाडी र विधागत पुरस्कारको व्यवस्थासमेत गरिएको छ। प्रतियोगितामा आयोजक डाँडाबजार फुटकल क्लबसहित डाँगीहाट फुटबल क्लब बेलबारी, निराजन युवा क्लक धरान, रारा फुटबल क्लब, लेटाङ फुटबल क्लब, गाइघाट फुटबल क्लब उदयपुर, कोशी प्रदेश प्रहरी रानी विराटनगर, तालतलैया फुटबल क्लब गरी ८ टिमको सहभागिता रहने छ।"
"वीरगन्जको पम्पम बिल्डिङमा प्रहरीको छापा, करोडौं मूल्यको कपडा बरामद","वीरगन्ज : वीरगन्जको महावीर मन्दिर छेउमै रहेको पम्पम बिल्डिङमा बिहीबार प्रहरीले छापा मारेर करोडौं मूल्यको तस्करीका कपडाहरू बरामद गरेको छ। तस्करीको कपडा भण्डारण गरी राखेको सूचनाका आधारमा बिहीबार दिउँसो जिल्ला प्रहरी कार्यालय पर्साबाट प्रहरीको विशेष टोली खटिएको थियो। उक्त टोलीले पम्पम बिल्डिङमा रहेका चारवटा गोदाममा छापा मारेर झण्डै एक ट्रक कपडा बरामद गरेको हो। प्रहरीले पुरै पम्पम बिल्डिङलाई घेरा हालेर छापा मार्ने क्रममा चारवटा ठूला कोठामा गोदाम बनाएर राखिएका सर्टिङसुर्टिङको थान, सुटपिस, साडी, पर्दा लगायतका कपडाहरू ठूलो परिमाणमा बरामद गरेको पर्साका प्रहरी प्रवक्ता प्रहरी नायब उपरीक्षक कुमार विक्रम थापाले जानकारी दिए। उनले भने,गोदामबाट झण्डै एक ट्रक कपडा प्रहरीले बरामद गरेको छ। बरामद कपडाहरू कति मूल्यको छ? त्यो अहिले नै भन्न सकिँदैन। मूल्यांकन गर्न समय लाग्छ। यस बारेको विस्तृत विवरण प्रहरीले आफैं सार्वजनिक गरेर जानकारी गराउनेछ। यसैबीच छापा मार्ने टोलीमा रहेका एक सुरक्षाकर्मीले बरामद कपडाहरू १० करोडभन्दा बढी नै मूल्यको रहेको बताए। प्रहरी श्रोतका अनुसार प्रहरीले बरामद गरेका ती कपडाहरू काजल इम्पेक्सको रहेको बताइएको छ। प्रहरीले गोदाममा छापा मार्ने क्रममै काजल इम्पेक्सका रामएकबाल कुशवाहाले सञ्चारकर्मीसँग कुरा गर्दै ती कपडाहरू आफ्नो रहेको बताएका थिए।"
कल्भर्टमुनि लकुाएर राखिएको २३० केजी गाँजासहित युवक पक्राउ,वीरगन्ज : बारामा प्रहरीले गोली चलाएर ठूलो परिमाणमा लागुऔषध गाँजासहित एक युवकलाई पक्राउ गरेको छ। बाराको पचरौता नगरपालिका४ इनर्वाबाट प्रहरीले २ सय ३० केजी गाँजासहित रौतहटको फतुवा विजयपुर नगरपालिका४ टेंग्राहाका २३ वर्षीय चन्दन पासवानलाई पक्राउ गरेको हो। विशेष सूचनाको आधारमा बुधबार मध्यरातमा इलाका प्रहरी कार्यालय सिम्रौनगढबाट प्रहरी निरीक्षक नवीन राइको नेतृत्वमा खटिएको प्रहरी टोलीले उक्त परिमाणमा रहेको गाँजासहित चन्दनलाई पक्राउ गरेको जिल्ला प्रहरी कार्यालय बाराका प्रवक्ता प्रहरी नायब उपरीक्षक दधिराम न्यौपानेले जानकारी दिए। न्यौपानेका अनुसार इनर्वास्थित सडकको कल्भर्टमुनि प्लाष्टिकले बेरेर लुकाएर राखिएको अवस्थामा १५ पोका गाँजा प्रहरीले बरामद गरेको हो। प्रहरीको टोली देखेर गाँजा तस्कर चन्दन भाग्न खोजेपछि उनलाई नियन्त्रणमा लिन प्रहरीले एक राउण्ड हवाई फायर गर्नु परेको प्रहरी नायब उपरीक्षक न्यौपानेले जानकारी दिए। गाँजासहित पक्राउ परेका चन्दनलाई जिल्ला प्रहरी कार्यालय बाराको हिरासतमा राखेर थप अनुसन्धान भइरहेको उनले बताए।
कैलालीको मोहन्यालबाहेक सुदूरपश्चिममा पढाइ हुनुअघि पुगे पाठ्यपुस्तक,"धनगढी : कैलालीको मोहन्याद गाउँपालिकाबाहेक सुदूरपश्चिममा यसवर्ष पढाइ सुरु हुनुअघि नै पाठ्यपुस्तक पुगेका छन्। जनक शिक्षा सामाग्री केन्द्र लिमिटेड प्रदेश कार्यालय धनगढीले दिएको जानकारीअनुसार बुधबार बेलुकीसम्म सुदूरपश्चिममा ९ वटै जिल्लामा १५ लाख ३६ हजार पाठ्यपुस्तक पुगेका हुन्। जनक शिक्षा सामाग्री केन्द्र धनगढीका प्रमुख राम बहादुर कुवरले कैलालीको मोहन्याल गाउँपालिकाले आफैं पाठ्यपुस्तक किन्ने भनेपछि त्यहाँ पाठ्यपुस्तक गएका छैनन्। पाठ्यपुस्तक बिक्रेताहरूले मोहन्यालले विद्यालयहरूका खातामा रकम नहालेका कारण त्यहाँ पाठ्यपुस्तक नपुगेको बताएका छन्। मोहन्यालका २० विद्यालयका पुस्तक मैले आपूर्ति गर्दै आएको छु तर अहिलेसम्म पालिकाले विद्यालयका नाममा रकम निकासा नगरेका कारण पुस्तक किन्न सकिएको छैन, लम्कीमा रहेको जनक शिक्षा सामग्रीको आधिकारिक बिक्रेता तुर्ज बहादुर बोगटीले भने। मोहन्याल गाउँपालिका, लम्की चुहा नगरपालिका र जानकी गाउँपालिकाले विद्यालयहरूको खातामा रकम हालेका छैनन्। लम्की चुहा र जानकीको पाठ्यपुस्तक त आफ्नै रकममा किनेर वितरण गरियो, तर भुक्तानी भएको छैन। मोहन्यालले आफैं पुस्तक किन्ने भनेकाले लगानी गरिएन, लम्कीका पुस्तक व्यवसायी बोगटीले भने। उनले लम्कीचुहा र जानकीले रकम निकासाको प्रक्रियामा रहेको र पुस्तक ल्याउन भनेपछि आफूले लगानी गरेको बताए। तर मोहन्याल गाउँपालिकाका अध्यक्ष देवीदत्त उपाध्यायले भने विद्यालयहरूले पठाएको विद्यार्थीहरूको संख्या बढी भएको पाइएकाले पालिकाले रकम निकासा नगरेको जनाएको छ। हामीले चैतको २८ गतेसम्म विद्यार्थीहरूको विवरण माग गरेका थियौं, तर धेरै विद्यालयले बुझाएनन्। हामीले आफैं किनेर दिने योजना बनाएका थियौं, त्यो पनि जनक शिक्षाले मिल्दैन भनेपछि अब रकम निकासाको प्रक्रियामा छ, अध्यक्ष उपाध्यायले भने। उनले विद्यालयहरूले रकमका लागि विद्यार्थीको संख्या बढाएको पाइएकाले शिक्षा शाखाबाट छानवीन समिति गठन भएको पनि बताए। हामीले विद्यार्थीको एकीन संख्याका लागि समिति गठन गरेका थियौं, त्यसको प्रतिवेदन पनि आइसकेको छ। अब त्यही प्रतिवेदनका आधारमा विद्यालयमा रकम निकासा गर्छौं। उपाध्यायले भने। उनले पढाइ सुरु हुनुभन्दा अगाडि नै पाठ्यपुस्तक वितरण गराइसक्ने दाबी गरे। बुधबार बेलुकीसम्म सुदूरपश्चिमका कैलालीमा ३ लाख ३६ हजार, कञ्चनपुरका २ लाख ७० हजार, डडेलधुरामा ८५ हजार, डोटीमा १ लाख २५ हजार, बैतडीमा १ लाख ६२ हजार, अछाममा १ लाख ५३ हजार, बझाङमा १ लाख ५५ हजार, दार्चुलामा १ लाख २५ हजार र बाजुरामा १ लाख २२ हजार गरी १५ लाख ३६ हजार पाठ्यपुस्तक बिक्री भईसकेका जनक शिक्षाले जनाएको छ। कैलालीको मोहन्याल बाहेक अरू स्थानीय तहमा पनि केही विद्यालयका पाठ्यपुस्तक गएका छैनन्। धनगढीमै पनि पाठ्यपुस्तक पूरा भएका छैनन्, नजिक भएकाले र सहज रुपमा पाउन थालेपछि यस्तो भएको हुनुपर्छ। दुर्गममा भने सबै विद्यालयमा पाठ्यपुस्तक पुगिसकेका छन् जनक शिक्षा सामाग्री केन्द्र लिमिटेड धनगढीका प्रमुख राम बहादुर कुँवरले भने।"
विमानमा भेटियो एक किलो बढी सुन,"काठमाडौं : त्रिभुवन अन्तर्राष्ट्रिय विमानस्थलमा एक किलो ७० ग्राम सुन बेवारिसे अवस्थामा फेला परेको छ। बुधबार ११ बजे अन्तर्राष्ट्रिय उडानतर्फको आगमन भई भारतको दिल्लीबाट आई वे नं ५ मा रोकिएको फ्लाइट को इन्डिगो एयरको सिट नं २७ र २८ को तलपट्टि बेवारिसे अवस्थामा उक्त सुन फेला परेको त्रिभुवन अन्तर्राष्ट्रिय विमानस्थल सुरक्षा कार्यालयका प्रहरी वरिष्ठ उपरीक्षक कृष्णहरि शर्माले जानकारी दिए। 'बेवारिसे अवस्थामा भेटिएको उक्त सुनमा सिक्री तीन, सुनको बिस्कुट थान ६, त्रिभुज आकारको सुनजस्तो देखिने पहेँलो रङको धातुको टुक्राहरु दुई, सिक्री जोड्ने ससाना रिङ दुई फेला परेको छ, सोको कूल अन्दाजी तौल एक किलो ७० ग्राम रहेको छ,' उनले भने।"
रातु खोला उत्खननसम्बन्धी रिटमा सर्वोच्चले पूर्ण सुनवाइ गर्ने,"काठमाडौं : सर्वोच्च अदालतले रातु खोला उत्खननविरुद्धको रिटलाई पूर्ण सुनवाइमा लैजाने निर्णय गरेको छ। न्यायाधीश प्रकाश कुमार ढुंगाना र महेश शर्मा पौडेलको संयुक्त इजलासले बिहीबार त्यस्तो निर्णय गरेको हो। साढे दुई दशकदेखि महोत्तरीको बर्दिबासस्थित रातु नदी सभ्यताको अतिक्रमण र दोहन भइरहेको छ। त्यो अवैध काम रोक्नका लागि महोत्तरीका शंकर महतोसहित ९ जनाले फागुन १७ गते सर्वोच्चमा रिट दायर गरेका थिए। बिहीबारको सुनवाईमा रिट निवेदकको तर्फबाट अधिवक्ताहरू, पदम श्रेष्ठ, राजु फुयाँल, सुभनराज आचार्य, षड्कोण श्रेष्ठ, आरजू कार्कीलगायतले रिटमा विपक्षी बनाइएका तर्फबाट जवाफ आइसकेकाले मुद्दालाई पूर्ण सुनवाइमा लैजान माग गरेका थिए। विपक्षीको तर्फबाट वरिष्ठ अधिवक्ता हरिहर दाहाल, शम्भू थापा, टिकाधोज खड्कालगायत उपस्थित थिए। फागुन २० गते न्यायाधीश डा आनन्दमोहन भट्टराईको एकल इजलासले रातु नदीको उत्खन्न तत्काल रोक्न विपक्षीका नाममा अल्पकालीन अन्तरिम आदेश दिएका थिए। रिट निवेदनमा प्रधानमन्त्री तथा मन्त्रिपरिषद्को कार्यालयसहित एक दर्जन कार्यालयलाई विपक्षी बनाइएको छ। जसमा वन तथा वातावरण मन्त्रालय, ऊर्जा जलस्रोत तथा सिँचाइ मन्त्रालय, संघीय मामिला तथा सामान्य प्रशासन मन्त्रालय, महोत्तरी जिल्ला समन्वय समिति महोत्तरी, बर्दिबास नगरपालिकालगायत रहेका छन्।"
इकोनोमिक गेम चेन्जर : सुनकोशीमरिण डाईभर्सन सुरुङ मार्गको ब्रेक थ्रु वैशाख २६ गते,"सिन्धुली : हिमालपहाड र तराईलाई समृद्धिका रुपमा जोड्ने बहुप्रतिष्ठित राष्ट्रिय गौरवको आयोजना सुनकोशीमरिन डाइभर्सनको सुरुङ मार्गको ब्रेक थ्रु हुन अव २ सय ६ मिटरमात्र बाँकी रहेको छ। कमलामाई नगरपालिका २ कुसुमटारबाट निर्माण थालिएको कूल १३ दशमलव तीन किलोमिटर लामो सुरुङमध्ये बिहीबारसम्म १२ दशमलव ९ सय ९३ किलोमिटर सुरुङ निर्माण सम्पन्न भएको छ। सुरुङ निर्माणमा भौगोलिक जटिलता उत्पन्न नभए आगामी वैशाख २६ गते ब्रेक थ्रु गर्ने तयारी समेत गरिएको सुनकोशी मरिण डाइभर्सन आयोजनाका प्रमुख मित्र बरालले बताए। बरालका अनुसार आगामी २६ गते प्रधानमन्त्री पुष्पकमल दाहाल प्रचण्ड को उपस्थितिमा विशेष समारोहका बीच सुरुङ मार्गको ब्रेक थ्रु गर्ने तयारी गरिएको हो। सुरुङ खन्ने काम अन्तिम चरणमा पुगेको छ। आजको मितिसम्म सुरुङ खन्न अब २ सय ६ मिटर मात्र बाँकी छ। यो ९८ प्रतिशत प्रगति हो। बाँकी खन्न कुनै भौगोलिक जटिलता नआए सम्माननीय प्रधानमन्त्री पुष्पकमल दाहाल प्रचण्ड, बागमती र मधेश प्रदेशका विशिष्ट व्यक्तित्वहरूको समेतको उपस्थितिमा विशेष समारोहका बीच सुरुङको ब्रेक थ्रु गर्ने तयारी गरिएको हो, बरालले भने। अटोमेटिक टनेल बोरिङ मेसिन (टिबिएम) प्रयोग गरि निर्माण गरिएको सुरुङको लक्ष्यभन्दा तीन महिना अगावै ब्रेक थ्रु गर्ने तयारी गरिएको हो। चिनियाँ कम्पनी चाइना ओभरसिज इन्जिनियरिङ (कोभेक)ले २०७७ चैत मा कुल १० अर्ब ५ करोड ६८ लाखमा सुरुङ मार्ग निर्माणको ठेक्का सम्झौता गरेको थियो। उक्त सुरुङमार्ग २०७९ साल असोज २८ गतेदेखि निर्माण सुरु गरिएको थियो। करिब २२ महिनामा निर्माण सक्ने लक्ष्य राखिएकोमा तीन महिना अघि अर्थात १९ महिनामै ब्रेक थ्रु हुन लागेको हो। यस अघि टिबिएम माथि पहिरो खस्दा विभिन्न पटक गरी झण्डै दुई महिना सुरुङ निर्माण अबरुद्ध समेत भएको थियो। राष्ट्रिय बहुउद्देस्यीय सुनकोशी मरिण डाइभर्सन आयोजनाबाट तराईमधेशमा एक लाख २२ हजार हेक्टर जमिनमा सिँचाइ सुविधा पुर्याउने र ३१ दशमलव ७ मेगावाट विद्युत् उत्पादन गर्ने लक्ष्य राखिएको छ। सरकारले यस आयोजनालाई इकोनोमिक गेम चेन्जरका रुपमा लिएको छ। सुनकोशी गाउँपालिका ७ स्थित कानढुंग्रीबाट सिन्धुली र रामेछापको सीमा हुँदै बग्ने सुनकोशी नदीमा ३० मिटर उचाइ र १ सय ५८ मिटर लम्बाइको बाँध निर्माण गरी सुरुङमार्फत प्रतिसेकेन्ड ६७ क्युसेक पानी कमलामाई नगरपालिका२ कुसुमटारमा झारिनेछ। ६६ मिटर हेटेडबाट पानी झारेर ३१ दशमलव ७ मेगावाट विद्युत उत्पादन गरिनुका साथै तराईका बारा, रौतहट, सर्लाही, महोत्तरी र धनुषा जिल्लामा गरी एक लाख २२ हजार हेक्टर क्षेत्रमा सिँचाइ सुविधा पुग्ने छ। आयोजनाको सुरुङ निर्माणमा अपेक्षित भन्दा बढी प्रगति भए पनि अन्य काममा भने सोहीअनुसार हुन नसकेको बरालको भनाइ छ। आयोजना अन्तर्गत सुरुङ निर्माणको ९८ प्रतिशत काम सकिएको छ। नदी नियन्त्रण लगायतका अन्य काम ८५ प्रतिशत सकिएको छ भने बाँध निर्माणको फाउन्डेशनको काम हालसम्म ८ प्रतिशत मात्र भएको छ। जलविद्युत्को हेडवक्र्स, पावरहाउस, हाइड्रो मेकानिकल लगायतका संरचना निर्माणका लागि १२ अर्ब रुपैयाँमा रमनपटेल कन्स्ट्रक्सनले जोइन्ट भेन्चर (जेभी)मा ठेक्का सम्झौता गरेका छन्। गत आर्थिक वर्षमै ठेक्का सम्झौता गरि का अघि बढाइएको भएपनि हालसम्म ८ प्रतिशत मात्र प्रगति देखिएको बरालको भनाइ छ। आगामी असोज २०८४ भित्र परियोजना सञ्चालनमा ल्याउने गरी काम भइरहेको आयोजनाको २०७७ फागुन २० गते तत्कालीन प्रधानमन्त्री केपी शर्मा ओलीले कमलामाई नगरपालिका२ कुशुमटारमा भव्य समारोहका बीच शिलान्यास गरेका थिए। सरकारले यसलाई राष्ट्रिय गौरवको आयोजनाका रुपमा लिएको छ।"
प्रधानमन्त्री दाहाल र एमाले अध्यक्ष ओलीबीच भेटवार्ता,काठमाडौं : प्रधानमन्त्री पुष्पकमल दाहाल र नेकपा एमाले अध्यक्ष केपी शर्मा ओलीबीच भेटवार्ता भएको छ। उनीहरूबीच बिहीबार सिंहदरवारमा भेटवार्ता भएको हो। पछिल्लो समय गठबन्धनमा देखिएको किचलोको विषयमा छलफल गर्न ओली सिंहदरवार पुगेका हुन्। सुदूरपश्चिम प्रदेशको मुख्यमन्त्री नियुक्तिको विषयलाई लिएर गठबन्धनमा विवाद भएको थियो। नेकपा एकीकृत समाजवादीका अध्यक्ष माधव कुमार नेपाल र प्रमुख प्रतिपक्षी दल नेपाली कांग्रेसका सभापति शेरबहादुर देउवाबीच भएको भेटवार्ताले पनि गठबन्धनभित्र किचलो सुरु भएको नेताहरू बताउँछन्। प्रदेशहरूमा देखिएको समस्या र सरकार सञ्चालनका विषयमा उनीहरूबीच छलफल भइरहेको स्रोतले जानकारी दिएको छ।
दीर्घ सोडारी सुदूरपश्चिम प्रदेशको मुख्यमन्त्रीमा नियुक्त,"धनगढी : नेकपा एकीकृत समाजवादीका नेता दीर्घ सोडारी सुदूरपश्चिम प्रदेशको मुख्यमन्त्रीमा नियुक्त भएका छन्। प्रदेश प्रमुख नजिर मियाँले सोडारीलाई मुख्यमन्त्रीमा नियुक्त गरेका हुन्। सोडारीले चार दलको समर्थनमा आजै मुख्यमान्त्रीमा दाबी पेस गरेका थिए। उनलाई नेकपा एमाले, नेकपा माओवादी केन्द्र र नागरिक उन्मुक्ति पार्टी र स्वतन्त्र सांसदको समेत समर्थन रहेको छ।"
"विराटनगरमा आज पनि झडप, डीएसपीसहित ७ जना प्रहरी घाइते","विराटनगर : विराटनगरमा प्रदर्शनकारी र प्रहरीबीच आज (बिहीबार) पनि झडप भएको छ। झडपमा परेर डीएसपीसहित ७ जना प्रहरी घाइते भएका छन्। मोरङ प्रहरीका डीएसपी वेदप्रकाश जोशीसहितका प्रहरी घाइते भएका हुन्। घाइते हुने अन्य प्रहरीमा वरिष्ठ सइ (वरिष्ठ प्रहरी नायव निरीक्षक) रुपेश थपलिया, असइ (प्रहरी सहायक निरीक्षक) कमल पौडेल, हवल्दार ममता चौधरी, सहायक हवल्दार सुशील खड्गा, रामकुमार विक र लक्ष्मण मण्डल रहेका छन्। घाइते प्रहरीको विभिन्न अस्पतालमा उपचार भइरहेको मोरङका प्रमुख जिल्ला अधिकारी प्रेमप्रसाद भट्टराईले बताए। उनका अनुसार विराटनगरको रानी क्षेत्रमा दोहोरो झडप भएको हो। झडपमा घाइते भएका सबैको अवस्था सामान्य छ। रामनवमीको अवसरमा एउटा समूहले निकालेको र्यालीलाई अर्को समूहले अवरोध गरेपछि बुधबार पनि झडप भएको थियो। झडपमा ५ प्रहरी र १ बालक घाइते भएका थिए। विराटनगरको रानीमा बुधबार दुई पक्षबीच झडप भएपछि समन्वय बिना सभा, सम्मेलन र विभिन्न गतिविधि गर्नलाई स्थानीय प्रशासनले बिहीबारदेखि रोक लगाएको छ। मोरङका सहायक प्रमुख जिल्ला अधिकारी प्रदीप साहद्वारा जारी सूचनामा मोरङ जिल्लाको शान्ति सुरक्षाको संवेदनशीलतालाई मध्यनजर गर्दै सम्भावित मानवीय क्षति कम गर्न र सार्वजनिक सम्पत्तिको सुरक्षा गर्न जिल्ला प्रशासन कार्यालयसँग समन्वय नगरी राजनैतिक सभा, सामाजिक भेला, धार्मिक गतिविधिलगायत सबै प्रकारका भेला, र्याली, प्रदर्शन कार्यक्रम नगर्ननगराउन भनिएको छ। उक्त सूचनाको बेवास्ता गरेर दिउँसो ३ बजेतिर विराटनगर महानगरपालिका१५ रामजानकी मन्दिरअगाडि ८१० जना व्यक्तिले प्रदर्शन सुरु गरेका थिए। प्रदर्शन गर्नेमध्ये विराटनगर१५ का २६ वर्षीय राजन झा र २४ वर्षीय रितेश झालाई प्रहरीले नियन्त्रणमा लिएको थियो। उनीहरुलाई नियन्त्रणमा लिएको विरोधमा बाँसको भाटा र लाट्ठी लिएर ५०६० जनाको समूह साँझ ५ बजेतिर प्रदर्शनमा उत्रिएको थियो। उग्र बन्दै गएको प्रदर्शन नियन्त्रणमा लिन डीएसपी जोशीसहितको टोली प्रदर्शनस्थलमा पुग्नसाथ प्रहरीमाथि उक्त भीडले एक्कासि ढुंगामुडा गरेको प्रजिअ भट्टराईले बताए। प्रदर्शन रोक्ने क्रममा ढुंगामुडा हुन थालेपछि स्थितिलाई नियन्त्रणमा लिन प्रहरीले ८ सेल अश्रुग्यास प्रहार गरेको छ। अश्रुग्यास प्रहारपछि भीड तितरबितर भएको जानकारी भट्टराईले दिए। सुरक्षाका लागि पुगेको प्रहरीमाथि एक्कासि ढुंगामुडा भयो। स्थितिलाई नियन्त्रणमा लिन अश्रुग्यास प्रहार गर्नुपर्ने अवस्था आयो, उनले भने, त्यसपछि भीड तितरबितर भएर अवस्था सामान्य बनेको छ। झडपमा परेर ७ जना प्रहरी घाइते भएका छन्। अहिले स्थिति सुरक्षा नियन्त्रणमै रहेको जानकारी भट्टराईले दिए। उनका अनुसार घटनास्थल वरपर ठूलो संख्यामा नेपाल र सशस्त्र प्रहरी परिचालन गरिएको छ। अराजक गतिविधि गर्नेलाई कानुनी कारबाहीको दायरामा ल्याइने प्रजिअ भट्टराईको भनाइ छ। विभिन्न गतिविधिका नाममा गलत गर्ने र हिंसा भड्काउन खोज्नेलाई छुट दिन नसकिने उनले बताए।"
विद्युत् उत्पादनको केन्द्र बन्दै ताप्लेजुङ,"ताप्लेजुङ : ताप्लेजुङ जिल्ला विद्युत् उत्पादनको केन्द्र बन्दै गएको छ। यहाँको मुख्य नदी तमोरमा १६ वटा आयोजना निर्माणाधीन छन्। विद्युत् विभागका अनुसार तमोर नदीमा निर्माण हुने आयोजना १६ मध्ये १४ वटा फक्ताङलुङ गाउँपालिकामा निर्माणाधीन छन्। ती आयोजनाबाट एक हजार छ सय ५४ दशमलव ५१ मेगावाट बिजुली उत्पादन हुनेछ। मिक्वाखोला गाउँपालिका हुँदै बग्ने मेवाखोलाबाट चार जलविद्युत् आयोजना निर्माणाधीन छन्। मेवाखोलामा निर्माण भइरहेका आयोजनाबाट एक सय ७८ दशमलव ४२ मेगावाट विद्युत् उत्पादन हुने छ। काबेली खोलामा चारवटा आयोजना निर्माण भइरहेका छन्। ती आयोजनाबाट ९५ दशमलव ४३ मेगावाट बिजुली उत्पादन हुनेछ। यसैगरी,पालुङखोलामा निर्माणाधीन दुई आयोजनाबाट ५१ मेगावाट विद्युत् उत्पादन हुने छ। सोना खोलामा हिमाली हाइड्रोपावरले नौ मेगावाट बिजुली उत्पादनका निम्ति प्रारम्भिक चरणका काम पूरा गरेको छ। सिदिङवा गाउँपालिका१ इवा खोलामा तीनजुरे हाइड्रोपावरले चार दशमलव ६ मेगावाट क्षमताको आयोजनालाई द्रुत गतिमा अघि बढाएको छ।"
शुक्रबार देशका यी स्थानमा हुने छ वर्षा,"काठमाडौं : शुक्रबार देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार कोशी प्रदेशको पहाडी भूभागका थोरै स्थानहरू तथा बागमती, गण्डकी र कर्णाली प्रदेशको पहाडी भूभागको एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा वर्षाहिमपातको सम्भावना रहेको छ। देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। कोशी, बागमती, गण्डकी र कर्णाली प्रदेशको पहाडी भूभागको एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। कोशी, बागमती र गण्डकी प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
समुन्नत नेपालका लागि अमेरिकाको क्यालिफोर्नियामा पदयात्रा,"सिमराः सम्मुन्नत नेपालका लागि पदयात्रा को नारासहित अमेरिकाको क्यालिफोर्नियास्थित सान फ्रान्सिस्को सहरमा नेपाल डे परेड २०२४ सम्पन्न भएको छ। नेपाललाई अन्तर्राष्ट्रिय स्तरमा चिनाउने उद्देश्यसहित गत वर्षदेखि सुरुवात भएको परेड कार्यक्रम यो वर्ष पनि भव्यरुपमा सम्पन्न गरिएको हो। गैर आवासीय नेपाली संघ (एनआरएनए) क्यालिफोर्निया च्याप्टरको आयोजना तथा राष्ट्रिय समन्वय परिषद अमेरिका (एनसीसी) क्यालिफोर्निया च्याप्टर, नेपाल आदिवासी जनजाति महासंघसहित विभिन्न संघसंस्थाको समन्वयमा आयोजित परेड कार्यक्रममा हजारौंको संख्यामा नेपाली र अमेरिकी नागरिक सहभागी थिए। नेपालको कला, संस्कृति झल्किने झाँकी र नृत्यसहित आयोजना गरिएको कार्यक्रममा अमेरिकी सांसद स्कट विनर ल्यारी क्लेन, सनीभेल (क्यालिफोर्निया) सिटीका मेयर कारमेन मोंटानो, मिल्पीटस (क्यालिफोर्निया) सिटीका मेयर एडुवार्डो रिचमण्ड, अमेरिकी राष्ट्रपति जो बाइडेनका एशियाई अमेरिकी सल्लाहकार अजय भुटोरिया, नेपालका क्रिकेट संघ (क्यान) का सचिव पारस खड्का लगायतको सहभागिता रहेको थियो। एनआरएन एनसीसी अमेरिकाका अध्यक्ष अर्जुन बन्जाडेले नेपाललाई अन्तर्राष्ट्रिय स्तरमा चिनाउने उद्देश्यसहित परेड कार्यक्रम सम्पन्न गरिएको बताए। बन्जाडेले सुन्दर नेपालको भ्रमण गर्न समेत आग्रह गरेका थिए। एनआरएनए एनसीसी क्यार्लिफोर्निया च्याप्टरका अध्यक्ष हरि ओझाले अमेरिकामा जन्मिएर नेपाल नगएका बालबालिकालाई समेत नेपालको कला संस्कृतिबारे जानकारी गराउन परेड कार्यक्रम सहयोगी हुने बताए। नेपाली कलासंस्कृतिलाई जगेर्ना गर्न पनि कार्यक्रमले ऊर्जा थप्ने ओझाको भनाइ थियो। यसैगरी अमेरिकी राष्ट्रपति बाइडेनका एशियाई अमेरिकी सल्लाहकार भुटेरियाले परेड कार्यक्रममा निमन्त्रण गरेको खुशी व्यक्त गर्दै यस्ता कार्यक्रमलाई आगामी दिनमा पनि निरन्तरता दिन आग्रह गरेको अमेरिकाबाट रामप्रसाद अधिकारीले जानकारी दिए। यस्तै कार्यक्रममा नेपाली महावाणिज्य दूत ऋषी ढकालले परदेशमा रहेर पनि नेपालीहरूले आफ्नो कला, संस्कृति, धर्म, भाषा, भेषभुषा जोगाइराखेको र नेपाललाई विश्वमा चिनाउने काम गरेकोमा खुशी व्यक्त गरे। यस्तो कार्यक्रममा नेपाल भ्रमण गर्न उत्साहित बनाउने ढकालले बताए।"
१९ अंकले घटेर बन्द भयो सेयर बजार,"काठमाडौं : साताको अन्तिम सेयर कारोबार दिन बिहीबार नेप्से परिसूचक दोहोरो अंकले घटेर बन्द भएको छ। नेप्से परिसूचक १९५६ अंकले घटेर १९७२१४ विन्दुमा झरेको हो। सेन्सेटिभ इन्डेक्स ३०४ अंकले घटेर ३५०४७ विन्दुमा अडिएको छ। नेप्से घटेसँगै कारोबार रकम पनि ओरालो लागेको छ। यसदिन ३१५ स्क्रिप्सको ५३ लाख ४४ हजार ६१३ कित्ता सेयर २ अर्ब ९ करोड ३६ लाख १२ हजार ७९२ रुपैयाँमा खरिदबिक्री भए। अघिल्लो कारोबार दिन अर्थात् मंगलबार २ अर्ब १० करोड मूल्य बराबरको सेयर कारोबार भएको थियो। बुधबार सार्वजनिक बिदा परेकाले कारोबार भएन। साताको पहिलो कारोबार दिन आइतबार ३ अर्ब ६ करोडको सेयर कारोबार हुँदा सोमबार २ अर्ब ७९ करोड मूल्य बराबरको कारोबार भएको थियो। दोहोरो अंकले ओरालो लागेको बजारमा कुनै पनि कम्पनीको सेयर सकारात्मक सर्किट लेभलमा कारोबार भएन। कालिञ्चोक हाइड्रोपावरको सेयर सर्वाधिक ७९४ प्रतिशतले बढ्दा पोखरा फाइनान्सको ६२१,एनआईसी एसिया ग्रोथ फन्ड२ को ५७१,मध्य भोटेकोशी जलविद्युतको ५७० र पिपुल्स पावरको ५५९ प्रतिशतले बढ्यो। यसदिन रु रु जलविद्युत परियोजनाका लगानीकर्ताले भने गुमाए। सो कम्पनीको सेयर ९९९ प्रतिशतले घट्यो। १८ करोड बढि मूल्य बराबरको सेयर कारोबार गरी गोर्खाज फाइनान्स शीर्षस्थानमा रह्यो। सबै समूहको उपसूचक नकारात्मक देखिएका छन्। कारोबारमा आएका २७ स्क्रिप्सको मूल्य बढ्दा २११ वटाको मूल्य घट्यो।"
"मोरङमा भेला, प्रदर्शन र धार्मिक गतिविधि गर्न नपाइने","विराटनगर : जिल्ला प्रशासन कार्यालय मोरङले जिल्लामा सभा,सम्मेलन गर्न रोक लगाएको छ। विराटनगर १५ र १७ नम्बर वडामा दुई समूहबीच झडप भएपछि प्रशासन कार्यालयले बिहीबार एक सूचना जारी गर्दै भेला,सम्मेलन र धार्मिक गतिविधिमा रोक लगाएको हो। बुधबार रामनवमीका अवसरमा निकालिएको र्यालीमा सहभागी दुई समूहबीच विवाद भएको थियो। विवाद चर्किदै गएपछि झडपको स्थिति सृजना भएको थियो। स्थितिलाई नियन्त्रणमा लिन प्रहरीले बल प्रयोग गरेको थियो। 'जिल्लाको शान्ति सुरक्षाको संवेदनशीलतालाई समेत मध्यनजर राखी सम्भावित मानवीय क्षति कम गर्न तथा सार्वजनिक सम्पत्तिको सुरक्षा गर्न अर्को आदेश नभएसम्मका लागि जिल्ला प्रशासन कार्यालय मोरङसँग समन्वयन नगरी राजनैतिक सभा, सामाजिक भेला,धार्मिक गतिविधलगायत सै प्रकारको र्याली,भेला,प्रदर्शन कार्यक्रम नगर्ननगराउन,' सूचनामा भनिएको छ।"
जोमसोमको सडक फेरि भासिएर अवरुद्ध,जोमसोम : उत्तरी कोरलानाका र मुक्तिनाथ जाने महत्वपूर्ण पहुँचमार्ग सडक फेरि भासिएको छ। घरपझोङ३ पुथाङ एअरपोर्ट हुँदै जोमसोम पक्की पुलको दुरीमा पर्ने जोमसोम अस्पताल नजिकको मुख्य राजमार्ग सडक मंगलबार बिहान ११ बजे भासिन पुगेको हो। उक्त दुरीमा कालिगण्डकी गण्डकी करिडोर (बेनीजोमसोमकोरला)सडक आयोजनाले कालिगण्डकी नदीको सतहदेखि आरसीसी स्टकचर उठाएर सडक स्तरोन्नति गर्दै गरेको थियो। सडक स्तरोन्नति भइरहेको स्थानमा पून करिव ५० मिटर सडक भासिएको जिल्ला प्रहरी कार्यालय मुस्ताङका प्रहरी निरीक्षक मिलनबहादुर विकले जानकारी दिए। यसपटक सडक भासिएर सडकको पूरै संरचना चर्किएर ध्वजाध्वजा परेको उनले बताए । सडक क्षति भएको स्थानमा पुगेका स्थानीय शेरबहादुर गुरुङले निर्माण कम्पनीको चरम ढिलासुस्तीले जोमसोमको सडकमा सवारी तथा यात्रुले निकै सास्ती भोग्न बाध्य भएको बताए। पछिल्लो अवस्थामा सडक जोखिममा पर्दा त्यस आसपासका घरहरुमा समेत थप जोखिम परेको उनले जनाए। निर्माण कम्पनीले सजिलो स्थानमा मात्र काम गर्ने र अप्ठ्यारो स्थानमा काम नगर्ने परिपाटीले यो अवस्था आएको गुरुङको भनाइ छ। पुथाङ एरपोर्टदेखि जोमसोम पक्की पुलसम्मको करिब सय मिटर सडक चैते दसैं औशी तिथिको अघिल्लो दिनमा पनि यसरी नै सडक भासिएको थियो। जोमसोम सडक पटक पटक भासिने र भत्किने गर्दा बर्खायाममा थप सडकमा थप क्षति हुने अनुमान गरिएको छ। जोमसोम सडक पुन : भाँसिदा बेनी हुँदै मुक्तिनाथ दर्शन गर्न जाने र मुक्तिनाथ दर्शन गरी फर्किने पर्यटक तथा दर्शानार्थीहरुले सास्ती पाएका छन्। सडक अवरुद्ध भएर जोमसोममा झन्डै २ सय सवारी साधनहरु अलपत्र परेका छन्। सडकको पूरै बेस भाँसिएकाले सडककालाई ग्रेड डाउन गरी सडक खुलाउन पहल भइरहेको प्रहरी निरीक्षक विकले जानकारी दिए। बेनी जोमसोम ७६ किमी सडकको चौथो खण्ड खन्तीदेखि जोमसोम पक्की पुलसम्मको घरपझोङ ४ जोमसोमको मुस्ताङ अस्पताल नजिक सडक भासिएको हो। बेनी जोमसोम कोरला सडक आयोजनासँग २०७४ मा ठेक्का सम्झौता भएको खन्ती जोमसोम १६ किमी सडक अन्तर्गत ८ महिनाअघि करिब १ सय मिटर सडक भासिएको थियो। बेनी जोमसोम सडकको चौथो खण्डमा निर्माण कम्पनीले चरम ढिलासुस्ती भएको छ। यो खण्ड पप्पुगौरी पार्वती कोशी एन्ड न्यौपानेले ७० करोड ५२ लाख लागतमा ठेक्का सम्झौता गरेको थियो।
जनकपुरमा जलिरहेको अवस्थामा महिलाको शव फेला,"गोदार : जनकपुरधाममा जलिरहेको अवस्थामा एक युवतीको शव फेला परेको छ । उपमहानगरपालिका१६ कपिलेश्वरमा गए राति करिब ९ बजे आसपासमा युवतीको शव जलिरहेको फेला परेको जिल्ला प्रहरी कार्यालय धनुषाका प्रवक्ता प्रहरी नायव उपरीक्षक रञ्जन अवाले जानकारी दिए। उनका अनुसार युवतीको शव नजिकैबाट एक बालिकाको जीवितै उद्धार गरिएको थियो । 'स्थानीयले खबर गरेपछि कपिलेश्वर महादेव मन्दिरदेखि अन्दाजी पाँच सय मिटर दक्षिणतर्फ पोखरीको छेउमा एक युवतीको जल्दै गरेको शव भेटिएको थियो। सोही छेउबाट अन्दाजी आठ महिनाको बालिकाको जीवितै उद्धार गरिएको छ', उनले भने। उनका अनुसार जीवितै उद्धार गरिएकी बालिकाको जनकपुरधामस्थित प्रादेशिक अस्पतालमा उपचारका क्रममा मृत्यु भएको छ। मृत्यु हुने युवती महोत्तरी मनरासिसवाका अन्दाजी २२ वर्षीय प्रियंका महतोको रहेको डिएसपी अवाले बताए। युवतीको शव पोष्टमार्टमका लागि प्रादेशिक अस्पताल जनकपुरधाममा राखिएको छ । घटनाबारे अनुसन्धान भइरहेको छ प्रहरीले जनाएको छ। रासस"
पर्यटकले भरियो घोडेपानीपुनहिल,"बेनी : म्याग्दीको अन्नपूर्ण गाउँपालिका६ मा रहेको घोडेपानी पुनहिल क्षेत्रमा पर्यटकको घुइँचो लागेको छ। ढकमक्क लालीगुराँस फुलेर रंगिएको घोडेपानीपुनहिलको पृष्ठभूमिमा सूर्योदय, हिमशृङखला र पहाडी भूगोलको मनमोहक दृश्य अवलोकन गर्न पर्यटकको लर्को लागेको हो। सडक यातायातको सुविधा, अनुकूल मौसम र प्रचारप्रसारका कारण पर्यटकको आगमन बढेको घोडेपानीका होटल व्यवसायी टेकसर बुद्धुजा पुनले बताए। पोखरेबगर हुँदै घोडेपानी नजिकैको बस्ती चित्रेसम्म सडक स्तरोन्नति र कालोपत्रे भएपछि पोखरादेखि बस सञ्चालन भएको छ, उनले भने आमसञ्चार माध्यम र पर्यटकहरूले लालीगुराँसको जंगलको तस्वीर र दृश्य सार्वजनिक गरेपछि प्रचारप्रसार हुँदा पर्यटक आगमन वृद्धि भएको हो। २७ वटा होटल रहेको घोडेपानीमा दैनिक १ हजार जना बास बस्न सक्छन्। साना ठुला सबै होटलमा पाहुनाले भरिएका घोडेपानी टोल सुधार समितिका उपाध्यक्ष जुली पुनले बताइन्। वरपरका गाउँका बासिन्दादेखि देशका विभिन्न सहरबाट गुराँसको सौन्दर्यमा रमाउन घोडेपानी आउनेको लर्को लागेको छ, उनले भनिन् अग्रिम कोठा बुक नगरी आउने पाहुनालाई बास पाउन गाह्रो हुन थालेको छ। जाडो हटेर वनजंगलमा लालीगुराँस फुलेपछि रमाइलो वातावरण बनेको छ। चैतवैशाख गुराँस फुल्ने याम हो। यहाँ रातो, सेतो, चिमाली, सिमालीलगायत जातका गुराँस पाइन्छन्। विश्वमा ४२ प्रजातिका गुराँस पाइन्छन्। नेपालमा ३२ प्रजातिका छन्। घोडेपानी क्षेत्रमा १६ प्रजातिका लालीगुराँस पाइने अध्ययन प्रतिवेदनहरूमा उल्लेख छ। लालीगुराँस नेपालको राष्ट्रिय फूल पनि हो। एकै स्थानमा धेरै प्रजातिका गुराँस पाइने यस क्षेत्रको जंगल गण्डकी प्रदेशकै ठूलो भएको स्थानीयबासीसमेत रहेका अन्नपूर्ण गाउँपालिकाका पूर्व अध्यक्ष डमबहादुर पुनले बताए। बेनी, बागलुङ, पोखरा, चितवन, काठमाडौंलगायत क्षेत्रबाट विद्यार्थी, कर्मचारी र व्यापारी समूह बनाएर घोडेपानी भ्रमणमा गएका छन्। पाखोमा फुलेका गुराँसको जंगलको पृष्ठभूमिमा धौलागिरि, गुर्जा, अन्नपूर्ण, माछापुच्छ्रेलगायत १६ भन्दा बढी हिमाल र सूर्योदयको दृश्यावलोकन गर्न पाउँदा रमाइलो महसुस भएको काठमाडौंका मिसन तिवारीले बताए। बेनीबाट साथीहरूसँग घोडेपानी घुम्न गएका महेन्द्र सुवेदीले बजारदेखि टाढाको एकान्त वातावरण र गुराँसले रंगिएको जंगलमा पदैलयात्रा गर्दा रमाइलो महसुस भएको बताए। अन्नपूर्ण चक्रीय पदमार्गको प्रमुख गन्तव्य घोडेपानी समुन्द्री सतहदेखि दुई हजार आठ सय मिटरको उचाइमा अवस्थित छ। घोडेपानीदेखि ३० मिनेट उकालो हिँडेपछि पुनहिल पुग्न सकिन्छ। समुन्द्री सतहदेखि तीन हजार २१० मिटर उचाइमा रहेको पुनहिलबाट सूर्योदय, हिमाल र लालीगुराँसको जंगल अवलोकन गर्न आउने पर्यटक घोडेपानीमा बास बस्ने गर्छन्। २०८० को वैशाखदेखि चैत महिनासम्म ३१ हजार ४३९ जना पर्यटकले घोडेपानी पुनहिल क्षेत्रको भ्रमण गरेको पर्यटक प्रहरी चौकी घोडेपानीले जनाएको छ। चौकीले घोडेपानी भित्रिने र बाहिरिने पर्यटकको विवरण सहितको अभिलेख र तथ्यांक राख्दै आएको छ। गत वर्ष २५ हजार २७९ जना पर्यटक भित्रएका र ६ हजार १६० जना घोडेपानी हुँदै अन्यत्र गएका घोडेपानी प्रहरी चौकीका वरिष्ठ हवल्दार टेकबहादुर सुनारी मगरले बताए। सबैभन्दा बढी चैत महिनामा ५ हजार ८४९ जना पर्यटक घोडेपानी आएका छन्। २०७९ मा २६ हजार ३०१ जना पर्यटकले घोडेपानी घुमेका थिए। कोरोना अघि वार्षिक ६० देखि ७० हजार जना पर्यटक घोडेपानी आउने गरेका थिए। अन्नपूर्ण परिक्रमा गरी तातोपानी हुँदै कास्कीको विरेठाँटीउल्लेरी, छोम्रोङघान्द्रुकटाडापानी, नागीमहरे हुँदै गरी चारवटा नाकाबाट पर्यटक घोडेपानी भित्रिने गरेका छन्। म्याग्दीको पोखरेबगर घार शिख चित्रे हुँदै घोडेपानी सडकमा सवारी साधन भएर पुग्न सकिन्छ। पोखरादेखि घोडेपानीमा दैनिक बिहान ९ बजेट बस छुट्ने गर्छ।"
सोल्टी होटल र इसेवाबीच सहकार्य,"काठमाडौं : नेपालको अग्रणी भुक्तानी सेवा प्रदायक कम्पनी इसेवा र नेपालको अग्रणी पाँचतारे होटेल सोल्टी होटेल्स तथा रिसोर्टस बीच व्यावसायिक सहकार्यका लागि सम्झौता सम्पन्न भएको छ। सोल्टी होटेल्स तथा रिसोर्टसको लोयल्टी प्रोग्राम हेरिटेज क्लबका सदस्यहरूले इसेवाबाट सोल्टी होटेल्स तथा रिसोर्टसको कुनै पनि होटलमा बसाई बुकिंगमा तथा खानपान गरेबापत क्याशब्याक र लोयाल्टी पोइन्ट पाउने व्यावस्थाका लागि इसेवा र सोल्टी होटेल्स तथा रिसोर्टस ब्राण्डबीच सम्झौता सम्पन्न भएको हो। आइतबार इसेवाका प्रमुख कार्यकारी अधिकृत श्री जगदिश खड्का र स्ट्रिम पीक इन्टरनेशनल प्रा लिका सञ्चालक तथा सोल्टी होटल लिका उपाध्यक्ष श्री सुदर्शन चापागाईंले सहकार्य गर्ने सम्झौतापत्रमा हस्ताक्षर गरे। कार्यक्रममा बोल्दै इसेवाका प्रमुख कार्यकारी अधिकृत जगदिश खड्काले भने, 'सोल्टी होटलले आफ्ना प्रयोगकर्तालाई केन्द्रबिन्दुमा राखेर रिवार्ड पोइन्ट कार्यक्रम सञ्चालन गर्नु आतिथ्य सत्कार क्षेत्रको लागि लागि उदाहरणीय कार्य हुनुको साथै प्रविधिको साथ लिएर आफ्ना प्रयोगकर्तालाई फराकिलो सेवा दिनुले सेवाग्राहीलाई निकै नै सहज र सरल हुनेछ। सोल्टी होटल र इसेवाको यो सहकार्यले विदेशी र स्वदेशी दुवै पर्यटकहरुलाई निकै सजिलो र सहज हुनेछ। लोयाल्टी पोइन्टद्वारा इसेवा प्रयोगकर्ताहरूको लागि अब होटल तथा खानपानका लागि रेष्टूराँ बुकिंगमा थप सहजीकरण र फाइदाजनक हुने भएको छ।' उक्त हस्ताक्षर कार्यक्रममा सोल्टी होटलका उपाध्यक्ष सुदर्शन चापागाईंले भने, 'इसेवाले आर्थिक क्षेत्रमा गरेको योगदानले नेपाल तथा नेपालीहरुबाट हुने कारोबारको प्रक्रियालाई निकै नै सहज बनाएको छ। इसेवा र सोल्टी होटेल्स तथा रिसोर्टसको यो सहकार्यले सोल्टीको लोयल्टी पोइन्ट प्रयोगकर्तालाई धेरै सजिलो हुने छ। इसेवाका प्रयोगकर्ताहरुले पनि सोल्टी होटेल्स तथा रिसोर्टसका विभिन्न सेवा सुविधाहरुको प्रयोगबाट सोल्टीको लोयल्टी प्रोग्राममा आबद्ध हुनका लागि समेत बाटो खुलेको छ। साथै इसेवाबाट सोल्टी होटेल्स तथा रिसोर्टसका सबै होटलहरु मा सहजै बुक गर्न मिल्ने छ।' देशभर इसेवाको मोबाईल एप डाउनलोड गर्नेको संख्या १ करोड १० लाख भन्दा बढि पुगेको छ। यसैगरी अप्रत्यक्ष रूपमा करिब २ करोड जनसङ्ख्याले इसेवामार्फत सेवा लिइरहेका छन्। हालः इसेवाका देशभर करिब २ लाख ५० हजारको सङ्ख्यामा एजेन्ट नेटवर्क रहेको छ। इसेवाले केन्द्रीय कार्यालयसहित सातै प्रदेशबाट सेवा दिइरहेको छ। इसेवाबाट मोबाईल, टेलिफोन, इन्टरनेट, इन्स्योरेन्स्को प्रिमियम भुक्तानी, बिजुली तथा खानेपानीको बिल भुक्तानी, विभिन्न सरकारी कार्यालयहरूको शुल्क भुक्तानी, हवाइजहाज, बसको टिकट, स्कुल कलेजको शुल्कलगायतका सेवा तथा सुविधाको भुक्तानी गर्न सकिन्छ।"
ग्लोबल आइएमई बैंक र हब इन्टरनेशनल एजुकेशनबीच समझदारी,"काठमाडौं : ग्लोबल आइएमई बैंक लिमिटेड र हब इन्टरनेशनल एजुकेशन प्रालिबीच भारतमा उच्च शिक्षाका लागि जाने विद्यार्थीहरूलाई शैक्षिक कर्जा सहजरुपमा प्रवाह गर्ने सम्बन्धी समझदारी पत्रमा हस्ताक्षर भएको छ। उक्त समझदारी पत्रमा बैंकका नायव प्रमुख कार्यकारी अधिकृत सुमन पोखरेल तथा हब इन्टरनेशनल एजुकेशन प्रालिका संस्थापक तथा अध्यक्ष उद्धव बहादुर खड्काले हस्ताक्षर गरेका छन्। समझदारी अनुसार बैंकले हब इन्टरनेशनल एजुकेशन प्रालिले सिफारिस गरेका विद्यार्थीहरूलाई भारतका विश्वविद्यालयहरूमा उच्च शिक्षाका निमित्त आवश्यक वित्तीय दायित्व बहन गर्न आवश्यक शैक्षिक कर्जा सहजरुपमा प्रवाह गर्नेछ। हब इन्टरनेशनल एजुकेशनमार्फत सिफारिस भएका विद्यार्थी तथा अभिभावकहरूले आवश्यक कागजात तथा विवरण सहित बैंकको शाखा कार्यालयमा निवेदन दिए पश्चात् छिटो, सरल तथा सहज रूपमा यो कर्जा प्रवाह गरिनेछ। ग्लोबल आइएमई बैंक मुलुकका सतहत्तरै जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो। बैंकको ३५४ शाखा कार्यालय, ३७९ एटिएम, २७७ शाखा रहित बैंकिङ सेवा, ६७ एक्सटेन्सन तथा राजश्व संकलन काउन्टर तथा ३ वटा वैदेशिक प्रतिनिधि कार्यालय समेत गरी १, १०० भन्दा बढी सेवा केन्द्र रहेका छन्। ग्लोबल आइएमई बैंक, सबैका लागि बैंकिङ सेवा प्रदान गर्ने बैंक हो जसले विभिन्न सेवा तथा सुविधा सहितका योजना मार्फत आफ्ना ४६ लाखभन्दा बढी ग्राहकलाई, उत्कृष्ट सेवा प्रदान गरी लाभान्वित गरिरहेको छ। बैंकले संयुक्त राज्य अमेरिका, संयुक्त अधिराज्य, क्यानडा, अष्ट्रेलिया, मलेसिया, दक्षिण कोरिया, जापान, साउदी अरब, कतार, युएई, बहराइन, कुवेत, भारत, जोर्डन, हङकङ लगायतका मुलुकबाट रेमिट्यान्स भित्र्याउँदै देशको अर्थ व्यवस्थामा महत्त्वपूर्ण योगदान पुर्याउँदै आइरहेको छ।"
५० एमपी ट्रिपल क्यामेरासहितको फोन १७ हजारमै,"काठमाडौं : सामसङले ५० एमपी ट्रिपल क्यामरा ५ हजार एमएएचको ब्याट्री र अत्याधुनिक अक्टाकोर प्रोसेसरसहितको मोबाइल फोन सार्वजनिक गरेको छ। सार्वजनिक गरिएको शक्तिशाली सुविधासहितको सामसङ ग्यालेक्सी एम१४ एलटीईले स्मार्टफोनको यात्रालाई अझै गति दिने कम्पनीको विश्वास छ। सामसङ नेपालका एमएक्स बिजनेस निर्देशक प्रणय रत्न स्थापितका अनुसार सामसङ ग्यालेक्सी एम१४ एलटीई नीलो र गाढा निलो रंगमा पाइन्छ। यसको ४६४ भेरियन्टलाई १६ हजार ९ सय ९९ रुपैयाँ र ६१२८ भेरियन्टलाई २१ हजार ९ सय ९९ पर्छ। यी फोन मोडलहरू १८ मे देखि देशभरका सबै रिटेल आउटलेटहरूमा सजिलै उपलब्ध हुने कम्पनीले जनाएको छ। ५ हजार एमएएचको शक्तिशाली ब्याट्री रहेको उक्त फोनले २५ वाटको फाष्ट चार्जिङ सपोर्ट गर्छ। ६७ इन्चको डिस्प्ले रहेको यो मोबाइलका साथमा चार्जिङ एडेप्टर निःशुल्क पाइन्छ। कम्पनीले यो मोबाइलमा २ जेनेरेसनका लागि ओएस अपग्रेड र ४ वर्षसम्मका लागि सेक्युरिटी अपडेटको ग्यारेन्टी लिने जनाएको छ। सामसङ ग्यालेक्सी एम१४ एलटीईमा अत्याधुनिक क्वालकम स्न्यापड्रयागन ६८० अक्टाकोर प्रोसेसर उपलब्ध गराइएको छ। जसले यसको सेगमेन्टमा बेग्लै मापदण्ड सेट गरेको छ। यो चिपसेटले सिमलेस मल्टिटास्किङ एक्टिभेट गर्दै अनुपम कार्यसम्पादन गर्ने छ। साथै, यस फोनमा गेमिङ अनुभव उच्च बनाउन थ्रीडी ग्राफिक्ससमेत राखिएको कम्पनीको भनाइ छ। एम१४ एलटीईमा पीएलएस एलसीडी इन्फिनिटीयू डिस्प्ले रहेको छ। जसले इमर्सिभ भिजुअलाइजेसन प्रदान गर्छ। यसको फराकिलो स्क्रिनले सोसल मिडिया प्रयोगकर्ताहरूका लागि फिड स्क्रोलिङ सरल हुनुका साथै मनोरञ्जनमा थप सहायता पुग्नेछ।"
क्षयरोगका कारण गाउँमा त्रास बढ्दो,"कालीकोट : जिल्लाको नरहरिनाथ गाउँपालिकामा क्षयरोगका बिरामी बढ्दै गएका छन्। पछिल्लो समय गाउँमा क्षयरोगका बिरामी बढेको स्वास्थ्य सेवा कार्यालय कालीकोटले सार्वजनिक गरेको तथ्यांकमा उल्लेख छ। तथ्यांकका आधारमा नरहरिनाथ गाउँपालिका७ उच्छब गाउँमा सम्भावित क्षयरोग बिरामीहरूको स्क्रिनिङ तथा एकीकृत स्वास्थ्य शिविरमार्फत सेवा प्रदान गरिएको छ। क्षयरोगका बिरामीहरूलाई लक्षित गरिएको स्वास्थ्य शिविरमा विभिन्न रोगका बिरामीहरूको स्वास्थ्य जाँच गरिएको शिविरमा खटिएका डाक्टर जितेन्द्र महतोले बताए । उनले भने, अल्ट्रा साउन्ड, आँखाको परीक्षण, गर्भवती जाँच, प्रयोगशाला सेवा, बहिरंग सेवामार्फत गाउँमै आएर बिरामीको उपचार गरेका छौं। क्षयरोग लागेका बिरामीहरू अझै समाजमा खुल्न नसक्नुले गाउँमा त्रास बढ्नुका साथै थप समस्या हुँदै गएको छ। स्वास्थ्य सेवा कार्यालय कालीकोटका क्षयरोग, कुष्ठरोग सम्पर्क व्यक्ति जगदीश नेपालीका अनुसार जिल्लाका ९ वटै स्थानीय तहमा जम्मा ५७ जना खुलेका बिरामी छन्। समाजमा लुकेर बसेका खुल्न नचाहाने, जिल्ला बाहिरबाट औषधि खानेहरूका कारण क्षयरोग भयावह हुँदै गएको छ। नरहरिनाथमा हाल ५ जना बिरामी खुलेका छन्। उनीहरूले स्थानीय स्वास्थ्य चौकीबाट औषधि खाने गरेका छन् भने अन्य केहीले जिल्लाबाट र केहीले सुर्खेत तथा नेपालगञ्जबाट औषधि खाने गरेका छन्। नरहरिनाथ गाउँपालिका७ लाई लक्षित गरी सञ्चालन गरेको स्वास्थ्य शिविरमा आँखाको परीक्षण गर्दा मोतियाविन्दु भएका ३ जना, एलर्जी भएका ११ जना र अन्य आँखा सम्बन्धी समस्या भएका ४६ जनाले परीक्षण गरेको स्वास्थ्य शाखा प्रमुख मानबहादुर सहकारीले बताए। उनले भने, गर्भवती स्वास्थ्य जाँच परीक्षण १० जनाले गरे पनि एक जनालाई रिफर गरेका छौं। यसैगरी खकार ल्याब जाँच ५४ जना, एचआईभी जाँच ३ जना, हेपाटाइटिस बि १२ जना, युपीटी १ जना, भिडिआरयल १२ जनाले परीक्षण गरेका छन्। शिविरमा सहभागी स्वास्थ्य अधिकृत लंकबहादुर बटालाले भने, बहिरंग सेवा एक सय ९० जनाले लिए। सोमध्ये हाईपरटेन्सन ५ जनामा देखिएको छ। त्यसमध्ये १ जनालाई रिफर गरेका छौं। एक्सपाईलरी १२ जनामा पोजेटिज देखिएको छ। गाउँपालिका अध्यक्ष नगेन्द्रबहादुर बिष्टले स्वास्थ्य सेवाको पहुँचबाट टाढा रहेको बस्ती र क्षयरोग बढी रहेको आकलन गरिएको माल्कोट उच्छबमा स्क्रिनिङ तथा एकीकृत स्वास्थ्य शिविरमार्फत सेवा प्रदान गर्दा यहाँका नागरिकहरूले राहत पाएको बताए। उनले भने, क्षयरोग पत्ता लगाउन अब गाउँगाउँमा शिविर सञ्चालन गरे मात्र यो रोगको निवारण गर्न सकिन्छ।"
"दुबईमा भारी वर्षा, जनजीवन प्रभावित","साउदी : दुबईमा गत मंगलबारदेखि परेको मुसलधारे पानीले जनजीवन अस्तव्यस्त भएको छ । वर्षाले राजमार्ग वरिपरिको आवागमन अवरुद्ध सुनुको साथै दुबईस्थित विमानस्थल समेत पानीका कारण डुबानमा परेको छ । यात्रुलाई अत्यावश्यक काम नभएसम्म विमानस्थल नआउन सूचना गरिएको छ। युएईमा २४ घन्टामा दुई सय ५४ मिलिमिटर वर्षा भएको छ। वर्षाका कारण सडकमा खोला बगेपछि यातायात अवरूद्ध भएका छन् भने दुबई इन्टरनेशनल एयरपोर्टमा उडान समेत प्रभावित भएको छ। भीषण वर्षासँगै आएको हावाहुरीका कारण दुबईमा अर्बौ रुपैयाँको क्षति पुगेको छ भने दुबईका कतिपय सहरमा इन्टरनेट तथा विद्युत प्रशारण समेत अवरुद्ध भएको छ। केही विज्ञहरूले कृत्रिम वर्षा अर्थात् क्लाउड सिडिङका कारण यति धेरै वर्षा भएको बताएका छन्। हालसम्म मानवीय क्षतिबारे यकिन गर्ने अवस्था नरहेको बताए । सरकारी सञ्चारमाध्यमले जनाएअनुसार मंगलबारको वर्षा ७५ वर्षयताकै ठूलो वर्षा भएको हो। दुबईको छिमेकी देश ओमानमा मुसलधारे वर्षासँगै आएको बाढीका कारण १८ जनाको मृत्यु भएको छ भने साउदी अरब,तथा बहराइनमा समेत वर्षा भएको छ।"
एन्फाका उपाध्यक्ष दावा लामा छुटे,काठमाडौं : अखिल नेपाल फुटबल संघ (एन्फा) उपाध्यक्ष दावा लामा छुटेका छन्। बुधबार पक्राउ परेका लामालाई बिहीबार काठमाडौं जिल्ला अदालत छाडेको हो। लागुऔषध मुद्दामा ५ वर्ष कैद सजाय सुनाइए पनि सर्वोच्च अदालतबाट स्टे अर्डर लिएको पाइएपछि लामालाई छोडेको अपराध अनुसन्धान कार्यालयका एसपी तथा प्रवक्ता रवीन्द्र रेग्मीले जानकारी दिए। लामाले सोही मुद्दामा सर्वोच्च अदालतमा पुनरावेदन गरेकाले अदालतले छोडेको उनले बताए। उच्च अदालत पाटनबाट लामालाई लागुऔषध खैरो हिरोइन बेचबिखनको कसुरमा दोषी ठहर गर्दै ५ वर्ष कैद र ५ हजार रुपैयाँ जरिवानाको फैसला सुनाइएको थियो। लामा कैद र जरिवाना भुक्तान नगरी फरार रहेका थिए। उनलाई कैद भुक्तानका लागि पक्राउ गरिएको हो। प्रहरीले लामालाई पक्राउ गरेर अदालत पेश गर्ने तयारी गरिरहेको छ।
दक्षिण एसियामै स्वच्छ ऊर्जाका लागि नेपालको भूमिका महत्वपूर्ण : अर्थमन्त्री पुन,"काठमाडौं : अर्थमन्त्री वर्षमान पुन अनन्तले नेपालको जलविद्युतमा गरिरहेको प्रगति दक्षिण एसियाली क्षेत्रमा स्वच्छ र नवीकरणीय ऊर्जा प्रवद्र्धनका लागि महत्वपूर्ण रहेको बताएका छन् । विश्व बैंक र अन्तर्राष्ट्रिय मुद्रा कोषको संयुक्त वसन्तकालीन बैठकमा सहभागी हुन अमेरिकामा रहेका मन्त्री पुनले वासिङटनडिसीमा आयोजित एसियामा नवीकरणीय ऊर्जा संक्रमण शीर्षक सत्रलाई सम्बोधन गर्दै नेपालको बिजुली आन्तरिक खपत मात्र नभई छिमेकी भारत र बंगलादेशसमेत निर्यात हुन लागेको बताए । सौर्य ऊर्जासँगै जलविद्युतको क्षमतालाई पूर्णरुपमा उपयोग गर्ने प्रयासमा नेपाल रहेको उनको भनाइ थियो । 'नेपालले जलविद्युत क्षेत्रमा गरेको उन्नति क्षेत्रीय स्तरमा नवीकरणीय ऊर्जा प्रवद्र्धन र विस्तारमा महत्वपूर्ण हुनेछ,अर्थमन्त्रीले भने,किनभने उत्पादित बिजुली नेपालमा मात्र नभई भारत र बंगलादेशजस्ता ऊर्जाको माग बढी भएका छिमेकी मुलुकमा पनि उपयोग हुनेछ । ' प्रधानमन्त्री पुष्पकमल दाहाल प्रचण्डको केही महिनाअघि सम्पन्न भारत भ्रमणका क्रममा आगामी १० वर्षमा १० हजार मेगावाट विद्युत् खरिद गर्ने सहमति भएको तथा नेपाल र बंगलादेशबीच ४० मेगावाटको विद्युत् व्यापार सम्झौता भएको उनले बताए । जसका कारण पनि दक्षिण एसिया क्षेत्रका लागि स्वच्छ महत्वपूर्ण हरित ऊर्जाको स्रोत नेपाल रहेको उनको भनाइ थियो । यद्यपि जलविद्युत उत्पादनको सम्भावनालाई पूर्ण रूपमा सदुपयोग गर्न ऊर्जा क्षेत्रमा लगानीको ठूलो आवश्यकता रहेको मन्त्री पुनले बताए । अन्तरदेशीय प्रसारण लाइनलगायत प्रसारण तथा वितरणसम्बन्धी पूर्वाधारमा ठूलो लगानी आवश्यक छ,मन्त्री पुनले भने,हाम्रो आन्तरिक स्रोत मात्र त्यसका लागि पर्याप्त नभएकाले हामीले अन्तर्राष्ट्रिय लगानीकर्तालाई नेपालको जलविद्युतमा लगानी गर्न अपिल गरिरहेका छौं । मन्त्री पुनले प्रसारण लाइन आयोजना निर्माणमा निजी क्षेत्रका लागि समेत बाटो खोल्ने योजनामा सरकार रहेको उल्लेख गरे । प्रक्रियामा रहेको नयाँ विद्युत ऐनमा उक्त प्रावधान समावेश गरिएको जानकारी उनले दिए । आगामी सन् २०३५ सम्म नेपालले २८ हजार ५ सय मेगावाट विद्युत उत्पादन गर्ने लक्ष्य राखेको र त्यसमध्ये १५ हजार मेगावाट क्षेत्रीय बजारमा निर्यात गर्ने योजना रहेको बताए । विश्व बैंक नेतृत्वमा १ हजार ६३ मेगावाटको माथिल्लो अरुण अर्धजलासययुक्त आयोजना र एसियाली विकास बैंकको नेतृत्वमा ६ सय ७० मेगावाटको दूधकोशी जलासययुक्त आयोजनाको वित्तीय व्यवस्थापनको अन्तिम तयारीको अवस्थामा रहेको जानकारी उनले बैठकलाई गराए । नेपालले हरित अर्थतन्त्रलाई जोड दिएको भन्दै मन्त्री पुनले त्यसका लागि निजी क्षेत्रलाई प्रोत्साहन गरिरहेको चर्चा गरे । जलविद्युत आयोजना निर्माणका लागि आवश्यक सामग्री आयात शुल्कमा उल्लेख्य कटौती गरिएको,विद्युतीय सवारी साधनमा कर घटाइएको,सौर्य प्यानलका लागि अनुदान उपलब्ध गराइएको तथा लघु जलविद्युत आयोजनामा अनुदान दिने नीति अख्तियार गरेको चर्चा मन्त्री पुनले गरे । यस्तै उनले आन्तरिक खपतलाई पनि बढाइने नीति सरकारले लिएको जनाए । नेपालको ऊर्जा खपत दक्षिण एसियाका अन्य देशहरू भारत,बंगलादेश,पाकिस्तान,श्रीलंका र भुटानको तुलनामा कम रहेकामा पछिल्लो वर्षहरुमा स्वच्छ ऊर्जाको पर्याप्त उपलब्धतासँगै ऊर्जा खपत बढ्दै गएको उनको भनाइ छ । हालसम्म ९ हजार ५०० मेगावाटको पीपीए सम्पन्न भएको र थप १० हजार मेगावाट प्रक्रियामा रहेको तथा हालसम्म नेपालको कूल जडित क्षमता ३ हजार १ सय ५४ मेगावाट पुगेको बताए । जसमध्ये ६ सय ६२ मेगावाट नेपाल विद्युत प्राधिकरण,४ सय ९३ मेगावाट प्राधिकरणको सहायक कम्पनीहरु र बाँकी २ हजार मेगावाट निजी क्षेत्रबाट उत्पादन भएको तथ्यांक उनले प्रस्तुत गरे ।"
कोशीमा एमालेमाओवादीको संकल्प प्रस्ताव टेबल,"विराटनगर : कोसी प्रदेशसभामा नेकपा एमाले र नेकपा माओवादी केन्द्रको संकल्प प्रस्ताव प्रस्तुत भएको छ। बिहीबार बसेको प्रदेशससभा बैठकमा एमाले संसदीय दलका प्रमुख सचेतक रेवतिरमण भण्डारीले परिमार्जनसहित दर्ता भएको संकल्प प्रस्ताव प्रस्तुत गरेका हुन्। संकल्प प्रस्तावमा एमाले र माओवादी केन्द्रका तर्फबाट मुख्यमन्त्रीलाई दिएको समर्थन फिर्ता लिएको अवस्थामा मुख्यमन्त्री केदार कार्कीलाई आफैंमाथिको विश्वास छ भन्ने प्रस्ताव राखी विश्वासको मत लिन निर्देशन दिइयोस् भन्ने उल्लेख गरिएको छ। त्यस्तै बहुमत सदस्यको समर्थन फिर्ता भइसकेको परिस्थितिमा सरकारको नियमित कार्यबाहेक दीर्घकालीन महत्त्वका कुनै निर्णय नगर्न नगराउन प्रदेश सरकार र सरकार सम्बद्ध अधिकारीलाई प्रदेशसभाको बैठकबाट निर्देशन गर्नुपर्ने समेत प्रस्तावमा उल्लेख छ। वैकल्पिक सरकारका लागि मार्ग प्रशस्त नगरेमा, विश्वासको मत नलिएमा वा विश्वासको मत प्राप्त नगरेमा संविधान बमोजिम नयाँ वैकल्पिक सरकार गठनको प्रक्रिया प्रारम्भ गर्न कोशी प्रदेशसभा सचिवालयलाई निर्देशन दिने पनि प्रस्तावमा उल्लेख छ। संकल्प प्रस्ताव पेस गर्दै भण्डारीले संविधानको धारा १८८ बाट भाग्न नपाउने भन्दै मुख्यमन्त्रीले मार्ग प्रशस्त गर्नुपर्ने बताए। उनले संकल्प प्रस्तावमाथि छलफल हुँदै गर्दा मुख्यमन्त्रीले राजीनामा दिने विश्वास व्यक्त गरे। संकल्प प्रस्तावलाई माओवादीका सांसद गणेश उप्रेती र एमालेका सांसद किशोरचन्द्र दुलालले समर्थन गरेका छन्। संकल्प प्रस्तावमाथि अर्को बैठकमा छलफल हुने बताइएको छ।"
मधेसमा नवनियुक्त मन्त्री र राज्यमन्त्रीले लिए सपथ,"जनकपुर : मधेस प्रदेशका मुख्यमन्त्री सरोजकुमार यादवले मन्त्रिपरिषद् विस्तार गरेका छन्। मुख्यमन्त्री यादवको सिफारिसमा नियुक्त भएका ३ मन्त्री र एक राज्यमन्त्रीले बिहीबार सपथ लिएका छन्। माओवादी केन्द्र संसदीय दलका नेता भरतप्रसाद साह, माओवादीकै युवराज भट्टराई उद्योग तथ पर्यटज मन्त्रालय र नेकपा एकीकृत समाजवादीकी बेची लुंगेली र गृह सञ्चार तथा कानुन राज्यमन्त्री नियुक्त भएकी एमालेकी शारदा थापाले शपथ लिएका हुन्। माओवादीले उद्योग पर्यटनमन्त्री सुनिता यादवलाई फिर्ता बोलाएर उनको ठाउँमा भट्टराईलाई मन्त्री बनाएको हो। तीन मन्त्रीलाई प्रदेश प्रमुख सुमित्रादेवी भण्डारी र राज्यमन्त्रीलाई मुख्यमन्त्री सरोजकुमार यादवले शपथ ग्रहण गराएका हुन्। १५ महिनाको अन्तरालमा मुख्यमन्त्री यादवले ११औं पटक मन्त्रिपरिषद् पुनर्गठन गरेका हुन्।"
सुदूरपश्चिमको मुख्यमन्त्रीमा एकीकृत समाजवादीका सोडारीले गरे दाबी पेस,"धनगढी : नेकपा एकीकृत समाजवादीका नेता दीर्घ सोडारीले सुदूरपश्चिम प्रदेशको मुख्यमन्त्रीमा दाबी पेस गरेका छन्। उनले चार दलको समर्थनमा प्रदेश प्रमुख नजिर मियाँसमक्ष मुख्यमन्त्रीमा दाबी पेस गरेका हुन्। सोडारीलाई नेकपा एमाले, नेकपा माओवादी केन्द्र र नागरिक उन्मुक्ति पार्टीको समर्थन रहेको छ। सत्ता साझेदार दल एमालेले यसअघि सोडारीलाई मुख्यमन्त्री बनाउन नहुने अडान लिएको थियो। बिहीबार बालकोटले 'ग्रिन सिग्नल' दिएपछि सोडारीले मुख्यमन्त्रीमा दाबी पेस गरेका हुन्। यसअघि नै गठबन्धन दलबीच सुदूरपश्चिमको मुख्यमन्त्री एकीकृत समाजवादीलाई दिने सहमति गरेको थियो। तर, आफूले मुख्यमन्त्री नपाउने भएपछि एकीकृत समाजवादीले नागरिक उन्मुक्तिका सांसद लक्ष्मण किशोर चौधरीलाई कांग्रेससँग मिलेर मुख्यमन्त्रीमा समर्थन गरेको थियो। केन्द्रको निर्णय मान्न प्रधानमन्त्री तयार भएपछि सोडारीले चौधरीलाई दिएको समर्थन फिर्ता लिएका थिए। प्रदेश प्रमुख मियाँले सरकार गठनका लागि दोस्रोपटक आह्वान गरेको समय आज ५ बजे सकिँदैछ।"
दीर्घ सोडारीलाई मुख्यमन्त्री बनाउन एमाले सहमत,"धनगढी : नेकपा एकीकृत समाजवादीका नेता दीर्घ सोडारीलाई सुदूरपश्चिम प्रदेशको मुख्यमन्त्री बनाउन नेकपा एमाले सहमत भएको छ। यसअघि पात्र परिवर्तन गर्नुपर्ने अडान राखेको एमालेले अन्ततः सोडारीलाई नै मुख्यमन्त्री बनाउन सहमत भएको हो। सोडारी विवादास्पद व्यक्ति भएको भन्दै एमालेले मुख्यमन्त्री बनाउन नसकिने बताउँदै आएको थियो। गठबन्धनका नेताहरूले सोडारीलाई मुख्यमन्त्री बनाउन बालकोटले 'ग्रिन सिग्नल' दिएको बताएका छन्। 'बालकोटले यसअघि उहाँ(सोडारी)को छबिको विषयमा प्रश्न उठाउनु भएको थियो। तर, उहाँलाई नै अघि सार्ने विषयमा बालकोट कन्भिन्स हुनुभएको छ,' गठबन्धनका एक नेताले भने। सुदूरपश्चिम प्रदेश प्रमुख नजिर मियाँले दोस्रोपटक दिएको समय आज ५ बजे सकिँदैछ। यसअघि नागरिक उन्मुक्ति पार्टीका दुई जना सांसदले मुख्यमन्त्रीमा दाबी पेस गरेपछि प्रदेश प्रमुख मियाँले निष्कर्ष ननिस्किएको भन्दै दोस्रोपटक सरकार गठनका लागि आह्वान गरेका थिए।"
उद्योगी व्यवसायीहरूको आत्मबल नबढाएसम्म अर्थतन्त्रमा चुनौती कायमै : मन्त्री भण्डारी,"काठमाडौं : उद्योग, वाणिज्य तथा आपूर्तिमन्त्री दामोदर भण्डारीले केही समयदेखि अर्थतन्त्रमा देखिएको शिथिलतामा सुधार आउन थालेको बताएका छन्। नेपाल चार्टर्ड एकाउन्टेन्ट्स संस्थाले आयोजना गरेको सस्टेनेवल अकाउन्टिङ प्राक्टिसेस विषयक तेस्रो राष्ट्रिय लेखाव्यवसायी सम्मेलनको उद्घाटन समारोहमा मन्त्री भण्डारीले अर्थतन्त्रका केही परिसूचक सुधारोन्मुख रहेको वर्तमान अवस्थामा व्यापार व्यवसाय तथा स्वदेशी उद्योग धन्दा विकासको माध्यमबाट अर्थतन्त्रलाई अझ चलायमान बनाउन आवश्यक देखिएको बताएका हुन्। 'सक्षम अर्थतन्त्रको विकासका लागि उद्योगी व्यवसायीहरुको आत्मबल बढाउँदै नयाँ आर्थिक अवसरको सिर्जना गर्न आवश्यक देखिएको छ,यसले एकातिर अर्थतन्त्रमा सकारात्मक सन्देश प्रवाह गर्छ भने अर्कोतिर देशभित्रै रोजगारीका अवसर सिर्जना हुन्छ,'मन्त्री भण्डारीले भने,'यस कार्यमा लेखा व्यवसायी त्यसमा पनि नेपाल चार्टर्ड एकाउन्टेन्ट्स संस्थाको भूमिका अझ महत्वपूर्ण हुने मैले विश्वास लिएको छु ।' उनले विश्वमा कतिपय सफल मानिएका व्यवसाय गलत लेखाङ्कन र लेखाका सर्वमान्य सिद्धान्तको प्रयोग नगरिनाले सदाका लागि व्यवसाय बन्द गर्नुपरेको उदाहरण दिँदै गलत लेखाङ्कनले देशको अर्थतन्त्रलाई प्रत्यक्ष नकारात्मक असर पर्ने उल्लेख गरे। आर्थिक क्षेत्रको विकास विना देशको समग्र विकास सम्भव नहुने उल्लेख गर्दै मन्त्री भण्डारीले आर्थिक क्षेत्रको विकासमा लेखा व्यवसायीको अहम् एवं प्रत्यक्ष भूमिका रहने बताए।"
शिक्षालाई निशुल्क बनाउनुपर्ने मागसहित नेविसंघले बुझायो ज्ञापन पत्र,"काठमाडौं : नेपाल विद्यार्थी संघले विद्यालय शिक्षाको गुणस्तर अभिवृद्धिको माग गर्दै देशभरका स्थानीय तहमा ज्ञापन पत्र बुझाएको छ। आफ्नो ५५औँ स्थापना दिवसमा नेविसंघले नेपालको आधारभूत र माध्यमिक तहसम्मको शिक्षाको गुणस्तर अभिवृद्धिको माग र सुधारका सुझावसहितको ज्ञापन पत्र देशभरका स्थानीय तहमा बुझाएको हो। काठमाडौंमा नेविसंघका केन्द्रीय सदस्य विनोदराज जोशीलगायतका विद्यार्थीहरूले काठमाडौं महानगरका प्रमुख प्रशासकीय अधिकृत प्रदीप परियारलााई ज्ञापन पत्र बुझएका थिए। उनीहरूले विद्यालय शिक्षालाई पूर्णरूपमा निशुल्क गर्नुपर्ने, शिक्षण सिकाइ सुधार गर्न शैक्षिक अवस्थाको अनुगमन गर्नुपर्ने, शिक्षा क्षेत्रको बजेट वृद्धि गर्नुपर्ने माग राखेका छन्। त्यस्तै ज्ञापन पत्रमा विद्यालयमा कार्यरत कर्मचारीलाई सरकारले तोकेको न्यूनतम परिश्रमिकभन्दा कम नहुने गरी भुक्तानी गर्नुपर्ने, वार्षिक शैक्षिक योजना बनाई कार्यान्वयन गर्न निर्देशन दिनुपर्ने नेविसंघ केन्द्रीय सदस्य विनोदराज जोशीले बताए। त्यस्तै १७ बुँदे माग पत्रमा प्रविधिमार्फत बालबालिकामाथि हुने उत्पीडन एवं दुर्व्यवहार रोक्न ठोस नीति निर्माण गर्नुपर्ने, लागू औषध दुर्व्यसन रोक्न ठोस नीति कार्यान्वयन गर्नुपर्नेलगायत माग उल्लेख छ।"
राष्ट्रियसभा सदस्यमा शाक्य र महालेखा परीक्षकमा राय नियुक्त,काठमाडौं : राष्ट्रपति रामचन्द्र पौडेलले सरकारको सिफारिसमा डा अन्जान शाक्यलाई राष्ट्रियसभा सदस्यमा मनोनित गरेका छन्। राष्ट्रपति पौडेलले नेपालको संविधानको धारा ८६ को उपधारा (२) को खण्ड (ख) बमोजिम शाक्यलाई राष्ट्रियसभा सदस्यमा मनोनीत गरेका राष्ट्रपति कार्यालयबाट आज जारी विज्ञप्तिमा उल्लेख छ । गत चैत ३० गतेको मन्त्रिपरिषद् बैठकले राष्ट्रियसभाको रिक्त सदस्य पदमा डा शाक्यलाई मनोनीत गर्न राष्ट्रपति पौडेलसमक्ष सिफारिस गरेको राससमा जनाइएको छ । नेपालको संविधानको धारा ८६ को उपधारा २ (ख)मा राष्ट्रियसभामा सरकारको सिफारिसमा कम्तीमा एक महिलासहित तीन जना मनोनीत गर्ने व्यवस्था छ । त्यस्तै राष्ट्रपति पौडेलले आज संवैधानिक परिषद्को सिफारिसमा तोयम रायलाई महालेखापरीक्षक पदमा नियुक्त गरेका छन्। राष्ट्रपति पौडेलले नेपालको संविधानको धारा २४० को उपधारा (२) बमोजिम मोरङका रायालाई महालेखापरीक्षक पदमा नियुक्त गरेका राष्ट्रपति कार्यालयका प्रवक्ता शैलजा रेग्मी भट्टराईले जानकारी दिए।
कालिका कप भलिबलको उपाधिको आर्मीलाई,"बागलुङ : चैताष्टमी मेलाका अवसरमा आयोजित कालिका कप भलिबल प्रतियोगिताको उपाधि विभागीय टोली त्रिभुवन आर्मी क्लबले जितेको छ। बिहीबार भएको फाइनल खेलमा आर्मीले बागलुङ घुम्टे रेष्टुरेण्टलाई ३० को सोझो सेटमा पराजित गर्दै उपाधि चुमेको हो। चार भारतीय खेलाडीसहित मैदान प्रवेश गरेको घुम्टेका विरुद्धमा आर्मीका खेलाडीहरूले उत्कृष्ट खेल प्रदर्शन गरेका थिए। आर्मीले पहिलो सेट २५१८ ले जित निकालेको थियो। दोस्रो सेटमा सुरुवातदेखि अग्रता लिएको आर्मीले सहज रुपमा २५१२ ले जित्यो। तेस्रो सेटमा केही प्रतिस्पर्धा बनेपछि अन्तिम समयमा २५२२ ले जित निकाल्दै आर्मीले उपाधि रक्षा गर्यो। यस्तै बिहीबार नै भएको तेस्रो स्थानको खेलमा कस्तूरी युवा क्लबले कालिका युवा क्लबलाई ३० को सोझो सेटमा पराजित गरेको छ। कस्तूरी युवा क्लबले २५२१, २५२२ र २५१२ ले आफ्नो पक्षमा पार्यो। उपाधि जितेको आर्मीले नगद ३ लाख रुपैयाँ, उपविजेता बागलुङ घुम्टे रेष्टुरेण्टले १ लाख ५० हजार रुपैयाँ र तृतीय भएको कस्तूरी युवा क्लबले १ लाख रुपैयाँ सहित ट्रफी, मेडल र प्रमाणपत्र प्राप्त गरेको आयोजक कालिका भगवती गुठी व्यवस्थापन समितिका अध्यक्ष कुमार खड्काले बताए। यस्तै विधागत पुरस्कारमा पनि आर्मीका खेलाडीको बर्चस्व रह्यो। प्रतियोगिताको सर्वोत्कृष्ट खेलाडी आर्मीका शरण सामरी छेत्री बनेका छन्। यस्तै आर्मीका धनपति कुँवर उत्कृष्ट स्पाइकर, कप्तान हरिबहादुर भण्डारी उत्कृष्ट ब्लकर, सम्राट भण्डारी उत्कृष्ट सेटर र नरेन्द्र गिरी उत्कृष्ट प्रशिक्षक बनेका छन्। यस्तै उत्कृष्ट सर्भर बागलुङ घुम्टेका राजनेश सिंह र उत्कृष्ट डिफेन्डर कस्तूरी युवा क्लबका निरज थापा घोषित भए।"
"बाँकेको हर्बल प्रालिमा आगलागी, आगो निभाउन भारतबाट पनि ल्याइयो दमकल",बाँके : बाँकेको जानकी गाउँपालिका६ स्थित बाहुबली हर्बल प्रालिको परिसरभित्र आगलागी भएको छ। हर्बल प्रालिको परिसरभित्र फाल्नलाई सङ्कलन गरिराखेको सल्लो प्रजातिको काठखोटोमा बिहीबार बिहान ७ बजेतिर आगलागी भएको बाँके प्रहरीले जनाएको छ। उक्त आगलागी नियन्त्रणमा लिन लागि नेपाल र भारतबाट गरी ११ वटा दमकल प्रयोग गरिएको छ।
चौथो मिल्स गोल्डकपमा ८ वटा टिम सहभागी हुने,"विराटनगर : विराटनगरमा आयोजना हुने चौथो संस्करणको मिल्स गोल्डकप फुटबल प्रतियोगितामा ८ वटा टिम सहभागी हुने भएका छन् । मिल्ड गोल्डकप फुटबल ट्रष्टको आयोजनामा विराटनगर जुट मिल्सको मैदानमा शुक्रबारदेखि प्रतियोगिता सञ्चालन हुँदैछ । आयोजकले पत्रकार सम्मेलन गरेर प्रतियोगिताको सबै तयारी पूरा भएको जनाएको छ । गोल्डकपका संयोजक मनोज खड्काले प्रतियोगितामा ८ वटा टोलीको सहभागिता रहने जानकारी दिए । उनका अनुसार कोशी प्रदेश प्रहरी कार्यालय विराटनगर,टीडब्लु वाईसी विराटनगर, सुनसरीको पकलीस्थित सशस्त्र प्रहरी बल एपीएफ,सिरहाको गोलबजारस्थित प्रतिभा स्पोर्टिङ क्लब, विराटनगरको पेमा युवा क्लब, धरानको फेयर फुटबल क्लब,झापाको कन्काई स्पोर्टिङ क्लब र महोत्तरीको बर्दीबास नगर खेलकुद विकास समिति गोल्डकपमा सहभागी हुने छन् । उद्घाटन खेलमा बर्दीबास नगर खेलकुद विकास समितिले विभागीय टोली एपीएफको सामना गर्नेछ । संयोजक खड्काका अनुसार गोल्डकपको विजेता टोलीलाई २ लाख ११ हजार तथा उपविजेतालाई १ लाख ११ हजार रुपैयाँ नगद पुरस्कार प्रदान गरिने छ । उत्कृष्ट ७ विधाका खेलाडीले जनही ५ हजार रुपैयाँ प्राप्त गर्ने उनले बताए । गोल्डकपमा सहभागी टोलीलाई यातायात खर्चवापत ५० हजार रुपैयाँ उपलब्ध गराइने जानकारी खड्काले दिए । उनका अनुसार गोल्डकप सम्पन्न गर्न १२ लाख ६८ हजार रूपैयाँ खर्च हुने अनुमान गरिएको छ । गोल्डकपको फाइनल स्पर्धा वैशाख १५ गते हुने छ । साविक विजेता झापाको ध्रुवतारा फुटबल क्लब यसपटक गोल्डकपमा सहभागी नहुने भएको छ । तेस्रो संस्करणको उपाधि भिडन्तमा धु्रवताराले सिरहाको गोलबजारस्थित प्रतिभा फुटबल क्लबलाई ३२ गोलले पराजित गरेको थियो । प्रतिभा फुटबल क्लबले विराटनगरको साइनो स्पोर्टिङ क्लबलाई २१ गोलले स्तब्ध बनाउँदै दोस्रो संस्करणको उपाधि जितेको थियो । साइनो स्पोर्टिङ क्लब पहिलो संस्करणको उपाधि भिडन्तमा पनि एपीएफसँग ४३ गोल अन्तरले पराजित भएको टिम हो । २०७७ सालमा सम्पन्न पहिलो संस्करणमा साइनोलाई टाइब्रेकरमा पराजित गरेर विभागीय टोली एपीएफले उपाधि चुमेको थियो । पहिलो संस्करणमा विजेता बनेको एपीएफले ट्राफीसहित १ लाख ५० हजार रुपैयाँ पाएको थियो ।"
रुसयुक्रेन युद्धमा घाइते भएकाको उपचार र क्षतिपूर्तिको माग गर्दै सिंहदरबार अगाडि प्रदर्शन,"काठमाडौं : रुसयुक्रेन युद्धमा क्रममा मृत्यु तथा घाइते भएका नेपाली युवाका परिवारहरूले बिहीबार सिंहदरबार दक्षिण गेटमा प्रदर्शन गरेका छन् । युद्धमा घाइते नेपालीको उपचार र क्षतिपूर्तिको व्यवस्था गर्नुपर्ने, युद्धग्रस्त क्षेत्रमा रहेका नेपालीहरूलाई स्वदेश फर्कने वातावरण बनाउनुपर्ने लगायतका माग राख्दै उनीहरूले सिंहदरबार दक्षिण गेट अगाडी प्रदर्शन गरेका थिए । उनीहरुले प्रदर्शन गरेपछि प्रहरीले हस्तक्षेप गरेको थियो । सो क्रममा प्रहरीले केहिलाई पक्राउ गरेको थियो । विभिन्न प्लेकार्ड बोकेर उनीहरूले नाराबाजी समेत गरेका थिए । रुसी सेनामा रहेका नेपालीहरूलाई स्वदेश फर्काउनुपर्ने,बन्दी बनाइएको रिहाइको पहल गर्दै उनीहरुले लगातार सरकारको ध्यानाकर्षण गराउँदै आएका छन् ।"
पोर्चुगलमा समुद्रमा बेपत्ता भएका नेपाली युवाको शव भेटियो,"लिस्बन : सामुद्रिक खाना शङ्खजन्य जीव (सेलफिस) खोज्ने क्रममा करिब दुई साताअघिदेखि पोर्चुगलमा समुद्रमा बेपत्ता भएका नेपाली युवाको शव भेटिएको छ । धादिङको नेत्रावती डबजोङ गाउँपालिका५, कटुञ्जेका ३८ वर्षीय टेकबहादुर तामाङको शव समुद्री किनारमा भेटिएको हो । तामाङको शव केही दिनअघि राजधानी लिस्बनको तेरेइरो डो पासोस्थित फेरि टर्मिनल नजिकैको समुद्री किनारमा भेटिएको स्थानीय प्रहरीलाई उद्धृत गर्दै मोन्तिजो नेपाली समाज पोर्चुगलका अध्यक्ष एवं नेपाली पत्रकार प्रबल भट्टराईले जानकारी दिए। शव भेटिए पनि उनको पहिचान बुधबार मात्र खुलेको थियो । बेपत्ता उनको खोजी भइरहेको थियो । गत अप्रिल ६ मा मोन्तिजोस्थित समुद्रमा सामुद्रिक खाना (सि फुड) खोज्ने क्रममा टेकबहादुर बेपत्ता भएका थिए भने उनीसँगै समुद्रमा गएका धादिङ नेत्रावती डबजोङ गाउँपालिका ५, कटुञ्जेका ३० वर्षीय धनबहादुर तामाङको समुद्रमा डुबेर मृत्यु भएको थियो । परिवारको आग्रहमा दुवै जनाको शव नेपाल पठाउन लागिएको र यसका लागि कागजीलगायतका आवश्यक प्रक्रियाको तयारी भइरहेको गैरआवासीय नेपाली सङ्घ पोर्चुगलकी वरिष्ठ उपाध्यक्ष एवं विपद् व्यवस्थापन उपसमितिकी संयोजक दीपा काफ्लेले जानकारी दिए । वैदेशिक रोजगारीको सिलसिलामा चार महिनाअघि क्रोसिया आएका टेकबहादुर एक महिनाअघि मात्रै पोर्चुगल आएका थिए भने धनबहादुर फ्रान्स हुँदै गत वर्ष पोर्चुगल आएका थिए । नाताले काकाभतिज पर्ने दुवै जना लिस्बन नजिकैपर्ने मोन्तिजोमा सँगै बस्दै आएका थिए । अहिले यी दुवैको शव लिस्बनस्थित साओ जोसे अस्पतलामा राखिएको छ । रासस"
संक्रामक रोगहरूको जोखिम,"गर्मी र मनसुन सिजनको आगमनसँगै विभिन्न प्रकारका संक्रमणहरू देखिनेफैलने जोखिम बढ्दै गइरहेको छ। केही दिनअगाडि झाडापखाला लागेर घरमा बसिरहेका एक बिरामीले उपचार तथा परामर्शको लागि लेखकसँग सम्पर्क गरेका थिए। त्यस्तै ज्वरोका बिरामीहरू पनि विस्तारै देखिन थालेका छन्। गर्मी मौसमको आगमनसँगै झाडापखाला र ज्वरोजस्ता मुख्य लक्षणहरू लिएर संक्रमितहरू बढ्दै गइरहेको माथि उल्लेखित उदाहरणले संकेत गर्दछ। यी संक्रमणहरू विशेषतः खानपान, किर्नालामखुट्टेको टोकाइ वा श्वासप्रश्वासबाट फैलने गर्दछ। भाइरल हेपाटाइटिस (ए र इ), टाइफाइड, हैजा, लेप्टोस्पाइरोसिस, बु्रसेलोसिस, ठेउला, दादुरा, फ्लु, फुड पोइजनिङ, लेप्टोस्पाइरोसिस आदिजस्ता रोगहरू देखिने छन्। पछिल्लो समय कोभिड १९ पनि थपिएको छ। यीबाहेक कीटजन्य रोगअन्तर्गत डेंगु, चिकुनगुनिया, वेस्टनाइल भाइरस, स्क्रब टाइफस, लाइम डिजिजजस्ता रोगहरू देखिनेछन्। कीटजन्य रोगहरू विशेषतः मनसुन प्रवेश गरेसँगै देखिनेछन्। आजभोलि जारको पानी पिउने चलन बढ्दो छ। यस्तो पानी सुरक्षित मानिने र सिधै पिउने गरिन्छ। तर गर्मी महिनामा यस्तो पानीको माग ह्वात्तै बढ्ने हँुदा सो माग धान्न बजारमा प्रदूषित पानी हालेर बेच्ने पनि गरेको विगतका अनुभवहरूले देखाउँदछ। लेखकले पहिलो पटक जारको पानीबाट मानिसमा हैजा फैलिएको पत्ता लगाएको थियो। सो समयमा धेरैजसो लेखकको सो दाबीप्रति सशंकित भएकोहुने गरेको हिजो जस्तो लाग्दछ। सो दाबीको पुष्टि आधिकारिक संस्थाबाट तीनचार वर्षपछि मात्र भयो। अहिले लगभग हरेक वर्षजसो जारको पानीमा फेकल कोलिफर्म देखिनेभेटिने गरेको समाचार आउने गर्दछ। केही दिनअगाडि मात्र पनि स्वास्थ्य कार्यालय ललितपुरले जारको पानीमा फेकल कोलिफर्म देखिएको सार्वजनिक गरेको थियो। यसबाट कुनै पनि दिनसमय ज्वरो वा झाडापखालाका बिरामी बढ्ने प्रबल सम्भावना देखिन्छ। कडा झाडापखाला गराउने संक्रमणमध्ये हैजा एक प्रमुख कारक होमानिन्छ र नेपालमा यो लगभग बर्सेनिजसो देखिँदै आइरहेको पनि छ। दुई वर्षअगाडि (सन् २०२२ मा) मात्र पनि काठमाडौंमा हैजा फैलिएको थियो। काठमाडौंमा अस्पतालक्लिनिकहरू पर्याप्त भएकोले मृत्युको संख्या नहुने वा अति न्यून हुने गरेको भए पनि काठमाडौं बाहिर फैलिए समयमा उपचार नपाएर संक्रमितले मृत्युवरण गर्नु परेका विगतमा धेरै घटनाहरू छन्। चौलानी पानीजस्तो दिसा हुनु, बान्ता हुनु, मांसपेशीका (विशेषत खुट्टाका) बाउँडिनु, बेचैनी हुनु हैजाका मुख्य लक्षणहरू हुन्। केही घण्टाभित्र उपचार नपाए बिरामी अति जलवियोजनको कारणले अचेत भई मृत्युसमेत हुने गर्दछ। २०७८ साल असोज महिनामा कपिलवस्तु जिल्लाको कृष्णनगर नगरपालिकामा फैलिएको हैजाबाट संक्रमितको समयमा उपचार नपाउँदा झन्डै आधा दर्जनले ज्यान गुमाउनु परेको थियो। कीटजन्य रोगअन्तर्गत डेंगु भाइरस विशेषगरी पछिल्लो केही वर्षयता आक्रामक रूपमा प्रस्तुत हुँदै आइरहेको देखिन्छ। प्रत्येक प्रकोपसँगै डेंगु झन्झन् कडाजटिल हुँदै गइरहेको र मृत्युको संख्या पनि बढ्दो देखिन्छ। यो वास्तवमा चिन्ताको विषय हो। लामखुट्टे नियन्त्रण अभियानमा सम्बन्धित निकाय र नागरिक उदासीन हुनुदेखिनुले थपअझ चिन्ता बढाइदिएको छ। सन् २०२२ मा काठमाडौंमा देखिएको डेंगु महामारी कोभिड १९ को दोस्रो लहरभन्दा कम देखिएको थिएन। लेखकले आकस्मिक कक्षनजिकै बिरामी उपचार गर्दैगर्दा दैनिक दर्जनको हाराहारी हिँड्दाहिँड्दै अचेत हुने गरेको देखेको थियो। यसबाट पनि आगामी दिन नेपालको लागि डेंगु ठूलो जनस्वास्थ्य चुनौतीको रूपमा खडा हुने प्रस्टै देखिन्छ। सन् २०२२ को डेंगु महामारीमा डेंगुजस्तो लक्षण भएका तर परीक्षण गर्दा नेगेटिभ भएर विभिन्न अस्पतालका आईसीयूमा (स्नायु प्रणालीमा जटिलता देखिएर) उपचार गराएका पनि थिए। डेंगु फैलाउने एडिस जातको लामखुट्टेले वेस्टनाइल भाइरस पनि फैलाउन सक्ने भनिएको छ। सन् २००९२०१० मा गरिएको अनुसन्धानले काठमाडौंमा वेस्टनाइल भाइरस पनि पुष्टि गरेको थियो। सो समय १४ जनामा यो भाइरसले संक्रमित गरेको देखिए पनि हालसम्म सर्वसाधारणलाई यो रोगबारे खासै थाहा छैन भने स्वास्थकर्मीबीच पनि बहस भएको पाइँदैन। अधिकांश संक्रमित (झन्डै ८० प्रतिशत) मा लक्षण नै देखिँदैन। बाँकीमा ज्वरोसँगै अत्यधिक जिउ दुख्ने, बान्ता हुने, जोर्नी दुख्ने, पखाला लाग्ने तथा शरीरमा बिमिरा देखा पर्ने गर्दछ। संक्रमण जटिल भएमा विशेषत स्नायु प्रणालीमा असर गर्ने गर्दछ। स्नायु प्रणालीमा असर गरे झन्डै १० प्रतिशतको मृत्यु हुने गर्दछ। यस्तो जटिलताको जोखिम विशेषतः ज्येष्ठ नागरिकमा उच्च हुने गर्दछ। नेपालमा हालसम्म वेस्टनाइल भाइरसको परीक्षण नियमित भने हुने गरेको छैन। नेपालमा बर्सेनि आक्रामक उपस्थिति देखाउँदै आइरहेको अर्को कीटजन्य रोग स्क्रब टाइफस हो। टाइफाइडसँग मिल्दोजुल्दो देखिने यो संक्रमण पछिल्लो केही वर्षयता व्यापक बढ्दै गइरहेको तथ्यांकले देखाउँदछ। उच्च ज्वरो आउनु, आँखा रातो देखिनु, अत्यधिक टाउको दुख्ने, श्वासप्रश्वासमा समस्या देखिने, कानमा कृत्रिम आवाज सुनिने, शरीरमा बिमिरा देखिने, लिम्फ ग्रन्थी सुन्निनेजस्ता लक्षणहरू स्क्रब टाइफसमा देखिने गर्दछ। छालामा देखिने घाउको कालो पाप्रो (स्कार) स्क्रब टाइफस पहिचान गर्न सबैभन्दा उत्तम मानिन्छ। यो माइट भन्ने परजीवीले मान्छेमा सार्छ। समयमा स्क्रब टाइफस पत्ता लगाउन सके पूर्ण रूपमा निको हुनेछ। तर समयमा पहिचान गर्न नसके फोक्सो, मस्तिष्कलगायत विभिन्न अंगमा जटिलता आई बिरामीको मृत्युसमेत हुन सक्छ। गर्मी र मनसुन सिजनको आगमनसँगै विभिन्न प्रकारका संक्रमणहरू देखिनेफैलने जोखिम बढ्दै गइरहेको छ। हरेक वर्षजस्तै सम्भवतः धेरै मानिसहरू यात झाडापखाला वा ज्वरोका लक्षणहरू लिएर स्वास्थ्य केन्द्र वा क्लिनिकअस्पतालसम्म पुग्नेछन्। तर यदि हामीले खानपान, व्यक्तिगत सरसफाइमा ध्यान दिने, लामखुट्टे नियन्त्रणमा उत्साहचासो देखाउने गरे संक्रामक रोगबाट हुन सक्ने प्रकोपमहामारीलाई रोक्न वा समयमा नै नियन्त्रणमा लिन सकिनेछ। डा पुन शुक्रराज ट्रोपिकल तथा सरुवा रोग अस्पतालका क्लिनिकल रिसर्च युनिटका संयोजक हुन्।"
सल्यान बस दुर्घटनामा घाइते भएका एकजनाको मृत्यु,दाङ : सल्यानमा बुधबार भएको बस दुर्घटनामा परी घाइते भएका एकजना यात्रुको उपचारका क्रममा बुधबार राति मृत्यु भएको छ । बुधबार बिहान करिब ११ बजेतिर दाङबाट रुकुम जाँदै गरेको यात्रुवाहक बस दुर्घटनामा परी गम्भीर घाइते भएका तुलसीपुर उपमहानगरपालिका४ निवासी ४६ वर्षीय विकको उपचारका क्रममा राप्ती प्रादेशिक अस्पताल तुलसीपुरमा मृत्यु भएको जिल्ला प्रहरी कार्यालय सल्यानका प्रहरी नायब उपरीक्षक नवीन कार्कीले राससलाई जानकारी दिएका छन्। दाङबाट पूर्वीरुकुममतर्फ जाँदै गरेको रा१ख २०८५ नम्बरको यात्रुवाहक बस सल्यान बाघचौर नगरपालिका२ ठिनबाङ्ग खोलाको पुलबाट खसेको थियो । विक सो दुर्घटनाग्रस्त बसका बसधनी हुन् बस दुर्घटनामा परी २२ जना घाइते भएका थिए । तीमध्ये गम्भीर घाइते चारलाई कोहलपुर अस्पताल पठाइएको थियो । अरु घाइतेको दाङमा उपचार भइरहेको छ । सो दुर्घटनामा परी गम्भीर घाइते रहेका तीनजनाको हाल शिक्षण अस्पताल कोहलपुरमा उपचार भइरहेको छ । सामान्य घाइते भएका अधिकांश उपचारपछि घर फर्किसकेका छन् ।
"खुकुरीले हानेर श्रीमती घाइते, श्रीमान प्रहरी फन्दामा",बागलुङ : बागलुङमा श्रीमानले खुकुरी प्रहार गरेर श्रीमतीलाई घाइते बनाएका छन्। बागलुङ नगरपालिका२ का ३५ वर्षीय अर्जुनबहादुर सार्कीले ३२ वर्षीया श्रीमती गीता आलेलाई बुधबार राति धारिलो हतियार (खुकुरी) प्रहार गरी घाइते बनाएको जिल्ला प्रहरी कार्यालय बागलुङका प्रहरी नायव उपरीक्षक (डीएसपी) विजय यादवले जानकारी दिए । घरायसी विवादको कारण सार्कीले श्रीमतीलाई खुकुरी प्रहार गरी घाइते बनाएको डीएसपी यादवले बताए । उनले घाइते आलेको धौलागिरी अस्पताल बागलुङमा प्रथामिक उपचारपछि थप उपचारको लागि पोखरा रिफर गरिएको जानकारी दिए । डीएसपी यादवले घाइते आलेको अवस्था मध्यम रहेको बताए । आर्जुनलाई प्रहरीले बुधबार राति नै पक्राउ गरेको छ । उनीमाथि थप अनुसन्धान भइरहेको प्रहरीले जनाएको छ।
"जलवायु परिवर्तनको उच्च जोखिममा नेपाल, विकसित देशले क्षतिपूर्ति दिनुपर्छ : अर्थमन्त्री पुन","वासिङटन : अर्थमन्त्री वर्षमान पुन अनन्तले जलवायु परिवर्तनको उच्च जोखिममा नेपाललगायतका देशहरु रहेको बताएका छन्। जलवायु परिवर्तनको प्रभावका कारण खतरामा रहेका मुलुकहरूको समूह भी२० को मन्त्रीस्तरीय बैठकलाई सम्बोधन गर्दै उनले विकसित राष्ट्रहरुले यसको क्षतिपूर्ति दिनुपर्ने बताएका हुन्। विश्व बैंक समूह र अन्तर्राष्ट्रिय मुद्रा कोषको वसन्तकालीन संयुक्त बैठकमा सहभागी हुन अमेरिका पुगेका पुनले वासिङटनडिसीमा आयोजित भी२० को १२औं मन्त्रीस्तरीय बैठकलाई सम्बोधन गरेका थिए। भी२० जलवायु परिवर्तनको जोखिम न्यूनीकरण तथा त्यसबाट विश्वव्यापी अर्थतन्त्रमा उत्पन्न संक्रमणकालीन अवस्थामा वित्तीय सहयोग अभिवृद्धिका लागि विश्व समुदायमा आवाज उठाउने निकाय हो । पुनले बैठकलाई सम्बोधन गर्दै जलवायु परिवर्तनको उच्च जोखिममा रहेका नेपालसहित विकासोन्मुख मुलुकले सामना गरिरहेको समस्याबारे विश्व समुदाय समयमै सचेत र गम्भीर हुनुपर्ने बताए। उनले जलवायु परिवर्तनको जोखिमबाट बच्न विश्वस्तरमै सामूहिक प्रतिबद्धताको खाँचो औंल्याए। जलवायु परिवर्तनको प्रभावका कारण नेपालमा खास गरी गरिब र सीमान्तकृत वर्गका मानिसहरु प्रताडित हुने गरेको उनको भनाइ थियो। मन्त्री पुनले नेपाल जलवायुको उच्च जोखिममा हुनुमा आफूहरुको योगदान न्यून रहेको स्पष्ट गरे। गत वर्ष संयुक्त अरब इमिरेट्सको दुबर्र्र्इमा सम्पन्न संयुक्त राष्ट्रसंघको जलवायु परिवर्तनसम्बन्धी सम्मेलन (कोप२८) लाई सम्बोधन गर्दै प्रधानमन्त्री पुष्पकमल दाहाल प्रचण्डले नेपालको भूमिका शून्य भए पनि जलवायु परिवर्तनको प्रभावबाट उच्च जोखिममा परेको विषयमा विश्व समुदायको ध्यानाकर्षण गराएको स्मरण गरे। कोप२८ बैठकमा मेरा प्रधानमन्त्रीले स्पष्ट रुपमा भन्नुभएको थियो कि जलवायु परिवर्तनमा नेपालको अत्यन्तै न्यून भूमिका छ, पुनले भने, हाम्रा प्रधानमन्त्रीको सन्देशलाई म यहाँहरु समक्ष राख्न चाहन्छु कि विकसित देशहरूले जलवायु परिवर्तनका प्रभावको असमान जोखिमबाट अल्पविकसित मुलुकहरुलाई तत्काल आर्थिक र प्राविधिक सहयोगको आवश्यकता छ । मन्त्री पुनले जवलायु परिवर्तनको प्रभावबाट भएको क्षतिपूर्ति पाउनुपर्ने अडान प्रस्तुत गर्दै जलवायु न्यायका लागि अन्तर्राष्ट्रिय जगतमा दृढतापूर्वक वकालत गर्ने उल्लेख गरे । जलवायु परिवर्तनका कारण नेपालका हिमालयहरुमा तीव्र रुपमा हिउँ पग्लिन थालेको, हिमनदीहरुमा पानीको बहाव घटेको, हिम तालहरु विस्फोटको जोखिम बढेको, तथा अनावृष्टि र अतिवृष्टिजस्ता समस्याका कारण बाढी, पहिरो तथा खडेरीजस्ता प्रकोप डरलाग्दो रूपमा बढ्दै गएकोमा विश्व समुदायको ध्यानाकर्षण गराए। यस्तै जलवायु परिवर्तनले उत्पन्न प्राकृतिक विपत्तिहरुका कारण विकासका पूर्वधारको दिगो विकास प्रयास मात्र नभई मानव स्वास्थ्य तथा जीविकोपार्जनसमेत खतरामा परेको मन्त्री पुनको भनाइ थियो। विकसित अर्थतन्त्र भएका मुलुकहरुले जलवायु परिवर्तनमा न्यून भूमिका भएर पनि उच्च जोखिममा रहेका नेपालजस्ता तेश्रो विश्वका मुलुकहरुमा जलवायु अनुकूलन कार्यक्रमहरुका लागि आर्थिक सहायता प्रदान गर्नुपर्नेमा मन्त्री पुनले जोड दिए। उनले जलवायु परिवर्तनबाट भएको क्षति लागि स्थापना गरिएको क्षतिपूर्ति कोष, जैविक विविधता कोष र अनुकूलन कोषसहितका सुविधाहरुमा प्रमुख हक नेपालजस्ता अल्पविकसित र हिमाली देशहरुको रहनुपर्ने उल्लेख गरे। जलवायु परिवर्तनका असरबाट विश्वलाई बचाउन विकसित मुलुकहरु आफूले गर्दै आएका प्रतिबद्धतामा इमान्दार हुनुपर्ने मन्त्री पुनले स्मरण गराए। जलवायु परिवर्तनको असर तथा त्यसबाट उत्पन्न प्राकृतिक विपदहरुको सामना गर्न नेपालको आन्तरिक श्रोत अपर्याप्त रहेकामा उनले सदस्य राष्ट्रहरुलाई अगवत गराए। जलवायु परिवर्तनका दुस्प्रभावहरुसँग जुध्नका लागि विश्वव्यापी प्रतिबद्धता र सहकार्यको आवश्यकता रहेकोमा विश्व समुदायको ध्यान जानुपर्छ भन्ने विषयमा ध्यानाकर्षण गराउन चाहन्छु, मन्त्री पुनले भने, नेपालजस्ता विकासोन्मुख देशहरूका लागि जलवायु कोषमार्फत विशेष अनुदान र सहुलियतपूर्ण पहुँच खोजिरहेका छन्। म विकसित मुलुकहरुलाई जलवायु प्रभावित देशमा गर्नुपर्ने कार्यहरुका लागि आफूले विगतमा गरेका प्रतिबद्धताहरु स्मरण गराउन चाहन्छु । उनले नेपाल हरित, उत्थानशील र समावेशी विकास (ग्रिड) को अवधारणासहित अघि बढेको जानकारी दिए। कार्यक्रममा भी२० सदस्य राष्ट्रका करिब ८० जना मन्त्रीहरु, उच्चपदस्थ सरकारी अधिकारी, विश्व बैंक समूहका अध्यक्ष अजय बंगा, अन्तर्राष्ट्रिय मुद्रा कोष (आईएमएफ) की प्रबन्ध निर्देशक क्रिस्टालिना जर्जिएभालगायत उपस्थित थिए ।"
बाहुबली हर्बल उद्योग परिसरमा लागेको आगो नियन्त्रणमा आयो,बाँके : बाँकेको जानकी गाउँपालिका६ स्थित बाहुबली हर्बल प्रालिको परिसरमा लागेको आगो नियन्त्रणमा आएको छ। जिल्ला प्रहरी कार्यालय बाँकेका प्रवक्ता डीएसपी नारायण डाँगीले आगो करिब नियन्त्रणमा आइसकेको अन्नपूर्णलाई जानकारी दिए। उनका अनुसार आगो निभाउन ११ वटा दमकलको प्रयोग गरिएको थियो। आगलागीबाट क्षतिको एकीन विवरण आइनसकेको डीएसपी डाँगीले बताए। विद्युत सर्ट भइ आगो लागेको हुनसक्ने प्रहरीको प्रारम्भिक अनुमान छ। आगो निभाउन स्थानीय बासिन्दा र ठूलो संख्यामा सुरक्षाकर्मी खटिएका थिए। हर्बल प्रालिको परिसरभित्र जडिबुटी राखिएको ठाउँमा बिहान ७ बजेतिर भीषण आगलागी भएको थियो। आगलागी नियन्त्रणमा लिन भारतबाट पनि दमकल ल्याइएको थियो।
"लुम्बिनी प्रदेशमा मिल्यो मन्त्रालय भागबण्डा, कोको बन्दै छन् मन्त्री ?","बुटवल : लुम्बिनी प्रदेश सरकारमा मन्त्रालय भागबण्डाको टुंगो लागेको छ । नेकपा माओवादी केन्द्रलाई मुख्यमन्त्रीसहित तीन, नेकपा एमाले पाँच र जनता समाजवादी पार्टी, नागरिक उनमुक्ती पार्टी र स्वतन्त्र सांसद्ले एकएक मन्त्रालय पाउने सहमति भएको छ । को को बन्दै छन् मन्त्री ? नेकपा एमालेबाट अर्घाखाँचीका सांसद् चेतनारायण आचार्य अर्थ मन्त्री बन्दै छन् । रुपन्देहीका भूमिश्वर ढकाल शहरी विकास,गुल्मीका दिनेश पन्थी गृह,बाँकेका रत्न खत्री सामाजिक विकास र कपिलवस्तुका अर्जुन कुमार केसी वन मन्त्री बन्दै छन् । नेकपा (माओवादी) केन्द्रबाट रोल्पाका दिपेन्द्र कुमार पुनमगर स्वास्थ्य र बाँकेकी कृष्णा केसी (नमुना) सिचाईं, ऊर्जा तथा खानेपानी मन्त्री बन्ने भएकी हुन् । नवलपरासी (बर्दघाट सुस्ता पश्च्मि) बाट चुनाव जितेका स्वतन्त्र सांसद् खड्क बस्नेत पर्यटन उद्योगा तथा सहकारी मन्त्री,जनता समाजवादी पार्टी बाँकेका भण्डारीलाल अहिर कृषि मन्त्री बन्ने भएका छन् । नागरिक उन्मुक्ति पार्टीले भौतिक पूर्वाधार विकास मन्त्रालय पाउने सहमति भएको छ । मन्त्रालय भागवण्डा टुंगो लागेसँगै लुम्बिनी प्रदेश सरकारले पूर्णता पाउने छ । लुम्बिनीमा नेकपा (माओवादी) केन्द्रबाट निर्वाचित रोल्पाका जोख बहादुर महरा मुख्यमन्त्री छन् ।"
वैद्यका कार्यकर्ता पक्राउ प्रकरण : थप २१ राउण्ड गोली बरामद,"विराटनगर : भोजपुरबाट पक्राउ परेका वैद्य समूहका कार्यकर्ताले लुकाएर राखेको अवस्थामा थप २१ राउण्ड गोली बरामद भएको छ। एउटा म्याग्जिन पनि बरामद भएको प्रहरीले जनाएको छ। मोहन वैद्य नेतृत्वको नेकपा (क्रान्तिकारी माओवादी)का कार्यकर्ता भोजपुरको टेम्केमैयुङ गाउँपालिका१ तिम्माका ३७ वर्षीय सुमित भनिने सुमत परियार गत आइतबार राति हतियार र गोलीसहित पक्राउ परेका थिए। अपराधिक पृष्ठभूमि भएका परियारलाई इलाका प्रहरी कार्यालय दिंलाका इन्सपेक्टर कैलाशकुमार अधिकारी नेतृत्वको टोलीले षडानन्द नगरपालिका९ भुल्केस्थित जंगलबीचको मूल बाटोबाट पक्राउ गरेको थियो। पक्राउ परेका बेला उनको साथबाट सेमी अटोमेटिक पेस्तोल, म्याग्जिन, ११ राउण्ड गोली, ९ हजार ५० रूपैयाँ नगद र सुनका गरगहना बरामद भएको थियो। अनुसन्धान गर्दै जाँदा परियारले लुकाएर राखेको अवस्थामा थप २१ राउण्ड गोली र एउटा म्याग्जिन बरामद गरिएको भोजपुर प्रहरी प्रमुख डीएसपी सुदीपराज पाठकले जानकारी दिए। उनका अनुसार टेम्केमैयुङ१ तिम्माबाट थप गोली र म्याग्जिन बुधबार बरामद गरिएको हो। अझै पनि गोलीलगायतका वस्तु लुकाएर राखेको हुनसक्ने आशंकामा अनुसन्धानको दायरा फराकिलो पारिएको पाठकको भनाइ छ। उनका अनुसार आइतबार बिहान षडानन्द२ की ५८ वर्षीया किपासाङ ल्हामु शेर्पामाथि हतियार देखाएर परियारले लुटपाट गरेका थिए। षडानन्द९ स्थित जुगे जंगलमा शेर्पाले लगाएको सुनका गरगहना र नगद लुटेर फरार भएका व्यक्तिको खोजतलासमा क्रममा उनी पक्राउ परेका हुन्। परियारले लुटपाटमा आफ्नो संलग्नता स्वीकार गरिसकेको डीएसपी पाठकले बताए। उनका अनुसार विभिन्न स्थानमा भएका अन्य अपराधिक घटनामा पनि उनी संलग्न भएको हुनसक्ने आशंका छ। अन्य अपराधमा संलग्नताको विषय अनुसन्धानपछि यकिन हुने पाठकको भनाइ छ। अपराधिक पृष्ठभूमिका परियार यसअघि विभिन्न मुद्दामा दोषी ठहर भई कैद सजाय भुक्तान गरेर छुटेका थिए। ३ वर्ष ६ महिना जेल बसेर छुटेपछि पुनः उनी अपराधमा संलग्न बनेको प्रहरीको प्रारम्भिक अनुसन्धानबाट खुलेको छ। प्रहरीका अनुसार वैद्य समूहमा प्रवेश गर्नुअघि नेत्रविक्रम चन्द विप्लव नेतृत्वको नेकपा हुँदै धर्मेन्द्र बास्तोला नेतृत्वको नेकपा (बहुमत)मा आवद्ध भएर विभिन्न अपराधमा संलग्न भएको पत्ता लागेको छ। यसअघि उनी २०७६ साल फागुन २१ गते पहिलोपटक पक्राउ परेका थिए। उनीविरुद्ध प्रहरीले संगठित अपराध, अपराधिक उपद्रव, एनसेल टावर एवं जेसीबीमा आगजनी तथा राज्यविरुद्धको कसूरसमेतका ५ वटा मुद्दा चलाएको थियो। अदालतले दोषी ठहर गर्दै उनलाई ३ वर्ष ६ महिना कैद सजायको फैसला गरेको थियो। सजाय भुक्तानका लागि कारगार चलान गरिएका परियार २०८० साल भदौमा जेलमुक्त भएका थिए। अहिले उनीविरुद्ध हातहतियार खरखजना र डाँका मुद्दा चलाउन अदालतबाट म्याद थप गरेर प्रहरीले अनुसन्धानको बाँकी प्रक्रिया अघि बढाएको छ।"
आज र भोलि बालबालिकालाई भिटामिन ए र जुकाको औषधि खुवाइँदै,"काठमाडौं : स्वास्थ्य तथा जनसङ्ख्या मन्त्रालयअन्तर्गत स्वास्थ्य सेवा विभागले आज र भोलि पाँच वर्ष मुनिका बालबालिकाका लागि राष्ट्रिय भिटामिन ए कार्यक्रम सञ्चालन गरिरहेको छ । दुई दिनसम्म सञ्चालन हुने कार्यक्रममा भिटामिन ए क्याप्सुल छ महिनादेखि ५९ महिनाका बालबालिका र जुकाको औषधि एक वर्षदेखि पाँच वर्षसम्मका बालबालिकालाई खुवाइँदैछ । विभागका पोषण शाखा प्रमुख लीलाविक्रम थापाले करिब ३२ लाखलाई भिटामिन ए र करिब २९ लाख बालबालिकालाई जुकाको औषधि खुवाउने योजना रहेको जानकारी दिए। 'हरेक वडामा स्वास्थ्य स्वयंसेविकाहरूले बालबालिकालाई भिटामिन र जुकाको औषधि खुवाउने छन्', उनले भने, 'अभिभावकले आफ्ना बालबालिकालाई पायक पर्ने ठाउँमा लगेर भिटामिन ए र जुकाको औषधि खुवाउन सक्नुहुन्छ ।' कार्यक्रमका लागि ५२ हजार महिला स्वास्थ्य स्वयंसेविका र १० हजार स्वास्थ्यकर्मी खटिएका थापाले जानकारी दिए। सरकारले प्रत्येक वर्ष कात्तिक र वैशाखमा बालबालिकालाई भिटामिन ए र जुकाको औषधि निःशुल्क खुवाउने गरेको छ । भिटामिन र जुकाको औषधिले स्वास्थ्य जटिलता र कुपोषणको जोखिम न्यूनीकरण गर्ने स्वास्थ्य सेवा विभागले जनाएको छ । रासस"
पोखरामा स्कार्पियो दुर्घटना : आठ चिनियाँ पर्यटक घाइते,कास्की : पोखरामा बिहान भएको दुर्घटनामा परी आठजना चिनियाँ पर्यटक घाइते भएका छन् । पोखराको राष्ट्र बैंक चोकमा एक माइक्रोबस र स्कार्पिओ गाडी ठोक्किँदा माइक्रोबसमा सवार १३ जना चिनियाँ पर्यटकमध्ये आठजना घाइते भएको जिल्ला प्रहरी कार्यालय कास्कीका प्रमुख प्रहरी उपरीक्षक मोहनकुमार थापाले जानकारी दिए। ड्यामसाइडबाट रत्नचोकतर्फ जाँदै गरेको बा १३च ५१३ नम्बरको स्कार्पियो र लेकसाइडबाट मुस्ताङचोकतर्फ आइरहेको बा१प ८५१ नम्बरको माइक्रोबस ठोक्किएका हुन् । घाइते पर्यटकको गण्डकी मेडिकल कलेजमा उपचार भइरहेको कास्की प्रहरीले राससलाई जनाएको छ । घाइते सबैको अवस्था खतरामुक्त रहेको अस्पतालले जनाएको छ । स्कार्पिओ अनियन्त्रित हुँदा एक पसलमा समेत क्षति पुगेको छ । प्रहरीले दुवै सवारीका चालकलाई नियन्त्रणमा लिइएको जनाएको छ ।
सिर्जनशील शिक्षा,"कामको सिलसिलामा एक बिहान एउटा सरकारी विद्यालय पुगें। ठूलो चौरमा, रुखमुनि रहेको बेन्चमा बसेर विद्यार्थी भेला भएको हेर्न आनन्द लागिरहेको थियो। कोही बच्चाहरू सुकिलामुकिला देखिन्थे भने कतिको कमिजको कुहिना र पाइन्टको घुडामा दुलो परेका थिए। कोही चप्पलमै विद्यालय पुगेका थिए। सबै बच्चाहरू विद्यालय रमाएर आइरहेका थिए। केही समयमै विद्यार्थीको संख्या बढ्यो र उनीहरू आआफ्नो समूह बनाएर खेल्न थाले। खेल रोचक थियो, यस कारणले पनि कि उनीहरूले खेलिरहेको खेलमा सम्पन्न र विपन्न वर्गका केटाकेटीहरूको विभेद थिएन। चुँगी अनि चुँगीको बम ब्लास्ट, काठ छुँदैछुँदै एक ठाउँबाट अर्को ठाउमा पुग्ने खेल खेल्दा बच्चामा देखिने आनन्द सबै वर्गका केटाकेटीमा एकनासको थियो। उही हाँसो, उही निश्चलता। त्यो उज्यालो मुस्कान हेर्दा कुन वर्गको परिवारका बच्चा हुन कसैले छुट्ट्याउन सक्दैन। बालबालिकाले बोक्ने झोला, बोतल आदिले भने उनको परिवारको आर्थिक पृष्ठभूमि बयान गर्दो रहेछ। केटाकेटी खेलिरहेको हेर्दा मलाई खेलको महŒव झन् प्रस्ट भएर आयो। खेलले परिवार, टोल, समाज, देश, विश्वलाई नै एक सूत्र, एक भावमा जोडेको हुन्छ। कुनै सभा सम्मेलन वा गोष्ठीको बारेमा केही वर्गले चासो राख्छन् भने विश्वकप चलिरहँदा ठूलो समुदाय उत्साही भएको हुन्छ। प्रायःजसो एउटा खेलाडीको जित राज्यको गौरव बन्छ, देशको पहिचान बनेको हुन्छ। तर पनि खेलाडीले उचित सम्मान पाउन सकेका छैनन्। खेल र खेलाडीका लागि पूर्वाधार तथा नीतिहरू अझ सशक्त ढंगले आउनु पर्नेछ। हाम्रो विद्यालयमा पनि केही अब्बल खेलाडीहरू छन्। समयले साथ दिँदै, उनीहरूले पाउने मौका र सही अभिभावकत्व पाए उनीहरू अन्तर्राष्ट्रिय स्तरका खेलाडी बन्न लायक छन्। विद्यालयभित्र छिर्दा खेल दिवसबाहेक अरू दिन उनीहरू छाती चौडा गर्न सक्दैनन्, पढाइ कमजोर छ, बिहान बेलुका खेल अभ्यास गर्छन्, कहिले गृहकार्य पनि पूरा हुँदैन। उनीहरूको जीवनमा पनि पढाइको महŒव उत्तिकै छ जति अरू बच्चाको जीवनमा छ तर भविष्यमा डाक्टर, इन्जिनियर, वकिल बन्ने बच्चा र सानै कक्षादेखि नै खेलकुदलाई आफ्नो पहिचान बनाइसकेका बच्चाको पाठ्यक्रम एक नासको कसरी हुन सक्छ ? खेलाडीले चारवटा कोठामा रङ लगाउन कति पैसा लाग्छजस्ता गणितका मेन्सुरेसन वा मनी एक्सचेन्जका पाठ जान्नैपर्ला तर अरू विविध पाठलाई परिमार्जन गरी अतिरिक्त क्रियाकलापमा उत्कृष्ट विद्यार्थीलाई ससम्मान समावेश गर्न सकिन्थ्यो। हाम्रो पाठ्यक्रम सबैका लागि एक छ किनकि सायद हामीले सरल काम गर्छौं र त्यो सम्पन्न गरेर सफल भएको ठान्छौं। यसका लागि यो पाठ्यक्रम, अर्को समूहका लागि भिन्न पाठ्यक्रम गर्दा काम र उपलब्धिमूलक चुनौती अवश्य पनि बढ्छ। हामीले काम र सकारात्मक चुनौतीलाई अनावश्यक बोझ ठान्नु हुँदैन। विशेष प्रतिभा भएका बालबालिकाको पहिचान गरी, उचित मापदण्डबाट उनीहरूको मूल्यांकन गरेर अतिरिक्त अंक दिने हो भने, राष्ट्रको झण्डा नै ओढेर अन्तर्राष्ट्रिय स्तरमा देशको गौरव बढाउने यी रत्नले, शैक्षिक क्षेत्रका अन्य रत्नको सामु आफूलाई होचो ठान्नुपर्ने थिएन। विदेशमा पनि स्वदेशको गौरव र झण्डा बोकेर राष्ट्रको पहिचान बढाउने यी खेलाडीलाई उचित सम्मान र सम्बोधन गर्ने रचनात्मक प्रणालीको कमी खट्किन्छ। हामी सिर्जनशील भएरै होला बजारमा विभिन्न थरीका कोर्सहरू छन्। त्यो कोर्स कसले पढ्ने भन्ने कुरा विद्यालय स्तरबाटै पहिचान हुने र सबै थरीका प्रतिभालाई सम्बोधन गर्ने शिक्षा नीति र राष्ट्रिय योजना बन्यो भने, नेपालका विद्यालयमा रत्नैरत्न छन्। उनीहरूले सही जुहारी र मौका पाएका छैनन्। विचार फराकिलो हुनुपर्छ, नियमित काम सरल र सोझो होला तर थोरै काम बढाएर अलिकति सिर्जनशील शिक्षा प्रणाली भए, राष्ट्रिय विभूति लोप हुनु पहिल्यै पहिचान, कदर र प्रवद्र्धन हुनेछ। जसरी बगैंचामा थरीथरीका फूलहरू हुन्छन्, त्यस्तै हाम्रो देश पनि थरीथरी प्रतिभाले भरिएको छ। कोपिला अवस्थामा नै यी प्रतिभाको पहिचान गरी, उचित तालिम दिन सक्ने हो भने देश प्राकृतिक सम्पदा मात्र होइन, विलक्षण प्रतिभावान् व्यक्तित्व बस्ने उद्गमस्थल बन्नेछ। जसरी सयपत्री, मखमली, स्वस्थानी फूलहरूले आआफ्नो महत्त्व बोकेको छ, प्रत्येक प्रतिभा बोक्ने व्यक्तित्वको आफ्नो अलग पहिचान हुन्छ। माछा उड्न नसक्नु वा चरा पौडन नसक्नुलाई कमजोरी होइन विविधता मानिन्छ, ठीक त्यसैगरी सबै बालबालिकाका आफ्ना कलाकौशल समयमा नै पहिचान हुने हो भने उनीहरूले सम्मानजनक जीवन जिउन पाउनेछन्। मेरो पहुँचले भ्याएसम्मका बालबालिकाहरूलाई भन्ने गरेकी छु आफ्नो प्रतिभा चिन, आफ्नो पहिचान बुझ, आफूलाई माया गर, सम्मान गर। पढ्न, लेख्न अति आवश्यक छ, यसलाई व्यवस्थित तरिकाले अगाडि बढाउनुपर्छ। आफ्ना विद्यार्थीले सानै उमेरमा केही गरी खाने बाटो समाएको देख्दा निकै आनन्द आउँछ। केही विद्यार्थीहरू त बहुप्रतिभाका धनी छन्, सानै उमेरमा आफ्नो काम, लगन र सीपले अरूमा प्रभाव पार्न सफल छन्, आफ्नो खुट्टामा उभिएका छन्। तर विडम्बना हाम्रो शिक्षा नीतिको परीक्षा प्रणालीले उनीहरूलाई असफल ठहयाउँछ। त्यो परीक्षा उनीहरूको लागि नै होइन, उनीहरूलाई मूल्यांकन गर्ने नीति र प्रणाली फरक हुनुपर्छ। त्यसो त वैकल्पिक उपायको खोजी गरी, व्यावहारिक शिक्षाको व्यवस्था नरहेको होइन तर कुन धारबाट आएका विद्यार्थीले कति सम्मान र मौका पाउँछन्। समाजले उनीहरूलाई कसरी हेर्छ जस्ता कुराले विद्यालय र पढाइको रोजाइ गर्ने गरेको पाइन्छ। पढ्नु जरुरी छ, पढाइको विकल्प छैन। कसले के पढ्ने र कसरी पढ्ने भन्ने कुरामा भने हामी अझै सिर्जनशील हुन सकेका छैनौं। प्रत्येक विद्यार्थीले पढाइको महŒव बुझेर, पढाइले उनीहरूको जीवनमा ल्याउने सकारात्मक परिवर्तन र अनगिन्ती मौकाबारे जानेर पढ्नुपर्छ। हामीले पनि विद्यार्थीमा पढ्न सक्ने क्षमता र इच्छा बाल्यकालदेखि बसाल्न सक्नुपर्छ। हामीले बुझ्नुपर्छ, हातको पाँच औंला एकनास नभए जस्तै, प्रत्येक बिद्यार्थी फरक छन्। सबैको मनोविज्ञान बुझेर हामीले उनीहरूलाई जीवनमा ससम्मान गरी खान सक्ने बनाउनुपर्छ।"
"१२ प्रकारका अपांगता, शिक्षा र सम्पत्तिमा महिला पछि","काठमाडौं : मुलुकको जनसंख्या हो २ करोड ९१ लाख ६४ हजार ५ सय ७८। त्यसमध्ये ६ लाख ४७ हजार ७४४ जना अपांगता भएका व्यक्ति छन्। अर्थात् जनसंख्याको २ दशमलव २ प्रतिशत अपांगता भएका व्यक्ति छन्। अपांगताका प्रकार बढ्दै गए पनि साक्षरतादर निकै कम छ। राष्ट्रिय तथ्यांक कार्यालयले हालै सार्वजनिक गरेको तथ्यांकअनुसार अपांगता भएका व्यक्तिमा सबैभन्दा बढी ३७ दशमलव १ प्रतिशतमा शारीरिक अपांगता छ। त्यस्तै, १७ दशमलव १ प्रतिशतमा न्यूनदृष्टियुक्त अपांगता, ८९ प्रतिशतमा बहुअपांगता, ८ प्रतिशतमा सुस्तश्रवण, ७ दशमलव ९ प्रतिशत बहिरा, ६ दशमलव ४ प्रतिशतमा स्वर र बोलाइसम्बन्धी, ५ दशमलव ४ प्रतिशतमा पूर्ण दृष्टिविहीन, ४ दशमलव ३ प्रतिशतमा मानसिक वा मनोसामाजिक, १ दशमलव ८ प्रतिशतमा बौद्धिक अपांगता, १ दशमलव ६ प्रतिशतमा श्रवण दृष्टिविहीन, शून्य दशमलव ८ प्रतिशतमा अनुवंशीय रक्तश्राव (हेमोफेलिया) र शून्य दशमलव ८ प्रतिशतमा अटिजमसम्बन्धी अपांगता छ। अपांगता महिलाको अवस्था निकै कमजोर सामान्य अवस्थाको महिलाको भन्दा अपांगता भएका महिलाको अवस्था निकै कमजोर देखिएको राष्ट्रिय तथ्यांक कार्यालयका उपतथ्यांक अधिकारी डा हेमराज रेग्मी बताउँछन्। कार्यालयका प्रवक्ता रेग्मीका अनुसार ११७ प्रतिशत महिलाको नाममा मात्रै घर र जग्गा दुवै देखिएको छ। ९६ प्रतिशत अपांगता भएका महिलाको नाममा जग्गा मात्र देखिएको छ। २३४ प्रतिशत अपांगता भएका महिलाको नाममा घर र जग्गा दुवै रहेको डा रेग्मीले बताए। २८ प्रतिशत अपांग अविवाहित जनगणना २०७८ ले अपांगता भएका २७ दशमलव ८ प्रतिशत व्यक्ति अविवाहित रहेको देखाएको छ। ५७ दशमलव ६ प्रतिशत विवाहित रहेको देखिएको छ। यसैगरी १३ प्रतिशत विदुर, शून्य दशमलव ४ प्रतिशत एकल महिला र १ दशमलव २ प्रतिशतको सम्बन्ध विच्छेद रहेको देखाएको छ। १० वर्ष वा सोभन्दा बढी उमेरका अपांगता भएका व्यक्तिमा पुरुषको संख्या २९ दशमलव ४ प्रतिशत र महिलाको जनसंख्या २५ दशमलव ९ प्रतिशत रहेको देखिन्छ। प्रदेशअनुसार कोशी प्रदेशमा ३० प्रतिशत अविवाहित छन्। यसैगरी मधेस प्रदेशमा २६ प्रतिशत अपांगता भएका व्यक्तिको विवाह भएको छैन। बागमती प्रदेशमा २८ दशमलव ४ प्रतिशत, गण्डकी प्रदेशमा २७ प्रतिशत, लुम्बिनी प्रदेशमा २७ दशमलव ९, कर्णाली प्रदेशमा २८ दशमलव ५ प्रतिशत र सुदूरपश्चिम प्रदेशमा २५ दशमलव १ प्रतिशत अपांगता भएका व्यक्ति अविवाहित रहेको जनगणनाको तथ्यांकले औंल्याएको छ। मुलुकमा १० वर्ष बढी उमेरको जनसंख्या २ करोड ३९ लाख ५८ हजार ८ सय ६८ छ। तीमध्ये ३३१ प्रतिशत अविवाहित छन्। पुरुष ३८ दशमलव २ प्रतिशत र महिला २८ दशमलव ४ प्रतिशत अविवाहित रहेको तथ्यांकले देखाएको छ। १० वर्षमाथिका ६१८ प्रतिशत विवाहित छन्। विवाहित पुरुष ५९ दशमलव १ प्रतिशत र महिला ६४ दशमलव ३ प्रतिशत छन्। बौद्धिक अपांगतालाई विवाहमा समस्या सबैभन्दा बढी (६७१ प्रतिशत) प्रतिशत बौद्धिक अपांगता भएका व्यक्तिहरू अविवाहित छन्। सबैभन्दा कम (१३१ प्रतिशत) प्रतिशत न्यून दृष्टियुक्त अपांगता भएका व्यक्ति अविवाहित छन्। सबैभन्दा बढी (७२५ प्रतिशत) प्रतिशत अनुवंशिक रक्तश्राव (हेमोफेलिया) भएका व्यक्ति विवाहित छन्। सबैभन्दा कम (२३५४) प्रतिशत बौद्धिक अपांगता भएका व्यक्तिको विवाह भएको छ। ३८ प्रतिशत मात्रै अपांगता भएका महिला साक्षर जनगणनाअनुसार अपांगता भएका ६, लाख २१ हजार ४ सय २३ जना छन्। तीमध्ये ३ लाख ११ हजार ६ सय ३० जना पढ्न र लेख्न दुवै जान्ने पाइएको छ। अर्थात्, अपांगता भएकाहरूको समग्र साक्षरतादर ५० दशमलव १ प्रतिशत छ। जसमा पुरुषको साक्षरतादर ६० प्रतिशत छ। तर, महिलाको साक्षरतादर ३८ दशमलव ५ प्रतिशत मात्रै छ। मुलुकमा ५ वर्षभन्दा बढी उमेरको २ करोड ६७ लाख २५ हजार २ सय ९५ जनसंख्या छ। समग्र साक्षरतादर ७६ दशमलव २ प्रतिशत छ। जसमा पुरुषको साक्षरतादर ८३ दशमलव ६ प्रतिशत छ। महिलाको साक्षरतादर ६५ दशमलव ९ प्रतिशत छ। मुलुकको कुल साक्षरतादरभन्दा अपांगता भएका व्यक्तिको साक्षरतादर निकै कम रहेको देखिएको छ। अपांगता भएकामध्ये सबैभन्दा बढी साक्षरतादर (६६१ प्रतिशत) अनुवंशीय रक्तश्राव (हेमोफेलिया) भएकाहरूको छ। सबैभन्दा कम साक्षरतादर (२०४४) बौद्धिक अपांगता भएका व्यक्तिको छ। अपांगता भएका व्यक्तिको साक्षरतादर हेर्दा पुरुषमा सबैभन्दा बढी ( ७६७ प्रतिशत) अनुवंशीय रक्तश्राव (हेमोफेलिया) रहेको छ भने सबैभन्दा कम (२२८ प्रतिशत) बौद्धिक अपांगता भएका व्यक्तिको रहेको छ। यसैगरी महिलाहरूमा पनि अनुवंशीय रक्तश्राव (हेमोफेलिया) भएका महिलाहरूको साक्षरतादर बढी रहेको छ। जसको साक्षरतादर ५६४ प्रतिशत र सबैभन्दा कम साक्षरतादर ( १७८ प्रतिशत) बौद्धिक अपांगता भएका महिलाको रहेको छ। २७ प्रतिशत अशक्त र बिरामी मुलुकमा २७ प्रतिशत अपांगता भएका व्यक्ति अशक्त र बिरामी छन्। तथ्यांकअनुसार त्यसैकारण उनीहरू कुनै पनि काम गर्न सक्ने अवस्थामा छैनन्। श्रवण दृष्टिविहीन भएका व्यक्तिहरू ९६४ प्रतिशत अक्सर रोजगारी गर्छन्। अक्सर सक्रियमध्ये सबैभन्दा बढी बेरोजगार मानसिक वा मनोसामाजिक अपांगता भएका व्यक्तिहरू छन्। यस्ता अपांगता भएका १७ प्रतिशत बेरोजगार छन्। श्रवण दृष्टिविहीन भएका ९७ प्रतिशत पुरुष अक्सर रोजगारमा रहेको देखाइएको छ। सबैभन्दा बढी बेरोजगार मानसिक वा मनोसामाजिक अपांगता भएका व्यक्तिहरू १७८ प्रतिशत छन्। अपांगता भएका महिलामा सबैभन्दा बढी श्रवण दृष्टिविहीन भएका ९५ दशमलव ४ प्रतिशत अक्सर रोजगारमा देखिन्छन्। सबैभन्दा बढी बेरोजगार बौद्धिक अपांगता भएका १७ प्रतिशत महिला छन्। दश वर्षभन्दा बढी उमेरका ४ लाख २१ हजार ४ सय ३ जनाले ६ महिनाभन्दा कम समय वा कुनै पनि बेला आर्थिक काम नगरेको बताएका थिए। सबैभन्दा धेरै २७ प्रतिशत अशक्त बिरामी भएका कारणले काम नगरेको तथ्यांकमा उल्लेख छ। २१ दशमलव ४ प्रतिशतले रोजगारी नपाएको, वृद्ध अवस्थाका २० दशमलव ७ प्रतिशत, घरधन्दामा सीमित १२ प्रतिशत, विद्यार्थी ११ दशमलव ४ प्रतिशतले काम नगरेको देखिएको छ। यस्तै, जनगणनाको तथ्यांकमा पारिवारिक हेरचाह ४ दशमलव ४ प्रतिशत, पेन्सनआयस्ता २ दशमलव ५ प्रतिशत र सामाजिक कार्यस्वयंसेवा शून्य दशमलव २ प्रतिशतले गरिरहेका पाइएको छ। ६ प्रतिशतसँग कुनै साधनसुविधा नभएको जनगणनाका बेला रेडियो, टेलिभिजन, ल्यान्डलाइन टेलिफोन, मोबाइल फोन (साधारण), स्मार्ट मोबाइल फोन, कम्प्युटरल्यापटप, इन्टरनेट सुविधा, कारजिपभ्यान, मोटरसाइकलस्कुटर, साइकल, विद्युतीय पंखा, रेफ्रिजरेटर, वासिङ मेसिन, एयर कन्डिसनरलगायत १४ वटा छनोट विकल्प सहितका प्रश्न सोधिएको थिए। अपांगता भएका परिवारमध्ये ५ दशमलव ९ प्रतिशत परिवारले १४ वटै किसिमका कुनै पनि साधनसुविधा उपलब्ध नभएको जवाफ दिएका थिए। ९४ दशमलव १ प्रतिशत परिवारले कम्तीमा एक किसिमको साधनसुविधा उपलब्ध भएको तथ्यांकमा देखिएको छ। साधारण मोबाइल फोन हुने वा स्मार्ट मोबाइल फोन हुने परिवारको संख्या ९० दशमलव ५ प्रतिशत देखिएको छ। अपांगता भएको परिवारमध्ये ४३ दशमलव ३ प्रतिशतमा टेलिभिजन, ३६ दशमलव ९ प्रतिशतमा रेडियो सुविधा, ३० दशमलव ९ प्रतिशतमा इन्टरनेट सुविधा र ३२ दशमलव ४ प्रतिशतमा साइकल उपलब्ध रहेको देखिन्छ। देशभरका ३ दशमलव ९ प्रतिशत परिवारहरूमा उल्लिखित कुनै पनि साधनसुविधा उपलब्ध नभएको देखिन्छ। ९६ दशमलव १ प्रतिशत परिवारमा कम्तीमा एक किसिमको साधनसुविधा उपलब्ध भएको तथ्यांकले देखाएको छ। ६३ प्रतिशतले काठदाउराको प्रयोग ९२ दशमलव ८ प्रतिशत अपांगहरू आफ्नै स्वामित्वको घरमा बसेका छन्। ६ प्रतिशत अपांगहरू भाडाको घरमा बसेका छन्। शून्य दशमलव ४ प्रतिशत अपांगता भएकाहरू संस्थागत घरमा छन्। शून्य दशमलव ८ प्रतिशत अपांगता भएकाहरू अन्य परिवारसँग बसोबास गरिरहेका छन्। आधाभन्दा बढी अर्थात् ५९ प्रतिशतले धाराको पानी प्रयोग गर्छन्। हाते पम्पको प्रयोग गर्नेहरू २८ दशमलव ६ प्रतिशत छन्। अपांगता भएका अधिकांशले खाना पकाउन इन्धनका रूपमा काठदाउराको प्रयोग गर्ने गरेका छन्। ६३ प्रतिशतले काठदाउराको प्रयोग गर्ने गरेको तथ्यांकमा उल्लेख छ। खाना पकाउन एलपी ग्यासको प्रयोग गर्नेहरू ३२ दशमलव ४ प्रतिशत मात्रै छन्। अपांगता भएका परिवारमध्ये २३ प्रतिशत परिवारबाट कोही न कोही सदस्य विदेशमा रहेका छन्। जनगणनामा अनुपस्थित भनेर राखिएको यस वर्गमा अपांगता भएका परिवारको १ लाख ९७ हजार ३ सय २० जना व्यक्तिहरू अनुपस्थित थिए। मुलुकमा कुल परिवार संख्या ६६ लाख ६६ हजार ९ सय ३७ छ। जसममध्ये ५ लाख ५९ हजार ८ सय ३० परिवारमा कुनै न कुनै प्रकारका अपांगता भएका व्यक्तिको बसोबास रहेको तथ्यांकले देखाएको छ। यो कुल परिवार संख्याको ८४ प्रतिशत हो। कुल जनसंख्यामा अपांगता भएका २२ प्रतिशत छन्। पुरुषहरू २ दशमलव ५ र महिला २ प्रतिशत अपांग छन्। जनगणनाको प्रतिवेदनअनुसार ३ दशमलव १ प्रतिशत अर्थात् २ लाख ५ हजार ५ सय ५५ जना घरपरिवारमुली अपांगता भएका व्यक्ति छन्। तथ्यांक संकलनमा संयुक्त राष्ट्रसंघको यस्तो थियो सिफारिस् अपांगता निर्धारण र अन्तर्राष्ट्रिय तुलनाको लागि ६ डोमेनहरू समावेश गर्न सकिने भनी संयुक्त राष्ट्र संघले विश्व जनगणना राउन्ड २०२० मा सिद्धान्त र सुझाव सिफारिस गरेको छ। त्यसअनुसार ०७८ को जनगणना गरिएको थियो। दृष्टिमा कठिनाइ (चस्मा लगाउँदा पनि), श्रवण कठिनाइ (श्रवणयन्त्र प्रयोग गर्दा पनि ), हिँडाइमा कठिनाइ, सम्झन वा ध्यान केन्द्रित गर्न कठिनाइ व्यक्तिगत हेरचाह गर्न कठिनाइ, सञ्चारमा कठिनाइ, प्रत्येक ६ डोमेनमा समस्याको स्तर मापन गर्न सिफारिस गरेको छ। स्तर मापनअन्तर्गत १ समस्या नभएको, २ थोरै समस्या, ३ धेरै समस्या र ४ पूर्णतः असक्षम पर्छन्। अपांगता भएका व्यक्तिको अधिकारसम्बन्धी ऐन, २०७४ मा शारीरिक अंग वा प्रणालीमा भएको समस्या तथा कठिनाइको आधारमा अपांगतालाई १० वटा वर्गमा वर्गीकरण गरिएको छ। १शारीरिक अपांगता २दृष्टिसम्बन्धी अपांगता क) दृष्टिविहीनता ख) न्यून दृष्टियुक्त ग) पूर्ण दृष्टिविहीन ३ सुनाइसम्बन्धी अपांगता क) बहिरा ख) सुस्तश्रवण ४श्रवण दृष्टिविहीन अपांगता ५स्वर र बोलाइसम्बन्धी अपांगता ६मानसिक वा मनोसामाजिक अपांगता ७ बौद्धिक अपांगता ८अनुवंशीय रक्तश्राव (हेमोफिलिया ) सम्बन्धी अपांगता ९अटिजमसम्बन्धी अपांगता १०बहुअपांगता प्रत्येक १० वर्गको मापनका लागि अशक्तताको गम्भीरताका आधारमा अपांगतालाई चार प्रकारमा वर्गीकरण गरेको छ। पूर्णअशक्त अपांगता अतिअशक्त अपांगता मध्यम अपांगता सामान्य अपांगता कानुनतः मुलुकमा १० प्रकारका अपांगता भएका व्यक्ति छन्। तर, जनगणना प्रयोजनका लागि भने अपांगतालाई १२ प्रकारमा वर्गीकरण गरिएको छ। १ शारीरिक अपांगता (३७१ प्रतिशत) स्नायु, मांसपेशी र जोर्नीहरू तथा हड्डीको बनावट एवं सञ्चालन कार्यहरूमा भएको समस्याको कारणबाट व्यक्तिमा शारीरिक अंगहरूको सञ्चालन, प्रयोग र हिँड्डुलमा आएको समस्या शारीरिक अपांगता हो। अर्थात् शरीरको अंग जस्तैः हात खुट्टा लुलो र साँगुरो भएको, छोटो वा अररो भएको वा पूरा शरीर बांगिएको वा यी कुनै अंगमा सामान्य रूपले काम गर्न नहुने गरी कुनै किसिमको विचलन भएको भए शारीरिक अपांगता भएको मानिन्छ। शरीरका अंगहरू चलाउन कठिनाइ हिँड्डुल गर्न, सिँडी उक्लन, हातखुट्टा चलाउन कठिनाइ ढाड, गर्धन नचल्ने अवस्था, मांशपेशी, नशासम्बन्धी कठिनाइ हात, खुट्टा गुमाएको वा नचल्ने, छोटो हुने, कमजोर भई काम नगर्ने अवस्था मांशपेशी विचलन, मेरुदण्ड पक्षघात भएको अवस्था, होचा पुड्का हुने अवस्था वैशाखी, ह्विलचियर, ट्राइसाइकल, लठ्ठी, क्यालिपर, विशेष प्रकारको जुत्ता, कृत्रिम हात वा प्रयोग गरेर दैनिक जीवनका कामहरू गर्नुपर्ने अवस्था एउटा आँखा नभएको अवस्था। २ न्यूनदृष्टियुक्त( १७१ प्रतिशत) कुनै व्यक्तिको औषधि, शल्यचिकित्सा तथा चस्मा प्रयोगजस्ता उपचारबाट पनि २० फिटको दूरीबाट छुट्याउन सक्दैन भने त्यस्तो व्यक्तिलाई न्यून दृष्टियुक्त मानिएको छ। यस्ता व्यक्तिका विशेषताहरू आँखा एकदमै कम देख्ने र वस्तु, अक्षर वा चिजबिज हेर्दा आँखाको नजिकै लगेर हेर्नुपर्ने असाध्य पावरफुल चश्मा लगाएर पनि वस्तुहरू हेर्न आँखा नजिकै लानुपर्ने म्याग्निफाइङ ग्लासको प्रयोग गरेर वस्तुहरू वा अक्षरहरू चिन्न सक्ने धेरै प्रकाश भएको ठाउँमा वस्तुहरू छुट्याउन वा देख्न सक्ने तर छाँयामा देख्न नसक्ने। ३ पूर्ण दृष्टिविहीन( ५४प्रतिशत) सामान्यतया आफ्नो वरिपरिका वस्तु स्पष्ट नदेख्ने, वस्तु धमिलो देख्ने वा पूरै नदेख्ने वा देख्न नसक्ने समस्या भएका अर्थात् दृष्टिसम्बन्धी समस्याका कारणबाट व्यक्तिमा कुनै पनि वस्तुको आकृति, आकार, रूप र रंगको ज्ञान नहुने स्थिति दृष्टिसम्बन्धी अपांगता हो। यसअन्तर्गत पूर्ण रूपमा उज्यालो वा अँध्यारो छुट्याउन नसक्ने व्यक्तिलाई पूर्ण दृष्टिविहीन मानिएको छ। ४ बहिरा (७९ प्रतिशत) पूरै कान नसुन्ने, बोल्न नसक्ने र सञ्चारका लागि सांकेतिक भाषा प्रयोग गर्नुपर्ने व्यक्ति बहिरा अपांगता समूहमा पर्छन्। दुर्घटनाको कारणले कान कत्ति पनि सुन्दैनन्, तर बोली प्रष्ट हुन्छ भने पनि उनीहरू बहिरा अन्तर्गत नै पर्छन्। पूरै कान नसुन्ने र पूरै बोल्न नसक्ने श्रवण यन्त्र लगाएर पनि कुनै आवाज सुन्न नसक्ने सञ्चारका लागि सांकेतिक भाषा प्रयोग गर्नुपर्ने ८० डेसिवेलभन्दा माथिको आवाज पनि सुन्न नसक्ने। ५ सुस्तश्रवण (८ प्रतिशत) कान कम मात्र सुन्ने, तर कम सुनेर स्पष्टसँग बोल्न सक्ने वा नसक्ने, सुन्नका लागि कानमा श्रवण यन्त्र राख्नुपर्ने व्यक्ति सुस्तश्रवण भएको व्यक्ति हो। स्पष्ट बोल्ने वा नबोल्नेभन्दा पनि कान कम सुन्ने कुरा मुख्य विषय हो। केही मानिसहरू जीवनकालमा पछि कान कम सुन्ने हुन्छन् तर बोली प्रष्ट बुझिने नै हुन्छ। यस्ता व्यक्तिका विशेषताः ठूला आवाज सुन्न सक्ने श्रवणयन्त्र लगाएर सुन्न सक्ने अलिअलि अस्पष्ट बोल्न र ठूलो आवाज वा श्रवणयन्त्र लगाएर सुन्न सक्ने ८० डेसिवेलसम्मको आवाज सुन्न सक्ने। ६श्रवण दृष्टिविहीन(१६ प्रतिशत) सुनाइसम्बन्धी र दृष्टिसम्बन्धी दुवै अपांगता भएको वा यी दुवटा इन्द्रियसम्बन्धी अपांगताको संयुक्त अन्तरक्रिया रहेको व्यक्तिलाई श्रवण दृष्टिविहीन अपांगता भएको बुझ्नुपर्छ। उनीहरूका विशेषता  सुन्ने र देख्ने दुवै अंगले गर्ने कार्यमा एकैपटक वा पालैपालो सीमितता वा शून्यता आएको अवस्था, यस्तो समस्या जन्मजात पनि देखापर्छ भने विभिन्न कारणले जन्मपश्चात्, युवा, प्रौढ वा जुनसुकै उमेरमा पनि हुन सक्छ। जन्मपश्चात् यस्तो सीमितता हुनेहरूमा कोही पहिले श्रवणशक्ति गुम्दै पछि दृष्टि गुमेका छन् भने कोही पहिले दृष्टि गुमेर पछि श्रवणशक्ति गुमेकाहरू पनि हुन्छन्, यस्तो प्रकारको समस्या भएको व्यक्तिमा सामान्यदेखि अतिनै गम्भीर प्रकृतिको पनि हुने गर्छ। ७ स्वर र बोलाइसम्बन्धी (६४ प्रतिशत) स्वर र बोलाइसम्बन्धी अंगमा उत्पन्न अप्ठेरोका कारण तथा बोल्दा स्वरको उतारचढावमा कठिनाइ भएको, बोली स्पष्ट नभएको, बोल्दा शब्द वा अक्षर दोहोरिने समस्या भएको व्यक्तिलाई स्वर बोलाइसम्बन्धी अपांगता भएको बुझ्नुपर्छ। बोल्न, शब्दहरू अभिव्यक्त गर्न, आवाज निकाल्न समस्या हुने, बोल्दा स्पष्ट नबुझिने, शब्दहरू दोहोरिने वा बोल्दा भकभकाउने, बोल्दा बोल्दै बिचमा लामो समयसम्म अड्किने शब्दहरू उच्चारण गर्न कठिनाइ हुने वा बोलि नै नआउने पनि हुने, बोल्दा स्वरयन्त्रको आवश्यकता पर्ने। ७ मानसिक वा मनोसामाजिक( ४३ प्रतिशत) मस्तिष्क र मानसिक अंगमा आएको समस्या तथा सचेतना, स्फूर्ति, स्मरणशक्ति, भाषा, गणनाजस्ता बौद्धिक कार्य सम्पादनका सन्दर्भमा आउने समस्याको कारणले उमेर र परिस्थितिअनुसार व्यवहार गर्न समस्या हुने अवस्थाका व्यक्ति यसअन्तर्गत पर्छन्। असफलता, खिन्नता वा तनाव आदिको कारणले मानिसको जुनसुकै उमेर वा अवस्थामा मनोसामाजिक अपांगता देखापर्न सक्छ। यस्ता व्यक्तिमा निम्न विशेषता हुन्छन्। यो जन्मजात हुँदैन, उपचार गरेको अवस्थामा निको हुन सक्छ। मानसिक अस्वस्थता वा विचलन वा विकृतिको कारण दैनिक जीवनयापन गर्न कठिनाइ भएका व्यक्ति, यस्तो अपांगता झट्ट हेर्दा बाहिरबाट नदेखिने तर मानिसको सामाजिक व्यवहारमा देखिने। ८ बौद्धिक अपांगता( १८ प्रतिशत) उमेर वृद्धिसँगै बौद्धिक सचेतनाको विकास हुन नसकी बौद्धिक विकास नभएका कारणले उमेर वा वातावरण सापेक्ष क्रियाकलापहरू गर्न समस्या हुने व्यक्तिलाई बौद्धिक अपांगता भनिन्छ। बौद्धिक अपांगता कुनै रोग होइन, यो एउटा अवस्था हो। यो अवस्था जन्मजात पनि हुनसक्छ। सामान्य अर्थमा उमेरअनुसार गर्नुपर्ने दैनिक जीवनयापनका क्रियाकलापहरू जस्तैः खाना खाने, लुगा लगाउने, दिसा पिसाब र आफ्नो स्याहारमा अरूको मद्दत चाहिने वा स्मरण शक्ति कम हुने (जस्तैः अल्जाइमर, डाउन सिन्ड्रोम समेत) वा उमेरअनुसारको कुनै कुरा सिक्न ढिलो हुनुलाई बौद्धिक अपांगता भएको बुझ्नुपर्छ। सिकाइमा हुने ढिलाइ वा सुस्तता, मस्तिष्कले गर्ने कामहरूमा देखिने सीमितता, उमेरअनुसार गर्नुपर्ने व्यवहारहरू सिक्न र गर्न कठिनाइ हुने, युवा अवस्थामा प्रवेश गरे पनि व्यवहार भने सानो बच्चाको जस्तो नै रहने, बौद्धिक अपांगता व्यक्तिहरूमा सामान्य भन्दा सामान्य कुरा वा सामाजिक व्यवहारहरू सिक्न निकै लामो समय लाग्ने र सिकिहाले भने पनि एकदमै चाँडो बिर्सने हुन्छ। ९ अनुवंशीय रक्तश्राव (हिमोफेलिया)(०८ प्रतिशत) अनुवंशीय असरका कारण रगतमा हुने तत्वमा बिचलन आई रगत जम्ने कार्यमा समस्या हुने शारीरिक अवस्थाका व्यक्ति यस अन्तर्गत पर्छन्। सानोतिनो चोटपटक लाग्दा रगतलाई जम्न मद्दत गर्ने क्लटिङ फ्याक्टर वा प्लाज्माको कमी वा अभावको कारणले यस्तो हुने कुनै कारणले रक्तश्राव भयो भने रोकिँदैन, यस्तो रक्तश्राव आन्तरिक वा बाह्य हुने, व्यक्तिको ज्यानको लागि मस्तिष्कमा हुने रक्तश्राव असाध्य जोखिमपूर्ण हुने, आन्तरिक रक्तश्राव भइरहने हुनाले जोर्नीहरूमा असह्य पीडा हुने, हिँड्डुलमा समस्या हुने वा हिँड्डुल गर्न नसक्ने जस्ता सीमितता हुने गर्छ। १० अटिजम् (०८ प्रतिशत) जन्मजात रूपमा कुनै व्यक्तिको नशा वा तन्तुको विकास र सोको कार्यमा आएको समस्याका कारण उमेरको विकाससँगै सामान्य व्यवहार नदेखिनु, संचारमा समस्या देखिनु, अस्वाभाविक प्रतिक्रिया देखाउनु, एउटै क्रिया लगातार दोहोर्याइरहनु, अन्य व्यक्तिसँग घुलमिल नगर्नु, तीव्र क्रियाकलाप वा प्रतिक्रियाहरू देखाउनु, सामान्य सामाजिक नियम बुझ्न र प्रयोग गर्न कठिनाइ हुनु जस्ता समस्या भएका व्यक्तिलाई अटिजममा राखिएको छ। यस्ता व्यक्तिका विशेषता निम्न प्रकारका हुन्छन्। साथी भाइसँग घुलमिल हुन नचाहने, एक्लै बस्ने र आफ्नै तरिकाले गतिविधिहरू गर्ने, संचार गर्न नसक्ने, भाषा सिक्न नसक्ने, सामाजिक सिपहरू सिक्न वा सिकाउन कठिनाइ हुने, एउटै व्यवहार दोहोर्याइ रहने वा शरीरको कुनै अंग चलाइरहने, जस्तैः हात हल्लाइ रहने, दैनिक क्रियाकलापहरू गर्न वा पढ्न लेख्न सिकाउन बिल्कुलै फरक विधि र तरिकाहरू अपनाउनुपर्ने, आँखामा आँखा जुधाएर कुरा गर्न नसक्ने। ११ बहुअपांगता (८९ प्रतिशत) एउटै व्यक्तिमा कुनै दुई वा दुईभन्दा बढी अपांगताको अवस्था एउटै व्यक्तिमा देखापरेमा त्यो बहुअपांगताअन्तर्गत पर्छ। जस्तैः शारीरिक अपांगता र दृष्टिविहीनता, शारीरिक अपांगता र स्वर बोलाइसम्बन्धी अपांगता आदि। श्रवण दृष्टिविहीन मात्र भएमा बहुअपांगताअन्तर्गत पर्दैन तर श्रवण दृष्टिविहीनसँगै अन्य अपांगता भएमा बहुअपांगतामा पर्छ। कोशी प्रदेशमा सबैभन्दा बढी शारीरिक अपांगता (३४५४) छ। न्यून दृष्टियुक्त (१६४ प्रतिशत) र बहुअपांगता (९३ प्रतिशत) रहेको छ। मधेस प्रदेशमा सबैभन्दा बढी शारीरिक अपांगता (३७७ प्रतिशत), न्यून दृष्टियुक्त (१७३ प्रतिशत) र बहुअपांगता ( १०४ प्रतिशत) छन्। बागमती प्रदेशमा शारीरिक अपांगता (३५१ प्रतिशत), न्यून दृष्टियुक्त (१८० प्रतिशत) र बहुअपांगता (९४ प्रतिशत) रहेका छन्। यस्तै, गण्डकी प्रदेशमा शारीरिक अपांगता (३३६ प्रतिशत), न्यून दृष्टियुक्त (१६८ प्रतिशत) र बहिरा (१०७ प्रतिशत) छन्। लुम्बिनी प्रदेशमा शारीरिक अपांगता (३७८ प्रतिशत), न्यून दृष्टियुक्त (१७७ प्रतिशत) र बहुअपांगता (८५ प्रतिशत) छन्। कर्णाली प्रदेशमा शारीरिक अपांगता ( ४५४ प्रतिशत), न्यून दृष्टियुक्त (१४२ प्रतिशत) र बहिरा भएका (९१ प्रतिशत) व्यक्ति छन्। सुदुरपश्चिमा शारीरीक अपागंता ४०८ प्रतिशत, न्यून दृष्टि १७७ प्रतिशत र बहु अपांगता ८३ प्रतिशत व्यक्ति छन्। सरोकारवाला भन्छन् तथ्यांक अपूर्ण जनगणना ०७८ ले अपांगताको सानो तथ्यांक मात्रै संकलन गरेको सरोकारवाला बताउँछन्। तर, जनगणना ०६८ को तुलनामा भने केही प्रश्नावली समेत तयार पारेर गरिएकोले यसलाई सकारात्मक मान्न सकिने उनिहरूको भनाइ छ। जनगणनामा दुई तीनवटा प्रश्न राखेर अपांगताको तथ्यांक संकलन गरिएको थियो। यो तथ्यांकले देशमा अपांगता भएका व्यक्तिको ठूलो संख्या छ भन्ने कुराको संकेत गरेको छ राष्ट्रिय अपांगत महासंघका अध्यक्ष देवीदत्त आचार्यले भने अपांगताको वास्तविक जनसंख्या र उनीहरूको विशेषता थाहा पाउनका लागि विस्तृत सर्वेक्षणको आवश्यकता पर्दछ। राष्ट्रिय तथ्यांक कार्यालय, महासंघ र यूएनडीपीको सहकार्यमा अपांगताको खण्डिकृत तथ्यांक हालसालै सार्वजनिक गरिएको हो । यो तथ्यांकीय प्रतिवेदन हालसम्म कै अपांगताको विस्तृत प्रतिवेदन भएपनि यसलाई पूर्ण मान्न नसकिने उनको भनाइ छ । राष्ट्रिय अपांग महासंघका अध्यक्ष आचार्यका अनुसार पहिलोपटक अपांगताको खण्डीकृत तथ्यांक प्रकाशन गरिए पनि यो पूर्ण छैन। हालसालै सार्वजनिक गरिएको तथ्यांक खण्डीकृत हो तर विस्तृत होइन आचार्य भन्छन्, नेपालमा करिब साढे ६ लाख अपांगता भएका व्यक्ति भनिएका आधारमा उनीहरूको डेमोग्राफी ब्रेक डाउन गरिएको छ। यो पर्याप्त हैन। वासिंटन ग्रुप अफ क्वेशनेयर(डब्ल्यूजीक्वी) आधारमा नआएको उनको भनाइ छ। यसले अपांगतासम्बन्धी योजना तर्जुमा गर्न र बजेट विनियोजना गर्न सहयोग पुग्ने उनको भनाइ छ। राष्ट्रिय तथ्यांक कार्यालय यसो भन्छ राष्ट्रिय अपांग महासंघले जनगणना गर्दा अपांगताको सघनताको आधारमा प्रकार राख्नुपर्ने माग गरेको थियो। करिब ४० हजार गणक र १० हजार सुपरीवेक्षकले गणना गरेका थिए। त्यसैकारण १२ प्रकारका अपांगतासम्बन्धी प्रकार समावेश गरिएको थियो। अपांगता भएका व्यक्तिको आर्थिक, सामाजिक लगायतका विभिन्न सूचकहरू प्राप्त गर्न अपांगतासम्बन्धी राष्ट्रिय सर्वेक्षणको आवश्यकता पर्दछ। आगामी दिनमा गरिने अपांगतासम्बन्धी राष्ट्रिय सर्वेक्षणको तयारीका लागि यस प्रतिवेदन मुख्य आधारको रूपमा रहने छ।"
"देउवा र नेपालबीच भेटवार्ता, सुदूरपश्चिममा सरकार गठनमा देखिएको समस्याबारे छलफल","काठमाडौं : नेपाली कांग्रेस सभापति शेरबहादुर देउवा र नेकपा एकीकृत समाजवादीका अध्यक्ष माधव कुमार नेपालबीच भेटवार्ता भएको छ। बुधबार साँझ उनीहरूबीच भेटवार्ता भएको हो। उनीहरूबीच सुदूरपश्चिम प्रदेशमा सरकार गठनमा भइरहेको समस्या ,कोशी प्रदेशमा देखिएको विवाद र पछिल्लो राजनीतिक समसामयिक विषयमा छलफल भएको नेपाल निकट एक नेताले जनाएका छन्। सुदूरपश्चिम प्रदेशमा सरकार गठनमा देखिएको समस्याबारे उनीहरूबीच विशेष कुराकानी भएको छलफलमा सहभागी ती नेताले बताए। गठबन्धनमा पछिल्लो सहमतिअनुसार सुदूरपश्चिममा एकीकृत समाजवादीले मुख्यमन्त्री पाएको छ। त्यहाँ नेकपा एसले संसदीय दलका नेता दीर्घ सोडारीलाई मुख्यमन्त्री बनाउने निर्णय गरेको छ। तर,नेकपा एमालेले सोडारीलाई समर्थन नगर्ने भनेपछि सुदूरपश्चिम सरकार गठनमा फेरि खटपट आएको छ। बुधबार बसेको समाजवादीको केन्द्रीय सचिवालय बैठकले पनि सोडारीलाई मुख्यमन्त्री बनाउने निर्णय गरिसकेको छ। एमालेले सोडारी विवादास्पद व्यक्ति भएकाले उनलाई समर्थन गर्न नसकिने प्रतिक्रिया दिएको छ। एमालेले आफ्नो अडान नछाडेपछि मुख्यमन्त्रीमा दावी पेश हुन सकेको छैन। सुदूरपश्चिमका प्रदेश प्रमुख नजिर मियाँले सरकार गठनका लागि दोस्रो पटक आह्वान गरेको समय आज बेलुका ५ बजे सकिदैछ। समाजवादीले मंगलबार कांग्रेससहितको समर्थनमा नागरिक उन्मुक्तिका लक्ष्मण किशोर चौधरीलाई दिएको समर्थन फिर्ता लिएको थियो। प्रदेश प्रमुख नजिर मियाँले नागरिक उन्मुक्तिकै दुई जनाको दाबी पेस हुन आएकाले निष्कर्षमा पुग्न नसकिएको जनाउँदै बिहीबार बेलुकी ५ बजेसम्मको म्याद दिएर संविधानको धारा १६८ (२) अनुसार दोस्रोपटक सरकार आह्वान गरेका छन्।"
सरकार गठनमा सत्तापक्षकै असक्षमता देखियो,"मुलुक संघीयतामा गएपछि नेपालको संविधान २०७२ को व्यवस्था र भावनाअनुसार संघ, प्रदेश र स्थानीय तह अधिकार सम्पन्न सरकार हुन्। तर, त्यसो भएको छैन। प्रदेश र स्थानीय तह संघका शाखाहरू जस्ता छन्। आफ्नो निर्णय आफैंले गर्ने सामार्थ राख्दैनन्। संघले पनि प्रदेश र स्थानीय तहलाई अधिकार दिन आनाकानी गरिरहेको छ। पछिल्लो समय कर्णाली प्रदेश सरकारविहीन छ। नेकपा एमाले र नेकपा माओवादी केन्द्रबीच मन्त्रालयको भागबन्डा नमिल्दा प्रदेश नै सरकारविहीनको अवस्थामा आउनु निकै दुःखद हो। यसले सत्ता साझेदार दलहरूकै असक्षमता प्रष्ट देखायो। प्रदेश सरकार गठनमा ढिलाइ हुँदा कर्णालीको विकास र समृद्धिका कामहरू ठप्प छन्। यो सुशासनको हिसाबले पनि राम्रो होइन। कर्णाली प्रदेश सरकारलाई नेपाली कांग्रेसले दिएको समर्थन फागुन २१ गते फिर्ता लियो। सरकारमा सहभागी मन्त्रीहरू फिर्ता भए। त्यसपछि मुख्यमन्त्री परिवर्तन भएर नयाँ मुख्यमन्त्री नियुक्त भएको पनि लामो समय बित्यो। तर, सरकारले पूर्णता पाउन सकिरहेको अवस्था छैन। प्रदेश सरकारविहीनको अवस्थामा हुँदा विकास बजेट खर्च भएको छैन। यो कानुनी राजमा सुहाउने विषय होइन। (बिष्ट कर्णाली प्रदेशसभा सदस्य एवं नेपाली कांग्रेस प्रदेश संसदीय दलका प्रमुख सचेतक हुन्।)"
"वीरगन्ज नाकाको मितेरी पुलबाट १३ वर्षीया भारतीय बालिकाको उद्धार, तीनजना पक्राउ","वीरगन्ज : १३ वर्षीया भारतीय बालिकालाई ललाई फकाई नेपाल ल्याउने क्रममा वीरगन्जरक्सौल नाकाको मितेरी पुलबाट भारतीय एसएसबीले उद्धार गरेको छ। घटनामा संलग्न तीनजना भारतीयलाई पनि पक्राउ गरिएको छ। नेपालभारत सीमा क्षेत्रको मितेरी पुलबाट बुधबार एसएसबीको एन्टी ह्युमन ट्राफिकिंग युनिट (एएचटीयू)ले ती बालिकाको उद्धार गरेको हो । ती बालिकालाई प्रलोभनमा पारेर नेपाल ल्याउँदै गरेका तीन भारतीयलाई पनि नियन्त्रणमा लिइएको एसएसबीका इन्स्पेक्टर मनोज कुमार शर्माले जानकारी दिए । उनका अनुसार,पक्राउ पर्नेमा भारतको बिहार राज्यको वैशालीका राजीव रोशन,राकेश रोशन र दिलीप कुमार रहेका छन् । तीनैजनाले भारतको तमिलनाडुबाट १३ वर्षीया बालिकालाई लिएर वीरगन्ज नाका हुँदै नेपाल प्रवेश गर्ने योजना बनाएका थिए । उक्त सूचना पाएको एसएसबीले रक्सौलबाट पैदल हिँड्दै वीरगन्जतर्फ आउँदै गरेका उनीहरूलाई मितेरी पुलमा रोकेर सोधपुछ गरेको थिए । सोधपुछका क्रममा ती बालिकालाई उनीहरुले बिहारको वैशाली जिल्लाबाट प्रलोभनमा पारेर ल्याएको खुलासा भएपछि बालिकालाई उद्धार गरि त्यसमा संलग्न तीनैजनालाई नियन्त्रणमा लिइएको इन्स्पेक्टर शर्माले बताए । शर्माका अनुसार,सोधपुछका क्रममा सुरुमा पक्राउ परेका युवकहरूले युवतीलाई विवाहको बहानामा तमिलनाडु लगेको बताएका थिए । त्यसपछि ती बालिकालाई दिल्ली लगेको खुलेको थियो । दिल्लीबाट नेपाल ल्याउन लागेको अवस्थामा ती बालिकाको उद्धार गरिएको इन्स्पेक्टर शर्माले बताए । शर्माका अनुसार, बालिकाको परिवारलाई फोनमा सम्पर्क गर्दा यसबारेमा उनीहरूलाई कुनै जानकारी थिएन। फोन सम्पर्कमा अभिभावकले आफ्नी छोरीलाई नेपाल जान नदिन आग् रहसमेत गरेको इन्स्पेक्टर शर्माले बताए । उद्धार गरिएकी बालिकालाई उनका अभिभावक बोलाएर जिम्मा लगाउने र पक्राउ परेकाहरूलाई हिरासतमा राखेर अनुसन्धान भइरहेको शर्माले बताए ।"
सुदूरपश्चिममा फेरि खटपट,"धनगढी : नेकपा एमालेले नेकपा एकीकृत समाजवादी संसदीय दलका नेता दीर्घबहादुर सोडारीलाई समर्थन नगर्ने भनेपछि सुदूरपश्चिममा सरकार गठनमा फेरि खटपट भएको छ। एमालेले मुख्यमन्त्री समाजवादीलाई नै दिए पनि पात्र परिवर्तनको अडान कायमै राखेको छ।नेकपा एकीकृत समाजवादी संसदीय दलले मंगलबार बेलुकी नै संसदीय दलका नेता दीर्घबहादुर सोडारीलाई मुख्यमन्त्री बनाउने निर्णय गरिसकेको छ।बुधबार बसेको समाजवादीको केन्द्रीय सचिवालय बैठकले पनि सोडारीलाई मुख्यमन्त्री बनाउने निर्णय गरिसकेको छ। एमालेले सोडारी विवादास्पद व्यक्ति भएकाले उनलाई समर्थन गर्न नसकिने प्रतिक्रिया दिएको छ।हामीलाई पार्टी केन्द्रले यसलाई समर्थन गर् भनेर भनेको छैन।हामी पार्टी केन्द्रको निर्णय कुरिरहेका छौं।पार्टी केन्द्रले जसलाई भन्छ, हामी त्यसलाई समर्थन गर्छौं, एमाले संसदीय दलका नेता राजेन्द्रसिह रावलले भने। तर, स्रोतले बालकोटले नै सोडारीको ठाउँमा अर्को पात्र परिवर्तनको अडान राखेको बतायो।सोडारी यसअघिको सरकारमा पहिलोपटक सामाजिक विकासमन्त्री र दोस्रो पटक भौतिक पूर्वाधार विकासमन्त्री भइसकेका व्यक्ति हुन्।सामाजिक विकासमन्त्री भएका बेला उनलाई यौनहिंसाको आरोप लागेर उनी पदमुक्त भएका थिए भने त्यतिबेला एमालेमै रहेका उनलाई पार्टीले साधारण सदस्यबाट निलम्बनसमेत गरेको थियो। त्यसपछि उनी समाजवादीतिर लागे र समाजवादीबाट उनी त्रिलोचन भट्ट नेतृत्वको सरकारमा भौतिक पूर्वाधार विकासमन्त्री भए।भौतिक पूर्वाधार विकासमन्त्री भएका बेला उनीमाथि अकुत सम्पत्ति आर्जन गरेको आरोप लागेको छ।उनको श्रीमती र छोराका नाममा स्रोत नखुलेको झन्डै २ करोड रकम भेटिएपछि उनीमाथि अख्तियारले छानबिन गरिरहेको छ।अख्तियारले उनको सम्पत्ति छानबिनका लागि सम्पत्ति शुद्धीकरणमा उजुरी हालेको छ। एमालेले बुधबार संसदीय दलको बैठकमै सोडारीलाई समर्थन गर्न नसकिने समझदारी गरेको स्रोतले बतायो।अख्तियार र सम्पत्ति शुद्धीकरणमा मुद्दा परेका व्यक्तिलाई कसरी मुख्यमन्त्री स्वीकार गर्ने ? संसदीय दलको बैठकमा पनि सोडारीलाई समर्थन नगर्ने समझदारी भएको छ, बैठकमा सहभागी एक जना एमालेका प्रदेशसभा सदस्यले भने, समाजवादीका अरू तीन जना पनि प्रदेशसभा सदस्य छन्। उनीहरूलाई अघि सारे भैगयो नि ! सोडारीलाई मुख्यमन्त्री नपाएको झोकमा नेपाली कांग्रेसतिर लागेर वैकल्पिक गठबन्धन बनाएको आरोप पनि जबरजस्ती रूपमा लागेको छ। शीर्ष नेताहरूले सुदूरपश्चिममा समाजवादीको भागमा परेको मुख्यमन्त्री पद एकाएक नागरिक उन्मुक्तिलाई दिने सहमति गरेपछि सोडारीले सत्ता गठबन्धनलाई चुनौती दिँदै कांग्रेस, नागरिक उन्मुक्तिको रेशम पक्ष, राप्रपा र आफ्नो पार्टी मिलेर वैकल्पिक गठबन्धन बनाएका थिए।उक्त गठबन्धनबाट लक्ष्मणकिशोर चौधरीले मुख्यमन्त्रीको दाबी पेस गरेका थिए। आफूले मुख्यमन्त्री पाउँदा सबै ठीक, नपाउँदा गठबन्धनमै दरार ल्याउने काम सोडारीले गरे।आफूले नपाउदा कांग्रेसको पोल्टामा नगएको भए पनि हुने।तर, उनले सत्ता गठबन्धनलाई चुनौती दिने काम गरे, त्यसैले पनि उनलाई समर्थन गर्न सकिएन, एमालेका अर्का प्रदेशसभा सदस्यले भने। तर, नेकपा एमालेले समाजवादीबाटै पात्र फेरेर आए समर्थन गर्ने जनाएको छ।दीर्घबहादुर सोडारी (संसदीय दलका नेता), प्रकाश रावल, नरेशकुमार शाही र माया पन्त गरी सुदूरपश्चिममा नेकपा एकीकृत समाजवादीका ४ जना प्रदेशसभा सदस्य छन्। सोडारीबाहेक अहिलेका प्रमुख सचेतकसमेत रहेका प्रकाश रावल प्रदेश सरकारको पहिलो कार्यकालमा आर्थिक मामिलामन्त्री थिए।नरेशबहादुर शाही कमलबहादुर शाह नेतृत्वको सरकारमा आर्थिक मामिला मन्त्री थिए।नयाँ गठबन्धन बनेपछि उनले राजीनामा दिएका हुन्।माया पन्त अहिले प्रदेश सरकारको सामाजिक विकास समितिकी सभापति छन्। एमाले स्रोत भन्छ, समाजवादीले तीन जना प्रदेशसभा सदस्य हुँदाहुँदै विवादास्पद व्यक्तिलाई किन मुख्यमन्त्रीमा अघि सार्ने ? यस निर्णयले प्रदेश सरकार अस्थिर हुन्छ। एमालेले समर्थन पत्र नदिएकै कारण बुधबार सोडारीले प्रदेश प्रमुख नजिर मियाँसमक्ष मुख्यमन्त्रीको दाबी पेस गर्न सकेनन्।सोडारीले बुधबार बिहानै प्रदेश प्रमुखकोमा दाबी पेस गर्ने तयारी गरे पनि एमालेले समर्थन पत्र नदिएका कारण गर्न नसकेका हुन्। तर, गठबन्धनको अर्को घटक नेकपा माओवादी केन्द्रले भने बुधबार बिहानै समाजवादीका सोडारीलाई समर्थन रहेको पत्र पठाइसकेको छ।मंगलबार एकीकृत समाजवादीको नेतृत्वमा एमाले, माओवादी केन्द्र, नागरिक उन्मुक्ति (रञ्जिता पक्ष) र स्वतन्त्र सांसदको समर्थनमा समाजवादीले मुख्यमन्त्री दाबी गर्ने सहमति भएको थियो। समाजवादीले मंगलबार कांग्रेससहितको समर्थनमा नागरिक उन्मुक्तिका लक्ष्मण किशोर चौधरीलाई दिएको समर्थन फिर्ता लिएको थियो।प्रदेश प्रमुख नजिर मियाँले नागरिक उन्मुक्तिकै दुई जनाको दाबी पेस हुन आएकाले निष्कर्षमा पुग्न नसकिएको जनाउँदै बिहीबार बेलुकी ५ बजेसम्मको म्याद दिएर संविधानको धारा १६८ (२) अनुसार दोस्रोपटक सरकार आह्वान गरेका छन्। सुदूरपश्चिममा २७ जनाको संख्या बहुमत हो।यहाँ कांग्रेसका १८ (एक जनाको निधन), माओवादी सभामुखसहित ११, एमाले उपसभामुखसहित १०, नागरिक उन्मुक्ति पार्टी ७ (५ जना रेशमतिर, २ जना रञ्जिता तिर), समाजवादी ४, राप्रपा १ र स्वतन्त्र १ गरी ५२ जना प्रदेश सभा सदस्य छन्।"
"दुबईमा अहिलेसम्मकै ठूलो वर्षा, राजमार्ग तथा विमानस्थल अवरुद्ध","भारी वर्षाले प्रभावित हुँदा वित्तीय केन्द्र दुबईका विशाल राजमार्ग तथा विमानस्थल अवरुद्ध भएका छन्। संयुक्त अरब इमिरेट्सको मरुभूमिमा करिब दुई वर्ष पर्ने पानी बराबर मङ्गलबार नै करिब दुई सय ५४ मिलिमिटरसम्म वर्षा भएपछि छ लेन भएको एक्सप्रेसवेमा जाममा फसेका गाडीहरूको विशाल लाइन देखिएको थियो । प्रहरीका अनुसार मुलुकका सात इमिरेटमध्येको एक रास अलखैमामा बाढीमा बगेर कारमा सवार ७० वर्षीय व्यक्तिको मृत्यु भएको छ । एक अधिकारीले यात्रीहरूलाई अत्यावश्यक नभएसम्म अन्तर्राष्ट्रिय यातायातको दृष्टिले विश्वको सबैभन्दा व्यस्त दुबई विमानस्थलमा नआउन चेतावनी दिएका छन् । दुबई विमानस्थलका प्रवक्ताले भने, 'उडानहरूमा ढिलाइ र मार्ग परिवर्तन जारी छ, हामी अत्यन्त चुनौतीपूर्ण अवस्थामा सकेसम्म चाँडो उडानहरू सञ्चालन गर्न अथक प्रयास गरिरहेका छौँ ।' पहुँच मार्गहरू पानीले भरिएको र केही मेट्रो सेवा निलम्बन भएपछि कर्मचारी र यात्रीहरूले आउन र जान सङ्घर्ष गर्नुपरेका कारण दुबईको प्रमुख इमिरेट्स एयरलाइनले बुधबारको सबै चेकइन रद्द गरेको छ । विमानस्थलमा ट्याक्सीहरूको लामो लाइन लागेको छ र ढिलाइले यात्रीहरू यताउता गरिरहेका छन् । मङ्गलबारको मुसलधारे वर्षाले धेरै उडान ढिलाइ, रद्द वा डाइभर्ट भएका छन् । ओमानमा वितण्डा मच्चाएपछि सोमबार र मङ्गलबार संयुक्त अरब इमिरेट्स र बहराइनमा आँधी आएको थियो । ओमानमा बालबालिकासहित १८ जनाको मृत्यु भएको छ । मौसमी घटनाहरूमा जलवायु परिवर्तनको भूमिकाको आकलन गर्ने विशेषज्ञ क्लाइमेटोलोजिस्ट फ्रेडरिक ओट्टोले विश्वव्यापी तापक्रमले आँधीलाई अझ खराब बनाएको हुनसक्ने अत्यन्त सम्भावना रहेको बताए। सञ्चारमाध्यमका अनुसार सन् १९७१ मा संयुक्त अरब इमिरेट्सको स्थापनाअघि सन् १९४९ मा रेकर्ड वर्षा सुरु गरिएयता यो सबैभन्दा ठूलो वर्षा थियो ।"
"पहिले ६ छक्का, अहिले वरीयतामा छलाङ","काठमाडौं : एसीसी टीट्वेन्टी प्रिमियर कप क्रिकेटअन्तर्गत कतारविरुद्धको खेलमा लगातार ६ छक्का प्रहार गर्दै दुर्लभ कीर्तिमान बनाएका नेपाली राष्ट्रिय क्रिकेट टोलीका अलराउन्डर दीपेन्द्रसिंह ऐरीले अन्तर्राष्ट्रिय क्रिकेट काउन्सिल (आईसीसी) को वरीयतामा पनि छलाङ मारेका छन् । आईसीसीले बुधबार सार्वजनिक गरेको टीट्वेन्टीतर्फको अलराउन्डरमा दीपेन्द्रले छलाङ मारेका हुन् । एसोसिएटतर्फका अलराउन्डरमा शीर्ष स्थान हासिल गरेका दीपेन्द्रले १४ स्थान सुधार गर्दै ११औं स्थानमा उक्लिएका छन् । यसअघि उनी आईसीसीको वरीयतामा २५औं स्थानमा थिए । दीपेन्द्रले टीट्वेन्टी ब्याटरतर्फ पनि १६ स्थान सुधार गरेका छन् । उनी टीट्वेन्टी ब्याटरको सूचीमा ६१औं स्थानमा छन् । टीट्वेन्टी ब्याटरको वरीयतामा कप्तान रोहितकुमार पौडेल ५४औं स्थानमा छन् । उनी दुई स्थान तल झरेका हुन् । टीट्वेन्टीतर्फको अलराउन्डरमा एसोसिएट राष्ट्रबाट दीपेन्द्रपछि नामिबियाका जेरार्ड एरास्मस १३औं स्थानमा छन् । वरीयताको शीर्ष १० मा भने टेस्ट राष्ट्रका खेलाडीको बाहुल्यता छ । टीट्वेन्टी अलराउन्डरतर्फ बंगलादेशका सकिब अल हसन शीर्ष स्थानमा छन् । श्रीलंकाका वानिन्दु हसरंगा दोस्रो, अफगानिस्तानका मोहमद नाबी तेस्रो, दक्षिण अफ्रिकाका अइडन मार्कम चौथो, अस्ट्रेलियाका मार्कस स्टोइनिक्स पाँचौं, जिम्बावेका सिकन्दर राजा छैटौं, भारतका हार्दिक पान्ड्या सातौं, इङ्ल्यान्डका लाइम लिभिङस्टोन आठौं, इङ्ल्यान्डका मोइन अली नवौं र पाकिस्तानका सदाव खान १०औं स्थानमा छन् । ओमानमा जारी एसीसी प्रिमियर कप क्रिकेटमा उत्कृष्ट प्रदर्शन गरिरहेका दीपेन्द्रले पहिलो दुई खेलमा प्लेयर अफ द म्याचको पुरस्कारसमेत जितेका थिए । उनले कतारविरुद्धको खेलमा एकै ओभरमा लगातार ६ छक्का प्रहार गर्दै दुर्लभ कीर्तिमान बनाएका थिए । कतारका बलर कमरान खानको अन्तिम ओभरमा दीपेन्द्रले ६ छक्का प्रहार गरेका थिए । उनले २१ बलमा सात छक्का र तीन चौकाको मद्दतमा अविजित ६४ रन बनाएका थिए । उनले १९ बलमै अर्धशतक पूरा गरेका थिए । दीपेन्द्रले लगातार ६ छक्का प्रहार गरेको यो दोस्रोपटक हो । यसअघि चीनको हाङआचोमा गत असोजमा भएको १९औं एसियाली खेलकुदमा उनले मंगोलियाविरुद्ध नौ बलमै अर्धशतक बनाउने क्रममा दुई ओभरमा लगातार ६ छक्का प्रहार गरेका थिए । एकै ओभरमा दीपेन्द्रले ६ छक्का प्रहार गरेको भने यो पहिलो पटक हो । अन्तर्राष्ट्रिय क्रिकेटमा लगातार ६ छक्का प्रहार गर्ने दीपेन्द्र पाँचौं खेलाडी हुन् । यसअघि दक्षिण अफ्रिकाका हर्सल गिब्सले २००७ को एकदिवसीय विश्वकपमा नेदरल्यान्ड्स, सन् २००७ मै भारतका युवराज सिंहले टीट्वेन्टी विश्वकपमा इङ्ल्यान्ड, वेस्ट इन्डिजका काइरन पोलार्डले श्रीलंका र अमेरिकाका जसकरण मलहोत्राले पपुवा न्युगिनीविरुद्ध एकै ओभरमा लगातार ६ छक्का प्रहार गरेका थिए । युवराज सिंह र काइरन पोलार्डले टीट्वेन्टी र हर्सल गिब्स र जसकरण मलहोत्राले एकदिवसीय क्रिकेटमा ६ छक्का प्रहार गरेका हुन् । टीट्वेन्टी अलराउन्डरतर्फ नेपालकै कुशल मल्ल २७औं स्थानमा छन् । उनले पाँच स्थान सुधार गरेका छन् । नेपालका कप्तान रोहितकुमार पौडेल भने ६ स्थान खस्किँदै ६२औं, गुलशन झा ६९औं र करण केसी तीन स्थान खस्किँदै ८०औं स्थानमा छन् । टीट्वेन्टी ब्याटरमा ओपनर आसिफ शेख ३६ स्थान सुधार गर्दै ७५औं र नौ स्थान सुधार गर्दै कुशल मल्ल १००औं स्थानमा छन् ।"
नपुरिएको द्वन्द्वको घाउ,"एमाले र माओवादीको सत्ता गठबन्धन बन्नुअघि अघिल्लो दिनसम्म एमाले द्वन्द्वकालीन न्यायसम्बन्धी कानुनका विषयमा फरक मत राखिराखेको थियो । त्यही विषय टुंगोसमेत लगाउने गरी माओवादीले कांग्रेससँग सहकार्य तोडी नयाँ गठबन्धन बनाएको थियो । माओवादी अध्यक्षसमेत रहेका प्रधानमन्त्री पुष्पकमल दाहाल संक्रमणकालीन न्याय टुंग्याइहाल्ने हतारोमा देखिन्थे । तर अहिले भने संसद् अधिवेशन नै अन्त्य गरेर उनी सत्ता कसरी जोगाउने भन्नेमात्रै ध्याउन्नमा छन् । माओवादी शान्ति प्रक्रियामा आएको १८ वर्ष भयो । तर, संक्रमणकालीन न्यायको विवाद जस्ताको तस्तै छ । द्वन्द्वमा लागेका घाउमा खाटा बस्न पाएको छैन । बरु उकुच परेको छ । सत्य निरूपण तथा मेलमिलाप आयोगसम्बन्धी कानुन संशोधन गर्ने विधेयक अलपत्र छ । द्वन्द्वमा १७ हजार जना मारिए । बेपत्ता र अंगभंगसहित प्रत्यक्ष पीडित ६४ हजार छन् । आयोगमा उजुरीको चाङ छ । तर गम्भीर प्रकृतिका मानवअधिकार हनन्मा पीडितले न्याय महसुस गर्ने गरी टुंगोमा पुयाउने सन्दर्भमा राजनीतिक दलहरू राज्यका कतिपय संस्थाबीच समझदारी कहिले बन्छ र कहिले भत्किन्छ । स्वयं प्रधानमन्त्री दाहाल तीन पटक मुलुकको कार्यकारी प्रमुख भइसक्दा पनि यो विषय अल्झिएको अल्झियै छ । जुन खालको तत्परता र दृढता उनी स्वयंमा हुनुपर्ने हो त्यसकै पनि अभाव देखिन्छ । संक्रमणकालीन न्यायसम्बन्धी विधेयक संसद्ले बहुमतबाट भन्दा पनि सर्वसम्मतिबाट पारित गर्नुपर्ने हो । तर कहिले कुनै दलसँग सत्तामा र कहिले कुनै दलसँग गरी दाहालले कोल्टे फेरेको फेयै गरेर पनि यो लगायत मुद्दामा राष्ट्रिय सहमति कायम गर्न अविश्वासको वातावरण सिर्जना गरेका छन् । यो विषय कुनै खास दल विशेषको अहम् तुष्टिको साधन बन्नु हुँदैन । द्वन्द्वका खास पीडित जनता हुन्, चाहे ती राज्यबाट पीडित बनाइएको होऊन् वा विद्रोही माओवादीबाट । आजको राज्यको कर्तव्य ती दुवैथरीलाई समान व्यवहार गरी न्याय दिलाउनु हो । विद्रोही माओवादी सत्ता रजगजमा रमाइरहने तर उसले गरेको सशस्त्र संघर्षकै विषय टुंगो नलाग्नु भनेको शान्ति प्रक्रिया पूरा नहुनु हो । द्वन्द्वको बिउ बाँकी राखेर समृद्धिको यात्रा सम्भव हुँदैन । तसर्थ पीडितले न्याय महसुस गर्ने गरी, अन्तर्राष्ट्रिय अभ्यासहरूलाई समेत आत्मसात् गरेर संक्रमणकालीन न्यायको विषय टुंगो लगाउनुपर्छ ।"
आज देशका यी स्थानमा हुरिबताससहित वर्षा,"काठमाडौं : हाल देशमा पश्चिमी वायु र स्थानीय वायुको आंशिक प्रभाव कायम रहेको जनाउँदै जल तथा मौसम विज्ञान विभागले केही स्थानमा आंशिक बदली भई बाँकी भागमा सामान्यतया मौसम सफा रहने बताएको छ। अहिले सुदूरपश्चिम, कर्णाली, लुम्बिनी र गण्डकी प्रदेशमा सामान्य बदली भएको तथा अन्य स्थानमा मौसम सफा रहेको छ। महाशाखाका अनुसार आज दिउँसो गण्डकी, लुम्बिनी, कर्णाली र सुदू्रपश्चिम प्रदेशलगायत देशका पहाडी भागमा आंशिक बदली हुने र बाँकी भेगमा मौसम सफा रहने छ। कोशी प्रदेशका पहाडै क्षेत्रका एकदुई स्थान तथा बागमती, गण्डकी र कर्णाली प्रदेशका पहाडी भेगका केही स्थानमा मेघगर्जन र चट्याङसहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना छ। त्यसैगरी, आज राति देशका अधिकांश स्थानमा आंशिक बदली हुनेछ भने बाँकी भागमा मौसम सफा रहने छ। कोशी र गण्डकी प्रदेशका पहाडी भागका एकदुई स्थानमा मेघगर्जन र चट्याङसहित हल्का वर्षा हुने सम्भावना छ। लुम्बिनी र सुदूरपश्चिम प्रदेशको तराईका केही स्थानमा हुरीबतासको सम्भावना छ। महाशाखाले आज बिहान जारी गरेको मौसम बुलेटिनमा कोशी, गण्डकी र कर्णाली प्रदेशका पहाडी भूभागका एकदुई स्थानमा मेघगर्जन र चट्याङसहित हल्का वर्षाको सम्भावना छ। साथै यी तीन प्रदेशका उच्च पहाडी तथा हिमाली भागका केही स्थानमा हल्का हिमपातको सम्भावना छ। लुम्बिनी र सुदूरपश्चिम प्रदेशको तराई भेगका केही स्थानमा हुरीबतासको सम्भावना रहेकाले त्यस क्षेत्रमा दैनिक जनजीवनलगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने भएकाले आवश्यक सतर्कता अपनाउन अनुरोध छ।"

शीर्षक,विवरण
"चीन जोड्ने तातोपानी मार्ग ठप्प, बाढीले हाइड्रोपावर र पुल बगायो","सिन्धुपाल्चोक : आइतबार रातिको अविरल वर्षाले सिन्धुपाल्चोक जिल्लाको विभिन्न नदी तटीय क्षेत्रमा क्षति पुर्याएको छ। भारी वर्षाका कारण आएको बाढीले पाँचपोखरी थाङ्पाल गाउँपालिका ८ तिपेनीमा रहेको इन्द्रावती तेस्रो जलविद्युत् आयोजनाको केही संरचना बगाएको छ भने पावर हाउसमा पानी पसेको र ड्याममा क्षति भएको प्रहरीले जनाएको छ। ७ दशमलव ५ मेगावाट क्षमताको आयोजनाको ड्याम बालुवाले भरिएको कारण विद्युत् उत्पादन ठप्प भएपछि सिन्धुपाल्चोक क्षेत्र नम्बर २ का अधिकांश भाग अन्धकार भएको छ। आयोजनामा काम गर्ने सबै कर्मचारी सुरक्षित रहेको तर क्षतिको विवरण भने आउन बाँकी रहेको प्रहरीको भनाइ छ। त्यस्तै बाढीले पाँचपोखरी थाङ्पाल गाउँपालिका ६ चिन्डेमा रहेको झोलुङ्गे पुल बगाएको छ। सोही गाउँपालिकाको खाल्डेखोलामा बाढी र पहिरोले सडक अवरुद्ध बनाएको छ। सो क्षेत्रमा जाने कुनै पनि बैकल्पिक सडक नहुँदा अत्यावश्यक यातायातका साधनहरूसमेत चल्न नपाउँदा बिरामीहरू समेत मारमा परेका छन्। लार्के खोलामा आएको बाढीले मेलम्ची भोताङ सडक ठाउँठाउँमा बगाएको छ। तटीय क्षेत्रको खेतीयोग्य जमिन बगाएको छ। चिनियाँ पुल, माझीरुम्टी, तिपेनी, खसेबलुवा र खाल्डेखोलाजस्ता बस्ती बजार पूर्ण जोखिममा रहेको छ भने अस्पताल पनि जोखिममा रहेको बताइएको छ। बाढीले सडक, गोरेटो, खेत, तटबन्ध र घाटहरूसमेत बगाएको छ। यसैगरी तिपेनी मेलम्ची सडकखण्डको बाटोमा पनि बाढीले क्षति पुर्याएको छ। गाउँपालिका अध्यक्ष टासी ह्योल्मो लामाले पालिका जोड्ने सडक पूर्णरूपमा बन्द भएको बताए। अध्यक्ष लामाले पाँचपोखरीमा फेरि ठूलो विपत्ति आइलागेको बताउँदै खेतीयोग्य जमिन धेरै बगाएको जानकारी दिए। आइतबार साँझदेखि यहाँ बत्ती पनि छैन। नदी किनाराका कटेजहरू बाढीले बगाएको छ। कति बगायो भन्ने विवरण निकाल्नै मुस्किल परिरहेको छ, उनले भने गाउँपालिका अहिले सडक, बाटो, यातायात र बिजुली बत्तीबाट पूर्ण रूपमा विच्छेद भएको छ। त्यस्तै बाढीले इन्द्रावती नदीमा लगाएको अन्दाजी एक सय मिटर ग्याबिन जाली बगाई तिपेनी मेलम्चीको सडक अवरोध गरेको छ। यता चीनसँग जोड्ने बाह्रबिसेतातोपानी सडकमा पर्ने खाग्दल बजारमा रहेको बेलिब्रिज बाढीले बगाएको छ। खाग्दल खोलामा आएको बाढीले बेलिब्रिज बगाउँदा तातोपानीबाह्रबिसेको सडक सम्पक टुटेको छ। इलाका प्रहरी बाह्रबिसेका प्रहरी निरीक्षक देवेन्द्रराज जोशीका अनुसार सोमबार रातको २ बजे खाग्दल खोलामा आएको बाढीले बेलिब्रिज बगाएसँगै आसपासका आधा दर्जन घरटहरामा क्षति पुर्याएको छ। अविरल वर्षात् कारण उर्लिएको खाग्दल खोला रातको दुई नबज्दै बेलिब्रिज माथिबाट बग्न थालेपछि स्थानीयको भागाभाग भएको थियो। पुल बगाएर वारपर नदी पसेपछि जोखिमबाट स्थानीयलाई जोगाउन रातिनै नजिकैको सुरक्षित स्थानमा लगिएको प्रहरीले जनाएको छ। खाग्दलसहित कोदारी राजमार्गको खण्डपिच्छै विभिन्न स्थानमा बाढीपहिरो गएपछि सडक भएको छ। खागदल खोला नजिक रहेको तीन घर जोखिममा रहेको प्रहरीले बताएको छ। त्यहाँ रहेका नौ जना मानिसहरूलाई नेपाली सेना र नेपाल प्रहरीले सुरक्षित स्थानमा सारिएको जिल्ला प्रहरी कार्यालयका सूचना अधिकारी प्रहरी नायब उपरीक्षक निरञ्जन भट्टराईले जानकारी दिए। भट्टराईका अनुसार उद्धारपश्चात ९ जनालाई सुरक्षित स्थानमा सारिएको छ। जसमा खागदल बस्ने वर्ष ७९ को लोकबहादुर कार्की र उनको श्रीमती वर्ष ६८ की कमलादेवी कार्की, छोरा वर्ष ४२ को नवराज कार्की र छोरी वर्ष ३५ की निर्मला रोका रहेका छन्। यस्तै सोही ठाउँका वर्ष ४१ को विष्णु मगर उनको श्रीमती वर्ष ३२ की मनमाया मगर र छोरी वर्ष १५ कि रेविका मगरलाई सुरक्षित स्थानमा सारिएको छ। यस्तै सोही स्थान बस्ने वर्ष ३१ को साजन श्रेष्ठ र वर्ष २१ को सुशील श्रेष्ठलाई उद्धार गरी सुरक्षित स्थानमा सारिएको प्रहरीले जनाएको छ। नदी तटीय क्षेत्र र बाढी पहिरोबाट जोखिमयुक्त स्थानहरूमा विभिन्न इलाका प्रहरी कार्यालयबाट प्रहरी खटिएको जिल्ला प्रहरी कार्यालय सिन्धुपाल्चोकले जनाएको छ। प्रहरीले खोला किनारा छेउछाउमा बस्ने स्थानीय बासिन्दालाई सतर्कता अपनाउन साइरन बजाउने, माइकिङलगायत अन्य जनचेतनामूलक कार्य गरी जोखिममा रहेकाहरूको उद्धार गरिएको भट्टराईले बताए। बाढी पूर्वानुमान महाशाखाका अनुसार भोटेकोशी नदी, बाह्रबिसे जलमापन केन्द्रमा हालको जलसतहले सतर्कता तह पार गरेको छ। यो बढ्दो क्रममा रहेकाले सो नदीको तटीय क्षेत्रहरूमा रहनेहरूले बिहान ८ बजेसम्मै उच्च सतर्कता अपनाउनुपर्ने बताइएको छ।"
सुदूरपश्चिममा आजदेखि बजेट शून्यता,"धनगढी : केन्द्रमा सत्ता गठबन्धन फेरिएसँगै सुदूरपश्चिममा बजेट शून्यताको अवस्था आएको छ। असार मसान्तको राति १२ बजेसम्म बजेट पास हुनुपर्ने संवैधानिक प्रावधान छ। सोमबार राति १२ बजेसम्म बजेट पास नभएपछि प्रदेशमा बजेट शून्यताको अवस्था आएको हो। तत्कालीन गठबन्धनबाट आर्थिक मामिला मन्त्री बनेका एमालेका सुरेन्द्रबहादुर पालले असार १ गते ३१ अर्ब ६२ करोड ९८ लाख २८ हजारको बजेट पेस गरेका थिए। तर उक्त बजेटमा असार मसान्तसम्म छलफल नै हुन सकेन। असार १ गते आएको बजेटमा असारको २० गतेसम्म छलफलसमेत भएन। सत्ता गठबन्धन फेरिएसँगै असार २० गते नेकपा एमालेले मुख्यमन्त्री दीर्घबहादुर सोडारीलाई दिएको समर्थन फिर्ता लिएपछि उनी अल्पमतमा परेका छन। एमालेले समर्थन फिर्ता लिएपछि, उसले आफैंले ल्याएको बजेट पास नहुने भएको हो। अहिले एमाले बजेट पास हुन नदिने पक्षमा छ। सुदूरपश्चिममा जेठको २८ गतेमात्रै मन्त्रिमण्डल विस्तार भएको थियो। असार २८ गते आर्थिक मामिला मन्त्री बनेका एमालेका सुरेन्द्रबहादुर पालले त्यसको तीन दिनपछि बजेट प्रस्तुत गरेका थिए। उनले बजेट आफूले पढे पनि बनाउन नपाएको प्रतिक्रिया दिएका थिए। संघमा रातारात सत्ता गठबन्धन फेरिएला भन्ने भेउ नपाएपछि तत्कालीन गठबन्धन (एमाले, माओवादी, समाजवादी र नाउपा) ले असारको मध्यसम्म पनि बजेटमाथि छलफल गर्न उचित ठानेनन्। बजेटप्रति कांग्रेसको विरोध भइरहेकाले तत्कालीन गठबन्धनले असारको अन्तिम दुईतीन दिनमा बजेटमाथि छलफल गराउने र पास गर्ने सोच बनाएको थियो। सत्ता गठबन्धनमा यस्तो फेरबदल होला भन्ने कल्पनासमेत थिएन्, कांग्रेसको विरोध आइरहेकाले धेरै दिन सदनमा लफडा गर्नुभन्दा असारको अन्त्यमा छलफल गरेर पास गर्ने सोच थियो, तर रातारात सत्ता गठबन्धन फेरियो नेकपा माओवादी केन्द्रबाट आर्थिक मामिला मन्त्रीको जिम्मेवारी पाएका मन्त्री अक्कलबहादुर रावलले भने। अहिले समाजवादी र माओवादीलाई असारको १ गते आएको बजेटमाथि तत्काल छलफल सुरु नगरेकोमा पछुतो भइरहेको छ। कांग्रेस झुक्याउन बजेटमाथिको छलफल नचलाएको सोडारी नेतृत्वको सरकार अहिले भने बजेट पास नहुने भएपछि तनावमा छ। सोमबार राति १२ बजेसम्म बजेट पास नभएपछि प्रदेशमा बजेट विहीनताको अवस्था आउनेछ। साउन १ गतेदेखि प्रदेश सरकारले न खर्च गर्न पाउछ, न कर संकलन गर्न नै। बजेट भ्याकुमको अवस्था आयो, मुख्यमन्त्री दीर्घबहादुर सोडारीले तुरुन्त राजीनामा दिएर नयाँ सरकार बनाउने बाटो सहज पार्नुपर्छ नेपाली कांग्रेस संसदीय दलका नेता कमलबहादुर शाहले भने। उनले, बजेट विहीनताको अवस्था आउनुभन्दा प्रदेशको आर्थिक गतिविधि अघि बढाउन वर्तमान मुख्यमन्त्रीले राजीनामा दिनुपर्ने बताए। तर मुख्यमन्त्री दीर्घबहादुर सोडारीले भने सकेसम्म अध्यादेशबाट बजेट ल्याउने, नसके पेस्की बजेट ल्याएर काम चलाउने र अल्पमतमा परेको अन्तिम दिनसम्म मुख्यमन्त्री रहिरहने दाउमा देखिएका छन। प्रदेश प्रमुखले सदन अन्त्य गरिदिएमा हामी अध्यादेशबाट बजेट ल्याउने तयारीमा छौं, तर त्यसो भएन भने एक, दुई दिनमा पेस्की बजेट आउन सक्छ आर्थिक मामिलामन्त्री अक्कलबहादुर रावलले भने। मुख्यमन्त्रीज्यू राजीनामा दिनुहुन्न, हामी विश्वासको मतको फेस गर्न पनि सक्छौं, अथवा राजीनामा दिए पनि अन्तिम दिन मात्रै दिन्छौं उनले भने। मुख्यमन्त्री दीर्घबहादुर सोडारीले आइतबार प्रदेश प्रमुख नजिर मियालाई संसद्को चालु (बजेट अधिवेशन) अधिवेशन अन्त्यका लागि पत्राचार गरेका छन्। तर मुख्यमन्त्रीको पत्र आउनुअघि नै प्रदेश प्रमुख मिया प्रधानमन्त्री केपी शर्मा ओलीको शपथग्रहण कार्यक्रममा सहभागी हुन आइतबार बिहानै संघीय राजधानी गइसकेका थिए। प्रदेश प्रमुखको सचिवालयले भने प्रदेश प्रमुख संघीय राजधानी गएपछि मात्रै पत्र प्राप्त भएको प्रतिक्रिया दिएको छ। ४ बजेर ४८ मिनेटमा पत्र प्राप्त भयो, प्रदेश प्रमुख त्यसअघि नै संघीय राजधानी गइसक्नु भएको थियो, बाहिर भएकाले उहाँले कस्तो निर्देशन गर्नुहुन्छ, त्यसैमा भर पर्ने कुरा भयो। हामीलाई पत्र दर्ता गरेर राख्नु भन्ने मात्र निर्देशन छ प्रदेश प्रमुखको कार्यालयका निमित्त सचिव शैलेशकुमार ढुंगानाले भने। तत्कालका लागि अध्यादेशको बाटो पनि बन्द अध्यादेश संसद् बन्द भएका बेलामात्रै ल्याउन पाइने संवैधानिक प्रावधान छ। तर सुदूरपश्चिमको बजेट अधिवेशन बन्द भएको छैन। बजेट आएपछि अर्को सूचना जारी नभएसम्मका लागि मात्रै संसद् बैठक स्थगित गरिएको छ। संसद् अन्त्य नभइकन अध्यादेश ल्याउन पाइँदैन अधिवक्ता राजेन्द्र राउद भन्छन्। बजेटको निकास दिनेबारे शनिबार सभामुख भीमबहादुर भण्डारीले गरेको सर्वदलीय छलफलको प्रयास निष्कर्षविहीन रह्यो। कांग्रेस र एमालेको भनाइ, मुख्यमन्त्रीले राजीनामा दिनुपर्नेमा केन्द्रित रह्यो, मुख्यमन्त्रीले राजीनामा दिने संकेत देखिएन, फलस्वरूप सर्वदलीय छलफल निष्कर्षविहीन बन्यो सभामुख भण्डारीले भने। मुख्यमन्त्रीले पाउँदैनन् विश्वासको मत मुख्यमन्त्री दीर्घबहादुर सोडारीले विश्वासको मत दिने अडान लिए पनि उनले पाउने सम्भावना न्यून छ। उनी समाजवादीका ४, एमालेका ११, माओवादीका सभामुखबाहेक १०, नाउपा रञ्जिता पक्षका २ गरी २८ जनाको समर्थनमा वैशाख ६ गते मुख्यमन्त्री बनेका थिए। उनलाई नेकपा एमालेले सरकारमा नजाने भन्दै सुरुवातदेखि नै असहयोग गर्यो। सुरुमा सोडारीको ठाउँमा मुख्यमन्त्रीको पात्र परिवर्तनको अडानमा एमाले रह्यो भने पछि विश्वासको मत दिए पनि सरकारमा सहभागी भएन। बजेट ल्याउनुअघि मात्रै जेठ २८ गते सरकारमा सहभागी बनेको एमालेले अहिले भने बजेट फेल गराउने तयारी गरेको छ। ५३ सदस्यीय प्रदेशसभामा सरकारले विश्वासको मत प्राप्त गर्न २७ मतको आवश्यक पर्छ। यता अर्को सरकार गठनका लागि कांग्रेस र एमालेको मत पर्याप्त छ। सुदूरपश्चिममा कांग्रेसका १८ र एमालेका ११ प्रदेशसभा सदस्य छन्। यसबीचमा कांग्रेस र एमालेबीच नयाँ सरकार गठनका लागि अनौपचारिक छलफल भइरहेको छ।"
राष्ट्रपतिद्वारा विधेयक प्रमाणीकरण,"काठमाडौं : राष्ट्रपति रामचन्द्र पौडेलले सङ्घीय संसद्का दुबै सदनका बैठकबाट पारित तीन विधेयक प्रमाणीकरण गरेका छन्। राष्ट्रपतिले आर्थिक विधेयक, २०८१, राष्ट्र ऋण उठाउने विधेयक, २०८१ र भन्सार महसुल विधेयक, २०८१ आज प्रमाणीकरण गरेका हुन्। राष्ट्रपति पौडेलले नेपालको संविधानको धारा ११३ को उपधारा (२) बमोजिम ती विधेयक प्रमाणीकरण गर्नुभएको राष्ट्रपतिको कार्यालयले जनाएको छ।"
ओली सरकारमा आधा नयाँ,"कांग्रेस एमाले गठबन्धनबाट प्रधानमन्त्री बनेका ओलीसहित उनका २२ जना सारथिको पनि सपथग्रहण भएको छ। काठमाडौं : राष्ट्रपति रामचन्द्र पौडेल प्रधानमन्त्री केपी शर्मा ओलीलाई पद तथा गोपनीयताको शपथ गराएका छन्। कांग्रेस एमाले गठबन्धनबाट प्रधानमन्त्री बनेका ओलीसहित उनका २२ जना सारथिको पनि सपथग्रहण गरिएको छ। एमालेबाट प्रधानमन्त्रीसहित ९ मन्त्री भएका छन् भने कांग्रेसबाट उपप्रधानमन्त्रीसहित १० जना ओली सरकारमा समावेश भएका छन्। त्यस्तै अशोक राईले नेतृत्व गरेको जनता समाजवादी पार्टी (जसपा) बाट २ र लोकतान्त्रिक समाजवादी पार्टी (लोसपा)बाट एक मन्त्री भएका छन्। ओलीको यो मन्त्रिपरिषद्मा दुई जना उपप्रधानमन्त्री भएका छन्। ओलीपछि दोस्रो मर्यादाक्रममा कांग्रेसका पूर्वमहामन्त्री प्रकाशमान सिंह उपप्रधानमन्त्री भएका छन्। उनलाई सहरी विकास मन्त्रीको जिम्मेवारी दिइएको छ। त्यस्तै, तेस्रो मर्यादाक्रममा एमालेका उपाध्यक्ष विष्णु पौडेललाई उपप्रधान एवं अर्थमन्त्री बनाइएको छ। ओलीको मन्त्रिपरिषदमा दुई जना महिला मन्त्री भएका छन्। कांग्रेसबाट आरजू देउवा र एमालेबाट विद्या भट्टराई मन्त्री बनेका छन्। ९ जना नयाँ ओलीले यो सरकारका आधा नयाँ अनुहारलाई मन्त्री बनाइएको छ। कांग्रेसले ५ जना र एमाले ४ जनालाई पहिलोपटक मन्त्री बनाएका हुन्। जसमा कांग्रेसबाट आरजु राणा देउवा, प्रदीप पौडेल, रामनाथ अधिकारी, बद्री पाण्डे र ऐनबहादुर शाही (ठकुरी) छन्। यस्तै एमालेबाट देवेन्द्र दाहाल, विद्या भट्टराई, मानवीर राई र राजकुमार गुप्ताले पहिलोपटक मन्त्री बन्ने अवसर पाएका छन्। दोहरिए ४ जना पुष्पकमल दाहाल प्रचण्ड नेतृत्वको अघिल्लो सरकारका चार जना मन्त्री बनेका छन्। एमालेका बलराम अधिकारी र दामोदर भण्डारीलाई पुरानै मन्त्रालयको जिम्मेवारी दिइएको छ। प्रचण्ड सरकारमा पनि अधिकारी भूमि व्यवस्था र भण्डारी उद्योग वाणिज्य मन्त्री थिए। यादव मन्त्री दोहरिएका छन् तर मन्त्रालय भने फेरिएको छ। प्रचण्ड सरकारमा यादव स्वाथ्यमन्त्री थिए। जसपाका मन्त्री बनेका सुडी पनि दोहरिएका छन्। दाहाल सरकारमा सुडी वन तथा वातावरण मन्त्री थिए। ओली सरकारमा सुडी महिला, बालिका तथा जेष्ठ नागरिक मन्त्री भएका छन्। कुन प्रदेशका कति मन्त्री ?ओली सरकारको मन्त्रिपरिषद्मा सुदूरपश्चिम प्रदेशबाट चार जना मन्त्री भएका छन्। जसमा कांग्रेसबाट गृहमा लेखक, परराष्ट्रमा आरजु देउवा, पर्यटनमा पाण्डे मन्त्री बनेका छन्। एमालेले पनि भण्डारीलाई उद्योगमन्त्री बनाएको छ। कर्णाली प्रदेशबाट एक जना मात्रै मन्त्री बनेका छन्। कर्णालीबाट शाही वनमन्त्री बनेका छन्। उनी कांग्रेसका सांसद हुन्। लुम्बिनी प्रदेशबाट २ जना मन्त्री भएका छन्। दुवै मन्त्री एमालेबाट बनेका छन्। रूपन्देही २ वटा निर्वाचित विष्णु पौडेल उपप्रधान तथा अर्थमन्त्री एवं कपिलवस्तु १ बाट निर्वाचित बलराम अधिकारी पनि भूमिव्यवस्था मन्त्री बनेका छन्। गण्डकी प्रदेशबाट एमालेबाट दुई मन्त्री बनेका छन्। लमजुङका पृथ्वी सुब्बा सञ्चार तथा कास्की २ बाट निर्वाचित विद्या भट्टराई शिक्षा मन्त्री बनेकी छन्। वागमती प्रदेशबाट ३ जना मन्त्री बनेका छन्। तीन जना कांग्रेसका सांसदले मन्त्री बन्ने अवसर पाए। काठमाडौंं १ का प्रकाशमान सिंह, काठमाडौंं ५ का प्रदीप पौडेल र धादिङ २ का रामनाथ अधिकारी मन्त्री बनेका छन्। मधेस प्रदेशबाट धेरैले मन्त्री बन्ने अवसर पाएका छन्। मधेसबाट ६ जना मन्त्री बनेका छन्। त्यसमा पनि पर्सा जिल्लाबाट तीन जना मन्त्री बनेका छन्। एउटै जिल्लाका तीन मन्त्री ओली सरकारमा पर्सा जिल्लाबाट तीनजना मन्त्री बनेका छन्। पर्सा१ का प्रतिनिधिसभा सदस्य प्रदीप यादव खानेपानी मन्त्री बनेका छन् भने पर्सा २ का सांसद अजय चौरसिया कानुन, न्याय तथा संसदीय मामिला मन्त्री बनेका छन्। पर्सा ३ का सांसद राजकुमार गुप्ता संघीय मामिला तथा सामान्य प्रशासनमन्त्री बनेका हुन्। यादव जसपाका केन्द्रीय उपमहासचिव, चौरसिया कांग्रेसको केन्द्रीय सदस्य र गुप्ता एमालेका केन्द्रीय सदस्य हुन्। यादव प्रचण्ड सरकारमा स्वास्थ्य तथा जनसंख्या मन्त्री थिए। महोत्तरी २ बाट निर्वाचित शरतसिंह भण्डारी, सप्तरी १ बाट नवलकिशोर साह सुडी, महिला बालबालिका र सप्तरी ४ बाट तेजुलाल चौधरी मन्त्री भएका छन्। कोशी प्रदेशबाट भने प्रधानमन्त्री ओलीसहित ४ जना मन्त्री बनेका छन्। जसमा झापाबाट प्रधानमन्त्री ओली र देवेन्द्र दाहाल मन्त्री बनेका छन्। त्यस्तै संखुवासभाबाट दीपक खड्का ऊर्जा र सोलुखुम्बुवाट मानवीर राई रक्षा मन्त्री भएका छन्। १३ औं पटक भण्डारी शरतसिंह भण्डारी १३ पटक मन्त्री बनेका छन्। २०३८ सालदेखि निर्वाचन जित्दै आएका भण्डारी पञ्चायतकाल, बहुदलकाल हुँदै गणतन्त्रकालमा मन्त्री भइरहेका छन्। २०३८ र २०४३ सालमा भण्डारी राष्ट्रिय पञ्चायत सदस्यमा निर्वाचित भएका थिए। २०४४ सालमा पञ्चायतका अन्तिम प्रधानमन्त्री मरिचमानसिंह श्रेष्ठको मन्त्रिपरिषद्मा पहिलोपटक मन्त्री भएका थिए। २०४४ सालमा भण्डारी पञ्चायत तथा स्थानीय सहायक मन्त्री भएका थिए। त्यसपछि २०४५ सालमा सिंहकै पुनर्गठित मन्त्रिपरिषद्मा वाणिज्य राज्यमन्त्री भएका थिए। २०५१ सालको मध्यावधि निर्वाचन भण्डारी महोत्तरीबाट स्वतन्त्र चुनाव लडेर निर्वाचित भए। त्यसपछि उनी पुनः मन्त्री बन्ने बाटो खुल्यो। २०५२ मा बनेको शेरबहादुर देउवाको सरकारमा भण्डारी बिनाविभागीय राज्यमन्त्री बने। त्यसपछि देउवाकै मन्त्रिपरिषद्मा २०५३ मा बिनाविभागीय मन्त्रीमा बढोत्तरी भयो। २०५४ को सूर्यबहादुर थापा नेतृत्वको सरकारमा भण्डारी युवा, खेलकुद तथा संस्कृतिमन्त्री बने। २०५६ सालमा कांग्रेसमा गएर चुनाव लडे। महोत्तरीबाटै सांसद बने। २०५६ जेठमा कृष्णप्रसाद भट्टराई नेतृत्वको सरकार पुनः भण्डारी युवा तथा खेलकूद मन्त्री बने। भट्टराईकै मन्त्रिपरिषद् भण्डारी २०५६ को फागुनमा स्वास्थ्यमन्त्री भए। २०५८ सालमा देउवा सरकारमा पुनः भण्डारी मन्त्री भए। देउवाले उनलाई स्वास्थ्य मन्त्रालयकै जिम्मेवारी दिए। २०६६ सालमा माधवकुमार नेपालको नेतृत्वको सरकारमा पर्यटन तथा नागरिक उड्डयन मन्त्री बने। त्यो बेला भण्डारी कांग्रेस छोडेर मधेसवादी दलमा गइसकेका थिए। मधेस आन्दोलनको रापतापमा मधेसी जनअधिकार फोरममा गएर उनी सांसद बनेका थिए। २०६८ मा डा बाबुराम भट्टराईको मन्त्री परिषद्मा पनि उनी मन्त्री भए। भट्टराईको सरकारमा त भण्डारी रक्षा मन्त्री नै बने। त्यो बेला भण्डारी उपेन्द्र यादवको नेतृत्वको फोरम फुटाएर विजयकुमार गच्छदारको नेतृत्वमा रहेको मधेसी जनअधिकार फोरम लोकतान्त्रिकमा गएका थिए। २०७८ जेठमा केपी शर्मा ओली नेतृत्वको सरकारमा पनि भण्डारी मन्त्री भए। त्यो बेला एकदमै छोटो समय (१७ दिन) मात्रै उनी मन्त्री भएका थिए। त्यो बेला उनी ऊर्जा, जलस्रोत तथा सिँचाइ मन्त्री भएका थिए। उनी त्योबेला जनता समाजावादी पार्टीमा थिए। २०७९ पुष्पकमल दाहालको सरकारमा लोसपाका तर्फबाट श्रम तथा रोजगार मन्त्री भए। २०८१ को ओली सरकारमा पुनः श्रम तथा रोजगार मन्त्री भएका छन्। एमालेका मन्त्री विष्णुप्रसाद पौडेल, उपप्रधान तथा अर्थमन्त्री एमाले उपाध्यक्ष विष्णुप्रसाद पौडेल उपप्रधान तथा अर्थमन्त्री नियुक्त भएका छन्। २०३५ सालमा अखिल नेपाल कम्युनिस्ट कोअर्डिनेसन कमिटीबाट राजनीति सुरु गरेका पौडेल संघर्षशील नेता हुन्। २०१६ मंसिर १५ मा स्याङ्जामा जन्मिएका पौडेल १८ वर्षको उमेरमा नै वामपन्थीहरूबाट प्रभावित भएर पूर्णकालीन राजनीतिमा लागेका थिए। उनी ११ वर्ष भूमिगत बसेका थिए। २०४१ सालमा रूपन्देही जिल्ला कमिटीको सचिव बनेका पौडेलले २०४७ सालमा एमालेको केन्द्रीय सदस्य रहँदै आएका छन्। २०५९ सालमा एमालेको स्थायी कमिटीका सदस्य बनेका भए। २०६५ सालमा भएको एमालेको आठौं महाधिवेशनमा सचिवमा निर्वाचित भएका थिए। नवौं महाधिवेशनमा उपमहासचिवमा निर्वाचित भएका पौडेल नेकपा एमाले र नेकपा माओवादी केन्द्रबीच एकीकरणपछि गठन भएको नेकपाको महासचिव भएका थिए। दसांै महाधिवेशनबाट उपाध्यक्षमा निर्वाचित पौडेल सरल राजनीतिक नेताका रूपमा चिनिन्छन्। सुरुमा पाल्पाबाट प्रतिनिधिसभा सदस्यमा निर्वाचित भएका पौडेल पछिल्लो समयमा रूपन्देहीबाट निर्वाचित हुँदै आएका छन्। २०७९ सालको रूपन्देही क्षेत्र नम्बर २ बाट पौडेल प्रतिनिधिसभामा निर्वाचित भएका हुन्। राष्ट्रिय स्वतन्त्र पार्टी उम्मेदवार गणेश पौडेललाई १ हजार ३ सय ६६ मतान्तरले हराउँदै पौडेल निर्वाचित भएका थिए। विष्णु पौडेलले २७ हजार १ सय ४८ मत पाउँदा राष्ट्रिय स्वतन्त्र पार्टीका गणेश पौडेलले २५ हजार ७ सय ८२ मत ल्याएका थिए। २०७४ सालको आमचुनावमा उनले २२ हजार मतको अन्तरले चुनाव जितेका थिए। २०७० को दोस्रो संविधानसभाको चुनावमा उनले रूपन्देही२ बाट पूर्वप्रधानमन्त्री बाबुराम भट्टराईलाई पराजित गरेका थिए। पौडेल आठ पटक मन्त्री भएका छन् जसमा पाँच पटक अर्थमन्त्री नै भएका छन्। २०७२ कात्तिकमा ओलीको नेतृत्वको पहिलो सरकारमा पहिलोपटक अर्थमन्त्री भएका थिए। दोस्रो पटक ओलीकै नेतृत्वमा २०७७ असोजमा उनी अर्थमन्त्री बनेको थिए। डा युवराज खतिवडा अर्थमन्त्रीबाट हटेपछि पौडेल बनेका थिए। तेस्रो पटक २०७८ जेठमा ओलीकै नेतृत्वको सरकारमा पौडेल अर्थमन्त्री बने। चौथो पटक २०७९ पुसमा पुष्पकमल दाहाल नेतृत्वको सरकारमा उपप्रधानसहित अर्थमन्त्री बने। २०८१ असार ३१ मा पाँचौं पटक ओली नेतृत्वको पौडेल उपप्रधानसहित अर्थमन्त्री बनेका छन्। पौडेल पहिलोपटक २०५३ चैत १२ देखि २०५४ असोज १० सम्म युवा, खेलकूद तथा संस्कृतिमन्त्री बनेका थिए। २०६५ भदौ ५ देखि २०६६ जेठ ७ सम्म उनी दोस्रो पटक मन्त्री बन्दै जलस्रोत मन्त्रालय सम्हाले। त्यतिबेला पुष्पकमल दाहाल पहिलोपटक प्रधानमन्त्री बनेका थिए। त्यसैगरी झलनाथ खनालको नेतृत्वमा २०६७ सालमा बनेको मन्त्रिपरिषद्मा पौडेल रक्षामन्त्री थिए। त्यतिबेला पौडेल ०६७ चैत ३ देखि २०६८ भदौ ११ सम्म रक्षा मन्त्रालय सम्हालेका थिए। पौडेल समन्वयकारी नेताका रूपमा चिनिन्छन्। पृथ्वी सुब्बा गुरुङ, सञ्चार तथा सूचना प्रविधि मन्त्री हाल गुरुङ एमालेका उपमहासचिव छन्। ओली सरकारमा गुरुङले सञ्चार मन्त्रालयको जिम्मेवारी पाएका छन्। उनी सरकारका प्रवक्ता पनि बनेका छन्। एमालेको प्रचार विभागको प्रमुखका रूपमा गुरुङले भूमिका निर्वाह गरे। जनजाति समुदाय प्रखर नेताका रूपमा चिनिने गुरुङले २०७९ को निर्वाचनमा लमजुङबाट माओवादी केन्द्रका महासचिव देव गुरुङलाई हराएका थिए। गुरुङ गण्डकी प्रवेशको पहिलो मुख्यमन्त्री पनि हुन्। गुरुङ सफल मुख्यमन्त्रीका रूपमा परिचित छन्। शान्ति स्थापनापछि बनेको गिरिजाप्रसाद कोइरालाको नेतृत्वको अन्तरिम सरकारमा संस्कृति, पर्यटन तथा नागरिक उड्डयनमन्त्री थिए। संविधान सभाका गुरुङको भूमिका सशक्त थियो। पहिलो संविधानसभा निर्वाचनपछि गुरुङ आदिवासी जनजाति सांसदहरूको समूह (ककस) को अध्यक्ष बनेका थिए। एमालेभित्र उनी वैचारिक र संघीयता पक्षधर नेताका रूपमा चिनिन्छन्। विद्या भट्टराई, शिक्षा तथा विज्ञान प्रविधि मन्त्रीकास्की २ बाट निर्वाचित विद्या भट्टराई शिक्षा तथा विज्ञान प्रविधिमन्त्री बनेकी छन्। उनी एमालेको तर्फबाट बन्ने एक मात्र महिला मन्त्री हुन्। २०२९ सालमा काठमाडौंंमा जन्मिएकी विद्या २०४६ सालको आन्दोलनमा पनि होमिएकी हुन्। एमाले भ्रातृ संगठन अनेरास्ववियुको राजनीति गर्दै २०५५ सालमा केन्द्रीय सचिव पनि भइन्। त्यतिबेला रवीन्द्र अधिकारी संगठनको नेतृत्वमा थिए। पोखराका अधिकारीसँग विवाह भएपछि छोडेको राजनीतिमा उनकै अनुपस्थितिका कारण फर्किनुपर्यो। लामो समय उनले प्राध्यापक पेसामा बिताइन्। तर अधिकारीको मृत्युपछि राजनीतिमा पुनरागमन उनको बाध्यता थियो, केही आफ्नै र श्रीमान्को विरासत पनि तर आफ्नै योग्यताले चाहिँ मन्त्री भएकी छन्। अब भने मन्त्रालय हकाइँको सफलता, असफलताले नै उनको राजनीतिक भविष्य निर्धारण गर्नेछ। रवीन्द्र अधिकारीको हेलिकोप्टर दुर्घटनामा मृत्यु भएपछि भएको उपनिर्वाचनमा पहिलोपटक भट्टराई प्रतिनिधिसभा सदस्यमा निर्वाचित भएकी थिइन् भने २०७९ को निर्वाचनमा उनी दोस्रो पटक कास्कीबाटै निर्वाचित भएकी हुन्। बलराम अधिकारी, भूमि व्यवस्था, सहकारी तथा गरिबी निवारण मन्त्री कपिलवस्तु १ बाट प्रतिनिधिसभा सदस्यमा निर्वाचित अधिकारी दोस्रोपटक मन्त्री बनेका छन्। २०८० फागुन २१ पछि बनेको एमाले माओवादी केन्द्र गठबन्धनको प्रचण्डको सरकारमा उनले पहिलोपटक मन्त्री बन्ने सौभाग्य पाएका हुन्। अधिकारी २०७९ पुसमा पनि प्रचण्ड सरकारमा पठाउने तयारी गरिएको थियो तर अन्तिम समयमा विमला पौडेल राईलाई मन्त्री बनाउनु पर्ने अवस्था आएपछि उनको नाम हटाइएको थियो। चार महिनामात्रै मन्त्री भएका कारणले उनलाई दोहोर्याएको बताइएको छ। २०७९ को निर्वाचनमा तत्कालीन सत्ता गठबन्धनबाट उम्मेदवारी दिएका माओवादीका नेता चक्रपाणि खनाललाई पराजित गर्दै फराकिलो मतान्तरका साथ एमालेका अधिकारी निर्वाचित भएका थिए। एमालेका अधिकारीले ३४ हजार ६ सय ७५ मत ल्याएर विजयी भए भने माओवादीका खनालले १८ हजार ९ सय ८३ मत ल्याएर पराजित भएका छन्। दामोदर भण्डारी, उद्योग,वाणिज्य तथा आपूर्तिसुदूरपश्चिम प्रदेशको बैतडीबाट निर्वाचित दामोदर भण्डारी पछिल्लो समयमा एमालेका हरेक सरकारमा मन्त्री बन्न पाएका छन्। यो पटकको ओली सरकारमा भण्डारी उद्योग, वाणिज्य तथा आपूर्ति बनेका छन्। योभन्दा अघि दाहाल सरकारमा पनि यही मन्त्रालयको जिम्मेवारीमा भण्डारी रहेका थिए। २०७९ पुसमा बनेको प्रचण्डको सरकारमा पनि उनी मन्त्री थिए। २०७९ निर्वाचनमा एमालेबाट दुई जनामात्रै प्रत्यक्षतर्फ निर्वाचित भएका थिए। जसमा भण्डारी एक हुन्। उनी सुदूरपश्चिममा प्रभावशाली नेताका रूपमा चिनिन्छन्। उनी २०४६ सालको जनआन्दोलनबाट प्रभावित भई अनेरास्ववियुमा आबद्ध भण्डारी बैतडी जिल्ला अध्यक्ष हुँदै सुदूरपश्चिम प्रदेश कमिटीको अध्यक्ष भएर काम गरिराखेका छन्। देवेन्द्र दाहाल, भौतिक पूर्वाधार तथ यातायात मन्त्री राष्ट्रियसभा सदस्य देवेन्द्र दाहाल भौतिक पूर्वाधार तथा यातायात मन्त्री भएका छन्। उनी पहिलोपटक मन्त्री बनेका छन्। राष्ट्रियसभामा एमालेको दलको नेतासमेत रहेका दाहाल झापाका हुन्। दाहाल संगठन सञ्चालन काम गर्ने क्रममा २०४५ सालदेखि तत्कालीन नेकपा मालेको झापा जिल्ला कमिटीमा आबद्ध भएका थिए। २०५१ सालसम्म नेकपा मालेदेखि एमालेसम्मको जिल्ला कमिटी सचिवालयको जिम्मेवारीमा रहे। २०५१ देखि २०५३ सम्म जिल्ला उपसचिव हुँदै दाहाल २०५३ जेठ २३ गते देखि २०६६ साल भदौ २७ गतेसम्म एमाले झापाको नेतृत्व सम्हाले। करिब १३ वर्ष अर्थात् चार कार्यकाल झापा एमालेको नेतृत्व गरेको दाहालले झापामा २०५४, २०५६ सालको आमनिर्वाचन र २०६४ सालको संविधानसभा निर्वाचनमा पार्टी कमाण्डसमेत सम्हालेका थिए। राजनीतिक परिवर्तनका लागि उनले २०५१ सालमा शिक्षकको जागिर राजीनामा गरेर राजनीतिको पूर्णकालीन भएका थिए। दाहालले विज्ञान शिक्षकका रूपमा १३ वर्ष शिक्षण पनि गरेका थिए। मानवीर राई, रक्षामन्त्री मानवीर राई ओली सरकारमा रक्षामन्त्री भएका छन्। जसले नेपाली सेनाको कमान्ड गर्नु पर्नेछ। उनी पहिलोपटक मन्त्री भएका हुन्। त्यतिमात्र होइन राईले सोलुखुम्बु जिल्लामा पनि पहिलोपटक एमालेलाई जिताएका छन्। २०७९ सालको निर्वाचनमा राई कांग्रेसका पुराना र प्रभावशाली नेता बलबहादुर केसी हराएर इतिहास रचेका थिए। राजकुमार गुप्ता, संघीय मामिला तथा सामान्य प्रशासन मन्त्री पर्साका राजकुमार गुप्ताले कर्मचारीको नेतृत्व गर्ने संघीय मामिला तथा सामान्य प्रशासन मन्त्रालयको जिम्मेवारी पाएका छन्। एमालेबाट पर्सा३ बाट प्रतिनिधिसभा निर्वाचित गुप्ता सामान्य प्रशासन मन्त्रीमा नियुक्त भए। पर्साको तत्कालीन भौराटार६ मा २०२७ चैत २० जन्मिएका गुप्ता वीरगञ्ज ११ श्रीपुर निवासी हुन्। वाणिज्य शास्त्रमा स्नातकसम्म अध्ययन गरेका गुप्ता राजनीतिसँगै व्यापार पनि गर्छन्। २०४२ देखि अखिलबाट राजनीति सुरु गरेका राजकुमार विसं २०५१ मा युवा संघको विभिन्न पदमा काम गरेका थिए। एमालेको जिल्ला सदस्य हुँदै उनी २०६६ मा पर्सा क्षेत्र नं ३ को अध्यक्ष बने। लोकतान्त्रिक मधेसी संगठनको केन्द्रीय महासचिव हुँदै चितवनको सौराहामा सम्पन्न १०औं महाधिवेशन केन्द्रीय सदस्य निर्वाचित भएका थिए। संसदीय राजनीतिमा दोस्रो पटकको पालमा उनी मन्त्री बनेका हुन्। उनी २०७० को दोस्रो संविधानसभा सदस्यमा निर्वाचित भएका थिए। २०७९ को संसदीय चुनाव जितेका उनी यसपटक केपी शर्मा ओली नेतृत्वको सरकारमा संघीयता कार्यान्वयन र कर्मचारी प्रशासन मामिला हेर्ने मन्त्रीका रूपमा नियुक्त भएका छन्।"
देशको अवस्था परिवर्तन अहिलेको मुख्य प्राथमिकताः प्रधानमन्त्री ओली,"काठमाडौं : प्रधानमन्त्री केपी शर्मा ओलीले सरकार परिवर्तन सामान्य घटना भएकाले देशको अवस्था परिवर्तन अहिलेको मुख्य प्राथमिकता भएको बताएका छन्। नेपाल कम्युनिष्ट पार्टी (एमाले) सिन्धुपाल्चोक जिल्ला कमिटीले आज प्रधानमन्त्री निवास बालुवाटारमा आयोजना गरेको बधाई तथा शुभकामना कार्यक्रममा प्रधानमन्त्री ओलीले नयाँ सरकार बनेसँगै नेपाली जनता उत्साहित भएका बताए। 'सरकार परिवर्तन हुनु ठूलो कुरा होइन, सरकार समयसमयमा परिवर्तन भइरहन्छ। अहिलेको परिवर्तनले नागरिकमा नयाँ आशा र भरोसा जगाएको छ,' उनले भने। सरकारले भ्रष्टाचार नियन्त्रण, विकास निर्माण र जनतालाई राहत दिने कुरामा आफ्नो ध्यान केन्द्रित गर्ने उनको भनाइ थियो। उनले मुलुकको विकास, सुशासन कायम गर्दै आमजनताको हित हुने गरी काम गर्ने प्रतिबद्धता व्यक्त गरे। यसअघि पनि आफू प्रधानमन्त्री हुँदा इमान्दारीका साथ काम गरेको उल्लेख गदै एमाले अध्यक्ष ओलीले यसपटक पनि जनतालाई केन्द्रमा राखेर काम गर्ने प्रतिबद्धता दोहोर्याए। प्रधानमन्त्री ओलीले मनसुनका कारण मुलुकका केही स्थानमा बाढीपहिरोबाट सडक, पुल भत्केका र जनधनको क्षति भएको वास्तविकता सुनाउँदै देशको भौगोलिक स्थितिले पनि यस्ता विपद्बाट जोगिन कठिनाइ भएको बताए। मन्त्रिपरिषद्को पहिलो बैठकले पनि दैवीविपत्ति जोखिम न्यूनीकरणलाई पहिलो प्राथमिकतामा राखेको बताए। ओलीले एक वर्षभित्र कुनै पनि बालबालिका कुनै पनि कारणले सडकमा अलपत्र पर्ने अवस्था आउन नदिने उल्लेख गर्दै भने, 'बालबालिका भविष्यका कर्णधार हुन् तिनलाई फस्टाउन दिनुपर्छ।' प्रधानमन्त्रीले कीर्तिपुरस्थित क्रिकेट रङ्गशालामा तीन सय दिनभित्र प्यारापिट र फ्लड लाइटको व्यवस्था गरिने बताए।"
परराष्ट्रमन्त्री र भारतीय राजदूतबीच नेपालभारत सम्बन्धको चर्चा,काठमाडौं : परराष्ट्रमन्त्री आरजु राणा र नेपालस्थित भारतीय राजदूत नवीन श्रीवास्तवबीच भेटवार्ता भएको छ। सिंहदरबारस्थित मन्त्रालयमा उनीहरूबीच भेटवार्ता भएको हो। भेटमा नवनियुक्त परराष्ट्रमन्त्री राणालाई भारतीय राजदूत श्रीवास्तवले बधाई दिएका थिए। उनीहरूबीच नेपालभारतबीचको सम्बन्ध र सहकार्यका विषयमा छलफल भएको परराष्ट्र मन्त्रालयले जानकारी दिएको छ। प्रधानमन्त्री केपी शर्मा ओलीले सोमबार आरजु राणालाई परराष्ट्र मन्त्रालयको जिम्मेवारी दिएका थिए। मन्त्री राणाले सोमबार सपथग्रहण गरेर पदभार ग्रहण गरेका थिए। मन्त्री राणाले सबै छिमेकीसँग सन्तुलित सम्बन्ध कायम गरेर अघि बढ्ने बताएकी थिइन्। उनले नेपाल असंलग्न आन्दोलन र पञ्चशीलको सिद्धान्तमा विश्वास गर्ने मुलुक भएकाले सबै छिमेकीसँग सन्तुलित सम्बन्ध कायम गर्ने प्रतिवद्धता जनाएका थिए।
सरकार ढलेपछि समाजवादी मोर्चाको बैठक,"काठमाडौं : समाजवादी मोर्चाको बैठक सुरू भएको छ। आलोकनगरस्थित नेकपा एकीकृत समाजवादीको पार्टी कार्यालयमा बैठक सुरू भएको हो। बैठकमा नेकपा माओवादी केन्द्रका अध्यक्ष पुष्पकमल दाहाल पनि सहभागी छन्। दाहाल नेतृत्वको सरकार ढलेपछि मोर्चाको पहिलो बैठक बसेको हो। बैठकले आगामी रणनीति तयसमेत गर्ने बताइएको छ। बैठकमा एकीकृत समाजवादीका अध्यक्ष माधव कुमार नेपाल, नेपाल समाजवादी पार्टीका अध्यक्ष महेन्द्र राय यादव, नेकपाका महासचिव नेत्रविक्रम चन्द (विपल्व) सहभागी छन्। बैठकमा आबद्ध पार्टीका दोस्रो तहका नेताहरू पनि सहभागी छन्। बैठकमा समसामयिक राजनीतिक विषयवस्तुबारे छलफल भइरहेको बताइएको छ।"
उपप्रधानमन्त्री सिंह र भारतीय राजदूत श्रीवास्तवबीच भेटवार्ता,"काठमाडौं : नेपालका लागि भारतीय राजदूत नवीन श्रीवास्तवले उपप्रधान तथा सहरी विकास मन्त्री प्रकाशमान सिंहबीच भेटवार्ता भएको छ । सिंहदरबारमा भएको भेटवार्ताका क्रममा भारतीय राजदूत नवीन श्रीवास्तवले उपप्रधानमन्त्री सिंहलाई सफल कार्यकालको शुभकामना दिएका थिए। सो क्रममा भारतीय सहयोगमा भइरहेको पुननिर्माणका कामका बारेमा समीक्षा भएको शहरी विकास मन्त्रालयका सचिव मणिराम गेलालले जानकारी दिए । त्यस्तै नाकाहरूमा निर्माण भइरहेको एकीकृत जाँच चौकी निर्माणमा मन्त्रालयबाट भइरहेको कामका बारेमा पनि छलफल भइरहेको उनले बताए। त्यस्तै भारतले नेपाललाई सहयोग गर्न सक्ने फोहोरमैला व्यवस्थापन, नदिनालाको प्रदूषण न्यूनिकरणको क्षेत्रमा पनि सहकार्य गर्न सकिने भारतीय राजदूतले बताए। सो क्रममा उपप्रधानमन्त्री सिंहले भारतले नेपाललाई गरेको सहयोगप्रति आभार व्यक्त गर्दै आगामी दिनमाा पनि निरन्तर सहयोग हुने अपेक्षा गरे।"
प्रधानमन्त्री ओलीलाई पाकिस्तानी समकक्षीले दिए शुभकामना,काठमाडौं : पाकिस्तानका प्रधानमन्त्री शहबाज सरिफले प्रधानमन्त्री केपी शर्मा ओलीले नेपालको प्रधानमन्त्रीका रूपमा चौथोपटक कार्यभार सम्हालेकोमा हार्दिक बधाइ एवं शुभकामना व्यक्त गरेका छन्। पाकिस्तानी प्रधानमन्त्रीले प्रधानमन्त्री ओलीको कार्यकालको सफलताको कामना गर्दै पाकिस्ताननेपाल सम्बन्धलाई अझ सुदृढ तुल्याउन उनीसँग निकट सम्पर्कमा रहेर काम गर्न आफू उत्सुक रहेको बताएका छन्। नेपालस्थित पाकिस्तानी राजदूतावासका अनुसार प्रधानमन्त्री ओलीको कार्यकालमा द्विपक्षीय सहयोगका साथै क्षेत्रीय सहयोग अभिवृद्धिमा योगदान पुग्ने विश्वास प्रधानमन्त्री शहबाजले व्यक्त गरेका छन्।
सुरक्षित र स्वच्छ खानेपानीको पहुँच सुनिश्चित गर्न मन्त्री यादवको निर्देशन,"काठमाडौं : खानेपानी मन्त्री प्रदीप यादवले सुरक्षित र स्वच्छ खानेपानीको पहुँच सुनिश्चित गर्न निर्देशन दिएका छन्। मन्त्रालय मातहत निकायका सम्बन्धमा जानकारी लिने क्रममा उनले उक्त निर्देशन दिएका हुन्। आज मन्त्रालयमा आयोजित कार्यक्रममा मन्त्री यादवले सबै नेपाली नागरिकलाई सुरक्षित र स्वच्छ खानेपानीको पहुँच सुनिश्चित गर्नु आफ्नो मुख्य प्राथमिकता भएको बताएका छन्। मातहत निकायका निकायले गर्ने गतिविधि, हाल सञ्चालनमा रहेका कार्यक्रमहरू, कामहरूको प्रगति र आगामी कार्ययोजनाबारे जानकारी लिँदै उनले आधुनिक प्रविधिको प्रयोगद्वारा खानेपानी वितरण प्रणाली सुधार्ने र मन्त्रालयका काम कारबाहीलाई पारदर्शी तथा उत्तरदायी बनाउन आफू प्रतिबद्ध रहेको बताए। मन्त्री यादवले मन्त्रालय मातहत निकायलाई दीर्घकालीन र दिगो खानेपानी योजनाहरू विकास गर्न र कार्यान्वयनमा विशेष ध्यान दिन निर्देशन दिए। मन्त्री यादवले सुरक्षित खानेपानीको महत्त्वबारे जनचेतना जगाउने विभिन्न कार्यक्रमहरू सञ्चालन गर्न पनि निर्देशन दिए। त्यसै गरी ग्रामीण तथा दुर्गम स्थानहरूमा विशेष प्राथमिकता दिने गरी कार्ययोजना बनाउन निर्देशन दिएका छन्। उनले अनुगमन र मूल्यांकन प्रणालीलाई बलियो बनाउँदै कार्यहरूको प्रभावकारिता मापन गर्ने प्रणालीको विकास गर्न पनि निर्देशन दिए।"
ओली सरकारसँगका अपेक्षा,"सस्तो लोकप्रियतावादी कार्यक्रम त्यागेर मुलुकमा साँच्चिकै प्रधानमन्त्री स्वयंको नारा सुखी नेपाली समृद्ध नेपाल साकार पार्ने गुरुत्वर कार्यक्रम र योजना कार्यान्वयन गर्नुपर्छ। मुलुकका दुई ठूला दल मिल्नुको अर्थ राजनीतिक स्थिरता हो भन्ने बुझाइलाई सोमबारको मन्त्रिपरिषद् गठनले एउटा पुष्टि दिएको छ। सत्ताको भागबन्डा मिलाउँदामिलाउँदै र मन्त्रिपरिषद् पुनर्गठनमात्रै गर्दैमा सरकारको आयु सकिएका उदाहरण निकट विगतमै छन्। प्रधानमन्त्री केपी शर्मा ओलीले एमाले र कांग्रेस र लोसपासहितबाट गरी २२ सदस्यीय मन्त्रिपरिषद् गठन शपथकै दिन गर्न सफल भए। २५ सदस्यीय बन्न सक्ने मन्त्रिपरिषद्को संवैधानिक व्यवस्था हो, त्यसमा बाँकी तीन रहनुलाई अस्वाभाविक रूपमा लिनुपर्ने ठाउँ छैन। कम्तीमा सरकार प्रमुखलाई ससाना दल र तिनका नेतालाई भाग पुर्याउने ध्याउन्न लिनुपर्ने अवस्था छैन। दुई ठूला पार्टी एमाले र कांग्रेसको मुख्य साझेदारी रहेको सरकारमा दुवै पार्टीबाट वरिष्ठम् नेताहरूले मन्त्रालयको जिम्मेवारी पाउँदा सरकारले गति लेला र पक्कै उपलब्धिपूर्ण कर्म गर्ला भन्ने आशा गर्न सकिन्छ। त्यो शंकाको लाभ सरकारलाई दिन सकिन्छ। तर जति ठूला दल उति ठूलो अपेक्षा पनि स्वाभाविक हुन्छ। अहिलेको समीकरणबाट जनअपेक्षा पनि ठूलै छ र त्यसलाई असफल हुने छुट पनि छैन। प्रजातन्त्रदेखि लोकतान्त्रिक आन्दोलनमा सँगसँगै जुटेका कांग्रेस र कम्युनिस्ट मुलुकको खासखास बेलामा सँगसँगै सत्तामा पनि छन्। चुनावका चिरप्रतिस्पर्धी यी शक्तिले राष्ट्रको त्यस्तै घडीमा फेरि जुगल बन्दी गरेका छन्, जुन बेला मुलुकलाई आर्थिक रूपमा उकास्न आवश्यक परेको छ, उद्यम व्यवसायको वातावरण बनाउँदै रोजगारी सिर्जना गरेर युवा पलायन रोक्नु परेको छ। सुशासन प्रवाह गरी कानुनी राजको अभ्यासमात्रै सरकारबाट थालनी हुनासाथ नागरिकमा व्याप्त निराशा चिरिन सुरु हुन्छ। ओली सरकारसँग नागरिकका अपेक्षा सुशासनबाटै सुरु हुन्छ, देशमा भरपर्दाे सरकार छ भन्ने अनुभूति नागरिकलाई गराउने कुराबाटै सुरु हुन्छ। यिनै ठूला दल मिलेर मुलुकमा १० वर्षे सशस्त्र युद्धलाई विश्राम दिएका हुन्। मुलुकलाई नयाँ संविधान दिएका हुन् र संघीय गणतान्त्रिक, धर्म निरपेक्ष तथा समावेशी सिद्धान्तको राज्य बनाएका हुन्। यत्तिका शक्ति एकजुट हुँदा आजको नागरिक आवाज सम्बोधन गर्न नसक्ने भन्ने हुन्न। ठूला शक्ति मिल्दा निरंकुश हुन सक्ने भन्ने आलोचनालाई सरकारले व्यवहारबाटै खण्डन गर्न सक्नुपर्छ। र, संविधान संशोधनका लागि पनि राष्ट्रिय सहमतिको विश्वासिलो वातावरण तयार गर्नु मुख्य गरी ओली सरकारकै दायित्व हुन्छ। सस्तो लोकप्रियतावादी कार्यक्रम त्यागेर मुलुकमा साँच्चिकै प्रधानमन्त्री स्वयंको नारा सुखी नेपाली समृद्ध नेपाल साकार पार्ने गुरुत्वर कार्यक्रम र योजना कार्यान्वयन गर्नुपर्छ। दुई ठूला दलको सरकारले पनि नागरिकलाई सुख बनाउन नसक्ने र मुलुकलाई समृद्ध बनाउन नसक्ने हो भने मुलुकले ठूलो मूल्य चुकाउन बाध्य हुनेछ। सर्वाेच्च अदालतको परमादेशबाट पदमुक्त हुनुपरेका ओलीले जनादेशबाट फेरि पद प्राप्ति त गरेका छन्। आफूले हाँसिल गरेको राजनीतिक सफलतालाई उनले जनता र देशको सफलताका लागि खर्चिऊन् भन्ने जनअपेक्षा स्वाभाविक हुन्छ।"
कांग्रेसएमाले गठबन्धनले देशलाई पश्चगमनतिर धकेलेको समाजवादी मोर्चाको निष्कर्ष,"काठमाडौं : समाजवादी मोर्चाले कांग्रेसएमाले गठबन्धनले देशलाई पश्चगमनतिर धकेलेको निष्कर्ष निकालेको छ। नेकपा एकीकृत समाजवादीको पार्टी कार्यालयमा मंगलबार बसेको मोर्चाको बैठकले पछिल्लो राजनीतिक घटनाक्रमबारे गम्भीर समीक्षा गर्ने निर्णयसमेत गरेको छ। संविधान संशोधनको एजेण्डासहित कांग्रेसको समर्थनमा प्रधानमन्त्री बनेका एमाले अध्यक्ष केपी शर्मा ओली नेतृत्वको सरकारले देशलाई पश्चगमतिर धकेल्ने निष्कर्ष मोर्चाको छ। बैठकले समीक्षात्मक प्रतिवेदन लेखनका लागि चार सदस्यीय कार्यदल बनाएको छ। कार्यदलमा देव गुरुङ, खडगबहादुर विश्वकर्मा, प्रवेश हमाल र गंगानारायण श्रेष्ठ रहेका छन्। कार्यदलले तयार पारेको प्रतिवेदन आगामी बैठकमा पेस गरिने नेता प्रकाण्डले बताए। 'समीक्षात्मक प्रतिवेदनकै आधारमा आगामी रणनीति तयार गर्ने योजना मोर्चाको छ। हामी छिटो प्रतिवेदन तयार पारेर जनताका सामु ल्याउनेछौं,' पत्रकारहरूसँग उनले भने। त्यस्तै बैठकले महेन्द्र राय यादव र गंगानारायण श्रेष्ठलाई मोर्चामा आबद्ध गर्ने निर्णय गरेको छ। नेता प्रकाण्डका अनुसार उपेन्द्र यादव र मोहनविक्रमलाई पनि मोर्चामा ल्याउने पहल भइरहेको बताए। उनले मोर्चालाई क्रियाशिल बनाउँदै लैजाने बताए।"
कांग्रेसबाट अधिकांश नयाँलाई अवसर,"काठमाडौं : नेपाली कांग्रेसले सरकारमा पठाएका १० मन्त्रीमध्ये अधिकांश नयाँ अनुहार पठाएको छ। कांग्रेस सरकारमा उपप्रधान तथा सहरी विकासमन्त्री प्रकाशमान सिंहको नेतृत्वमा गएको छ। सरकारमा सहभागी मन्त्रीहरू यी छन्। प्रकाशमान सिंह, उपप्रधान तथा सहरी विकास मन्त्री नेपाली कांग्रेसका नेता प्रकाशमान सिंह नयाँ सरकारमा दोस्रो वरीयतामा रहेका छन्। कांग्रेसका पूर्वमहामन्त्रीसमेत रहेका सिंहलाई पार्टीबाट नेतृत्व गरेर सरकारमा पठाइएको छ। सिंहले उपप्रधानसहित सहरी विकास मन्त्रालयको जिम्मेवारी प्रधानमन्त्री केपी शर्मा ओलीपछिको वरीयतामा सिंहले प्राप्त गरेका छन्। दुई जना उपप्रधान रहेको नयाँ सरकारमा एमालेका विष्णु पौडेल उपप्रधानमन्त्री बनेका छन्। मन्त्रिपरिषद्मा उनी तेस्रो वरीयतामा छन्। नयाँ सरकारमा कांग्रेसबाट ९ जना मन्त्री बनेका छन्। त्यसको नेतृत्व प्रकाशमानले गरेका छन्। उनै प्रकाशमान सिंह कुशल राजनीतिज्ञ तथा नेपाली कांग्रेसका शीर्षस्थ नेतामध्येका एक हुन्। उनी लौहपुरुषबाट परिचित गणेशमान सिंहका छोरा पनि हुन्। सर्वसाधारणमाझ उनी नेपाली कांग्रेसका प्रभावशाली नेता र इमानदार व्यक्तित्व भनेर चिनिन्छन्। २०३० सालदेखि नेविसंघबाट राजनीति थालेका सिंह २०३६ मा नेविसंघ काठमाडौं जिल्ला अध्यक्ष भएका थिए। त्यसयता विभिन्न पदमा रहँदै आएका सिंह देउवा नेतृत्वको सरकारमा उनी वन तथा वातावरण, कृष्णप्रसाद भट्टराईको नेतृत्वको सरकारमा जनसंख्या मन्त्रीसमेत भए। सुशील कोइराला प्रधानमन्त्री हुँदा उपप्रधानमन्त्री र स्थानीय विकास मन्त्री भएका उनी २०७० सालमा संसदीय दलको उपनेता भए। उनी काठमाडौं क्षेत्र नं १ बाट निर्वाचित प्रतिनिधिसभा सदस्य पनि थिए। २०७४ को प्रतिनिधिसभा सदस्य निर्वाचनमा काठमाडौंं क्षेत्र नं १ बाट पुनः निर्वाचित भएर प्रतिनिधिसभा सदस्य बनेका नेता सिंहले २०७९ सालको निर्वाचनमा पनि क्षेत्र नम्बर १ बाटै चुनाव जिते। पार्टीको १४औं महाधिवेशनमा वर्तमान पार्टी सभापति शेरबहादुर देउवालाई दोस्रो चरणमा सभापति बन्न सहयोग गरेकै आधारमा पनि देउवा सिंहप्रति अनुग्रृहितनै देखिन्थे। आज उनै सिंह सरकारको दोस्रो वरीयताक्रमको मन्त्री बनेका छन्। सोमबार मन्त्रालयमा पदभार ग्रहण गर्दै सिंहले सहर व्यवस्थितको विषय अगाडि ल्याएका छन्। रमेश लेखक, गृहमन्त्री हाल कांग्रेस संसदीय दलको प्रमुख सचेतक रमेश लेखकले कांग्रेसएमाले सत्ता समीकरणका लागि मुख्य भूमिका खेलेका थिए। उनै लेखकलाई पार्टी सभापति शेरबहादुर देउवाले गृह मन्त्रालयको बागडोर सम्हाल्ने अवसर दिएका छन्। कांग्रेसको भ्रातृ संस्था नेविसंघबाट लेखकले राजनीतिको सुरुवात गरेका थिए। लेखक २०३७ मा नेविसंघको जिल्ला उपसभापति बनेका उनी २०४८ र २०५६ गरी दुई पटक नेपाली कांग्रेस कञ्चनपुरको जिल्ला सचिव बने। त्यसपछि उनी पार्टीको केन्द्रीय राजनीति केन्द्रित भए। २०५९ मा शेरबहादुर देउवा नेतृत्वमा बनेको नेपाली कांग्रेस (प्रजातान्त्रिक) को केन्द्रीय सदस्य बने। २०६४ मा कांग्रेस र कांग्रेस प्रजातान्त्रिकबीच एकता भएपछि पनि लेखक केन्द्रीय सदस्य बने। लेखक २०६४ को आमनिर्वाचनमा कांग्रेसबाट समानुपातिक सांसद बनेका थिए। पहिलो संविधानसभामा चार वर्षसम्म संविधान निर्माण तथा लेखनमा उनी संलग्न रहे। २०७० मा संविधान सभाको दोस्रो निर्वाचनमा कञ्चनपुरको तत्कालीन ४ क्षेत्रबाट निर्वाचित लेखक न्यायपालिकासम्बन्धी उपसमितिको संयोजक थिए। २०७३ मा लेखक भौतिक पूर्वाधार तथा योजना मन्त्री भए। २०७४ को चुनावमा कञ्चनपुर३ मा झिनो मतले पराजित लेखक २०७९ मा सोही क्षेत्रबाट भारी मतान्तरले निर्वाचित भए। दीपक खड्का, जलस्रोत तथा ऊर्जामन्त्री प्रधानमन्त्री केपी शर्मा ओलीको मन्त्रिमण्डलमा दीपक खड्काले ऊर्जा, जलस्रोत तथा सिँचाइ मन्त्रालयको जिम्मेवारी पाएका छन्। खड्का संखुवासभाका हुन्। खड्का ऊर्जा क्षेत्रका लगानीकर्तासमेत हुन्। २०६७ सालमा गृह जिल्ला संखुवासभाबाट कांग्रेसको महासमिति सदस्य निर्वाचित भएका उनी २०७० सालको दोस्रो संविधानसभा निर्वाचनमा संखुवासभा क्षेत्र नम्बर २ बाट निर्वाचित भए। सोही क्रममा उनी २०७३ सालमा सुशील कोइराला नेतृत्वको सरकारमा खानेपानी तथा सरसफाइ राज्यमन्त्री बनेका थिए। खड्का पुनः प्रतिनिधिसभाको २०७९ सालको निर्वाचनमा कांग्रेसमाओवादी गठबन्धनबाट निर्वाचित बनेका हुन्। कांग्रेसको १४औं अधिवेशनमा उनी संखुवासभाको जिल्ला सभापतिमा निर्वाचित भए। पदभार ग्रहण गर्दै मन्त्री खडकाले डेडिकेटेड र ट्रंक लाइनका सम्बन्धमा देखिएको समस्या समाधान गर्ने बताए। अजय चौरासिया, कानुन न्याय तथा संसदीय मामिला मन्त्री नवनियुक्त कानुन, न्याय तथा संसदीय मामिलामन्त्री अजयकुमार चौरसियाले सिंहदरबारस्थित मन्त्रालयमा आफ्नो पदबहाली गरेका छन्। पदबहालीपश्चात् उनले जनतालाई न्याय मिल्ने गरी कानुन निर्माण गर्ने बताए। कानुन बनाउने मन्त्रालय भएकाले विधेयकहरू कति छन्, हामीले बनाउनुपर्ने कानुनहरू कति छन्, ती सबै कुराको ख्याल गरी जनतालाई न्याय मिल्ने गरी कानुन बनाउँछौं। मन्त्री चौरसियाले भने। मधेस प्रदेशको पर्सा निर्वाचन क्षेत्र २ बाट प्रतिनिधिसभा सदस्यमा निर्वाचित भएका चौरसियाले नेपाली कांग्रेसबाट राजनीतिक यात्रा प्रारम्भ गरेका थिए। तेजुलाल चौधरी, युवा तथा खेलकुद मन्त्रालय नवनियुक्त युवा तथा खेलकुदमन्त्री तेजुलाल चौधरीले खेलकूद पूर्वाधारलाई प्राथमिकतामा राखेर काम गर्न निर्देशन दिएका छन्। कांग्रेसको राजनीतिमा इमान्दार छवि बनाएका छन्। उनले आउँदो पेरिस ओलम्पिक २०२४ का लागि छनोट भएका खेलाडीहरूको सहभागिता व्यवस्थित गर्ने बताए। उनले भने, पेरिसमा हुने ओलम्पिक प्रतियोगितामा छनोट भएका खेलाडीहरूको प्रशिक्षण र सहभागितालाई व्यवस्थित गर्न निर्देशन दिन्छु। मन्त्री चौधरीले खेल संघमा देखिएको विवादलाई टुंग्याएर खेल क्षेत्रमा सकारात्मक सन्देशका लागि पहल गर्ने बताए। विभिन्न खेल संघमा देखिएका विवादहरूलाई समयमै टुंग्याएर खेल क्षेत्र एकजुट छ भन्ने सन्देश दिन जरुरी छ, उनले भने, त्यसको पहल गर्न राष्ट्रिय खेलकूद परिषद्लाई विशेष निर्देशन दिन्छु। राष्ट्रिय खेलकुद परिषद्मा प्राविधिक जनशक्तिको अभाव भएको कुरामा आफू जानकार रहेका कारण यसमा पनि आफ्नो विशेष पहल रहने उनले बताए। डा आरजू राणा, परराष्ट्र नेपाली कांग्रेसबाट समानुपातिक सांसद् रहेकी डा आरजू राणा देउवा पहिलोपटक मन्त्री भएकी हुन्। उनी परराष्ट्र मन्त्री बन्दै गर्दा एउटा इतिहास पनि रचिएको छ। ७३ वर्षे परराष्ट्रको इतिहासमा मन्त्रालयको प्रमुख जिम्मेवारी पहिलोपटक दुई महिलाले पाएका छन्। परराष्ट्रमन्त्री आरजू राणा देउवा र परराष्ट्र सचिव सेवा लम्साल। एकै पटक परराष्ट्रमन्त्री र परराष्ट्र सचिव महिला थिएन्न्। यो एउटा संयोग पनि भएको छ। विसं २०५३ देखि राजनीति यात्रा तय गरेकी आरजू संविधानसभा सदस्य हुँदै संविधान मस्यौदा समितिको सदस्य र महिला संसदीय समन्वय समिति अध्यक्ष भइसकेकी छन्। राणा हाल कृषि समितिको सभापति पनि छिन्। परराष्ट्रमन्त्री राणले सोमबार मन्त्रालयमा पदभार ग्रहण गर्दै सीमा समस्याहरू तथ्य र प्रमाणका आधारमा समाधान हुने बताएकी छन्। उनले सीमाका विषयमा पहिलेजस्तो सीमास्तम्भ हेरेर मात्र निर्णय गर्नु नपर्ने बताइन्। प्रदीप पौडेल, स्वास्थ्यमन्त्री कांग्रेसमा प्रभावशाली युवा नेताको छवि बनाएका प्रदीप पौडेल पहिलोपटक मन्त्री बनेका हुन्। हाल उनी कांग्रेसका केन्द्रीय कार्यसमिति सदस्य हुन्। नेपाल विद्यार्थी संघबाट राजनीति सुरु गरेका प्रदीप प्रतिनिधिसभा निर्वाचन, २०७९ मा उनले काठमाडौंं क्षेत्र नम्बर ५ मा नेकपा एमालेका वरिष्ठ उम्मेदवार ईश्वर पोखरेललाई पराजित गरेका थिए। उनी सन् १९९६ मा स्वतन्त्र विद्यार्थी युनियनको अध्यक्षसमेत भएका थिए। २००७ देखि सन् २०१२ सम्म नेपाल विद्यार्थी संघको अध्यक्षसमेत भएका थिए। उनी २०७४ मा तनहुँ क्षेत्र नम्बर २ को (क) बाट गण्डकी प्रदेशसभाका प्रदेशसभा सदस्य झिनो मतले पराजित भएका थिए। केही गरेर देखाउँछु अनि मात्र माला र खादा लगाउँछु भनेर प्रण गरेका पौडेलले पहिलो दिनमै नियुक्त स्वास्थ्य तथा जनसंख्यामन्त्री प्रदीप पौडेलले क्यान्सर रोग निवारण रणनीति बनाउने पहिलो निर्णय गरेका छन्। बद्री पाण्डे, पर्यटन मन्त्री कांग्रेसका सहमहामन्त्रीसमेत रहेका बद्रीप्रसाद पाण्डे विद्यार्थी राजनीतिबाट उदाएका नेता हुन्। २०४९ सालदेखि सक्रिय राजनीतिमा होमिएका हुन्। नेविसंघ केन्द्रीय समिति कार्यवाहक अध्यक्ष पनि भए। पाण्डे कांग्रेसको १२औं महाधिवेशनमा केन्द्रीय सदस्य भए। उनी पार्टीको १४औं महाधिवेशनबाट कांग्रेस सहमहामन्त्रीमा निर्वाचित भए। यस्तै २०७९ को निर्वाचनमा बाजुराबाट प्रत्यक्ष निर्वाचित भएर पहिलोपटक संसद्मा आए। सांसद बनेको पहिलो कार्यकालमै उनी मन्त्री भएका छन्। २०७० सालको दोस्रो संविधानसभामा समानुपातिक तर्फबाट सांसद बनेका पाण्डे २०७४ मा राष्ट्रियसभाका सदस्य बने। २०७९ मा भने प्रत्यक्षतर्फको निर्वाचन जितेका हुन्। पाण्डेले पदभार ग्रहण गर्दै नेपाललाई पर्यटकको हब बनाउन र सम्भावनामा उचित व्यवस्थापन गर्न लागि पर्ने बताएका छन्। ऐनबहादुर शाही, वनमन्त्रीशाही २०४४०४५ बाट नेपाल विद्यार्थी संघबाट संक्रिय राजनीतिमा होमिएका थिए। बहुदलीय व्यवस्थाको स्थापनापछि कांग्रेस जिल्ला पार्टी सदस्य हुँदै २०६८ मा शाही मुगु जिल्ला सभापतिमा निर्वाचित भएका थिए। उनी दोस्रो पटक २०७८ मा पनि कांग्रेस मुगुको सभापति बनेका थिए। २०७९ को आम निर्वाचनमा प्रतिनिधिसभा सदस्यको उम्मेदवार बनेका थिए। मुगुबाट प्रतिनिधिसभा २०७९ मा विजयी कांग्रेसका ऐनबहादुर शाही २०७९ मा पहिलोपटक संसद्मा आएका उनी पहिलोपटकमै मन्त्री पनि भए। उनी नेपाली कांग्रेसबाट पहिलोपटक मन्त्री बनेका हुन्। प्रधानमन्त्री केपी शर्मा नेतृत्वको नयाँ सरकारमा कर्णाली प्रदेशबाट मन्त्री बन्ने उनी एकल व्यक्तिसमेत हुन्। उनी नेपाली कांग्रेसका जिल्ला सभापति पनि हुन्।रामनाथ अधिकारी, कृषिमन्त्री कांग्रेसका पुराना नेता रामनाथ अधिकारी पहिलोपटक मन्त्री बनेका हुन्। २०७९ को निर्वाचनमा धादिङ निर्वाचन क्षेत्र नं २ बाट विजयी भएका उनी कांग्रेस धादिङ जिल्ला सभापतिसमेत हुन्। अधिकारी तीन दशकभन्दा लामो समयदेखि कांग्रेसमा सक्रिय अधिकारी इमानदार र निष्ठावान् नेता मानिन्छन्। पाँच कार्यकालसम्म कांग्रेस धादिङको सभापति भए। २०५६ सालमा उनी पहिलोपटक सांसद् बने पनि मन्त्री बन्न सकेनन्। २०६४ सालको पहिलो संविधानसभा निर्वाचन र २०७० सालमा सम्पन्न भएको दोस्रो संविधानसभा निर्वाचनमा उनी पराजित भए। जनताका समस्या सम्बोधन गर्न आफू मन्त्री भएको उनी बताउँछन्। कृषि र पशुपालनमा देखिएका चुनौती समयमै समाधान गर्ने उनको योजना छ। जसपाका मन्त्री प्रदीप यादव, खानेपानी मन्त्रीप्रदिप यादव खानेपानी मन्त्री बनेका छन्। अघिल्लो दाहाल सरकारमा पनि उनी मन्त्री दिए। अशोक राई नेतृत्वको जसपा नेता यादव दाहाल सरकार स्वास्थ्य तथा जनसंख्या मन्त्री थिए। उनी छोटा समय स्वास्थ्य मन्त्री भए। उपेन्द्र यादवको नेतृत्वको जसपा नेपाल विभाजन भइ अशोक राईको नेतृत्वमा बनेको जसपामा यादव लागेका थिए। त्यसपछि उनी स्वास्थ्य मन्त्री बने। यस अघि पनि यादव वन तथा वातावरण मन्त्री भएका थिए। २०७९ सालको निर्वाचनमा पर्सा निर्वाचन क्षेत्र नम्बर १ बाट प्रतिनिधिसभामा जसपाका प्रदीप यादव निर्वाचित भएका छन्। स्वतन्त्र उम्मेदवार अजयकुमार द्विवेदीलाई पछि पार्दै यादव निर्वाचित भएका हुन्। अन्तिम परिणामअनुसार यादवले २२ हजार ५३७ मत पाएका छन्। स्वतन्त्र उम्मेदवार द्विवेदीले २० हजार ९१७ मत पाए। दोस्रो कार्यकालका लागि निर्वाचित भएका यादवले पर्सा१ मा नयाँ इतिहास पनि रचेका थिए। नवलकिशोर साह सुडी, महिला, बालबालिका तथा जेष्ठ नागरिक मन्त्री नवलकिशोर साह सुडी महिला, बालबालिका तथा जेष्ठ नागरिक मन्त्री भएका छन्। सप्तरी १ का निर्वाचित सुडी यस अघि वन तथा वातावरण मन्त्री थिए। उनी २०८० फागुन २७ गतेदेखि वन तथा वातावरण मन्त्री नियुक्त भएका थिए। २०७९ सालको निर्वाचनमा जनमत पार्टीका जयकान्त राउतलाई ३ हजार ५८२ मतान्तरले पराजित गर्दै उनी निर्वाचित भएका थिए।जसपा नेपालका सुडीले २३ हजार ५६४ मत ल्याए भने उनका निकटतम प्रतिद्वन्दी जनमत पार्टीका राउतले १९ हजार ९८२ मत मात्र ल्याए। यस अघि मधेश प्रदेशका स्वास्थ्य मन्त्री भइसकेका थिए। हाल महिला, बालबालिका तथा ज्येष्ठ नागरिक मन्त्रालय सम्हालेका छन्। हाल सुडी अशोक राईको नेतृत्वको जसपामा छन्।"
सिन्धुलीमा २८१ प्रकोपका घटनामा ३४ जनाको मृत्यु,"सिन्धुली : सिन्धुली जिल्लामा २ सय ८१ वटा दैवी प्रकोपका घटनाहरू घटेका छन्। ती घटनामा जिल्लाका ३४ जना नागरिकको ज्यान गएको छ भने २ सय ८२ वटा घरगोठमा क्षति पुगेको छ। जिल्ला प्रहरी कार्यालय सिन्धुलीले सार्वजनिक गरेको त्रिवर्षीय दैवी प्रकोपको तथ्यांक अनुसार प्रकोपमा परी २ जना बेपत्ता भएका छन भने १५ जना घाइते भएका छन्। जिल्ला प्रहरी कार्यालय सिन्धुली प्रमुख प्रहरी उपरीक्षक गोविन्दराज काफ्लेले जिल्लामा गत आर्थिक वर्ष २०७८०७९, ०७९०८० र ०८००८१ मा विभिन्न प्रकारका २ सय ८१ वटा दैवी प्रकोपका घटनाहरू घटेको उल्लेख गरेका हुन्। आगलागी, बाढी र पहिरो, ढुवान तथा बाढीले बगाएको, चट्याङ, जनावरको आक्रमण र हुरी बतासका गरी तीन वर्षको अवधिमा २ सय ८१ वटा दैवी प्रकोपका घटनाहरू घटेका छन्। ती घटनामा परी ३२ जनाको ज्यान गएको छ दुई जना बेपत्ता छन्, उनले भने। काफ्लेका अनुसार जिल्लामा आगलागीका १ सय ६७ वटा घटना भएका छन्। जसमा २ जनाको मृत्यु भएको छ भने ८ जना मानिस घाइते भएका छन्। आगलागीमा १ सय ३२ घर र ६० वटा गोठ जलेर नष्ट भएको छ। आगलागीमा १३ वटा चौपायाको जलेर मृत्यु भएको छ भने ३ सय २७ वटा चौपाया घाइते भएका छन्। यस्तै बाढी पहिरोका ३१ वटा घटना घटेका छन्। ती घटनामा ३ जना मानिसको मृत्यु भएको छ भने १ जना बेपत्ता भएका छन्। ३ वटा घर र २ वटा गोठमा क्षति भएको छ, उनले थपे। बाढीको डुवान तथा नदीले बगाएका २३ वटा घटनामा २२ जना मानिसको मृत्यु भएको भने १ जना बेपत्ता भएका छन्। जिल्लामा तीन वर्षको अवधिमा चट्याङबाट ४ वटा घटना भएको छ जसमा ४ जना मानिसको मृत्यु भएको छ भने ३ जना मानिस घाइते भएका थिए। चट्याङबाट १ वटा घर र २ वटा गोठमा क्षति पुगेको छ। यस्तै जंगली जनावरको आक्रमणबाट ४३ वटा घटना भएकोमा एक जनाको मृत्यु भएको छ भने १ जना मानिस घाइते भएका छन्। जंगली जनावर हात्ती लगायतले ४६ वटा घर र ३ वटा गोठमा क्षति पुर्याएका छन्। हुरीबतासबाट ३१ वटा घटना भएकामा ३२ वटा घर र १ वटा गोठमा क्षति पुगेको प्रहरी प्रमुख काफ्लेले जानकारी दिए। प्रहरी प्रमुख काफ्लेका अनुसार जिल्लामा आगलागीका घटना धेरै भएका छन् भने बाढी र पहिरोबाट सबैभन्दा धेरै मानिसको मृत्यु भएको छ। यस वर्षको मनसुनमा जिल्लामा हालसम्म कुनै पनि मानवीय क्षति नभएको प्रहरीले जनाएको छ।"
"कोशीमा विपद्का कारण ७७ जनाको मृत्यु, २ सय ७७ जना घाइते","विराटनगर : कोशी प्रदेशमा १ वर्षको अवधिमा प्राकृतिक प्रकोपलगायतका विपद्का घटनामा परेर ७७ जनाको मृत्यु भएको छ। २ सय ७७ जना घाइते भएका छन्। कोशी प्रदेश प्रहरी कार्यालय विराटनगरले उपलब्ध गराएको तथ्यांक अनुसार आर्थिक वर्ष २०८००८१ मा बाढी, पहिरो, चट्याङ, आगलागी, हावाहुरी र जंगली जनावरको आक्रमणबाट ठूलो मानवीय क्षति भएको हो। कार्यालयका प्रवक्ता एसएसपी भीमबहादुर दाहालका अनुसार सबैभन्दा धेरै मृत्यु बाढीका कारण भएको छ। बाढीले २२ जनाको मृत्यु र २४ जना घाइते भएको जानकारी उनले दिए। त्यस्तै, पहिरोका कारण ९, चट्याङबाट १३, आगलागीमा परेर २० तथा जंगली जनावरको आक्रमणबाट १३ जनाको मृत्यु भएको दाहालले बताए। उनका अनुसार पहिरोमा परेर २०, चट्याङले ३६, आगलागीमा १ सय ३४, हावाहुरीका कारण ६ तथा जंगली जनावरको आक्रमणबाट ५७ जना घाइते भएका छन्। विपद्का कारण ७ हजार ९ सय ८ वटा चौपाया मरेका छन्। एसएसपी दाहालले १४ जिल्ला रहेको प्रदेशभित्र २ हजार ८ सय ६८ स्थानमा विपद्का घटना भएको जानकारी दिए। सबैभन्दा धेरै १ हजार ७ सय ३१ स्थानमा आगलागी भएको छ। विपद्का कारण २ हजार २ सय ७४ घर प्रभावित बनेको दाहाल बताउँछन्। उनका अनुसार बाढीका कारण ६ सय ३८, पहिरोबाट ५ सय ८६, चट्याङले ३३, आगालागीका कारण ७ सय ५८, हावाहुरीबाट ८४ र जंगली जनावरका कारण १ सय ७५ घर प्रभावित बनेका हुन्। प्रदेशमा मनसुनजन्यलगायतका विपदबाट जनधनको क्षति धेरै भइरहेको प्रहरीले जनाएको छ। कोशी प्रदेशका प्रहरी प्रमुख डीआईजी चन्द्रकुवेर खापुङले मनसुनजन्य प्रकोपलगायत विभिन्न विपद्का घटना हुँदा खोज तथा उद्धारका लागि ठूलो संख्यामा प्रहरीलगायतका सुरक्षाकर्मी परिचालन गर्ने गरिएको बताए। उनका अनुसार विभिन्न घटनामा १ वर्षको अवधिमा नेपाल प्रहरीका तर्फबाट १७ हजार ६ सय ८१ जना परिचालन गरिएको छ। कुनै घटनामा परेका पीडितको उद्धार तत्काल गर्ने गरिएको छ। सम्भावित जोखिमको आकलन गर्दै सर्वसाधारणलाई सुरक्षित स्थानतर्फ सार्ने गरिन्छ, खापुङले भने, क्षति न्यूनीकरणका लागि सुरक्षाकर्मीलाई सक्रिय गराइन्छ। खोज तथा उद्धारलाई प्राथमिकतामा राखेर काम गरिन्छ। डीआईजी खापुङले विपद्का बेला हुने क्षति न्यूनीकरणका लागि सबै निकायबीच समन्वयमै काम हुने गरेको बताए। सम्भावित जोखिमलाई समेत मध्यनजर गरेर त्यही अनुसारको सुरक्षा जनशक्ति खटाउने गरिएको उनको भनाइ छ। विपद्का बेला अन्य सरकारी संयन्त्र पनि परिचालन हुन्छन्। यद्यपि, विपद्का समयमा स्रोत, साधन तथा जनशक्तिको व्यवस्थापनमा भने चुनौती देखा पर्ने गरेको छ। उपलब्ध स्रोत, सधान र जनशक्तिलाई प्रभावकारी ढंगले परिचालन गर्ने गरिएको जानकारी डीआईजी खापुङले दिए।"
थन्कियो माइजोगमाईको एम्बुलेन्स,इलाम : इलामको माईजोगमाई गाउँपालिकाको एम्बुलेन्स झापाको एक ग्यारेजमा थन्किएको छ। गाउँपालिकाले खरिद गरेको १८ महिनामै एम्बुलेन्स ग्यारेजमा थन्किएको हो। मेची राजमार्गको फिक्कल खण्डबाट १९ किलो मिटर दुरीमा पालिकाको केन्द्र रहेको सो गाउँपालिकामा २३ हजार जनसंख्याका लागि एउटा मात्रै एम्बुलेन्सले सेवा दिँदै आएको थियो। गाउँपालिकाका स्वास्थ्य शाखा प्रमुख रामसंकर देवले गाडीको पम्पमा समस्या आएपछि भारतबाट सामान झिकाउँदा मर्मतको काम ढिला भएको बताए। उनले डिजेलबाट चल्ने एम्बुलेन्सको पम्पमा समस्या आएकाले थन्किएको बताए। उनले चार दिन भित्रमा एम्बलेन्स आउने समेत जानकारी दिए। स्रोतका अनुसार झापाको बुट्टाबारीस्थित मामाभञ्जा ग्यारेजमा थन्किएको छ। ग्यारेजले १ लाख १२ हजार ७१७ रुपयाँको स्टिमेन्ट बनाएको छ। यस अघि गाउँपालिका अध्यक्ष चड्ने १७६ नम्बरको गाडी ठोक्किँदा तत्काल निर्माण गरिएपनि नागरिकलाई सेवा दिने एम्बुलेन्स बनाउन पालिकाले चासो नदिएको स्थानीयको गुनासो छ। स्रोतका अनुसार पालिकाको एम्बुलेन्सले विरामी बोकेको दुई लाखभन्दा बढि बक्यौता अहिलेसम्म उठेको छैन। स्वास्थ्य शाखा प्रमुख देवले भने बाहिर भनिए जस्तो बिरामी बोकेको बक्यौता नरहेको बताए। उनले भने आर्थिक अवस्था कमजोर भएका व्यक्तिलाई त निशुल्क पनि बोक्नुपर्ने हुन्छ।
विद्युतको तार मर्मत गर्ने क्रममा भर्याङबाट खसेर प्राधिकरणका कर्मचारीको मृत्यु,वीरगन्ज : वीरगन्जमा विद्युतको तार मर्मत गर्ने क्रममा भर्याङबाट खसेर विद्युत प्राधिकरणका एक कर्मचारीको मृत्यु भएको छ। मृत्यु हुनेमा नेपाल विद्युत प्राधिकरण वीरगन्ज वितरण केन्द्रका प्राविधिक वीरगन्ज महानगरपालिका२५ निवासी ५३ वर्षीय रामबाबु चौधरी मलाह रहेका छन्। वडा प्रहरी कार्यालय विर्ताका प्रहरी निरीक्षक धर्मराज थिङका अनुसार सोमबार बेलुकी ८ बजेतिर वीरगन्ज१२ मुर्लीमा भर्याङको मद्दतले विद्युतको पोलमा चढेर विद्युत मर्मत गरेर तल झर्ने क्रममा मलाह खसेर भुइँमा बजारिएका थिए। गम्भीर घाइते मलाहलाई उपचारका लागि नारायणी बयोधा अस्पताल लगिएकोमा बेलुकी ८:४० मा चिकित्सकले मृत घोषित गरेको प्रहरी निरीक्षक थिङले जानकारी दिए। पोस्टमार्टमपछि शव मृतकका आफन्तले बुझेर लगिसकेको थिङले जानकारी दिए।
नौ किलोमिटर पदमार्ग निर्माण,"बेनी : म्याग्दीमा गत आर्थिक वर्षमा पर्यटन पूर्वाधार निर्माण सम्बन्धी १८ वटा योजना सम्पन्न भएका छन्। चालु आर्थिक वर्ष २०८०८१ मा गण्डकी प्रदेशको उद्योग, पर्यटन वन तथा वातावरण मन्त्रालयले विनियोजन गरेको १ करोड ५६ लाख रुपैयाँ बजेटबाट १८ वटा पर्यटन पूर्वाधार योजना निर्माण भएका हुन्। ऐतिहासिक र धार्मिक पर्यटकीयस्थलमा ९ किलोमिटर भन्दा बढी पदमार्ग निर्माण भएको पर्यटन तथा उद्योग कार्यालय, म्याग्दीका प्रमुख पोषानाथ शर्माले जानकारी दिए। कार्यालयका सबै योजनाहरू कार्यान्वयन गरेका छौं, उनले भने ७ किलोमिटर ४८ मिटर नयाँ ट्रयाक बनाउने, ढुङ्गाको सिँढी चिनेर पदमार्ग बनाउने काम भएको छ। उनका अनुसार, १ किलोमिटर ७२ मिटर पदमार्गमा ढुङ्गा छापेर पदमार्ग बनाइएको छ। थप १ किलोमिटर ८२ मिटर पदमार्गलाई ढलान गरेर पक्की बनाइएको छ। पदमार्गसँगै धार्मिक पर्यटकीयस्थलमा घेराबार, संरक्षण, प्रवेशद्वार, रेलिङ, भ्यू पोइन्ट, वनभोजस्थललगायतका पूर्वाधार निर्माण भएको कार्यालयका सबइन्जिनियर सुमन बोगटीले जानकारी दिए। पर्यटन पूर्वाधार बनेपछि पर्यटक प्रवर्द्धनमा सघाउनुका साथै स्थानीयवासीलाई सुविधा पुगेको छ। यस वर्ष सबैभन्दा धेरै २० लाख रुपैयाँ बजेट विनियोजन भएको अन्नपूर्ण गाउँपालिका५ को खोप्रालेकमा पदमार्ग, भ्यू पोइन्ट निर्माणसँगै खानेपानीको पूर्वाधार निर्माण गरिएको छ। जिल्लाकै ऐतिहासिक धार्मिकस्थल ताकमकोट, ज्यामरुकोट, चिनाकोटमा १०१० लाख रुपैयाँ बजेटबाट पदमार्ग, रेलिङलगायतका पर्यटन पूर्वाधार निर्माण भएका छन्। बेनी नगरपालिका९ स्थित ढोलथानमा १० लाख रुपैयाँ बजेटबाट पदमार्ग, प्रवेशद्वार वनभोजस्थल र रेलिङ निर्माण भएको कार्यालयले जनाएको छ। महभिरदेखि करबाकेलीथान जाने बाटो, पनथोकदेखि मालिका जोड्ने बाटो, गलेश्वरकाउलेगौडानेप्टेचौर ढोलठान जाने बाटो, दर्मिजानांगीदेवि थान बाटो, लामाखोरियाडाँडागाउँ जोड्ने बाटोमा १०१० लाख रुपैयाँ बजेटबाट पदमार्ग निर्माण र विस्तार गरिएको छ। त्यसैगरी बेनीस्थित डल्लेपिपलफोहोटे रिठाबोट र रघुगङ्गा गाउँपालिका२ भगवतीको अन्नपूर्ण आधारभूत विद्यालयदेखि हवल्दारको चौतारासम्म रु ८ र ८ लाख बजेटबाट सिँढी चिनेको पदमार्ग निर्माण गरिएको छ। बेनी नगरपालिका १ रत्नेचौरमा रहेको परम बैदिक धार्मिक सनातन आश्रम, सारेमारेभूवाने, भालश्री छापाछाङ औसी खालीखोला, बलौटेदुखुबेँसी, कालीबराह ताल, शिलखुङ चाङ्गा जोड्ने बाटोमा पाँचपाँच लाख रुपैयाँ बजेटबाट पदमार्ग निर्माण तथा संरक्षण भएको छ।"
अदालतको आदेश मान्न वडाध्यक्षलाई सकस,"काठमाडौं : धरान उपमहानगरपालिका१८ सुनसरीका स्थायी बासिन्दा केशव बहादुर सुब्बाले १२ वर्षअघि ललितपुर जावलाखेलमा घर किने। ८ आना जग्गामा बनेको साढे दुई तल्ले घर सुब्बाले यादव प्रसाद अधिकारीको नामबाट राजीनामा पास गरेर लिएका थिए। २०६९ चैत २२ गते ५४८६ नम्बरको रजिस्ट्रेसन नम्बरको राजीनामा लिखतबाट उक्त घर सुब्बाका नाममा नामसारी भएको थियो। तर सुब्बाले अहिलेसम्म पनि उक्त घरमा बसोबास गर्न पाएका छैनन्। घर खाली गर्न र गराउनका लागि उनी कहिले अदालत धाउँछन् त कहिले नगरपालिका वा कहिले प्रहरी प्रशासन पुग्छन्। उक्त घर रहेको स्थानीय तहको पूर्ण असहयोगका कारण सुब्बा अहिलेसम्म आफ्नो घरमा प्रवेश गर्न पाएका छैनन्। ललितपुर महानगरपालिका१३ का वडाध्यक्ष गणेश केसी सुब्बाको उक्त घर खाली गराउन प्रहरी प्रशासनसँग सहकार्य गर्न असहयोग गरिरहेका छन्। हेटौंडा १० मकवानपुर स्थायी घर भई हाल ललितपुर१४ बस्ने ६३ वर्षीय यादव प्रसाद अधिकारीका नाममा घर खाली गर्न भनेर जिल्ला अदालत ललितपुरले समेत आदेश गरेको छ। यस्तै ललितपुर महानगरपालिका न्यायिक समितिले समेत ५० लाख ४० हजार बहाल रकम र घर खाली गर्ने समय समेतको भाडा रकम असुल गरी घरजग्गा खाली गराउने भन्दै २०७९ भदौमा फैसला गरेको थियो। अधिकारीसँग सुब्बाले २०७९ सालमा घर किनेर पास गरेपश्चात मासिक ४५ हजार लिने गरी उनै अधिकारीलाई भाडामा दिएका थिए। आपसी समझदारी र विश्वासमा घर भाडामा दिएका उनले न त घरमा प्रवेश गर्न नै पाए न त बहाल बापतको भाडा नै उठाउन पाए। उनी घरको कागजात बोकेर घर खाली हुने दिन पर्खिरहेका छन्। घर खाली गर्नका लागि वडाध्यक्षको रोहबरमा प्रहरी प्रशासन र नगर प्रहरीलाई अनुरोध गर्नुपर्ने छ। स्थानीय सरकारको आदेश विना प्रहरीले घर खाली गराउने नसक्ने जवाफ दिएको सुब्बा बताउँछन्। उनले भने, आफ्नै नामको घर खाली गराउनका लागि कहिले यो कहिले त्यो सरकारी कार्यालय धाउनुपरेको छ। अझै पनि घरमा बस्न पाएको छैन। अन्नपूर्णलाई प्राप्त कागजातमा जिल्ला न्यायाधीश सूर्यप्रसाद पराजुली इजलासले न्यायिक समितिको फैसला उपर आएको पुनरावेदनमा फैसला गरेको थियो। उक्त फैसलामा न्यायिक समितिको निर्णय नै सदर गरेको थियो। यस्तै यादव प्रसाद अधिकारीले भने उक्त घर लिनका लागि मात्रै दृष्टिबन्धक गरिदिएको बताएका छन्। आफूलाई आर्थिक समस्या परेको बेला ऋण लिनका लागि धितो स्वरूप भनेर घरको राजीनामा पास गरिदिएको उनको तर्क छ। तर अधिकारीको तर्कमा विश्वास गरिहाल्नुपर्ने अवस्था चाहिँ छैन। ऋण लिनका लागि घरको पूर्ण स्वामित्व नै हस्तान्तरण गरिदिनुपर्ने कानुनी अवस्था भने छैन। अधिकारीले अदालतमा पेश गरेको लिखित जवाफमा १० लाख ऋण लिएर धितो स्वरूप घरको स्वामित्व हस्तान्तरण गरेको र उक्त विषयमा दुवै जनाको मन्जुरी भएको बताउँछन्। ललितपुर नगरपालिका वडा नम्बर १३ का वडाध्यक्ष गणेश केसीले उक्त जग्गाका विषयमा अदालतमा अंश मुद्दा चलिरहेकाले खाली गर्न नसकिएको बताए। अदालत र न्यायिक समितिको फैसला बोकेर घर खाली गराउन वडा कार्यालय पुगेका सुब्बालाई वडाअध्यक्ष केसीले भने सहयोग गरेनन्। महानगर प्रहरी बल, ललितपुर महानगरपालिकाको कार्यालयलाई पत्र लेख्दै उनले म्याद तामेल फिर्ता गराएका छन्। उनले उक्त घरका विषयमा उच्च अदालत पाटनमा अंश सम्बन्धी लिखत बदर मुद्दा चलिरहेको जानकारी गराएका छन्। वडाध्यक्ष केसी भन्छन्, सोही घरका विषयमा उच्च अदालतमा मुद्दा चलिरहेछ। प्रतिवादीहरूले उक्त मुद्दाको जानकारी वडामा गराउनुभएको छ। यो मुद्दा छिनोफानो नभइ कसरी घर खाली गर्न प्रहरी पठाउने? म त कानुनले दिएको अधिकार नै प्रयोग गरिरहेको छु।"
काठमाडौं महानगरद्वारा पीडित किशोरीका बुबाविरुद्ध अभियोग दर्ता,"काठमाडौं : बाबुद्वारा यौन शोषणमा परेकी १७ वर्षीया किशोरीको उद्धार गरिएको छ। काठमाडौको लैनचौरमा बुबा, आमा, बहिनी र भाइसँगै बस्दै आएकी किशोरीलाई काठमाडौं महानगरपालिकाले उद्धार गरेको हो। महानगरको बाल अधिकार समितिले किशोरीका बाबुविरुद्ध जिल्ला अदालत काठमाडौंमा अभियोग दर्तासमेत गरेको छ। बाल अधिकार समितिका सदस्य प्रविन सिलवालको जाहेरीले नेपाल सरकारले किशोरीका बाबुविरुद्ध अभियोग दर्ता गरेको हो। अभियोग पत्रमा आरोपी बाबुले किशोरीलाई ४ कक्षमा पढ्दादेखि नै यौन शोषण गर्ने गरेको उल्लेख छ। प्रहरी वृत लैनचौर र काठमाडौं महानगरको नगर प्रहरी तथा महानगर बाल अधिकार समितिको समन्वयमा किशोरीलाई गत असारमा लैनचौर खुसिबुस्थित उनी बसेको घरबाटै उद्धार गरेको थियो। किशोरीलाई हालः सेल्टरमा राखिएको छ। अदालतमा दर्ता गरिएको अभियोगपत्र अनुसार किशोरीलाई उनका बुबाले वेश्यावृत्तिमा लगाइरहेका थिए। १७ वर्षीया किशोरी हालः प्लस टुमा अध्ययनरत छिन्। उनका बुबाले कहिले गौशालाको पाँचथर होटल त कहिले स्याङजा वा कहिले भारतसम्म पुर्याएर जबरजस्तीकरणी र यौन शोषण गर्दै आएका थिए। किशोरीमाथि बुबाको ज्यादती यतिमै रोकिएन, उनलाई कुटपिट गर्दै जबरजस्ती होटल पुर्याएर अन्य साथीहरूलाई पनि यौन शोषण गर्न लगाएको अभियोग पत्रमा भनिको छ। होटलमा लगेर एकैदिन ६ जनासम्म व्यक्तिलाई बलात्कार गर्न लगाएको अभियोग पत्रमा उल्लेख छ। पीडित बालिकाले उनका बाबुले गर्भ निरोधक औषधि खुवाउने गरेको महानगर प्रतिनिधिसँग बताएकी छन्। बालिका बिरामी भएपछि उपचारका लागि भारतसम्म लैजाने गरेका थिए। कक्षा ८ मा अध्ययन गर्दा प्लेन चढाउँछु भन्दै स्याङ्जामा लगेर होटलमा राखी बलात्कार गरेको पीडित किशोरीले प्रहरीसँग बताएकी छन्। प्रहरीले दायर गरेको अभियोगपत्र अनुसार गत असार ३ गते उनका बाबुले आमाकै अगाडि बलात्कार गरेका थिए। किशोरीले प्रतिकार गर्दा बाबुआमा दुवै मिलेर कुटपिट गरेका थिए। राति ९ बजे उनीहरू बस्ने डेराकै कोठामा बलात्कार गरेपछि किशोरीले बचाउ भन्दै गुहार मागकी थिइन्। घरबेटीसमक्ष सूचना पुगेपछि घरधनीले महानगर प्रतिनिधिलाई खबर गरेका थिए। पीडित किशोरीले बाबुको ज्यादती र कुकर्मको बारेमा आफ्नी आमालाई पटकपटक बताएकी थिइन्। तर, आमाले किशोरीलाई गाली गर्दै चुप लागेर बस्न भन्थिन्। समाजमा बेइज्जत हुन्छ, बाबुले बलात्कार गरेपनि पेट बोकेकी छैनस् भन्दै उनकी आमाले किशोरीलाई चुप लगाउने गरेको पीडित किशोरीको भनाइ छ। घटनाको विषयमा प्रहरी वृत लैनचौरले अनुसन्धान गरिरहेको छ। प्रहरीसँगको बयानमा आरोपी बाबुले भने आरोप अस्विकार गरेका छन्। उनले छोरीसँग विवाद भएको विषयमा गलत आरोप लगाएको बताएका छन्।"
रसुवाको विभिन्न स्थानमा विद्युत सेवा अवरुद्ध,"काठमाडौं : रसुवाको विभिन्न स्थानमा विद्युत सेवा अवरुद्ध भएको छ। वर्षाका कारण विभिन्न स्थानमा पहिरो गएर विद्युतका पोलमा क्षति भएपछि विद्युत सेवा अवरुद्ध भएको हो। नेपाल विद्युत प्राधिकरण रसुवा वितरण केन्द्रका अनुसार रसुवागढी, टिमुरे क्षेत्रमा गएरातिदेखि लाइन अवरुद्ध छ। रसुवागढी सडक फैदुङ पुल नजिकै पहिरोले पोल र तारमा क्षति पुगेको छ। ढुङ्गा झर्ने क्रम नरोकिएपछि काम गर्न नसकिएको केन्द्रले जनाएको छ। यसैगरी मैलुङ क्षेत्रमा पनि ढुङ्गा झरी लाइन क्षति भएको छ। मैलुङ, तिरु, सल्लेटार क्षेत्रमा समेत लाइन अवरुद्ध छ। प्रतिकुल मौसमको बाबजुत अन्य ठाउँहरूमा लाइन सञ्चालनमा छ।"
कोशीमा दुर्व्यसनीविरुद्ध आमाहरू अभियान,"विराटनगर : कोशी प्रदेशमा लागूऔषधमुक्त समाजको परिकल्पनासहित समुदाय केन्द्रित गरेर प्रहरीले दुर्व्यसनीविरुद्ध आमाहरू अभियानलाई तीव्र पारेको छ। दुर्व्यसनरहित समाज निर्माणको उद्देश्य राखेर नेपालभारत सीमा नाकालाई लक्षित गर्दै विभिन्न निकाय र सरोकारवालासँग समन्वय गरी अभियान चलाइएको हो। अभियानले लागूऔषध प्रयोगकर्ताहरू निरुत्साहित भएर दुर्व्यसनमुक्त समाज निर्माणमा महत्वपूर्ण भूमिका खेल्ने अपेक्षा छ। स्थानीय सरकारसमेतको सक्रियतामा २०८० चैत १४ गतेबाट सुरु गरिएको अभियानमार्फत लागूऔषधको दुर्व्यसनविरुद्ध विभिन्न सचेतनामूलक कार्यक्रम सञ्चालन भइरहेको प्रहरीले जनाएको छ। पछिल्लोपटक गत आइतबार विराटनगर महानगरपालिका१६ रानीमा जिल्ला प्रहरी कार्यालय मोरङ, इलाका प्रहरी कार्यालय रानी र सामुदायिक प्रहरी सेवा केन्द्र रानीको सहकार्यमा दुर्व्यसनीविरुद्ध सचेतनामूलक कार्यक्रम गरिएको थियो। कोशी प्रदेश प्रहरी प्रमुख डीआईजी चन्द्रकुवेर खापुङको अध्यक्षतामा भएको कार्यक्रममा विराटनगर महानगरपालिकाका मेयर नागेश कोइराला प्रमुख अतिथि थिए। डीआईजी खापुङले लागूऔषधको दुर्व्यसनलाई निरुत्साहित गरी स्वास्थ्य र सुखी परिवार तथा समुन्नत समाज निर्माण गर्न प्रदेशमा दुर्व्यसनीविरुद्ध आमाहरू अभियान सञ्चालन गरिएको जानकारी दिए। बालबालिकाहरूसँग सबैभन्दा बढी समय बिताउने हुँदा उनीहरूको बानी र व्यवहारमा आएको परिवर्तन आमाहरूले सहजै बुझ्ने तथा महसुस गर्ने भएकाले आमा समूहलाई अगुवा बनाएर अभियान तीव्र पारिएको उनको भनाइ छ। व्यक्तिगत तथा पारिवारिक समस्या, कलह, असफलता, अपहेलना र साथीभाइको लहैलहै एवं गलत संगतमा लागेर युवाहरू लागूऔषधको कुलतमा फस्ने गरेका छन्, खापुङ भन्छन्, यस्तो अवस्था आउन नदिन आमाहरू जागरुक र सजग हुनुपर्छ। आमाहरू जिम्मेवार भएमा दुर्व्यसन न्यूनीकरणमा मद्दत पुग्ने उनले प्रष्ट पारे। परिवारका हरेक सदस्यको समस्या बुझेर बेलैमा समाधान गर्नतर्फ लागेमा दुर्व्यसनमुक्त समाज निर्माणमा सहयोग पुग्ने उनको भनाइ छ। हामी समाज बिग्रियो भन्छौं। सबै जिम्मेवार भएर पहिला घरलाई सुधार गर्ने हो भने समाज र राष्ट्र नै दुर्व्यसनीमुक्त हुनेछ। पहिला घरबाटै सुरु हुनुपर्छ। घरपरिवार नै जिम्मेवार हुनुपर्छ, खापुङले भने। विराटनगरका मेयर कोइरालाले दुर्व्यसन न्यूनीकरणमा परिवारसँगै आमाहरूको महत्वपूर्ण भूमिका हुने बताए। घरपरिवार सचेत भए परिवारका कोही पनि सदस्य दुर्व्यसनमा फस्दैनन्, उनले भने, आफ्ना छोराछोरी कता जाँदैछन्, के गर्दैछन् भनेर ख्याल राख्नुपर्छ। परिवारका सदस्यसहित आमाहरूले घरमा छोराछोरीसँग गफ गर्ने, समस्या सुनिदिने, घुलमिल हुने र उनीहरूका कुरालाई सम्बोधनको प्रयास गर्ने गर्दा सन्तान गलत बाटोमा नलाग्ने कोइराला बताउँछन्। कोही व्यक्ति रहरले नभइ बाध्यता र विवशताका कारण दुर्व्यसनी बनेको पाइन्छ, उनले भने। लागूऔषध नियन्त्रणका लागि महानगरपालिका सक्रिय बनेको बताउँदै कोइरालाले सीमावर्ती वडाहरूमा सचेतनामूलक कार्यक्रम सञ्चालन गर्न बजेटसमेत छुट्टाइएको उल्लेख गरे। मेयर कोइरालाले सीमावर्ती भारतीय बजारका औषधि पसललाई लागूऔषध बिक्री गर्न नदिन भारतीय पक्षसित कुराकानी भइरहेको जानकारी दिए। मोरङका प्रमुख जिल्ला अधिकारी प्रेमप्रसाद भट्टराईले लागूऔषध दुर्व्यसनी समाज सुधारको बाधकका रूपमा देखा परिरहेको बताए। समाजलाई बिरामी र रोगी हुनबाट जोगाउन सबै लाग्नुपर्छ। दुर्व्यसनीहरू कुलत छाडेर असल नागरिक, नेता, कर्मचारी, व्यापारी, उद्योगी, बन्न सक्छन्, उनले भने। विराटनगर१५ का वडाध्यक्ष प्रकाश साहले सीमावर्ती क्षेत्रमा हुने लागूऔषधको ओसारपासर, बिक्रीवितरण र सेवनलाई न्यूनीकरण गर्न सरोकारवाला निकायबीच सहकार्य आवश्यक रहेको बताए। प्रयोगकर्तालाई मात्रै लक्षित गरेर कार्यक्रम सञ्चालन गर्दा अभियानले सार्थकता नपाउने उनको भनाइ छ। लागूऔषधका प्रयोगकर्तासँगै बिक्रेता, ओसारपसारमा संलग्न व्यक्तिहरूसम्म अभियान पुग्नुपर्छ। यसमा राज्यको विशेष ध्यान जान जरुरी छ, साह भन्छन्। कोशी प्रदेश प्रहरी कार्यालयका एसएसपी भीमबहादुर दाहालले समाजमा लागूऔषध दुर्व्यसनको अवस्था भयावह रहेको बताए। दुर्व्यसनीले परिवार र समाजलाई ध्वस्त बनाउने अवस्थामा पुगेको भन्दै दाहालले बेलैमा सबै पक्षले ध्यान दिन आवश्यक रहेको औंल्याए। उनका अनुसार कोशी प्रदेशमा लागूऔषध सेवन गर्नेमध्ये ५३ प्रतिशत १६ देखि २५ वर्ष उमेर समूहका व्यक्तिहरू छन्। प्रदेशमा ४ हजार ५ सय महिलासहित ३४ हजार दुर्व्यसनी रहेको तथ्यांक उनले प्रस्तुत गरे। दुर्व्यसनीविरुद्ध आमाहरू अभियानअन्तर्गत १ सय २४ स्थानमा समूह गठन गरेर अभियानलाई तीव्र पारिएको जानकारी दाहालले दिए। मोरङ प्रहरी प्रमुख एसपी नवराज कार्कीले लागूऔषध सेवन गर्नेको संख्या हरेक वर्ष बढ्दै गइरहेको बताए। आर्थिक वर्ष २०८००८१ मा मोरङमा दर्ता भएका ३ सय २५ वटा लागूऔषधका मुद्दामध्ये २ सय ३४ वटा फर्स्यौट भइसकेको जानकारी उनले दिए। कार्कीका अनुसार लागूऔषध मुद्दामा २६ महिलासहित ४ सय ३० जना पक्राउ परेका छन्। उनका अनुसार ५ सय ७८ ग्राम खैरो हिरोइन, २ हजार २ सय २५ किलो गाँजा, ३ हजार १ सय ८३ एप्पुल र ५ हजार ६८ ट्याब्लेट तथा ८१ दशमलव ४ सय ९० ग्राम चरेस बरामद भएको छ। प्रहरीको एक्लो प्रयासले मात्रै लागूऔषध नियन्त्रण गर्न गाह्रो भएकाले सबैको सहकार्य र समन्वय आवश्यक रहेको एसपी कार्की बताउँछन्। लागूऔषधको प्रयोगले व्यक्तिगत जीवन, परिवार र समाजलाई असर पुर्याउनुका साथै समाजमा अपराध पनि बढिरहेको उनले बताए।"
"संखुवासभामा पहिरोले पुरिएर एकै परिवारका दुई जनाको मृत्यु, एक गम्भीर",किमाथाङ्का : संखुवासभाको सिलिचोङ गाउँपालिका१ सिसुवाखोलामा पहिरोमा पुरिएर एकै परिवारका दुई जनाको मृत्यु भएको छ । पहिरोमा परी ५५ वर्षीया मोतिमाया राई र २५ वर्षीया समीक्षा राईको मृत्यु भएको सिलिचोङ गाउँपालिका अध्यक्ष भूपालराज मेहवाहाङले जानकारी दिए । पहिरोसँगै खसेको विशाल ढुङ्गाले किचेर ५५ वर्षीया मोतिमाया र उनकी बुहारी समीक्षाको मृत्यु भएको गाउँपालिका अध्यक्ष मेवाहाङले बताए । ढुङ्गाले किचेर २९ वर्षीया रविना राई गम्भीर घाइते भएकी हुन् । उनलाई उपचारका लागि नेपाली सेनाको हेलिकप्टरमार्फत काठमाडौँ लैजाने तयारी भइरहेको प्रमुख जिल्ला अधिकारी ध्रुवबहादुर खड्काले बताए।  रासस
सिमलताल पहिरो : नवलपुरमा आज थप चार शव भेटिए,"नवलपुर (नवलपरासी) : चितवनको भरतपुर२९ सिमलतालमा असार २८ गते शुक्रबार बिहान आएको पहिराले बगाएर बेपत्ता दुई बसका यात्रुमध्ये नवलपरासी (बर्दघाटसुस्तापूर्व) मा आज थप चारवटा शव फेला परेका छन्। आज हालसम्म गैँडाकोट७ गैरीमा करिब ३५ वर्षीय पुरुष, मध्यविन्दु१२ तमासपुरमा करिब ३५ वर्षीया महिला, गैँडाकोट१० खरखरेमा करिब ४० वर्षीय पुरुष र विनयी त्रिवेणी७ गण्डक ब्यारेजको पुलमा करिब ४० वर्षीय पुरुषको शव फेला परेको प्रहरीले जनाएको छ। जिल्ला प्रहरी कार्यालय नवलपरासी (बर्दघाटसुस्तापूर्व) का प्रहरी नायब उपरीक्षक बेदबहादुर पौडेलले जिल्लाको नारायणी नदी किनारमा भेटिएका चारवटै शवको अनुसन्धान भइरहेको बताए। पछिल्लो दिनमा जिल्लामा भेटिएका अन्य शव सिमलताल पहिरामा बेपत्ता भएकाहरूका रहेकाले यी शव पनि त्यही घटनामा बेपत्ता भएकाहरूका हुनसक्ने भन्दै आफन्तलाई बोलाएर शव पहिचान गराउने काम भइरहेको पौडेलले बताए। सिमलताल पहिराले बगाएर बेपत्ता दुई बसका यात्रुको शव नवलपुरमा धमाधम भेटिन थालेपछि जिल्लास्थित नारायणी नदी किनारका सम्भावित क्षेत्रमा खोजीकार्य तीव्र पारिएको छ। हालसम्म यहाँ १४ शव भेटिएका छन्। तीमध्ये छ शवको मात्रै पहिचान खुलेको छ। अन्य आठ शवको पहिचान खुल्न बाँकी छ। नवलपुरतर्फ पानीको बहाव बढी भएका कारण सिमलताल पहिराका यात्रुहरूको शव बगेर यता आउने गरेको हामीले पायौँ, प्रहरी नायब उपरीक्षक भने, कति स्थानमा बालुवाले पुरेको अवस्थामा शव भेटिएकाले हामीले त्यसैअनुसार खोजी गरिरहेका छौँ। शव खोजीका लागि नवलपुरतर्फ कालीगण्डकी र त्रिशूली नदीको संगमस्थल देवघाटदेखि त्रिवेणीसम्म नै सुरक्षाकर्मी परिचालन गरिएको पौडेलले बताए।"
सिन्धुलीमा चोरीको मोटरसाइकलसहित एक जना पक्राउ,सिन्धुली : सिन्धुली प्रहरीले चोरीको मोटरसाइकलसहित एक जनालाई पक्राउ गरेको छ। महाभात गाउँरपालिका ७ काभ्रेपलान्चोक जिल्लाको २० वर्षीय राकेश स्याङतानलाई प्रहरीले पक्राउ गरेको हो। उनलाई सिन्धुलीको मरिण गाउँपालिका ४ सहान बाट बाप्र ०२०३०प ०५९६ नम्बरको २२० सिसि को पल्सर मोटरसाइकलसहित प्रहरीले पक्राउ गरेको हो। घ्याङलेख गाउँपालिका  ४ निवासी च्यङबालाल वाईबाको नाममा दर्ता रहेको मोटरसाइकल गत असार १० हराएको थियो। उक्त मोटरसाइकल स्याङ्तानले चलाइरहेको जानकारी पाएपछि प्रहरीले पक्राउ गरी अनुसन्धान गरिरहेको जिल्ला प्रहरी कार्यालय सिन्धुलीका प्रमुख गोविन्दराज काफ्लेले जानकारी दिए।
३८ दिने श्रावणी मेला सुरु,"भक्तपुर : आज साउन १ गते देशभरीका शिवालयहरूमा मेला लागेको छ। भक्तपुरको सिपाडोलमा रहेको केदारनाथको सिर डोलेश्वर महादेव मन्दिरमा पनि मेला सुरु भएको छ। आज केदारनाथको सिर डोलेश्वर महादेव संरक्षण तथा विकास समितिले मातृशक्ति द्वारा कलस यात्रा गरी ३८ दिने श्रावणी मेला सुरु गरेको हो। मेलाको पहिलो दिनमा बिहान ७ बजे चन्द्रविनायक गणेशमन्दिरदेखि डोलेश्वर मन्दिरसम्म मातृशक्तिहरूले कलश यात्रा गरेका छन। करिब २ सयदेखि ३ सय जना महिलाहरूले कलश यात्रा गरेको केदारनाथको सिर डोलेश्वर महादेव संरक्षण तथा विकास समितिका सदस्य राकेश थापाले जनाएका छन्। २०८१ सालको यस ३८ दिने श्रावणी मेलाको बागमती प्रदेशका सांसद माननीय किरण थापाले औपचारिक रूपमा उद्घाटन गरे। उनले आइतबार डोलेश्वर मन्दिर प्रांगणमा आयोजित उद्घाटन कार्यक्रमलाई पानसमा दीप प्रज्वलन गरी उद्घाटन गरेका हुन्। उनले कार्यक्रमलाई सम्बोधन गरी डोलेश्वर महादेव मन्दिर गुरुयोजना अनुसार पूर्ण निर्माण भई रहेको बताउँदै मन्दिर पूर्ण निर्माण सोचेको भन्दा बढी भइरहेको बताए। आज यो डोलेश्वर महादेवको मन्दिर हामीले परिकल्पना गरेको भन्दा धेरै अगाडि बढेको छ, उनले भने, हामीले सोचेका थिएनौं, यो मंदिरका संरचनाहरू १४१५ वर्षमा यति अगाडि बढाउन सकिन्छ भनेर। यो मूल मन्दिर बनाउन सकिन्छ, यो पांचायन मन्दिर बनाउन सकिन्छ। त्यसै गरी चौबन्दी सतल ६४ शिवलिंग संरचना आज बनेका छन्। सांसद थापाले विभिन्न क्षेत्रबाट डोलेश्वर महादेव मन्दिर नजिकका महिला बसिन्दाहरूको मेहनत , मिठो बोली, अतिथि सत्कार , रहनसहन, बोली वचनका बारेमा समेत चौतर्फी रूपमा प्रशंसा आफूहरूले सुन्न पाएको समेत सांसद थापाले सुनाए। केही वर्षदेखि यसरी नै सिपाडोलस्थित डोलेश्वर महादेवमा श्रावणी मेला लाग्ने गरेको छ। यस पटक भने साउन १ गतेदेखि भदौ ६ गतेसम्म गरी ३८ दिनका लागि मेला लागेको हो। समितिले मन्दिर पुनर्निर्माण गर्न आवश्यक पर्ने रकम जुटाउने हेतुले मेला लागेको बताएको छ। मेलाका दौरान हरेक दिन स्थानीय गुरुहरूबाट नित्य पूजा, बिमाला गंगा आरती र अन्तिम दिन गर्व गृहमा भक्तजनहरूका लागि ढोका खुला गरिने छ भने सो दिन यज्ञको पूर्णाहुती सहित मेला सम्पन्न गरिने छ।"
डडेलधुरामा मृत चितुवा फेला,"डडेलधुरा : डडेलधुरामा चितुवा मृत अवस्थामा फेला परेको छ। जिल्लाको गन्यापधुरा गाउँपालिका१ छब्बिसे मोडस्थित जानकी सामुदायिक वनमा चितुवा मृत अवस्थामा फेला परेको छ। चितुवाको पोस्टमार्टम गरेर जिल्ला वन परिसरमा खाल्डोमा गाडिएको डिभिजन वन कार्यालय डडेलधुराका प्रमुख सुरेश चन्द्र डिसीले बताए। उनले जनप्रतिनिधि, प्रहरी र पत्रकारहरूको रोहबरमा चितुवालाई खाडलमा पुरिएको बताए।"
दूधको बक्यौता ३६ करोड रुपैयाँ,काठमाडौं : विराटनगरस्थित विराटनगर दुग्ध वितरण आयोजनाले पूर्वका दुग्ध कृषकहरूलाई करिब ३६ करोड रुपैयाँ दूधको बक्यौता तिर्नुपर्ने देखिएको छ। निजी डेरीको दूध तथा दुग्धजन्य पदार्थको मूल्य सस्तो भएकाले विराटनगर दुग्ध वितरण आयोजनाको उत्पादनको बिक्री घटेकाले दूधको बक्यौता तिर्न नसकिएको आयोजनाले जनाएको छ। आयोजनाको दूध प्रति लिटर ९८ रुपैयाँमा बिक्री गर्दै आएकोमा निजी डेरीले ९० रुपैयाँ प्रतिलिटरमा दूध बिक्री गर्दै आएको छन्। यसैगरी घिउको मूल्य प्रतिकिलो १ हजार २ सय रुपैयाँ रहेकोमा निजी डेरीले १ हजार रुपैयाँ प्रति किलोमा घिउ बिक्री गरिरहेको छ। अहिले सो आयोजनाले दैनिक करिब १९ हजार लिटर दूध खरिद गर्ने गरेको र उत्पादन थुप्रिँदा कोठा भाडामा लिएर दुग्ध उत्पादन राख्ने गरेको विराटनगर दुग्ध वितरण आयोजनाका निमित्त आयोजना प्रमुख परमेश्वर चौधरीले जानकारी दिए। उनले आर्थिक वर्ष ०८०८१ मा ३६ करोड रुपैयाँ दूधको बक्यौता बाँकी रहेकोमा गत कार्तिक देखि दूधको पैसा तिर्न नसकिएको बताए। आयोजनाले पहिले दैनिक ८ देखि १० हजार लिटर दूध तथा दुग्धजन्य पदार्थ बिक्री गर्दै आएकोमा अहिले दैनिक ५ हजार लिटर मात्र दूध तथा दुग्धजन्य पदार्थ विक्री हुने गरेको जनाएको छ।
४ लाख २७ हजार पर्यटक मुस्ताङ भित्रिए,जोमसोम : आर्थिक वर्ष २०८००८१ मा कुल ४ लाख २७ हजार २७१ जना पर्यटकले मुस्ताङको भ्रमण गरेका छन्। जिल्ला प्रहरी कार्यालय अन्तर्गत म्याग्दी र मुस्ताङको सीमाक्षेत्र घाँसास्थित प्रहरी चौकी चेकपोष्टको वार्षिक रेकर्डमा सडकमार्ग हुँदै उक्त संख्यामा पर्यटक मुस्ताङ भित्रिएका हुन्। गत आर्थिक वर्षमा उक्त संख्यामा पर्यटक मुस्ताङ भित्रिँदा अघिल्लो आर्थिक वर्ष २०७९०८१ को अनुपातमा ११ दशमलव ११ प्रतिशत पर्यटक वृद्धि भएको प्रहरीको पर्यटक तथ्यांकले देखाउँछ। अघिल्लो आर्थिक वर्षको साउनदेखि असार मसान्तसम्म ३ लाख ७९ हजार ७६७ जना पर्यटकले मुस्ताङको भ्रमण गरेका थिए। जसमा नेपाली आन्तरिक पर्यटक ३ लाख ३ हजार ८०० र सार्क तथा अन्य मुलुकका विदेशी पर्यटक ७५ हजार ९६७ जनाले मुस्ताङको भ्रमण गरेका थिए। गत आर्थिक वर्ष २०८००८१ मा नेपाली आन्तरिक पर्यटक ३ लाख १८ हजार ८१४ जना र सार्क तथा अन्य मुलुकका विदेशी १ लाख ८ हजार ४४८ जना पर्यटकले मुस्ताङ जिल्लाको भ्रमण गरेको जिल्ला प्रहरी कार्यालय मुस्ताङका प्रहरी नायब उपरीक्षक भोजराज पाण्डेयले जानकारी दिए। उनका अनुसार मुस्ताङमा गत आर्थिक वर्ष सार्क मुलुकका ९९ हजार २७६ जना र अन्य मुलुकका ९ हजार १७१ जना विदेशी पर्यटक भित्रिएका हुन्।
कुलोमा डुबेर वृद्धको मृत्यु,नुवाकोट : नुवाकोटको लबलेमा खेतमा पानी लगाउने कुलोमा डुबेर एक जना वृद्धको मृत्यु भएको छ। मृत्यु हुनेमा सूर्यगढी गाउँपालिका५ कालिमाटीका ५० वर्षीय गोविन्द कमर रहेका छन्। लिखु गाउँपालिका२ लबलेमा खेतमा पानी लगाउने कुलोमा डुबेर उनको घटनास्थलमै मृत्यु भएको जिल्ला प्रहरी कार्यालय नुवाकोटले जनाएको छ । पैदलका क्रममा बेहोस भएर कुलोमै लडेका कुँवरको मृत्यु भएको प्रहरी नायब उपरीक्षक तिलक भारतीले बताए। उनको शव नुवाकोट जिल्ला अस्पताल त्रिशूलीमा पोस्टमार्टम गरी अन्तिम संस्कारका लागि परिवारको जिम्मा लगाइएको प्रहरीले जनाएको छ।
ऐलानी जग्गामा बनेका घरमा सार्वजनिक निकायका कार्यालय,"मुगु : सरकारी नियमअनुसार कुनै पनि सरकारी कार्यालयले आफ्ना कार्यालय सञ्चालनका लागि व्यक्तिका भवनहरू भाडामा लिनु परे घरधनीको लालपुर्जासहित घरको नक्सापास तिरो तिरेका रसिदसहित घरभाडा सम्झौता गरिनुपर्ने नियम भएको भए पनि मुगुका केही स्थानीय तहमा बैंकदेखि अन्य सरकारी कार्यालयले भने ऐलानी जग्गामा भनेका घरमा आफ्ना कार्यालय सञ्चालन गर्दै आएका छन। जिल्लाको खत्याड गाउँपालिका र मुगुम कार्मारोङ गाउँपालिकामा ऐलानी जग्गामा निर्माण भएका व्यक्तिका घरहरूमा बैंक, प्रदेश तथा संघीय कार्यालयका कार्यालयहरूले नियमविपरीत आफ्ना कार्यालयहरू सञ्चालन गर्दै आएका हुन। आर्थिक कार्यविधि, सार्वजनिक खरिद तथा भ्रमण खर्चसम्बन्धी ऐन २०८० परिच्छेद ९ मा उल्लेख भएअनुसार घरजग्गा भाडामा लिने व्यवस्थामा सार्वजिनिक निकायले घरजग्गा लिनुपर्दा जिल्ला स्तरको सार्वजनिक निकायको हकमा त्यस्तो निकाय र सरकारी कार्यालयको सूचना पार्टी कम्तीमा सात दिनको सूचना टाँस गरी प्रस्ताव माग गरी भाडामा घर लिन सकिने उल्लेख भएको भए पनि मुगुम कार्मारो र खत्याड गाउँपालिकामा रहेका ऐलानी जग्गामा बनेका व्यक्तिका घरमा आफ्ना कार्यालय सञ्चालन गर्दै आएको पाइएको छ। खत्याड गाउँपालिकाको४ माथिचौरको ऐलानी जग्गामा बनेका व्यक्तिका घरहरूमा माछापुच्छे बैंक, इलाका वन डिभिजन कार्यालय, अस्थायी प्रहरी चौकी, गैरसरकारी संस्था, वित्तीय संस्थालगायत अन्य सरकारी कार्यालयका शाखाहरू सञ्चालनमा छन्। मुगुम कार्मारोङ गाउँपालिकाको पुलुको ऐलानी जग्गामा निर्माण भएका व्यक्तिहरूका घरमा राष्ट्रिय वाणिज्य बैंक, वडा कार्यालयका सम्र्पक कार्यालय, आयुर्वेदिक औषधालय, प्रहरी चौकीलगायत अन्य गैरसरकारी संस्थाले कार्यालय सञ्चालन गर्दै आएका छन्। आर्थिक कार्यविधि, सार्वजनिक खरिद तथा भ्रमण खर्चसम्बन्धी ऐन २०८० मा उल्लेख भएअनुसार कुनै पनि सार्वजनिक निकायले घरबहाल लिई कार्यालय सञ्चालन गर्नु परे सम्बन्धित घरको लालपुर्जा, घरको नक्सापाससहित तिरो तिर्दै आएको रसिद संलग्न गरेपछि मात्र घरभाडा लिई कार्यालय सञ्चालन गर्नुपर्ने ऐलानी जग्गामा निर्माण भएका घरमा कुनै पनि सार्वजनिक निकायले घरबहाल लिनै नपाइने प्रमुख जिल्ला अधिकारी टोपेन्द्रबहादुर केसीले बताए। स्थानीय तहको आफ्नो आर्थिक ऐनअन्तर्गत १० प्रतिशत घरबहाल कर स्थानीयत हलाई बुझाउनु पर्छ। अहिलेसम्म ऐलानी जग्गामा निर्माण भएका व्यक्तिका घरमा सार्वजनिक निकाय घरबहालबापत कर तिर्दै आएका छन् अन्य व्यापार व्यवसाय गर्दै आएका व्यापारीले भने घरबहाल कर तिर्न मानेका छैनन्। सबै प्रक्रिया पुर्याएर गाउँपालिकाले दुईवटा घर भाडामा लिएको छ। गाउँपालिका अध्यक्ष छिरिङ क्याप्ने लामाले बताएको भए पनि उक्त स्थान सबै ऐलानी हो। खत्याड गाउँपालिकाले घरबहाल उठाउँदै आएको छ। अहिले ऐलानी जग्गामा निर्माण भएका घरहरूको कुनै मतलव नगरी उक्त स्थानमा घरबहालमा बस्दै आएका सार्वजनिक निकायबाट १० प्रतिशत घरबहाल उठाउने गरिएको उक्त गाउँपालिका आन्तरिक लेखा परीक्षक रवीन्द्रकुमार बस्नेतले बताए। आर्थिक कार्यविधि, सार्वजनिक खरिद तथा भ्रमण खर्चसम्बन्धी ऐन २०८० मा उल्लेख भएअनुसार कुनै पनि सार्वजनिक निकायले घरबहाल लिई कार्यालय सञ्चालन गर्न परे सम्बन्धित घरको लालपुर्जा, घरको नक्सापाससहित तिरो तिर्दै आएको रसिद संलग्न गरेपछि मात्र घरभाडा लिई कार्यालय सञ्चालन गर्नुपर्ने ऐलानी जग्गामा निर्माण भएका घरमा कुनै पनि सार्वजनिक निकायले घरबहाल लिन पाइँदैन प्रमुख जिल्ला अधिकारी टोपेन्द्रबहादुर केसीले बताए।"
"रुकुमपश्चिम आठबीसकोट बाढी अपडेट : पुरिएका तीन बालिकाको शव निकालियो, बेपत्ताको खोजी जारी","रुकुमपश्चिम : रुकुमपश्चिममा गएराति आएको बाढीले घर बगाउँदा पुरिएका तीन बालिकाको शव निकालिएको छ । आठविसकोट नगरपालिका १२ को झिन्चौर बगरमा झिन्चौर खोलामा आएको बाढीले घर बगाउँदा तीन बालिका पुरिएका थिए । बाढीले घर बगाउँदा पुरिएर मृत्यु भएका १० वर्षीया हितमाया पुन, आठ वर्षीया धनसा पुन र चार वर्षीया मनिषा सार्कीको शव निकालिएको आठबीसकोट नगरपालिकाका प्रमुख रवि केसीले जानकारी दिए। उनका अनुसार बाढीले घर बगाउँदा बेपत्ता भएका ४० वर्षीय डिल्लीबहादुर बुढाथोकीको खोजी भइरहेको छ । उनी बसेको घरमै पुरिएको हुनसक्ने आशङ्का गरिएको छ । लेदोसहितको बाढीले घर पुरिएपछि डोजर लगाएर लेदो हटाउने तयारी भइरहेको नगरप्रमुख केसीले जानकारी दिए। बाढीमा परेर घाइते भएका सात जनाको आठविसकोट नगर अस्पतालमा उपचार भइरहेको छ । स्थानीय १२ वर्षीय विनय सार्की, २२ वर्षीया मनिषा पुन, २९ वर्षीय जनक खत्री, छ वर्षीया मनसरी पुन, चार वर्षीय मेक्सन पुन, २८ वर्षीया धनमाया पुन र ६५ वर्षीया कल्पना कामी घाइते भएका छन्। घटनाको पूर्ण विवरण सङ्कलन जारी रहेको र घटनास्थलमा सुरक्षाकर्मी, स्थानीयवासीलगायतले बेपत्ताको खोजी गरिरहेको नगरप्रमुख केसीले जानकारी दिए। रासस"
"रुकुमपश्चिममा बाढीले घर बगायो : तीन बालबालिका माटोमा पुरिए, एक बेपत्ता","सुर्खेत : रुकुमपश्चिमको आठबीसकोट नगरपालिका१२ बगरस्थित तातोपानी झिन्चौर खोलामा गएराति आएको बाढीले घर बगाउँदा तीनजना बालबालिका पुरिएका छन् । आठबीसकोट नगरपालिकाका प्रमुख रवि केसीका अनुसार आठ वर्षीय हितमाया पुन, पाँच वर्षीया धनिसा पुन, चार वर्षीया मनिसा सार्की पुरिएका र ४० वर्षीया डिल्लीबहादुर बुढाथोकी बेपत्ता भएको जानकारी दिए। उनले बाढीले घर बगाउँदा १० वर्षीया विजय सार्की, २२ वर्षीया अनिसा पुन, २९ वर्षीय जनक खत्री, ६५ वर्षीया मनसरी पुन, चार वर्षीया मेक्सन पुन, २० वर्षीया धनमाया पुन र ६५ वर्षीया कल्पाना कामी घाइते भएका रासस समाचारमा उल्लेख छ। नगरप्रमुख केसीले भने, 'खोलामा लेदो माटोमा पुरिएका बालबालिकालाई निकाल्न सकिएको छैन । घाइतेलाई आठबीसकोट नगर अस्पताल राडीमा ल्याउने काम जारी छ । उद्धारका लागि प्रहरी र स्थानीयवासी जुटिसकेका छन् । '"
आज देशका यी स्थानमा भारी वर्षा हुने,"काठमाडौं : आज देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार कोशी, बागमती, गण्डकी र लुम्बिनी प्रदेशका केही स्थानहरूमा तथा मधेश, कर्णाली र सुदूर पश्चिम प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। आज गण्डकी प्रदेशको एकदुई स्थानमा भारी वर्षाको पनि सम्भावना रहेको छ। आज राति पनि देशभर आंशिकदेखि साधारणतया बदली रहने छ। गण्डकी, कर्णाली र सुदूरपश्चिम प्रदेशका केही स्थानहरुमा तथा बाँकी प्रदेशका थोरै स्थानहरुमा मेघ गर्जनचट्याङसहित हल्का देखि मध्यम वर्षाको सम्भावना रहेको छ। बाग्मती, गण्डकी र सुदूरपश्चिम प्रदेशका एकदुई स्थानमा भारी वर्षाको सम्भावना रहेको छ।"
बागमती प्रदेशमा चालुभन्दा पुँजीगत खर्च बढी,"हेटौंडा : बागमती प्रदेश सरकारले आर्थिक वर्ष २०८०८१ मा कुल बजेटको ७२ दशमलव ८३ प्रतिशत रकम खर्च गरेको छ। कुल ४५ अर्ब ६७ करोड ७ लाख ६५ हजार २ सय १४ खर्चमध्ये चालुतर्फ ६५ दशमलव १४ र पुँजीगततर्फ ७९ दशमलव ४७ प्रतिशत रकम खर्च भएको हो। बागमती प्रदेशको आर्थिक मामिला तथा योजन मन्त्रालयका अनुसार चालुतर्फ १७ अर्ब १२ करोड ५८ लाख ५७ हजार १० रुपैयाँ र पुँजीगततर्फ ३५ अर्ब ९१ करोड ८६ लाख १३ हजार रुपैयाँ खर्च भएको छ। बागमती प्रदेश सरकारले आर्थिक वर्ष २०८०८१ मा चालुभन्दा पुँजीगत खर्च बढी गरेको हो। यो वर्ष प्रदेश सरकारले ६२ अर्ब ७० करोड ९० लाख ७८ हजार बजेट विनियोजन गरेको थियो। अघिल्लो आर्थिक वर्षहरूको तुलनमा यो वर्ष पुँजीगत खर्च बढी भएको छ, विकासका योजनाहरू पनि समयमा नै सम्पन्न भएको देखिन्छ। त्यसैले खर्च राम्रो भएको हो, आर्थिक मामिला तथा योजना मन्त्रालयका प्रवक्ता लक्ष्मीकुमार रिमालले भने। यो वर्ष सबैभन्दा धेरै खानेपानी ऊर्जा तथा सिँचाइ मन्त्रालयले कुल बजेटको ९१ दशमलव १७ प्रतिशत अर्थात् ७ अर्ब ४५ करोड ६४ लाख २६ हजार ४ सय ९३ रुपैयाँ खर्च गरेको छ। प्रदेशको सबैभन्दा धेरै बजेट रहेको भौतिक पूर्वाधार तथा विकास मन्त्रालयले ७७ दशमलव ७७ प्रतिशत अर्थात १६ अर्ब ८६ करोड ६६ लाख ५८ हजार ४ सय १३ रुपैयाँ खर्च गरेको छ। सबैभन्दा कम खर्च गर्ने मन्त्रालयमा मुख्यमन्त्री तथा मन्त्रिपरिषद्को कार्यालय रहेको छ। कार्यालयले विनियोजित बजेटको जम्मा १२ दशमलव ३ प्रतिशत अर्थात् २५ करोड ३३ लाख ५९ हजार ६ सय ३५ रुपैयाँमात्र खर्च गरेको छ। गत वर्षहरूमा झै यो वर्ष पनि आर्थिक वर्षको अन्तिम महिनामा खर्चको दर बढेको छ। बागमती प्रदेश सरकारले आर्थिक वर्ष २०८०८१ को वैशाख अन्तिमसम्म कुल विनियोजित बजेटको ३८ दशमलव ९२ प्रतिशतमात्रै पुँजीगत खर्च गरेको थियो। तर, दुई महिनाको बीचमा ४० दशमलव ८२ प्रतिशत पुँजीगत बजेट खर्च गरेको हो। वर्षभरि काम भए पनि आर्थिक वर्षको अन्तिममा मात्र भुक्तानी माग्न आउने र भुक्तानी दिने परिपाटीका कारण अन्तिम महिनाहरूमा खर्च बढी देखिने गरेको प्रदेश लेखा नियन्त्रक हरिप्रसाद उपाध्यायले बताए। प्रदेश सरकारको चालु आर्थिक वर्षको अन्तिममा खर्च बढ्ने र प्रभावकारी योजना कार्यान्वयन नहुँदा बेरुजु पनि बर्सेनि बढ्दो क्रममा रहेको छ। महालेखा परीक्षकको कार्यालयको तथ्यांकअनुसार गत आर्थिक वर्ष २०७९८० मा बागमती प्रदेश सरकारको बेरुजू २ अर्ब ३२ करोड ५ लाख ८८ हजार रुपैयाँ पुगेको छ। आर्थिक वर्ष २०७८७९ मा बागमती प्रदेश सरकारको १ अर्ब ५ करोड ३१ लाख ४ हजार रुपैयाँ रकम बेरुजु कायम भएको कार्यालयको तथ्यांक छ। तर, बेरुजु रकम घटाउनेतर्फ सरकारले प्रभावकारी काम गर्न सकेको छैन।"
कण्डक्टरले चलाएको बसको ठक्करबाट मोटरसाइकल चालकको मृत्यु,झापा : झापाको कनकाई नगरपालिका२ स्थित पूर्वपश्चिम लोकमार्गमा बसको ठक्करबाट मोटरसाइकल चालकको मृत्यु भएको छ। मृत्यु हुनेमा कमल गाउँपालिका५ का ४१ वर्षीय लक्ष्मीप्रसाद सुब्बा रहेका जिल्ला प्रहरी कार्यालय झापाका प्रवक्ता प्रहरी नायब उपरीक्षक कृष्णकुमार चन्दले जानकारी दिए। सोमबार बेलुका कनकाई२ पवित्रा पेट्रोलपम्प नजिक पूर्वपश्चिम राजमार्गमा विराटनगरबाट काँकडभिट्टातर्फ जाँदै गरेको प्रदेश१०१००१ख ३४२३ नम्बरको बसले बिर्तामोडबाट सुरुङ्गातर्फ जाँदै गरेको को१९प ६२८२ नम्बरको मोटरसाइकललाई ठक्कर दिएको थियो। कण्डक्टरले बस चलाउँदा दुर्घटना भएको बसका चालक र सहचालकले प्रहरी समक्ष बयान दिएका छन्। उक्त दुर्घटनामा सुब्बाको दाहिने खुट्टा भाचिएको थियो भने टाउको र छातीमा चोट गम्भीर चोट लागेको थियो। घाइते उनको उपचारका क्रममा बिर्तामोडस्थित बीएण्डसी अस्पतालमा राति ८ बजे मृत्यु भएको प्रहरीले जनाएको छ। प्रहरीले बस चालक इलाम माई नगरपालिका८ का २२ वर्षीय सागर थुलुङ राई र सहचालक विराटनगर महानगरपालिका२ का १९ वर्षीय दिपेश दर्जीलाई नियन्त्रणमा लिएको छ। बेलबारीबाट उक्त बस शिवसताक्षी नगरपालिका६ का २७ वर्षीय बसका कण्डक्टर पुण्य सिटौलाले चलाई ल्याउने क्रममा दुर्घटना भएको जनाइएको छ।
"वीरगन्जपथलैया सडक खण्डमा बस दुर्घटना: १५ घाइते,३ को अवस्था गम्भीर",वीरगन्ज : वीरगन्जपथलैया सडकखण्डमा यात्रुवाहक बस दुर्घटना हुँदा १५ जना घाइते भएका छन् । घाइतेमध्ये ३ जनाको अवस्था गम्भीर रहेको छ । चितवनको नारायणगढबाट पर्साको वीरगन्ज आउँदै गरेको ना ७ ख ६०७६ नम्बरको बस बाराको जीतपुरसिमरा उपमहानगरपालिका वडा नम्बर २३ स्थित डाबर नेपाल प्रालि नजिकको सडकमा मंगलबार बिहान ११ बजेतिर अनियन्त्रित भइ पल्टिएको हो । दुर्घटनाका घाइते तीनजनाबाहेक अन्यको अवस्था मध्यम र सामान्य रहेको जिल्ला ट्राफिक कार्यालय पर्साका प्रमुख भाष्कर खतिवडाले जानकारी दिए। घाइते सबैको वीरगन्जको गण्डकस्थित नारायणी बयोधा मेडिसिटी अअस्पतालमा उपचार भइरहेको जिल्ला प्रहरी कार्यालय बाराले जनाएको छ ।
साउनको पहिलो दिन नै पशुपतिनाथमा भक्तजनको घुइँचो,"काठमाडौँ : आराध्यदेव भगवान् पशुपतिनाथ मन्दिरमा साउनको पहिलो दिन आज बिहानैदेखि भक्तजनको घुइँचो लागेको छ। अहिले पशुपतिनाथमा भक्तजन पूजाअर्चनाका लागि लाइन लागेका छन्। साउन महिनाभर देशभरका शिवालयसहित पशुपतिनाथ मन्दिरमा भक्तजनको विशेष पूजाआजा हुने गर्दछ। पशुपति क्षेत्र विकास कोषका प्रवक्ता रेवतीरमण अधिकारीले पशुपतिनाथ मन्दिरमा साउनको पहिलो दिन आज बिहानैदेखि भक्तजनको पूजाआजाका लागि घुइँचो लागेको राससलाई जानकारी दिए। उनले भने, 'साउन महिना शिवजीको र सोमबारलाई शिवको बार भनिन्छ। पशुपतिनाथ मन्दिरमा पनि भक्तजनको विशेष भीड लागेको छ।' आजदेखि साउनभरिमा पशुपति क्षेत्रमा कोटीहोम र शिवपुराणको पाठ पारायणजस्ता कार्यक्रम राखिएकाले विगत वर्षमा भन्दा यसपटक भक्तजनको बढी भीड हुने विकास कोषले जनाएको छ। कोषले गत असार १ गतेदेखि पशुपतिनाथका चारै ढोका भक्तजनका लागि खुला गर्न थालेको भए पनि साउनमा आउने भक्तजनका लागि सहज होस् भन्ने उद्देश्यका साथ पशुपतिनाथका चारै ढोका बिहान ३ बजेदेखि नै खुला गरिएको विकास कोषका सदस्यसचिव डा मिलनकुमार थापाले बताए।"
सिमलताल दुर्घटना : बेपत्ता बस र यात्रु खोजी गर्न भारतीय सीमावर्ती जिल्लासँग समन्वय,चितवन : नारागणगढमुग्लिन सडकखण्डअन्तर्गत सिमलतालबाट पहिरोसँगै खसेर बेपत्ता भएको बस र यात्रुको खोजीका क्रममा सीमावर्ती भारतीय जिल्लासँग समन्वय गरिएको छ। भारतीय सीमा क्षेत्र नजिक नारायणी नदीमा बेपत्ताको शव भेटिएपछि बगाएर भारत पुग्नसक्ने आकलनमा भारततर्फका जिल्लामा समन्वयमा खोजी गरिएको हो। चितवनका प्रमुख जिल्ला अधिकारी इन्द्रदेव यादवका अनुसार उत्तरप्रदेशको महाराजगञ्ज र बिहारको पश्चिम चम्पारण डिस्ट्रिकका डिएमसँग समन्वय गरिएको हो। यादवले आफूले पश्चिम चम्पारण र नवलपरासी (बर्दघाटसुस्ता पश्चिम)का प्रमुख जिल्ला अधिकारीले महाराजगञ्जका डिएमसँग समन्वय गरिरहेको बताए। नदीमा शव भेटिएमा जानकारी दिन दुवै डिएमलाई आग्रह गरिएको यादवले जानकारी दिए। उनका अनुसार हालसम्म शव भेटिएको कुनै जानकारी आएको छैन। गण्डक ब्यारेजसम्म शव पुगेपछि त्यहाँबाट पारिसमेत जान सक्ने भएकाले समन्वय गरिएको उनले बताए। सीमा जोडिएका जिल्लासँग समन्वय गर्न प्रमुख जिल्ला अधिकारीलाई अधिकार भए पनि पत्राचार गर्नुपरेमा परराष्ट्र मन्त्रालयमार्फत जानुपर्ने भएकाले तत्कालका लागि मौखिकरुपमा कुराकानी गरिरहेको उनले बताए। त्रिशूली नदी नारायणीमा मिसिएर त्रिवेणी हुँदै भारततर्फ बगेको छ। नदीमा बाढी आइरहेकाले शव भारत पुग्न सक्ने अनुमान गरिएको हो। यही असार २८ गते शुक्रबार वीरगञ्जबाट काठमाडौँतर्फ जाँदै गरेको बागमती प्रदेश ०३००६ ख १५१६ नम्बरको एञ्जल डिलक्स र काठमाडौंबाट गौर जान आउँदै गरेको वाग्मती प्रदेश ०३२४९५ ख ००१ नम्बरको गणपति डिलक्स बस सिमलतालमा खसेको पहिरोसँगै बगेर त्रिशूली नदीमा बेपत्ता भएको थियो। उक्त बसमा सवार ६५ जनामध्ये तीन जना सकुशल निस्किएका थिए भने ६२ जना बेपत्ता भएका थिए। आजसम्म १५ जनाको शव विभिन्न क्षेत्रमा फेला पारिएको छ। घटनाको विषयमा अध्ययन गर्न गृहमन्त्रालयले सोमबार गठन गरेको कार्यदलले बुधबार स्थलगत रुपमा अध्ययन गर्ने भएको छ।
"सिमलताल पहिरोः १५ जनाको शव भेटियो, आठको सनाखत","काठमाडौं : चितवनको भरतपुर महानगरपालिका२९ अन्तर्गत नारायणगढमुग्लिन सडकको सिमलतालमा लेदोसहितको पहिरोले बगाई त्रिशूली नदीमा बेपत्ता भएका दुईवटा बसमा रहेका ६५ यात्रुमध्ये १५ जनाको शव भेटिएको छ। सशस्त्र प्रहरी बलले उपलब्ध गराएको तथ्याङ्कअनुसार आज बिहान ९:३० बजेसम्म मृतकमध्ये आठ जनाको सनाखत भएको छ। दुर्घटनामा परी तीन भारतीय नागरिकको पनि मृत्यु भएको छ। भारतको बिहार सीतामणिका २८ वर्षीय ऋषिपल साह, पश्चिम चम्पारण बेतिया थानाका ३० वर्षीय जयप्रकाश ठाकुर र बेतिया मझेलिया थानाका ३० वर्षीय सजाद अन्सारीको सनाखत भएको छ। यसैगरी चिवनको माडी१ का २२ वर्षीय विकास परियार, सर्लाहीको वरथहवा३ का १९ वर्षीय रमितकुशर माझी, भरतपुर महानगरपालिका२२ पटहानीका २३ वर्षीय सुदीप विक, बाराको विश्रामपुर६ का ४३ वर्षीय परमानन्द पण्डित र रौतहटका १७ वर्षीय फिरोज राहुप मियाँको सनाखत भएको छ। उनीहरुको शव आफन्तले बुझिलगेका सशस्त्र प्रहरी बलका सहप्रवक्ता प्रहरी नायब उपरीक्षक शैलेन्द्र थापाले जानकारी दिए। छ पुरुष एक महिला गरी सात जनाको शव अझै सनाखत हुन सकेको छैन। उनीहरुको शव चितवनको गोलाघाट, सालबास र सिसवार, नवलपुरको गैँडाकोट, भुताहा र त्रिवेणी ब्यारेज क्षेत्रमा फेला परेका हुन्। गत असार २८ गते बिहान ३ बजे सिमलताल भन्ने स्थानमा वीरगञ्जबाट काठमाडौँ आउँदै गरेको बागमति प्रदेश ०३००६ ख १५१६ नं र काठमाडौँबाट गौरतर्फ जाँदै गरेको बागमती प्रदेश ०३००१ ख २४५९ नम्बरको बस लेदोसहितको पहिरोले बगाई त्रिशूली नदीमा बेपत्ता भएको थियो। वीरगञ्जबाट काठमाडौं आउँदै गरेको बसमा टिकट काटेका २७ र अन्य ११ गरी ३८ तथा काठमाडौंबाट गौरतर्फ जाँदै गरेको बसमा टिकट काटेका २३ र अन्य चार गरी जम्मा २७ जना यात्रु सवार रहेको प्रहरीले जनाएको छ। टिकट नकाटी बसमा यात्रा गरेका यात्रीका आफन्तजनले दुर्घटनापछि प्रहरीमा आफन्तको विवरण उपलब्ध गराएका थिए। दुई बसमा ६५ यात्रु सवार रहेको खुलेको छ। काठमाडौंबाट गौरतर्फ जाँदै गरेको बसबाट हाम्फालेर बाँच्न तीनमध्ये रौतहटको गरुडा नगरपालिका९ का जुगेश्वर राय यादव र सरोजकुमार गुप्ता उपचारपश्चात घर फर्केका छन् भने रौतहटकै देवाही बनाही नगरपालिका१० का नन्दन दासको उपचार भइरहेको सशस्त्र प्रहरी बलका सहप्रवक्ता थापाले जानकारी दिए।"
"जुवा खेल्ने क्रममा विवाद हुँदा एकजनाको हत्या, दुई पक्राउ","सिन्धुली : सिन्धुलीमा जुवा खेल्ने क्रममा लेनदेनको विषयमा विवाद हुँदा एकजना युवकको हत्या भएको छ । जिल्लाको घ्याङलेख गाउँपालिकाको हायुटारबाट रामपुर जाने बाटोमा रहेको मिलनचोकमा जुवाको खालमा लेनदेनको विषयमा विवाद हुँदा घ्याङलेख गाउँपालिका २ चालिसेवगरका ३० वर्षीय टिकाबहादुर बुढाथोकीको हत्या गरिएको हो । सापटी दिएको पैसा मागेको विषयमा विवाद हुँदा घ्याङलेख गाउँपालिका २ का ३० वर्षीय आशमान वाईवा र ३८ वर्षीय भुण्टे भनिने ज्ञानबहादुर वाइवालगायतले चिर्पटले हानेर बुढाथोकीको हत्या गरेको जिल्ला प्रहरी कार्यालय सिन्धुलीका प्रमुख गोविन्दराज काफ्लेले जानकारी दिए । आशमान वाइवा र ज्ञानबहादुर वाइवाको समूहको चिर्पट प्रहारबाट गम्भीर घाइते भएका बुढाथोकीलाई इलाका प्रहरी कार्यालय वस्तीपुरको टोलीले राति नै घटनास्थलबाट उद्धार गरी उपचारका लागि वस्तीपुर स्वास्थ्य चौकी लगेकोमा त्यहाँ उपचार हुन नसकेपछि सिन्धुली अस्पताल पठाइएको थियो। उपचारका क्रममा निधन भएको हो,काफ्लले भने । उनको पेट,खुट्टा,दायाँ गालाको कञ्चटमा चोट लागेको र नाकबाट रगत बगेको अवस्थामा प्रहरीले उद्धार गरी अस्पताल लगेको थियो । घटनामा संलग्न आशमान र ज्ञानबहादुरलाई घ्याङलेख गाउँपालिका २ को पञ्चसिंह वाइवाको घरमा लुकेको अवस्थामा पक्राउ गरिएको प्रहरीले जनाएको छ । घटनामा संलग्न रहेको आशंकामा अन्य केहि व्यक्तिलाई समेत पक्राउ गरी अनुसन्धानको दायरामा ल्याइएको जिल्ला प्रहरी कार्यालय सिन्धुलीले जनाएको छ ।"

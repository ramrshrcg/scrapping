शीर्षक,विवरण
दुर्गमको पीडा : मुख्यमन्त्री र मन्त्रीलाई भेटेर सीटी स्क्यान मेसिनको माग,"विराटनगर : संखुवासभाबाट आएको सर्वदलीय टोलीले कोशी प्रदेशका मुख्यमन्त्री र मन्त्रीलाई भेटेर जिल्ला अस्पताल खाँदबारीका लागि सीटी स्क्यान मेसिन तत्काल उपलब्ध गराइदिन माग गरेको छ। मेसिन खरिद प्रक्रिया अघि बढाइदिनुपर्ने माग गर्दै दुर्गम पहाडी जिल्ला संखुवासभाबाट सर्वदलीय टोली शुक्रबार कोशी प्रदेशको राजधानी विराटनगर आएको हो। प्रदेश सरकारले जिल्ला अस्पताल खाँदबारीका लागि सीटी स्क्यान मेसिन खरिद गर्न चालु आर्थिक वर्ष २०८१०८२ मा ७ करोड रुपैयाँ विनियोजन गरेको छ। तर, हालसम्म खरिद प्रक्रिया अघि बढेको छैन। काम अघि बढाउनलाई दबाब दिनका लागि संखुवासभाली १ दिन लगाएर विराटनगर आइपुगेका हुन्। उनीहरूले प्रदेशका स्वास्थ्यमन्त्री भूपेन्द्र राई र मुख्यमन्त्री हिक्मतकुमार कार्कीलाई भेटेर समस्या सुनाएका छन्। तत्काल मेसिन खरिद प्रक्रिया अघि बढाइदिन आग्रह गरेका छन्। जिल्ला समन्वय समिति (जिसस) संखुवासभाका प्रमुख सुमन शाक्य, संविधानसभा सदस्य एवं पूर्वप्रदेशसभा सदस्यसमेत रहेका नेकपा (माओवादी केन्द्र)का नेता पूर्णप्रसाद राई, सभापोखरी गाउँपालिका उपाध्यक्ष लक्ष्मी चापागाईं, नेपाली कांग्रेसका पूर्वजिल्ला सभापति दिपनकुमार श्रेष्ठ, नेकपा (एमाले) खाँदबारी नगर कमिटीका पूर्वअध्यक्ष एवं पार्टीका सचिवालय सदस्य किरणकुमार शाक्यलगायत विराटनगर आएका छन्। टोलीमा राष्ट्रिय स्वतन्त्र पार्टी (रास्वपा)का संखुवासभा सभापति भक्तनारायण श्रेष्ठ, जनता समाजवादी पार्टी (जसपा) नेपालका जिल्ला अध्यक्ष सीताराम तिम्सिना, राष्ट्रिय प्रजातन्त्र पार्टी (राप्रपा)को राष्ट्रिय प्रजातान्त्रिक युवा संघका जिल्ला अध्यक्ष मुकेशराज दाहाल, नेकपा (एकीकृत समाजवादी) पार्टीका सचिवालय सदस्य हेमराज निरौला, जिल्ला समन्वय समितिको सचिवालय सदस्य प्रकाश श्रेष्ठलगायत छन्। टोलीलाई संखुवासभाबाट निर्वाचित प्रदेशसभा सदस्यहरू सत्तारुढ नेकपा (एमाले)का विदुरकुमार लिङ्थेप र नेकपा (माओवादी केन्द्र)का राजेन्द्रकुमार कार्कीले साथ दिएका थिए। लिङ्थेप एमालेको प्रदेश संसदीय दलका प्रमुख सचेतक र कार्की प्रदेशकै पूर्वस्वास्थ्य मन्त्री हुन्। कार्की नै स्वास्थ्यमन्त्री भएका बेला मेसिन खरिदका लागि बजेट विनियोजन भएको थियो। प्रदेश सरकारले बजेट छुट्याएको भए पनि कार्यान्वयन गर्न ढिलाइ गरेका कारण दबाब दिन विराटनगर आउनु परेको जिसस प्रमुख शाक्यले बताए। उनका अनुसार जिल्ला अस्पताल खाँदबारीमा ११ औं तहका मेडिकल सुपरिटेन्डेन्ट छैनन्। ९ औं तहका मेडिकल सुपरिटेन्डेन्टले खरिद प्रक्रिया अघि बढाउन नमिल्ने भएका कारण स्वीकृतिका लागि मंसिर १८ गते स्वास्थ्य मन्त्रालयलाई पत्र पठाइएको जानकारी शाक्यले दिए। तर, स्वास्थ्य मन्त्रालयले अहिलेसम्म स्वीकृति नदिएको र खरिदको प्रक्रियासमेत अघि नबढाएको उनले बताए। अस्पताल विकास समितिका अध्यक्षसमेत रहेका शाक्यका अनुसार मेसिन चलाउने जनशक्तिको अभाव देखाउँदै खरिद अघि नबढाइएका कारण बजेट फ्रिज भएर जाने जोखिम छ। गत आर्थिक वर्षमा मेसिनकै लागि आएको ३ करोड रूपैयाँ मेसिन खरिद गर्न अपुग भएकाले फ्रिज भएको जानकारी उनले दिए। उनका अनुसार मेसिनका लागि संखुवासभालीले सामाजिक सञ्जालमार्फत व्यापक दबाब दिइरहेका छन्। खाँदबारी अस्पतालले संखुवासभासहित भोजपुर, धनकुटा र तेह्रथुमसम्मका बासिन्दालाई समेत सेवा दिइरहेको उनको भनाइ छ। सीटी स्क्यानकै लागि दैनिक १० जनासम्म बिरामीलाई सुविधा सम्पन्न अस्पतालमा रेफर गर्नुपर्ने अवस्था रहेको उनी बताउँछन्। दक्ष जनशक्ति अस्पतालले व्यवस्थापन गर्छ। तर, मेसिन खरिद प्रक्रिया अघि बढाइदिनु पयो। दुर्गम पहाडमा सीटी स्क्यान सेवा नहुँदा सर्वसाधारणले धेरै दुःख पाउनुपर्ने अवस्था छ। सुविधा सम्पन्न अस्पताल पुग्दा गाडी भाडामा मात्रै ३० हजार रूपैयाँभन्दा बढी खर्च हुन्छ। उपचारमा अरु पैसा लाग्छ। जिल्लाबाटै सेवा सञ्चालन गर्न सकेमा सीटी स्क्यानका लागि सर्वसाधारणले ठूलो धनराशि खर्च गर्नुपर्ने अवस्थाको अन्त्य हुन्थ्यो, मुख्यमन्त्री र मन्त्रीसँगको भेटमा शाक्यले भने। कांग्रेसका पूर्वसभापति श्रेष्ठले आर्थिक अभावका कारण सर्वसाधारणले सहज उपचार पाउने वातावरण नबनेको बताए। उपचार साह्रै महँगो भयो। जिल्लामै सेवा उपलब्ध भइदिए ठूलो राहत पुग्ने थियो, उनले भने। श्रेष्ठका अनुसार अस्पताल सेवा सुदृढीकरण तथा विस्तार कार्यक्रमअन्तर्गत मेसिन खरिद शीर्षकमा खरिद प्रक्रिया अघि बढाउन तयार गरिएको लागत अनुमान र प्रविधिक स्पेसिफिकेसन प्रमाणीकरणका लागि यसअघि नै मन्त्रालयमा पठाइएको थियो। सभापोखरी गाउँपालिका उपाध्यक्ष चापागाईंका अनुसार प्रदेश सरकारले स्थानीय तहका आधारभूत अस्पतालका लागि पनि एक्सरे मेसिन खरिदको प्रक्रिया अघि बढाएको छैन। सभाखोलाको बाह्रबिसेमा मोटरेबल पुल निर्माणका लागि बजेट छुट्याउने काम हुन्छ। तर, स्रोत सुनिश्चित नभएको भनेर टेण्डर आह्वान गरिँदैन। काम अघि बढाइँदैन। योजनालाई बहुवर्षीय बनाएर तत्काल टेण्डर खोल्नुपर्छ, उनले भनिन्। पूर्वस्वास्थ्य मन्त्रीसमेत रहेका प्रदेश सांसद कार्कीले मेसिन खरिदमा प्रक्रियागत हिसाबले ढिला भइरहेको बताए। यो विषयमा पटकपटक कुरा राखिसकिएको बताउँदै कार्कीले अत्याधुनिक मेसिन खरिद गरेर चाँडो पठाउनुपर्ने माग राखेका छन्। मेसिन क्वालिटीको जाओस्। छिटो जाओस्, उनले भने। स्वास्थ्य मन्त्री राईले मेसिन खरिदलाई प्रक्रियामा लैजान प्रदेश सरकार तयार रहे पनि केही समस्याका कारण सम्भव नभइरहेको बताए। मन्त्रालयभित्र केही समस्या रहेको र त्यसलाई व्यवस्थित बनाउन समय लागेकाले अहिले काम अघि नबढेको उनले स्पष्ट पारे। मन्त्रालयको खरिद प्रक्रिया अहिले ठप्प छ। केही समस्याहरू देखिएका छन्। त्यसलाई समाधान गरेर चाँडो काम अघि बढाउने पक्षमा हामी छौं, मन्त्री राईले भने। अर्कोतर्फ मेसिन खरिद गरिए पनि जनशक्ति व्यवस्थापनमा समस्या हुने उनको भनाइ छ। एक्सरे गर्ने मान्छे त तपाईंहरूले व्यवस्थापन गर्नुहोला। तर, रिपोर्ट निस्किएर रोग पत्ता लागिसकेपछि उपचार गर्ने जनशक्ति पनि चाहिन्छ, राई भन्छन्, रोग पत्ता लागेपछि रेफर नै गर्नुपर्ने अवस्था आयो भने मेसिन खरिद गरेको कुनै अर्थ हुँदैन। सरकारबाट पनि दक्ष जनशक्तिको खोजी हुँदै छ। जनशक्तिको व्यवस्थापनसहित मेसिन खरिद प्रक्रिया अघि बढाउने तयारी रहेको उनले बताए। स्रोत सुनिश्चित भएर टेण्डर प्रक्रियामा गइसकेपछि काम अघि बढ्ने र त्यसको जिम्मा प्रदेश सरकारले लिने मन्त्री राईको भनाइ छ। मन्त्रालयको खरिद प्रक्रियालाई व्यवस्थित बनाइसकेपछि काम अघि बढ्नेमा ढुक्क हुन उनले आग्रह गरे। स्वास्थ्य क्षेत्रमा धेरै समस्या छन्। अस्पतालहरूमा विज्ञ डाक्टर दिन सकिएको छैन। समाधानका लागि उपायको खोजी गरिरहेका छौं। अर्कोतर्फ मेसिन दिनुपर्ने माग लिएर तपाईंहरू यहाँसम्म आउनु परेकोमा माफी माग्छु, मन्त्री राईले भने। मुख्यमन्त्री कार्कीले पनि सीटी स्क्यान मेसिन खरिदमा आफूले सहजीकरण गरिदिने प्रतिबद्धता जनाएका छन्। बजेट विनियोजन भएपछि खरिद प्रक्रिया अघि बढाउने जिम्मा सम्बन्धित मन्त्रालयकै हुने जानकारी उनले दिए।"
राष्ट्रपति रनिङ शिल्डको उपाधि चिल्ड्रेन लाइफलाई,"बागलुङ : बागलुङ नगरपालिका स्तरीय सातौं राष्ट्रपति रनिङ शिल्ड प्रतियोगिताको उपाधि चिल्ड्रेन लाइफ इङ्लिस बोर्डिङ स्कुलले जितेको छ। बिहीबार सम्पन्न प्रतियोगितामा १५ स्वर्ण पदक सहित ५७ पदक जित्दै चिल्ड्रेन लाइफले उपाधि चुमेको हो। चिल्ड्रेन लाइफले २३ रजत र १९ कास्य पदक जित्यो। ११ स्वर्ण, ६ रजत र ११ कास्य पदक जितेको अमर आदर्श आवासीय माध्यमिक विद्यालय दोस्रो भएको छ। अमर आदर्श साविक विजेता समेत हो। यस्तै १० स्वर्ण, १ रजत र ३ कास्य पदक जितेको गणेश माध्यमिक विद्यालय तेस्रो भएको छ। प्रतियोगितामा सबैभन्दा आकर्षक मानिने भलिबल तर्फ छात्र भलिबलमा विद्यामन्दिर माध्यमिक विद्यालयले स्वर्ण पदक जित्यो। फाइनल खेलमा विद्यामन्दिरले धवलागिरि विरेन्द्र माध्यमिक विद्यालयलाई २५११, २५२०, १९२५ र १५११ को सेटमा पराजित गरेको हो। यस्तै चिल्ड्रेन लाइफले सिगाना माविलाई २५२० र २५२३ को सेटमा पराजित गर्दै कास्य पदक जित्यो। छात्रा तर्फको भलिबलमा धवलागिरि विरेन्द्र माविले स्वर्ण पदक जितेको छ। कबड्डी प्रतियोगितामा छात्र र छात्रा दुवैमा कालिका कन्या माध्यमिक विद्यालयले स्वर्ण पदक प्राप्त गरेको छ। कुल ५६ स्वर्ण पदकका लागि भएको प्रतियोगितामा नगरपालिका भित्रका सामुदायिक र संस्थागत ५३ वटा विद्यालयका विद्यार्थीहरूले सहभागिता जनाएका थिए। नगरपालिका स्तरीय प्रतियोगिताको विभिन्न खेलमा सहभागी विद्यार्थीबाट उत्कृष्ट खेलाडी छनोट गरेर जिल्ला स्तरीय प्रतियोगितामा सहभागी गराइने छ।"
नाबालिकामाथि जबरजस्ती करणी प्रयास गरेको आरोपमा दुई युवक पक्राउ,बझाङ : बझाङको तल्कोट गाउँपालिका२ मा एक नाबालिकामाथि जबरजस्ती करणीको प्रयास गरेको आरोपमा दुई जना पक्राउ परेका छन्। पीडित ८ वर्षीया बालिकाका परिवारजनले आरोपित विरुद्ध आज जिल्ला प्रहरी कार्यालय बझाङमा उजुरी दिएका हुन्। बिहीबार राति करिब ९ बजे बालिकालाई उनकै घरबाहिर आँगन छेउमा जबरजस्ती करणीको प्रयास भएको थियो। घटनामा संलग्न रहेको आरोपमा सोही ठाउँका करिब १८ वर्षीय पारस बोहरा र सानु बोहरालाई प्रहरीले नियन्त्रणमा लिएको छ। जिल्ला प्रहरी कार्यालय बझाङका सूचना अधिकारी लोकेन्द्रसिंह ठगुन्नाका अनुसार पीडित परिवारले शुक्रबार बेलुका साढे ५ बजे लिखित उजुरी दिएपछि अनुसन्धान अघि बढाइएको छ। यस विषयमा विस्तृत अनुसन्धान जारी रहेको र कानुनी प्रक्रिया अघि बढाइने कार्यालयले जनाएको छ।
त्रिशूली अस्पतालमा विशेष सेवा सञ्चालन,"नुवाकोट : बिरामीहरूको सुविधाका लागि नुवाकोटको त्रिशूली अस्पतालमा विशेष सेवा सञ्चालन गरिएको छ। यसबाट बिरामीहरू लाभान्वित भएका छन्। अस्पतालमा बिरामीले रिपोर्ट आफैं प्रिन्ट गर्ने सकिने उपकरण जडान गरिएको छ। विदुर नपा ९ कोलोनीमा रहेको त्रिशूली अस्पतालमा बिरामीले आफ्नो रिपोर्ट आफैं प्रिन्ट गरी लिन सक्ने व्यवस्था गरिएको हो। बिरामीले प्रयोगशालाको बिलमा भएको बारकोड मेसिनमा राखेर रिपोर्ट हेर्न र प्रिन्ट गर्न सकिने भएको छ। अस्पतालका निर्देशक डा राजेन्द्र लामाका अनुसार उक्त सुविधाले प्रयोगशाला रिपोर्ट लिने ठाउँमा बिरामीको चाप घट्ने र बिरामीको समयको बचत हुने छ। अस्पतालमा सामाजिक इकाई सेवाबाट प्राप्त गरेका बिरामीको पूर्ण विवरण र दैनिक रूपमा सेवाग्राहीको तथ्यांक डिजिटल बोर्डमा हेर्न सकिने व्यवस्था गरिएको उनले जानकारी दिए। विशेष शल्यक्रिया सेवा समेत उपलब्ध भइरहेकाले बिरामीलाई काठमाडौं जानुपर्ने बाध्यताको अन्त्य र आर्थिक रुपमा समेत सहुलियत हुने अस्पतालका निर्देशक डालामाको भनाइ छ। हाल बारकोड नम्बर राखी रिपोर्ट प्रिन्ट गर्न मिल्ने मेसिनबाट बिरामीले प्रयोग गर्न सक्ने त्रिशूली अस्पताल व्यवस्थापन तथा सञ्चालन समितिका अध्यक्ष उपेन्द्र बुढाथोकीले बताए। अस्पतालबाट प्रदान गरिने सेवाहरूमा प्रभावकारी र गुणस्तरीय बनाउने उद्देश्यले विस्तारित अस्पताल फार्मेसी र ल्याब रिपोर्ट अटो प्रिन्टर मेसिनको प्रमुख अतिथि विदुर नगरपालिका मेयर राजन श्रेष्ठले गरेका हुन्। उनले यसबाट बिरामीहरूलाई उपचारमा सहज हुनुका साथै आधुनिकताका कारण निकै सुविधा पुगेको बताए। कार्यक्रममा प्रमुख जिल्ला अधिकारी रामकृष्ण अधिकारी, बागमती प्रदेश सीटीइभीटीका निर्देशक डा शान्ति लामा लगायतले प्रभावकारी रुपमा स्वास्थ्य सेवा प्रदान गर्न अस्पताल सक्षम हुँदै गएको बताए। तीन तल्ले आधुनिक पक्की भवनमार्फत त्रिशूली अस्पतालले बिरामीहरूलाई सेवा प्रदान आइरहेको छ। त्रिशूली अस्पतालमा नुवाकोट, रसुवा र धादिङको उत्तरी भेगबाट सर्वसाधारण उपचारका लागि आउने गरेकोमा आकस्मिक रुपमा दैनिक एक सय तथा बहिरंगतर्फ तीन सय जनाले उपचार सेवा लिँदै आएका छन्।"
"नेपाली सडकमा देखियो निसान म्याग्नाइट फेसलिफ्ट, केही दिनमै लन्च हुने","काठमाडौं : नेपाली बजारमा कुनै समय निकै नै चर्चित बनेको निसान म्याग्नाइटको फेसलिफ्ट संस्करण नेपाल भित्रिएको छ। नेपालका लागि निसानको आधिकारिक वितरक पायोनियर मोटोकर्पले निसान म्याग्नाइट फेसलिफ्ट उपलब्ध गराउने चर्चा चलिरहेको समयमा यो देखिएको हो। पायोनियर मोटोकर्पले यसको लन्चिङ समय बारेमा आधिकारिक जानकारी दिएको छैन। यद्यपि हाल यसको परीक्षण चलिरहेको र यही फेब्रुअरी महिना भित्रै लन्च हुने अनुमान गर्न सकिन्छ। नेपाली सडकमा पहिले पनि प्रशस्तै निसान म्याग्नाइट उपलब्ध छन्। अब अझै सुधारिएको भर्सनको रुपमा यसको फेसलिफ्ट भर्सन आइपुगेको हो। यसको ग्रिल र क्रोम वरिपरि पुन: डिजाइन गरिएको फ्रन्ट बम्पर र एलईडी टेल लाइट समावेश गरिएको छ। यसका साथै यसमा १६ इन्चको ड्युअल टोन अलोय ह्विल नयाँ डिजाइनको छ भने फ्रन्ट फग ल्याम्प पनि नयाँ डिजाइनको छ। यसको इन्टेरियरमा धेरै परिवर्तन गरिएको छ। यसको ड्यासबोर्ड, डोर प्याड र सेन्टर कन्सोल वरपर नयाँ ब्लाक र ओरेन्ज रङको थिम दिइएको छ। यसको ड्यासबोर्ड लेआउट, एसी भेन्ट्सको डिजाइन र स्टेयरिङ ह्विल प्रिफेसलिफ्ट मोडलभन्दा एकदमै भिन्न छ। यसमा ८ इन्चको टचस्क्रिन, ७ इन्चको डिजिटल ड्राइभर डिस्प्ले, ४ रङको एम्बियन्ट लाइटिङ र वायरलेस फोन चार्जर जस्ता फिचर समावेश छ। सेफ्टीका लागि यसमा ६ वटा एयरब्याग, टायर प्रेसर मोनिटरिङ सिस्टम, अटो डिमिङ आईआरभीएम र ३६० डिग्री क्यामेरालगायत अन्य फिचर उपलब्ध गराइएको छ। यसमा १ लिटर नेचुरल्ली एस्पिरटेड पेट्रोल र १ लिटर टर्बो पेट्रोल इन्जिन विकल्प छ। यसको १ लिटर नेचुरल्ली एस्पिरेटेड पेट्रोल इन्जिनले ७२ पीएस पावर र ९६ एनएम टर्क जेनेरेट गर्छ। योसँगै १ लिटर टर्बो पेट्रोल इन्जिनले १०० पीएस पावर र १६० एनएम टर्क जेनेरेट गर्छ। नेपाली बजारमा उपलब्ध हुने भेरिएन्टको बारेमा समेत कम्पनीले हाल जानकारी सार्वजनिक गरेको छैन। यसको मूल्य समेत पछि सार्वजनिक हुनेछ।"
नेपालमा चाँडै आउँदैछ सबैभन्दा बलियो स्मार्टफोन अनर एक्स९सी फाइफजी,"काठमाडौं : अनर एक्स९बी फाइफजी को सफलतापछि, सेलट्रोन नेपालले नेपालकै सबैभन्दा बलियो स्मार्टफोन अनर एक्स९सी फाइफजी ल्याउन लागेको छ। अनर एक्स९बी फाइफजी आफ्नो सेगमेन्टमा अब्बल सावित भएको थियो, जसमा ५८०० एमएएचको दीर्घकालीन ब्याट्री, ३६०डिग्री एण्टीड्रप सुरक्षा, १०८एमपी को क्लियर क्यामेरा, आकर्षक डिजाइन र दमदार परफर्मेन्स थियो। ६७८ इञ्चको घुमाउरो एमोलेड डिस्प्ले, १२० एचजेड रिफ्रेश रेट र १२००निट ब्राइटनेसले प्रयोगकर्तालाई उत्कृष्ट अनुभव दिएको थियो। अब अनरले अझ मजबुत अपग्रेडसहित नयाँ भेरियन्ट अनर एक्स९सी फाइफजी बजारमा ल्याउन लागेको छ। जसमा मजबुती, ब्याट्री, क्यामेरा, प्रयोगकर्ता अनुभव र थप धेरै सुधार गरिएको छ।"
एक जनाको ज्यान जानेगरी सुधार गृहमा यसरी भएको थियो कुटपिट (भिडियो),"रौतहट : बाराको कलैयास्थित नव जन्म पुनःस्थापना केन्द्रमा कुटपिट हुँदा एक जनाको मृत्यु भएको छ। केन्द्रमा रहेका कलैया९ का ३७ वर्षीय धीरेन्द्र भन्ने प्रदीपप्रसाद मण्डलको बिहीबार मध्यरातमा कुटपिटबाट मृत्यु भएको प्रहरी उपरीक्षक सन्तोष तामाङले बताए। मण्डल १५ दिनअघि केन्द्रमा भर्ना भएका थिए। कलैया उपमहानगरपालिका१ बैंक रोडमा रहेको नवजन्म पुनःस्थापना केन्द्रमा मण्डल १५ दिनदेखि भर्ना रहेका थिए। मण्डल र त्यहाँ रहेका अन्य व्यक्तिहरूबीच भएको विवाद कुटपिटमा परिणत भएको प्रहरीले जनाएको छ। घाइते भएका मण्डललाई उपचारको लागि प्रादेशिक अस्पताल कलैयामा लगिएको थियो। उपचारको क्रममा उनको मृत्यु भएको थियो। प्रहरीले घटनाको अनुसन्धानको क्रममा ९ जनालाई पक्राउ गरेको छ। प्रहरीले कलैया३ का १९ वर्षीय सर्फराज मन्सुरी, कलैया४ का २२ वर्षीय निरज सरार्फ, कलैया६ का २० वर्षीय राहुल भन्ने महम्मद आशु मिँया शेखलाई नियन्त्रणमा लिएको हो। त्यस्तै २४ वर्षीय अरुण सरार्फ, २२ वर्षीय साहिल अली, २१ वर्षीय प्रमेश्वर साह, सुरज शेख, २९ वर्षीय तमन्ना अली र १९ वर्षीय सागर गुप्तालाई अनुसन्धानका लागि पक्राउ गरिएको प्रहरीले जानकारी दिएको छ।"
"ट्रम्प र मोदीबीच भेटवार्ता, लडाकु विमान खरिद गर्नेदेखि चीनपाकिस्तान सीमा विवादसम्म चर्चा","काठमाडौं : अमेरिकी राष्ट्रपति डोनाल्ड ट्रम्प र भारतीय प्रधानमन्त्री नरेन्द्र मोदीबीच भेटवार्ता भएको छ। वासिङ्टनमा भएको भेटमा उनीहरूबीच द्विपक्षीय हित, चीन, पाकिस्तानबीचको सीमा विवाद, आतंकवादलगायतका विषयमा छलफल भएको एजेन्सीहरूले उल्लेख गरेका छन्। भेटवार्तापछि संयुक्त वक्तव्य जारी गर्दै अमेरिकाभारतले विश्वमा देखिएको आतंकवादविरुद्ध कडा प्रतिकार गर्ने बताएको छ। आतंकवादले विश्व नै प्रभावित भइरहेको भन्दै कुनै पनि देशले आतंकवादलाई प्रोत्साहन गर्न नहुने वक्तव्यमा भनिएको छ। पाकिस्तानलाई पनि आफ्नो जमिनमा आतंकवादका लागि प्रयोगमा आउन नदिन चेतावनी दिइएको छ। दुवै देशले अलकायदा, आइएसआइएस, जैशएमोहम्मद र लश्करएतैयबाजस्ता संगठनविरुद्ध बलियो भएर उत्रिनुपर्ने आवश्यकता औंल्याएको छ। त्यस्तै ट्रम्प र मोदीबीच दुई देशबीच व्यापारका विषयमा पनि छलफल भयो। भारतको व्यापार घाटा कम गर्नका लागि अमेरिकाबाट एफ३५ लडाकु विमानसहित तेल, ग्यास र सैन्य सामग्री खरिद गर्ने विषयमा पनि उनीहरूबीच सहमति भएको बीबीसीले जनाएको छ। संयुक्त वक्तव्यमा यी विषय नसमेटिए पनि भारतीय विदेश सचिव विक्रम मिसरीले उक्त विषयको खुलासा गरेका हुन्। भारतमाथि लगाइने करका विषयमा पनि ट्रम्पले छलफल गरेका थिए। उनले अन्य मुलुकमा लगाउने अनुपातमै भारतमाथि पनि कर लगाउने जानकारी दिएको एजेन्सीहरूले बताएका छन्। त्यस्तै मुम्बई आक्रमणका आरोपी भनिएका तहव्वुर राणालाई भारत सुपुर्दगी गर्न अमेरिका तयार भएको हो। अमेरिकी जेलमा रहेका उनलाई भारत ल्याउने प्रयास गरिएको थियो।"
गोरखाको धार्चेमा मकै बिहेको सिजन सुरु,"गोरखा : प्रमुख खेतीका रूपमा मकै खेती गरिने धार्चे गाउँपालिकामा धुमधामले मकै बिहेको सिजन सुरु भएको छ। शुक्रबार वडा नम्बर ४ लाप्राकमा धुमधामले मकै बिहे गरिएको छ। बारीमा रोप्नुअघि मकै बिहे गर्ने परम्पराअनुसार शुक्रबार धुमधामले मकै बिहे गरिएको वडाअध्यक्ष किसान गुरुङले बताए। उनका अनुसार बिहान ८ बजेदेखि मकै बिहे सुरु गरिएको थियो। धार्चे ५ सिङ्लामा गत बुधबार मकै बिहे गरिएको छ भने गुम्दामा शनिबार आयोजना गरिने सिङ्लाका राज गुरुङको भनाइ छ। बाजागाजा, नाचगानसहित घाटु कन्या र कुमारलाई डोलीमा बोकेर दिनभर गाउँ र आसपासको बारी परिक्रमा गरेपछि जन्ती गाउँमा पुगेर भुटेको मकैको भोज भतेर खाने प्रचलन रहेको स्थानीय मणिकाम देवी माविका प्रधानाध्यापक धनबहादुर गुरुङले जानकारी दिए। गोरखाको धार्चे गाउँपालिका सबै गाउँमा मकै बिहे पुर्खादेखि चलेको चलन हो। मकै बिहे नगरी बारीमा रोप्नु हुन्न भन्ने धार्मिक, सांस्कृतिक मान्यता रहेको स्थानीयको भनाइ छ। मकैको बिहे गरेपछि बल्ल बारीमा रोप्न सुरु हुन्छ, स्थानीय मार्सिङ गुरुङले भने, यसपालि पानी पर्न ढिला भयो। हिजो पानी पर्यो। अब दोस्रो हप्ताबाट मकै रोप्न सुरु हुन्छ। उनका अनुसार शुक्रबार लाप्राकका गाउँले सबै उर्लिएर धुमधामका साथ मकै बिहे गरेका छन्। गाउँले सबै मकैको जन्ती गए, नाचगान गरे, मकैको भोज भतेर खाएर रमाए। उत्तरी गोरखाको धार्चे गाउँपालिका भित्रका लाप्राक, गुम्दा, सिङ्ला, उहिया, खोर्ला, लप्सीबोट, यमगाउँ, खानीगाउँ, लापु लगायतका गाउँमा परापूर्व कालदेखि मकै विवाह गर्ने चलन छ। अरू गाउँमा अनुकूलको लगन पारेर मकै बिहे सम्पन्न गर्दैछन्। बोन धर्मावलम्बी प्रकृति पूजक यहाँका किसानहरू मकैको उब्जनी राम्रो होओस्, असिना पानीले बाली नष्ट नगरोस्, गाउँमा रोग नफैलियोस् भन्ने कामनासहित मकैको बिहे गर्ने गर्छन्। जैसीले निकालेको साइतअनुसार विवाहको अघिल्लो दिन शनिबार मकैको घोगा जमिनमा गाड्ने र त्यस बेलादेखि गाउँमा बाजागाजा बजाउन नहुने चलन छ। आज बिहान आठ बजे मकैको बिउ माटोबाट निकालेपछि बाजा खुल्यो अनि नाचगान गर्दै जन्ती निस्कियो, वडाध्यक्ष गुरुङले भने, गाउँभन्दा केही पर जंगलमा छाप्रो बनाएर घाटु कन्यालाई लुकाएर राखिन्छ। अनि जन्ती त्यहाँ पुगेर कन्या र कुमारलाई डोलीमा बोक्दै ढ्यांग्रो, मादल र झ्याली लगायतका बाजागाजासहित नाचगान गर्दै गाउँमा फर्किन्छौँ। जन्तीले ती कन्यालाई लिएर पुनः बाजागाजासहित लाप्राक गाउँको परिक्रमा गर्छन्। जन्ती जाँदा आफ्नो घरबाट लगेको एकएक घोगा मकै एकै ठाउँमा थुप्रो लगाइन्छ। त्यो मकैलाई सुनपानी, गोबर र तीतेपातीले चोख्याउने चलन छ। यही मकैलाई अरू बिउमा मिसाएर गाउँका सबै किसानले बारीमा मकै रोपिने लाप्राकका बिसबहादुर गुरुङको भनाइ छ। बेलुका फेरि ठूलो आँगनमा पुगी नाचगान गरी भुटेको मकैको भोज खाएपछि साँझ घाटु नाचसँगै मकै बिहे समापन हुने गुरुङ बताउँछन्। यो एउटा प्राकृतिक पूजा हो, बर्सेनि माघ १५ गतेदेखि फागुन १५ गतेसम्ममा लगन जुराएर मकै बिहे गर्ने चलन छ, गुरुङले भने।"
प्रणय दिवसमा वृद्धवृद्धासँग माया साटासाट,"काठमाडौं : प्रणय दिवसका दिन शुक्रबार धेरै युवायुवती आफ्ना प्रेमी जोडीसँग रमाए। कतिपयले आजकै दिन प्रेम प्रस्ताव पनि राखे। तर केही युवाहरूको समूहले भने फरक शैलीमा प्रेम दिवस मनाएको छ। लियो क्लब अफ काठमाडौं निर्वणामा आवद्ध युवाहरूको समूहले राजधानीको पशुपतिस्थित वृद्धाश्रममा वृद्धवृद्धाको सेवा गरेको हो। लियो क्लब अप काठमाडौंका सदस्यहरूले वृद्धवृद्धाको हेरचाह गरेर माया साटासाट गरेका हुन्। लियो क्लब अफ काठमाडौं निर्वणाको आयोजनामा वृद्धवृद्धालाई राखिँदै आएको आश्रममा सरसफाइ पनि गरिएको छ। यसैगरी युवाहरूले वृद्धहरूको दाह्रीकपाल काटेर उनीहरूलाई नुहाइदिएका छन्। कार्यक्रमका संयोजक राजन खनालले प्रणय दिवसमा फूल साटासाट गर्ने, डेटिङ जाने, डिस्को र क्याफेमा रमाउनुको सट्टा सामाजिक भावले वृद्धवृद्धाको सेवा गरिएको जानकारी दिए। उनीहरूले यो कार्यक्रमा ८ वर्षदेखि निरन्तर गरिरहेका छन्।"
भक्तपुरमा गाडीको ठक्करबाट पैदलयात्रीको मृत्यु,भक्तपुर : भक्तपुरमा गाडीको ठक्करबाट पैदलयात्रीको मृत्यु भएको छ। मृत्यु हुनेमा चाँगुनारायण नगरपालिका५ पिखेलका ७२ वर्षीया केकई मग्रराती मगर रहेकी छन्। चाँगुनारायण नगरपालिका३ कोल्पाकोट ओरालोस्थित सडकमा व्यासीबाट झौखेलतर्फ जाँदै गरेको प्रदेश ३०१००३ क ४६३७ नम्बरको गाडीको ठक्करबाट उनी गम्भीर घाइते भएकी थिइन्। उनको काठमाडौं मेडिकल अस्पताल दुवाकोटमा उपचारका क्रममा शुक्रबार दिउँसो मृत्यु भएको हो। गाडी चालकलाई प्रहरीले नियन्त्रणमा लिएको छ।
"कांग्रेस एमालेको ध्यान संविधान संशोधनमा होइन,उल्ट्याउनमा केन्द्रित छ : प्रचण्ड","दोलखा : नेकपा माओवादी केन्द्रका अध्यक्ष पुष्पकमल दाहाल प्रचण्डले कांग्रेस एमालेको नेतृत्व संविधान संशोधन गर्नेमा नभइ संविधान च्यातेर जनताका अधिकार उल्ट्याउनमा केन्द्रित रहेको बताएका छन्। ३० औं जनयुद्ध दिवस तथा माओवादी केन्द्र जिरी नगरपालिका दोलखाको तेस्रो अधिवेशन उद्घाटन समारोहलाई सम्बोधन गर्दै उनले यस्तो धारणा राखेका हुन्। 'एमाले नेतृत्व र कांग्रेसका एकथरिले संविधानको प्रस्तावना र धारा उपधारामा माओवादी नै माओवादी देख्ने गरेका छन्'अध्यक्ष प्रचण्डले भने,महिला, दलित, जनजाति, मधेशी, मुश्लिम, थारु आदि उत्पीडित समुदाय र क्षेत्रले पाएको अधिकार बढी भएको ठानेका छन्।त्यसैले उनीहरू संविधान संशोधन होइन, कुनै पनि बहाना गरेर यो संविधान उल्ट्याउन चाहन्छन् । दुईदुई पटक संविधान मिचेर संसद विघटन गरेको घटना यसकै उपज रहेको स्मरण गराउँदै उनले अहिले पनि यो प्रवृत्ति र प्रयास नरोकिएको बताए । मलाई सरकारबाट हटाउँदा संविधान संशोधनलाई मुख्य एजेण्डाको रुपमा अघि सारिएको थियो तर अहिले आएर प्रधानमन्त्रीले नै २०८७ मा मात्रै संविधान संशोधन हुने भन्न थालेका छन्,'अध्यक्ष प्रचण्डले भने,'यसबाट उनीहरू संविधान संशोधनमा इमान्दार छैनन् भन्ने देखिन्छ । विगतमा संसद विघटन गर्दा लाखौं जनतालाई सडकमा ल्याएर संघर्ष गरेपछि संविधान मिच्ने प्रयास असफल भएको उल्लेख गर्दै उनले भने,अहिले उनीहरूले चारैतिर घेरा हालेर संविधान च्यात्ने र जनताले पाएको अधिकार खोस्न खोजिरहेका छन् तर हामी भने यसलाई अझै समृद्ध बनाउन र जनताका अधिकार थप्न चाहन्छौं । प्रतिक्रियावादीहरुको षड्यन्त्र विरुद्ध जनतालाई एकताबद्ध गरेर संविधानको रक्षा र थप अधिकार सुनिश्चित गर्न चाहन्छौं। हिजो संविधान बनाउनैपर्ने बाध्यताका कारण आफ्ना मुद्दाहरूलाई फरक मतको रुपमा राखेर सम्झौतामा अघि बढेको उल्लेख गर्दै अध्यक्ष प्रचण्डले अब प्रत्यक्ष कार्यकारी राष्ट्रपति र पूर्ण समानुपातिक निर्वाचन प्रणालीको एजेण्डा अघि बढाउने बताए। यसबाट मात्रै राजनीतिक स्थायित्व कायम हुने सबै वर्ग र समुदायले पनि थप राजनीतिक अधिकार प्राप्त गर्ने बताए। आफूले तेस्रोपटक प्रधाननमन्त्री हुँदा सुशासन, सामाजिक न्याय र समृद्धिको ऐतिहासिक अभियान थालनी गर्न पाएकोमा गर्व महशुस भएको बताए । त्यही अभियानअन्तर्गत राजनीतिक र प्रशासनिक निकायका उच्च पदमा रहेकाहरु पनि भ्रष्टाचारको आरोपमा कारवाहीमा पर्दै गए,'अध्यक्ष प्रचण्डले भने,भ्रष्टाचार रहँदासम्म देश अघि बढ्न सक्दैन भनेर नै यो अभियान थालिएको हो । उनले सामाजिक न्याय अन्तर्गत बैदेशिक रोजगारीमा गएका नेपालीहरुका लागि सामाजिक सुरक्षा कोष कार्यान्वयन, मिटरब्याज पीडितलाई न्याय र नागरिकताविहीनलाई नागरिक प्रदान गर्ने कानुन निर्माण लगायतका महत्वपूर्ण कामको थालनी गरिएको बताए । कमजोर बन्दै गएको अर्थतन्त्रको पुनरुत्थानका लागि थालिएको प्रयास स्वरुप अहिले मुलुकको अर्थतन्त्रमा सुधार आइरहेको पनि उनले स्पष्ट पारे। आफू प्रधानमन्त्री हुँदा भारत र चीन भ्रमणमा गएको बेलामा विद्युत व्यापार, कृषि उत्पादन वृद्धि लगायतका विभिन्न सम्झौता गरिएको उल्लेख गर्दै उनले चीनसँगका विभिन्न परम्परागत नाका खोल्ने सहमति पनि गरिएको जानकारी दिए। आफूले तीनपटक चिनियाँ राष्ट्रपतिसँग छलफल गरेपछि भूकम्पपछि रोकिएको कोदारी राजमार्ग सञ्चालन लगायतका प्रक्रियाहरु अघि बढेको पनि उनको दावी छ।"
ब्राउन सुगरसहित दुई भारतीय पक्राउ,धरान : सुनसरीको इनरुवाबाट ब्राउन सुगरसहित दुई जना भारतीय पक्राउ परेका छन्। पक्राउ पर्नेमा भारतको बिहार राज्यस्थित अररिया जिल्लाको थाना नरपथगंज सोनापुर१ का ३३ वर्षीय कपिल मेहता र २८ वर्षीय पंकज कुमार पासवान रहेका छन्। भारतको बिहार राज्यको अररिया जिल्लाबाट बीआर३८एके०२११ नम्बरको मोटरसाइकलमा सुनसरी आएका उनीहरूलाई ब्राउन सुगरसहित पक्राउ गरिएको सुनसरीका प्रहरी प्रमुख एसपी सुमनकुमार तिम्सिनाले बताए। लागूऔषध नियन्त्रण ब्यूरो विराटनगर र जिल्ला प्रहरी कार्यालय सुनसरीबाट खटिएको संयुक्त प्रहरी टोलीले इनरुवा नगरपालिकाको नुतन पेट्रोल पम्प अगाडिबाट उनीहरूलाई पक्राउ गरिएको एसपी तिम्सिनाले बताए। प्रहरी नियन्त्रणमा रहेका उनीहरूलाई कानुन बमोजिम खानतलासी गर्दा कपिल मेहताले लगाएको हाफ ज्याकेटको भित्री गोजीबाट प्लास्टिकको पोकाभित्र १०९ ग्राम ब्राउन सुगर भेटिएको थियो।
"सोरुम फुटाएर कार चोरी, एकजना पक्राउ","विराटनगर : विराटनगरमा सोरुम फुटाएर नयाँ कार चोरी गरिएको छ। यद्यपि, चोरी गरिएको कार प्रहरीले फेला पारिसकेको छ। चोरीमा संलग्न भएको आरोपमा एकजना पक्राउ परेका छन्। मोरङ प्रहरीका निमित्त प्रवक्ता इन्स्पेक्टर हेमराज ओलीले विराटनगर महानगरपालिका३ पिपल चोकनजिक रहेको पूजा इन्टरनेशनल नेपालले सञ्चालन गरेको फोक्स बगान कम्पनीको सोरुमबाट बा ०१३० च ८५८१ नम्बरको अनटेस्ट कार चोरी भएको जानकारी दिए। घटनाका बारेमा प्रहरीले शुक्रबार बिहान ९ बजेतिर जानकारी पाएको थियो। घटनाको जानकारी पाउनसाथ मोरङ प्रहरी प्रमुख एसपी नारायणप्रसाद चिमरिया नेतृत्वको टोली घटनास्थल पुगेर अनुसन्धान सुरु गरेको थियो। बिहानका राति करिब २ बजेतिर मुख्य गेट खोलेर भित्र छिरेका व्यक्तिले सोरुमको सिसा भएको ढोका फोडेर टाइगुन कार चोरी गरी लगेको सीसी क्यामेरा फुजेटमा देखिने इन्स्पेक्टर ओलीले बताए। उक्त कारको मूल्य ८० लाखभन्दा बढी पर्ने जानकारी सोरुमले प्रहरीलाई दिएको छ। सोरुमबाट चोरी भएको रातो रंगको कार प्रहरीले फेला सुनसरीको इनरुवाबाट फेला पारेको छ। कार चोरीमा संलग्न भएको आरोपमा सुनसरीको गढी गाउँपालिका४ घर भइ विराटनगर४ मा बस्दै आएका २४ वर्षीय मन्तोषकुमार बिनलाई पक्राउ गरिएको प्रहरीले जनाएको छ। प्रहरीका अनुसार उनलाई सुनसरीको इनरुवाबाट गाडीसहित पक्राउ गरिएको हो। पेट्रोल सकिएपछि बिनले कार अघि बढाउन सकेका थिएनन्। उनीमाथि थप अनुसन्धान भइरहेको प्रहरीले जनाएको छ। बिनले सोरुमको सिसा फुटाउन सानो कंक्रिटको ब्लक प्रयोग गरेको प्रहरीको भनाइ छ। सोरुमभित्र एउटा मात्रै गाडी रहेको र अन्य सामान नहराएको प्रहरीले जनाएको छ। गाडीसँगै चाबी पनि राख्ने गरिएका कारण चोरेर लैजानलाई सजिलो भएको पाइएको इन्स्पेक्टर ओलीले बताए। सोरुममा रहेको सीसी क्यामेराको फुटेजबाट अनुसन्धान सुरु गरिएसँगै चोरीमा संलग्नलाई पक्राउ गरेर कारसमेत फेला पारिएको उनको भनाइ छ।"
बालुवाटारमा उच्चस्तरीय राजनीतिक संयन्त्रको बैठक,"काठमाडौं : प्रधानमन्त्री निवास बालुवाटारमा उच्चस्तरीय राजनीतिक संयन्त्रको बैठक बसिरहेको छ। बैठकमा प्रधानमन्त्री केपी शर्मा ओली, नेपाली कांग्रेसका सभापति शेरबहादुर देउवा र संयन्त्रमा संलग्न दुवै दलका नेताहरू सहभागी छन्। बैठकमा सरकार सञ्चालनका विषय, संसद्लाई प्रभावकारी भूमिकासहित अत्यावश्यक कानुन निर्माणमा तीब्रतालगायत समसामयिक विषयमा छलफल भइरहेको प्रधानमन्त्री सचिवालयले जानकारी दिएको छ।"
गुल्मी अस्पतालमा ईएमआर प्रणाली सुरु,"गुल्मी : लुम्बिनी प्रदेशमै पहिलो पटक गुल्मी अस्पतालमा विद्युतीय चिकित्सा अभिलेख (ईएमआर) प्रणाली सुरु भएको छ। जिल्लाको सदरमुकाम तम्घासस्थित गुल्मी अस्पतालमा बिहीबारदेखि विद्युतीय चिकित्सा अभिलेख प्रणाली सुरु गरिएको हो। विश्व स्वास्थ्य संगठन नेपालको सहयोगमा अस्पतालमा विद्युतीय चिकित्सा अभिलेख प्रणाली सुरु गरिएको हो। यो प्रणाली सुरु गर्नेमा गुल्मी देशभरमै नवौं स्थानमा रहेको छ। ईएमआर प्रणालीको लुम्बिनी प्रदेशका स्वास्थ्यमन्त्री खेम बहादुर सारुले सेवा शुभारम्भ गरे। विश्व स्वास्थ्य संगठन नेपालका डाएलिसन गोकोटना, लुम्बिनी प्रदेश सरकारका स्वास्थ्यमन्त्री खेम बहादुर सारुले अस्पताल विकास समितिका अध्यक्ष गोपाल पाण्डे तथा अस्पतालका निमित्त प्रमुख बिभव बस्याललाई हस्तान्तरण गरेका थिए। गुल्मी अस्पतालका जनस्वास्थ्य निरीक्षक बोम अर्यालले ईएमआर प्रणाली मार्फत बिरामीलाई टिकटिङ, बिलिङ, डाक्टरको उपलब्धता, औषधिलगायत विवरण जानकारी लिन सकिने बताए। एकपटक यस प्रणालीमा जोडिएपछि बिरामीको विगतदेखि वर्तमानसम्मका विवरण सजिलै उपलब्ध हुनेछन्। यो प्रणाली मार्फत रोगको निदान तथा उपचार पद्धतिमा बिरामीलाई कम भार पर्नेछ। विद्युतीय चिकित्सा अभिलेख (ईएमआर) प्रणालीको ३४ लाखको लागत रहेको छ। गुल्मी अस्पतालमा अहिले प्रसूति र हाडजोर्नी विशेषज्ञ सेवा विस्तारले सेवाग्राहीलाई सहज बनाएको छ। पछिल्लो समय अस्पतालमा मृगौला पीडितहरूका लागि डायलाइसिस सेवा विस्तार गरिएको रेसुंगा नगरपालिकाका नगरप्रमुख खिलध्वज पन्थीले जानकारी दिए। नगरप्रमुख पन्थीले स्वास्थ्यकर्मीले उच्च मनोबलका साथ नागरिकलाई सेवा दिन आग्रह गरेका छन्। नगरपालिका नागरिकको स्वास्थ्य र स्वास्थ्यकर्मीको पक्षमा सदैव रहेको उनले बताए। जसका कारण अहिले बिरामीको थप चाप बढिरहेको छ। ०७१ सालमा ५० शय्यामा स्तरवृद्धि भएको थियो तर भौतिक संरचनाको अभावमा पूर्ण रुपमा कार्यान्वयनमा आउन सकेको छैन। आईसीयू, सर्जिकल, मेडिकल, चिल्ड्रेन उपचार कक्षको छुट्टाछुट्टै व्यवस्थासहितको हुने गरी ५ तलाको नयाँ भवन बन्न लागेको हो। गुल्मी अस्पताल विकास समितिका अध्यक्ष गोपाल प्रसाद पाण्डेयले सबैको सुझाव ग्रहण गरेर अस्पताल विकास र गुणस्तरीय सेवा प्रवाहका लागि कार्यान्वयन गर्ने बताए। उनले अस्पतालका सेवा प्रवाहलाई चुस्तदुरुस्त बनाउन सहयोग गर्ने सबैमा आभार व्यक्त गरे। निर्माणाधीन भवन सम्पन्न भएर सञ्चालनमा आएपछि जिल्लाको स्वास्थ्य क्षेत्रमा छुट्टै इँटा थपिनुका साथै विभिन्न रोगको गुणस्तरीय सेवा यहीबाट उपलब्ध हुने उनको भनाइ छ।"
"सात महिनामा सरकारको आम्दानी ४४ र खर्च ४० प्रतिशत, विकास खर्च १९ प्रतिशतमा खुम्चियो","काठमाडौं : चालु आर्थिक वर्ष २०८१८२ को माघ मसान्तसम्ममा सरकारको आम्दानी र खर्च दुवै कमजोर देखिएको छ। महालेखा नियन्त्रक कार्यालयको तथ्यांकअनुसार वार्षिक लक्ष्यको तुलनामा यो अवधिसम्म सरकारको आम्दानी ४४ दशमलव ८३ प्रतिशत र खर्च ४० दशमलव ५८ प्रतिशत छ। सरकारले चालु आर्थिक वर्षका लागि १८ खर्ब ६० अर्ब ३० करोड ३० लाख बराबरको बजेट ल्याएको थियो भने १४ खर्ब ७१ अर्ब ६२ करोड ९५ लाख बराबर राजस्व उठाउने लक्ष्य राखेको थियो। तर आयव्यय दुवै कमजोर भएपछि सरकारले अर्धवार्षिक समीक्षामार्फत् सुरुवाती विनियोजनको तुलनामा ९० दशमलव ९९ प्रतिशत मात्रै बजेट खर्च गर्ने संशोधित अनुमान गरेको छ। अर्थात् चालु आर्थिक वर्षमा १६ खर्ब ९२ अर्ब ७३ करोड २५ लाख बराबर मात्रै बजेट खर्च गर्ने संशोधित अनुमान छ। सुरुवाती विनियोजनको तुलनामा माघ मसान्तसम्म सरकारको चालु खर्च ४५ दशमलव ८२ प्रतिशत छ। चालुगत शीर्षकमा ११ खर्ब ४० अर्ब ६६ करोड ४५ लाख विनियोजन भएकोमा सात महिनामा पाँच खर्ब २२ अर्ब ६२ करोड ५३ लाख खर्च भएको छ। त्यस्तै, पुँजीगत शीर्षकमा तीन खर्ब ५२ अर्ब ३५ करोड ४० लाख बजेट विनियोजन भएकोमा ६८ अर्ब ४१ करोड ५९ लाख मात्रै खर्च भएको छ। अर्थात् सुरुवाती विनियोजनको तुलनामा हालसम्मको पुँजीगत खर्च १९ दशमलव ४२ प्रतिशत हो। सार्वजनिक ऋणको साँवा र ब्याज तिर्नका लागि प्रयोग हुने वित्तीय व्यवस्था शीर्षकको हालसम्मको खर्च ४४ दशमलव छ प्रतिशत रहेको छ। चालु आर्थिक वर्षका लागि वित्तीय व्यवस्था शीर्षकमा तीन खर्ब ६७ अर्ब २८ करोड ४५ लाख बजेट रहेकोमा हालसम्म सुरुवाती विनियोजनको ४४ दशमलव ६ प्रतिशत खर्च भएको छ। सरकारको बजेट खर्च मात्र नभइ राजस्व संकलन पनि कमजोर छ। कूल १४ खर्ब ७१ अर्ब ६२ करोड ९५ लाख बराबर वार्षिक राजस्व उठाउने लक्ष्य राखेको सरकारले माघ मसान्तसम्ममा छ खर्ब ५९ अर्ब ७३ करोड ५७ लाख राजस्व असुली गरेको छ। सात महिनाको राजस्व संकलन सुरुवाती लक्ष्यको ४४ दशमलव ८३ प्रतिशत हो। यो अवधिमा कर राजस्व ४४ दशमलव ०५ प्रतिशत र गैरकर राजस्व ५७ दशमलव १५ प्रतिशत उठेको छ। कर राजस्वतर्फ १२ खर्ब ८४ अर्ब २० करोड ९६ लाख असुली गर्ने सरकारको लक्ष्य रहेकोमा हालसम्म पाँच खर्ब ६५ अर्ब ६४ करोड ३६ लाख बराबर उठेको छ। त्यस्तै, गैरकरतर्फ एक खर्ब ३५ अर्ब नौ करोड ३४ लाख राजस्व उठाउने वार्षिक लक्ष्य रहेकोमा माघ मसान्तसम्ममा सुरुवाती लक्ष्यको ५७ दशमलव १५ प्रतिशत अर्थात् ७७ अर्ब २१ करोड तीन लाख बराबर असुली भएको छ। चालु आर्थिक वर्षका लागि ५२ अर्ब ३२ करोड ६५ लाख बराबर वैदेशिक अनुदान लिन लक्ष्य राखेको सरकारले हालसम्म आठ अर्ब ८२ करोड ६० लाख बराबर मात्रै उठाएको छ। यो वार्षिक लक्ष्यको १६ दशमलव ८७ प्रतिशत हो।"
सबै अध्यादेशहरू पारित गर्छौं : एमाले महासचिव पोखरेल,"काठमाडौं : नेकपा एमालेका महासचिव शंकर पोखरेलले सरकारले ल्याएको सबै अध्यादेशहरू पारित हुने बताएका छन्। एमाले विज्ञान तथा प्रविधि विभागले शुक्रबार काठमाडौंमा आयोजना गरेको कार्यक्रममा महासचिव पोखरेलले अध्यादेशको विरोध भयो भन्दैमा सबै प्रयास असफल हुन्छ भन्ने नठान्न आग्रह गरे। अध्यादेशलाई अघि बढाउनका लागि अनेक विकल्पहरू रहेको बताए। अध्यादेशका माध्यमबाट सबै क्षेत्रलाई सम्बोधन गर्ने प्रयास गरेको उनको भनाइ छ। महासचिव पोखरेलले कानुन कार्यान्वयनका लागि आवश्यक परे नियमावली बनाइने स्पष्ट पारे। त्यस्तै उद्योग, वाणिज्य तथा आपूर्ति मन्त्री दामोदर भण्डारीले उद्योग र उद्यमशीलतालाई सूचना प्रविधिको माध्यमबाट अगाडि बढाउनका लागि नीति ल्याउने जानकारी दिए। उनले प्रविधिलाई आत्मसाथ गर्न नसकेको खण्डमा आजको विकास सम्भव नहुने जिकिर गरे। मन्त्री भण्डारीले सन् २०२६ सम्ममा नेपाल विकासशील राष्ट्रको सूचीमा स्तरोन्नति हुने भएकाले सूचना प्रविधि क्षेत्रमा लगानी बढाउन आवश्यक रहेको बताए।"
बीवाईडीले गर्यो डिपाइलट एडभान्स्ड इन्टेलिजेन्ट ड्राइभिङ असिस्टेन्स सिस्टम सार्वजनिक,"विश्वकै अग्रणी नयाँ ऊर्जा सवारी निर्माता बीवाईडीले आफ्नो मुख्यालय सेनझेनमा डिपाइलट एडभान्स्ड इन्टेलिजेन्ट ड्राइभिङ असिस्टेन्स सिस्टम (डिपाइलट सिस्टम) सार्वजनिक गरेको छ। डिपाइलट ६००, डिपाइलट ३००, र डिपाइलट १०० सहितको यो सिस्टमले सबै ग्राहकहरूका लागि उच्चस्तरीय स्मार्ट ड्राइभिङ प्रविधिलाई सहज बनाउन बीवाईडीको प्रतिबद्धता देखाउँछ। यसले सवारी उद्योगको प्रविधिगत रूपान्तरणलाई निकै तीव्र बनाउँनेछ। बीवाईडीले भने यो सुविधा आफ्ना सबै मोडलमा बिना कुनै अतिरिक्त शुल्क दिने जनाएको छ। सबैभन्दा कम मुल्यको मोडल सिगलमा समेत यो सुविधा उपलब्ध हुनेछ। जसको मूल्य ९ हजार ५५५ डलर मात्र रहेको छ। कम्पनीले नयाँ प्रविधिसँगै ग्राहकहरूलाई सुरक्षित र स्मार्ट ड्राइभिङ अनुभव प्रदान गर्ने लक्ष्य राखेको छ। अहिलेसम्म सेन्सर र क्यामेरा जस्ता उच्च प्रविधि भएका सेल्फ ड्राइभिङ सिस्टमहरू महंगा गाडीहरूमा मात्र उपलब्ध हुने गथ्र्यो। तर बीवाईडी ले अब यो परिवर्तन गर्दै यस्ता प्रविधि केवल महँगा गाडीहरूमा सीमित नराखी, सबैलाई सहज रूपमा उपलब्ध गराउदै छ। बीवाईडीका सिईओ वाङ छुवान्फुलेले भने, राम्रो प्रविधिमा सबैको पहुँचमा हुनु पर्छ। डिपाइलट सिस्टम तीन भिन्न संस्करणहरूमा उपलब्ध छ। डिपाइलट ६०० मा तीनवटा लिडार छन्, जसलाई मुख्यतः याङवाङ मोडेलहरुमा प्रयोग गरिनेछ। डिपाइलट ३०० मा एउटा लिडार छ, जुन मुख्य रूपमा डेन्जा र केही बीवाईडी मोडेलहरूमा प्रयोग गरिनेछ । त्यस्तै डिपाइलट १०० मा तीनवटा क्यामेरा छन्, जुन बीवाईडीका विभिन्न मोडेलहरूमा प्रयोग गरिनेछ। विशेष गरी डिपाइलट १०० मा फ्रन्टफेसिङ तीन क्यामेरा  सेन्सिङ हार्डवेयर र एन्डटुएन्ड कन्ट्रोल एल्गोरिदम समावेश छ, जसले प्रविधि, सेन्सर, एल्गोरिदम, र डेटा क्षेत्रमा ठूलो प्रगति देखाउँछ। यसले ग्राहकहरूलाई सबैभन्दा आवश्यक पर्ने सुविधाहरू प्रदान गर्छ। राजमार्ग र शहरी एक्सप्रेसवेहरूमा, हाई स्पिड नेभिगेसन अन अटोपाइलट प्रणालीले नेभिगेसन मार्ग पछ्याएर र्याम्पबाट प्रवेश वा निकास गर्ने, लेन ठीक राख्ने, स्थिर गतिमा चल्ने, आफै लेन परिवर्तन गर्ने, र केही अवरोधहरू छलेर अगाडि बढ्ने जस्ता कामहरू पूरा गर्न सक्छ। यसका साथै, अटोमेटेड भ्याले पार्किङ प्रणालीले ड्रपअफ र गो, गाडी लक गरेपछि आफै पार्क हुने जस्ता सुविधाहरू प्रदान गर्छ। यो प्रणाली प्रयोगकर्ताको पार्किङ बानीहरू र विभिन्न ड्राइभिङ परिस्थितिहरूअनुसार काम गर्न सक्छ जसले पार्किङलाई अझ सहज बनाउँछ। मेमोरी नेभिगेसन अन अटोपाइलट प्रणाली दैनिक यात्रा वा अफिस आउनेजाने जस्ता उच्चप्रयोग मार्गहरूका लागि उपयुक्त छ। यसले ट्राफिक बत्तीमा आफै रोक्ने र अघि बढ्ने, जटिल मोडहरू पार गर्ने, स्वचालित ओभरटेक गर्ने, कुनै पनि परिस्थितिमा अवरोध छलेर अघि बढ्ने र लेन परिवर्तन गर्न सम्झौतासहित निर्णय गर्ने जस्ता सुविधाहरू प्रदान गर्छ। बीवाईडीले ग्राहकहरूलाई सबैभन्दा महत्वपूर्ण लाग्ने ड्राइभिङ परिस्थितिहरूमा केन्द्रित गर्दै सुरक्षा, आराम र सहजता प्रदान गर्ने लक्ष्य राखेको छ, ताकि हरेक व्यक्तिले बीवाईडीको प्रविधिको फाइदा उठाउन सकून्। डिपाइलट सिस्टमले ग्राहकहरूको सुरक्षा निकै बढाउन सक्छ।  अन्तर्गत डिपाइलट १०० ले १,००० किलोमिटरसम्म बिना कुनै म्यानुअल हस्तक्षेप स्वचालित रूपमा यात्रा गर्न सक्छ। यसको अटोमेटिक एमरजेन्सि ब्रकिङ प्रणालीले १०० किमि प्रति घण्टासम्म गाडीलाई भरपर्दो रूपमा रोक्न सक्छ र भविष्यमा १२० किमि प्रति घण्टा र १४० किमि प्रति घण्टा सम्मको गति सम्हाल्ने योजना छ। एभीपी प्रणालीको सफलता दर ९९ रहेको छ जसले आपतकालीन अवस्थाहरूमा छिटो निर्णय गरेर दुर्घटना हुनबाट बचाउन मद्दत गर्छ। बीवाईडीसँग ५ हजारभन्दा बढी इन्जिनियरहरू यो क्षेत्रमा काम गरिरहेका छन् भने ४४ लाखभन्दा बढी गाडीहरूमा एलटी स्तरको  प्रविधि जडान गरिएको छ। यस विशाल भेहिकलक्लाउड डाटाबेसको सहयोगले बीवाईडी स्मार्ट ड्राइभिङ प्रविधिको विकास र व्यापक प्रयोगमा नेतृत्व गर्न सक्षम रहेको छ। विश्वकै अग्रणी नयाँ ऊर्जा सवारी निर्माताको रूपमा बीवाईडीले सुखद जीवनका लागि प्रविधिगत नवप्रवर्तन लाई आफ्नो मूल सिद्धान्त बनाएको छ। डिपाइलट इन्टेलिजेन्स रणनीति मार्फत बीवाईडी, नयाँ ऊर्जा सवारीहरूको विकासलाई अगाडि बढाउँदै विश्वभरको अटोमोबाइल उद्योगलाई रूपान्तरण गर्न र सुरक्षित तथा दिगो यातायात समाधानहरू प्रदान गर्न प्रतिबद्ध छ।"
पञ्चेश्वर बहुउद्देश्यीय आयोजनालाई अगाडि बढाउनेबारे सहमति अघि बढेको छ : ऊर्जामन्त्री खड्का,"काठमाडौं : ऊर्जा, जलस्रोत तथा सिँचाइमन्त्री दीपक खड्काले नेपालको ऊर्जा क्षेत्रको विकासका लागि भारत भ्रमण उपलब्धीमुलक रहेको बताएका छन्। इण्डिया इनर्जी वीक२०२५ मा भाग लिएर स्वदेश फर्किएका ऊर्जामन्त्री खड्काले बिहीबार साँझ त्रिभुवन विमानस्थलमा आयोजित पत्रकार सम्मेलनमा नेपालको ऊर्जा विकासको लागि आफ्नो भारत भ्रमण उपलब्धीमुलक रहेको बताएका हुन्। भारत भ्रमणका क्रममा भारतका विद्युतमन्त्री मनोहरलाल खट्टर, जलशक्तिमन्त्री सिआर पाटिल र पेट्रोलियम तथा प्राकृतिक ग्यास मन्त्री हरदीपसिंह पुरीसँग छुट्टाछुट्टै भेटवार्ता गर्ने अवसर मिल्यो, उक्त भेटले दुई देशबीचको सम्बन्ध अझ प्रगाढ भएको महसुस भएको छ, मन्त्री खड्काले भने। मन्त्री खड्काले पञ्चेश्वर बहुउद्देश्यीय आयोजनालाई अगाडि बढाउनेबारे एक हिसाबको सहमति अगाडि बढेको बताउँदै यसलाई प्रधानमन्त्रीस्तरीय बैठकबाट अन्तिम टुङ्गो लगाउनेबारे छलफल भएको उल्लेख गरे। उनले भारत भ्रमणका क्रममा नेपालसँग भएका ठूला आयोजनालाई सम्पन्न गर्नेबारे छलफल भएको बताए। ऊर्जामन्त्री खड्काले नेपाल र भारतबीच अन्तरदेशीय प्रसारणलाइन निर्माणको मोडालिटीबारे दुई देशबीचका सचिवस्तरको बैठकमा सहमति भएको बताए। ऊर्जा विकास मार्गचित्र, २०८१ ले राखेको २८ हजार ५०० मेगावाट विद्युत उत्पादनको लक्ष्यलाई पुरा गर्न उक्त सहमति कोशेढुङ्गा सावित भएको मन्त्री खड्काको भनाइ थियो। मन्त्री खड्काले उक्त सहमति मुलुक र ऊर्जा क्षेत्रको लागि ठूलो उपलब्धी भएको बताए। हामीले १० वर्षभित्र भारतमा १० हजार र बंगलादेशमा पाँच हजार मेगावाट विद्युत निर्यात गर्ने भनिरहेका छौँ, त्यसका लागि आवश्यक पर्ने प्रसारण लाइन निर्माणका लागि महत्वपूर्ण सहमति भएको छ, सहमति भएको प्रसारण लाइन निर्माण हुँदा हामीले भारत र बङ्गलादेशमा १७१८ हजार मेगावाट विद्युत निर्यात गर्न सक्छौँ, उनले भने। भारत भ्रमणका क्रममा बङ्गलादेशका ऊर्जामन्त्रीसँग पनि आफ्नो महत्वपूर्ण भेट र छलफल भएको मन्त्री खड्काले बताए। हामीले जे उदेश्यका साथ बंगलादेशसँग पनि विद्युत व्यापार गर्ने उदेश्य राखेका छौँ, त्यसलाई अगाडि बढाउने संकेत मिलेको छ, चाँडै नै यसले पनि मूर्त रुप लिन्छ, मन्त्री खड्काले भने। नेपालले सबै कुरा भारतकै सहयोग लिएर यसको विकास गर्ने भएका कारणले बंगलादेशतर्फ पनि प्रसारण लाईन बनाउने कुराको छलफल अगाडि बढेको मन्त्री खड्काले बताए। उनले ऊर्जा विकास मार्गचित्रको लक्ष्यलाई पुरा गर्न निजी क्षेत्रको ठूलो साथ र सहयोग आवश्यक रहेको बताए। उनले भारतको विद्युतमन्त्री चाँडो नेपाल आउने तय भएको समेत बताए। ऊर्जामन्त्री खड्काले टनकपुरदेखि नेपालभारत सिमानासम्मको लिङ्क नहर निर्माण सम्पन्न भइसकेको तर यसका लागि सञ्चालन कार्यविधि सञ्चालन प्रक्रियालाई चाँडै अन्तिम रुप दिई महाकाली सन्धीअनुसार पानी छाड्ने सहमति भएको बताए। उनले दुई देशबीचको वाढी र डुवान व्यवस्थापनको लागि संयुक्त समितिको वैठक आगामी मार्च २२ देखि २४ सम्म गर्ने छलफल भएको बताए। मन्त्री खड्काले ऊर्जा सप्ताहमा कार्वन उत्सर्जन न्यूनीकरण गर्नका लागि ऊर्जाका नयाँ नयाँ प्रविधिको प्रयोग भइरहेको बताउँदै उक्त प्रविधिलाई नेपालले समेत प्रयोग गरेर शून्य कार्बन उत्सर्जनतर्फ जानुपर्ने धारणा राखे। पत्रकार सम्मेलनमा ऊर्जा सचिव सुरेश आचार्यले दुई वर्षदेखि टुंगोमा पुग्न नसकेको नेपालभारत अन्तरदेशीय प्रसारण लाईन गत कात्तिकमा ऊर्जा, जलस्रोत तथा सिंचाईमन्त्री दीपक खड्का र भारतका विद्युतमन्त्री मनोहरलाल खट्टरको भेटवार्ता पश्चात सम्भव भएको बताए। उनले नेपालभारत सचिवस्तरिय संयुक्त निर्देशक समितिको बैठकले दुई देशबीचको सहसचिवस्तरिय संयुक्त कार्यदलको बैठकले गरेको निर्णयलाई अनुमोदन गरेको जानकारी दिए। बैठकले ढल्केवरमुजफ्फरपुर ४०० केभी प्रसारण लाईनको क्षमता ८०० मेगावाटबाट एक हजार मेगावाट पुर्याउने सहमति भएको बताए। यस्तै, नेपालको चमेलियादेखि भारतको जौलजीवीसम्मको २२० केभी डबल सर्किट प्रसारण लाइनको डिपिआर आगामी मार्चसम्म गर्ने र सन् २०२७ सम्म प्रसारण लाईन सम्पन्न गर्नेगरी दुबै देशले आ आफ्नो खण्डमा काम गर्ने सहमति भएको छ। नेपालको इनरुवादेखि भारतको पूर्णिया र नेपालको दोदोधारादेखि भारतको बरेलीसम्म ४०० केभीका दुई प्रसारण लाइन निर्माण कार्य सन् २०३० सम्म सम्पन्न गर्ने सहमति भएको छ। उक्त प्रसारण लाइन नेपाल विद्युत् प्राधिकरण र भारतको पावर ग्रिड कर्पोरेशन लिमिटेडको सेयर स्वामित्व रहनेगरी दुवैतर्फ संयुक्त कम्पनी स्थापना हुनेछ। दुई देशबीचको सम्झौतापछि नेपालतर्फ रहने संयुक्त कम्पनीमा नेपालको ५१ प्रतिशत र भारततर्फ रहने कम्पनीमा भारतको ५१ प्रतिशत सेयर स्वामित्व रहने छ। दुवैतर्फका कम्पनीमा बाँकी ४९ प्रतिशत सेयर स्वामित्व अर्को देशको रहने व्यवस्था गरिएको छ। यस्तै सन् २०३५ सम्ममा ४०० केभी निजगढमोतिहारी र कोहलपुरलखनउ प्रसारण लाइन निर्माण सम्पन्न गरिने साथै ढल्केवरमुजफ्फरपुरमा थप ४०० केभीको अर्के प्रसारणलाइन निर्माण गर्ने सहमति भएको सचिव आचार्यले बताए।"
मझगाउँ विमानस्थलको निर्माण तत्काल अगाडि बढाउने सहमति,"काठमाडौं : कञ्चनपुरको महेन्द्रनगरस्थित मझगाउँ विमानस्थलको अवरुद्ध निर्माण कार्य तत्काल अघि बढ्ने सहमति भएको छ । गृहमन्त्री रमेश लेखकको पहलमा शुक्रबार गृहमन्त्रालयमा भएको सम्वद्ध निकायका मन्त्री, सचिव र प्रधानसेनापतिसहितको उच्च स्तरीय बैठकबाट मझगाउँ विमानस्थलको विषय सुल्झिएको हो । बैठकमा शुक्लाफाँटा राष्ट्रिय निकुञ्जको सुरक्षार्थ खटिएको नेपाली सेनाको नाममा रहेको ६ बिघा विमानस्थल निर्माणका लागि उपयोग गर्ने दिन,सेनाको फुटबल मैदान र सो स्थानमा रहेका सैनिक आवासीय भवन निकुञ्ज क्षेत्रमै बनाइने विषयमा सहमतिपछि लामो समयदेखि असहमति देखिएको विमानस्थल निर्माणको विषय सुल्झिएको हो । बैठकमा बोल्दै गृहमन्त्री रमेश लेखकले लामो समयदेखि विमानस्थल निर्माणको विषय थाती रहेको र सुल्झाउन आग्रह गरेका थिए। सो क्रममा वन तथा वातावरण मन्त्री ऐनबहादुर शाही ठकुरी, रक्षामन्त्री मानवीर राई, संस्कृति, पर्यटन तथा नागरिक उड्डयन मन्त्री बद्रीप्रसाद पाण्डे, उर्जा, जलस्रोत तथा सिंचाइ राज्यमन्त्री पूर्णबहादुर तामाङ, नेपाली सेनाका प्रधानसेनापति महारथी अशोकराज सिग्देल र नागरिक उड्डयन प्राधिकरणका महानिर्देशक प्रदीप अधिकारीलगायत मन्त्रालयका सचिवहरूले आआफ्नो धारणा राखेका थिए। २०७८ माघमा विमानस्थल पुर्ननिर्माणका लागि ठेक्का भएको थियो भने हाल एक हजार तीन सय मिटर विमानस्थलको रन्वे कालोपत्रे हुने चरणमा पुगिसकेको छ । विमानस्थल विस्तारका क्रममा विमानस्थलको दक्षिणतर्फ सेनाको ६ बिघा जग्गा विमानस्थलले लिने विषयमा यसअघि सहमति हुन नसक्दा निर्माण प्रभावित हुँदै आएको थियो । शुक्रबारको बैठकमा सम्वद्ध सबै निकाय सम्मिलित टिम महेन्द्रनगर पठाउनुका साथै रन्वे निर्माणको काम तत्काल सुरु गर्ने सहमति भएको गृहमन्त्री लेखकले जानकारी दिए। 'यसअघि पनि छुट्टाछुट्टै धेरै चरणमा सहमति र निकासका लागि छलफल भए तर निकास निस्केको थिएन,'उनले भने,'आज सम्वद्ध निकायको संयुक्त बसाइले सहमति भएर विमानस्थलको निर्माण तत्काल अघि बढ्यो।' विमानस्थल निर्माणका क्रममा वन क्षेत्रको पर्ने जग्गाको वातावरणीय प्रभाव मूल्यांकन पनि सँगै गर्दै जाने विषयमा सहमति भएको छ । बैठकमा वन तथा वातावरण मन्त्री ऐनबहादुर शाही, रक्षामन्त्री मानबीर राई, संस्कृति, पर्यटन तथा नागरिक उड्डयन मन्त्री बद्रीप्रसाद पाण्डे, उर्जा, जलस्रोत तथा सिंचाइ राज्यमन्त्री पूर्णबहादुर तामाङ र नेपाली सेनाका प्रधानसेनापति महारथी अशोकराज सिग्देलले विमानस्थल निर्माणका लागि अवरोध हटाएर अघि बढ्ने विषयमा सकरात्मक हुनुपर्नेमा जोड दिएका थिए। बैठकमा प्रधानसेनापति अशोकराज सिग्देलले सेनाको जग्गा विमानस्थल निर्माणमा पर्दा कुनै असहमती नरहेको, सो क्रममा मिचिने फुटवल मैदान निकुञ्ज क्षेत्रकै खाली जमिनमा बनाउन पाउनुपर्ने र आवास निर्माणमा जोड दिएका थिए। सेनाले राखेको मागका विषयमा सम्वद्ध मन्त्रालयका मन्त्री र पदाधीकारीहरुले सैनिक संरचना र फुटबल मैदानका विषयमा सकरात्मक रहेको बताए। विमानस्थलका विषयमा मन्त्री लेखक लामो समयदेखि सहजीकरणका लागि प्रयासरत थिए। भीमपालिकाको १५, दोधारा चाँदनी नगरपालिकाको १०, सुदूरपश्चिम प्देश सरकारको २५ र नागरिक उड्डयन प्राधिकरणको ५० प्रतिशतमा विमानस्थल तीन बर्षमा निर्माण गरिसक्ने गरी निर्माण अघि बढाइएको छ ।"
ऊर्जा मन्त्री खड्का र भारतीय राजदूतबीच भेटवार्ता,"काठमाडौं : ऊर्जा, जलस्रोत तथा सिँचाइमन्त्री दीपक खड्कासँग नेपालका लागि भारतीय राजदूत नवीन श्रीवास्तवले शिष्टाचार भेट गरेका छन्। सिंहदरबारस्थित ऊर्जा मन्त्रालयमा आज भएको भेटमा नेपालभारत ऊर्जा सहकार्यका विविध विषयमा छलफल भएको थियो । भेटमा ऊर्जामन्त्री खड्काले नेपालभारत विद्युत् व्यापार सम्झौता कार्यान्वयन गर्न गठित संयन्त्रहरूबाट विद्युत् व्यापार, थप प्रसारण लाइन निर्माण र भारतीय लगानीका जलविद्युत् आयोजनाहरूको विषयमा भएको उपलब्धीका लागि भारत सरकारलाई धन्यवाद दिए। बैठकमा पञ्चेश्वर बहुउदेश्यीय आयोजनाको विस्तृत परियोजना प्रतिवेदन (डीपीआर) चाँडो टुङ्याउनेबारे छलफल भएको थियो। त्यस्तै भारतका विद्युतमन्त्री मनोहरलाल खट्टरको आसन्न नेपाल भ्रमणको विषयमा छलफल भएको मन्त्रालयले जनाएको छ। भेटमा नेपालका लागि भारतका राजदूत श्रीवास्तवले भारतीय लगानीमा नेपालमा निर्माण भइरहेको आयोजनालाई अगाडि बढाउनका लागि आवश्यक सहजीकरण गर्न मन्त्रीसमक्ष आग्रह गरे। उनले विद्युत् व्यापार, थप प्रसारण लाइनको विकास, हरित हाइड्रोजन उत्पादनमा भारतको सधैँ साथ र सहयोग रहेको बताए।"
इन्डियन ओसन कन्फरेन्समा सहभागी हुन परराष्ट्रमन्त्री राणा ओमन प्रस्थान,"काठमाडौं : परराष्ट्रमन्त्री डा आरजु राणा देउवा आज ओमन प्रस्थान गरेकी छन्। आजदेखि फागुन ८ गतेसम्म ओमनको राजधानी मस्कटमा आयोजित आठौं इन्डियन ओसन कन्फरेन्समा सहभागी हुन चार सदस्यीय नेपाली प्रतिनिधिमण्डलको नेतृत्व गर्दै मन्त्री राणा आज त्यसतर्फ प्रस्थान गरेकी हुन्। उनलाई परराष्ट्र सचिव अमृतबहादुर राई र परराष्ट्रका अधिकारीहरूले त्रिभुवन अन्तर्राष्ट्रिय विमानस्थलमा विदाइ गरेका थिए। उनी ओमनका विदेशमन्त्री सय्यद बद्र बिन हमद बिन हमूद अल बुसाइदीको आमन्त्रणमा त्यसतर्फ गएकी हुन्। सामुद्रिक साझेदारीतर्फको नयाँ क्षितिजको यात्रा (       ) मुख्य विषय राखिएको उक्त सम्मेलनमा मन्त्री राणाले नेपालका तर्फबाट सहभागिता जनाउने परराष्ट्र मन्त्रालयले जनाएको छ। साथै मन्त्री राणाले यस सम्मेलनको वैश्विक ग्लोबल साउथको आवाजलाई थप सशक्त पार्ने (     ) सम्बन्धी सत्रलाई सम्बोधन गर्ने कार्यक्रम छ। भ्रमणका क्रममा मन्त्री राणाले ओमनका विदेशमन्त्री,ऊर्जा र खनिज मन्त्री एवं अन्य सम्बन्धित मन्त्रालयका प्रतिनिधिहरूसँग द्विपक्षीय भेटवार्ता गर्नेछिन् । यसैगरी भ्रमणका क्रममा आपसी सहयोगका विभिन्न क्षेत्रहरूका केही सम्झौतापत्रमा हस्ताक्षर गर्ने कार्यक्रम पनि रहेको छ । परराष्ट्रमन्त्री राणाले मस्कटमा गल्फ कोअपरेसन काउन्सिल (जिसीसी) मा आबद्ध राष्ट्रहरूमा कार्यरत नेपाली राजदूत र कूटनीतिक नियोग प्रमुखहरूसँग भर्चुअल बैठक गर्ने कार्यक्रम पनि रहेको छ । मन्त्री राणा फागुन ८ गते स्वदेश फर्कने कार्यक्रम छ।"
ओलम्पिक कमिटी विवाद समाधानको जिम्मा ओसीएलाई,"काठमाडौं : नेपाल ओलम्पिक कमिटी (एनओसी)को साधारणसभा, विधान संशोधन र निर्वाचनका विषयमा उठेको विवाद र त्यसको निराकरणका लागि ओलम्पिक काउन्सिल अफ एसिया (ओसीए)ले पहल थाल्ने भएको छ। शुक्रबार अन्तर्राष्ट्रिय ओलम्पिक कमिटी (आईओसी) का निर्देशक जेम्स म्याकलियोडले एनओसी अध्यक्ष जीवनराम श्रेष्ठ र कमिटीमा आवद्ध संघहरुलाई पत्र लेख्दै पछिल्लो समय देखिएको विवाद समाधानको पहल ओसीएले गर्ने जानकारी गराएको हो। चीनको हार्बिनमा आयोजना भएको एसियन विन्टर गेम्सका अवसरमा ओसीएले नेपाल ओलम्पिक कमिटीमा पछिल्लो समय देखिएको विवादका विषयमा बैठक आयोजना गरेको थियो। आईओसी र ओसीएका प्रतिनिधिको प्रत्यक्ष सहभागितामा भएको बैठकले नेपाल ओलम्पिक कमिटीमा देखिएको विवादका विषयमा छलफल गर्दै त्यसको जिम्मेवारी ओसीएलाई दिएको हो। एनओसीको विवादका विषयमा ओसीएले सरोकारवाला सबै पक्षसँग सम्पर्क गर्नेछ र त्यसको जानकारी आईओसीलाई गराउने छ, आईओसीको पत्रमा उल्लेख गरिएको छ। आईओसी र ओसीएले गत माघ २३ मा पत्राचार गर्दै सधारणसभा र निर्वाचनको विवाद अदालतमा पुगेको र त्यसको अन्तिम निर्णयको नहुञ्जेलसम्म पर्ख र हेरको अवस्थामा रहेको जनाएको थियो। एनओसीको साधारणसभा र निर्वाचनका विषयमा पछिल्लो समय विभन्न प्रश्नहरु उठेको जनाउँदै त्यसबारे आफूहरू सचेत रहेको उल्लेख गरेको थियो। एनओसीको विधान संशोधन गैरकानुनी रहेको भन्दै उच्च अदालत पाटनमा मुद्दा दायर गरिएको थियो। उच्च अदालतले पूर्व निर्धारित समयमा साधारणसभा नगर्न आदेश दिएको थियो। एनओसीले भने उच्च अदालतको आदेश समयमै नपाएको भन्दै साधारणसभा गरी विधान संशोधन गरेको थियो।"
आगोमा जलेका व्यक्तिको मृत्यु,काठमाडौं : काठमाडौं महानगरपालिका२८ कमलपोखरीमा रहेको सानदार मम हाउसमा ग्यास लिक भएर भएको आगलागीमा परेर घाइते भएका एक जनाको मृत्यु भएको छ। मृत्यु हुनेमा उदयपुरको उदयपुरगढी गाउँपालिका७ घर भइ काठमाडौंको कमलपोखरी बस्ने २२ वर्षीय प्रदीप तामाङ रहेका छन्। गत माघ २४ गते आगलागीमा परेका उनको उपचारको क्रममा शुक्रबार कीर्तिपुर अस्पतालमा मृत्यु भएको हो।
सङ्खुवासभाको भौतिक निर्माणलाई तीव्रता दिन ऊर्जामन्त्रीको निर्देशन,"काठमाडौं : ऊर्जा, जलस्रोत तथा सिँचाइमन्त्री दीपक खड्काले सङ्खुवासभाको भौतिक निर्माणलाई तीव्रता दिन सडक विभागलाई निर्देशन दिएका छन्। सङ्खुवासभाबाट प्रतिनिधिसभा सदस्यमा निर्वाचित मन्त्री खड्काले आज सडक विभागका महानिर्देशक रामहरि पोखरेल लगायतको टिमसँगको भेटमा सडक तथा पुल निर्माण समयमा नहुँदा सङ्खुवासभावासीले दुःख पाएको भन्दै ठेक्का लागेका आयोजनालाई चाँडो सम्पन्न गर्न निर्देशन दिएका हुन्। उनले सङ्खुवासभाको बहुप्रतिक्षित खाँदबारीकिमाथांका सडक र जिल्लाका अन्य सडकको अवस्थाबारे जानकारी लिँदै पुल र सडक निर्माण कार्यलाई समयमै सम्पन्न गर्न निर्देशन दिए। पुल नहुँदा सिलिचोङ गाउँपालिका सङ्खुवासभा जिल्ला नै होइन जस्तो भएको छ, सिलिचोङका जनताले साह्रै दुःख पाएका छन्। सिलिचोङ जोड्ने पुल निर्माणलाई तत्काल अगाडि बढाउनुहोस्, मन्त्री खड्काले भने। उनले खाँदबारीकिमाथांका सडक कालोपत्रे गर्न उत्तरी क्षेत्रमा बजेट अभाव हुन नदिन चीन सरकारसँग छलफल गर्ने बताए। भेटमा सडक विभागका महानिर्देशक पोखरेलले कोसी राजमार्गअन्तर्गतको खाँदबारी किमाथांका सडकलाई विभागले उच्च प्राथमिकतामा राखेर काम गरिरहेको बताए। उनले हालसम्म खाँदबारीदेखि किमाथांकासम्मको ४९ किलोमिटर सडक कालोपत्रे भइसकेको जानकारी गराए। महानिर्देशक पोखरेलले सङ्खुवासभाका अन्य सडक तथा पुललाई पनि विभागले समयमै सम्पन्न गर्नेगरी काम गरिरहेको उल्लेख गरे। भेटमा सडक विभागका उत्तरदक्षिण आयोजना निर्देशक नवीनमान श्रेष्ठ तथा विभागका कोशी राजमार्गअन्तर्गतको खाँदबारी किमाथांका सडकका योजना प्रमुख रामबहादुर गुरुङ सहभागी थिए।"
नेपालमा लगानी विस्तार गर्ने विषयमा प्रधानमन्त्री र सिंगापुरको सर्वना जुरोङ ग्रुपबीच छलफल,"काठमाडौं : प्रधानमन्त्री केपी शर्मा ओलीसँग लगानीसम्बन्धी एसियाकै अगुवा संस्था सर्वना जुरोङ ग्रुपका कार्यकारी प्रमुख सिन चाओसहितको टोलीले नेपालको पूर्वाधार र सहरी विकासका विविध क्षेत्रमा लगानी विस्तार गर्ने विषयमा आज छलफल गरेको छ। प्रधानमन्त्री निवास बालुवाटारमा भएको भेटमा कार्यकारी प्रमुख सिनले नेपालमा ऊर्जा, पर्यटन, रेल्ले, सुरुङमार्ग, स्मार्ट सिटी, एक्प्रेसवेलगायत क्षेत्रमा परियोजना पहिचान, प्रस्तावना तयारी र लगानीको इच्छा प्रकट गरेको हो। सिंगापुर सरकारको स्वामित्वमा रहेको विश्वव्यापी लगानीसम्बन्धी निकाय तेमासेकअन्तर्गतको उक्त कम्पनीले हालः नेपालमा कार्यालय स्थापना गरेर काम सुरु गरिसकेको छ। भेटका अवसरमा प्रधानमन्त्री ओलीले समृद्ध नेपाल, सुखी नेपालीको राष्ट्रिय आकांक्षा पूरा गर्ने क्रममा नेपालले विश्वका प्रतिष्ठित लगानीकर्तासँग सहयोग र सहकार्यका लागि आवश्यक सहजीकरणको वातावरण सिर्जना गर्ने बताए। सिंगापुर विश्वमै छिटो विकास भएको मुलुकमा पर्ने जनाउँदै उनले सर्वना समूहको अनुभव र विज्ञता नेपालको विकास र उन्नतिका लागि उपयोगी हुनसक्ने विश्वास व्यक्त गरे। प्रधानमन्त्री ओलीले पैसाले मात्रै विकास नहुने तर पैसा आर्जनका लागि विकास आवश्यक भएकामा आफूहरू स्पष्ट रहेकाले नेपाललाई विकसित बनाउने अठोटका साथ लागिरहेको बताए। 'म सरकारलाई वास्तविकरूपमा जनताको सरकारका रुपमा विकसित गर्न चाहन्छु। हामी भ्रष्टाचारका लागि कुनै काम गर्दैनौं। देशलाई विकसित र जनतालाई सुखी बनाउनका लागि काम गर्छौं। तपाईंहरूजस्ता विश्वव्यापी संस्थालाई लगानी विस्तार गर्नका लागि के कस्तो कानुनी र संरचनात्मक परिवर्तन आवश्यक छ, त्यो गर्न सरकारका तर्फबाट हामी तयार हुनेछौं,' उनले भने। भेटका अवसरमा लगानी बोर्ड नेपालका प्रमुख कार्यकारी अधिकृत सुशील ज्ञवाली, सर्वना ग्रुपका प्रशासकीय प्रमुख सु मिन, नेकपा (एमाले) को केन्द्रीय सहरी विकास विभाग प्रमुख शेरबहादुर तामाङ, सर्वना ग्रुपका दक्षिण एसिया प्रमुख अभिनास मिश्रा, नेपाल प्रमुख विलास कोइरालालगायत सहभागी थिए।"
सुपा देउरालीमा नयाँ संरचना,"अर्घाखाँची : लुम्बिनी प्रदेशकै प्रसिद्ध सुपा देउराली मन्दिर परिसरमा पाँच सयभन्दा बढी भक्तजन अट्ने संरचना निर्माण भएको छ। विशेष शक्तिपीठको रूपमा रहेको सुपा देउराली मन्दिरमा आउने धार्मिक पर्यटकलाई लक्षित गरी आधुनिक प्रविधिबाट नयाँ संरचना निर्माण गरिएको हो। सुपा देउराली मन्दिरमा पुगेका जोकोहीले चट्टानी भिरमा रहेको साँघुरो स्थानको मन्दिर सम्झन्छन्। त्यही चट्टानी डरलाग्दो भिरमा रहेको संरचना निर्माण गरेर फराकिलो बनाएपछि सुपा देउराली मन्दिरमा आउने धार्मिक पर्यटकहरूलाई सहजता भएको मन्दिर संरक्षण समितिका सचिव हरि खनालले बताए । सात महिनासम्म कडा परि श्रम गरेर निर्माण पूरा गरेका मिस्त्री तथा श्रमिकलाई मन्दिरले विशेष सम्मान गरेको छ। मन्दिर सञ्चालन समितिका अध्यक्ष फर्सबहादुर केसी र सचिव हरि खनाललगायतको उपस्थितिमा श्रमिकहरूको सम्मान गरिएको हो। समितिका सचिव खनालका अनुसार निर्माणकार्यमा सुरुमा धेरै मिस्त्रीहरू सहभागी भए पनि अन्तिम चरणमा पाँच जना प्रमुख मिस्त्रीहरूले निरन्तर योगदान दिएका थिए। तिनै पाँच जना मिस्त्रीमध्येबाट सम्मानस्वरूप हेड मिस्त्रीलाई २५ सय रुपैयाँ तथा अन्य चार जनालाई १५ सय रुपैयाँ तथा खादा, माला र मायाको चिनो प्रदान गरी सम्मान गरिएको छ। यो संरचनाको निर्माण भक्तजनहरूले चढाएको भेटी रकमबाट सम्भव भएको सुपादेउराली मन्दिर व्यवस्थापन समितिले जनाएको छ। अब श्रद्धालुहरूलाई सहज रूपमा पूजा गर्न सक्ने वातावरण सिर्जना भएको छ। निर्माणको क्रममा कुनै अप्रिय घटना नघटेकोमा सुपा देउरालीको कृपा रहेको मन्दिर व्यवस्थापन समितिले विश्वास व्यक्त गरेको छ। काम सुरु हुनुअगाडि धेरैले आलोचना गरे पनि अहिले कार्य सफलतापछि सबैले प्रशंसा गरेका व्यवस्थापन समितिको भनाइ छ। हाल समितिका लागि आफ्नै कोठा तथा पाँच सय बढी भक्तजन परिसरमै अट्न सक्नेछन्। मन्दिर परिसर साँघुरो हुँदा सडकमै भक्तजनको भिड हुने गरेको थियो। सुपा देउराली समितिले सक्रिय रूपमा विकास तथा व्यवस्थापनको कार्य गरेपछि हाल सहज बनेको समितिका अध्यक्ष फर्सबहादुर केसीको भनाइ छ ।"
प्रेम दिवस मनाउन जाने होइन त रानीमहल ?,"तानसेन : आज १४ फेब्रुअरी अर्थात् प्रणय दिवस। आजको दिनलाई भ्यालेन्टाइन डे को रूपमा विश्वभरका युवायुवती तथा प्रेमी प्रेमिकाहरूले प्रेम व्यक्त गर्ने दिनका रूपमा मनाउँछन्। नेपालमा भने प्रेमी पे्रमिकाहरू आफ्नो साचो प्रेम व्यक्त गर्न प्रेमको प्रतीक पाल्पाको रानीमहल दरबारमा पुग्ने गर्छन्। राणाकालीन समयदेखि नै पाल्पाको रानीमहल दरबार प्रेमको प्रतीकको रूपमा परिचित छ। प्रणय दिवसको अवसरमा नवजोडी तथा प्रेमी प्रेमिकाको लागि पाल्पाको रानीमहल दरबार आकर्षणको केन्द्र बनेको छ। प्रणय दिवसको अवसरमा रानीमहल दरबारलाई तानसेन नगरपालिकाले सरसफाइ गरी चिटिक्क पारेको छ। दरबारअगाडि सुन्दर फूलसहितका बगैंचा, लाइटिङसहित पानीका पोखरी तथा फोहोर, युरो गार्डको खानेपानी र पर्यटकहरूलाई निःशुल्क वाईफाईको व्यवस्था गरिएको छ। तानसेन नगरपालिकाले रानीमहललाई पूर्ण रूपमा सफा सुन्दर व्यवस्थित बनाई रातिमा समेत झिलिमिली बत्तीले सजाएर अवलोकन गर्ने गरी व्यवस्था मिलाएको छ। रानीमहलमा प्रेम आदानप्रदान गर्दै कालीगण्डकीमा र्याफ्टिङको मजा लिने गरी व्यवस्था गरिएको छ। प्रणय दिवसको अवसरमा तानसेनका अधिकांश होटलहरूले खाना तथा बासमा १० प्रतिशतदेखि २५ प्रतिशतसम्म छुट दिएका छन्। रानीमहलको विभिन्न मिडियामा चर्चा गरेको देखे पनि प्रत्यक्ष रूपमा आज हेर्ने मौका मिल्यो, काठमाडौंबाट रानीमहल दरबार हेर्नकै लागि श्रीमतीसहित आएका प्रेम श्रेष्ठले बताए। प्रेमको प्रतीक रानीमहल पुग्ने प्रेमी प्रेमिकाहरू निकै रमाएका छन्। एकअर्कालाई अँगालो मार्दै युवायुवतीले मधुर मुस्कानसहित फोटो खिचेको दृश्यले रानीमहल दुई, चारदिन अगाडिदेखि नै प्रणय दिवसमय भएको छ। रानीमहल क्षेत्रका होटलहरू आन्तरिक पर्यटकले भरिएका छन्। प्रेम दिवसको अवसरमा चितवन, काठमाडौं, बुटवल हेटौंडा, पोखरालगायतका स्थानबाट प्रेमी तथा प्रेमिकाहरू रानीमहल पुगेका छन्। प्रेमको प्रतीक रानीमहल आउने धोको पहिलेदेखिकै थियो। अहिले श्रीमान्सँग रानीमहल घुम्दा निकै आनन्द आयो, काठमाडौं गोंगबुकी मीना श्रेष्ठले भनिन्, रानीमहल दरबार देख्दा त्यो बेलामा राणा खड्गशमशेरले साँच्चै नै रानीप्रति गरेको सच्चा प्रेम झल्किँदो रहेछ। श्रीमान् श्रीमती जोडी भएर रानीमहल घुम्न आएको र रानीमहल देख्नासाथ आफूहरूको मनमा पनि प्रेम भाव पैदा भएको रूपन्देही बुटवलकी मीना पन्थीले खुसी हुँदै बताइन्। राणा खड्गशमशेरले आफ्नी रानी तेजकुमारीको सम्झनामा पाल्पाको कालीगण्डकी किनारामा रानीमहल दरबारनिर्माण गरेका थिए। राणा खड्गशमशेरले विसं १९४९ सालदेखि रानीमहल दरबारको निर्माण सुरु गरी ६ वर्ष लगाएर १९५५ मा पूरा गरेका थिए। बेलायती दरबारशैलीमा निर्माण गरिएको प्रेमको प्रतीक रानीमहल पुग्ने प्रेम जोडीहरूलाई बस्न, मीठा मीठा कुराकानी गर्न र आनन्द लिनका लागि दरबारपरिसरमै शिव पार्वतीको मन्दिर, विभिन्न फूलबारी बगैंचा बनाइएको छ। तानसेनदेखि रानीमहलमा जाने १३ किलोमिटर सडकको पिच गरिएको छ। रानीमहल दरबार रेखदेखका लागि पुरातŒव विभागबाट १० वर्षका लागि तानसेन नगरपालिकालाई हस्तान्तरण गरिएको छ। रानीमहल दरबार अवलोकनका लागि दैनिक ३ सयदेखि ५ सयसम्म पर्यटकहरू पुग्ने नगरपालिकाले जनाएको छ। रानीमहल दरबारबाट तानसेन नगरपालिकाले वार्षिक रूपमा ७० लाखदेखि १ करोड रुपैयाँसम्म आम्दानी गर्दै आएको छ।"
स्थानीय तहको ३७ अर्ब बढी वित्तीय समानीकरण अनुदान कटौती,"काठमाडौं : संघीय सरकारले प्रदेश र स्थानीय तहलाई दिँदै आएको वित्तीय समानीकरण अनुदानको रकम कटौती गरेको छ। स्थानीय तहमा ८८ अर्ब र प्रदेशमा ६० अर्ब रकम विनियोजित थियो। तर, सरकारले २५ प्रतिशतको हाराहारी कटौती गर्ने योजनाका साथ तेस्रो किस्तामा १३२४ प्रतिशत मात्रै निकासा गरेको छ। संघीय सरकारले ४ किस्तामा समानीकरण अनुदान दिने गरेको छ। पहिलो र दोस्रो किस्ता तोकिएबमोजिम नै उपलब्ध गराएको सरकारले तेस्रो किस्ता भने कटौती गरेर पठाएको छ। चौथो किस्तामा पनि यही हाराहारीमा कटौती गरेर पठाउने सरकारको तयारी छ। तेस्रो किस्तामा विनियोजित रकमको १३२४ प्रतिशत मात्र निकासा हुने देखिएको गाउँपालिका राष्ट्रिय महासंघका कार्यकारी निर्देशक राजेन्दप्रसाद प्याकुरेलले जानकारी दिए। केही दिनअघि प्रधानमन्त्री केपी शर्मा ओलीसँग भएको सातै प्रदेशका मुख्यमन्त्रीसँगको भचुर्अल बैठकमा पनि समानीकरण अनुदान कटौतीको विषय उठेको थियो। मधेस प्रदेशका मुख्यमन्त्री सतिशकुमार सिंहले समानीकरण लगायतका अनुदान कटौती नगरी, उल्टै बढाउनु पर्ने माग गरेका थिए। सरकारले चालु आर्थिक वर्षको स्वीकृत वार्षिक बजेटमध्ये स्थानीय सरकारमा हस्तान्तरण हुने वित्तीय समानीकरण अनुदान कटौती गरी निकासा गर्ने सम्बन्धमा महालेखा नियन्त्रक कार्यालयले चलानी नम्बर ४७, २०८१।१०।२८ बाट सबै कोष तथा नियन्त्रक कार्यालयलाई पत्राचार गरिसकेको छ। विद्यमान शिथिल आर्थिक गतिविधिका कारण राजस्व नउठेको भन्दै अनुदान कटौती गर्नुपरेको महालेखा नियन्त्रक कार्यालयले जनाएको छ। अनुदानसमेत कटौती गर्ने कार्यले वित्तीय संघीयताको प्रभावकारी कार्यान्वयनमा प्रश्नचिह्न खडा भएको नगरपालिका संघका अध्यक्ष भीमप्रसाद ढुंगानाले बताए। उनले रकम कटौतीले स्थानीय तहलाई मुटुमा किला रोपे जस्तै भएको बताए। बजेट आउँदै छ भनेर विभिन्न योजना बने, काम भइरहेका छन्। ५० प्रतिशत काम नै सकिएका छन्। बजेट नै कटौती भएपछि काम गरे बापतको भुक्तानी अब कहाँबाट दिने ? उनले आक्रोश पोखे। रकम कटौतीले जनप्रतिनिधिहरू गाउँ नै जान नसक्ने अवस्था सिर्जना भएको उनले बताए। गाउँपालिका राष्ट्रिय महासंघ नेपाल र नेपाल नगरपालिका संघले हरेक वर्ष समानीकरण अनुदानमा कटौती गरिरहने प्रवृतिप्रति गम्भीर चिन्ता र चासो व्यक्त गर्दै नेपाल सरकार र सम्बन्धित निकायको ध्यानाकर्षण गराएका छन्। संविधानको अनुसूची ८ का एकल अधिकारको प्रयोगबाट सेवा प्रवाह र योजना तर्जुमाको सुरुवात नै स्थानीय सरकारबाट हुने भनेको छ। र, यो सबैको सुनिश्चितता यही समानीकरण अनुदानले गर्ने हुँदा यो अनुदानमा कटौतीले स्थानीय सरकारबाट हुने सेवा प्रवाह र विकास निर्माण कार्यमा गम्भीर असर पुग्ने भएको छ। स्थानीय सरकारमा योजना तर्जुमा गर्नुको औचित्यमा समेत प्रश्न खडा हुनेछ। ससर्त अनुदानमा कटौती र समानीकरण अनुदानमा वृद्धि गर्दै वित्तीय संघीयताको कार्यान्वयन गर्नुपर्नेमा संघीय सरकार ससर्त अनुदान बढाउँदै विनियोजन ऐनमा नै समानीकरणको आकार कम गर्ने र विनियोजन भइसकेको रकमसमेत घटाउने प्रवृत्तिले नेपाल सरकारले संघीयता कार्यान्वयनमा देखाइरहेको तदारुकता र सक्रियतासमेत निस्तेज हुने स्थिति देखिएको छ। गत वर्ष पहिला कटौती पछि थप गत आर्थिक वर्षबाटै समानीकरण अनुदान कटौतीको सिलसिला थालिएको हो। गत वर्ष २६२४ प्रतिशत कटौती भएको थियो। त्यसबेला अर्थ मन्त्रालय घेराउ गरियो। गत असार ११ गतेबाट सिंहदरबार नै घेरा गर्ने कार्यक्रमको तय थियो। असार १० गते नै मन्त्रिपरिषद्ले २५ अर्ब कटौतीमध्ये १७ अर्ब उपलब्ध गर्न बाध्य भएको थियो। समानीकरण अनुदानमा गरिएको कटौतीका विरुद्धमा संघमहासंघले गरेको निरन्तर पहलकदमीका बाबजुद आंशिकमात्र सम्बोधन भएको नगरपालिका संघका अध्यक्ष ढुंगानाले जानकारी दिए। उनका अनुसार त्यो बेला समानीकरण अनुदानमा कुनै कटौती नगर्ने प्रतिबद्धता सरकारका तर्फबाट भएको थियो । नगरपालिका संघ र गाउँपालिका महासंघले स्थानीय तहहरूले समानीकरण अनुदानलाई संघीयता कार्यान्वयनको अनिवार्य दायित्वभित्र राखेर यसलाई कटौती नगर्न सरकारलाई विशेष अनुरोधसहित ध्यानाकर्षण गरेका छन्। उनीहरूद्वारा जारी विज्ञप्तिमा भनिएको छ, संघीयताको जगका रूपमा रहेको स्थानीय सरकारहरूको यस प्रकारको हार्दिक अनुरोधलाई बेवास्ता गरिएमा संघीयता कार्यान्वयनमा नेपाल सरकार इमान्दार र प्रतिबद्ध नरहेको सन्देश जाने विषयमा सम्बन्धित निकायको समयमा नै ध्यानाकर्षण गर्दछौं। सरकारलाई अनुरोध गर्ने, प्रधानमन्त्री, अर्थमन्त्रीलाई भेटेर नै ध्यानाकर्षण गराउने, सुनुवाइ नभएमा ६ हजार ७ सय ४३ वटै वडादेखिका जनप्रतिनिधि आएर सिंहदबारमा घेराउ गर्नेसम्मको योजना स्थानीय तहले बताएका छन्। समानीकरण अनुदान संघ सरकारले दिएको ग्यारेन्टीः वित्त आयोग राष्ट्रिय प्राकृतिक स्रोत तथा वित्त आयोगले समानीकरण अनुदान बजेट भनेको संघ सरकारले दिएको ग्यारेन्टी भएको अथ्र्याएको छ। उसले समानीकरण अनुदान,राष्ट्रिय गौरवका आयोजनालगायत ठूला आयोजनाको बजेट कटौती गर्न नहुने सुझाव दिँदै आएको छ। कटौती गर्न परेमा तेस्रो प्राथमिकताका योजनाबाट बजेट काट्न पर्ने, त्यसले पनि नपुगेमा दोस्रो प्राथमिकताको योजनाबाट काट्न पर्ने उसको सुझाव छ। राष्ट्रिय प्राकृतिक स्रोत तथा वित्त आयोग ऐन, २०७४ को दफा ३ को उपदफा (१) को खण्ड (क) मा प्रदेश कानुनबमोजिम प्रदेशले स्थानीय तहलाई दिने वित्तीय समानीकरण अनुदान सम्बन्धमा प्रदेशलाई सिफारिस गर्ने काम, कर्तव्य र अधिकार राष्ट्रिय प्राकृतिक स्रोत तथा वित्त आयोगको हुने व्यवस्था रहेको छ। सोही ऐनको दफा ३ को उपदफा (२) मा आयोगले संविधान तथा यस ऐनबमोजिम सुझाव वा सिफारिस दिँदा वा ढाँचा तयार गर्दा प्रदेश तथा स्थानीय तहको कार्य सम्पादनलाई समेत आधार लिने व्यवस्था रहेको छ। सोही ऐनको दफा १६ को उपदफा (१) मा प्रदेशले स्थानीय तहलाई प्रचलित कानुनबमोजिम उपलब्ध गराउने वित्तीय समानीकरण अनुदानका सम्बन्धमा प्रदेशलाई सिफारिस गर्दा आयोगले ती आधार लिई सिफारिस गर्नुपर्ने व्यवस्था छ। प्रदेश तथा स्थानीय तहमा रहेको शिक्षा, स्वास्थ्य, खानेपानी जस्ता मानव विकास सूचकांक, अन्य प्रदेश वा स्थानीय तहको सन्तुलित विकासको अवस्थाको आधारमा सिफारिस गर्नुपर्ने छ। प्रदेश तथा स्थानीय तहमा रहेको आर्थिक, सामाजिक वा अन्य कुनै प्रकारको विभेदको अवस्था, प्रदेश तथा स्थानीय तहको पूर्वाधार विकासको अवस्था र आवश्यकता, प्रदेश तथा स्थानीय तहले जनतालाई पुयाउनुपर्ने सेवा, प्रदेश तथा स्थानीय तहको राजस्वको अवस्था र उठाउन सक्ने क्षमता व्यवस्था छ। प्रदेश तथा स्थानीय तहको खर्चको आवश्यकतालाई पनि आधार बनाउनुपर्ने छ। सोही ऐनको दफा १६ को उपदफा (३) मा आयोगले उपदफा (१) बमोजिम वित्तीय समानीकरण अनुदान सिफारिस गर्दा प्रत्येक प्रदेश र स्थानीय तहले प्राप्त गर्ने न्यूनतम अनुदान र उपदफा (१) बमोजिमका आधारहरूबमोजिम प्रत्येक प्रदेश र स्थानीय तहले प्राप्त गर्ने वित्तीय समानीकरण अनुदान सिफारिस गर्ने व्यवस्था रहेको छ। राष्ट्रिय प्राकृतिक स्रोत तथा वित्त आयोगका अध्यक्ष बालानन्द पौडेलले समानीकरण अनुदानको कटौतीले स्थानीय तहका बजेट र योजना लथालिंग हुने बताए। हामीले संघ, प्रदेश र स्थानीय तह गरी तीनै तहका पी ३, का योजना कटौती गर्ने, त्यसले पनि नभएमा पी २, का योजना काट्ने भनेका छौं तर समानीकरण अनुदान, राष्ट्रिय गौरवसहित आयोजनाको बजेट भने काट्न हुँदैन भनेका हौं, उनले भने। उनले समानीकरण अनुदान स्थानीय तहको बजेट योजनामा संघ सरकारले दिएको ग्यारेन्टी भएको पनि बताए। विज्ञ के भन्छन् ? प्रादेशिक योजना विद् एवं पूर्वसांसद डा खिमलाल देवकोटा समानीकरण अनुदान प्रदेश र स्थानीय तहको संवैधानिक अधिकार भएको बताउँछन्। स्थानीय तह र प्रदेशको बजेट र योजना बनाउने काम यही अनुदानबाट गर्ने हो, यो उनीहरूको नैसर्गिक नै हो। उनीहरूले निसर्त यो अनुदान पाउनुपर्छ, उनले भने। उनले संसदीय समितिले पनि यो अनुदान काट्न हुँदै भनेर सिफारिस नै गरेको जानकारी दिए। राष्ट्रियसभाको संघीयता कार्यान्वयन अनुगमन संसदीय विशेष समितिले समानीकरण अनुदान नघटाउन सरकारलाई निर्देशन दिएको थियो। संघीयता कार्यान्वयन अनुगमन संसदीय विशेष समितिका तत्कालीन संयोजकसमेत रहेका डा देवकोटाले गत वर्ष पनि कटौतीपछि समिति नै बनेर घटाउन हुँदैन भनेर सिफारिस गरेको बताए। उनले प्रदेश र स्थानीय तहको मात्रै बजेट किन कटौती हुन्छ भनेर प्रश्न पनि गरेका छन्। किन संघ बजेट हटाउँदैनन्, तल मात्र किन यस्तो विभेद, संघमा पनि टुक्रे योजना कति छन् कति ? टुक्रे योजनाको बजेट किन कटौती हुँदैन। संघले ठूला गेम चेन्जर योजनामा हो लगानी गर्ने,उनले भने, काम जति तल (स्थानीय तह र प्रदेश) ले गर्नुपर्ने, राजस्व जति सबै केन्द्रीकृत ? उनले कुनै हालसमा समानीकरण अनुदान कटौती नगर्ने सरकारको ध्यानाकर्षण गराएका छन्। वित्तीय समानीकरण अनुदान मुलुकमा संघ, प्रदेश स्थानीय तह गरी तीन तहका सरकार छन। संविधानमा तीनै तहका सरकारका बीचमा राज्यशक्तिको बाँडफाँट गरिएको छ। तहगत सरकार बीचको सम्बन्ध सहकारिता, समन्वय, सहअस्तित्व र पारस्परिक सहयोगको सिद्धान्तमा आधारित हुने व्यवस्था संविधानले नै सुनिश्चित गरेको छ। तीन तह बीचको सहकारिताको एउटा महत्वपूर्ण अवयवको रूपमा अन्तरसरकारी वित्तीय हस्तान्तरण रहेको छ। स्थानीय सरकारहरू बीचमा रहने भौगोलिक तथा जनसांख्यिक विविधता र आर्थिक सामाजिक तथा भौतिक विकासको असमान अवस्थाले उनीहरूको खर्चको आवश्यकता र राजस्व परिचालन क्षमता बीचमा असमानता रहन्छ। त्यस्तो असमानतालाई न्यूनीकरण गर्दै उपलब्ध स्रोत र साधनको समन्यायिक वितरणलाई सुनिश्चित गर्न संविधान तथा कानुनद्वारा नै स्वतन्त्र संवैधानिक निकायको सिफारिसमा प्रदेश सरकारले स्थानीय सरकारलाई अनुदान उपलब्ध गराउने व्यवस्था गरिएको छ। प्रदेश सरकारले संघीय सरकारबाट प्राप्त अनुदान र आफ्नो स्रोतबाट उठ्ने राजस्वलाई मातहतको स्थानीय सरकारको खर्चको आवश्यकता र राजस्व क्षमताको आधारमा प्रदेश कानुनबमोजिम वित्तीय समानीकरण अनुदान वितरण गर्नुपर्ने संवैधानिक व्यवस्था छ। साथै, त्यस्तो अनुदानको परिमाण निर्धारण गरी सिफारिस गर्ने जिम्मेवारी राष्ट्रिय प्राकृतिक स्रोत तथा वित्त आयोगको हुने व्यवस्था संविधान र अन्य प्रचलित कानुनमा रहेको छ। अर्थ मन्त्रालय के भन्छ ? चालु आर्थिक वर्षको बजेटमा समावेश गरिएका कतिपय शीर्षकको खर्च कटौती गर्नुपर्ने अवस्था रहेको अर्थमन्त्रालयको भनाई छ। अर्थले मुलुकको विद्यमान शिथिल आर्थिक गतिविधि, गत आर्थिक वर्षदेखि नै ऋणात्मक रहेको, संघीय सञ्चित कोषको अवस्था लगायतका कारण चालु आर्थिक वर्षको प्रथम ६ महिनासम्म पनि संघीय सञ्चित कोष ऋणात्मक रहेको जनाएको छ । गत आर्थिक वर्ष पश्चिम नेपालमा गएको भूकम्प तथा चालु आर्थिक वर्षको मनसुनजन्य विपद्का कारण आकस्मिकरुपमा सिर्जना भएको थप दायित्वले गर्दा सञ्चित कोषमा अत्याधिक दबाब परेको अर्थको भनाइ छ। अर्थले जारी गरेको सूचनाअनुसार राजस्व संकलनमा संकुचन आएको, अपेक्षित रूपमा अन्तर्राष्ट्रिय सहायता प्राप्त हुन नसकेको तथा नेपाली मुद्रा अमेरिकी डलरसँग कमजोर भएको कारण चालु खर्च एवं वैदेशिक ऋणको साँवा ब्याज भुक्तानी गर्न विनियोजित बजेट नै अपर्याप्त हुने अवस्था सिर्जना भएको छ।"
आहारारा पोखरा गोल्डकप ब्ल्याक बुल्स फाइनलमा,"पोखरा : उज्बेकिस्तानी क्लब ब्ल्याक बुल्स पोखरामा जारी २४औं संस्करणको आहारारा पोखरा गोल्डकपको फाइनलमा प्रवेश गरेको छ। बिहीबार भएको सेमिफाइनलमा पाँच पटकको विजेता थ्रीस्टार क्लबलाई पाखा लगाउँदै पाहुना टोली ब्ल्याक बुल्स उपाधि नजिक पुगेको हो। पोखरा रंगशालामा बिहीबार भएको दोस्रो सेमिफाइनल खेलमा ब्ल्याक बुल्सले थ्रीस्टार क्लबलाई ४० गोलले पराजित गरेको हो। बुल्सले खेलको २४औं मिनेटमा गोल गर्दै खाता खोलेको थियो। कुभोनचबेक ओलिमोभले उत्कृष्ट गोल गरेका थिए। खेलको ५८औं मिनेटमा आसिलबेक ओरिफजोनोभले अग्रता दोब्बर बनाएका थिए। लगातार आक्रमण बुनेको बुल्सले खेलको ६३औं मिनेटमा ३० को अग्रता बनाएको थियो। सत्तारोभले तेस्रो गोल गरेका थिए। यसैगरी खेलको ८७औं मिनेटमा वैकल्पिक खेलाडीका रुपमा मैदान छिरेका साइदजमोद दाभलातजोनोभले गोल गर्दै बुल्सलाई सहज जित दिलाएका थिए। थ्रीस्टार र ब्ल्याक बुल्स एफसी दुवैले बाई पाएर सिधै क्वार्टरफाइनलबाट प्रतियोगिता सुरु गरेका थिए। उपाधिका लागि ब्ल्याक बुल्सले शनिबार नेपाल पुलिस क्लबसँग प्रतिस्पर्धा गर्नेछ। सहारा क्लबको आयोजनामा भइरहेको प्रतियोगिताको विजेताले १२ लाख एक हजार र उपविजेताले ६ लाख एक हजार रुपैयाँ पुरस्कार प्राप्त गर्नेछन्। प्रतियोगिता सञ्चालनबाट बचत रकम क्लबबाट सञ्चालित सूर्यबहादुर केसी एकेडेमीमा रहेका अनाथ बालबालिकाका लागि खर्च गरिने जनाइएको छ। प्रतियोगितामा एक करोड ५१ लाख आम्दानी, एक करोड ४२ लाख खर्च र आठ लाख ८० हजार बचत हुने अनुमान रहेको क्लबका अध्यक्ष केशव बरालले जानकारी दिएका छन्। २०५५ सालमा स्थापित सहारा क्लबले फुटबलमार्फत सामाजिक काम गर्दै आएको छ।"
"आज विश्वभर भ्यालेन्टाइन डे मनाइँदै, को हुन् त भ्यालेन्टाइन ?","हरेक फ्रेबुअरी १४ मा मनाइन्छ, भ्यालेन्टाइन डे। यो दिन आफूलाई मन परेका मान्छेलाई कार्ड, फूल, चकलेट तथा अन्य सामग्री दिएर प्रेम दर्शाइन्छ। संसारभरि आफ्नो प्रेमी, प्रेमिकालाई विभिन्न उपहार दिएर प्रेम देखाइन्छ। एउटा विश्वास छ, तेस्रो शताब्दीतिर रोममा सेन्ट भ्यालेन्टाइन नाम गरेका एक पादरी थिए। विवाह गरेका सिपाही खराब रूपमा प्रस्तुत हुन्छन् भन्ने सोचले राजा क्लाउडिस दोस्रोले सिपाहीहरूलाई विवाह गर्न प्रतिबन्ध लगाएका थिए। तर, सन्त भ्यालेन्टाइनले राजाले लगाएको नियम सही नभएको भन्दै गोप्य रूपमा मागी विवाह गरे। भ्यालेन्टाइनको यो हर्कत अन्ततः क्लाउडिसको कानसम्म पुग्यो। राजाको निर्देशन विपरीत गएको भन्दै फ्रेबुअरी १४ का दिन सन्त भ्यालेन्टाइनलाई मारिने घोषणा भयो। त्यसै दिन उनले आफ्नी श्रीमतीलाई चिठी लेख्दै, चिठीको अन्तिममा तिम्रो भ्यालेन्टाइन लेखेका थिए। भ्यालेन्टाइनलाई रोमको प्राक्सेडिजमा गाडिएको थियो। सम्झनामा श्रीमती जुलियाले भ्यालेन्टाइको चिहान वरिपरि त्यतिबेला अल्मोन्डका बिरुवा रोपेकी थिइन्। र, आज के विश्वास गरिन्छ भने त्यही अल्मोन्डको रुखलाई जीवन्त प्रेमको संकेतको रूपमा लिइन्छ। हो, यही फ्रेबु्रअरी १४ अहिले विश्वभरि नै भ्यालेन्टाइन डे का नामले चर्चित छ। विशेषगरी बेलायत, क्यानडा, अमेरिका, मेक्सिको, फ्रान्स, अस्ट्रेलियाजस्ता देशमा यसलाई विशेष रूपमा लिइन्छ। तर विश्वव्यापीकरणसँगै हाल यो दवस विश्वका धेरै देशमा मनाइन्छ। यसलाई वर्षभरिको सबैभन्दा रोमान्टिक दिनको रूपमा प्रेमीहरु लिन्छन्।"
बैंकमा जलवायु परिवर्तनको पीडा,"बेलायतको केन्द्रीय बैंकका पूर्वगभर्नर मार्क कार्नीले भनेका थिए यदि बैंक तथा वित्तीय संस्थाहरूले अहिले नै जलवायु परिवर्तनको जोखिमको मूल्यांकन गरेनन् भने भोलि समग्र प्रणालीले ठूलो मूल्य चुकाउनु पर्छ। नेपालमै पनि यो समस्या प्रखर रूपमा उठ्न थालिसकेको छ। बैंक तथा वित्तीय संस्थाहरू परम्परागत रूपमा पुँजीको अभाव, ऋणको न्यून मागमात्र होइन, जलवायु परिवर्तन सिर्जित चुनौतीको सामना गरिरहेछन्। नेपालमै पनि यो समस्या देखिएको छ। भविष्यमा यसले ठूलै चुनौती ल्याउने निश्चित छ। बैंकहरूले ऋण प्रवाह गरेर व्यापारलाई सन्तुलन र नाफा आर्जन गर्छन्। त्यो ऋण त्यतिबेलामात्र नाफामूलक हुन्छ, जतिबेला लगानी भएको व्यवसाय फस्टाउँछ। यदि व्यवसाय डुब्यो भने उसँगै बैंकको पनि नाफा संकटमा पर्न जान्छ। यो सामान्य गणितमा जलवायु जोखिमको छायाँ देखिन थाले पनि नेपालका बैंकहरू अझै पनि अल्पकालीन समस्या र त्यसको समाधानमै केन्द्रित देखिन्छन्। विश्वका धेरै देशमा अहिले यो संकटलाई केन्द्रमा राखेर नीति बनाउनमात्र होइन, लागू गरिरहेका छन्। जुन नेपालमा अझै ढिलाइ भइरहेको छ। नेपाल राष्ट्र बैंकले पर्यावरणीय र सामाजिक जोखिम व्यवस्थापन (ईएसआरएम) निर्देशिका लागू गरेको धेरै भए पनि यो फगत दस्तावेजमा सीमित छ। न यसको कार्यान्वयन प्रभावकारी भएको छ, न त यसको सख्त अनुगमन नै। यसलाई अतिरिक्त झन्झटका रूपमा संस्थाहरूले लिने गरेका छन् भने नियामकले पनि कार्यान्वयनमा कडाइ गर्न सकेको छैन। पछिल्लो समय फेरि राष्ट्र बैंकले ग्रिन फाइनान्स ट्याक्सोनोमी ल्याएको छ। यसको पनि संस्थागत रूपमा कार्यान्वयनको तदारुकता भने अझै देखिँदैन। जबकि यी नीतिगत निर्देशिका वित्तीय प्रणालीलाई भविष्यको चुनौतीसँग जुध्न तयार पार्न ल्याइएका हुन्। अहिलेसम्मको कार्यान्वयनको अवस्था हेर्दा के नेपालका बैंक तथा वित्तीय संस्थाहरूले साँच्चिकै गम्भीर छैन ? यदि छैनन् भने कहिले हुने हुन् ? के ठूलै संकट पर्खेर बसेको हो ? भन्ने प्रश्न उठेको छ। यदि होइन भने यसको तयारीमा ढिला गर्न हुँदैन। जसरी बैंकहरूले निक्षेप संकलन र कर्जा प्रवाहमात्र होइन, असुलीमा पनि योजना बनाउँछन्। त्यसैगरी यसमा लाग्नुपर्छ। यदि यसलाई बेवास्ता गर्ने हो भने महंगो पर्न सक्छ, नेपालको वित्तीय प्रणालीलाई। जलवायु परिवर्तन अब टाढाको समस्या होइन, यो हाम्रो दैलोमै पुगिसकेको छ। खेतबारी र खोलानालामा पुगिसकेको छ। यसको आर्थिक असर अहिले नै महसुस भइरहेको छ। नेपालका बैंकहरूको लगानी कृषि, जलविद्युत्, पूर्वाधार र पर्यटनजस्ता जलवायु संवेदनशील उद्योगहरूमा धेरै छ। यदि यी जोखिमलाई उचित रूपमा सम्बोधन गरिएन भने बैंकहरूको वित्तीय स्थायित्व संकटमा पर्न सक्छ। यस्ता परियोजनामा क्षति पुग्नेबित्तिकै त्यो क्षेत्रमा गएको ऋण खराब ऋणमा परिणत हुन सक्छ। नेपालको भौगोलिक बनावटका कारण यहाँ बारम्बार बाढी, पहिरो र डढेलोजस्ता प्राकृतिक प्रकोप आइरहेका छन्। यसले बैंकहरूको कर्जा व्यवस्थापनलाई पछिल्लो समय प्रभावित बनाउँदै पनि आएको छ। सन् २०२१ मा मेलम्ची बाढीका कारण व्यवसायमा क्षति पुग्यो। त्यस्तै बाढी र पहिरोका कारण पूर्वी नेपालका धेरै जलविद्युत् आयोजनामा क्षति पुग्यो। यी सबै घटनामा ऋणको आकारअनुसार बैंकहरूको असुली समयमै भएन। यही वर्षमात्र आएको भारी वर्षाले काठमाडौं उपत्यका, ललितपुर र रोशी नदी आसपासका क्षेत्रमा ठूलो क्षति पुयाएको छ। बाढीका कारण करिब ५० अर्बबराबरको भौतिक संरचनामा नोक्सानी पुगेको छ। यसमा उद्योग व्यवसाय पनि परेका छन्। यो क्षतिले अन्ततः बैंकको कर्जालाई पनि पक्कै छोएको छ। बैंकहरूले जलवायु जोखिम मूल्यांकन नगरी ऋण दिने कार्यलाई निरन्तरता दिए भने ऋणीहरूले कर्जाको साँवाब्याज प्रभावित हुँदै जान सक्छ। जसले गर्दा वित्तीय स्थायित्वमा चुनौती खडा हुन्छ। त्यही भएर यसका लागि तयारी गर्नैपर्छ। धेरै लगानी भएका केही यस्ता क्षेत्र छन्, जो विगतमा लाभदायक थिए। अहिले ती क्षेत्रमा जोखिम बढेको छ। नेपालको बैंकिङ क्षेत्रले जलविद्युत्मा धेरै लगानी गरेको छ। सरकारको नीति नै यो क्षेत्रमा लगानी बढाउने रहेकाले लामो समयदेखि अनिवार्य क्यापमा लगानी भइरहेछ। जलवायु परिवर्तनको प्रभाव न्यूनीकरणका लागि आवश्यक मानिएको जलविद्युत् क्षेत्र आफैंमा जोखिममा छ। हिमनदी छिटो पग्लिँदा नदीको प्रवाह अस्थिर बनिरहेको छ। अनियमित वर्षा र बाढीले पूर्वाधारमा क्षति हुन थालिसकेको छ। यी सबै घटनाले भविष्य झनै चुनौतीपूर्ण रहेको छ। त्यस्तै अर्को क्षेत्र हो, घरजग्गा। घरजग्गामा बैंकहरूको अर्को रणनीति स्तम्भ हो। एकातिर अधिकांश कर्जाको धितो सुरक्षणमा घरजग्गा छ। अर्कोतिर त्यही क्षेत्रमा लगानी। जलवायु परिवर्तनका कारणले हुने घटनाले यो क्षेत्र झन् प्रभावित हुन थालेको छ। घरमा क्षति पुग्दा ती घरमात्र होइन, बाढी प्रभावित क्षेत्रकै घरजग्गाको मूल्यमा ह्रास आउँछ। जसकारण धितो नै कमसल हुन पुग्छ। यसले पनि वित्तीय योजनालाई प्रभावित बनाउने निश्चित छ। जतिसुकै चुनौती र जोखिम भए पनि यो अबको वास्तविकता हो। हामी सबैले स्वीकार गर्नुको विकल्प छैन तर विकल्प न्यूनीकरणमा भने छ। संसारका धेरै देशले यसमा काम गरिरहेका छन्, जसमा हामी पनि जोडिन ढिला गर्न हुँदैन। बैंकहरूका लागि अनिवार्य नियमनको व्यवस्थाअन्तर्गत क्लाइमेट स्ट्रेस टेस्टिङलाई यूके, फ्रान्स र ईयूले बैंकहरूका लागि अनिवार्य गरेको छ। यस्ता कयौं रणनीतिक चाल छन्, जसले यो चुनौतीसँग लड्न सहयोग गर्नेछन्। नेपालमा भने भएकै नीतिगत व्यवस्था कर्मकाण्डमा सीमित छ। ऋण पोर्टफोलियोलाई जलवायु परिवर्तनका परिदृश्यहरूसँगको जोखिम पहिचान गरेर रणनीति परिवर्तन, नवीकरणीय ऊर्जाको सुरक्षित र दिगो पूर्वाधारमा लगानी, प्रविधिमैत्री र दिगो कृषि परियोजना विकासजस्ता क्षेत्रमा लगानीको प्रवाह बढाउनुपर्छ। यस्ता कयौं उपाय छन्, जसले आगामी चुनौतीको सामनामा सहयोगी हुनेछन्। यो सबै प्रक्रिया पारदर्शी हुनुपर्छ। बैंकहरूले जलवायु परिवर्तनले उनीहरूको ऋण पोर्टफोलियोमा पार्ने असरको मूल्यांकन गर्ने प्रतिवेदन प्रत्येक वर्ष प्रकाशित गर्नुपर्छ। बैंकहरूले जलवायु जोखिमलाई बेवास्ता गरे भने आर्थिक अस्थिरता बढ्दै जानेछ। ढिलाइ गर्दा आर्थिक क्षति झन् बढ्नेछ। चुनौती अहिले नै देखिन थालिसकेको छ। त्यसैले राष्ट्र बैंक र बैंकहरू एकसाथ तातिनुपर्छ। नेपालको बैंकिङ क्षेत्र अहिले गम्भीर मोडमा छ। यदि बैंकहरूले जलवायु जोखिमलाई बेवास्ता गरे भने आर्थिक अस्थिरता तीव्र गतिमा बढ्नेछ। ढिलाइ गर्दै जाँदा वित्तीय क्षति झन् गहिरो हुँदै जानेछ, किनकि जलवायु परिवर्तनका प्रभावले कृषि, ऊर्जा, पूर्वाधार बैंकिङ प्रणालीसँग प्रत्यक्ष जोडिएका क्षेत्रमा गम्भीर असर पार्न थालेका छन्। तर, यो केवल जोखिमको कुरामात्र होइन, यो अवसरको समय पनि हो। हरित वित्तले नेपाललाई दिगो बैंकिङमा अग्रणी बनाउने, अन्तर्राष्ट्रिय लगानी आकर्षित गर्ने र समग्र अर्थतन्त्रलाई सुदृढ बनाउने अवसर दिन्छ। नेपालमा जलवायु वित्त अझै अपेक्षाकृत नयाँ अवधारणा भएकाले यसलाई प्रभावकारी बनाउन वित्तीय प्रणाली र लगानी संरचनाबारे गहिरो ज्ञान राख्ने विशेषज्ञहरूको सक्रिय संलग्नता आवश्यक छ। अहिले पनि यो क्षेत्रका विशेषज्ञ नभएका होइनन् तर उनीहरूलाई राम्रोसँग योजनाबद्ध परिचालन गरेर राष्ट्रिय पहल नै सुरु गर्नुपर्छ। अहिले भएकै जनशक्तिका साथै थप तालिम र प्रशिक्षणबाट निखार ल्याएर यो चुनौतीसँग जुध्न एउटा सशक्त तयारीको खाँचो छ। नेपालमा जलवायु वित्तका नीतिहरूलाई अझ सशक्त बनाउन अर्थ मन्त्रालय, वन तथा वातावरण मन्त्रालय तथा जलवायु वित्तसँग सम्बन्धित अन्य मन्त्रालयहरू र नेपाल राष्ट्र बैंकले विशेषज्ञहरूलाई नियुक्त गर्नु पर्नेछ। अब ढिलाइ गर्ने समय छैन। जलवायु परिवर्तन केवल वातावरणीय समस्यामात्र नभई वित्तीय वास्तविकता बनिसकेको छ। नेपालसँग दिगो वित्तलाई अघि बढाउने पर्याप्त स्रोत र साधन छन्। तर नीति निर्माण तहमा सही विज्ञहरूको सहभागिता बिना प्रभावकारी समाधान सम्भव हुनेछैन। शाह, जलवायु वित्तमा विद्यावारिधि शोधार्थी हुन्।"
"लिलामीका सम्पत्ति पनि बिक्री हुन छोडे, बैंकर भन्छन्,ब्याड बैंक चाहियो","काठमाडौं : गत आर्थिक वर्ष ०८००८१ को पुससम्म बैंक तथा वित्तीय संस्थाको गैरबैंकिङ सम्पत्ति थियो २३ अर्ब ७१ करोड ९ लाख रुपैयाँ। चालु आर्थिक वर्षको पुससम्म यस्तो सम्पत्ति ७१८९ प्रतिशतले ह्वात्तै बढेको छ। अर्थात् गैरबैंकिङ सम्पत्ति पुगेको छ ४० अर्ब ७५ करोड ६१ लाख रुपैयाँ। यसबाट स्पष्ट हुन्छ मुलुकमा ऋण तिर्न नसक्ने बढे, लिलामि सम्पत्ति किन्ने पनि घटे। बैंक तथा वित्तीय संस्थाबाट कर्जा लिन धितो राख्नुपर्छ। तर, ऋणीले तोकिएको समय सीमाभित्र साँवा तथा ब्याज भुक्तानी नगरेपछि कर्जाको धितो सम्पत्ति लिलामीमा राखिन्छ। लिलामीमा राखिएको सम्पत्ति बिक्री नभएपछि बैंक तथा वित्तीय संस्था आफैंले सकार्छन्। त्यस्तो सम्पत्ति गैरबैंकिङ मानिन्छ। र, यसरी सकारेको सम्पत्ति सकेसम्म छिटो बिक्री गर्नुपर्छ। तर, लिलामीमा राखेको सम्पत्ति बिक्री हुन छोडेको राष्ट्र बैंकको तथ्यांकले देखाएको छ। त्यसैकारण, बैंकको गैरबैंकिङ सम्पत्तिको आकार ठूलो हुँदै गएको छ। अर्कोतर्फ बैंकले यस्तो सम्पत्ति सकार गरेको अवधिबाट उक्त कर्जाको जोखिमबाट बच्न शतप्रतिशत बराबर रकम कर्जा नोक्सानीसम्बन्धी व्यवस्था (प्रोभिजनिङ) प्रावधानमा राख्नुपर्ने हुन्छ। सोही कारण बैंकहरूको यस्तोमा रकम समेत वृद्धि हुन जान्छ। लिलामी सम्पत्ति पनि बिक्री हुन छोड्यो बैंक तथा वित्तीय संस्थाबाट लिएको ऋणको ब्याज तथा किस्ता तिर्न नसक्दा खराब कर्जाको आकार ह्वात्तै बढेको छ। खराब ऋण बढ्दा ऋणीले राखेको धितोस्व रूपका घर र जग्गालाई बैंकले लिलामी गरेर राखेका छन्। तर, यस्तो लिलामी सम्पत्ति पनि विक्रिमा मन्दी देखिएको छ। ऋण तिर्न नसक्ने बढ्दा र लिलामीका घरजग्गा बिक्री नहँुदा गैरबैंकिङ सम्पत्ति थुप्रिएको हो। बैंक तथा वित्तीय संस्थाहरूको कुल कर्जा ५४ खर्ब ३५ अर्ब ४ करोड ५२ लाख रुपैयाँबराबर छ। कुल कर्जामा खराब कर्जाको अनुपात ४९२ प्रतिशत छ। कुल कर्जामा ०७५ प्रतिशत गैरबैंकिङ सम्पत्ति रहेको नेपाल राष्ट्र बैंकले जनाएको छ। हाल कर्जा नोक्सानीसम्बन्धी व्यवस्था (प्रोभिजन) समेत गरेर ५७ खर्ब कर्जा छ। अर्थात, कुल कर्जा साढे ५४ खर्ब हाराहारीमा छ। गैरबैंकिङ सम्पत्ति १ प्रतिशतको आसपासमा पुगिसकेकाले जोखिम बढिरहेको बताउँछन्, बैंक विज्ञ अनलराज भट्टराई। तथ्यांकले पनि यसलाई पुष्टि गर्छ। वाणिज्य बैंकको मात्रै ८०१२ प्रतिशत बैंंकिङ प्रणालीको सबैभन्दा बढी हिस्सा ओगट्ने वाणिज्य बैंकहरूमा मात्रै ८०१२ प्रतिशत बराबर गैरबैंकिङ सम्पत्ति छ। वाणिज्य बैंकहरूमा मात्रै ३२ अर्ब ४६ करोड बराबरको गैरबैंकिङ सम्पत्ति छ। सञ्चालनमा रहेका २० वाणिज्य बैंकमा भएको यो सम्पत्ति गत वर्षकोभन्दा ६४२९ प्रतिशतले बढेको हो। गत वर्ष यस्तो सम्पत्ति १९ अर्ब ८९ करोड ६६ लाख रुपैयाँ थियो। यसैगरी, सञ्चालनमा रहेका १७ विकास बैंकहरूमा यस्तो सम्पत्ति ३ अर्ब ६५ करोड ८१ लाख रुपैयाँ हाराहारीमा छ। यो गत वर्षकोभन्दा ४५३५ प्रतिशत बढी हो। गत वर्ष २ अर्ब ५१ लाख ६७ हजार रुपैयाँ थियो। यस्तै, सञ्चालनमा रहेका १७ वित्तीय कम्पनीमा गैरबैंकिङ सम्पत्ति २ अर्ब २७ करोड ३९ करोड रुपैयाँ थुप्रिएको छ। यो गतवर्षको भन्दा ७२५९ प्रतिशतले बढी हो। गतवर्ष १ अर्ब ३१ करोड ७५ लाख रुपैयाँ थियो। गैरबैंकिङ सम्पत्ति बेच्नै पर्ने बाध्यता बैंकले राखेको गैर बैंकिङ सम्पत्ति बेच्नै पर्छ। बैंकको उद्देश्य घरजग्गा खरिद गरेर राख्ने पनि होइन। यो सम्पत्ति जत्ति तरल भएर मनि क्रियसन भयो, त्यति वित्तीय कारोबार बढ्छ। भूमिको सीमासम्बन्धी कानुनबाट यस्तो सम्पत्ति ३ वर्षभित्र बिक्री गरिसक्नुपर्छ। त्यसो नभएमा सरकारबाट स्वीकृति लिनुपर्छ भनेको छ। यसकारण बैंकहरूले ३ वर्षभित्र व्यवस्थापन गरिसक्नुपर्छ। तर, समयमा बिक्री नहुँदा यस्तो सम्पत्ति व्यवस्थापन चुनौतीपूर्ण भएको बैंंक विज्ञ भट्टराई बताउँछन्। खराब कर्जावृद्धि दर पनि ३ वर्षअघि १ प्रतिशतको हाराहारीमा थियो, बढेर ५ प्रतिशत आसपासमा पुगेको छ, उनि भन्छन्, अझै बढ्ने क्रममा छ। त्यसैकारण गैरबैंकिङ सम्पत्ति थुप्रिने सम्भावना रहेको भट्टराई बताउँछन्। किनभने अझै पनि बजार चलायमान छैन, भट्टराई भन्छन्, हाम्रो अर्थतन्त्रका ड्राइभरहरू द्रुत गतिमा छैनन्। हामी उपभोगमा आधारति मुलुक भएकाले उत्पादन बढाउनमा जान सकेका छैनौं। घरजग्गासम्बन्धी कारोबारमा मूल्य अति बढेको छ। घरजग्गा मूल्य बढेका कारण उपभोक्ताले खरिद गर्न सक्ने क्षमता पनि छैन। साना टुक्रामा बिक्री गर्नुपर्ने र यसका लागि कर्जा लिनुपर्ने तर कर्जामा पनि अलि कडाइ भएको हुनाले समस्या सिर्जना भइरहेको छ। अर्थतन्त्र सबैतीरबाट कसिँदै गएको उनको भनाइ छ। उपभोक्ताको अनुपातमा खर्च वृद्धि हुनु, तर आम्दानी नबढ्नु। अर्कोतर्फ व्यापारव्यवसायमा कारोबार नहुनु, नयाँ रोजगारी सृजना नहुनु, विनिमय दरमा नेपाली मुद्रा पनि ३४ वर्षको दौडानमा प्रतिडलर नेपाली रुपैयाँ १ सय २० रुपैयाँबाट १ सय ४० रुपैयाँ आसपासमा पुगिसक्यो। कोभिड अघि र अहिले धेरै अन्तर भइसक्यो। यसले आयातीत वस्तु पनि धेरै महँगो हुँदै गएको छ, बैंकविज्ञ भट्टराई भन्छन्, जसले जीवनयापनको लागत पनि बढ्दै गएको छ। जिवनयापनको लागत बढ्दै गएपछि कर्जा तिर्ने क्षमता पनि घट्छ। अबको विकल्प, सम्पत्ति व्यवस्थापन कम्पनी बैंकमा भएको सम्पत्ति बजारमा बिक्री हुन गाह्रो भइरहेको छ। कतिपयमा लिलामीको वस्तु नकिन्ने भन्ने भावना पनि छ। झन्झट, किचलोको जोखिम छ भनेर पनि कतिपयले लिलामी सम्पत्ति लिन खोज्दैनन्। यस अवस्थामा अब राष्ट्र बैंकले नीतिगत सुधार गर्नुपर्ने बैंक विज्ञ भट्टराई बताउँछन्। अब खराब कर्जाको वर्गीकरणमा र अर्को खराब कर्जाको लागि खर्च व्यवस्था छुट्ट्याउनुपयो। जस्तै ः १ वर्षमा खराब कर्जा हुनसक्छ तर १ वर्षमा शतप्रतिशत खराब कर्जा प्रोभिजनको व्यवस्था हटाउनु पयो। यसो भयो भने बैंकको पुँजी पनि कसिलो हुँदैन। बैंकलाई नयाँ कर्जा दिन सजहता हुन्छ, उनले अन्नपूर्णसँग भने, हाम्रो अर्थतन्त्रलाई पनि ग्रोथ चाहिएको छ। आर्थिक वृद्धिका लागि पैसा चलायमान हुनुपर्छ। यतातिर बैंकको पुँजी पनि कसिलो हुने, पुरानो कर्जामा प्रोभिजन व्यवस्थाअनुसार थप्दै जानुपर्ने, अर्कोतर्फ भएको गैरबैंकिङ सम्पत्ति पनि बिक्री नहुने। यसो हुँदा बैंकको पुँजी क्रमशः कसीलो हुँदै जाने हुन्छ। यस्तो अवस्थामा बैंकमा पुँजी मात्रै थपिरहन सकिँदैन। हाम्रो बैंक अहिले ओभर क्यापिटलाइज्ड भइसकेका छन्। यसैले अब अरु उपकरणहरूबाट प्रयोग हुनुपयो। उनकाअनुसार अब बैंककै क्रेडिट रेटिङ के हुने भन्ने भइसकेको छ। खराब कर्जाको आकार बढ्दै गएकाले अब बैंककै शाख मूल्यांकन पनि कम हुन्छ, उनी भन्छन् यसो हुँदा बजारबाट पैसा उठाउन नसक्ने अवस्था आउनसक्छ। बैंकहरू एकदमै अप्ठ्यारो स्थितिमा पुग्न लागेको बैंक विज्ञ भट्टराई बताउँछन्। यसकारण अब राष्ट्र बैंकले तत्काल नीतिगत सुधार गरी हाल्नुपर्नेमा ध्यानाकर्षण गरे। यो तुरुन्तै हुन्छ, उनले थपे। यसअघि ०६५ सालमै केही बैंक तथा वित्तीय संस्थाहरूमा समस्या हुँदा सम्पत्ति व्यवस्थापन कम्पनीको कुरा उठेको थियो। अहिले यसका लागि ब्याड बैंक बनाउने भनेर राष्ट्र बैंकले मौद्रिक नीतिमार्फत घोषणा त गरेको छ। तर, यसबारे बैंक विज्ञ भट्टराई भन्छन्, तर यो भनेर मात्रै हुँदैन, यसका लागि सम्पत्ति व्यवस्थापन कम्पनी बनाउन पुँजी चाहिन्छ। यसको पुँजी भनेको नेपाल सरकारदेखि विभिन्न निकायको वित्तीय प्रतिबद्धता चाहिन्छ। वर्षौंदेखि हेजिङका कुरा गरे पनि काम गर्न नसकेको ब्यंग्य गर्दै उनले पुँजीको टुङ्गो नलागेसम्म सम्पत्ति व्यवस्थापन कम्पनी खोल्न सम्भव नहुने बताए। केन्द्रीय बैंकले ब्याड बैंकलाई दिर्घकालीन योजनामा राखेर अहिलेले नीतिगत सुधारमै जान उनले जोड दिए। उनले भारतको उदाहरण दिँदै भने, भारतले कर्जाको रेटिङको, धितोको आधारमा असल कर्जालाई पनि प्रोभिजनिङ निकै कम छ। हाम्रोमा ११० प्रतिशत छ। खराब कर्जा पनि वर्षमा शतप्रतिशत प्रोभिजसनङ गर्नुपर्दैन। भारतमा धितो भएकोमा कम प्रोभिजनिङ छ। भारतको जस्तै व्यवस्था गरे बैंकिङ क्षेत्रको पुँजी कम हुने भट्टराईले बताए। अहिले त टियर १ पुँजी नपुग्ने भएर अप्ठ्यारो अवस्था आउन लागेको छ, उनले भने, टियर १ पुँजी बढाउन केन्दी्रय बैंकले नीतिगत सुधार गर्नुपर्छ। ब्याड बैंक खोल्ने हो भने २ वर्ष अझै लाग्छ। यो अवधिसम्म अर्थतन्त्रले कुरेर बस्न सक्दैन। अर्थतन्त्रले आश्वासन होइन समाधान खोजेको छ। यसबीच अब नयाँ गभर्नर परिवर्तन हुनेक्रममा रहेकाले अबको व्यवस्था उनैमाथि टिकेको छ। बैंकरहरू भने गैरबैंकिङ सम्पत्तिको समाधानका लागि सरकारले चाँडोभन्दा चाँडो सम्पत्ति व्यवस्थापन कम्पनी खोलेमात्रै सम्भव हुने बताउँछन्। नेपाल बैंकर्स संघ (एनबीए)का अध्यक्ष सन्तोष कोइराला गैरबैंकिङ सम्पत्तिको आकार बढेको स्वीकार गर्छन्। अहिले बैंकमा यस्तो स्थिति निम्तिनुको कारण कर्जा बिग्रिएर खराब कर्जामा परिणत भयो, उनी भन्छन्, बैंकहरूले त्यस्ता धितोहरू लिलामी गरेर बेच्न खोजे। तर बिक्री भएन। बिक्री नभएपछि बैंकले गैर बैंकिङ सम्पत्तिमा ल्याएर राखे। बैकहरूले पटकपटक बेच्न खोज्दा पनि नबिकेपछि अहिले यस्तो सम्पत्ति बढेर गएको हो। सरकारले छिटो ब्याड बैंक खोलेर बैंकसँगको सहकार्यमा यस्तो सम्पत्ति किनिदिएपछि मात्रै यस्ता समस्या समाधान हुने उनी बताउँछन्। उनी भन्छन्, राष्ट्र बैंकले चालु आवको मौद्रिक नीतिमै गैरबैंकिङ सम्पत्ति व्यवस्थापन गर्नेबारे सम्बोधन गरेको छ। यसबारे ऐनको खाका बनाउन लागेको भन्ने सुनिएको छ। यो चाँडै २३ महिनामा आउछ कि ? बजारमा माग सुुस्त भएकाले बिक्रीमा राखेका सम्पत्तिहरू स्टक छन्। साथै, सुरुमा बैंकले जुन चलनचल्तीको बजार मूल्यमा बैंकले धितो लिएर ऋण दिएअनुसारको मूल्य अहिले आएको छैन। यसअवस्थामा बैंकहरूले अलिकति नोक्सानी व्यहोरेरै सम्पत्ति व्यवस्थापन कम्पनीलाई बेच्न पाए वित्तीय प्रतिवेदनमा केही कम देखिएला, उनी भन्छन्, गैरबैंकिङ सम्पत्तिको आकार घटेर एउटा आकारमा आउन सक्छ। अब यही एउटा मात्रै उपाय छ। नेपाल राष्ट्र बैंकका प्रवक्ता रामु पौडेल गैरबैंकिङ सम्पत्तिको आकार बढे पनि अत्यास लाग्दो स्थिति नभएको बताउँछन्। उनकाअनुसार अहिले समग्रमा खराब कर्जा बढ्नु, रिकभरीमा कर्जा नोक्सानी (प्रोभिजनिङ) राख्नुपर्ने स्थिति छ। यसो हुँदा कर्जा असुलीका लागि ताकेता गरेपनि नउठेपछि बैंकले लिलामी प्रक्रियामा जानै पयो। उनी भन्छन्, अर्थतन्त्रमा आएको मन्दी लगायतका कारण ऋणीहरूले बैंकको कर्जा भुक्तानी गर्न नसक्दा नन परफर्मिङ एसेस्ट बढेर गयो र यससँगै गैरबैंकिङ सम्पत्ति पनि बढ्न गएको हो। खराब कर्जाको अनुपात ५ प्रतिशत हाराहारी बैंक तथा वित्तीय संस्थाको खराब कर्जाको अनुपात ५ प्रतिशत हाराहारी पुगेको छ। वाणिज्य बैंकको कुल कर्जामा खराब कर्जाको अनुपात ४७३ प्रतिशत र विकास बैंकको ५११ प्रतिशत छ। वित्त कम्पनीहरूको खराब कर्जा औसत १२ प्रतिशत छ। ऋणीहरूबाट किस्ता तथा व्याज संकलन हुन नसक्दा समग्रमा वाणिज्य बैंकहरूको खराब अर्थात् निस्क्रिय कर्जा (एनपीएल) वृद्धि भएको हो। कतिपय वाणिज्य बैंकको खराबकर्जाको सीमा नाघेर झन्डै ७ प्रतिशत आसपासमा पुगेको छ। यद्यपि औसतमा करिब साढे ४ प्रतिशत एनपीएल देखिन्छ। जबकी गत आवको सोही अवधिमा बैंकहरूको निस्क्रिय कर्जा (एनपीएल) औसतमा बढेर ३२७ प्रतिशत पुगेको थियो। सामान्यतया बैंकको खराब कर्जा ५ प्रतिशतभन्दा माथिलाई राम्रो मानिँदैन। अर्थात् बैंकको कुल कर्जाको ५ प्रतिशतमाथि कर्जा खराब भएमा समस्याग्रस्त घोषणा गर्ने राष्ट्र बैंककै नीति छ। समग्रमा खराबकर्जाको आकार बढ्दा यसको असर बैंकको नाफामा पर्छ, वितरणयोग्य नाफामा संकुचन आउँछ। सञ्चालनमा रहेका २० वाणिज्य बैंकहरूको निष्क्रिय कर्जा बढ्दै जाँदा कर्जा नोक्सानी व्यवस्था (प्रोभिजन) पनि थपिँदै गएको हो। चालु आवको पुससम्म सबै वाणिज्य बैंकहरूले २४ अर्ब ६७ करोड ७१ लाख रुपैयाँ कर्जा नोक्सानी व्यवस्था गर्नु परेको छ। बैंकहरूको आम्दानीको मुख्य स्रोत भनेकै खुद ब्याज आम्दानी हो। ऋणीबाट साँवा त परै जावस ब्याज पनि समयमा नउठ्दा समग्र आम्दानी घट्यो। बैंकहरूले सार्वजनिक गरेको तथ्यांकअनुसार ६ महिनामा खुद ब्याज आम्दानी ९२ अर्ब ९७ करोड ९६ लाख उठ्यो। यो गत वर्षको भन्दा ३७१ प्रतिशतले कम हो। जबकी गत आवको सोही अवधिमा खुद ब्याज आम्दानी ९६ अर्ब ५६ करोड ५९ लाख रुपैयाँ उठाउन सफल भएको थियो। परिणामस्वरूप समग्र बैंकको नाफा प्रभावित बनेको हो। अर्कोतर्फ बैंकमा लामो समयदेखि अधिक लगानीयोग्य पुँजी (तरलता) कायमै छ। कुन बैंकमा कति गैरबैंकिङ सम्पत्ति ? बैंक तथा वित्तीय संस्थाले कर्जा प्रवाह गर्दा लिएको धितो लिलाम गर्दै आएका थिए। तर लिलामीको बेला पनि नबिकेपछि बैंकहरूका लागि यतिबेला टाउको दुखाइ बनेको छ। किनभने यसको आकार हात्तै बढ्दै गएको छ। वाणिज्य बैंकमा सबैभन्दा धेरै गैरबैंकिङ सम्पत्ति ग्लोबल आईएमई बैंकको देखिन्छ। चालु आवको ६ महिनामा सो बैंकको यस्तो सम्पत्ति ५ अर्ब ५६ करोड ९८ लाख रुपैयाँ पुगेको छ। यो गत वर्षकोभन्दा १७२८१ प्रतिशत हो। यस्तै, अधिक गैरबैंकिङ सम्पत्तिका आधारमा हिमालयन बैंक दोस्रो स्थानमा छ। सो बैंकसँग ४ अर्ब २५ करोड रुपैयाँ बराबरको यस्तो सम्पत्ति देखिन्छ। गत वर्ष ८२ करोड ७८ लाख रुपैयाँ हाराहारीमा भएको यस्तो सम्पत्ति ४१३४५ प्रतिशतले बढेको छ। यस्तो सम्पती हुने तेस्रोमा एनआईसी एसिया बैंक छ। जस्को ४ अर्ब ७ करोड ४१ लाख रुपैयाँ सम्पत्ति गैरबैंकिङमा थुप्रिएको छ। गत वर्षको भन्दा १९४५ प्रतिशतले बढेको छ। गत वर्षको पुससम्ममा ३ अर्ब ४० करोड रुपैयाँ थियो। नविल बैंकको ३ अर्ब ४१ करोड, नेपाल इन्भेस्टमेन्ट मेगा (एनआईएमबी)को ३ अर्ब ८ करोड, कुमारी बैंकको २ अर्ब ६६ करोड, प्राइम बैंकको २ अर्ब २ करोड रुपैयाँ गैर बैंकिङ सम्पत्ति रहेको छ। यसबाहेकका बैंकको २ अर्बभन्दा कम यस्तो सम्पत्ति छ। लक्ष्मी सनराइज बैंकको १ अर्ब ५८ करोड, प्रभु बैंकको १ अर्ब २१ करोड, एनएमबी बैंकको १ अर्ब १२ करोड, माछापुच्छ्रेको १ अर्ब ७ करोड र कृषि विकास बैंकको १ अर्ब १ करोड रुपैयाँ हाराहारीमा छ। यसैगरी, १ अर्बभन्दा कम गैर बैंकिङ सम्पत्ति हुनेमा सिटिजन्स्, सानीमा, सिद्धार्थ, एभरेस्ट बैंक,नेपाल एसबीआई, राष्ट्रिय वाणिज्य बैंक र नेपाल बैंक छन्। तर, स्ट्याण्डर्ड चार्टर्ड बैंकको भने गैर बैंकिङ सम्पत्ति नरहेको तथ्यांकमा उल्लेख छ। समग्रमा अधिकांश बैंकहरूको गैर बैंकिङ सम्पत्ति बढदा गत वर्षको पुसको तुलनामा प्राइम कमर्सियल, माछापुछ्रे बैंकले भने केही मात्रामा घटाएका छन्। खराब कर्जाको आकार बढ्दै गएकाले अब बैंककै शाख मूल्यांकन पनि कम हुन्छ। यसो हुँदा बजारबाट पैसा उठाउन नसक्ने अवस्था आउनसक्छ। बैंकहरू एकदमै अप्ठ्यारो स्थितिमा पुग्न लागेका छन्। यसकारण राष्ट्र बैंकले तत्काल नीतिगत सुधार गर्नुपर्छ। अनलराज भट्टराई, बैंकविज्ञ बैंकहरूले धितोहरू लिलामी गरेर बेच्न खोजे। तर, बिक्री भएन। बिक्री नभएपछि बैंकले गैरबैंकिङ सम्पत्तिमा ल्याएर राखे। सरकारले छिटो ब्याड बैंक खोलेर यस्तो सम्पत्ति किनिदिएपछि मात्रै यस्ता समस्या समाधान हुन्छ। सन्तोष कोइराला, अध्यक्ष, नेपाल बैंकर्स संघ (एनबीए) अर्थतन्त्रमा आएको मन्दी लगायतका कारण ऋणीहरूले बैंकको कर्जा भुक्तानी गर्न नसक्दा नन परफर्मिङ एसेस्ट बढेर गयो र यससँगै गैरबैंकिङ सम्पत्ति पनि बढ्न गएको हो। तर, गैरबैंकिङ सम्पत्तिको आकार बढे पनि अत्यास लाग्दो स्थिति छैन। रामु पौडेल, प्रवक्ता, नेपाल राष्ट्र बैंक"
काठमाडौंबाट त्रिशूली जाँदै गरेको गाडीमा ग्यास सिलिन्डर लिक,काठमाडौं : काठमाडौंबाट नुवाकोट त्रिशूली धोविघाट जाँदै गरेको गाडीबाट ग्यास सिलिण्डर लिक भएको छ। शुक्रबार बिहान ११:४५ बजेतिर धादिङ धुनिवेशी नगरपालिका बाहुनडाँडामा बा २ ख ४६७३ नम्बरको ट्रकमा लोड गरी राखेको ग्यास सिलिण्डर लिक भएको हो। सिलिण्डरमा कोल्ड स्टोरमा प्रयोग गरिने एमोनिया ग्यास रहेको प्रहरीले जनाएको छ। ट्रकमा रहेका १७ वटा सिलिन्डरमध्ये एउटा सिलिन्डरबाट ग्यास लिक भएको हो। सडकमै ग्यास लिक भएपछि सुरक्षाका लागि केहीबेर राजमार्ग अवरुद्ध भएको थियो। ग्यास समाप्ति पछि यातायात सुचारु भइसकेको धादिङ प्रहरीले जनाएको छ।
सीमान्तीकृत समुदायमा तापक्रमको प्रभाव,"पृथ्वीको तापक्रम वृद्धिले पर्यावरणमा ठूलो परिवर्तन ल्याएको छ । जसै औद्योगिक क्रान्तिको रफ्तार निरन्तर छ, पृथ्वी तातिने क्रम पनि उस्तै गरी बढिरहेको छ । त्यसैको असर हिमालदेखि समुद्रसम्म परिरहेको छ । हिमाल पग्लिएका छन्, समुद्रमा पानी बढिरहेको छ र कतिपय देश केही दशकभित्र पानीभित्रै पर्ने खतरा देखिएको छ । बैमौसममा पानी पर्ने र आवश्यक बेला नपर्ने भएको छ । पानीका कतिपय मूलहरू सुकेका छन् । हिमाल र पहाडमा मूल सुकेका छन् । जैविक विविधताको क्षति भइरहेको छ । भूमि र माटोको क्षय, पानीको अभाव, उत्पादकत्वको गिरावट आइरहेको छ । खडेरी र सुक्खापन कतिसम्म भने तराई मधेसतिरचाहिँ जमिनमुनिको पानी झन्झन् तलतल पुगेको छ । चापाकलहरू सुकेका छन् । इनार ओभानो भएका छन् । त्यसले सबैभन्दा धेरै महिलालाई प्रभाव पारेको छ । अझ सीमान्तीकृत समुदाय जसको घरघरमा धारा छैन, सार्वजनिक कलहरूमा निर्भर थिए, त्यही पनि सुकेपछि खोलामा भर पर्नु परिरहेको छ । जब एउटा घरका सदस्यको अधिकांश समय पानी जुटाउन खर्च हुन्छ, तब सबै चक्र बदलिन्छ । बालबालिका पनि पढ्न छाडेर पानी ओसार्न बाध्य हुन्छन् । कामकाज सबै पानीकै वरिपरि घुम्छ । हो, यही दुष्चक्रमा सिरहा जिल्लाका दलित बस्ती र सीमान्तकृत बस्ती परेको छ । जलवायु परिवर्तन पनि एउटा विपद्का रूपमा आएको छ । विपद् व्यवस्थापन, पानीका स्रोतहरूको संरक्षण स्थानीय तहले गर्नुपर्ने हो, तर सिरहाका धनगढीमाई वा लहानलगायत पालिकालाई हेर्ने हो भने त्यो दायित्व कमै निर्वाह गरेको पाइन्छ । खासगरी दलित र सीमान्तीकृत समुदाय जुन चपेटामा परेको छ, त्यसलाई अनदेखा गरिएको छ । यो ठूलो वर्ग विभेद हो । जातीय विभेदकै नयाँ रूप पनि हो । नेपाल, विश्वकै जलवायु परिवर्तनको जोखिमको देश हो । बाढी, पहिरो र खडेरीजस्ता जोखिमले कमजोर समुदाय र महिलालाई बढी असर गरिरहेका छन् । जलवायु परिवर्तन न्यूनीकरणका लागि विभिन्न नीति र कार्यक्रमहरू अवश्य बनेका छन् । तर, कार्यान्वयन पक्ष कमजोर छ । स्थानीय तहहरूले विपद् व्यवस्थापन, जलस्रोत संरक्षण र जलवायु अनुकूलनका लागि प्रभावकारी पहल गर्न नसक्दा समुदायहरू अझ जोखिममा छन् । कतिपय पालिकाले जलवायु अनुकूलनका नीति बनाएर कार्यान्वयन पनि गरेको देखिन्छ, जस्तो चितवनको माडी नगरपालिका । तराई मधेसका अरू पालिकाले पनि त्यसको सिको गर्न सके सीमान्तीकृतसँगै सबै समुदाय लाभान्वित हुने थियो ।"
"एनसेलको भ्यालेन्टाइन डे फ्ल्यास सेल अफर, न्यूम्यू सनग्लास जित्ने मौका","काठमाडौं : भ्यालेन्टाइन डे अर्थात प्रणय दिवशको अवसरमा, एनसेलले न्यूम्यूसँगको सहकार्यमा भ्यालेन्टाइन डे फ्ल्यास सेल अफर ल्याएको छ। यस विशेष योजनामा ग्राहकहरूले डेटा प्याक किन्दा बोनस डाटा प्राप्त गर्दछन् र साथै २५ जना भाग्यशाली ग्राहकहरूले न्यूम्यूको सनग्लास जित्ने मौका पाउनेछन्। यो फ्ल्यास सेल एनसेल एपमा मात्र उपलब्ध विशेष अफर हो। यस नयाँ अफरअन्तर्गत, भ्यालेन्टाइन डेका दिन एनसेल एपमा फ्ल्यास सेलमा रहेका डेटा प्याकहरू खरिद गर्ने प्रत्येक ग्राहकले प्याकअनुसार १ जीबीदेखि ३० जीबीसम्मको बोनस डेटा र ५० मिनेट अननेट टक टाइम प्राप्त गर्नेछन्। साथै, फ्ल्यास सेल प्याक खरिद गर्ने सबै ग्राहकहरूले मार्च ८ सम्म न्यूम्यू उत्पादनहरूमा २० प्रतिशत छुट पाउनेछन्। अफरको फाइदा लिन ग्राहकहरूले आफ्नो मोबाइलमा एनसेल एप राखेको हुनुपर्दछ। यदि एनसेल एप नभएमा, उनीहरूले एप स्टोरबाट डाउनलोड गर्न सक्छन्। एप डाउनलोड गरेपछि, एनसेल नम्बर प्रयोग गरी लगइन वा साइन अप गर्न पर्दछ। अफरको दिन, अर्थात् फेब्रुअरी १४ मा ग्राहकहरूले एनसेल एपको फ्ल्यास सेलमा गई त्यहाँ रहेका आठ प्याकहरू मध्ये आफ्नो डेटा आवश्यकताअनुसार कुनै पनि प्याक खरिद गर्न सक्छन्। सुचीमा १ दिन समयावधि रहेको रु ५० को अनलिमिटेड डेटा देखि ३० दिन समयसीमा रहेको रु १,४९९ सम्मको प्याकहरु रहेका छन्। उदाहरणका लागि, १ दिनको अनलिमिटेड डेटा प्याकमा ग्राहकहरूले बोनस रूपमा ५० मिनेट अननेट टक टाइम प्राप्त गर्न सक्छन्, भने रु १५० को ७ जीबी पाइने डबल मज्जा प्याकमा थप २ जीबी बोनस डेटा पाइन्छ। त्यस्तै, रु ५९९ पर्ने २८ दिनको समयवधि भएको ४२ जीबीको होम एन्ड अवे प्याकमा ग्राहकहरूले थप ५ जीबी बोनस पाउँछन्। यो फ्ल्यास सेलअन्तर्गत, ५९९ देखि १४९९ सम्मका सधैं अन प्याकमा ग्राहकहरूले ५ जीबीदेखि ३० जीबीसम्मको बोनस डेटा प्राप्त गर्न सक्छन्, जसले उनीहरूलाई अनलाइन पहुँचको भरपुर फाइदा प्रदान गर्नुका साथै सधै अन रही सम्पर्कमा रहन मद्दत गदैछ। भ्यालेन्टाइन डे फ्ल्यास सेल अफरले ग्राहकहरूलाई अझ सुलभ शुल्कमा डेटा कनेक्टिभिटीको फाइदा दिने र आफूले माया गर्ने व्यक्तिका साथै आफ्ना प्रियजनहरूसँग सम्पर्कमा रहीरहन महत्वपूर्ण भुमिका खेल्ने विश्वास एनसेलले लिएको छ। यो भ्यालेन्टाइन डे विशेष अफरका अतिरिक्त, ग्राहकहरूले प्रत्येक शनिबार एनसेल एपको फ्ल्यास सेल सेक्सनमा गएर त्यहाँ उपलब्ध हुने प्याकहरू लिई र बोनस डेटा तथा टक टाइमको फाइदा लिन सक्छन्।"
"त्रिशूलीमा मोटरसाइकल खस्यो,चालक बेपत्ता","काठमाडौं : मुग्लिङनारायणगढ सडकखण्डको २ किलोबाट मोटरसाइकल त्रिशूली नदीमा खस्दा चालक बेपत्ता भएका छन्। सडक छेउमा बनाइएको वालमा ठोक्किएर बा प्रदेश०६०२ प ९२०४ नम्बरको बुलेट मोटरसाइकल त्रिशुलीमा खसेको हो । चालकको पहिचान भने स्पष्ट भएको छैन। घटनास्थलमा भेटिएको झोलामा लमजुङ चन्द्रेश्वर ३ का २७ वर्षीय रोहित राना नाम रहेको परिचय पत्र फेला परेको छ। चालकको खोजी कार्य जारी रहेको इलाका प्रहरी कार्यालय मुग्लिङले जनाएको छ। प्रहरी,सशस्त्र प्रहरी र गोदाखोरको टोलिले उद्दार कार्य जारी राखेका छन्।"
आखिर प्रेम किन ?,"प्रेम सत्यम् शिवम् सुन्दरम् हो। प्रेम सर्वव्यापी, असीमित र अपार हुन्छ। प्रणय दिवस आज भ्यालेन्टाइन्न डेका नाममा संसारले मनाइरहेका छन्। यसबारे धेरै कथा छन्। तर प्रारम्भिक जानकारी पुरातन रोमनबाट आउँछ। जब उनीहरूले १४ फेब्रुअरीमा आफ्ना देवता जुनोको पूजा गरेका थिए। यद्यपि, आधुनिक भ्यालेन्टाइन डे १४औं शताब्दीको मध्यमा बेलायत र फ्रान्समा मनाउन थालियो। सबैभन्दा लोकप्रिय कथा सेन्ट भ्यालेन्टाइनको हो, जो तेस्रो शताब्दीमा रोमन पादरी थिए। धेरै सेन्ट भ्यालेन्टाइनको मृत्युपछि उनको सम्झनामा फेब्रुअरी १४ मा भ्यालेन्टाइन डे मनाउने गरेको इतिहासकारको विश्वास छ। तेस्रो शताब्दीमा रोममा क्लाउडियस नामका शासक थिए। बिहे गरेमा उसको शक्ति र बुद्धि नष्ट हुन्छ, घरधनी बनेपछि घरपरिवारको जिम्मेवारी बढ्दै जाँदा पुरुषले आफ्नो शक्ति गुमाउन थाल्छन् भन्ने उनको विश्वास थियो। त्यसपछि उनले अनौठो घोषणा गरे अबदेखि कुनै पनि अफिसर वा सिपाहीलाई विवाह गर्न दिइने छैन। यसमा कतिपयले असहमति जनाए। सेन्ट भ्यालेन्टाइन तीमध्ये एक थिए। सेन्ट भ्यालेन्टाइन रोमन पादरीले क्लाउडियसको खुलेर विरोध मात्र गरेनन्, उनले सबैलाई प्रेम र विवाह गर्न प्रोत्साहित गरे। यसै क्रममा केही अफिसर र सिपाहीको विवाह भयो। जब सेन्ट भ्यालेन्टाइनले क्लाउडियसको विश्वासको विपरीत प्रेम र विवाहलाई प्रेरित गरे, त्यसैले उनलाई जेल हाल्ने आदेश दिइयो। उनी थुनिए। अन्ततः सेन्ट भ्यालेन्टाइनलाई फाँसीको आदेश सुनाइयो। फाँसीको आदेश सुनेपछि, सेन्ट भ्यालेन्टाइनले जेलरकी आँखा नदेख्ने छोरीलाई प्रेमपत्र लेखे योर भ्यालेन्टाइनबाट। यससँगै उनले मायाको फूलको उपहार पनि पठाए। मृत्यु हुनुअघि उनले जेलरलाई भने, म मरेपछि, म तिम्री छोरीलाई मेरा आँखा दिनेछु। भ्यालेन्टाइनलाई त्यसबेला फेब्रुअरी १४ मा फाँसी दिइयो। समयसँगै मानिसहरूले यस दिनलाई भ्यालेन्टाइनलाई समर्पण गर्दै भ्यालेन्टाइन डे मनाउन थाले। यस दिन प्रेमीप्रेमिकाबीच माया साटासाट गर्ने, प्रेम प्रस्ताव राख्ने, मुटुभित्र दबिएको प्रेम भावना प्रकट गर्ने गरिन्छ। प्रेमीले प्रेमिकालाई र प्रेमिकाले प्रेमीलाई उपहार पनि दिने गरिन्छ। नेपालमा पनि भ्यालेन्टाइन डे उत्साहका साथ मनाउन थालिएको छ। युवा पुस्ता खानपिन र नाचगानसँगै रमाइलो गर्छन्। कलेजमात्र होइन, विद्यालयबाट पनि यता ध्यान दिने युवा पुस्तामा विदेशी प्रभाव बढेको छ। जसले भविष्यसम्म नराम्रो प्रभाव पार्ने देखिएको छ। हाम्रो संस्कृति, रहनसहन र परम्परा समाज सुहाउँदा छन् तर युवा पुस्ताका लागि पश्चिमी संस्कृति लोभलाग्दो हुन्छ। अहिले विदेशी रहनसहन भेषभूषा, संस्कृति र परम्परा अनुसरणको होड नै चलेको छ। प्रेम पवित्र हुन्छ, प्रेममा त्याग पनि हुन्छ। पे्रम गर्नु र त्यसलाई सभ्य तरिकाले व्यक्त गर्नु गलत होइन। प्रेममा नशा पनि हुन्छ। प्रेममा सबै कुरा सही हुन्छ भनेर अतिरञ्जना गर्नेहरू गरिरहेकै छन्। यस्तो पश्चिमी मुलुकको अनुसरण गर्दा नेपाली संस्कृतिमा आँच नआओस् भनेर ध्यान पुर्याउनु पर्छ। प्रेमलाई धेरै प्रकारले वर्गीकरण गर्न सकिन्छ। मानव प्रेम, प्रकृति प्रेम, संस्कृति प्रेम, समाज प्रेम, देश प्रेम आदि। यो सबै प्रेम जायज र स्वीकार्य छ। तर प्रेमको आजजस्तो विकृत स्वरूप देखा परिरहेको छ। सार्वजनिक स्थलमा हामी असभ्य र अश्लील व्यवहार देखाउन थालेका छौं। अहिले प्रेम यान्त्रिक हुँदै गइरहेछ। युवा अवास्तविक प्रेमतर्फ मुखरित भएका छन्। सर्लाहीका सत्येन्द्रकुमार राम र नेहा रौनियारले प्रेमसम्बन्धलाई विवाहमा रूपान्तरण गरे। तर, उनीहरूको विवाहलाई रौनियार परिवार र समाजले सहजै स्वीकार गरेन। दुईजनाको जान मार्ने धम्की आएपछि संसद्मा पनि यो कुरा उठ्यो। २०७७ जेठ १० गते अन्तरजातीय प्रेमसम्बन्धकै कारण रुकुमको सोतीमा नवराज विश्वकर्मालगायत ६ जना युवाको नरसंहार भयो। यस्तो घटना पनि भइरहेको छ प्रेमीद्वारा प्रेमिकाको हत्या, पतिबाट पत्नीको हत्या, प्रेमविवाह गर्ने जोडी घरबाटै निकालिए आदि। पवित्र र विशुद्ध प्रेमको सट्टा कृत्रिम र अवैध सम्बन्ध बढिरहेको छ। सहरी क्षेत्रमा मात्र होइन, ग्रामीण क्षेत्रमा पनि यस्तो सम्बन्ध बढिरहेको छ। जसकारण महिला बलात्कार र हिंसाको घटना बढिरहेछ। परिवारकै पुरुष सदस्यको अवैधप्रेम सम्बन्धको पासोमा परेर पीडित हुने महिलाले बदनाम हुने डरले सत्य कुरा खोल्न सकेका हुँदैनन्। भनेको खण्डमा उनी परिवार र समाजबाट अपहेलित हुनुपर्छ। पश्चिमी मुलुकमा अविवाहित पुरुष, विवाहित महिला, एकल पुरुष र महिलाबीच प्रेमसम्बन्ध राख्ने आमप्रचलन छ। बेलायतमा २५ प्रतिशत, डेनमार्क, नर्वे तथा स्विडेनमा ५० प्रतिशत बच्चा यस्तो सम्बन्धबाट जन्मेका हुन्छन्। फ्रान्समा १७५ तथा अस्ट्रेलियामा २२ प्रतिशत जोडी लिभिङ टुगेदर रिलेसनसिपमा बसिरहेका हुन्छन्। भारतमा यस्तो सम्बन्धलाई न्यायालयले कानुनी मान्यता दिएको छ। नेपालमा कानुनी मान्यता दिइएको छैन। तापनि यस्तो सम्बन्ध राख्नेको संख्या बढिरहेछ। परिणामस्वरूप दाम्पत्य सम्बन्ध टुट्ने, परिवार विखण्डित हुने जस्ता घटना बढिरहेका छन्। पश्चिमी र विकसित भनिएका समाजमा ८० प्रतिशतभन्दा बढी मुद्दा पतिपत्नीबीचको पारपाचुकेसित सम्बन्धित हुन्छ। प्रेम गर्नु कुनै अपराध होइन तर प्रेमका नाममा अवैध यौन सम्बन्ध राख्नु वा यस्तै हर्कत प्रदर्शन गर्नु नेपाली समाजमा अपाच्य विषय हो। प्रेम महोत्सव, प्रणय दिवसको नाममा आधुनिक बन्दै दौडनु र देखासिखी गरेर जथाभावी गर्नु कुनै हिसाबले तार्किक हुँदैन। त्यसबाट उत्पन्न परिणामको पनि ख्याल गर्नुपर्छ। वास्तवमा साँचो माया गर्नेका लागि कुनै विशेष साइत, दिवस वा पर्वको बाटो कुर्नु पर्दैन।"
माओवादीभित्र गुटवाद र व्यक्तिवादको समस्या छ : नारायणकाजी श्रेष्ठ,काठमाडौं : नेकपा माओवादी केन्द्रका बरिष्ठ उपाध्यक्ष नारायणकाजी श्रेष्ठले पार्टीभित्र रहेको गुटवाद र व्यक्तिवादका समस्या रुपान्तरण अभियानबाट हल गर्ने बताएका छन्। शुक्रबार चितवनमा प्रेस सेन्टर नेपाल जिल्ला समन्वय समिति चितवनले आयोजना गरेको पत्रकार भेटघाट कार्यक्रममा श्रेष्ठले पार्टीभित्र गुटवाद र व्यक्तिवादको समस्या रहेको स्वीकार गर्दै त्यसलाई रुपान्तरण अभियानबाट हल गर्ने बताए। अहिले नै पार्टीभित्रको समस्या पुरै हल भइनसकेको उनले बताए । श्रेष्ठले अध्यक्ष प्रचण्डले चालेका अभियानमा ब्रेक नलाग्ने भन्दै प्रचण्डको नेतृत्वमा नै पार्टीलाई रुपान्तरण र पुनगर्ठन गर्न एकतावद्ध ढंगले अघि बढाउने धारणा राखे। उनले माओवादीलाई बलियो पार्टी बनाउँदै देशको आर्थिक समृद्धि र विकासको प्रक्रियालाई फड्कोमा पुराइ छाड्ने उल्लेख गरे। श्रेष्ठले सरकारको गतिविधि सबैलाई जगजाहेर भएकाले भन्दै सरकारको टिप्पणी गरेर शब्द खेर नफाल्ने बताए । उनले भरतपुरको विकास क्रान्तिकारी ढंगले भएको भन्दै भरतपुर महानगरकी प्रमुख रेनु दाहालको प्रसंसा गरे।
"क्यान्सर ! भन्दै रुँदै आउँथे, हँसाएर पठाउँथें","क्यान्सर हुनु धेरै कुरामा पीडादायी नै हो, सर्सर्ती हेर्दा, देख्दा र भोग्दा पनि। तर पनि केही कुरामा सकारात्मक हुने रैछ। जसले जीवनको मूल्य, समयको महत्त्व बुझाउने रहेछ। जीवनलाई हेर्ने दृष्टिकोण नै बदलिदिँदोरहेछ। एक धारबाट हेरिरहेको जीवनलाई चारैतिरबाट सोच्न, बुझ्न र भोग्न थालिँदो रहेछ। मानव जीवनका प्रत्येक क्षण कति अमूल्यवान् छन् भन्ने कुरा मृत्यु नजिकबाट देखेकाले जति अरूले बुझेका हुँदैननन्। म त्यो अवस्थामा छु, जुन भनिरहेकी छु। अर्को कुरा, अरूबेला महामी तेरा लागि छुछौं भन्नेहरू पनि यसरी खास अप्ठ्यारो परेका बेला त कता पुग्दा रहेछन् कता ? मान्छे चिन्न पनि यस्तै अवस्थाले सघाउने रहेछ। को साँच्चै आफ्नो ? को पराइ ? प्रस्टै थाहा हुने रहेछ। जति बाँचिन्छ, आनन्दले बाँच्ने : क्यान्सर भयो भन्ने सुनेपछि सुरुमा डर त धेरै लाग्यो। गाह्रो भयो। २०७७ फागुनको एक दिन, ठूलो भुइँचालो आएजस्तो भयो। क्रमश: सोचें, अब यसलाई जसरी पनि नियन्त्रणमा राख्छु। क्यान्सरविरुद्ध लडेकाहरूको कथा पढेसुनेकी थिएँ, योसँग लड्छु र जसरी पनि पार लगाउँछु भन्ने मनमा दृढ अठोट लिएँ। सुनेको सम्झिएँ, जो डर गया, ओ मर गया। त्यसैले डराएर वा कमजोर बनेर निको हुँदैन भन्ने मनमा आयो। कसरी हुन्छ, राम्रो उपचार गर्ने। जति समय हुन्छ आनन्दले बाँच्ने भन्ने संकल्प गरें र मन बुझाएँ। किनकि राजधानीभित्रै बसेको छु, अस्पताल छन्। उपचार गर्दैछु, ठीक हुन्छ भन्ने आत्मविश्वासले पनि काम गरेको छ। मभन्दा भेट्न आउनेहरू डराउँथे : साथीभाइ भेट्न आउनुभयो, मलाई ब्रेस्ट क्यान्सर भयो भन्ने सुनेपछि। कति त भेट्न आउन सकेनन्, फोन गरे। कुराबाट थाहा हुन्थ्यो। भेट्न घर आउनेहरू गेटदेखि नै फरक मानसिकतामा प्र्रवेश गर्नुहुन्थ्यो। कसरी बोल्ने ? के भन्ने ? हाउभाउ कस्तो देखाउने ? सबै डर उनीहरूलाई बढी महसुस भएको पाएँ तर कसैलाई केही भनिनँ। कोही त ढोकासम्म खासखुस गर्दै आइपुगेको पाएँ। कसैले त आँखामा आँखा जुधाएर कुरा गर्न सक्नु भएन। कसैले त फोनमा पनि मसँग होइन, श्रीमान्सँग मात्र बोल्नुभयो। संसारमा आएका सबैले जानैपर्छ : माथि आइपुगेपछि म भन्थें, यो संसारमा आएका मान्छेहरू कोही सधैं बाँच्दैनन्। हामी सबैले जानैपर्छ भने किन समस्या। हो, कोही कसरी जान्छन्, कोही कसरी ? मलाई थाहा भयो, मेरो जाने कारण क्यान्सर हो भनेर। अरू धेरैलाई थाहा होला, क्यान्सर जस्तै घातक रोग लागेकाहरूलाई। तर सबैलाई थाहा हुन्न, आफ्नो स्वर्गेबास कहिले हुन्छ भनेर। मलाई लाग्यो, मलाई क्यान्सर भए पनि मभन्दा अगाडि थाहै नपाएका हजारौं मानिसले पनि त यो धरती छोड्न सक्छन्। कोही चाँडो मर्लान्, कोही ढिलो। मलाई डर लागेको छैन, तपाईंहरू किन आत्तिनु हुन्छ भनेर पठाउँथें, भेट्न आउनेलाई। ओहो ! जे सोचेका थियौं, त्योमात्र होइन रहेछ। कति आत्मबल रहेछ तपाईंको त ! भन्दै फर्किन्थे। डाक्टरले तिमीलाई कति समय दिएको छ ? : धेरै मानिस रोग लुकाउँछन्। सेयर गर्दैनन्। त्यसले त रोग गुम्सिन्छ झनै। कतिपय त छिमेकी र आफन्तले थाहा पाए भने के भन्लान् भनेर आफूलाई अपरोधबोध गर्दा रहेछन्। बरु जे भएको छ, त्यो रोग भन्यो र अवस्था बतायो भने औषधि र उपचारहरूका अनेक उपाय थाहा हुन्छ। मन हलुका हुन्छ। तर सबै मानिसको बुझाइ र चेतना स्तर एउटै नहुने रहेछ। कतिपयले आएर प्रोत्साहन र साहस दिएर गए। कतिपयले यस्तोउस्तो भएको थियो भनेर मनोबल घटाउने कुरा गरे। कतिपयले थाहा नपाएर पनि बोलेका हुन सक्छन्। आफूलाई त्यो ठाउँमा राखेर बोलेका भए त त्यस्तो नभन्नुपर्ने। कुन कुरा कति संवेदनशील हो ? के बोल्ने के नबोल्ने भन्ने नै हेक्का नराख्ने। त्यस्ता मानिस भेट्न आए भने चाहिँ मजस्ता घातक रोगले थलिएकालाई झनै थलाउने रहेछ। बिरामी भेट्न एकजना आदरणीय आफन्त नै आउनुभयो। कुराकानीपछि बिदा माग्दै सोध्नुभयो, अनि तिमीलाई डाक्टरले कति समय दिनुभएको छ ? अब भयो ? यस प्रश्नले त साँच्चै नमजाले घाउ बल्झियो मेरो। समाजमा मानिस कति संवेदनशील छ भनेर सजिलै बुझ्न सकिन्छ। मानिसले रोग लुकाउने कारण पनि सायद यो हो कि ? जनचेतना धेरै चाहिने देखें : उपचारमा जाँदा अस्पतालमा चाहिँ डाक्टर, नर्स आदिले चाहिँ क्यान्सर बिरामी भनेर सायद राम्रो व्यवहार गरे। उनीहरूले बिरामीलाई बुझेको पाएँ। अरूले चाहिँ दु:ख पाएको सुनेको थिएँ तर त्यो पाटो भोग्नु परेन। सबै मानिसले यस्ता घातक रोग र त्यसको पीडा बुझ्ने हो भने चाहिँ दीर्घरोगीहरूले बारम्बार जीवन पाइरहन्छन् भन्ने लागेको छ। भेट्न आउनेले बोल्ने हरेक बोलीको अर्थ, महत्त्व र गरिमा हुने रहेछ रोगीलाई। छिमेकी घरकै आमा आउनुभाथ्यो सुरुमा। अहिले भन्नुहुन्छ, त्यसबेला भेट्दा कसरी अनुहार हेरुँ ? के बोलूँ ? भाथ्यो। अहिले भेट्दा त्यो अवस्थाको मान्छे तपाईं, हामीलाई नै सम्झाएर पठाउनु भाथ्यो भन्नुहुन्छ। कुनै पनि कुरामा जति भिज्यो, त्यति उपाय देखिन्छन्। त्यसका लागि कि पढ्नु पर्यो कि पर्नु पर्यो। रोगमा सबै पर्नु र जान्नुपर्छ भन्ने होइन, तर त्यसबारे पढ्न, सुन्न, बुझ्न र विश्लेषण गर्न सकिन्छ। यसो भयो भने समाजमा जनचेतनाको तह उच्च हुने थियो। क्यान्सर आदि घातक रोग भए ध्यानमा बस्ने : सुन्थें, ध्यानले मन शान्त हुन्छ। म पनि विपश्यनामा गएँ। त्यहाँ धनसम्पत्ति, खानपानका कुरा भए। वास्तवमा स्वास्थ्य भएर जिन्दगी जिउनु नै सबैभन्दा उत्कृष्ट अवस्था रहेछ भन्ने बुझें। धेरै बोल्नु राम्रो होइन रहेछ। कसैका कुरा काट्नु, टीकाटिप्पणी गर्नु सही होइन रहेछ भन्ने ध्यानबाट बुझें। सुन्नेबित्तिकै देवरबाबु आउनुभयो, भाउजूलाई क्यान्सर भयो ! भन्दै। उहाँ रोएको कहिल्यै देखेको थिइनँ। भनें, मलाई डर लागेको छैन, तपाईं किन चिन्ता लिनुहुन्छ ? तर, सर्जरी, केमो र थेरापी सबै धेरैपटक लिएँ, सकारात्मक र मन दह्रो भएरै धेरै समस्या भएन कि मलाई। पति र परिवारको माया नै उपचार : श्रीमान् (शरद भट्टराई) ले फोनबाट सुन्दा झट्का लागेको पछि बताउनुभयो। तर अफिसबाट फर्किंदा भेट भएपछि भन्नुभयो, नआत्तिनु, राजधानीमै छौं। निको भएका धेरै उदाहरण छन्। तिमीलाई पनि निको हुन्छ। मन दह्रो बनाएर साहित्यकार जगदीश घिमिरेले क्यान्सर जितेको कथा तिमीले नै अन्तरमनको यात्रामा पढेकी होइन ? अस्पताल लैजाँदा र उपचारमा बस्दा पनि श्रीमान् सँगै हुनुभयो। परिवार र सन्तानले सोचेभन्दा बढी साथ दिनुभयो। केही समयको अन्तरालमा दुईवटै स्तन फाल्दा पनि म सामान्य छु भन्ने महसुस गरिरहेछु। किमो लिएको दोस्रो दिन नै एकतला माथि भान्छा गएर खाना खाने र चारपाँच दिनदेखि पकाउने पनि गरें। बिहान हामी (पतिपत्नी) आपसमा समस्या र उपाय सेयरिङ गर्दै मर्निक वाक गथ्र्यौं, गर्छौं। किताब पढिरहन्छु, गीतसंगीत सुनिरहन्छु। आफ्नो मूल समस्याबाट दिमागलाई डाइभर्ट गर्छु। यसरी जिन्दगी सामान्य ढंगले चल्दोरैछ। (कुराकानीमा आधारित)"
"'भ्यालेन्टाइन डे', कुन देशमा कसरी मनाइन्छ?","काठमाडौं : फ्रेबुअरी १४ भ्यालेन्टाइन डे। पछिल्लो समय नेपालमा पनि यस दिनलाई प्रणय दिवसका रूपमा खासगरी युवायुवतीले मनाउन थलेका छन्। विश्वमा फ्रेबुअरी ७ बाट सुरु हुने भ्यालेन्टाइन सप्ताह फ्रेबुअरी १४ मा सम्पन्न गर्ने चलन छ। यस दिन संसारका विभिन्न मुलुकमा आआफ्नै शैलीमा भ्यालेन्टाइन मनाउने गरिएको छ। केही प्रतिनिधि मुलुकका भ्यालेन्टाइन सेलिब्रेसन यस्तो छ: चीन : भगवान्सँग प्रेमी माग्छन् संसारका अन्य मुलुकमा जस्तै चीनमा पनि भ्यालेन्टाइन डे मनाउने चलन बढ्दो छ। चिनियाँहरू नयाँ वर्ष सुरु भएपछि मात्रै भ्यालेन्टाइन मनाउने गर्छन्। चीनमा उक्त दिन युवतीहरू मन्दिर गएर असल प्रेमी माग्नुका साथै विवाहको लागि भगवानसँग प्रार्थना पनि गर्छन्। चीनमा भ्यालेन्टाइनलाई 'छोरीहरूको चाड'को रूपमा लिइन्छ। चीनमा प्रेमिकाले प्रेमीलाई छाता र जुत्ता उपहार दिँदैनन् किनकि यसले उनीहरूको सम्बन्ध लामो बनाउँदैन भन्ने मान्यता रहिआएको छ। चीनका कतिपय भागमा विवाहपछि श्रीमान्को परिवारले सिलाइबुनाइ गर्ने युवती मन पराउने चलन रहिआएकाले विवाहअघि लुगा बुन्न सिक्ने चिनियाँ युवती पनि प्रशस्त छन्। अमेरिकामा मुटु आकारका चकलेट साट्छन् अमेरिकामा फेब्रुअरी १४ लाई विशेष दिनको रूपमा मनाइन्छ। यस दिन अमेरिकाका विभिन्न सहरमा रहेका होटेल एवं रेस्टुरेन्टलाई सानदार रूपमा सिंगारिएको हुन्छ। जहाँ प्रेमजोडी आआफ्नो भावना तथा माया साट्ने गर्छन्। प्रेमीप्रेमिकाकै लागि रोमान्टिक वातावरण सिर्जना गरिदिने चलन पनि छ। यसदिन डिनर तथा डान्स पार्टी पनि धेरै आयोजना गरिएको हुन्छ। साथीभाइ एवं आफन्तले एकआपसमा चकलेट साटासाट गर्ने चलन पनि छ। युवतीहरू विशेषगरी मुटु आकारका चकलेट उपहार लिन दिन मन पराउँछन्। सपिङ गरेर रमाइलो गर्छन्। फ्रान्समा मनपर्ने मान्छेको चित्र कोर्छन् फ्रान्सको पेरिसलाई 'सिटी अफ लभ' भनेर चिनिन्छ । भ्यालेन्टाइनमा संसारभरका प्रेमीजोडी यहाँ पुग्ने गर्छन्। यस समयमा पेरिसको वातावरण साँच्चिकै प्रेममय हुन्छ। रेस्टुरेन्ट, सपिङ मलदेखि बाटोघाटोसमेत सिंगारिएको हुन्छ। जताततै मुटु आकारको चिन्ह बनाइएको हुन्छ । परम्पराअनुसार भ्यालेन्टाइन विशेष पहिरन लगाइएको हुन्छ। युवतीहरू घरको झ्यालमा गएर युवकको नाम बोलाउने एवं युवकले पनि युवतीलाई आकर्षण गर्ने खालको काम गर्ने चलन रहे पनि यो परम्परा भड्किलो भएको भन्दै सरकारले बन्द गरेको छ। भ्यालेन्टाइन आफूलाई मनपर्ने मान्छेको चित्र कोर्ने पनि गर्छन्। जापानमा मन पर्नेलाई चकलेट दिन्छन् संसारमा जापानी महिलालाई सबैभन्दा लजालु मानिन्छ। जापानमा सन् १९३६ देखि भ्यालेन्टाइन मनाउन सुरु गरेको मानिन्छ। जापानिजले सुरुमा पर्यटकलाई लक्षित गरी यो परम्परा सुरु गरेको हो तर बिस्तारै मायाको पर्व स्वरूप अधिकांश जापानिजहरूले भ्यालेन्टाइन मनाउन थाले। जापानमा मन परेको व्यक्तिलाई चकलेट दिने चलन छ । यसमा प्रेमीप्रेमिकामात्रै होइन दाइ, भाई काका, आमा, बुबा जो पनि हुन सक्छन। यसमा जापानका चकलेट कम्पनीले यसलाई साथ दिँदै आएको छ। महिला विशेषगरी आफैंले तयार पारेको चकलेट उपहार दिन रुचाउँछन् जसले धेरै माया दर्शाउँछ। घरमै बनाएको चकलेट पाउने पुरुष निकै भाग्यमानी मानिन्छ। खासगरी युवकले युवतीलाई उपहार दिने पर्ने चलन रहिआएको छ। दक्षिण कोरियामा उपहार नपाउनेले कालो नुडल्स कोरियामा भ्यालेन्टाइन मनाउने चलन जापानबाट अनुसरण गरेको भन्ने मान्यता छ। उनीहरू पनि जापानमा जस्तै चकलेट, उपहार आदानप्रदान गर्छन्। कतिपय कारियनले भने यस दिनलाई कालो दिनको रूपमा मनाउँछन्। खासगरी कतैबाट उपहार नपाउने व्यक्तिले कालो रङको नुडल्स खाने रोचक चलन रहेको छ। कसैले प्रेम प्रस्ताव नगरे, उपहार नपाए उनीहरू रेस्टुरेन्टमा कालो नुडल्स खाएर पश्चाताप गर्दै बस्छन् तापनि कोरियाली भ्यालेन्टाइन्स सप्ताहलाई उनीहरूको क्यालेन्डरको सबैभन्दा रोमान्टिक समय मान्छन्। डेनमार्कमा उपहारमा तस्बिर डेनमार्कमा भ्यालेन्टाइन मनाउने आफ्नै परम्परा छ। उनीहरू भ्यालेन्टाइन कार्डलाई लभर कार्ड को रूपमा लिन्छन्। प्रचलित चलनअनुसार आफ्नो प्रेमी वा प्रेमिकालाई उपहार दिनुभन्दा पहिले त्यो कार्डमा प्रेमीप्रेमिकाको तस्बिर उतार्ने गर्छन्। विशेषगरी सेतो रङका पुष्पगुच्छा माया स्वरूप उपहार दिन्छन्। डेनमार्कमा 'जोकिंग लेटर' लेख्ने परम्परा निकै लोकप्रिय छ। नाम नलेखिएको चिठी युवतीलाई पठाइन्छ युवतीहरूले त्यो चिठी पाएपछि कस्ले पठाएको भनेर अनुमान लगाउनुपर्छ। यदि उनले सही अनुमान लगाएमा उसलाई पुरस्कृत गरिन्छ। बेलायतमा सपनामा प्रेमी बेलायतमा लगभग १७ औं शताब्दीतिर भ्यालेन्टाइन मनाउने प्रचलन सुरु भएको मानिन्छ। उनीहरूको परम्पराअनुसार, सिंगल युवतीले भविष्यका श्रीमान् वा प्रेमीलाई सपनामा देख्नको लागि पाँचपाते पातलाई सिरानीमा राखेर सुत्छन्। कतिपयले पाँचपातेलाई गुलाब जलसँग मिसाएर सिरानी वरिपरि छर्केर सुत्छन् जसले उनीहरूले चाहेको मान्छेलाई सपनामा देखिन्छ भन्ने विश्वास छ। यस्तै विभिन्न परम्परासहित बेलायतमा तामझामको साथ भ्यालेनटाइन मनाइन्छ। फिनल्यान्डमा सिंगल व्यक्तिका लागि मायाको बस फिनल्यान्डमा भ्यालेन्टाइन डेलाई प्रेम दिवसभन्दा पनि 'फ्रेन्डसिप डे' को मा मनाउने चलन छ। फिनिस भाषामा यस दिनलाई 'यस्ताभान पाइभा' अर्थात् फ्रेन्डसिप डे भनिन्छ। यसदिन उनीहरू साथीसाथीबीच विभिन्न उपहार, कार्ड साटासाट गर्छन्।भ्यालेन्टाइन डेमा साथीलाई सम्झिने चलन भए पनि सिंगल व्यक्तिहरू 'मायाको बस'मा चढ्ने र त्यहाँ रहेका अन्य सिंगल व्यक्तिसँग भेट्ने, मन मिले माया गर्ने गर्छन्। फिनल्यान्डमा यो चलनलाई निकै रमाइलो मानिन्छ।"
एक तोलाको सुनको मूल्य फेरि १ लाख ७० हजार २०० पुग्यो,"काठमाडौं : स्थानीय बजारमा सुनको मूल्य वृद्धि भएको छ। सुनचाँदी व्यवसायी महासंघका अनुसार आज प्रतितोला सुन १ लाख ७० हजार २०० सय रुपैयाँमा कारोबार भइरहेको छ। अघिल्लो कारोबार दिन बिहीबार प्रतितोला सुन १ लाख ६९ हजार ८०० रुपैयाँ कायम भएको थियो। यसअघि मंगलबार प्रतितोला सुनको मूल्य १ लाख ७० हजार २०० सय रुपैयाँमा कारोबार भएको थियो। यस्तै, आज चाँदीको मूल्य पनि वृद्धि भएको छ। प्रतितोला चाँदी १ हजार ९७० रुपैयाँमा कारोबार भइरहेको महासंघले जनाएको छ। बिहीबार तोलामा १ हजार ९६५ रुपैयाँ कायम भएको थियो।"
मध्यपुरमा राष्ट्रपति रनिङ सिल्ड,भक्तपुर : मध्यपुर थिमि नगरपालिकामा नगरस्तरीय राष्ट्रपति रनिङसिल्ड प्रतियोगिता सुरु भएको छ। मध्यपुर थिमि नगरपालिकाको आयोजनामा बिहीबारदेखि प्रतियोगिता सुरु भएको हो। बिहीबार मध्यपुर थिमि नगरपालिका२ स्थित मध्यपुर युथ एसोसिएसनको खेल मैदानमा प्रतियोगिताको उद्घाटन गरिएको थियो। संघीय सांसद दुर्लभ थापाले प्रतियोगिताको उद्घाटन गरेका थिए। प्रतियोगिताको उद्घाटन गर्दै सांसद थापाले पढाइसँगै अतिरिक्त क्रियाकलापले विद्यार्थीलाई मानसिक तथा शारीरिक रुपमा तन्दरुस्त बनाउने भएकाले पढाइमा पनि ध्यान दिएर खेललगायत अतिरिक्त क्रियाकलापमा सहभागी हुन आग्रह गरे। कार्यक्रममा बोल्दै नगरपालिकाका उपप्रमुख विजयकृष्ण श्रेष्ठले नगरभित्र खेलकुदको विकास गर्न विभिन्न कार्यक्रम सञ्चालन गर्ने योजनाअन्र्तगत प्रतियोगिता आयोजना गरिएको बताए। नगर प्रमुख सुरेन्द्र श्रेष्ठले खेलकुद क्षेत्रमा अनुशासन निकै आवश्यक भएकाले खेलमा हारजित भए पनि अनुशासित भएर आफ्नो कला कौशल प्रदर्शन गर्न अनुरोध गरे।
जलवायु वित्त प्रवाहका लागि स्थापित अन्तर्राष्ट्रिय कोषहरूबाट नेपालले लाभ लिनुपर्छ : वनमन्त्री,काठमाडौं : वन तथा वातावरण मन्त्री ऐनबहादुर शाही ठकुरीले जलवायु न्याय नेपालका लागि निकै महत्वपूर्ण विषय भएको बताएका छन्। पोखरा विश्वविद्यालय स्कुल अफ इन्भाइरोमेन्ट साइन्स एण्ड म्यानेजमेन्टले शुक्रबार काठमाडौंमा आयोजना गरेको कार्यक्रममा मन्त्री ठकुरीले विकसित देशहरूका कारण नेपालले जलवायु परिवर्तनको असर भोग्नुपरेको भन्दै जलवायु न्याय नेपालका लागि निकै महत्वपूर्ण विषय भएको बताए । उनले उच्च हरितगृह उत्सर्जन गर्ने देशहरूले जलवायु न्यायका लागि गरेका प्रतिवद्धतालाई अक्षरस पालना गरेको नदेखिएको उल्लेख गरे । उनले अहिले जलवायु वित्त प्रवाहका लागि स्थापीत भएका अन्तर्राष्ट्रिय कोषहरूबाट नेपालले लाभ लिन सक्नुपर्ने धारणा राखे । मन्त्री ठकुरीले अन्तर्राष्ट्रिय कोषहरूबाट आएको सहयोगको सहि परिचालन गरि आयोजनाहरूलाई सफल बनाउन जरूरी रहेको जिकिर गरे । नेपाललाई जलवायु परियोजनासँग जोड्नका लागि अझै धेरै काम गर्नुपर्ने उनको भनाइ छ । उनले जलवायु परिवर्तनबाट सिर्जित वायु प्रदूषण प्रेरित असर न्यूनीकरण र नियन्त्रणका लागि मन्त्रालयले थप नीतिगत र संस्थागत सुधारका कामलाई प्रभावकारी ढंगले अघि बढाइरहेको जानकारी दिए।
पञ्चेश्वर आयोजना अगाडि बढाउन भारत सकारात्मक,"काठमाडौं : पञ्चेश्वर बहुउद्देश्य परियोजनाले फेरि एकपटक चर्चा पाएको छ। भारत भ्रमणमा रहेका ऊर्जा जलस्रोत तथा सिँचाइमन्त्री दीपक खड्कासँग भारतका जलशक्तिमन्त्री सीआर पाटिलबीच भेटवार्तामा यो आयोजनामा छलफल भएको हो। इन्डिया इनर्जी विक२०२५ मा भाग लिन ऊर्जामन्त्री सहितको टोली नयाँदिल्लीमा छ। बिहीबार भएको उक्त भेटमा पञ्चेश्वर आयोजनाको विस्तृत अध्ययन प्रतिवेदन (डीपीआर) चाँडो फाइनल गरेर आयोजना अघि बढाउने सहमति भएको सहभागी ऊर्जा मन्त्रालयका वरिष्ठ ऊर्जा विज्ञ प्रवल अधिकारीले जानकारी दिएका छन्। भेटमा टनकपुरदेखि नेपालभारत सिमानासम्मको लिंक नहर निर्माण सम्पन्न भइसकेको तर पानी सञ्चालन कार्यविधि चाँडै अन्तिम रूप दिई महाकाली सन्धिअनुसार पानी छाड्ने सहमति भएको छ। यस्तै, बाढी र डुवान व्यवस्थापनका लागि संयुक्त समितिको १४ औँ बैठक आगामी मार्च २२ देखि २४ (चैत ९ देखि ११) सम्म गर्ने र यसका लागि मन्त्रालयबाट औपचारिक पत्राचार गर्ने सहमति भएको मन्त्रालयद्वारा जारी विज्ञप्तिमा उल्लेख छ। भेटमा भारतका जलशक्तिमन्त्री पाटिलले पञ्चेश्वर आयोजनाको डीपीआरलाई चाँडो अन्तिम रूप दिन र उक्त आयोजनालाई चाँडो अगाडि बढाउन भारत सरकार सकारात्मक रहेको बताएको पनि विज्ञप्तिमा भनिएको छ। हुन त पुष्पकमल दाहाल प्रचण्डले २०८० जेठमा गरेको भारत भ्रमणको क्रममा पनि पञ्चेश्वरमा भएका गाँठा फुकाएर डीपीआर टुंग्याउने सहमति भएको थियो। तर, करिब २ वर्ष बितिसक्दा पनि उक्त विषयमा सम्बोधन हुन सेकेको छैन। ६७ वर्षबाट नेपाली जनतालाई देखाउँदै आएको पञ्चेश्वरको सपना अझै पनि अनिर्णित छ। नेपालभारत भू तथा जल राजनीतिका कारण पञ्चेश्वरले निकास पाउन नसकेको विज्ञ बताउँछन्। दुवै देशका विस्तृत अध्ययन प्रतिवेदन (डीपीआर) मा ५ सयभन्दा बढी असहमतिबाट अहिले २३ वटा विषयमा मात्र सहमति जुट्न नसकेको बताइन्छ। मुख्य गरी पानीको उपयोगिताको सम्बन्धमा नै दुवै देशले साझा धारणा प्रस्तुत गर्न सकेका छैनन्। दुवै देशको पानीको उपयोगितासम्बन्धी द्विपक्षीय हितमा भन्दा आआफ्ना स्वार्थमा अल्झँदा पञ्चेश्वरको काम अघि बढ्न सकिरहेको छैन। भारतको केन्द्रीय आयोगले सन् १९५६ मा महाकाली नदीमा पञ्चेश्वर आयोजनाको पहिचान गरेको थियो। सन् १९७८ मा नेपालभारत दुवै पक्षका विशेषज्ञको संयुक्त समूह गठन भई स्वतन्त्र रूपले विस्तृत स्थलगत अनुसन्धान सञ्चालन गर्ने निर्णय गरियो। सन् १९८८ मा जलस्रोत मन्त्रालयअन्तर्गत पञ्चेश्वर बहुउद्देश्यीय आयोजना कार्यालयको स्थापना गरियो। अघिल्लो वर्ष नै अन्तर्राष्ट्रिय विकास नियोगको आर्थिक सहयोगमा नेपाली भूभागभित्र स्थलगत अन्वेषण कार्य सञ्चालन गरिएको थियो। सन् १९९१ मा पञ्चेश्वर उच्च बाँध र रूपालीगाड पुनर्नियन्त्रण बाँध समावेश भएको पञ्चेश्वर बहुउद्देश्यीय आयोजनाको प्रतिवेदन तयार गरेको थियो। जसमा पञ्चेश्वरमा ३ सय १५ मिटर उचाइको रक फिल बाँधको निर्माण गरी ६ हजार ४ सय ८० मेगावाट र रुपालीगाडमा ८३ मिटर उचाइको रिरेगुलेटिङ बाँधको निर्माण गरी २४० मेगावाट गरी कुल ६ हजार ७ सय २० मेगावाट विद्युत् उत्पादन गर्न सक्ने प्रस्ताव रहेको छ। उक्त अध्ययनको आधारमा नेपालले सन् १९९५ मा विस्तृत आयोजना प्रतिवेदन तयार गरेको थियो। ऊर्जा मन्त्रालयको पछिल्लो जानकारीअनुसार पञ्चेश्वरको कुल उत्पादन क्षमता करिब पाँच हजार मेगावाट बनाइएको छ। नेपाल सरकार र भारत सरकारबीच महाकाली नदीको शारदा ब्यारेज, टनकपुर ब्यारेज र पञ्चेश्वर आयोजना सम्बन्धमा सन् १९९६ फेब्रुअरी १२ (२०५२ साल माघ २९) गतेका दिन सन्धि सम्पन्न भएपछि यो आयोजना द्विराष्ट्रिय लगानीमा संयुक्त रूपमा सञ्चालन गर्ने आधार तयार भएको थियो। सन् २००९ नोभेम्बर २४ (२०६६ मंसिर ९ गते) मा नेपालभारत संयुक्त जलस्रोत समितिको सचिवस्तरीय पाँचौं बैठकबाट पञ्चेश्वर विकास प्राधिकरण गठन गर्ने सहमति भएको थियो। उक्त बैठकले प्राधिकरणको (पीडीए) को कार्यसूची पनि तयार गरेको थियो। उक्त कार्यसूची नेपाल सरकारबाट अनुमोदन भई भारत सरकारलाई पठाइएको थियो। सन् २०१४ सेप्टेम्बर (२०७१ साल असोज)मा काठमाडौंमा सम्पन्न पहिलो बैठकले प्राधिकरणको विधानलाई अनुमोदन गरेको थियो। प्राधिकरणको २०१४ को नोभेम्बरमा नयाँ दिल्लीमा भएको बैठकले यसअघि दुई देशद्वारा छुट्टाछुट्टै तयार पारिएको पञ्चेश्वरको डीपीआरको आधारमा संयुक्त डीपीआर तयार गर्न भारतीय सरकारी स्वामित्वको कम्पनी वापकास लिमिटेडलाई दिने निर्णय गरियो। सन् २०१७ (आव २०७३७४) मा वापकासले बुझाएको संयुक्त डीपीआर महाकाली सन्धिविपरीत भएको भन्दै असहमति भएको थियो। सन् २०२३ बसेको संयुक्त विज्ञ टोलीको बैठकले १५ दिनमा डीपीआरलाई परिमार्जन गर्न वापकासाले निर्देशन दिएको थियो भने ३ सातामा विज्ञ समूहको अर्को बैठकले डीपीआर टुंग्याउने म्यान्डेड थियो। सोही वर्ष नै पोखरामा सम्पन्न पञ्चेश्वर विकास प्राधिकरण गभर्निङ बडिको बैठकले ३ महिनामा डीपीआर टुंग्याउन निर्देशन दिएको थियो। तर, हालसम्म डीपीआरमा नै सहमति जुट्न नसक्दा पञ्चेश्वर अघि बढ्न सकेको छैन।"
"ट्रम्प र पुटिन वार्ताले त्रशित युरोप, युक्रेनको संलग्नता नभएको सम्झौता नस्विकार्ने जेलेन्स्कीको भनाइ","अमेरिकी राष्ट्रपति डोनाल्ड ट्रम्प र रुसी समकक्षी भ्लादिमिर पुटिनसँगको लामो फोन वार्ताले युरोपमा डर पैदा गरेको छ। युक्रेन युद्ध समाप्त गर्न रुसी अनुकूल सर्तहरूमा सम्झौता हुन सक्ने डर युरोपमा जन्मिएको छ। राष्ट्रपति भोलोडिमिर जेलेन्स्कीले बिहीबार युक्रेनले संयुक्त राज्य अमेरिका र रुसले मात्र वार्ता गरेको शान्ति सम्झौता स्वीकार नगर्ने बताएका छन्। उनले ट्रम्पले किभलाई फोन गर्नु अघि पुटिनसँग कुरा गर्नु राम्रो नभएको जनाएका छन्। उनले युक्रेनबिना युक्रेनको विषयमा अरुले कुनै सम्झौता गर्न नसक्ने कुरामा जोड दिए। एक पत्रकारले ट्रम्पलाई शान्ति वार्तामा युक्रेनलाई समान साझेदार मान्नुहुन्छ? भनेर प्रश्न गर्दा ट्रम्पले 'त्यो एउटा रोचक प्रश्न हो' मात्र भनेका थिए। युरोपेली संघको विदेश नीति प्रमुख काजा कालासले युद्ध छिटो अन्त्य गर्नको लागि गरिने फोहोरी सम्झौता विरुद्ध चेतावनी दिँदै युरोप र युक्रेन वार्ताको टेबलमा हुनुपर्ने बताएका छन्। आफूहरुको सहभागिता बिना कुनै पनि शान्ति सम्झौता कार्यान्वयन हुन नसक्ने उनले जनाए। युक्रेनी राष्ट्रपति भ्लोदिमिर जेलेन्स्कीले रूसयुक्रेन युद्धको बारेमा अमेरिकी राष्ट्रपति डोनाल्ड ट्रम्पले दिएको पछिल्लो टिप्पणीप्रति कडा प्रतिक्रिया जनाएका छन्। उनले भने, 'युक्रेन र रुसबीचको युद्ध अन्त्यको सम्झौता रूस र अमेरिका बीचको द्विपक्षीय वार्ताको रूपमा रहनु हुँदैन। सबै कुरा पुटिनको योजना अनुसार भएको हामी कहिल्यै पनि स्वीकार गर्दैनौं ।' जेलेन्स्कीले आफूले राष्ट्रपति ट्रम्पलाई युक्रेनको पहिलो प्राथमिकता सुरक्षाको ग्यारेन्टी गर्नु भएको र यो अमेरिकी सहयोग बिना सम्भव नभएको बताएको जनाए। बेलायती प्रधानमन्त्री केयर स्टारमरले पनि जेलेन्स्कीको भनाइलाई दोहोर्याएका छन्। उनले केन्द्रमा युक्रेन बिना कुनै सम्झौता हुन नसक्ने बताए। उनले युद्धभूमि र शान्ति सम्झौता दुवैमा युक्रेनको बलियो स्थितिको लागि निरन्तर काम गरिरहेको र युक्रेनलाई आवश्यक सहयोग, पैसा र सैन्य सहयोग प्रदान गर्न जोड दिइरहेको बताए। बिहीबार अमेरिकी राष्ट्रपति डोनाल्ड ट्रम्पले फेरि रूस र युक्रेन बीच चलिरहेको युद्ध अन्त्य गर्ने बारेमा प्रतिक्रिया दिएका थिए। डोनाल्ड ट्रम्पले आफ्नो सामाजिक सञ्जाल ट्रुथ अकाउन्टमा एक पोस्ट गर्दै रुसयुक्रेन युद्धको विषयमा कुरा गरेको र युद्ध अन्त्यको सम्भावना भएको उल्लेख गरेका थिए। उनले लेखेका थिए, 'हामीले हिजो रुस र युक्रेनसँग राम्रो कुराकानी गर्यौं। युद्ध अन्त्य हुने राम्रो सम्भावना छ।' यसअघि बुधबार ट्रम्पले रुसी राष्ट्रपति भ्लादिमिर पुटिनसँग फोनमा कुरा गरेको र उनीसँग भेट्न लागेको बताएका थिए। यसले ट्रम्पले पुटिनसँग केही निर्णायक वार्ता गर्ने अनुमान गरिएको छ। अमेरिकी राष्ट्रपति डोनाल्ड ट्रम्पले आफू र पुटिनबीचको फोनमा भएको कुराकानी 'धेरै लामो र धेरै सकारात्मक' भएको पनि बताएका थिए। ट्रम्पले युक्रेन युद्ध 'तुरुन्तै' अन्त्य गर्न दुईबीच सहमति भएको जनाएका छन्। ट्रम्पले युक्रेनी राष्ट्रपति भोलोडिमिर जेलेन्स्कीलाई जानकारी गराएर सुरु गर्न चाहेको बताए। ट्रम्प र क्रेमलिनका प्रवक्ता दिमित्री पेस्कोभले दुई राष्ट्रपतिले फोनवार्ताको क्रममा एकअर्काको देशको भ्रमण गर्न पनि सहमति जनाएका जानकारी दिएका थिए। बुधबार साँझ ह्वाइट हाउसमा पत्रकारहरूसँग कुरा गर्दै ट्रम्पले आफूहरु साउदी अरेबियामा भेट्ने सहमति भएको जनाएका थिए।"
सीमान्तीकृत समुदायमा तापक्रमको प्रभाव,"पृथ्वीको तापक्रम वृद्धिले पर्यावरणमा ठूलो परिवर्तन ल्याएको छ । जसै औद्योगिक क्रान्तिको रफ्तार निरन्तर छ, पृथ्वी तातिने क्रम पनि उस्तै गरी बढिरहेको छ । त्यसैको असर हिमालदेखि समुद्रसम्म परिरहेको छ । हिमाल पग्लिएका छन्, समुद्रमा पानी बढिरहेको छ र कतिपय देश केही दशकभित्र पानीभित्रै पर्ने खतरा देखिएको छ । बैमौसममा पानी पर्ने र आवश्यक बेला नपर्ने भएको छ । पानीका कतिपय मूलहरू सुकेका छन् । हिमाल र पहाडमा मूल सुकेका छन् । जैविक विविधताको क्षति भइरहेको छ । भूमि र माटोको क्षय, पानीको अभाव, उत्पादकत्वको गिरावट आइरहेको छ । खडेरी र सुक्खापन कतिसम्म भने तराई मधेसतिरचाहिँ जमिनमुनिको पानी झन्झन् तलतल पुगेको छ । चापाकलहरू सुकेका छन् । इनार ओभानो भएका छन् । त्यसले सबैभन्दा धेरै महिलालाई प्रभाव पारेको छ । अझ सीमान्तीकृत समुदाय जसको घरघरमा धारा छैन, सार्वजनिक कलहरूमा निर्भर थिए, त्यही पनि सुकेपछि खोलामा भर पर्नु परिरहेको छ । जब एउटा घरका सदस्यको अधिकांश समय पानी जुटाउन खर्च हुन्छ, तब सबै चक्र बदलिन्छ । बालबालिका पनि पढ्न छाडेर पानी ओसार्न बाध्य हुन्छन् । कामकाज सबै पानीकै वरिपरि घुम्छ । हो, यही दुष्चक्रमा सिरहा जिल्लाका दलित बस्ती र सीमान्तकृत बस्ती परेको छ । जलवायु परिवर्तन पनि एउटा विपद्का रूपमा आएको छ । विपद् व्यवस्थापन, पानीका स्रोतहरूको संरक्षण स्थानीय तहले गर्नुपर्ने हो, तर सिरहाका धनगढीमाई वा लहानलगायत पालिकालाई हेर्ने हो भने त्यो दायित्व कमै निर्वाह गरेको पाइन्छ । खासगरी दलित र सीमान्तीकृत समुदाय जुन चपेटामा परेको छ, त्यसलाई अनदेखा गरिएको छ । यो ठूलो वर्ग विभेद हो । जातीय विभेदकै नयाँ रूप पनि हो । नेपाल, विश्वकै जलवायु परिवर्तनको जोखिमको देश हो । बाढी, पहिरो र खडेरीजस्ता जोखिमले कमजोर समुदाय र महिलालाई बढी असर गरिरहेका छन् । जलवायु परिवर्तन न्यूनीकरणका लागि विभिन्न नीति र कार्यक्रमहरू अवश्य बनेका छन् । तर, कार्यान्वयन पक्ष कमजोर छ । स्थानीय तहहरूले विपद् व्यवस्थापन, जलस्रोत संरक्षण र जलवायु अनुकूलनका लागि प्रभावकारी पहल गर्न नसक्दा समुदायहरू अझ जोखिममा छन् । कतिपय पालिकाले जलवायु अनुकूलनका नीति बनाएर कार्यान्वयन पनि गरेको देखिन्छ, जस्तो चितवनको माडी नगरपालिका । तराई मधेसका अरू पालिकाले पनि त्यसको सिको गर्न सके सीमान्तीकृतसँगै सबै समुदाय लाभान्वित हुने थियो ।"
सुपा देउरालीमा नयाँ संरचना,"अर्घाखाँची : लुम्बिनी प्रदेशकै प्रसिद्ध सुपा देउराली मन्दिर परिसरमा पाँच सयभन्दा बढी भक्तजन अट्ने संरचना निर्माण भएको छ। विशेष शक्तिपीठको रूपमा रहेको सुपा देउराली मन्दिरमा आउने धार्मिक पर्यटकलाई लक्षित गरी आधुनिक प्रविधिबाट नयाँ संरचना निर्माण गरिएको हो। सुपा देउराली मन्दिरमा पुगेका जोकोहीले चट्टानी भिरमा रहेको साँघुरो स्थानको मन्दिर सम्झन्छन्। त्यही चट्टानी डरलाग्दो भिरमा रहेको संरचना निर्माण गरेर फराकिलो बनाएपछि सुपा देउराली मन्दिरमा आउने धार्मिक पर्यटकहरूलाई सहजता भएको मन्दिर संरक्षण समितिका सचिव हरि खनालले बताए । सात महिनासम्म कडा परि श्रम गरेर निर्माण पूरा गरेका मिस्त्री तथा श्रमिकलाई मन्दिरले विशेष सम्मान गरेको छ। मन्दिर सञ्चालन समितिका अध्यक्ष फर्सबहादुर केसी र सचिव हरि खनाललगायतको उपस्थितिमा श्रमिकहरूको सम्मान गरिएको हो। समितिका सचिव खनालका अनुसार निर्माणकार्यमा सुरुमा धेरै मिस्त्रीहरू सहभागी भए पनि अन्तिम चरणमा पाँच जना प्रमुख मिस्त्रीहरूले निरन्तर योगदान दिएका थिए। तिनै पाँच जना मिस्त्रीमध्येबाट सम्मानस्वरूप हेड मिस्त्रीलाई २५ सय रुपैयाँ तथा अन्य चार जनालाई १५ सय रुपैयाँ तथा खादा, माला र मायाको चिनो प्रदान गरी सम्मान गरिएको छ। यो संरचनाको निर्माण भक्तजनहरूले चढाएको भेटी रकमबाट सम्भव भएको सुपादेउराली मन्दिर व्यवस्थापन समितिले जनाएको छ। अब श्रद्धालुहरूलाई सहज रूपमा पूजा गर्न सक्ने वातावरण सिर्जना भएको छ। निर्माणको क्रममा कुनै अप्रिय घटना नघटेकोमा सुपा देउरालीको कृपा रहेको मन्दिर व्यवस्थापन समितिले विश्वास व्यक्त गरेको छ। काम सुरु हुनुअगाडि धेरैले आलोचना गरे पनि अहिले कार्य सफलतापछि सबैले प्रशंसा गरेका व्यवस्थापन समितिको भनाइ छ। हाल समितिका लागि आफ्नै कोठा तथा पाँच सय बढी भक्तजन परिसरमै अट्न सक्नेछन्। मन्दिर परिसर साँघुरो हुँदा सडकमै भक्तजनको भिड हुने गरेको थियो। सुपा देउराली समितिले सक्रिय रूपमा विकास तथा व्यवस्थापनको कार्य गरेपछि हाल सहज बनेको समितिका अध्यक्ष फर्सबहादुर केसीको भनाइ छ ।"
स्थानीय तहको ३७ अर्ब बढी वित्तीय समानीकरण अनुदान कटौती,"काठमाडौं : संघीय सरकारले प्रदेश र स्थानीय तहलाई दिँदै आएको वित्तीय समानीकरण अनुदानको रकम कटौती गरेको छ। स्थानीय तहमा ८८ अर्ब र प्रदेशमा ६० अर्ब रकम विनियोजित थियो। तर, सरकारले २५ प्रतिशतको हाराहारी कटौती गर्ने योजनाका साथ तेस्रो किस्तामा १३२४ प्रतिशत मात्रै निकासा गरेको छ। संघीय सरकारले ४ किस्तामा समानीकरण अनुदान दिने गरेको छ। पहिलो र दोस्रो किस्ता तोकिएबमोजिम नै उपलब्ध गराएको सरकारले तेस्रो किस्ता भने कटौती गरेर पठाएको छ। चौथो किस्तामा पनि यही हाराहारीमा कटौती गरेर पठाउने सरकारको तयारी छ। तेस्रो किस्तामा विनियोजित रकमको १३२४ प्रतिशत मात्र निकासा हुने देखिएको गाउँपालिका राष्ट्रिय महासंघका कार्यकारी निर्देशक राजेन्दप्रसाद प्याकुरेलले जानकारी दिए। केही दिनअघि प्रधानमन्त्री केपी शर्मा ओलीसँग भएको सातै प्रदेशका मुख्यमन्त्रीसँगको भचुर्अल बैठकमा पनि समानीकरण अनुदान कटौतीको विषय उठेको थियो। मधेस प्रदेशका मुख्यमन्त्री सतिशकुमार सिंहले समानीकरण लगायतका अनुदान कटौती नगरी, उल्टै बढाउनु पर्ने माग गरेका थिए। सरकारले चालु आर्थिक वर्षको स्वीकृत वार्षिक बजेटमध्ये स्थानीय सरकारमा हस्तान्तरण हुने वित्तीय समानीकरण अनुदान कटौती गरी निकासा गर्ने सम्बन्धमा महालेखा नियन्त्रक कार्यालयले चलानी नम्बर ४७, २०८१।१०।२८ बाट सबै कोष तथा नियन्त्रक कार्यालयलाई पत्राचार गरिसकेको छ। विद्यमान शिथिल आर्थिक गतिविधिका कारण राजस्व नउठेको भन्दै अनुदान कटौती गर्नुपरेको महालेखा नियन्त्रक कार्यालयले जनाएको छ। अनुदानसमेत कटौती गर्ने कार्यले वित्तीय संघीयताको प्रभावकारी कार्यान्वयनमा प्रश्नचिह्न खडा भएको नगरपालिका संघका अध्यक्ष भीमप्रसाद ढुंगानाले बताए। उनले रकम कटौतीले स्थानीय तहलाई मुटुमा किला रोपे जस्तै भएको बताए। बजेट आउँदै छ भनेर विभिन्न योजना बने, काम भइरहेका छन्। ५० प्रतिशत काम नै सकिएका छन्। बजेट नै कटौती भएपछि काम गरे बापतको भुक्तानी अब कहाँबाट दिने ? उनले आक्रोश पोखे। रकम कटौतीले जनप्रतिनिधिहरू गाउँ नै जान नसक्ने अवस्था सिर्जना भएको उनले बताए। गाउँपालिका राष्ट्रिय महासंघ नेपाल र नेपाल नगरपालिका संघले हरेक वर्ष समानीकरण अनुदानमा कटौती गरिरहने प्रवृतिप्रति गम्भीर चिन्ता र चासो व्यक्त गर्दै नेपाल सरकार र सम्बन्धित निकायको ध्यानाकर्षण गराएका छन्। संविधानको अनुसूची ८ का एकल अधिकारको प्रयोगबाट सेवा प्रवाह र योजना तर्जुमाको सुरुवात नै स्थानीय सरकारबाट हुने भनेको छ। र, यो सबैको सुनिश्चितता यही समानीकरण अनुदानले गर्ने हुँदा यो अनुदानमा कटौतीले स्थानीय सरकारबाट हुने सेवा प्रवाह र विकास निर्माण कार्यमा गम्भीर असर पुग्ने भएको छ। स्थानीय सरकारमा योजना तर्जुमा गर्नुको औचित्यमा समेत प्रश्न खडा हुनेछ। ससर्त अनुदानमा कटौती र समानीकरण अनुदानमा वृद्धि गर्दै वित्तीय संघीयताको कार्यान्वयन गर्नुपर्नेमा संघीय सरकार ससर्त अनुदान बढाउँदै विनियोजन ऐनमा नै समानीकरणको आकार कम गर्ने र विनियोजन भइसकेको रकमसमेत घटाउने प्रवृत्तिले नेपाल सरकारले संघीयता कार्यान्वयनमा देखाइरहेको तदारुकता र सक्रियतासमेत निस्तेज हुने स्थिति देखिएको छ। गत वर्ष पहिला कटौती पछि थप गत आर्थिक वर्षबाटै समानीकरण अनुदान कटौतीको सिलसिला थालिएको हो। गत वर्ष २६२४ प्रतिशत कटौती भएको थियो। त्यसबेला अर्थ मन्त्रालय घेराउ गरियो। गत असार ११ गतेबाट सिंहदरबार नै घेरा गर्ने कार्यक्रमको तय थियो। असार १० गते नै मन्त्रिपरिषद्ले २५ अर्ब कटौतीमध्ये १७ अर्ब उपलब्ध गर्न बाध्य भएको थियो। समानीकरण अनुदानमा गरिएको कटौतीका विरुद्धमा संघमहासंघले गरेको निरन्तर पहलकदमीका बाबजुद आंशिकमात्र सम्बोधन भएको नगरपालिका संघका अध्यक्ष ढुंगानाले जानकारी दिए। उनका अनुसार त्यो बेला समानीकरण अनुदानमा कुनै कटौती नगर्ने प्रतिबद्धता सरकारका तर्फबाट भएको थियो । नगरपालिका संघ र गाउँपालिका महासंघले स्थानीय तहहरूले समानीकरण अनुदानलाई संघीयता कार्यान्वयनको अनिवार्य दायित्वभित्र राखेर यसलाई कटौती नगर्न सरकारलाई विशेष अनुरोधसहित ध्यानाकर्षण गरेका छन्। उनीहरूद्वारा जारी विज्ञप्तिमा भनिएको छ, संघीयताको जगका रूपमा रहेको स्थानीय सरकारहरूको यस प्रकारको हार्दिक अनुरोधलाई बेवास्ता गरिएमा संघीयता कार्यान्वयनमा नेपाल सरकार इमान्दार र प्रतिबद्ध नरहेको सन्देश जाने विषयमा सम्बन्धित निकायको समयमा नै ध्यानाकर्षण गर्दछौं। सरकारलाई अनुरोध गर्ने, प्रधानमन्त्री, अर्थमन्त्रीलाई भेटेर नै ध्यानाकर्षण गराउने, सुनुवाइ नभएमा ६ हजार ७ सय ४३ वटै वडादेखिका जनप्रतिनिधि आएर सिंहदबारमा घेराउ गर्नेसम्मको योजना स्थानीय तहले बताएका छन्। समानीकरण अनुदान संघ सरकारले दिएको ग्यारेन्टीः वित्त आयोग राष्ट्रिय प्राकृतिक स्रोत तथा वित्त आयोगले समानीकरण अनुदान बजेट भनेको संघ सरकारले दिएको ग्यारेन्टी भएको अथ्र्याएको छ। उसले समानीकरण अनुदान,राष्ट्रिय गौरवका आयोजनालगायत ठूला आयोजनाको बजेट कटौती गर्न नहुने सुझाव दिँदै आएको छ। कटौती गर्न परेमा तेस्रो प्राथमिकताका योजनाबाट बजेट काट्न पर्ने, त्यसले पनि नपुगेमा दोस्रो प्राथमिकताको योजनाबाट काट्न पर्ने उसको सुझाव छ। राष्ट्रिय प्राकृतिक स्रोत तथा वित्त आयोग ऐन, २०७४ को दफा ३ को उपदफा (१) को खण्ड (क) मा प्रदेश कानुनबमोजिम प्रदेशले स्थानीय तहलाई दिने वित्तीय समानीकरण अनुदान सम्बन्धमा प्रदेशलाई सिफारिस गर्ने काम, कर्तव्य र अधिकार राष्ट्रिय प्राकृतिक स्रोत तथा वित्त आयोगको हुने व्यवस्था रहेको छ। सोही ऐनको दफा ३ को उपदफा (२) मा आयोगले संविधान तथा यस ऐनबमोजिम सुझाव वा सिफारिस दिँदा वा ढाँचा तयार गर्दा प्रदेश तथा स्थानीय तहको कार्य सम्पादनलाई समेत आधार लिने व्यवस्था रहेको छ। सोही ऐनको दफा १६ को उपदफा (१) मा प्रदेशले स्थानीय तहलाई प्रचलित कानुनबमोजिम उपलब्ध गराउने वित्तीय समानीकरण अनुदानका सम्बन्धमा प्रदेशलाई सिफारिस गर्दा आयोगले ती आधार लिई सिफारिस गर्नुपर्ने व्यवस्था छ। प्रदेश तथा स्थानीय तहमा रहेको शिक्षा, स्वास्थ्य, खानेपानी जस्ता मानव विकास सूचकांक, अन्य प्रदेश वा स्थानीय तहको सन्तुलित विकासको अवस्थाको आधारमा सिफारिस गर्नुपर्ने छ। प्रदेश तथा स्थानीय तहमा रहेको आर्थिक, सामाजिक वा अन्य कुनै प्रकारको विभेदको अवस्था, प्रदेश तथा स्थानीय तहको पूर्वाधार विकासको अवस्था र आवश्यकता, प्रदेश तथा स्थानीय तहले जनतालाई पुयाउनुपर्ने सेवा, प्रदेश तथा स्थानीय तहको राजस्वको अवस्था र उठाउन सक्ने क्षमता व्यवस्था छ। प्रदेश तथा स्थानीय तहको खर्चको आवश्यकतालाई पनि आधार बनाउनुपर्ने छ। सोही ऐनको दफा १६ को उपदफा (३) मा आयोगले उपदफा (१) बमोजिम वित्तीय समानीकरण अनुदान सिफारिस गर्दा प्रत्येक प्रदेश र स्थानीय तहले प्राप्त गर्ने न्यूनतम अनुदान र उपदफा (१) बमोजिमका आधारहरूबमोजिम प्रत्येक प्रदेश र स्थानीय तहले प्राप्त गर्ने वित्तीय समानीकरण अनुदान सिफारिस गर्ने व्यवस्था रहेको छ। राष्ट्रिय प्राकृतिक स्रोत तथा वित्त आयोगका अध्यक्ष बालानन्द पौडेलले समानीकरण अनुदानको कटौतीले स्थानीय तहका बजेट र योजना लथालिंग हुने बताए। हामीले संघ, प्रदेश र स्थानीय तह गरी तीनै तहका पी ३, का योजना कटौती गर्ने, त्यसले पनि नभएमा पी २, का योजना काट्ने भनेका छौं तर समानीकरण अनुदान, राष्ट्रिय गौरवसहित आयोजनाको बजेट भने काट्न हुँदैन भनेका हौं, उनले भने। उनले समानीकरण अनुदान स्थानीय तहको बजेट योजनामा संघ सरकारले दिएको ग्यारेन्टी भएको पनि बताए। विज्ञ के भन्छन् ? प्रादेशिक योजना विद् एवं पूर्वसांसद डा खिमलाल देवकोटा समानीकरण अनुदान प्रदेश र स्थानीय तहको संवैधानिक अधिकार भएको बताउँछन्। स्थानीय तह र प्रदेशको बजेट र योजना बनाउने काम यही अनुदानबाट गर्ने हो, यो उनीहरूको नैसर्गिक नै हो। उनीहरूले निसर्त यो अनुदान पाउनुपर्छ, उनले भने। उनले संसदीय समितिले पनि यो अनुदान काट्न हुँदै भनेर सिफारिस नै गरेको जानकारी दिए। राष्ट्रियसभाको संघीयता कार्यान्वयन अनुगमन संसदीय विशेष समितिले समानीकरण अनुदान नघटाउन सरकारलाई निर्देशन दिएको थियो। संघीयता कार्यान्वयन अनुगमन संसदीय विशेष समितिका तत्कालीन संयोजकसमेत रहेका डा देवकोटाले गत वर्ष पनि कटौतीपछि समिति नै बनेर घटाउन हुँदैन भनेर सिफारिस गरेको बताए। उनले प्रदेश र स्थानीय तहको मात्रै बजेट किन कटौती हुन्छ भनेर प्रश्न पनि गरेका छन्। किन संघ बजेट हटाउँदैनन्, तल मात्र किन यस्तो विभेद, संघमा पनि टुक्रे योजना कति छन् कति ? टुक्रे योजनाको बजेट किन कटौती हुँदैन। संघले ठूला गेम चेन्जर योजनामा हो लगानी गर्ने,उनले भने, काम जति तल (स्थानीय तह र प्रदेश) ले गर्नुपर्ने, राजस्व जति सबै केन्द्रीकृत ? उनले कुनै हालसमा समानीकरण अनुदान कटौती नगर्ने सरकारको ध्यानाकर्षण गराएका छन्। वित्तीय समानीकरण अनुदान मुलुकमा संघ, प्रदेश स्थानीय तह गरी तीन तहका सरकार छन। संविधानमा तीनै तहका सरकारका बीचमा राज्यशक्तिको बाँडफाँट गरिएको छ। तहगत सरकार बीचको सम्बन्ध सहकारिता, समन्वय, सहअस्तित्व र पारस्परिक सहयोगको सिद्धान्तमा आधारित हुने व्यवस्था संविधानले नै सुनिश्चित गरेको छ। तीन तह बीचको सहकारिताको एउटा महत्वपूर्ण अवयवको रूपमा अन्तरसरकारी वित्तीय हस्तान्तरण रहेको छ। स्थानीय सरकारहरू बीचमा रहने भौगोलिक तथा जनसांख्यिक विविधता र आर्थिक सामाजिक तथा भौतिक विकासको असमान अवस्थाले उनीहरूको खर्चको आवश्यकता र राजस्व परिचालन क्षमता बीचमा असमानता रहन्छ। त्यस्तो असमानतालाई न्यूनीकरण गर्दै उपलब्ध स्रोत र साधनको समन्यायिक वितरणलाई सुनिश्चित गर्न संविधान तथा कानुनद्वारा नै स्वतन्त्र संवैधानिक निकायको सिफारिसमा प्रदेश सरकारले स्थानीय सरकारलाई अनुदान उपलब्ध गराउने व्यवस्था गरिएको छ। प्रदेश सरकारले संघीय सरकारबाट प्राप्त अनुदान र आफ्नो स्रोतबाट उठ्ने राजस्वलाई मातहतको स्थानीय सरकारको खर्चको आवश्यकता र राजस्व क्षमताको आधारमा प्रदेश कानुनबमोजिम वित्तीय समानीकरण अनुदान वितरण गर्नुपर्ने संवैधानिक व्यवस्था छ। साथै, त्यस्तो अनुदानको परिमाण निर्धारण गरी सिफारिस गर्ने जिम्मेवारी राष्ट्रिय प्राकृतिक स्रोत तथा वित्त आयोगको हुने व्यवस्था संविधान र अन्य प्रचलित कानुनमा रहेको छ। अर्थ मन्त्रालय के भन्छ ? चालु आर्थिक वर्षको बजेटमा समावेश गरिएका कतिपय शीर्षकको खर्च कटौती गर्नुपर्ने अवस्था रहेको अर्थमन्त्रालयको भनाई छ। अर्थले मुलुकको विद्यमान शिथिल आर्थिक गतिविधि, गत आर्थिक वर्षदेखि नै ऋणात्मक रहेको, संघीय सञ्चित कोषको अवस्था लगायतका कारण चालु आर्थिक वर्षको प्रथम ६ महिनासम्म पनि संघीय सञ्चित कोष ऋणात्मक रहेको जनाएको छ । गत आर्थिक वर्ष पश्चिम नेपालमा गएको भूकम्प तथा चालु आर्थिक वर्षको मनसुनजन्य विपद्का कारण आकस्मिकरुपमा सिर्जना भएको थप दायित्वले गर्दा सञ्चित कोषमा अत्याधिक दबाब परेको अर्थको भनाइ छ। अर्थले जारी गरेको सूचनाअनुसार राजस्व संकलनमा संकुचन आएको, अपेक्षित रूपमा अन्तर्राष्ट्रिय सहायता प्राप्त हुन नसकेको तथा नेपाली मुद्रा अमेरिकी डलरसँग कमजोर भएको कारण चालु खर्च एवं वैदेशिक ऋणको साँवा ब्याज भुक्तानी गर्न विनियोजित बजेट नै अपर्याप्त हुने अवस्था सिर्जना भएको छ।"
प्रेम दिवस मनाउन जाने होइन त रानीमहल ?,"तानसेन : आज १४ फेब्रुअरी अर्थात् प्रणय दिवस। आजको दिनलाई भ्यालेन्टाइन डे को रूपमा विश्वभरका युवायुवती तथा प्रेमी प्रेमिकाहरूले प्रेम व्यक्त गर्ने दिनका रूपमा मनाउँछन्। नेपालमा भने प्रेमी पे्रमिकाहरू आफ्नो साचो प्रेम व्यक्त गर्न प्रेमको प्रतीक पाल्पाको रानीमहल दरबारमा पुग्ने गर्छन्। राणाकालीन समयदेखि नै पाल्पाको रानीमहल दरबार प्रेमको प्रतीकको रूपमा परिचित छ। प्रणय दिवसको अवसरमा नवजोडी तथा प्रेमी प्रेमिकाको लागि पाल्पाको रानीमहल दरबार आकर्षणको केन्द्र बनेको छ। प्रणय दिवसको अवसरमा रानीमहल दरबारलाई तानसेन नगरपालिकाले सरसफाइ गरी चिटिक्क पारेको छ। दरबारअगाडि सुन्दर फूलसहितका बगैंचा, लाइटिङसहित पानीका पोखरी तथा फोहोर, युरो गार्डको खानेपानी र पर्यटकहरूलाई निःशुल्क वाईफाईको व्यवस्था गरिएको छ। तानसेन नगरपालिकाले रानीमहललाई पूर्ण रूपमा सफा सुन्दर व्यवस्थित बनाई रातिमा समेत झिलिमिली बत्तीले सजाएर अवलोकन गर्ने गरी व्यवस्था मिलाएको छ। रानीमहलमा प्रेम आदानप्रदान गर्दै कालीगण्डकीमा र्याफ्टिङको मजा लिने गरी व्यवस्था गरिएको छ। प्रणय दिवसको अवसरमा तानसेनका अधिकांश होटलहरूले खाना तथा बासमा १० प्रतिशतदेखि २५ प्रतिशतसम्म छुट दिएका छन्। रानीमहलको विभिन्न मिडियामा चर्चा गरेको देखे पनि प्रत्यक्ष रूपमा आज हेर्ने मौका मिल्यो, काठमाडौंबाट रानीमहल दरबार हेर्नकै लागि श्रीमतीसहित आएका प्रेम श्रेष्ठले बताए। प्रेमको प्रतीक रानीमहल पुग्ने प्रेमी प्रेमिकाहरू निकै रमाएका छन्। एकअर्कालाई अँगालो मार्दै युवायुवतीले मधुर मुस्कानसहित फोटो खिचेको दृश्यले रानीमहल दुई, चारदिन अगाडिदेखि नै प्रणय दिवसमय भएको छ। रानीमहल क्षेत्रका होटलहरू आन्तरिक पर्यटकले भरिएका छन्। प्रेम दिवसको अवसरमा चितवन, काठमाडौं, बुटवल हेटौंडा, पोखरालगायतका स्थानबाट प्रेमी तथा प्रेमिकाहरू रानीमहल पुगेका छन्। प्रेमको प्रतीक रानीमहल आउने धोको पहिलेदेखिकै थियो। अहिले श्रीमान्सँग रानीमहल घुम्दा निकै आनन्द आयो, काठमाडौं गोंगबुकी मीना श्रेष्ठले भनिन्, रानीमहल दरबार देख्दा त्यो बेलामा राणा खड्गशमशेरले साँच्चै नै रानीप्रति गरेको सच्चा प्रेम झल्किँदो रहेछ। श्रीमान् श्रीमती जोडी भएर रानीमहल घुम्न आएको र रानीमहल देख्नासाथ आफूहरूको मनमा पनि प्रेम भाव पैदा भएको रूपन्देही बुटवलकी मीना पन्थीले खुसी हुँदै बताइन्। राणा खड्गशमशेरले आफ्नी रानी तेजकुमारीको सम्झनामा पाल्पाको कालीगण्डकी किनारामा रानीमहल दरबारनिर्माण गरेका थिए। राणा खड्गशमशेरले विसं १९४९ सालदेखि रानीमहल दरबारको निर्माण सुरु गरी ६ वर्ष लगाएर १९५५ मा पूरा गरेका थिए। बेलायती दरबारशैलीमा निर्माण गरिएको प्रेमको प्रतीक रानीमहल पुग्ने प्रेम जोडीहरूलाई बस्न, मीठा मीठा कुराकानी गर्न र आनन्द लिनका लागि दरबारपरिसरमै शिव पार्वतीको मन्दिर, विभिन्न फूलबारी बगैंचा बनाइएको छ। तानसेनदेखि रानीमहलमा जाने १३ किलोमिटर सडकको पिच गरिएको छ। रानीमहल दरबार रेखदेखका लागि पुरातŒव विभागबाट १० वर्षका लागि तानसेन नगरपालिकालाई हस्तान्तरण गरिएको छ। रानीमहल दरबार अवलोकनका लागि दैनिक ३ सयदेखि ५ सयसम्म पर्यटकहरू पुग्ने नगरपालिकाले जनाएको छ। रानीमहल दरबारबाट तानसेन नगरपालिकाले वार्षिक रूपमा ७० लाखदेखि १ करोड रुपैयाँसम्म आम्दानी गर्दै आएको छ।"
पञ्चेश्वर आयोजना अगाडि बढाउन भारत सकारात्मक,"काठमाडौं : पञ्चेश्वर बहुउद्देश्य परियोजनाले फेरि एकपटक चर्चा पाएको छ। भारत भ्रमणमा रहेका ऊर्जा जलस्रोत तथा सिँचाइमन्त्री दीपक खड्कासँग भारतका जलशक्तिमन्त्री सीआर पाटिलबीच भेटवार्तामा यो आयोजनामा छलफल भएको हो। इन्डिया इनर्जी विक२०२५ मा भाग लिन ऊर्जामन्त्री सहितको टोली नयाँदिल्लीमा छ। बिहीबार भएको उक्त भेटमा पञ्चेश्वर आयोजनाको विस्तृत अध्ययन प्रतिवेदन (डीपीआर) चाँडो फाइनल गरेर आयोजना अघि बढाउने सहमति भएको सहभागी ऊर्जा मन्त्रालयका वरिष्ठ ऊर्जा विज्ञ प्रवल अधिकारीले जानकारी दिएका छन्। भेटमा टनकपुरदेखि नेपालभारत सिमानासम्मको लिंक नहर निर्माण सम्पन्न भइसकेको तर पानी सञ्चालन कार्यविधि चाँडै अन्तिम रूप दिई महाकाली सन्धिअनुसार पानी छाड्ने सहमति भएको छ। यस्तै, बाढी र डुवान व्यवस्थापनका लागि संयुक्त समितिको १४ औँ बैठक आगामी मार्च २२ देखि २४ (चैत ९ देखि ११) सम्म गर्ने र यसका लागि मन्त्रालयबाट औपचारिक पत्राचार गर्ने सहमति भएको मन्त्रालयद्वारा जारी विज्ञप्तिमा उल्लेख छ। भेटमा भारतका जलशक्तिमन्त्री पाटिलले पञ्चेश्वर आयोजनाको डीपीआरलाई चाँडो अन्तिम रूप दिन र उक्त आयोजनालाई चाँडो अगाडि बढाउन भारत सरकार सकारात्मक रहेको बताएको पनि विज्ञप्तिमा भनिएको छ। हुन त पुष्पकमल दाहाल प्रचण्डले २०८० जेठमा गरेको भारत भ्रमणको क्रममा पनि पञ्चेश्वरमा भएका गाँठा फुकाएर डीपीआर टुंग्याउने सहमति भएको थियो। तर, करिब २ वर्ष बितिसक्दा पनि उक्त विषयमा सम्बोधन हुन सेकेको छैन। ६७ वर्षबाट नेपाली जनतालाई देखाउँदै आएको पञ्चेश्वरको सपना अझै पनि अनिर्णित छ। नेपालभारत भू तथा जल राजनीतिका कारण पञ्चेश्वरले निकास पाउन नसकेको विज्ञ बताउँछन्। दुवै देशका विस्तृत अध्ययन प्रतिवेदन (डीपीआर) मा ५ सयभन्दा बढी असहमतिबाट अहिले २३ वटा विषयमा मात्र सहमति जुट्न नसकेको बताइन्छ। मुख्य गरी पानीको उपयोगिताको सम्बन्धमा नै दुवै देशले साझा धारणा प्रस्तुत गर्न सकेका छैनन्। दुवै देशको पानीको उपयोगितासम्बन्धी द्विपक्षीय हितमा भन्दा आआफ्ना स्वार्थमा अल्झँदा पञ्चेश्वरको काम अघि बढ्न सकिरहेको छैन। भारतको केन्द्रीय आयोगले सन् १९५६ मा महाकाली नदीमा पञ्चेश्वर आयोजनाको पहिचान गरेको थियो। सन् १९७८ मा नेपालभारत दुवै पक्षका विशेषज्ञको संयुक्त समूह गठन भई स्वतन्त्र रूपले विस्तृत स्थलगत अनुसन्धान सञ्चालन गर्ने निर्णय गरियो। सन् १९८८ मा जलस्रोत मन्त्रालयअन्तर्गत पञ्चेश्वर बहुउद्देश्यीय आयोजना कार्यालयको स्थापना गरियो। अघिल्लो वर्ष नै अन्तर्राष्ट्रिय विकास नियोगको आर्थिक सहयोगमा नेपाली भूभागभित्र स्थलगत अन्वेषण कार्य सञ्चालन गरिएको थियो। सन् १९९१ मा पञ्चेश्वर उच्च बाँध र रूपालीगाड पुनर्नियन्त्रण बाँध समावेश भएको पञ्चेश्वर बहुउद्देश्यीय आयोजनाको प्रतिवेदन तयार गरेको थियो। जसमा पञ्चेश्वरमा ३ सय १५ मिटर उचाइको रक फिल बाँधको निर्माण गरी ६ हजार ४ सय ८० मेगावाट र रुपालीगाडमा ८३ मिटर उचाइको रिरेगुलेटिङ बाँधको निर्माण गरी २४० मेगावाट गरी कुल ६ हजार ७ सय २० मेगावाट विद्युत् उत्पादन गर्न सक्ने प्रस्ताव रहेको छ। उक्त अध्ययनको आधारमा नेपालले सन् १९९५ मा विस्तृत आयोजना प्रतिवेदन तयार गरेको थियो। ऊर्जा मन्त्रालयको पछिल्लो जानकारीअनुसार पञ्चेश्वरको कुल उत्पादन क्षमता करिब पाँच हजार मेगावाट बनाइएको छ। नेपाल सरकार र भारत सरकारबीच महाकाली नदीको शारदा ब्यारेज, टनकपुर ब्यारेज र पञ्चेश्वर आयोजना सम्बन्धमा सन् १९९६ फेब्रुअरी १२ (२०५२ साल माघ २९) गतेका दिन सन्धि सम्पन्न भएपछि यो आयोजना द्विराष्ट्रिय लगानीमा संयुक्त रूपमा सञ्चालन गर्ने आधार तयार भएको थियो। सन् २००९ नोभेम्बर २४ (२०६६ मंसिर ९ गते) मा नेपालभारत संयुक्त जलस्रोत समितिको सचिवस्तरीय पाँचौं बैठकबाट पञ्चेश्वर विकास प्राधिकरण गठन गर्ने सहमति भएको थियो। उक्त बैठकले प्राधिकरणको (पीडीए) को कार्यसूची पनि तयार गरेको थियो। उक्त कार्यसूची नेपाल सरकारबाट अनुमोदन भई भारत सरकारलाई पठाइएको थियो। सन् २०१४ सेप्टेम्बर (२०७१ साल असोज)मा काठमाडौंमा सम्पन्न पहिलो बैठकले प्राधिकरणको विधानलाई अनुमोदन गरेको थियो। प्राधिकरणको २०१४ को नोभेम्बरमा नयाँ दिल्लीमा भएको बैठकले यसअघि दुई देशद्वारा छुट्टाछुट्टै तयार पारिएको पञ्चेश्वरको डीपीआरको आधारमा संयुक्त डीपीआर तयार गर्न भारतीय सरकारी स्वामित्वको कम्पनी वापकास लिमिटेडलाई दिने निर्णय गरियो। सन् २०१७ (आव २०७३७४) मा वापकासले बुझाएको संयुक्त डीपीआर महाकाली सन्धिविपरीत भएको भन्दै असहमति भएको थियो। सन् २०२३ बसेको संयुक्त विज्ञ टोलीको बैठकले १५ दिनमा डीपीआरलाई परिमार्जन गर्न वापकासाले निर्देशन दिएको थियो भने ३ सातामा विज्ञ समूहको अर्को बैठकले डीपीआर टुंग्याउने म्यान्डेड थियो। सोही वर्ष नै पोखरामा सम्पन्न पञ्चेश्वर विकास प्राधिकरण गभर्निङ बडिको बैठकले ३ महिनामा डीपीआर टुंग्याउन निर्देशन दिएको थियो। तर, हालसम्म डीपीआरमा नै सहमति जुट्न नसक्दा पञ्चेश्वर अघि बढ्न सकेको छैन।"
"लिलामीका सम्पत्ति पनि बिक्री हुन छोडे, बैंकर भन्छन्,ब्याड बैंक चाहियो","काठमाडौं : गत आर्थिक वर्ष ०८००८१ को पुससम्म बैंक तथा वित्तीय संस्थाको गैरबैंकिङ सम्पत्ति थियो २३ अर्ब ७१ करोड ९ लाख रुपैयाँ। चालु आर्थिक वर्षको पुससम्म यस्तो सम्पत्ति ७१८९ प्रतिशतले ह्वात्तै बढेको छ। अर्थात् गैरबैंकिङ सम्पत्ति पुगेको छ ४० अर्ब ७५ करोड ६१ लाख रुपैयाँ। यसबाट स्पष्ट हुन्छ मुलुकमा ऋण तिर्न नसक्ने बढे, लिलामि सम्पत्ति किन्ने पनि घटे। बैंक तथा वित्तीय संस्थाबाट कर्जा लिन धितो राख्नुपर्छ। तर, ऋणीले तोकिएको समय सीमाभित्र साँवा तथा ब्याज भुक्तानी नगरेपछि कर्जाको धितो सम्पत्ति लिलामीमा राखिन्छ। लिलामीमा राखिएको सम्पत्ति बिक्री नभएपछि बैंक तथा वित्तीय संस्था आफैंले सकार्छन्। त्यस्तो सम्पत्ति गैरबैंकिङ मानिन्छ। र, यसरी सकारेको सम्पत्ति सकेसम्म छिटो बिक्री गर्नुपर्छ। तर, लिलामीमा राखेको सम्पत्ति बिक्री हुन छोडेको राष्ट्र बैंकको तथ्यांकले देखाएको छ। त्यसैकारण, बैंकको गैरबैंकिङ सम्पत्तिको आकार ठूलो हुँदै गएको छ। अर्कोतर्फ बैंकले यस्तो सम्पत्ति सकार गरेको अवधिबाट उक्त कर्जाको जोखिमबाट बच्न शतप्रतिशत बराबर रकम कर्जा नोक्सानीसम्बन्धी व्यवस्था (प्रोभिजनिङ) प्रावधानमा राख्नुपर्ने हुन्छ। सोही कारण बैंकहरूको यस्तोमा रकम समेत वृद्धि हुन जान्छ। लिलामी सम्पत्ति पनि बिक्री हुन छोड्यो बैंक तथा वित्तीय संस्थाबाट लिएको ऋणको ब्याज तथा किस्ता तिर्न नसक्दा खराब कर्जाको आकार ह्वात्तै बढेको छ। खराब ऋण बढ्दा ऋणीले राखेको धितोस्व रूपका घर र जग्गालाई बैंकले लिलामी गरेर राखेका छन्। तर, यस्तो लिलामी सम्पत्ति पनि विक्रिमा मन्दी देखिएको छ। ऋण तिर्न नसक्ने बढ्दा र लिलामीका घरजग्गा बिक्री नहँुदा गैरबैंकिङ सम्पत्ति थुप्रिएको हो। बैंक तथा वित्तीय संस्थाहरूको कुल कर्जा ५४ खर्ब ३५ अर्ब ४ करोड ५२ लाख रुपैयाँबराबर छ। कुल कर्जामा खराब कर्जाको अनुपात ४९२ प्रतिशत छ। कुल कर्जामा ०७५ प्रतिशत गैरबैंकिङ सम्पत्ति रहेको नेपाल राष्ट्र बैंकले जनाएको छ। हाल कर्जा नोक्सानीसम्बन्धी व्यवस्था (प्रोभिजन) समेत गरेर ५७ खर्ब कर्जा छ। अर्थात, कुल कर्जा साढे ५४ खर्ब हाराहारीमा छ। गैरबैंकिङ सम्पत्ति १ प्रतिशतको आसपासमा पुगिसकेकाले जोखिम बढिरहेको बताउँछन्, बैंक विज्ञ अनलराज भट्टराई। तथ्यांकले पनि यसलाई पुष्टि गर्छ। वाणिज्य बैंकको मात्रै ८०१२ प्रतिशत बैंंकिङ प्रणालीको सबैभन्दा बढी हिस्सा ओगट्ने वाणिज्य बैंकहरूमा मात्रै ८०१२ प्रतिशत बराबर गैरबैंकिङ सम्पत्ति छ। वाणिज्य बैंकहरूमा मात्रै ३२ अर्ब ४६ करोड बराबरको गैरबैंकिङ सम्पत्ति छ। सञ्चालनमा रहेका २० वाणिज्य बैंकमा भएको यो सम्पत्ति गत वर्षकोभन्दा ६४२९ प्रतिशतले बढेको हो। गत वर्ष यस्तो सम्पत्ति १९ अर्ब ८९ करोड ६६ लाख रुपैयाँ थियो। यसैगरी, सञ्चालनमा रहेका १७ विकास बैंकहरूमा यस्तो सम्पत्ति ३ अर्ब ६५ करोड ८१ लाख रुपैयाँ हाराहारीमा छ। यो गत वर्षकोभन्दा ४५३५ प्रतिशत बढी हो। गत वर्ष २ अर्ब ५१ लाख ६७ हजार रुपैयाँ थियो। यस्तै, सञ्चालनमा रहेका १७ वित्तीय कम्पनीमा गैरबैंकिङ सम्पत्ति २ अर्ब २७ करोड ३९ करोड रुपैयाँ थुप्रिएको छ। यो गतवर्षको भन्दा ७२५९ प्रतिशतले बढी हो। गतवर्ष १ अर्ब ३१ करोड ७५ लाख रुपैयाँ थियो। गैरबैंकिङ सम्पत्ति बेच्नै पर्ने बाध्यता बैंकले राखेको गैर बैंकिङ सम्पत्ति बेच्नै पर्छ। बैंकको उद्देश्य घरजग्गा खरिद गरेर राख्ने पनि होइन। यो सम्पत्ति जत्ति तरल भएर मनि क्रियसन भयो, त्यति वित्तीय कारोबार बढ्छ। भूमिको सीमासम्बन्धी कानुनबाट यस्तो सम्पत्ति ३ वर्षभित्र बिक्री गरिसक्नुपर्छ। त्यसो नभएमा सरकारबाट स्वीकृति लिनुपर्छ भनेको छ। यसकारण बैंकहरूले ३ वर्षभित्र व्यवस्थापन गरिसक्नुपर्छ। तर, समयमा बिक्री नहुँदा यस्तो सम्पत्ति व्यवस्थापन चुनौतीपूर्ण भएको बैंंक विज्ञ भट्टराई बताउँछन्। खराब कर्जावृद्धि दर पनि ३ वर्षअघि १ प्रतिशतको हाराहारीमा थियो, बढेर ५ प्रतिशत आसपासमा पुगेको छ, उनि भन्छन्, अझै बढ्ने क्रममा छ। त्यसैकारण गैरबैंकिङ सम्पत्ति थुप्रिने सम्भावना रहेको भट्टराई बताउँछन्। किनभने अझै पनि बजार चलायमान छैन, भट्टराई भन्छन्, हाम्रो अर्थतन्त्रका ड्राइभरहरू द्रुत गतिमा छैनन्। हामी उपभोगमा आधारति मुलुक भएकाले उत्पादन बढाउनमा जान सकेका छैनौं। घरजग्गासम्बन्धी कारोबारमा मूल्य अति बढेको छ। घरजग्गा मूल्य बढेका कारण उपभोक्ताले खरिद गर्न सक्ने क्षमता पनि छैन। साना टुक्रामा बिक्री गर्नुपर्ने र यसका लागि कर्जा लिनुपर्ने तर कर्जामा पनि अलि कडाइ भएको हुनाले समस्या सिर्जना भइरहेको छ। अर्थतन्त्र सबैतीरबाट कसिँदै गएको उनको भनाइ छ। उपभोक्ताको अनुपातमा खर्च वृद्धि हुनु, तर आम्दानी नबढ्नु। अर्कोतर्फ व्यापारव्यवसायमा कारोबार नहुनु, नयाँ रोजगारी सृजना नहुनु, विनिमय दरमा नेपाली मुद्रा पनि ३४ वर्षको दौडानमा प्रतिडलर नेपाली रुपैयाँ १ सय २० रुपैयाँबाट १ सय ४० रुपैयाँ आसपासमा पुगिसक्यो। कोभिड अघि र अहिले धेरै अन्तर भइसक्यो। यसले आयातीत वस्तु पनि धेरै महँगो हुँदै गएको छ, बैंकविज्ञ भट्टराई भन्छन्, जसले जीवनयापनको लागत पनि बढ्दै गएको छ। जिवनयापनको लागत बढ्दै गएपछि कर्जा तिर्ने क्षमता पनि घट्छ। अबको विकल्प, सम्पत्ति व्यवस्थापन कम्पनी बैंकमा भएको सम्पत्ति बजारमा बिक्री हुन गाह्रो भइरहेको छ। कतिपयमा लिलामीको वस्तु नकिन्ने भन्ने भावना पनि छ। झन्झट, किचलोको जोखिम छ भनेर पनि कतिपयले लिलामी सम्पत्ति लिन खोज्दैनन्। यस अवस्थामा अब राष्ट्र बैंकले नीतिगत सुधार गर्नुपर्ने बैंक विज्ञ भट्टराई बताउँछन्। अब खराब कर्जाको वर्गीकरणमा र अर्को खराब कर्जाको लागि खर्च व्यवस्था छुट्ट्याउनुपयो। जस्तै ः १ वर्षमा खराब कर्जा हुनसक्छ तर १ वर्षमा शतप्रतिशत खराब कर्जा प्रोभिजनको व्यवस्था हटाउनु पयो। यसो भयो भने बैंकको पुँजी पनि कसिलो हुँदैन। बैंकलाई नयाँ कर्जा दिन सजहता हुन्छ, उनले अन्नपूर्णसँग भने, हाम्रो अर्थतन्त्रलाई पनि ग्रोथ चाहिएको छ। आर्थिक वृद्धिका लागि पैसा चलायमान हुनुपर्छ। यतातिर बैंकको पुँजी पनि कसिलो हुने, पुरानो कर्जामा प्रोभिजन व्यवस्थाअनुसार थप्दै जानुपर्ने, अर्कोतर्फ भएको गैरबैंकिङ सम्पत्ति पनि बिक्री नहुने। यसो हुँदा बैंकको पुँजी क्रमशः कसीलो हुँदै जाने हुन्छ। यस्तो अवस्थामा बैंकमा पुँजी मात्रै थपिरहन सकिँदैन। हाम्रो बैंक अहिले ओभर क्यापिटलाइज्ड भइसकेका छन्। यसैले अब अरु उपकरणहरूबाट प्रयोग हुनुपयो। उनकाअनुसार अब बैंककै क्रेडिट रेटिङ के हुने भन्ने भइसकेको छ। खराब कर्जाको आकार बढ्दै गएकाले अब बैंककै शाख मूल्यांकन पनि कम हुन्छ, उनी भन्छन् यसो हुँदा बजारबाट पैसा उठाउन नसक्ने अवस्था आउनसक्छ। बैंकहरू एकदमै अप्ठ्यारो स्थितिमा पुग्न लागेको बैंक विज्ञ भट्टराई बताउँछन्। यसकारण अब राष्ट्र बैंकले तत्काल नीतिगत सुधार गरी हाल्नुपर्नेमा ध्यानाकर्षण गरे। यो तुरुन्तै हुन्छ, उनले थपे। यसअघि ०६५ सालमै केही बैंक तथा वित्तीय संस्थाहरूमा समस्या हुँदा सम्पत्ति व्यवस्थापन कम्पनीको कुरा उठेको थियो। अहिले यसका लागि ब्याड बैंक बनाउने भनेर राष्ट्र बैंकले मौद्रिक नीतिमार्फत घोषणा त गरेको छ। तर, यसबारे बैंक विज्ञ भट्टराई भन्छन्, तर यो भनेर मात्रै हुँदैन, यसका लागि सम्पत्ति व्यवस्थापन कम्पनी बनाउन पुँजी चाहिन्छ। यसको पुँजी भनेको नेपाल सरकारदेखि विभिन्न निकायको वित्तीय प्रतिबद्धता चाहिन्छ। वर्षौंदेखि हेजिङका कुरा गरे पनि काम गर्न नसकेको ब्यंग्य गर्दै उनले पुँजीको टुङ्गो नलागेसम्म सम्पत्ति व्यवस्थापन कम्पनी खोल्न सम्भव नहुने बताए। केन्द्रीय बैंकले ब्याड बैंकलाई दिर्घकालीन योजनामा राखेर अहिलेले नीतिगत सुधारमै जान उनले जोड दिए। उनले भारतको उदाहरण दिँदै भने, भारतले कर्जाको रेटिङको, धितोको आधारमा असल कर्जालाई पनि प्रोभिजनिङ निकै कम छ। हाम्रोमा ११० प्रतिशत छ। खराब कर्जा पनि वर्षमा शतप्रतिशत प्रोभिजसनङ गर्नुपर्दैन। भारतमा धितो भएकोमा कम प्रोभिजनिङ छ। भारतको जस्तै व्यवस्था गरे बैंकिङ क्षेत्रको पुँजी कम हुने भट्टराईले बताए। अहिले त टियर १ पुँजी नपुग्ने भएर अप्ठ्यारो अवस्था आउन लागेको छ, उनले भने, टियर १ पुँजी बढाउन केन्दी्रय बैंकले नीतिगत सुधार गर्नुपर्छ। ब्याड बैंक खोल्ने हो भने २ वर्ष अझै लाग्छ। यो अवधिसम्म अर्थतन्त्रले कुरेर बस्न सक्दैन। अर्थतन्त्रले आश्वासन होइन समाधान खोजेको छ। यसबीच अब नयाँ गभर्नर परिवर्तन हुनेक्रममा रहेकाले अबको व्यवस्था उनैमाथि टिकेको छ। बैंकरहरू भने गैरबैंकिङ सम्पत्तिको समाधानका लागि सरकारले चाँडोभन्दा चाँडो सम्पत्ति व्यवस्थापन कम्पनी खोलेमात्रै सम्भव हुने बताउँछन्। नेपाल बैंकर्स संघ (एनबीए)का अध्यक्ष सन्तोष कोइराला गैरबैंकिङ सम्पत्तिको आकार बढेको स्वीकार गर्छन्। अहिले बैंकमा यस्तो स्थिति निम्तिनुको कारण कर्जा बिग्रिएर खराब कर्जामा परिणत भयो, उनी भन्छन्, बैंकहरूले त्यस्ता धितोहरू लिलामी गरेर बेच्न खोजे। तर बिक्री भएन। बिक्री नभएपछि बैंकले गैर बैंकिङ सम्पत्तिमा ल्याएर राखे। बैकहरूले पटकपटक बेच्न खोज्दा पनि नबिकेपछि अहिले यस्तो सम्पत्ति बढेर गएको हो। सरकारले छिटो ब्याड बैंक खोलेर बैंकसँगको सहकार्यमा यस्तो सम्पत्ति किनिदिएपछि मात्रै यस्ता समस्या समाधान हुने उनी बताउँछन्। उनी भन्छन्, राष्ट्र बैंकले चालु आवको मौद्रिक नीतिमै गैरबैंकिङ सम्पत्ति व्यवस्थापन गर्नेबारे सम्बोधन गरेको छ। यसबारे ऐनको खाका बनाउन लागेको भन्ने सुनिएको छ। यो चाँडै २३ महिनामा आउछ कि ? बजारमा माग सुुस्त भएकाले बिक्रीमा राखेका सम्पत्तिहरू स्टक छन्। साथै, सुरुमा बैंकले जुन चलनचल्तीको बजार मूल्यमा बैंकले धितो लिएर ऋण दिएअनुसारको मूल्य अहिले आएको छैन। यसअवस्थामा बैंकहरूले अलिकति नोक्सानी व्यहोरेरै सम्पत्ति व्यवस्थापन कम्पनीलाई बेच्न पाए वित्तीय प्रतिवेदनमा केही कम देखिएला, उनी भन्छन्, गैरबैंकिङ सम्पत्तिको आकार घटेर एउटा आकारमा आउन सक्छ। अब यही एउटा मात्रै उपाय छ। नेपाल राष्ट्र बैंकका प्रवक्ता रामु पौडेल गैरबैंकिङ सम्पत्तिको आकार बढे पनि अत्यास लाग्दो स्थिति नभएको बताउँछन्। उनकाअनुसार अहिले समग्रमा खराब कर्जा बढ्नु, रिकभरीमा कर्जा नोक्सानी (प्रोभिजनिङ) राख्नुपर्ने स्थिति छ। यसो हुँदा कर्जा असुलीका लागि ताकेता गरेपनि नउठेपछि बैंकले लिलामी प्रक्रियामा जानै पयो। उनी भन्छन्, अर्थतन्त्रमा आएको मन्दी लगायतका कारण ऋणीहरूले बैंकको कर्जा भुक्तानी गर्न नसक्दा नन परफर्मिङ एसेस्ट बढेर गयो र यससँगै गैरबैंकिङ सम्पत्ति पनि बढ्न गएको हो। खराब कर्जाको अनुपात ५ प्रतिशत हाराहारी बैंक तथा वित्तीय संस्थाको खराब कर्जाको अनुपात ५ प्रतिशत हाराहारी पुगेको छ। वाणिज्य बैंकको कुल कर्जामा खराब कर्जाको अनुपात ४७३ प्रतिशत र विकास बैंकको ५११ प्रतिशत छ। वित्त कम्पनीहरूको खराब कर्जा औसत १२ प्रतिशत छ। ऋणीहरूबाट किस्ता तथा व्याज संकलन हुन नसक्दा समग्रमा वाणिज्य बैंकहरूको खराब अर्थात् निस्क्रिय कर्जा (एनपीएल) वृद्धि भएको हो। कतिपय वाणिज्य बैंकको खराबकर्जाको सीमा नाघेर झन्डै ७ प्रतिशत आसपासमा पुगेको छ। यद्यपि औसतमा करिब साढे ४ प्रतिशत एनपीएल देखिन्छ। जबकी गत आवको सोही अवधिमा बैंकहरूको निस्क्रिय कर्जा (एनपीएल) औसतमा बढेर ३२७ प्रतिशत पुगेको थियो। सामान्यतया बैंकको खराब कर्जा ५ प्रतिशतभन्दा माथिलाई राम्रो मानिँदैन। अर्थात् बैंकको कुल कर्जाको ५ प्रतिशतमाथि कर्जा खराब भएमा समस्याग्रस्त घोषणा गर्ने राष्ट्र बैंककै नीति छ। समग्रमा खराबकर्जाको आकार बढ्दा यसको असर बैंकको नाफामा पर्छ, वितरणयोग्य नाफामा संकुचन आउँछ। सञ्चालनमा रहेका २० वाणिज्य बैंकहरूको निष्क्रिय कर्जा बढ्दै जाँदा कर्जा नोक्सानी व्यवस्था (प्रोभिजन) पनि थपिँदै गएको हो। चालु आवको पुससम्म सबै वाणिज्य बैंकहरूले २४ अर्ब ६७ करोड ७१ लाख रुपैयाँ कर्जा नोक्सानी व्यवस्था गर्नु परेको छ। बैंकहरूको आम्दानीको मुख्य स्रोत भनेकै खुद ब्याज आम्दानी हो। ऋणीबाट साँवा त परै जावस ब्याज पनि समयमा नउठ्दा समग्र आम्दानी घट्यो। बैंकहरूले सार्वजनिक गरेको तथ्यांकअनुसार ६ महिनामा खुद ब्याज आम्दानी ९२ अर्ब ९७ करोड ९६ लाख उठ्यो। यो गत वर्षको भन्दा ३७१ प्रतिशतले कम हो। जबकी गत आवको सोही अवधिमा खुद ब्याज आम्दानी ९६ अर्ब ५६ करोड ५९ लाख रुपैयाँ उठाउन सफल भएको थियो। परिणामस्वरूप समग्र बैंकको नाफा प्रभावित बनेको हो। अर्कोतर्फ बैंकमा लामो समयदेखि अधिक लगानीयोग्य पुँजी (तरलता) कायमै छ। कुन बैंकमा कति गैरबैंकिङ सम्पत्ति ? बैंक तथा वित्तीय संस्थाले कर्जा प्रवाह गर्दा लिएको धितो लिलाम गर्दै आएका थिए। तर लिलामीको बेला पनि नबिकेपछि बैंकहरूका लागि यतिबेला टाउको दुखाइ बनेको छ। किनभने यसको आकार हात्तै बढ्दै गएको छ। वाणिज्य बैंकमा सबैभन्दा धेरै गैरबैंकिङ सम्पत्ति ग्लोबल आईएमई बैंकको देखिन्छ। चालु आवको ६ महिनामा सो बैंकको यस्तो सम्पत्ति ५ अर्ब ५६ करोड ९८ लाख रुपैयाँ पुगेको छ। यो गत वर्षकोभन्दा १७२८१ प्रतिशत हो। यस्तै, अधिक गैरबैंकिङ सम्पत्तिका आधारमा हिमालयन बैंक दोस्रो स्थानमा छ। सो बैंकसँग ४ अर्ब २५ करोड रुपैयाँ बराबरको यस्तो सम्पत्ति देखिन्छ। गत वर्ष ८२ करोड ७८ लाख रुपैयाँ हाराहारीमा भएको यस्तो सम्पत्ति ४१३४५ प्रतिशतले बढेको छ। यस्तो सम्पती हुने तेस्रोमा एनआईसी एसिया बैंक छ। जस्को ४ अर्ब ७ करोड ४१ लाख रुपैयाँ सम्पत्ति गैरबैंकिङमा थुप्रिएको छ। गत वर्षको भन्दा १९४५ प्रतिशतले बढेको छ। गत वर्षको पुससम्ममा ३ अर्ब ४० करोड रुपैयाँ थियो। नविल बैंकको ३ अर्ब ४१ करोड, नेपाल इन्भेस्टमेन्ट मेगा (एनआईएमबी)को ३ अर्ब ८ करोड, कुमारी बैंकको २ अर्ब ६६ करोड, प्राइम बैंकको २ अर्ब २ करोड रुपैयाँ गैर बैंकिङ सम्पत्ति रहेको छ। यसबाहेकका बैंकको २ अर्बभन्दा कम यस्तो सम्पत्ति छ। लक्ष्मी सनराइज बैंकको १ अर्ब ५८ करोड, प्रभु बैंकको १ अर्ब २१ करोड, एनएमबी बैंकको १ अर्ब १२ करोड, माछापुच्छ्रेको १ अर्ब ७ करोड र कृषि विकास बैंकको १ अर्ब १ करोड रुपैयाँ हाराहारीमा छ। यसैगरी, १ अर्बभन्दा कम गैर बैंकिङ सम्पत्ति हुनेमा सिटिजन्स्, सानीमा, सिद्धार्थ, एभरेस्ट बैंक,नेपाल एसबीआई, राष्ट्रिय वाणिज्य बैंक र नेपाल बैंक छन्। तर, स्ट्याण्डर्ड चार्टर्ड बैंकको भने गैर बैंकिङ सम्पत्ति नरहेको तथ्यांकमा उल्लेख छ। समग्रमा अधिकांश बैंकहरूको गैर बैंकिङ सम्पत्ति बढदा गत वर्षको पुसको तुलनामा प्राइम कमर्सियल, माछापुछ्रे बैंकले भने केही मात्रामा घटाएका छन्। खराब कर्जाको आकार बढ्दै गएकाले अब बैंककै शाख मूल्यांकन पनि कम हुन्छ। यसो हुँदा बजारबाट पैसा उठाउन नसक्ने अवस्था आउनसक्छ। बैंकहरू एकदमै अप्ठ्यारो स्थितिमा पुग्न लागेका छन्। यसकारण राष्ट्र बैंकले तत्काल नीतिगत सुधार गर्नुपर्छ। अनलराज भट्टराई, बैंकविज्ञ बैंकहरूले धितोहरू लिलामी गरेर बेच्न खोजे। तर, बिक्री भएन। बिक्री नभएपछि बैंकले गैरबैंकिङ सम्पत्तिमा ल्याएर राखे। सरकारले छिटो ब्याड बैंक खोलेर यस्तो सम्पत्ति किनिदिएपछि मात्रै यस्ता समस्या समाधान हुन्छ। सन्तोष कोइराला, अध्यक्ष, नेपाल बैंकर्स संघ (एनबीए) अर्थतन्त्रमा आएको मन्दी लगायतका कारण ऋणीहरूले बैंकको कर्जा भुक्तानी गर्न नसक्दा नन परफर्मिङ एसेस्ट बढेर गयो र यससँगै गैरबैंकिङ सम्पत्ति पनि बढ्न गएको हो। तर, गैरबैंकिङ सम्पत्तिको आकार बढे पनि अत्यास लाग्दो स्थिति छैन। रामु पौडेल, प्रवक्ता, नेपाल राष्ट्र बैंक"
आहारारा पोखरा गोल्डकप ब्ल्याक बुल्स फाइनलमा,"पोखरा : उज्बेकिस्तानी क्लब ब्ल्याक बुल्स पोखरामा जारी २४औं संस्करणको आहारारा पोखरा गोल्डकपको फाइनलमा प्रवेश गरेको छ। बिहीबार भएको सेमिफाइनलमा पाँच पटकको विजेता थ्रीस्टार क्लबलाई पाखा लगाउँदै पाहुना टोली ब्ल्याक बुल्स उपाधि नजिक पुगेको हो। पोखरा रंगशालामा बिहीबार भएको दोस्रो सेमिफाइनल खेलमा ब्ल्याक बुल्सले थ्रीस्टार क्लबलाई ४० गोलले पराजित गरेको हो। बुल्सले खेलको २४औं मिनेटमा गोल गर्दै खाता खोलेको थियो। कुभोनचबेक ओलिमोभले उत्कृष्ट गोल गरेका थिए। खेलको ५८औं मिनेटमा आसिलबेक ओरिफजोनोभले अग्रता दोब्बर बनाएका थिए। लगातार आक्रमण बुनेको बुल्सले खेलको ६३औं मिनेटमा ३० को अग्रता बनाएको थियो। सत्तारोभले तेस्रो गोल गरेका थिए। यसैगरी खेलको ८७औं मिनेटमा वैकल्पिक खेलाडीका रुपमा मैदान छिरेका साइदजमोद दाभलातजोनोभले गोल गर्दै बुल्सलाई सहज जित दिलाएका थिए। थ्रीस्टार र ब्ल्याक बुल्स एफसी दुवैले बाई पाएर सिधै क्वार्टरफाइनलबाट प्रतियोगिता सुरु गरेका थिए। उपाधिका लागि ब्ल्याक बुल्सले शनिबार नेपाल पुलिस क्लबसँग प्रतिस्पर्धा गर्नेछ। सहारा क्लबको आयोजनामा भइरहेको प्रतियोगिताको विजेताले १२ लाख एक हजार र उपविजेताले ६ लाख एक हजार रुपैयाँ पुरस्कार प्राप्त गर्नेछन्। प्रतियोगिता सञ्चालनबाट बचत रकम क्लबबाट सञ्चालित सूर्यबहादुर केसी एकेडेमीमा रहेका अनाथ बालबालिकाका लागि खर्च गरिने जनाइएको छ। प्रतियोगितामा एक करोड ५१ लाख आम्दानी, एक करोड ४२ लाख खर्च र आठ लाख ८० हजार बचत हुने अनुमान रहेको क्लबका अध्यक्ष केशव बरालले जानकारी दिएका छन्। २०५५ सालमा स्थापित सहारा क्लबले फुटबलमार्फत सामाजिक काम गर्दै आएको छ।"
"सात महिनामा सरकारको आम्दानी ४४ र खर्च ४० प्रतिशत, विकास खर्च १९ प्रतिशतमा खुम्चियो","काठमाडौं : चालु आर्थिक वर्ष २०८१८२ को माघ मसान्तसम्ममा सरकारको आम्दानी र खर्च दुवै कमजोर देखिएको छ। महालेखा नियन्त्रक कार्यालयको तथ्यांकअनुसार वार्षिक लक्ष्यको तुलनामा यो अवधिसम्म सरकारको आम्दानी ४४ दशमलव ८३ प्रतिशत र खर्च ४० दशमलव ५८ प्रतिशत छ। सरकारले चालु आर्थिक वर्षका लागि १८ खर्ब ६० अर्ब ३० करोड ३० लाख बराबरको बजेट ल्याएको थियो भने १४ खर्ब ७१ अर्ब ६२ करोड ९५ लाख बराबर राजस्व उठाउने लक्ष्य राखेको थियो। तर आयव्यय दुवै कमजोर भएपछि सरकारले अर्धवार्षिक समीक्षामार्फत् सुरुवाती विनियोजनको तुलनामा ९० दशमलव ९९ प्रतिशत मात्रै बजेट खर्च गर्ने संशोधित अनुमान गरेको छ। अर्थात् चालु आर्थिक वर्षमा १६ खर्ब ९२ अर्ब ७३ करोड २५ लाख बराबर मात्रै बजेट खर्च गर्ने संशोधित अनुमान छ। सुरुवाती विनियोजनको तुलनामा माघ मसान्तसम्म सरकारको चालु खर्च ४५ दशमलव ८२ प्रतिशत छ। चालुगत शीर्षकमा ११ खर्ब ४० अर्ब ६६ करोड ४५ लाख विनियोजन भएकोमा सात महिनामा पाँच खर्ब २२ अर्ब ६२ करोड ५३ लाख खर्च भएको छ। त्यस्तै, पुँजीगत शीर्षकमा तीन खर्ब ५२ अर्ब ३५ करोड ४० लाख बजेट विनियोजन भएकोमा ६८ अर्ब ४१ करोड ५९ लाख मात्रै खर्च भएको छ। अर्थात् सुरुवाती विनियोजनको तुलनामा हालसम्मको पुँजीगत खर्च १९ दशमलव ४२ प्रतिशत हो। सार्वजनिक ऋणको साँवा र ब्याज तिर्नका लागि प्रयोग हुने वित्तीय व्यवस्था शीर्षकको हालसम्मको खर्च ४४ दशमलव छ प्रतिशत रहेको छ। चालु आर्थिक वर्षका लागि वित्तीय व्यवस्था शीर्षकमा तीन खर्ब ६७ अर्ब २८ करोड ४५ लाख बजेट रहेकोमा हालसम्म सुरुवाती विनियोजनको ४४ दशमलव ६ प्रतिशत खर्च भएको छ। सरकारको बजेट खर्च मात्र नभइ राजस्व संकलन पनि कमजोर छ। कूल १४ खर्ब ७१ अर्ब ६२ करोड ९५ लाख बराबर वार्षिक राजस्व उठाउने लक्ष्य राखेको सरकारले माघ मसान्तसम्ममा छ खर्ब ५९ अर्ब ७३ करोड ५७ लाख राजस्व असुली गरेको छ। सात महिनाको राजस्व संकलन सुरुवाती लक्ष्यको ४४ दशमलव ८३ प्रतिशत हो। यो अवधिमा कर राजस्व ४४ दशमलव ०५ प्रतिशत र गैरकर राजस्व ५७ दशमलव १५ प्रतिशत उठेको छ। कर राजस्वतर्फ १२ खर्ब ८४ अर्ब २० करोड ९६ लाख असुली गर्ने सरकारको लक्ष्य रहेकोमा हालसम्म पाँच खर्ब ६५ अर्ब ६४ करोड ३६ लाख बराबर उठेको छ। त्यस्तै, गैरकरतर्फ एक खर्ब ३५ अर्ब नौ करोड ३४ लाख राजस्व उठाउने वार्षिक लक्ष्य रहेकोमा माघ मसान्तसम्ममा सुरुवाती लक्ष्यको ५७ दशमलव १५ प्रतिशत अर्थात् ७७ अर्ब २१ करोड तीन लाख बराबर असुली भएको छ। चालु आर्थिक वर्षका लागि ५२ अर्ब ३२ करोड ६५ लाख बराबर वैदेशिक अनुदान लिन लक्ष्य राखेको सरकारले हालसम्म आठ अर्ब ८२ करोड ६० लाख बराबर मात्रै उठाएको छ। यो वार्षिक लक्ष्यको १६ दशमलव ८७ प्रतिशत हो।"
स्थानीय तहको ३७ अर्ब बढी वित्तीय समानीकरण अनुदान कटौती,"काठमाडौं : संघीय सरकारले प्रदेश र स्थानीय तहलाई दिँदै आएको वित्तीय समानीकरण अनुदानको रकम कटौती गरेको छ। स्थानीय तहमा ८८ अर्ब र प्रदेशमा ६० अर्ब रकम विनियोजित थियो। तर, सरकारले २५ प्रतिशतको हाराहारी कटौती गर्ने योजनाका साथ तेस्रो किस्तामा १३२४ प्रतिशत मात्रै निकासा गरेको छ। संघीय सरकारले ४ किस्तामा समानीकरण अनुदान दिने गरेको छ। पहिलो र दोस्रो किस्ता तोकिएबमोजिम नै उपलब्ध गराएको सरकारले तेस्रो किस्ता भने कटौती गरेर पठाएको छ। चौथो किस्तामा पनि यही हाराहारीमा कटौती गरेर पठाउने सरकारको तयारी छ। तेस्रो किस्तामा विनियोजित रकमको १३२४ प्रतिशत मात्र निकासा हुने देखिएको गाउँपालिका राष्ट्रिय महासंघका कार्यकारी निर्देशक राजेन्दप्रसाद प्याकुरेलले जानकारी दिए। केही दिनअघि प्रधानमन्त्री केपी शर्मा ओलीसँग भएको सातै प्रदेशका मुख्यमन्त्रीसँगको भचुर्अल बैठकमा पनि समानीकरण अनुदान कटौतीको विषय उठेको थियो। मधेस प्रदेशका मुख्यमन्त्री सतिशकुमार सिंहले समानीकरण लगायतका अनुदान कटौती नगरी, उल्टै बढाउनु पर्ने माग गरेका थिए। सरकारले चालु आर्थिक वर्षको स्वीकृत वार्षिक बजेटमध्ये स्थानीय सरकारमा हस्तान्तरण हुने वित्तीय समानीकरण अनुदान कटौती गरी निकासा गर्ने सम्बन्धमा महालेखा नियन्त्रक कार्यालयले चलानी नम्बर ४७, २०८१।१०।२८ बाट सबै कोष तथा नियन्त्रक कार्यालयलाई पत्राचार गरिसकेको छ। विद्यमान शिथिल आर्थिक गतिविधिका कारण राजस्व नउठेको भन्दै अनुदान कटौती गर्नुपरेको महालेखा नियन्त्रक कार्यालयले जनाएको छ। अनुदानसमेत कटौती गर्ने कार्यले वित्तीय संघीयताको प्रभावकारी कार्यान्वयनमा प्रश्नचिह्न खडा भएको नगरपालिका संघका अध्यक्ष भीमप्रसाद ढुंगानाले बताए। उनले रकम कटौतीले स्थानीय तहलाई मुटुमा किला रोपे जस्तै भएको बताए। बजेट आउँदै छ भनेर विभिन्न योजना बने, काम भइरहेका छन्। ५० प्रतिशत काम नै सकिएका छन्। बजेट नै कटौती भएपछि काम गरे बापतको भुक्तानी अब कहाँबाट दिने ? उनले आक्रोश पोखे। रकम कटौतीले जनप्रतिनिधिहरू गाउँ नै जान नसक्ने अवस्था सिर्जना भएको उनले बताए। गाउँपालिका राष्ट्रिय महासंघ नेपाल र नेपाल नगरपालिका संघले हरेक वर्ष समानीकरण अनुदानमा कटौती गरिरहने प्रवृतिप्रति गम्भीर चिन्ता र चासो व्यक्त गर्दै नेपाल सरकार र सम्बन्धित निकायको ध्यानाकर्षण गराएका छन्। संविधानको अनुसूची ८ का एकल अधिकारको प्रयोगबाट सेवा प्रवाह र योजना तर्जुमाको सुरुवात नै स्थानीय सरकारबाट हुने भनेको छ। र, यो सबैको सुनिश्चितता यही समानीकरण अनुदानले गर्ने हुँदा यो अनुदानमा कटौतीले स्थानीय सरकारबाट हुने सेवा प्रवाह र विकास निर्माण कार्यमा गम्भीर असर पुग्ने भएको छ। स्थानीय सरकारमा योजना तर्जुमा गर्नुको औचित्यमा समेत प्रश्न खडा हुनेछ। ससर्त अनुदानमा कटौती र समानीकरण अनुदानमा वृद्धि गर्दै वित्तीय संघीयताको कार्यान्वयन गर्नुपर्नेमा संघीय सरकार ससर्त अनुदान बढाउँदै विनियोजन ऐनमा नै समानीकरणको आकार कम गर्ने र विनियोजन भइसकेको रकमसमेत घटाउने प्रवृत्तिले नेपाल सरकारले संघीयता कार्यान्वयनमा देखाइरहेको तदारुकता र सक्रियतासमेत निस्तेज हुने स्थिति देखिएको छ। गत वर्ष पहिला कटौती पछि थप गत आर्थिक वर्षबाटै समानीकरण अनुदान कटौतीको सिलसिला थालिएको हो। गत वर्ष २६२४ प्रतिशत कटौती भएको थियो। त्यसबेला अर्थ मन्त्रालय घेराउ गरियो। गत असार ११ गतेबाट सिंहदरबार नै घेरा गर्ने कार्यक्रमको तय थियो। असार १० गते नै मन्त्रिपरिषद्ले २५ अर्ब कटौतीमध्ये १७ अर्ब उपलब्ध गर्न बाध्य भएको थियो। समानीकरण अनुदानमा गरिएको कटौतीका विरुद्धमा संघमहासंघले गरेको निरन्तर पहलकदमीका बाबजुद आंशिकमात्र सम्बोधन भएको नगरपालिका संघका अध्यक्ष ढुंगानाले जानकारी दिए। उनका अनुसार त्यो बेला समानीकरण अनुदानमा कुनै कटौती नगर्ने प्रतिबद्धता सरकारका तर्फबाट भएको थियो । नगरपालिका संघ र गाउँपालिका महासंघले स्थानीय तहहरूले समानीकरण अनुदानलाई संघीयता कार्यान्वयनको अनिवार्य दायित्वभित्र राखेर यसलाई कटौती नगर्न सरकारलाई विशेष अनुरोधसहित ध्यानाकर्षण गरेका छन्। उनीहरूद्वारा जारी विज्ञप्तिमा भनिएको छ, संघीयताको जगका रूपमा रहेको स्थानीय सरकारहरूको यस प्रकारको हार्दिक अनुरोधलाई बेवास्ता गरिएमा संघीयता कार्यान्वयनमा नेपाल सरकार इमान्दार र प्रतिबद्ध नरहेको सन्देश जाने विषयमा सम्बन्धित निकायको समयमा नै ध्यानाकर्षण गर्दछौं। सरकारलाई अनुरोध गर्ने, प्रधानमन्त्री, अर्थमन्त्रीलाई भेटेर नै ध्यानाकर्षण गराउने, सुनुवाइ नभएमा ६ हजार ७ सय ४३ वटै वडादेखिका जनप्रतिनिधि आएर सिंहदबारमा घेराउ गर्नेसम्मको योजना स्थानीय तहले बताएका छन्। समानीकरण अनुदान संघ सरकारले दिएको ग्यारेन्टीः वित्त आयोग राष्ट्रिय प्राकृतिक स्रोत तथा वित्त आयोगले समानीकरण अनुदान बजेट भनेको संघ सरकारले दिएको ग्यारेन्टी भएको अथ्र्याएको छ। उसले समानीकरण अनुदान,राष्ट्रिय गौरवका आयोजनालगायत ठूला आयोजनाको बजेट कटौती गर्न नहुने सुझाव दिँदै आएको छ। कटौती गर्न परेमा तेस्रो प्राथमिकताका योजनाबाट बजेट काट्न पर्ने, त्यसले पनि नपुगेमा दोस्रो प्राथमिकताको योजनाबाट काट्न पर्ने उसको सुझाव छ। राष्ट्रिय प्राकृतिक स्रोत तथा वित्त आयोग ऐन, २०७४ को दफा ३ को उपदफा (१) को खण्ड (क) मा प्रदेश कानुनबमोजिम प्रदेशले स्थानीय तहलाई दिने वित्तीय समानीकरण अनुदान सम्बन्धमा प्रदेशलाई सिफारिस गर्ने काम, कर्तव्य र अधिकार राष्ट्रिय प्राकृतिक स्रोत तथा वित्त आयोगको हुने व्यवस्था रहेको छ। सोही ऐनको दफा ३ को उपदफा (२) मा आयोगले संविधान तथा यस ऐनबमोजिम सुझाव वा सिफारिस दिँदा वा ढाँचा तयार गर्दा प्रदेश तथा स्थानीय तहको कार्य सम्पादनलाई समेत आधार लिने व्यवस्था रहेको छ। सोही ऐनको दफा १६ को उपदफा (१) मा प्रदेशले स्थानीय तहलाई प्रचलित कानुनबमोजिम उपलब्ध गराउने वित्तीय समानीकरण अनुदानका सम्बन्धमा प्रदेशलाई सिफारिस गर्दा आयोगले ती आधार लिई सिफारिस गर्नुपर्ने व्यवस्था छ। प्रदेश तथा स्थानीय तहमा रहेको शिक्षा, स्वास्थ्य, खानेपानी जस्ता मानव विकास सूचकांक, अन्य प्रदेश वा स्थानीय तहको सन्तुलित विकासको अवस्थाको आधारमा सिफारिस गर्नुपर्ने छ। प्रदेश तथा स्थानीय तहमा रहेको आर्थिक, सामाजिक वा अन्य कुनै प्रकारको विभेदको अवस्था, प्रदेश तथा स्थानीय तहको पूर्वाधार विकासको अवस्था र आवश्यकता, प्रदेश तथा स्थानीय तहले जनतालाई पुयाउनुपर्ने सेवा, प्रदेश तथा स्थानीय तहको राजस्वको अवस्था र उठाउन सक्ने क्षमता व्यवस्था छ। प्रदेश तथा स्थानीय तहको खर्चको आवश्यकतालाई पनि आधार बनाउनुपर्ने छ। सोही ऐनको दफा १६ को उपदफा (३) मा आयोगले उपदफा (१) बमोजिम वित्तीय समानीकरण अनुदान सिफारिस गर्दा प्रत्येक प्रदेश र स्थानीय तहले प्राप्त गर्ने न्यूनतम अनुदान र उपदफा (१) बमोजिमका आधारहरूबमोजिम प्रत्येक प्रदेश र स्थानीय तहले प्राप्त गर्ने वित्तीय समानीकरण अनुदान सिफारिस गर्ने व्यवस्था रहेको छ। राष्ट्रिय प्राकृतिक स्रोत तथा वित्त आयोगका अध्यक्ष बालानन्द पौडेलले समानीकरण अनुदानको कटौतीले स्थानीय तहका बजेट र योजना लथालिंग हुने बताए। हामीले संघ, प्रदेश र स्थानीय तह गरी तीनै तहका पी ३, का योजना कटौती गर्ने, त्यसले पनि नभएमा पी २, का योजना काट्ने भनेका छौं तर समानीकरण अनुदान, राष्ट्रिय गौरवसहित आयोजनाको बजेट भने काट्न हुँदैन भनेका हौं, उनले भने। उनले समानीकरण अनुदान स्थानीय तहको बजेट योजनामा संघ सरकारले दिएको ग्यारेन्टी भएको पनि बताए। विज्ञ के भन्छन् ? प्रादेशिक योजना विद् एवं पूर्वसांसद डा खिमलाल देवकोटा समानीकरण अनुदान प्रदेश र स्थानीय तहको संवैधानिक अधिकार भएको बताउँछन्। स्थानीय तह र प्रदेशको बजेट र योजना बनाउने काम यही अनुदानबाट गर्ने हो, यो उनीहरूको नैसर्गिक नै हो। उनीहरूले निसर्त यो अनुदान पाउनुपर्छ, उनले भने। उनले संसदीय समितिले पनि यो अनुदान काट्न हुँदै भनेर सिफारिस नै गरेको जानकारी दिए। राष्ट्रियसभाको संघीयता कार्यान्वयन अनुगमन संसदीय विशेष समितिले समानीकरण अनुदान नघटाउन सरकारलाई निर्देशन दिएको थियो। संघीयता कार्यान्वयन अनुगमन संसदीय विशेष समितिका तत्कालीन संयोजकसमेत रहेका डा देवकोटाले गत वर्ष पनि कटौतीपछि समिति नै बनेर घटाउन हुँदैन भनेर सिफारिस गरेको बताए। उनले प्रदेश र स्थानीय तहको मात्रै बजेट किन कटौती हुन्छ भनेर प्रश्न पनि गरेका छन्। किन संघ बजेट हटाउँदैनन्, तल मात्र किन यस्तो विभेद, संघमा पनि टुक्रे योजना कति छन् कति ? टुक्रे योजनाको बजेट किन कटौती हुँदैन। संघले ठूला गेम चेन्जर योजनामा हो लगानी गर्ने,उनले भने, काम जति तल (स्थानीय तह र प्रदेश) ले गर्नुपर्ने, राजस्व जति सबै केन्द्रीकृत ? उनले कुनै हालसमा समानीकरण अनुदान कटौती नगर्ने सरकारको ध्यानाकर्षण गराएका छन्। वित्तीय समानीकरण अनुदान मुलुकमा संघ, प्रदेश स्थानीय तह गरी तीन तहका सरकार छन। संविधानमा तीनै तहका सरकारका बीचमा राज्यशक्तिको बाँडफाँट गरिएको छ। तहगत सरकार बीचको सम्बन्ध सहकारिता, समन्वय, सहअस्तित्व र पारस्परिक सहयोगको सिद्धान्तमा आधारित हुने व्यवस्था संविधानले नै सुनिश्चित गरेको छ। तीन तह बीचको सहकारिताको एउटा महत्वपूर्ण अवयवको रूपमा अन्तरसरकारी वित्तीय हस्तान्तरण रहेको छ। स्थानीय सरकारहरू बीचमा रहने भौगोलिक तथा जनसांख्यिक विविधता र आर्थिक सामाजिक तथा भौतिक विकासको असमान अवस्थाले उनीहरूको खर्चको आवश्यकता र राजस्व परिचालन क्षमता बीचमा असमानता रहन्छ। त्यस्तो असमानतालाई न्यूनीकरण गर्दै उपलब्ध स्रोत र साधनको समन्यायिक वितरणलाई सुनिश्चित गर्न संविधान तथा कानुनद्वारा नै स्वतन्त्र संवैधानिक निकायको सिफारिसमा प्रदेश सरकारले स्थानीय सरकारलाई अनुदान उपलब्ध गराउने व्यवस्था गरिएको छ। प्रदेश सरकारले संघीय सरकारबाट प्राप्त अनुदान र आफ्नो स्रोतबाट उठ्ने राजस्वलाई मातहतको स्थानीय सरकारको खर्चको आवश्यकता र राजस्व क्षमताको आधारमा प्रदेश कानुनबमोजिम वित्तीय समानीकरण अनुदान वितरण गर्नुपर्ने संवैधानिक व्यवस्था छ। साथै, त्यस्तो अनुदानको परिमाण निर्धारण गरी सिफारिस गर्ने जिम्मेवारी राष्ट्रिय प्राकृतिक स्रोत तथा वित्त आयोगको हुने व्यवस्था संविधान र अन्य प्रचलित कानुनमा रहेको छ। अर्थ मन्त्रालय के भन्छ ? चालु आर्थिक वर्षको बजेटमा समावेश गरिएका कतिपय शीर्षकको खर्च कटौती गर्नुपर्ने अवस्था रहेको अर्थमन्त्रालयको भनाई छ। अर्थले मुलुकको विद्यमान शिथिल आर्थिक गतिविधि, गत आर्थिक वर्षदेखि नै ऋणात्मक रहेको, संघीय सञ्चित कोषको अवस्था लगायतका कारण चालु आर्थिक वर्षको प्रथम ६ महिनासम्म पनि संघीय सञ्चित कोष ऋणात्मक रहेको जनाएको छ । गत आर्थिक वर्ष पश्चिम नेपालमा गएको भूकम्प तथा चालु आर्थिक वर्षको मनसुनजन्य विपद्का कारण आकस्मिकरुपमा सिर्जना भएको थप दायित्वले गर्दा सञ्चित कोषमा अत्याधिक दबाब परेको अर्थको भनाइ छ। अर्थले जारी गरेको सूचनाअनुसार राजस्व संकलनमा संकुचन आएको, अपेक्षित रूपमा अन्तर्राष्ट्रिय सहायता प्राप्त हुन नसकेको तथा नेपाली मुद्रा अमेरिकी डलरसँग कमजोर भएको कारण चालु खर्च एवं वैदेशिक ऋणको साँवा ब्याज भुक्तानी गर्न विनियोजित बजेट नै अपर्याप्त हुने अवस्था सिर्जना भएको छ।"
मझगाउँ विमानस्थलको निर्माण तत्काल अगाडि बढाउने सहमति,"काठमाडौं : कञ्चनपुरको महेन्द्रनगरस्थित मझगाउँ विमानस्थलको अवरुद्ध निर्माण कार्य तत्काल अघि बढ्ने सहमति भएको छ । गृहमन्त्री रमेश लेखकको पहलमा शुक्रबार गृहमन्त्रालयमा भएको सम्वद्ध निकायका मन्त्री, सचिव र प्रधानसेनापतिसहितको उच्च स्तरीय बैठकबाट मझगाउँ विमानस्थलको विषय सुल्झिएको हो । बैठकमा शुक्लाफाँटा राष्ट्रिय निकुञ्जको सुरक्षार्थ खटिएको नेपाली सेनाको नाममा रहेको ६ बिघा विमानस्थल निर्माणका लागि उपयोग गर्ने दिन,सेनाको फुटबल मैदान र सो स्थानमा रहेका सैनिक आवासीय भवन निकुञ्ज क्षेत्रमै बनाइने विषयमा सहमतिपछि लामो समयदेखि असहमति देखिएको विमानस्थल निर्माणको विषय सुल्झिएको हो । बैठकमा बोल्दै गृहमन्त्री रमेश लेखकले लामो समयदेखि विमानस्थल निर्माणको विषय थाती रहेको र सुल्झाउन आग्रह गरेका थिए। सो क्रममा वन तथा वातावरण मन्त्री ऐनबहादुर शाही ठकुरी, रक्षामन्त्री मानवीर राई, संस्कृति, पर्यटन तथा नागरिक उड्डयन मन्त्री बद्रीप्रसाद पाण्डे, उर्जा, जलस्रोत तथा सिंचाइ राज्यमन्त्री पूर्णबहादुर तामाङ, नेपाली सेनाका प्रधानसेनापति महारथी अशोकराज सिग्देल र नागरिक उड्डयन प्राधिकरणका महानिर्देशक प्रदीप अधिकारीलगायत मन्त्रालयका सचिवहरूले आआफ्नो धारणा राखेका थिए। २०७८ माघमा विमानस्थल पुर्ननिर्माणका लागि ठेक्का भएको थियो भने हाल एक हजार तीन सय मिटर विमानस्थलको रन्वे कालोपत्रे हुने चरणमा पुगिसकेको छ । विमानस्थल विस्तारका क्रममा विमानस्थलको दक्षिणतर्फ सेनाको ६ बिघा जग्गा विमानस्थलले लिने विषयमा यसअघि सहमति हुन नसक्दा निर्माण प्रभावित हुँदै आएको थियो । शुक्रबारको बैठकमा सम्वद्ध सबै निकाय सम्मिलित टिम महेन्द्रनगर पठाउनुका साथै रन्वे निर्माणको काम तत्काल सुरु गर्ने सहमति भएको गृहमन्त्री लेखकले जानकारी दिए। 'यसअघि पनि छुट्टाछुट्टै धेरै चरणमा सहमति र निकासका लागि छलफल भए तर निकास निस्केको थिएन,'उनले भने,'आज सम्वद्ध निकायको संयुक्त बसाइले सहमति भएर विमानस्थलको निर्माण तत्काल अघि बढ्यो।' विमानस्थल निर्माणका क्रममा वन क्षेत्रको पर्ने जग्गाको वातावरणीय प्रभाव मूल्यांकन पनि सँगै गर्दै जाने विषयमा सहमति भएको छ । बैठकमा वन तथा वातावरण मन्त्री ऐनबहादुर शाही, रक्षामन्त्री मानबीर राई, संस्कृति, पर्यटन तथा नागरिक उड्डयन मन्त्री बद्रीप्रसाद पाण्डे, उर्जा, जलस्रोत तथा सिंचाइ राज्यमन्त्री पूर्णबहादुर तामाङ र नेपाली सेनाका प्रधानसेनापति महारथी अशोकराज सिग्देलले विमानस्थल निर्माणका लागि अवरोध हटाएर अघि बढ्ने विषयमा सकरात्मक हुनुपर्नेमा जोड दिएका थिए। बैठकमा प्रधानसेनापति अशोकराज सिग्देलले सेनाको जग्गा विमानस्थल निर्माणमा पर्दा कुनै असहमती नरहेको, सो क्रममा मिचिने फुटवल मैदान निकुञ्ज क्षेत्रकै खाली जमिनमा बनाउन पाउनुपर्ने र आवास निर्माणमा जोड दिएका थिए। सेनाले राखेको मागका विषयमा सम्वद्ध मन्त्रालयका मन्त्री र पदाधीकारीहरुले सैनिक संरचना र फुटबल मैदानका विषयमा सकरात्मक रहेको बताए। विमानस्थलका विषयमा मन्त्री लेखक लामो समयदेखि सहजीकरणका लागि प्रयासरत थिए। भीमपालिकाको १५, दोधारा चाँदनी नगरपालिकाको १०, सुदूरपश्चिम प्देश सरकारको २५ र नागरिक उड्डयन प्राधिकरणको ५० प्रतिशतमा विमानस्थल तीन बर्षमा निर्माण गरिसक्ने गरी निर्माण अघि बढाइएको छ ।"
ऊर्जा मन्त्री खड्का र भारतीय राजदूतबीच भेटवार्ता,"काठमाडौं : ऊर्जा, जलस्रोत तथा सिँचाइमन्त्री दीपक खड्कासँग नेपालका लागि भारतीय राजदूत नवीन श्रीवास्तवले शिष्टाचार भेट गरेका छन्। सिंहदरबारस्थित ऊर्जा मन्त्रालयमा आज भएको भेटमा नेपालभारत ऊर्जा सहकार्यका विविध विषयमा छलफल भएको थियो । भेटमा ऊर्जामन्त्री खड्काले नेपालभारत विद्युत् व्यापार सम्झौता कार्यान्वयन गर्न गठित संयन्त्रहरूबाट विद्युत् व्यापार, थप प्रसारण लाइन निर्माण र भारतीय लगानीका जलविद्युत् आयोजनाहरूको विषयमा भएको उपलब्धीका लागि भारत सरकारलाई धन्यवाद दिए। बैठकमा पञ्चेश्वर बहुउदेश्यीय आयोजनाको विस्तृत परियोजना प्रतिवेदन (डीपीआर) चाँडो टुङ्याउनेबारे छलफल भएको थियो। त्यस्तै भारतका विद्युतमन्त्री मनोहरलाल खट्टरको आसन्न नेपाल भ्रमणको विषयमा छलफल भएको मन्त्रालयले जनाएको छ। भेटमा नेपालका लागि भारतका राजदूत श्रीवास्तवले भारतीय लगानीमा नेपालमा निर्माण भइरहेको आयोजनालाई अगाडि बढाउनका लागि आवश्यक सहजीकरण गर्न मन्त्रीसमक्ष आग्रह गरे। उनले विद्युत् व्यापार, थप प्रसारण लाइनको विकास, हरित हाइड्रोजन उत्पादनमा भारतको सधैँ साथ र सहयोग रहेको बताए।"
इन्डियन ओसन कन्फरेन्समा सहभागी हुन परराष्ट्रमन्त्री राणा ओमन प्रस्थान,"काठमाडौं : परराष्ट्रमन्त्री डा आरजु राणा देउवा आज ओमन प्रस्थान गरेकी छन्। आजदेखि फागुन ८ गतेसम्म ओमनको राजधानी मस्कटमा आयोजित आठौं इन्डियन ओसन कन्फरेन्समा सहभागी हुन चार सदस्यीय नेपाली प्रतिनिधिमण्डलको नेतृत्व गर्दै मन्त्री राणा आज त्यसतर्फ प्रस्थान गरेकी हुन्। उनलाई परराष्ट्र सचिव अमृतबहादुर राई र परराष्ट्रका अधिकारीहरूले त्रिभुवन अन्तर्राष्ट्रिय विमानस्थलमा विदाइ गरेका थिए। उनी ओमनका विदेशमन्त्री सय्यद बद्र बिन हमद बिन हमूद अल बुसाइदीको आमन्त्रणमा त्यसतर्फ गएकी हुन्। सामुद्रिक साझेदारीतर्फको नयाँ क्षितिजको यात्रा (       ) मुख्य विषय राखिएको उक्त सम्मेलनमा मन्त्री राणाले नेपालका तर्फबाट सहभागिता जनाउने परराष्ट्र मन्त्रालयले जनाएको छ। साथै मन्त्री राणाले यस सम्मेलनको वैश्विक ग्लोबल साउथको आवाजलाई थप सशक्त पार्ने (     ) सम्बन्धी सत्रलाई सम्बोधन गर्ने कार्यक्रम छ। भ्रमणका क्रममा मन्त्री राणाले ओमनका विदेशमन्त्री,ऊर्जा र खनिज मन्त्री एवं अन्य सम्बन्धित मन्त्रालयका प्रतिनिधिहरूसँग द्विपक्षीय भेटवार्ता गर्नेछिन् । यसैगरी भ्रमणका क्रममा आपसी सहयोगका विभिन्न क्षेत्रहरूका केही सम्झौतापत्रमा हस्ताक्षर गर्ने कार्यक्रम पनि रहेको छ । परराष्ट्रमन्त्री राणाले मस्कटमा गल्फ कोअपरेसन काउन्सिल (जिसीसी) मा आबद्ध राष्ट्रहरूमा कार्यरत नेपाली राजदूत र कूटनीतिक नियोग प्रमुखहरूसँग भर्चुअल बैठक गर्ने कार्यक्रम पनि रहेको छ । मन्त्री राणा फागुन ८ गते स्वदेश फर्कने कार्यक्रम छ।"
"कांग्रेस एमालेको ध्यान संविधान संशोधनमा होइन,उल्ट्याउनमा केन्द्रित छ : प्रचण्ड","दोलखा : नेकपा माओवादी केन्द्रका अध्यक्ष पुष्पकमल दाहाल प्रचण्डले कांग्रेस एमालेको नेतृत्व संविधान संशोधन गर्नेमा नभइ संविधान च्यातेर जनताका अधिकार उल्ट्याउनमा केन्द्रित रहेको बताएका छन्। ३० औं जनयुद्ध दिवस तथा माओवादी केन्द्र जिरी नगरपालिका दोलखाको तेस्रो अधिवेशन उद्घाटन समारोहलाई सम्बोधन गर्दै उनले यस्तो धारणा राखेका हुन्। 'एमाले नेतृत्व र कांग्रेसका एकथरिले संविधानको प्रस्तावना र धारा उपधारामा माओवादी नै माओवादी देख्ने गरेका छन्'अध्यक्ष प्रचण्डले भने,महिला, दलित, जनजाति, मधेशी, मुश्लिम, थारु आदि उत्पीडित समुदाय र क्षेत्रले पाएको अधिकार बढी भएको ठानेका छन्।त्यसैले उनीहरू संविधान संशोधन होइन, कुनै पनि बहाना गरेर यो संविधान उल्ट्याउन चाहन्छन् । दुईदुई पटक संविधान मिचेर संसद विघटन गरेको घटना यसकै उपज रहेको स्मरण गराउँदै उनले अहिले पनि यो प्रवृत्ति र प्रयास नरोकिएको बताए । मलाई सरकारबाट हटाउँदा संविधान संशोधनलाई मुख्य एजेण्डाको रुपमा अघि सारिएको थियो तर अहिले आएर प्रधानमन्त्रीले नै २०८७ मा मात्रै संविधान संशोधन हुने भन्न थालेका छन्,'अध्यक्ष प्रचण्डले भने,'यसबाट उनीहरू संविधान संशोधनमा इमान्दार छैनन् भन्ने देखिन्छ । विगतमा संसद विघटन गर्दा लाखौं जनतालाई सडकमा ल्याएर संघर्ष गरेपछि संविधान मिच्ने प्रयास असफल भएको उल्लेख गर्दै उनले भने,अहिले उनीहरूले चारैतिर घेरा हालेर संविधान च्यात्ने र जनताले पाएको अधिकार खोस्न खोजिरहेका छन् तर हामी भने यसलाई अझै समृद्ध बनाउन र जनताका अधिकार थप्न चाहन्छौं । प्रतिक्रियावादीहरुको षड्यन्त्र विरुद्ध जनतालाई एकताबद्ध गरेर संविधानको रक्षा र थप अधिकार सुनिश्चित गर्न चाहन्छौं। हिजो संविधान बनाउनैपर्ने बाध्यताका कारण आफ्ना मुद्दाहरूलाई फरक मतको रुपमा राखेर सम्झौतामा अघि बढेको उल्लेख गर्दै अध्यक्ष प्रचण्डले अब प्रत्यक्ष कार्यकारी राष्ट्रपति र पूर्ण समानुपातिक निर्वाचन प्रणालीको एजेण्डा अघि बढाउने बताए। यसबाट मात्रै राजनीतिक स्थायित्व कायम हुने सबै वर्ग र समुदायले पनि थप राजनीतिक अधिकार प्राप्त गर्ने बताए। आफूले तेस्रोपटक प्रधाननमन्त्री हुँदा सुशासन, सामाजिक न्याय र समृद्धिको ऐतिहासिक अभियान थालनी गर्न पाएकोमा गर्व महशुस भएको बताए । त्यही अभियानअन्तर्गत राजनीतिक र प्रशासनिक निकायका उच्च पदमा रहेकाहरु पनि भ्रष्टाचारको आरोपमा कारवाहीमा पर्दै गए,'अध्यक्ष प्रचण्डले भने,भ्रष्टाचार रहँदासम्म देश अघि बढ्न सक्दैन भनेर नै यो अभियान थालिएको हो । उनले सामाजिक न्याय अन्तर्गत बैदेशिक रोजगारीमा गएका नेपालीहरुका लागि सामाजिक सुरक्षा कोष कार्यान्वयन, मिटरब्याज पीडितलाई न्याय र नागरिकताविहीनलाई नागरिक प्रदान गर्ने कानुन निर्माण लगायतका महत्वपूर्ण कामको थालनी गरिएको बताए । कमजोर बन्दै गएको अर्थतन्त्रको पुनरुत्थानका लागि थालिएको प्रयास स्वरुप अहिले मुलुकको अर्थतन्त्रमा सुधार आइरहेको पनि उनले स्पष्ट पारे। आफू प्रधानमन्त्री हुँदा भारत र चीन भ्रमणमा गएको बेलामा विद्युत व्यापार, कृषि उत्पादन वृद्धि लगायतका विभिन्न सम्झौता गरिएको उल्लेख गर्दै उनले चीनसँगका विभिन्न परम्परागत नाका खोल्ने सहमति पनि गरिएको जानकारी दिए। आफूले तीनपटक चिनियाँ राष्ट्रपतिसँग छलफल गरेपछि भूकम्पपछि रोकिएको कोदारी राजमार्ग सञ्चालन लगायतका प्रक्रियाहरु अघि बढेको पनि उनको दावी छ।"
सबै अध्यादेशहरू पारित गर्छौं : एमाले महासचिव पोखरेल,"काठमाडौं : नेकपा एमालेका महासचिव शंकर पोखरेलले सरकारले ल्याएको सबै अध्यादेशहरू पारित हुने बताएका छन्। एमाले विज्ञान तथा प्रविधि विभागले शुक्रबार काठमाडौंमा आयोजना गरेको कार्यक्रममा महासचिव पोखरेलले अध्यादेशको विरोध भयो भन्दैमा सबै प्रयास असफल हुन्छ भन्ने नठान्न आग्रह गरे। अध्यादेशलाई अघि बढाउनका लागि अनेक विकल्पहरू रहेको बताए। अध्यादेशका माध्यमबाट सबै क्षेत्रलाई सम्बोधन गर्ने प्रयास गरेको उनको भनाइ छ। महासचिव पोखरेलले कानुन कार्यान्वयनका लागि आवश्यक परे नियमावली बनाइने स्पष्ट पारे। त्यस्तै उद्योग, वाणिज्य तथा आपूर्ति मन्त्री दामोदर भण्डारीले उद्योग र उद्यमशीलतालाई सूचना प्रविधिको माध्यमबाट अगाडि बढाउनका लागि नीति ल्याउने जानकारी दिए। उनले प्रविधिलाई आत्मसाथ गर्न नसकेको खण्डमा आजको विकास सम्भव नहुने जिकिर गरे। मन्त्री भण्डारीले सन् २०२६ सम्ममा नेपाल विकासशील राष्ट्रको सूचीमा स्तरोन्नति हुने भएकाले सूचना प्रविधि क्षेत्रमा लगानी बढाउन आवश्यक रहेको बताए।"
बालुवाटारमा उच्चस्तरीय राजनीतिक संयन्त्रको बैठक,"काठमाडौं : प्रधानमन्त्री निवास बालुवाटारमा उच्चस्तरीय राजनीतिक संयन्त्रको बैठक बसिरहेको छ। बैठकमा प्रधानमन्त्री केपी शर्मा ओली, नेपाली कांग्रेसका सभापति शेरबहादुर देउवा र संयन्त्रमा संलग्न दुवै दलका नेताहरू सहभागी छन्। बैठकमा सरकार सञ्चालनका विषय, संसद्लाई प्रभावकारी भूमिकासहित अत्यावश्यक कानुन निर्माणमा तीब्रतालगायत समसामयिक विषयमा छलफल भइरहेको प्रधानमन्त्री सचिवालयले जानकारी दिएको छ।"
जलवायु वित्त प्रवाहका लागि स्थापित अन्तर्राष्ट्रिय कोषहरूबाट नेपालले लाभ लिनुपर्छ : वनमन्त्री,काठमाडौं : वन तथा वातावरण मन्त्री ऐनबहादुर शाही ठकुरीले जलवायु न्याय नेपालका लागि निकै महत्वपूर्ण विषय भएको बताएका छन्। पोखरा विश्वविद्यालय स्कुल अफ इन्भाइरोमेन्ट साइन्स एण्ड म्यानेजमेन्टले शुक्रबार काठमाडौंमा आयोजना गरेको कार्यक्रममा मन्त्री ठकुरीले विकसित देशहरूका कारण नेपालले जलवायु परिवर्तनको असर भोग्नुपरेको भन्दै जलवायु न्याय नेपालका लागि निकै महत्वपूर्ण विषय भएको बताए । उनले उच्च हरितगृह उत्सर्जन गर्ने देशहरूले जलवायु न्यायका लागि गरेका प्रतिवद्धतालाई अक्षरस पालना गरेको नदेखिएको उल्लेख गरे । उनले अहिले जलवायु वित्त प्रवाहका लागि स्थापीत भएका अन्तर्राष्ट्रिय कोषहरूबाट नेपालले लाभ लिन सक्नुपर्ने धारणा राखे । मन्त्री ठकुरीले अन्तर्राष्ट्रिय कोषहरूबाट आएको सहयोगको सहि परिचालन गरि आयोजनाहरूलाई सफल बनाउन जरूरी रहेको जिकिर गरे । नेपाललाई जलवायु परियोजनासँग जोड्नका लागि अझै धेरै काम गर्नुपर्ने उनको भनाइ छ । उनले जलवायु परिवर्तनबाट सिर्जित वायु प्रदूषण प्रेरित असर न्यूनीकरण र नियन्त्रणका लागि मन्त्रालयले थप नीतिगत र संस्थागत सुधारका कामलाई प्रभावकारी ढंगले अघि बढाइरहेको जानकारी दिए।
नेपालमा लगानी विस्तार गर्ने विषयमा प्रधानमन्त्री र सिंगापुरको सर्वना जुरोङ ग्रुपबीच छलफल,"काठमाडौं : प्रधानमन्त्री केपी शर्मा ओलीसँग लगानीसम्बन्धी एसियाकै अगुवा संस्था सर्वना जुरोङ ग्रुपका कार्यकारी प्रमुख सिन चाओसहितको टोलीले नेपालको पूर्वाधार र सहरी विकासका विविध क्षेत्रमा लगानी विस्तार गर्ने विषयमा आज छलफल गरेको छ। प्रधानमन्त्री निवास बालुवाटारमा भएको भेटमा कार्यकारी प्रमुख सिनले नेपालमा ऊर्जा, पर्यटन, रेल्ले, सुरुङमार्ग, स्मार्ट सिटी, एक्प्रेसवेलगायत क्षेत्रमा परियोजना पहिचान, प्रस्तावना तयारी र लगानीको इच्छा प्रकट गरेको हो। सिंगापुर सरकारको स्वामित्वमा रहेको विश्वव्यापी लगानीसम्बन्धी निकाय तेमासेकअन्तर्गतको उक्त कम्पनीले हालः नेपालमा कार्यालय स्थापना गरेर काम सुरु गरिसकेको छ। प्रधानमन्त्री ओलीले पैसाले मात्रै विकास नहुने तर पैसा आर्जनका लागि विकास आवश्यक भएकामा आफूहरू स्पष्ट रहेकाले नेपाललाई विकसित बनाउने अठोटका साथ लागिरहेको बताए। 'म सरकारलाई वास्तविकरूपमा जनताको सरकारका रुपमा विकसित गर्न चाहन्छु। हामी भ्रष्टाचारका लागि कुनै काम गर्दैनौं। देशलाई विकसित र जनतालाई सुखी बनाउनका लागि काम गर्छौं। तपाईंहरूजस्ता विश्वव्यापी संस्थालाई लगानी विस्तार गर्नका लागि के कस्तो कानुनी र संरचनात्मक परिवर्तन आवश्यक छ, त्यो गर्न सरकारका तर्फबाट हामी तयार हुनेछौं,' उनले भने। भेटका अवसरमा लगानी बोर्ड नेपालका प्रमुख कार्यकारी अधिकृत सुशील ज्ञवाली, सर्वना ग्रुपका प्रशासकीय प्रमुख सु मिन, नेकपा (एमाले) को केन्द्रीय सहरी विकास विभाग प्रमुख शेरबहादुर तामाङ, सर्वना ग्रुपका दक्षिण एसिया प्रमुख अभिनास मिश्रा, नेपाल प्रमुख विलास कोइरालालगायत सहभागी थिए।"
माओवादीभित्र गुटवाद र व्यक्तिवादको समस्या छ : नारायणकाजी श्रेष्ठ,काठमाडौं : नेकपा माओवादी केन्द्रका बरिष्ठ उपाध्यक्ष नारायणकाजी श्रेष्ठले पार्टीभित्र रहेको गुटवाद र व्यक्तिवादका समस्या रुपान्तरण अभियानबाट हल गर्ने बताएका छन्। शुक्रबार चितवनमा प्रेस सेन्टर नेपाल जिल्ला समन्वय समिति चितवनले आयोजना गरेको पत्रकार भेटघाट कार्यक्रममा श्रेष्ठले पार्टीभित्र गुटवाद र व्यक्तिवादको समस्या रहेको स्वीकार गर्दै त्यसलाई रुपान्तरण अभियानबाट हल गर्ने बताए। अहिले नै पार्टीभित्रको समस्या पुरै हल भइनसकेको उनले बताए । श्रेष्ठले अध्यक्ष प्रचण्डले चालेका अभियानमा ब्रेक नलाग्ने भन्दै प्रचण्डको नेतृत्वमा नै पार्टीलाई रुपान्तरण र पुनगर्ठन गर्न एकतावद्ध ढंगले अघि बढाउने धारणा राखे। उनले माओवादीलाई बलियो पार्टी बनाउँदै देशको आर्थिक समृद्धि र विकासको प्रक्रियालाई फड्कोमा पुराइ छाड्ने उल्लेख गरे। श्रेष्ठले सरकारको गतिविधि सबैलाई जगजाहेर भएकाले भन्दै सरकारको टिप्पणी गरेर शब्द खेर नफाल्ने बताए । उनले भरतपुरको विकास क्रान्तिकारी ढंगले भएको भन्दै भरतपुर महानगरकी प्रमुख रेनु दाहालको प्रसंसा गरे।
दुर्गमको पीडा : मुख्यमन्त्री र मन्त्रीलाई भेटेर सीटी स्क्यान मेसिनको माग,"विराटनगर : संखुवासभाबाट आएको सर्वदलीय टोलीले कोशी प्रदेशका मुख्यमन्त्री र मन्त्रीलाई भेटेर जिल्ला अस्पताल खाँदबारीका लागि सीटी स्क्यान मेसिन तत्काल उपलब्ध गराइदिन माग गरेको छ। मेसिन खरिद प्रक्रिया अघि बढाइदिनुपर्ने माग गर्दै दुर्गम पहाडी जिल्ला संखुवासभाबाट सर्वदलीय टोली शुक्रबार कोशी प्रदेशको राजधानी विराटनगर आएको हो। प्रदेश सरकारले जिल्ला अस्पताल खाँदबारीका लागि सीटी स्क्यान मेसिन खरिद गर्न चालु आर्थिक वर्ष २०८१०८२ मा ७ करोड रुपैयाँ विनियोजन गरेको छ। तर, हालसम्म खरिद प्रक्रिया अघि बढेको छैन। काम अघि बढाउनलाई दबाब दिनका लागि संखुवासभाली १ दिन लगाएर विराटनगर आइपुगेका हुन्। उनीहरूले प्रदेशका स्वास्थ्यमन्त्री भूपेन्द्र राई र मुख्यमन्त्री हिक्मतकुमार कार्कीलाई भेटेर समस्या सुनाएका छन्। तत्काल मेसिन खरिद प्रक्रिया अघि बढाइदिन आग्रह गरेका छन्। जिल्ला समन्वय समिति (जिसस) संखुवासभाका प्रमुख सुमन शाक्य, संविधानसभा सदस्य एवं पूर्वप्रदेशसभा सदस्यसमेत रहेका नेकपा (माओवादी केन्द्र)का नेता पूर्णप्रसाद राई, सभापोखरी गाउँपालिका उपाध्यक्ष लक्ष्मी चापागाईं, नेपाली कांग्रेसका पूर्वजिल्ला सभापति दिपनकुमार श्रेष्ठ, नेकपा (एमाले) खाँदबारी नगर कमिटीका पूर्वअध्यक्ष एवं पार्टीका सचिवालय सदस्य किरणकुमार शाक्यलगायत विराटनगर आएका छन्। टोलीमा राष्ट्रिय स्वतन्त्र पार्टी (रास्वपा)का संखुवासभा सभापति भक्तनारायण श्रेष्ठ, जनता समाजवादी पार्टी (जसपा) नेपालका जिल्ला अध्यक्ष सीताराम तिम्सिना, राष्ट्रिय प्रजातन्त्र पार्टी (राप्रपा)को राष्ट्रिय प्रजातान्त्रिक युवा संघका जिल्ला अध्यक्ष मुकेशराज दाहाल, नेकपा (एकीकृत समाजवादी) पार्टीका सचिवालय सदस्य हेमराज निरौला, जिल्ला समन्वय समितिको सचिवालय सदस्य प्रकाश श्रेष्ठलगायत छन्। टोलीलाई संखुवासभाबाट निर्वाचित प्रदेशसभा सदस्यहरू सत्तारुढ नेकपा (एमाले)का विदुरकुमार लिङ्थेप र नेकपा (माओवादी केन्द्र)का राजेन्द्रकुमार कार्कीले साथ दिएका थिए। लिङ्थेप एमालेको प्रदेश संसदीय दलका प्रमुख सचेतक र कार्की प्रदेशकै पूर्वस्वास्थ्य मन्त्री हुन्। कार्की नै स्वास्थ्यमन्त्री भएका बेला मेसिन खरिदका लागि बजेट विनियोजन भएको थियो। प्रदेश सरकारले बजेट छुट्याएको भए पनि कार्यान्वयन गर्न ढिलाइ गरेका कारण दबाब दिन विराटनगर आउनु परेको जिसस प्रमुख शाक्यले बताए। उनका अनुसार जिल्ला अस्पताल खाँदबारीमा ११ औं तहका मेडिकल सुपरिटेन्डेन्ट छैनन्। ९ औं तहका मेडिकल सुपरिटेन्डेन्टले खरिद प्रक्रिया अघि बढाउन नमिल्ने भएका कारण स्वीकृतिका लागि मंसिर १८ गते स्वास्थ्य मन्त्रालयलाई पत्र पठाइएको जानकारी शाक्यले दिए। तर, स्वास्थ्य मन्त्रालयले अहिलेसम्म स्वीकृति नदिएको र खरिदको प्रक्रियासमेत अघि नबढाएको उनले बताए। अस्पताल विकास समितिका अध्यक्षसमेत रहेका शाक्यका अनुसार मेसिन चलाउने जनशक्तिको अभाव देखाउँदै खरिद अघि नबढाइएका कारण बजेट फ्रिज भएर जाने जोखिम छ। गत आर्थिक वर्षमा मेसिनकै लागि आएको ३ करोड रूपैयाँ मेसिन खरिद गर्न अपुग भएकाले फ्रिज भएको जानकारी उनले दिए। उनका अनुसार मेसिनका लागि संखुवासभालीले सामाजिक सञ्जालमार्फत व्यापक दबाब दिइरहेका छन्। खाँदबारी अस्पतालले संखुवासभासहित भोजपुर, धनकुटा र तेह्रथुमसम्मका बासिन्दालाई समेत सेवा दिइरहेको उनको भनाइ छ। सीटी स्क्यानकै लागि दैनिक १० जनासम्म बिरामीलाई सुविधा सम्पन्न अस्पतालमा रेफर गर्नुपर्ने अवस्था रहेको उनी बताउँछन्। दक्ष जनशक्ति अस्पतालले व्यवस्थापन गर्छ। तर, मेसिन खरिद प्रक्रिया अघि बढाइदिनु पयो। दुर्गम पहाडमा सीटी स्क्यान सेवा नहुँदा सर्वसाधारणले धेरै दुःख पाउनुपर्ने अवस्था छ। सुविधा सम्पन्न अस्पताल पुग्दा गाडी भाडामा मात्रै ३० हजार रूपैयाँभन्दा बढी खर्च हुन्छ। उपचारमा अरु पैसा लाग्छ। जिल्लाबाटै सेवा सञ्चालन गर्न सकेमा सीटी स्क्यानका लागि सर्वसाधारणले ठूलो धनराशि खर्च गर्नुपर्ने अवस्थाको अन्त्य हुन्थ्यो, मुख्यमन्त्री र मन्त्रीसँगको भेटमा शाक्यले भने। कांग्रेसका पूर्वसभापति श्रेष्ठले आर्थिक अभावका कारण सर्वसाधारणले सहज उपचार पाउने वातावरण नबनेको बताए। उपचार साह्रै महँगो भयो। जिल्लामै सेवा उपलब्ध भइदिए ठूलो राहत पुग्ने थियो, उनले भने। श्रेष्ठका अनुसार अस्पताल सेवा सुदृढीकरण तथा विस्तार कार्यक्रमअन्तर्गत मेसिन खरिद शीर्षकमा खरिद प्रक्रिया अघि बढाउन तयार गरिएको लागत अनुमान र प्रविधिक स्पेसिफिकेसन प्रमाणीकरणका लागि यसअघि नै मन्त्रालयमा पठाइएको थियो। सभापोखरी गाउँपालिका उपाध्यक्ष चापागाईंका अनुसार प्रदेश सरकारले स्थानीय तहका आधारभूत अस्पतालका लागि पनि एक्सरे मेसिन खरिदको प्रक्रिया अघि बढाएको छैन। सभाखोलाको बाह्रबिसेमा मोटरेबल पुल निर्माणका लागि बजेट छुट्याउने काम हुन्छ। तर, स्रोत सुनिश्चित नभएको भनेर टेण्डर आह्वान गरिँदैन। काम अघि बढाइँदैन। योजनालाई बहुवर्षीय बनाएर तत्काल टेण्डर खोल्नुपर्छ, उनले भनिन्। पूर्वस्वास्थ्य मन्त्रीसमेत रहेका प्रदेश सांसद कार्कीले मेसिन खरिदमा प्रक्रियागत हिसाबले ढिला भइरहेको बताए। यो विषयमा पटकपटक कुरा राखिसकिएको बताउँदै कार्कीले अत्याधुनिक मेसिन खरिद गरेर चाँडो पठाउनुपर्ने माग राखेका छन्। मेसिन क्वालिटीको जाओस्। छिटो जाओस्, उनले भने। स्वास्थ्य मन्त्री राईले मेसिन खरिदलाई प्रक्रियामा लैजान प्रदेश सरकार तयार रहे पनि केही समस्याका कारण सम्भव नभइरहेको बताए। मन्त्रालयभित्र केही समस्या रहेको र त्यसलाई व्यवस्थित बनाउन समय लागेकाले अहिले काम अघि नबढेको उनले स्पष्ट पारे। मन्त्रालयको खरिद प्रक्रिया अहिले ठप्प छ। केही समस्याहरू देखिएका छन्। त्यसलाई समाधान गरेर चाँडो काम अघि बढाउने पक्षमा हामी छौं, मन्त्री राईले भने। अर्कोतर्फ मेसिन खरिद गरिए पनि जनशक्ति व्यवस्थापनमा समस्या हुने उनको भनाइ छ। एक्सरे गर्ने मान्छे त तपाईंहरूले व्यवस्थापन गर्नुहोला। तर, रिपोर्ट निस्किएर रोग पत्ता लागिसकेपछि उपचार गर्ने जनशक्ति पनि चाहिन्छ, राई भन्छन्, रोग पत्ता लागेपछि रेफर नै गर्नुपर्ने अवस्था आयो भने मेसिन खरिद गरेको कुनै अर्थ हुँदैन। सरकारबाट पनि दक्ष जनशक्तिको खोजी हुँदै छ। जनशक्तिको व्यवस्थापनसहित मेसिन खरिद प्रक्रिया अघि बढाउने तयारी रहेको उनले बताए। स्रोत सुनिश्चित भएर टेण्डर प्रक्रियामा गइसकेपछि काम अघि बढ्ने र त्यसको जिम्मा प्रदेश सरकारले लिने मन्त्री राईको भनाइ छ। मन्त्रालयको खरिद प्रक्रियालाई व्यवस्थित बनाइसकेपछि काम अघि बढ्नेमा ढुक्क हुन उनले आग्रह गरे। स्वास्थ्य क्षेत्रमा धेरै समस्या छन्। अस्पतालहरूमा विज्ञ डाक्टर दिन सकिएको छैन। समाधानका लागि उपायको खोजी गरिरहेका छौं। अर्कोतर्फ मेसिन दिनुपर्ने माग लिएर तपाईंहरू यहाँसम्म आउनु परेकोमा माफी माग्छु, मन्त्री राईले भने। मुख्यमन्त्री कार्कीले पनि सीटी स्क्यान मेसिन खरिदमा आफूले सहजीकरण गरिदिने प्रतिबद्धता जनाएका छन्। बजेट विनियोजन भएपछि खरिद प्रक्रिया अघि बढाउने जिम्मा सम्बन्धित मन्त्रालयकै हुने जानकारी उनले दिए।"
गोरखाको धार्चेमा मकै बिहेको सिजन सुरु,"गोरखा : प्रमुख खेतीका रूपमा मकै खेती गरिने धार्चे गाउँपालिकामा धुमधामले मकै बिहेको सिजन सुरु भएको छ। शुक्रबार वडा नम्बर ४ लाप्राकमा धुमधामले मकै बिहे गरिएको छ। बारीमा रोप्नुअघि मकै बिहे गर्ने परम्पराअनुसार शुक्रबार धुमधामले मकै बिहे गरिएको वडाअध्यक्ष किसान गुरुङले बताए। उनका अनुसार बिहान ८ बजेदेखि मकै बिहे सुरु गरिएको थियो। धार्चे ५ सिङ्लामा गत बुधबार मकै बिहे गरिएको छ भने गुम्दामा शनिबार आयोजना गरिने सिङ्लाका राज गुरुङको भनाइ छ। बाजागाजा, नाचगानसहित घाटु कन्या र कुमारलाई डोलीमा बोकेर दिनभर गाउँ र आसपासको बारी परिक्रमा गरेपछि जन्ती गाउँमा पुगेर भुटेको मकैको भोज भतेर खाने प्रचलन रहेको स्थानीय मणिकाम देवी माविका प्रधानाध्यापक धनबहादुर गुरुङले जानकारी दिए। गोरखाको धार्चे गाउँपालिका सबै गाउँमा मकै बिहे पुर्खादेखि चलेको चलन हो। मकै बिहे नगरी बारीमा रोप्नु हुन्न भन्ने धार्मिक, सांस्कृतिक मान्यता रहेको स्थानीयको भनाइ छ। मकैको बिहे गरेपछि बल्ल बारीमा रोप्न सुरु हुन्छ, स्थानीय मार्सिङ गुरुङले भने, यसपालि पानी पर्न ढिला भयो। हिजो पानी पर्यो। अब दोस्रो हप्ताबाट मकै रोप्न सुरु हुन्छ। उनका अनुसार शुक्रबार लाप्राकका गाउँले सबै उर्लिएर धुमधामका साथ मकै बिहे गरेका छन्। गाउँले सबै मकैको जन्ती गए, नाचगान गरे, मकैको भोज भतेर खाएर रमाए। उत्तरी गोरखाको धार्चे गाउँपालिका भित्रका लाप्राक, गुम्दा, सिङ्ला, उहिया, खोर्ला, लप्सीबोट, यमगाउँ, खानीगाउँ, लापु लगायतका गाउँमा परापूर्व कालदेखि मकै विवाह गर्ने चलन छ। अरू गाउँमा अनुकूलको लगन पारेर मकै बिहे सम्पन्न गर्दैछन्। बोन धर्मावलम्बी प्रकृति पूजक यहाँका किसानहरू मकैको उब्जनी राम्रो होओस्, असिना पानीले बाली नष्ट नगरोस्, गाउँमा रोग नफैलियोस् भन्ने कामनासहित मकैको बिहे गर्ने गर्छन्। जैसीले निकालेको साइतअनुसार विवाहको अघिल्लो दिन शनिबार मकैको घोगा जमिनमा गाड्ने र त्यस बेलादेखि गाउँमा बाजागाजा बजाउन नहुने चलन छ। आज बिहान आठ बजे मकैको बिउ माटोबाट निकालेपछि बाजा खुल्यो अनि नाचगान गर्दै जन्ती निस्कियो, वडाध्यक्ष गुरुङले भने, गाउँभन्दा केही पर जंगलमा छाप्रो बनाएर घाटु कन्यालाई लुकाएर राखिन्छ। अनि जन्ती त्यहाँ पुगेर कन्या र कुमारलाई डोलीमा बोक्दै ढ्यांग्रो, मादल र झ्याली लगायतका बाजागाजासहित नाचगान गर्दै गाउँमा फर्किन्छौँ। जन्तीले ती कन्यालाई लिएर पुनः बाजागाजासहित लाप्राक गाउँको परिक्रमा गर्छन्। जन्ती जाँदा आफ्नो घरबाट लगेको एकएक घोगा मकै एकै ठाउँमा थुप्रो लगाइन्छ। त्यो मकैलाई सुनपानी, गोबर र तीतेपातीले चोख्याउने चलन छ। यही मकैलाई अरू बिउमा मिसाएर गाउँका सबै किसानले बारीमा मकै रोपिने लाप्राकका बिसबहादुर गुरुङको भनाइ छ। बेलुका फेरि ठूलो आँगनमा पुगी नाचगान गरी भुटेको मकैको भोज खाएपछि साँझ घाटु नाचसँगै मकै बिहे समापन हुने गुरुङ बताउँछन्। यो एउटा प्राकृतिक पूजा हो, बर्सेनि माघ १५ गतेदेखि फागुन १५ गतेसम्ममा लगन जुराएर मकै बिहे गर्ने चलन छ, गुरुङले भने।"
"सोरुम फुटाएर कार चोरी, एकजना पक्राउ","विराटनगर : विराटनगरमा सोरुम फुटाएर नयाँ कार चोरी गरिएको छ। यद्यपि, चोरी गरिएको कार प्रहरीले फेला पारिसकेको छ। चोरीमा संलग्न भएको आरोपमा एकजना पक्राउ परेका छन्। मोरङ प्रहरीका निमित्त प्रवक्ता इन्स्पेक्टर हेमराज ओलीले विराटनगर महानगरपालिका३ पिपल चोकनजिक रहेको पूजा इन्टरनेशनल नेपालले सञ्चालन गरेको फोक्स बगान कम्पनीको सोरुमबाट बा ०१३० च ८५८१ नम्बरको अनटेस्ट कार चोरी भएको जानकारी दिए। घटनाका बारेमा प्रहरीले शुक्रबार बिहान ९ बजेतिर जानकारी पाएको थियो। घटनाको जानकारी पाउनसाथ मोरङ प्रहरी प्रमुख एसपी नारायणप्रसाद चिमरिया नेतृत्वको टोली घटनास्थल पुगेर अनुसन्धान सुरु गरेको थियो। बिहानका राति करिब २ बजेतिर मुख्य गेट खोलेर भित्र छिरेका व्यक्तिले सोरुमको सिसा भएको ढोका फोडेर टाइगुन कार चोरी गरी लगेको सीसी क्यामेरा फुजेटमा देखिने इन्स्पेक्टर ओलीले बताए। उक्त कारको मूल्य ८० लाखभन्दा बढी पर्ने जानकारी सोरुमले प्रहरीलाई दिएको छ। सोरुमबाट चोरी भएको रातो रंगको कार प्रहरीले फेला सुनसरीको इनरुवाबाट फेला पारेको छ। कार चोरीमा संलग्न भएको आरोपमा सुनसरीको गढी गाउँपालिका४ घर भइ विराटनगर४ मा बस्दै आएका २४ वर्षीय मन्तोषकुमार बिनलाई पक्राउ गरिएको प्रहरीले जनाएको छ। प्रहरीका अनुसार उनलाई सुनसरीको इनरुवाबाट गाडीसहित पक्राउ गरिएको हो। पेट्रोल सकिएपछि बिनले कार अघि बढाउन सकेका थिएनन्। उनीमाथि थप अनुसन्धान भइरहेको प्रहरीले जनाएको छ। बिनले सोरुमको सिसा फुटाउन सानो कंक्रिटको ब्लक प्रयोग गरेको प्रहरीको भनाइ छ। सोरुमभित्र एउटा मात्रै गाडी रहेको र अन्य सामान नहराएको प्रहरीले जनाएको छ। गाडीसँगै चाबी पनि राख्ने गरिएका कारण चोरेर लैजानलाई सजिलो भएको पाइएको इन्स्पेक्टर ओलीले बताए। सोरुममा रहेको सीसी क्यामेराको फुटेजबाट अनुसन्धान सुरु गरिएसँगै चोरीमा संलग्नलाई पक्राउ गरेर कारसमेत फेला पारिएको उनको भनाइ छ।"
ब्राउन सुगरसहित दुई भारतीय पक्राउ,धरान : सुनसरीको इनरुवाबाट ब्राउन सुगरसहित दुई जना भारतीय पक्राउ परेका छन्। पक्राउ पर्नेमा भारतको बिहार राज्यस्थित अररिया जिल्लाको थाना नरपथगंज सोनापुर१ का ३३ वर्षीय कपिल मेहता र २८ वर्षीय पंकज कुमार पासवान रहेका छन्। भारतको बिहार राज्यको अररिया जिल्लाबाट बीआर३८एके०२११ नम्बरको मोटरसाइकलमा सुनसरी आएका उनीहरूलाई ब्राउन सुगरसहित पक्राउ गरिएको सुनसरीका प्रहरी प्रमुख एसपी सुमनकुमार तिम्सिनाले बताए। लागूऔषध नियन्त्रण ब्यूरो विराटनगर र जिल्ला प्रहरी कार्यालय सुनसरीबाट खटिएको संयुक्त प्रहरी टोलीले इनरुवा नगरपालिकाको नुतन पेट्रोल पम्प अगाडिबाट उनीहरूलाई पक्राउ गरिएको एसपी तिम्सिनाले बताए। प्रहरी नियन्त्रणमा रहेका उनीहरूलाई कानुन बमोजिम खानतलासी गर्दा कपिल मेहताले लगाएको हाफ ज्याकेटको भित्री गोजीबाट प्लास्टिकको पोकाभित्र १०९ ग्राम ब्राउन सुगर भेटिएको थियो।
त्रिशूली अस्पतालमा विशेष सेवा सञ्चालन,"नुवाकोट : बिरामीहरूको सुविधाका लागि नुवाकोटको त्रिशूली अस्पतालमा विशेष सेवा सञ्चालन गरिएको छ। यसबाट बिरामीहरू लाभान्वित भएका छन्। अस्पतालमा बिरामीले रिपोर्ट आफैं प्रिन्ट गर्ने सकिने उपकरण जडान गरिएको छ। विदुर नपा ९ कोलोनीमा रहेको त्रिशूली अस्पतालमा बिरामीले आफ्नो रिपोर्ट आफैं प्रिन्ट गरी लिन सक्ने व्यवस्था गरिएको हो। बिरामीले प्रयोगशालाको बिलमा भएको बारकोड मेसिनमा राखेर रिपोर्ट हेर्न र प्रिन्ट गर्न सकिने भएको छ। अस्पतालका निर्देशक डा राजेन्द्र लामाका अनुसार उक्त सुविधाले प्रयोगशाला रिपोर्ट लिने ठाउँमा बिरामीको चाप घट्ने र बिरामीको समयको बचत हुने छ। अस्पतालमा सामाजिक इकाई सेवाबाट प्राप्त गरेका बिरामीको पूर्ण विवरण र दैनिक रूपमा सेवाग्राहीको तथ्यांक डिजिटल बोर्डमा हेर्न सकिने व्यवस्था गरिएको उनले जानकारी दिए। विशेष शल्यक्रिया सेवा समेत उपलब्ध भइरहेकाले बिरामीलाई काठमाडौं जानुपर्ने बाध्यताको अन्त्य र आर्थिक रुपमा समेत सहुलियत हुने अस्पतालका निर्देशक डालामाको भनाइ छ। हाल बारकोड नम्बर राखी रिपोर्ट प्रिन्ट गर्न मिल्ने मेसिनबाट बिरामीले प्रयोग गर्न सक्ने त्रिशूली अस्पताल व्यवस्थापन तथा सञ्चालन समितिका अध्यक्ष उपेन्द्र बुढाथोकीले बताए। अस्पतालबाट प्रदान गरिने सेवाहरूमा प्रभावकारी र गुणस्तरीय बनाउने उद्देश्यले विस्तारित अस्पताल फार्मेसी र ल्याब रिपोर्ट अटो प्रिन्टर मेसिनको प्रमुख अतिथि विदुर नगरपालिका मेयर राजन श्रेष्ठले गरेका हुन्। उनले यसबाट बिरामीहरूलाई उपचारमा सहज हुनुका साथै आधुनिकताका कारण निकै सुविधा पुगेको बताए। कार्यक्रममा प्रमुख जिल्ला अधिकारी रामकृष्ण अधिकारी, बागमती प्रदेश सीटीइभीटीका निर्देशक डा शान्ति लामा लगायतले प्रभावकारी रुपमा स्वास्थ्य सेवा प्रदान गर्न अस्पताल सक्षम हुँदै गएको बताए। तीन तल्ले आधुनिक पक्की भवनमार्फत त्रिशूली अस्पतालले बिरामीहरूलाई सेवा प्रदान आइरहेको छ। त्रिशूली अस्पतालमा नुवाकोट, रसुवा र धादिङको उत्तरी भेगबाट सर्वसाधारण उपचारका लागि आउने गरेकोमा आकस्मिक रुपमा दैनिक एक सय तथा बहिरंगतर्फ तीन सय जनाले उपचार सेवा लिँदै आएका छन्।"
प्रेम दिवस मनाउन जाने होइन त रानीमहल ?,"तानसेन : आज १४ फेब्रुअरी अर्थात् प्रणय दिवस। आजको दिनलाई भ्यालेन्टाइन डे को रूपमा विश्वभरका युवायुवती तथा प्रेमी प्रेमिकाहरूले प्रेम व्यक्त गर्ने दिनका रूपमा मनाउँछन्। नेपालमा भने प्रेमी पे्रमिकाहरू आफ्नो साचो प्रेम व्यक्त गर्न प्रेमको प्रतीक पाल्पाको रानीमहल दरबारमा पुग्ने गर्छन्। राणाकालीन समयदेखि नै पाल्पाको रानीमहल दरबार प्रेमको प्रतीकको रूपमा परिचित छ। प्रणय दिवसको अवसरमा नवजोडी तथा प्रेमी प्रेमिकाको लागि पाल्पाको रानीमहल दरबार आकर्षणको केन्द्र बनेको छ। प्रणय दिवसको अवसरमा रानीमहल दरबारलाई तानसेन नगरपालिकाले सरसफाइ गरी चिटिक्क पारेको छ। दरबारअगाडि सुन्दर फूलसहितका बगैंचा, लाइटिङसहित पानीका पोखरी तथा फोहोर, युरो गार्डको खानेपानी र पर्यटकहरूलाई निःशुल्क वाईफाईको व्यवस्था गरिएको छ। तानसेन नगरपालिकाले रानीमहललाई पूर्ण रूपमा सफा सुन्दर व्यवस्थित बनाई रातिमा समेत झिलिमिली बत्तीले सजाएर अवलोकन गर्ने गरी व्यवस्था मिलाएको छ। रानीमहलमा प्रेम आदानप्रदान गर्दै कालीगण्डकीमा र्याफ्टिङको मजा लिने गरी व्यवस्था गरिएको छ। प्रणय दिवसको अवसरमा तानसेनका अधिकांश होटलहरूले खाना तथा बासमा १० प्रतिशतदेखि २५ प्रतिशतसम्म छुट दिएका छन्। रानीमहलको विभिन्न मिडियामा चर्चा गरेको देखे पनि प्रत्यक्ष रूपमा आज हेर्ने मौका मिल्यो, काठमाडौंबाट रानीमहल दरबार हेर्नकै लागि श्रीमतीसहित आएका प्रेम श्रेष्ठले बताए। प्रेमको प्रतीक रानीमहल पुग्ने प्रेमी प्रेमिकाहरू निकै रमाएका छन्। एकअर्कालाई अँगालो मार्दै युवायुवतीले मधुर मुस्कानसहित फोटो खिचेको दृश्यले रानीमहल दुई, चारदिन अगाडिदेखि नै प्रणय दिवसमय भएको छ। रानीमहल क्षेत्रका होटलहरू आन्तरिक पर्यटकले भरिएका छन्। प्रेम दिवसको अवसरमा चितवन, काठमाडौं, बुटवल हेटौंडा, पोखरालगायतका स्थानबाट प्रेमी तथा प्रेमिकाहरू रानीमहल पुगेका छन्। प्रेमको प्रतीक रानीमहल आउने धोको पहिलेदेखिकै थियो। अहिले श्रीमान्सँग रानीमहल घुम्दा निकै आनन्द आयो, काठमाडौं गोंगबुकी मीना श्रेष्ठले भनिन्, रानीमहल दरबार देख्दा त्यो बेलामा राणा खड्गशमशेरले साँच्चै नै रानीप्रति गरेको सच्चा प्रेम झल्किँदो रहेछ। श्रीमान् श्रीमती जोडी भएर रानीमहल घुम्न आएको र रानीमहल देख्नासाथ आफूहरूको मनमा पनि प्रेम भाव पैदा भएको रूपन्देही बुटवलकी मीना पन्थीले खुसी हुँदै बताइन्। राणा खड्गशमशेरले आफ्नी रानी तेजकुमारीको सम्झनामा पाल्पाको कालीगण्डकी किनारामा रानीमहल दरबारनिर्माण गरेका थिए। राणा खड्गशमशेरले विसं १९४९ सालदेखि रानीमहल दरबारको निर्माण सुरु गरी ६ वर्ष लगाएर १९५५ मा पूरा गरेका थिए। बेलायती दरबारशैलीमा निर्माण गरिएको प्रेमको प्रतीक रानीमहल पुग्ने प्रेम जोडीहरूलाई बस्न, मीठा मीठा कुराकानी गर्न र आनन्द लिनका लागि दरबारपरिसरमै शिव पार्वतीको मन्दिर, विभिन्न फूलबारी बगैंचा बनाइएको छ। तानसेनदेखि रानीमहलमा जाने १३ किलोमिटर सडकको पिच गरिएको छ। रानीमहल दरबार रेखदेखका लागि पुरातŒव विभागबाट १० वर्षका लागि तानसेन नगरपालिकालाई हस्तान्तरण गरिएको छ। रानीमहल दरबार अवलोकनका लागि दैनिक ३ सयदेखि ५ सयसम्म पर्यटकहरू पुग्ने नगरपालिकाले जनाएको छ। रानीमहल दरबारबाट तानसेन नगरपालिकाले वार्षिक रूपमा ७० लाखदेखि १ करोड रुपैयाँसम्म आम्दानी गर्दै आएको छ।"
नाबालिकामाथि जबरजस्ती करणी प्रयास गरेको आरोपमा दुई युवक पक्राउ,बझाङ : बझाङको तल्कोट गाउँपालिका२ मा एक नाबालिकामाथि जबरजस्ती करणीको प्रयास गरेको आरोपमा दुई जना पक्राउ परेका छन्। पीडित ८ वर्षीया बालिकाका परिवारजनले आरोपित विरुद्ध आज जिल्ला प्रहरी कार्यालय बझाङमा उजुरी दिएका हुन्। बिहीबार राति करिब ९ बजे बालिकालाई उनकै घरबाहिर आँगन छेउमा जबरजस्ती करणीको प्रयास भएको थियो। घटनामा संलग्न रहेको आरोपमा सोही ठाउँका करिब १८ वर्षीय पारस बोहरा र सानु बोहरालाई प्रहरीले नियन्त्रणमा लिएको छ। जिल्ला प्रहरी कार्यालय बझाङका सूचना अधिकारी लोकेन्द्रसिंह ठगुन्नाका अनुसार पीडित परिवारले शुक्रबार बेलुका साढे ५ बजे लिखित उजुरी दिएपछि अनुसन्धान अघि बढाइएको छ। यस विषयमा विस्तृत अनुसन्धान जारी रहेको र कानुनी प्रक्रिया अघि बढाइने कार्यालयले जनाएको छ।
प्रणय दिवसमा वृद्धवृद्धासँग माया साटासाट,"काठमाडौं : प्रणय दिवसका दिन शुक्रबार धेरै युवायुवती आफ्ना प्रेमी जोडीसँग रमाए। कतिपयले आजकै दिन प्रेम प्रस्ताव पनि राखे। तर केही युवाहरूको समूहले भने फरक शैलीमा प्रेम दिवस मनाएको छ। लियो क्लब अफ काठमाडौं निर्वणामा आवद्ध युवाहरूको समूहले राजधानीको पशुपतिस्थित वृद्धाश्रममा वृद्धवृद्धाको सेवा गरेको हो। लियो क्लब अप काठमाडौंका सदस्यहरूले वृद्धवृद्धाको हेरचाह गरेर माया साटासाट गरेका हुन्। लियो क्लब अफ काठमाडौं निर्वणाको आयोजनामा वृद्धवृद्धालाई राखिँदै आएको आश्रममा सरसफाइ पनि गरिएको छ। यसैगरी युवाहरूले वृद्धहरूको दाह्रीकपाल काटेर उनीहरूलाई नुहाइदिएका छन्। कार्यक्रमका संयोजक राजन खनालले प्रणय दिवसमा फूल साटासाट गर्ने, डेटिङ जाने, डिस्को र क्याफेमा रमाउनुको सट्टा सामाजिक भावले वृद्धवृद्धाको सेवा गरिएको जानकारी दिए। उनीहरूले यो कार्यक्रमा ८ वर्षदेखि निरन्तर गरिरहेका छन्।"
राष्ट्रपति रनिङ शिल्डको उपाधि चिल्ड्रेन लाइफलाई,"बागलुङ : बागलुङ नगरपालिका स्तरीय सातौं राष्ट्रपति रनिङ शिल्ड प्रतियोगिताको उपाधि चिल्ड्रेन लाइफ इङ्लिस बोर्डिङ स्कुलले जितेको छ। बिहीबार सम्पन्न प्रतियोगितामा १५ स्वर्ण पदक सहित ५७ पदक जित्दै चिल्ड्रेन लाइफले उपाधि चुमेको हो। चिल्ड्रेन लाइफले २३ रजत र १९ कास्य पदक जित्यो। ११ स्वर्ण, ६ रजत र ११ कास्य पदक जितेको अमर आदर्श आवासीय माध्यमिक विद्यालय दोस्रो भएको छ। अमर आदर्श साविक विजेता समेत हो। यस्तै १० स्वर्ण, १ रजत र ३ कास्य पदक जितेको गणेश माध्यमिक विद्यालय तेस्रो भएको छ। प्रतियोगितामा सबैभन्दा आकर्षक मानिने भलिबल तर्फ छात्र भलिबलमा विद्यामन्दिर माध्यमिक विद्यालयले स्वर्ण पदक जित्यो। फाइनल खेलमा विद्यामन्दिरले धवलागिरि विरेन्द्र माध्यमिक विद्यालयलाई २५११, २५२०, १९२५ र १५११ को सेटमा पराजित गरेको हो। यस्तै चिल्ड्रेन लाइफले सिगाना माविलाई २५२० र २५२३ को सेटमा पराजित गर्दै कास्य पदक जित्यो। छात्रा तर्फको भलिबलमा धवलागिरि विरेन्द्र माविले स्वर्ण पदक जितेको छ। कबड्डी प्रतियोगितामा छात्र र छात्रा दुवैमा कालिका कन्या माध्यमिक विद्यालयले स्वर्ण पदक प्राप्त गरेको छ। कुल ५६ स्वर्ण पदकका लागि भएको प्रतियोगितामा नगरपालिका भित्रका सामुदायिक र संस्थागत ५३ वटा विद्यालयका विद्यार्थीहरूले सहभागिता जनाएका थिए। नगरपालिका स्तरीय प्रतियोगिताको विभिन्न खेलमा सहभागी विद्यार्थीबाट उत्कृष्ट खेलाडी छनोट गरेर जिल्ला स्तरीय प्रतियोगितामा सहभागी गराइने छ।"
भक्तपुरमा गाडीको ठक्करबाट पैदलयात्रीको मृत्यु,भक्तपुर : भक्तपुरमा गाडीको ठक्करबाट पैदलयात्रीको मृत्यु भएको छ। मृत्यु हुनेमा चाँगुनारायण नगरपालिका५ पिखेलका ७२ वर्षीया केकई मग्रराती मगर रहेकी छन्। चाँगुनारायण नगरपालिका३ कोल्पाकोट ओरालोस्थित सडकमा व्यासीबाट झौखेलतर्फ जाँदै गरेको प्रदेश ३०१००३ क ४६३७ नम्बरको गाडीको ठक्करबाट उनी गम्भीर घाइते भएकी थिइन्। उनको काठमाडौं मेडिकल अस्पताल दुवाकोटमा उपचारका क्रममा शुक्रबार दिउँसो मृत्यु भएको हो। गाडी चालकलाई प्रहरीले नियन्त्रणमा लिएको छ।
आगोमा जलेका व्यक्तिको मृत्यु,काठमाडौं : काठमाडौं महानगरपालिका२८ कमलपोखरीमा रहेको सानदार मम हाउसमा ग्यास लिक भएर भएको आगलागीमा परेर घाइते भएका एक जनाको मृत्यु भएको छ। मृत्यु हुनेमा उदयपुरको उदयपुरगढी गाउँपालिका७ घर भइ काठमाडौंको कमलपोखरी बस्ने २२ वर्षीय प्रदीप तामाङ रहेका छन्। गत माघ २४ गते आगलागीमा परेका उनको उपचारको क्रममा शुक्रबार कीर्तिपुर अस्पतालमा मृत्यु भएको हो।
"आज विश्वभर भ्यालेन्टाइन डे मनाइँदै, को हुन् त भ्यालेन्टाइन ?","हरेक फ्रेबुअरी १४ मा मनाइन्छ, भ्यालेन्टाइन डे। यो दिन आफूलाई मन परेका मान्छेलाई कार्ड, फूल, चकलेट तथा अन्य सामग्री दिएर प्रेम दर्शाइन्छ। संसारभरि आफ्नो प्रेमी, प्रेमिकालाई विभिन्न उपहार दिएर प्रेम देखाइन्छ। एउटा विश्वास छ, तेस्रो शताब्दीतिर रोममा सेन्ट भ्यालेन्टाइन नाम गरेका एक पादरी थिए। विवाह गरेका सिपाही खराब रूपमा प्रस्तुत हुन्छन् भन्ने सोचले राजा क्लाउडिस दोस्रोले सिपाहीहरूलाई विवाह गर्न प्रतिबन्ध लगाएका थिए। तर, सन्त भ्यालेन्टाइनले राजाले लगाएको नियम सही नभएको भन्दै गोप्य रूपमा मागी विवाह गरे। भ्यालेन्टाइनको यो हर्कत अन्ततः क्लाउडिसको कानसम्म पुग्यो। राजाको निर्देशन विपरीत गएको भन्दै फ्रेबुअरी १४ का दिन सन्त भ्यालेन्टाइनलाई मारिने घोषणा भयो। त्यसै दिन उनले आफ्नी श्रीमतीलाई चिठी लेख्दै, चिठीको अन्तिममा तिम्रो भ्यालेन्टाइन लेखेका थिए। भ्यालेन्टाइनलाई रोमको प्राक्सेडिजमा गाडिएको थियो। सम्झनामा श्रीमती जुलियाले भ्यालेन्टाइको चिहान वरिपरि त्यतिबेला अल्मोन्डका बिरुवा रोपेकी थिइन्। र, आज के विश्वास गरिन्छ भने त्यही अल्मोन्डको रुखलाई जीवन्त प्रेमको संकेतको रूपमा लिइन्छ। हो, यही फ्रेबु्रअरी १४ अहिले विश्वभरि नै भ्यालेन्टाइन डे का नामले चर्चित छ। विशेषगरी बेलायत, क्यानडा, अमेरिका, मेक्सिको, फ्रान्स, अस्ट्रेलियाजस्ता देशमा यसलाई विशेष रूपमा लिइन्छ। तर विश्वव्यापीकरणसँगै हाल यो दवस विश्वका धेरै देशमा मनाइन्छ। यसलाई वर्षभरिको सबैभन्दा रोमान्टिक दिनको रूपमा प्रेमीहरु लिन्छन्।"
गुल्मी अस्पतालमा ईएमआर प्रणाली सुरु,"गुल्मी : लुम्बिनी प्रदेशमै पहिलो पटक गुल्मी अस्पतालमा विद्युतीय चिकित्सा अभिलेख (ईएमआर) प्रणाली सुरु भएको छ। जिल्लाको सदरमुकाम तम्घासस्थित गुल्मी अस्पतालमा बिहीबारदेखि विद्युतीय चिकित्सा अभिलेख प्रणाली सुरु गरिएको हो। विश्व स्वास्थ्य संगठन नेपालको सहयोगमा अस्पतालमा विद्युतीय चिकित्सा अभिलेख प्रणाली सुरु गरिएको हो। यो प्रणाली सुरु गर्नेमा गुल्मी देशभरमै नवौं स्थानमा रहेको छ। ईएमआर प्रणालीको लुम्बिनी प्रदेशका स्वास्थ्यमन्त्री खेम बहादुर सारुले सेवा शुभारम्भ गरे। विश्व स्वास्थ्य संगठन नेपालका डाएलिसन गोकोटना, लुम्बिनी प्रदेश सरकारका स्वास्थ्यमन्त्री खेम बहादुर सारुले अस्पताल विकास समितिका अध्यक्ष गोपाल पाण्डे तथा अस्पतालका निमित्त प्रमुख बिभव बस्याललाई हस्तान्तरण गरेका थिए। गुल्मी अस्पतालका जनस्वास्थ्य निरीक्षक बोम अर्यालले ईएमआर प्रणाली मार्फत बिरामीलाई टिकटिङ, बिलिङ, डाक्टरको उपलब्धता, औषधिलगायत विवरण जानकारी लिन सकिने बताए। एकपटक यस प्रणालीमा जोडिएपछि बिरामीको विगतदेखि वर्तमानसम्मका विवरण सजिलै उपलब्ध हुनेछन्। यो प्रणाली मार्फत रोगको निदान तथा उपचार पद्धतिमा बिरामीलाई कम भार पर्नेछ। विद्युतीय चिकित्सा अभिलेख (ईएमआर) प्रणालीको ३४ लाखको लागत रहेको छ। गुल्मी अस्पतालमा अहिले प्रसूति र हाडजोर्नी विशेषज्ञ सेवा विस्तारले सेवाग्राहीलाई सहज बनाएको छ। पछिल्लो समय अस्पतालमा मृगौला पीडितहरूका लागि डायलाइसिस सेवा विस्तार गरिएको रेसुंगा नगरपालिकाका नगरप्रमुख खिलध्वज पन्थीले जानकारी दिए। नगरप्रमुख पन्थीले स्वास्थ्यकर्मीले उच्च मनोबलका साथ नागरिकलाई सेवा दिन आग्रह गरेका छन्। नगरपालिका नागरिकको स्वास्थ्य र स्वास्थ्यकर्मीको पक्षमा सदैव रहेको उनले बताए। जसका कारण अहिले बिरामीको थप चाप बढिरहेको छ। ०७१ सालमा ५० शय्यामा स्तरवृद्धि भएको थियो तर भौतिक संरचनाको अभावमा पूर्ण रुपमा कार्यान्वयनमा आउन सकेको छैन। आईसीयू, सर्जिकल, मेडिकल, चिल्ड्रेन उपचार कक्षको छुट्टाछुट्टै व्यवस्थासहितको हुने गरी ५ तलाको नयाँ भवन बन्न लागेको हो। गुल्मी अस्पताल विकास समितिका अध्यक्ष गोपाल प्रसाद पाण्डेयले सबैको सुझाव ग्रहण गरेर अस्पताल विकास र गुणस्तरीय सेवा प्रवाहका लागि कार्यान्वयन गर्ने बताए। उनले अस्पतालका सेवा प्रवाहलाई चुस्तदुरुस्त बनाउन सहयोग गर्ने सबैमा आभार व्यक्त गरे। निर्माणाधीन भवन सम्पन्न भएर सञ्चालनमा आएपछि जिल्लाको स्वास्थ्य क्षेत्रमा छुट्टै इँटा थपिनुका साथै विभिन्न रोगको गुणस्तरीय सेवा यहीबाट उपलब्ध हुने उनको भनाइ छ।"
"त्रिशूलीमा मोटरसाइकल खस्यो,चालक बेपत्ता","काठमाडौं : मुग्लिङनारायणगढ सडकखण्डको २ किलोबाट मोटरसाइकल त्रिशूली नदीमा खस्दा चालक बेपत्ता भएका छन्। सडक छेउमा बनाइएको वालमा ठोक्किएर बा प्रदेश०६०२ प ९२०४ नम्बरको बुलेट मोटरसाइकल त्रिशुलीमा खसेको हो । चालकको पहिचान भने स्पष्ट भएको छैन। घटनास्थलमा भेटिएको झोलामा लमजुङ चन्द्रेश्वर ३ का २७ वर्षीय रोहित राना नाम रहेको परिचय पत्र फेला परेको छ। चालकको खोजी कार्य जारी रहेको इलाका प्रहरी कार्यालय मुग्लिङले जनाएको छ। प्रहरी,सशस्त्र प्रहरी र गोदाखोरको टोलिले उद्दार कार्य जारी राखेका छन्।"
सुपा देउरालीमा नयाँ संरचना,"अर्घाखाँची : लुम्बिनी प्रदेशकै प्रसिद्ध सुपा देउराली मन्दिर परिसरमा पाँच सयभन्दा बढी भक्तजन अट्ने संरचना निर्माण भएको छ। विशेष शक्तिपीठको रूपमा रहेको सुपा देउराली मन्दिरमा आउने धार्मिक पर्यटकलाई लक्षित गरी आधुनिक प्रविधिबाट नयाँ संरचना निर्माण गरिएको हो। सुपा देउराली मन्दिरमा पुगेका जोकोहीले चट्टानी भिरमा रहेको साँघुरो स्थानको मन्दिर सम्झन्छन्। त्यही चट्टानी डरलाग्दो भिरमा रहेको संरचना निर्माण गरेर फराकिलो बनाएपछि सुपा देउराली मन्दिरमा आउने धार्मिक पर्यटकहरूलाई सहजता भएको मन्दिर संरक्षण समितिका सचिव हरि खनालले बताए । सात महिनासम्म कडा परि श्रम गरेर निर्माण पूरा गरेका मिस्त्री तथा श्रमिकलाई मन्दिरले विशेष सम्मान गरेको छ। मन्दिर सञ्चालन समितिका अध्यक्ष फर्सबहादुर केसी र सचिव हरि खनाललगायतको उपस्थितिमा श्रमिकहरूको सम्मान गरिएको हो। समितिका सचिव खनालका अनुसार निर्माणकार्यमा सुरुमा धेरै मिस्त्रीहरू सहभागी भए पनि अन्तिम चरणमा पाँच जना प्रमुख मिस्त्रीहरूले निरन्तर योगदान दिएका थिए। तिनै पाँच जना मिस्त्रीमध्येबाट सम्मानस्वरूप हेड मिस्त्रीलाई २५ सय रुपैयाँ तथा अन्य चार जनालाई १५ सय रुपैयाँ तथा खादा, माला र मायाको चिनो प्रदान गरी सम्मान गरिएको छ। यो संरचनाको निर्माण भक्तजनहरूले चढाएको भेटी रकमबाट सम्भव भएको सुपादेउराली मन्दिर व्यवस्थापन समितिले जनाएको छ। अब श्रद्धालुहरूलाई सहज रूपमा पूजा गर्न सक्ने वातावरण सिर्जना भएको छ। निर्माणको क्रममा कुनै अप्रिय घटना नघटेकोमा सुपा देउरालीको कृपा रहेको मन्दिर व्यवस्थापन समितिले विश्वास व्यक्त गरेको छ। काम सुरु हुनुअगाडि धेरैले आलोचना गरे पनि अहिले कार्य सफलतापछि सबैले प्रशंसा गरेका व्यवस्थापन समितिको भनाइ छ। हाल समितिका लागि आफ्नै कोठा तथा पाँच सय बढी भक्तजन परिसरमै अट्न सक्नेछन्। मन्दिर परिसर साँघुरो हुँदा सडकमै भक्तजनको भिड हुने गरेको थियो। सुपा देउराली समितिले सक्रिय रूपमा विकास तथा व्यवस्थापनको कार्य गरेपछि हाल सहज बनेको समितिका अध्यक्ष फर्सबहादुर केसीको भनाइ छ ।"
"'भ्यालेन्टाइन डे', कुन देशमा कसरी मनाइन्छ?","काठमाडौं : फ्रेबुअरी १४ भ्यालेन्टाइन डे। पछिल्लो समय नेपालमा पनि यस दिनलाई प्रणय दिवसका रूपमा खासगरी युवायुवतीले मनाउन थलेका छन्। विश्वमा फ्रेबुअरी ७ बाट सुरु हुने भ्यालेन्टाइन सप्ताह फ्रेबुअरी १४ मा सम्पन्न गर्ने चलन छ। यस दिन संसारका विभिन्न मुलुकमा आआफ्नै शैलीमा भ्यालेन्टाइन मनाउने गरिएको छ। केही प्रतिनिधि मुलुकका भ्यालेन्टाइन सेलिब्रेसन यस्तो छ: चीन : भगवान्सँग प्रेमी माग्छन् संसारका अन्य मुलुकमा जस्तै चीनमा पनि भ्यालेन्टाइन डे मनाउने चलन बढ्दो छ। चिनियाँहरू नयाँ वर्ष सुरु भएपछि मात्रै भ्यालेन्टाइन मनाउने गर्छन्। चीनमा उक्त दिन युवतीहरू मन्दिर गएर असल प्रेमी माग्नुका साथै विवाहको लागि भगवानसँग प्रार्थना पनि गर्छन्। चीनमा भ्यालेन्टाइनलाई 'छोरीहरूको चाड'को रूपमा लिइन्छ। चीनमा प्रेमिकाले प्रेमीलाई छाता र जुत्ता उपहार दिँदैनन् किनकि यसले उनीहरूको सम्बन्ध लामो बनाउँदैन भन्ने मान्यता रहिआएको छ। चीनका कतिपय भागमा विवाहपछि श्रीमान्को परिवारले सिलाइबुनाइ गर्ने युवती मन पराउने चलन रहिआएकाले विवाहअघि लुगा बुन्न सिक्ने चिनियाँ युवती पनि प्रशस्त छन्। अमेरिकामा मुटु आकारका चकलेट साट्छन् अमेरिकामा फेब्रुअरी १४ लाई विशेष दिनको रूपमा मनाइन्छ। यस दिन अमेरिकाका विभिन्न सहरमा रहेका होटेल एवं रेस्टुरेन्टलाई सानदार रूपमा सिंगारिएको हुन्छ। जहाँ प्रेमजोडी आआफ्नो भावना तथा माया साट्ने गर्छन्। प्रेमीप्रेमिकाकै लागि रोमान्टिक वातावरण सिर्जना गरिदिने चलन पनि छ। यसदिन डिनर तथा डान्स पार्टी पनि धेरै आयोजना गरिएको हुन्छ। साथीभाइ एवं आफन्तले एकआपसमा चकलेट साटासाट गर्ने चलन पनि छ। युवतीहरू विशेषगरी मुटु आकारका चकलेट उपहार लिन दिन मन पराउँछन्। सपिङ गरेर रमाइलो गर्छन्। फ्रान्समा मनपर्ने मान्छेको चित्र कोर्छन् फ्रान्सको पेरिसलाई 'सिटी अफ लभ' भनेर चिनिन्छ । भ्यालेन्टाइनमा संसारभरका प्रेमीजोडी यहाँ पुग्ने गर्छन्। यस समयमा पेरिसको वातावरण साँच्चिकै प्रेममय हुन्छ। रेस्टुरेन्ट, सपिङ मलदेखि बाटोघाटोसमेत सिंगारिएको हुन्छ। जताततै मुटु आकारको चिन्ह बनाइएको हुन्छ । परम्पराअनुसार भ्यालेन्टाइन विशेष पहिरन लगाइएको हुन्छ। युवतीहरू घरको झ्यालमा गएर युवकको नाम बोलाउने एवं युवकले पनि युवतीलाई आकर्षण गर्ने खालको काम गर्ने चलन रहे पनि यो परम्परा भड्किलो भएको भन्दै सरकारले बन्द गरेको छ। भ्यालेन्टाइन आफूलाई मनपर्ने मान्छेको चित्र कोर्ने पनि गर्छन्। जापानमा मन पर्नेलाई चकलेट दिन्छन् संसारमा जापानी महिलालाई सबैभन्दा लजालु मानिन्छ। जापानमा सन् १९३६ देखि भ्यालेन्टाइन मनाउन सुरु गरेको मानिन्छ। जापानिजले सुरुमा पर्यटकलाई लक्षित गरी यो परम्परा सुरु गरेको हो तर बिस्तारै मायाको पर्व स्वरूप अधिकांश जापानिजहरूले भ्यालेन्टाइन मनाउन थाले। जापानमा मन परेको व्यक्तिलाई चकलेट दिने चलन छ । यसमा प्रेमीप्रेमिकामात्रै होइन दाइ, भाई काका, आमा, बुबा जो पनि हुन सक्छन। यसमा जापानका चकलेट कम्पनीले यसलाई साथ दिँदै आएको छ। महिला विशेषगरी आफैंले तयार पारेको चकलेट उपहार दिन रुचाउँछन् जसले धेरै माया दर्शाउँछ। घरमै बनाएको चकलेट पाउने पुरुष निकै भाग्यमानी मानिन्छ। खासगरी युवकले युवतीलाई उपहार दिने पर्ने चलन रहिआएको छ। दक्षिण कोरियामा उपहार नपाउनेले कालो नुडल्स कोरियामा भ्यालेन्टाइन मनाउने चलन जापानबाट अनुसरण गरेको भन्ने मान्यता छ। उनीहरू पनि जापानमा जस्तै चकलेट, उपहार आदानप्रदान गर्छन्। कतिपय कारियनले भने यस दिनलाई कालो दिनको रूपमा मनाउँछन्। खासगरी कतैबाट उपहार नपाउने व्यक्तिले कालो रङको नुडल्स खाने रोचक चलन रहेको छ। कसैले प्रेम प्रस्ताव नगरे, उपहार नपाए उनीहरू रेस्टुरेन्टमा कालो नुडल्स खाएर पश्चाताप गर्दै बस्छन् तापनि कोरियाली भ्यालेन्टाइन्स सप्ताहलाई उनीहरूको क्यालेन्डरको सबैभन्दा रोमान्टिक समय मान्छन्। डेनमार्कमा उपहारमा तस्बिर डेनमार्कमा भ्यालेन्टाइन मनाउने आफ्नै परम्परा छ। उनीहरू भ्यालेन्टाइन कार्डलाई लभर कार्ड को रूपमा लिन्छन्। प्रचलित चलनअनुसार आफ्नो प्रेमी वा प्रेमिकालाई उपहार दिनुभन्दा पहिले त्यो कार्डमा प्रेमीप्रेमिकाको तस्बिर उतार्ने गर्छन्। विशेषगरी सेतो रङका पुष्पगुच्छा माया स्वरूप उपहार दिन्छन्। डेनमार्कमा 'जोकिंग लेटर' लेख्ने परम्परा निकै लोकप्रिय छ। नाम नलेखिएको चिठी युवतीलाई पठाइन्छ युवतीहरूले त्यो चिठी पाएपछि कस्ले पठाएको भनेर अनुमान लगाउनुपर्छ। यदि उनले सही अनुमान लगाएमा उसलाई पुरस्कृत गरिन्छ। बेलायतमा सपनामा प्रेमी बेलायतमा लगभग १७ औं शताब्दीतिर भ्यालेन्टाइन मनाउने प्रचलन सुरु भएको मानिन्छ। उनीहरूको परम्पराअनुसार, सिंगल युवतीले भविष्यका श्रीमान् वा प्रेमीलाई सपनामा देख्नको लागि पाँचपाते पातलाई सिरानीमा राखेर सुत्छन्। कतिपयले पाँचपातेलाई गुलाब जलसँग मिसाएर सिरानी वरिपरि छर्केर सुत्छन् जसले उनीहरूले चाहेको मान्छेलाई सपनामा देखिन्छ भन्ने विश्वास छ। यस्तै विभिन्न परम्परासहित बेलायतमा तामझामको साथ भ्यालेनटाइन मनाइन्छ। फिनल्यान्डमा सिंगल व्यक्तिका लागि मायाको बस फिनल्यान्डमा भ्यालेन्टाइन डेलाई प्रेम दिवसभन्दा पनि 'फ्रेन्डसिप डे' को मा मनाउने चलन छ। फिनिस भाषामा यस दिनलाई 'यस्ताभान पाइभा' अर्थात् फ्रेन्डसिप डे भनिन्छ। यसदिन उनीहरू साथीसाथीबीच विभिन्न उपहार, कार्ड साटासाट गर्छन्।भ्यालेन्टाइन डेमा साथीलाई सम्झिने चलन भए पनि सिंगल व्यक्तिहरू 'मायाको बस'मा चढ्ने र त्यहाँ रहेका अन्य सिंगल व्यक्तिसँग भेट्ने, मन मिले माया गर्ने गर्छन्। फिनल्यान्डमा यो चलनलाई निकै रमाइलो मानिन्छ।"
एक जनाको ज्यान जानेगरी सुधार गृहमा यसरी भएको थियो कुटपिट (भिडियो),"रौतहट : बाराको कलैयास्थित नव जन्म पुनःस्थापना केन्द्रमा कुटपिट हुँदा एक जनाको मृत्यु भएको छ। केन्द्रमा रहेका कलैया९ का ३७ वर्षीय धीरेन्द्र भन्ने प्रदीपप्रसाद मण्डलको बिहीबार मध्यरातमा कुटपिटबाट मृत्यु भएको प्रहरी उपरीक्षक सन्तोष तामाङले बताए। मण्डल १५ दिनअघि केन्द्रमा भर्ना भएका थिए। कलैया उपमहानगरपालिका१ बैंक रोडमा रहेको नवजन्म पुनःस्थापना केन्द्रमा मण्डल १५ दिनदेखि भर्ना रहेका थिए। मण्डल र त्यहाँ रहेका अन्य व्यक्तिहरूबीच भएको विवाद कुटपिटमा परिणत भएको प्रहरीले जनाएको छ। घाइते भएका मण्डललाई उपचारको लागि प्रादेशिक अस्पताल कलैयामा लगिएको थियो। उपचारको क्रममा उनको मृत्यु भएको थियो। प्रहरीले घटनाको अनुसन्धानको क्रममा ९ जनालाई पक्राउ गरेको छ। प्रहरीले कलैया३ का १९ वर्षीय सर्फराज मन्सुरी, कलैया४ का २२ वर्षीय निरज सरार्फ, कलैया६ का २० वर्षीय राहुल भन्ने महम्मद आशु मिँया शेखलाई नियन्त्रणमा लिएको हो। त्यस्तै २४ वर्षीय अरुण सरार्फ, २२ वर्षीय साहिल अली, २१ वर्षीय प्रमेश्वर साह, सुरज शेख, २९ वर्षीय तमन्ना अली र १९ वर्षीय सागर गुप्तालाई अनुसन्धानका लागि पक्राउ गरिएको प्रहरीले जानकारी दिएको छ।"

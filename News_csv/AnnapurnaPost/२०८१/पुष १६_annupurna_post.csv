शीर्षक,विवरण
नेपालभारतबीचको सम्बन्ध कुनै राजनीतिक दलले खडा गरेको होइन : पूर्व राजदूत,"कपिलवस्तु : नेपालभारतबीचको सम्बन्ध कुनै राजनीतिक दलले निर्माण नगरेको पूर्व राजदूत दीप कुमार उपाध्यायले बताएका छन्। भारतका पूर्व नेपाली राजदूतसमेत रहेका उनले दुई देशबीचको सम्बन्ध सदियौंदेखिको भौगोलिक अवस्था, धर्म संस्कृतिका आधारमा चल्दै आएको बताए। विश्वेश्वर प्रसाद कोइरालाको लिएको राष्ट्रिय एकता तथा मेलमिलाप नीतिको सम्झनामा आयोजित कार्यक्रमलाई सम्बोधन गर्दै पूर्व राजदूत उपाध्यायले भौगोलिक अवस्थाका कारण नेपालका लागि चीनको तुलनामा भारत नै हरेक ढंगबाट सहज र सुलभ हुने बताए। 'यो सम्बन्ध दुई देशका नागरिकहरूबाट स्थापित भएको सम्बन्ध हो। भारतसँगको सुमधुर सम्बन्धबाट नेपालले आर्थिक रूपमा ठूलो फड्को मार्न सक्छ। भारतमा रहेका केही प्रतिशत जनसंख्यालाई नेपालमा धार्मिक तथा प्राकृतिक पर्यटनतर्फ आकर्षित गर्न सके नेपालले ठूलो परिमाणमा भारतीय मुद्रा नेपाल भित्र्याउन सक्छ,' नेता उपाध्यायले भने। समयसमयमा हुने दुई देशबीचको आपसी असमझदारीपूर्ण सम्बन्धलाई भने वार्ता र संबादबाट समाधान गरी दुई देश मिलेर अघि बढ्नुपर्ने उनको भनाइ छ।"
"महोत्तरीमा एकैसाथ ३ छात्राले गरे विष सेवन, एक जनाको मृत्यु","महोत्तरी : परीक्षा बिग्रिएपछि महोत्तरीमा ३ जना विद्यार्थीले एकैसाथ विष सेवन गरेका छन्। बर्दिबास नगरपालिका१० खयरमारास्थित निर्मल लामा बहुप्राविधिक शिक्षालयमा अध्ययनरत सिरहा धनगढीमाई नगरपालिका१० घर भएकी १७ वर्षीया रिङ्कु शर्मा, उषा पण्डित र सन्जु यादव विष सेवन गरेका हुन्। जसमध्ये रिङ्कु शर्माको मृत्यु भइसकेको छ। यता उषा र सन्जुको बर्दिबासस्थित शुभस्वस्तिक अस्पतालमा उपचार भइरहेको प्रहरीले जनाएको छ। अचेत अवस्थामा रहेको शर्मालाई मंगलबार बिहान इलाका प्रहरी कार्यालय बर्दिबासले जंगली क्षेत्रबाट उद्धार गरी बर्दिबास अस्पताल पुर्याएको थियो। उनको अस्पताल ल्याउनुभन्दा अगाडि नै बाटोमा मृत्यु भइसकेको अस्पताल स्रोतले जनाएको छ। तीनै जना जियोमेट्री (अमिन) विषयको प्रथम वर्षका छात्रा हुन्। शिक्षालयले केही दिनअघि लिएको टेस्ट (परीक्षा)मा मृतक रिङ्कुको फिजिक्सको पेपर बिग्रिएका थिए। जसका कारण उनी मानसिक तनावमा आई विष सेवन गरेको अस्पतालमा उपचाररत सन्जुले बताइन्। घटनाको सम्बन्धमा अनुसन्धान भइरहेको जिल्ला प्रहरी कार्यालय महोत्तरीका प्रहरी प्रवक्ता एवं डीएसपी सन्तुलाल प्रसाद जयसवारले बताएए।"
"गैँडाको आक्रमणबाट एक जनाको मृत्यु, पाँच घाइते","चितवन : गैँडाको आक्रमणबाट एक महिलाको मृत्यु भएको छ भने पाँच जना घाइते भएका छन्। रत्ननगर नगरपालिका१३ जयमंगलामा गैँडाको आक्रमणबाट एक महिलाको मृत्यु भएको हो। जिल्ला प्रहरी कार्यालय चितवनले दिएको जानकारीअनुसार स्थानीय जंगलबाट गैँडा बस्तीमा प्रवेश गरेपछि घटना भएको हो। मृत्यु हुनेमा रत्ननगर१६ बस्ने ७० वर्षीया कृष्णाकुमारी थापा रहेकी छिन्। दिउँसो पौने २ बजे गैँडाको आक्रमणबाट गम्भीर घाइते भएकी थापाको उपचारका क्रममा भरतपुर अस्पतालमा मृत्यु भएको हो। गैँडाको आक्रमणबाट अन्य पाँच जना घाइते भएका छन्। घाइते हुनेमा मृतक थापाका श्रीमान् ७८ वर्षका डम्बरबहादुर थापा, रत्ननगर१२ का ७२ वर्षका चेतनाथ चौलागाईं वडा नं १२ कै ३९ वर्षीया सीता पोखरेल, २५ वर्षीया पुजन विक, रत्ननगर१४ की ६० वर्षीया मीना गुरुङ रहेका छन्। घाइतेको भरतपुर अस्पताल र चितवन मेडिकल कलेजमा उपचार भइरहेको छ। उनीहरूको अवस्था खतरामुक्त रहेको प्रहरीले जनाएको छ।"
वैदेशिक रोजगारमा विभिन्न देश पठाइदिने भन्दै ठगी गर्ने दुईजना पक्राउ,काठमाडौं : वैदेशिक रोजगारमा आकर्षक तलबको प्रलोभनमा पारी विभिन्न देश पठाइदिन्छु भन्दै रकम ठगी गरेको अभियोगमा २ जनालाई प्रहरीले पक्राउ गरेको छ। पक्राउ पर्नेहरूमा काभ्रेपलाञ्चोकको पनौति नगरपालिका११ घर भई काठमाडौं बुद्धनगर बस्ने ७१ वर्षीय गणेश बहादुर थापा र नवलपरासीको पूर्व बौदीकाली गाउँपालिका१ घर भई काठमाडौं बानियाटार बस्ने ४२ वर्षीया शान्ति भण्डारी रहेका छन्। पक्राउ मध्ये गणेश बहादुरले सर्बिया पठाइदिन्छु भन्दै १ जना पीडितबाट ६ लाख ५० हजार रुपैयाँ र शान्तीले हंगेरी पठाइदिन्छु भन्दै २ जना पीडितहरूबाट १७ लाख ५० हजार रुपैयाँ लिई सम्पर्कबिहीन भएको भन्ने पीडितहरूको उजुरीका आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले गणेश बहादुरलाई काठमाडौं सिनामंगलबाट सोमबार र शान्तिलाई काठमाडौं बानियाटारबाट मंगलबार पक्राउ गरेको हो। उनीहरूलाई आवश्यक अनुसन्धान तथा कारबाहीका लागि वैदेशिक रोजगार विभाग पठाइएको छ।
बाल विवाह गराएको आरोपमा दुईजना पक्राउ,अर्घाखाँची : अर्घाखाँचीमा १२ वर्षीया बालिकाको विवाह गराएको आरोपमा दुई जना पक्राउ परेका छन्। ललाई फकाई विवाह गराइदिने भूमिकास्थान नगरपालिका९ की सकुन्तला सारु र विवाह गर्ने सन्धिखर्क नगरपालिका८ का मुमाराम बिक लाई पक्राउ गरिएको जिल्ला प्रहरी कार्यालयका प्रमुख (डीएसपी) चक्र बहादुर मल्लले जानकारी दिए। सकुन्तलाले काम लगाइदिने भन्दै १२ वर्षीय बालिकालाई घरमा बोलाएर मुमारामको जिम्मा लगाएको र त्यसपछि मुमारामले बालिकालाई सिन्दुर पहिराएर घरमा भित्राएको भन्दै बालिकाको अंकलले जाहेरी दिएका थिए। बालविवाह सम्बन्धी जाहेरी परेपछि प्रहरीले घरमा छापा मारेर मुमारामलाई नियन्त्रणमा लिएको हो। अदालतबाट म्याद थप गरी घटनाको अनुसन्धान जारी रहेको जिल्ला प्रहरी कार्यालय अर्घाखाँचीका सूचना अधिकारी विष्णुप्रसाद पौडेलले बताए।
पेट्रोलियम पदार्थको मूल्य बढ्यो,काठमाडौं : पेट्रोलियम पदार्थको मूल्य बढेको छ। निगम सञ्चालक समितिको मंगलबार बसेको बैठकले पेट्रोलमा एक रुपैयाँ र डिजेलमा २ रुपैयाँ बढाएको हो। हवाई इन्धन आन्तरिकतर्फ प्रति लिटर २ रुपैयाँ र हवाई इन्धन अन्तर्राष्ट्रियतर्फ काठमाडौंका लागि प्रतिकिलोलिटर अमेरिकी डलर १५ का दरले घटाइएको नेपाल आयल निगमले जनाएको छ। पोखरा र भैरहवाका लागि ब्रेक इभन प्वाइन्टमा बिक्री मूल्य कायम गरिएको निगमले जनाएको छ। एलपी ग्यासको मूल्य हाललाई यथावत् राखिएको छ।
बुटवलबासीलाई शुद्ध खानेपानी उपलब्ध गराउन सरकार प्रतिबद्ध छ : मन्त्री यादव,"बुटवल : खानेपानी मन्त्री प्रदीप यादवले बुटवलको झुम्सा खोला खानेपानी आयोजना यथाशिघ्र निर्माण सम्पन्न गरी बुटवलबासीलाई शुद्ध खानेपानी उपलब्ध गराउन सरकार प्रतिबद्ध रहेको बताएका छन्। बुटवल खानेपानी सुधार आयोजनाअन्तर्गत नेपाल खानेपानी संस्थानबाट निर्माण भइरहेको झुम्सा खोला खानेपानी आयोजनाको बाँध स्थलको प्राविधिक टोलीसहित स्थल गत निरीक्षण गर्दै मन्त्री यादवले सो कुरा बताएका हुन्। 'झुम्सा खोला खानेपानी आयोजना यथाशिघ्र निर्माण सम्पन्न गरी यहाँका नागरिकहरूलाई शुद्ध अनि सफा पानी खुवाउने सरकारको लक्ष छ। सोहीअनुसार काम भइरहेको छ। बुटवलबासीलाई शुद्ध खानेपानी उपलब्ध गराउन सरकार प्रतिबद्ध छ,' उनले भने। उक्त आयोजनाका विषयमा आज सरोकारवालसँग विस्तृत छलफल तथा अन्तरक्रिया कार्यक्रम गर्नु हुँदै मन्त्री यादवले खानेपानीसम्बन्धी नागरिकका समस्या समाधानका लागि आफू हरसमय प्रतिवद्ध एवं कटिबद्ध रहेको समेत विश्वास दिलाए। बुटवलमा दैनिक तीन करोड लिटर खानेपानीको माग रहे पनि अहिले जम्मा दुई करोड २५ लाख लिटर पानी वितरण हुँदै आएको र झम्सा परियोजना पूरा भएमा बुटवल उपमहानगरपालिकाका सबै वडामा २४ सै घण्टा शुद्ध खानेपानी उपलब्ध हुने मन्त्री यादवले दाबीसमेत गरे। झुम्साबाट तीन करोड २० लाख लिटर पानी थप गरी करिब तीन लाख जनसङ्ख्या लाभान्वित हुने गरी दैनिक करिब पाँच करोड ९० लाख लिटर पानी उत्पादन तथा वितरण गर्ने लक्ष्य राखिएको सो कार्यक्रममा मन्त्री यादवले जानकारीसमेत दिए। करिब छ अर्बको लगानीमा झुम्सा खानेपानी आयोजना सुरु भएको झण्डै तीन दशक पुग्न लागेको बताइएको छ। विसं २०५२०५३ मा पाल्पाको सिस्ने खोलाबाट बुटवलमा पानी ल्याउने योजनासहित झुम्सा खानेपानी आयोजना सुरु भएको नेपाल खानेपानी संस्थानले जनाएको छ। सुरुमा केही वर्षको प्रयासका बावजुद आयोजना असफल भएपछि फेरि विसं २०६४ सालमा झुम्साभन्दा परबाट खानेपानी ल्याउने भन्दै काम सुरु गरिएको नेपाल खानेपानी संस्थानका निमित्त महाप्रवन्धक त्रिदिपकुमार श्रेष्ठले जानकारी दिए। उनले भने, 'सो अवधिमा खानेपानीको मुहानमा निर्माण गरेको ट्याङ्की नै खोलाले बगाएपछि समस्या भयो। पछिल्लो समय विसं २०७७ सालमा शिलान्यास गरेको झुस्सा खोलाको काम अहिले सुचारु अवस्थामा रहेको छ।'"
ग्लोबल आइएमई बैंकद्वारा निःशुल्क स्वास्थ्य शिविर सञ्चालन,"ग्लोबल आइएमई बैंक लिमिटेडले आफ्नो १८औँ वार्षिकोत्सवको अवसरमा बैंकको संस्थागत सामाजिक उत्तरदायित्वअन्तर्गत मेरी उनीलाई स्वस्थ नारी पहल अभियान सञ्चालन गरेको छ। यही पौष १८ गते विहीबारदेखि ग्लोबल आइएमई बैंक १९औँ वर्षमा प्रवेश गर्दैछ। उक्त अभियानअन्तर्गत बैंकले नेपाल परिवार नियोजन संघसँगको सहकार्यमा सातवटै प्रदेशहरुमा एकदिने निःशुल्क महिला स्वास्थ्य शिविर सञ्चालन गर्न गइरहेको छ। शिविरमा स्त्रीरोग विज्ञहरुले स्त्रीरोगसम्बन्धी विभिन्न सेवाहरु महिलाको स्वास्थ्य परिक्षण, पाठेघरको क्यान्सर (भीआईए) परीक्षण, गर्भाशय प्रोल्याप्स केसको उपचार, औषधी वितरण लगायतका सेवाहरु निःशुल्क रुपमा उपलब्ध हुनेछन्। प्रत्येक शिविरबाट पाठेघरको क्यान्सरको प्रारम्भिक लक्षण पत्ता लागेका र पाठेघरको क्यान्सरको गम्भीर बिरामी पहिचान गर्नेछ, जसलाई स्वस्थ नारी पहल कार्यक्रमको दोस्रो चरणमा शल्यक्रिया गरी उपचार गरिनेछ। बैंकले सबै प्रदेशहरुमा यहि पौष महिनामा उक्त शिविरहरु संचालन गर्नेछ। जस अन्तर्गत बैंकले बागमती प्रदेशमा हेटौंडा उपमहानगरपालिका वडा नं ११ मकवानपुर स्थित सरस्वती टोल हलमा पौष १८ गते बिहिबार, मधेश प्रदेशमा कलौया उपमहानगरपालिका१, बारा स्थित राजदेवी मन्दिर हल, गण्डकी प्रदेशमा मोदी गाउँपालिका वडा नं १ पर्वत स्थित भुक स्वास्थ्य चौकीमा पौष २० गते शनिबार, कोशी प्रदेशमा विराटनगर महानगरपालिका१२, मोरङ स्थित आधारभुत स्वास्थ्य चौकी, बर्खी टोलमा पौष २१ गते सोमबार, लुम्बिनी प्रदेशमा शैनामैना नगरपालिका वडा नं ११, रुपन्देही स्थित परिवार नियोजन संघको क्लिनिक, सालझन्डीमा पौष २३ गते बुधबार, कर्णली प्रदेशमा विरेन्द्रनगर नगरपालिका वडा नं २ सुर्खेत स्थित दौलाटपुर स्वास्थ्य चौकीमा पौष २६ गते शनिबार र सुदूरपश्चिम प्रदेशमा गोदावरी नगरपालिका वडा नं ८ कैलाली स्थित स्याउले आधारभूत स्वास्थ्य चौकीमा पौष २८ गते सोमबार निःशुल्क स्वास्थ्य शिविर संचालन गर्ने तयारी रहेको छ। स्वास्थ्य शिविर ग्रामीण तथा अर्ध शहरी क्षेत्रका स्वास्थ्य सेवाको पहुँच नभएका महिलाका निम्ति प्रभावकारी हुने र उनीहरुमा सकारात्मक प्रभाव पर्ने विश्वास बैंकले लिएको छ। ग्लोबल आइएमई बैंकले स्थापनाकाल देखि नै संस्थागत सामाजिक उत्तरदायित्वलाई प्राथमिकतामा राखेर विभिन्न समयमा यस्ता स्वास्थ्य शिविरहरुको आयोजना गरी ग्रामीण भेगका महिला तथा आम नागरिकहरुलाई प्रत्यक्षरुपमा लाभान्वित गर्दै आएको छ।"
ललित स्मृति एन्फा यु१८ युथ लिगमा न्युरोड टिम उपविजेता,"काठमाडौं : न्युरोड टिम (एनआरटी) ललित स्मृति एन्फा यु१८ युथ लिगमा उपविजेता बनेको छ। सातदोबाटोस्थित एन्फा कम्प्लेक्सको मैदानमा मंगलबार भएको लिगको अन्तिम खेलमा लिग विजेता नेपाल पुलिस क्लबलाई २१ ले गोल अन्तरले पराजित गर्दै एनआरटी उपविजेता बनेको हो। खेलमा कप्तान सुवास बमले खेलको नवौं मिनेटमा पुलिसलाई सुरुआती अग्रता दिलाएका थिए। तर, पुकार गोलेले गोल गर्दै एनआरटीलाई खेलमा फर्काए। त्यस्तै ५४औं मिनेटमा अजित तामाङले गोल गर्दै एनआरटीको जित सुनिश्चित गरे। लिगमा संकटा क्लब तेस्रो भएको छ। संकटाले मंगलबार नै भएको आफ्नो अन्तिम खेलमा एपिएफलाई ३१ ले पराजित गरेको थियो। प्रतियोगितामा एपीएफ, चर्च व्याइज फुटवल क्लब, एफसी खुमलटार, मछिन्द्र क्लब, मनाङ मर्स्याङ्दी क्लब, जावलाखेल युथ क्लब, नेपाल पुलिस क्लब, एनआरटी, संकटा क्लब, सातदोबाटो युथ क्लब, थ्री स्टार क्लब, त्रिभुवन आर्मी फुटबल क्लबले सहभागिता जनाएका थिए।"
नयाँ मोडल दिएर देश विकास गर्न सम्भव छ भन्ने भाष्य स्थापित गर्नुपर्छ : प्रचण्ड,"चितवन : नेकपा माओवादी केन्द्रका अध्यक्ष पुष्पकमल दाहाल प्रचण्डले सबै तहका सरकारले विकासको नयाँ मोडल दिएर देश विकास गर्न सम्भव छ भन्ने भाष्य स्थापित गर्नुपर्ने बताएका छन्। चितवनको भरतपुर महानगरपालिकाले मेघौलीमा आयोजना गरेको 'भरतपुर भ्रमण वर्ष २०२४' को वार्षिकोत्सव तथा राष्ट्रिय रैथाने खाना महोत्सव २०८१ लाई सम्बोधन गर्दै उनले यस्तो बताएका हुन्। केही समयदेखि मुलुकमा नकारात्मक भाष्य स्थापित गर्न खोजिएको उल्लेख गर्दै उनले यसलाई खण्डन गर्न भरतपुर महानगरपालिकाले महत्वपूर्ण प्रयास गरिरहेको बताए। अध्यक्ष प्रचण्डले नेतृत्वले इमान्दार भएर काम गर्ने हो भने देशलाई गति दिन सकिन्छ भन्ने यो नमूना भएको बताए। अहिले चितवनबाट विदेश जाने क्रम उल्लेख्य रूपमा कम भएको स्पष्ट गर्दै उनले यसबाट आफ्नै देशमा केही गर्न सकिन्छ भन्ने सकारात्मक भाष्य स्थापित हुँदै गएको बताए। आगामी दिनमा देशभरिकै स्थानीय तह, प्रदेश र केन्द्रले पनि विकासमा नयाँ र मौलिक मोडल दिएर देशमा विकास निर्माण र रोजगारी सिर्जना गर्न सम्भव छ भन्ने भाष्य स्थापित गर्न आवश्यक छ,' अध्यक्ष प्रचण्डले भने, 'स्थानीय समुदायको सहयोग र समर्थन लिएर राजनीतिक नेतृत्वले विकास लगायत हरेक क्षेत्रमा नमूना देखाउन आवश्यक छ। अबको प्रतिस्पर्धा यसमै हुनुपर्छ। चितवनमा भौतिक पूर्वाधार र मानवीय विकास नमूनायोग्य रुपमा भइरहेको उल्लेख गर्दै उनले आफू पनि चितवनको नागरिक हुनुको नाताले गौरव महसुस भइरहेको बताए। अध्यक्ष प्रचण्डले अब चितवन विस्तारै देशभित्र मात्र होइन, विश्व समुदायकै लागि पुग्नैपर्ने ठाउँको रूपमा स्थापित हुने बताए। चितवनमा खेल पूर्वाधारका लागि पनि महत्वपूर्ण काम भइरहेको उल्लेख गर्दै उनले खेलप्रति देशव्यापी रूपमा देखिएको युवाहरूको क्रेजलाई सम्बोधन गर्न खेल पूर्वाधारमा ध्यान दिनुपर्ने बेला आएको बताए।"
यस्तो छ बुधबारको मौसम,काठमाडौं : बुधबार कोशी प्रदेशको पहाडी भूभागमा आंशिक बदली हुने छ। मौसम पूर्वानुमान महाशाखाका अनुसार बाँकी भूभागमा मौसम मुख्यतया सफा रहने छ। यसैगरी बुधबार राति गण्डकी प्रदेशको पहाडी भूभागमा आंशिक बदली तथा बाँकी भूभागमा मौसम मुख्यतया सफा रहने छ। सुदूरपश्चिम र लुम्बिनी प्रदेशका तराईमा रहेको हुस्सुकुहिरो भोलि बिहानसम्म पनि जारी रहने महाशाखाले जनाएको छ।
मधेश सरकारको स्थानीय सेवा ऐन सम्बन्धी अध्यादेशप्रति कर्मचारी असन्तुष्ट,"जनकपुरधाम : मधेश सरकारले अध्यादेशमार्फत ल्याउन लागेको स्थानीय सेवा (गठन, सञ्चालन) ऐन २०८१ सम्बन्धी पहिलो संशोधन अध्यादेशप्रति कर्मचारीहरूले असन्तुष्टि जनाएका छन्। अध्यादेश ल्याउन लागेको मधेश सरकारप्रति कर्मचारीले असन्तुष्टि जनाउँदै एक हप्तादेखि आन्दोलन गरिरहेका छन्। अध्यादेशको व्यवस्थाप्रति असन्तुष्टि जनाउँदै कर्मचारीहरूले निरन्तर मुख्यमन्त्री तथा मन्त्रिपरिषद्को कार्यालय अगाडि धर्ना जुलुस तथा नाराबाजी गरिरहेका छन्। स्वतन्त्र राष्ट्रसेवक कर्मचारी संगठन नेपाल मधेश प्रदेशका महासचिव सुरेश कुमार रोहिताले अध्यादेशले वर्षौंदेखि स्वास्थ्य सेवामा काम गरिरहेका कर्मचारीमाथि अन्याय हुने भएकोले आफूहरूले त्यसको विरोध गरेको बताए। वर्षौंदेखि स्वास्थ्य सेवामा काम गरिरहेका कर्मचारीलाई अध्यादेशले समेट्दैन, जसले हामीलाई अन्याय हुन्छ, उनले थप्दै भने, यो अन्याय विरुद्ध हामी सशक्त आन्दोलन गरिरहेका छौं, माग पुरा नभए थप आन्दोलनमा बस्छौं। महासचिव रोहिताले अध्यादेश ल्याउनुअघि नियमावली बन्नुपर्ने र विभिन्न ट्रेड युनियन तथा सरोकारवाहरूसँग छलफल गरेर मात्र समस्या समाधान हुनेगरी कानुन ल्याउनुपर्ने आवश्यकता माथि जोड दिए। उनले भने, अध्यादेश ल्याइए सिनियर कर्मचारी जुनियर र जुनियर कर्मचारी सिनियर हुने भएकोले विस्तृत छलफलपश्चात अध्यादेश वा कानुनमार्फत समस्याको समाधान खोज्न पहल गर्नुपर्छ। अध्यादेशको ड्राफ्टको दफा ४ को उपदफा ६ थप गर्ने ऐनमा अन्यत्र जुनसुकै कुरा लेखिएको भए तापनि कर्मचारी समायोजन ऐन २०७५ बमोजिम स्थानीय तहमा समान पद र तहमा समायोजन भई यो ऐन जारी हुँदा बखतसम्म स्तरवृद्धि वा तह वृद्धि नपाएका स्वास्थ्य सेवाका कर्मचारीलाई समायोजन भएका मितिबाट ज्येष्ठता कायम हुने गरी अख्तियारवालाले एक पटकका लागि एक तह स्तरवृद्धि गरिदिने उल्लेख छ। यस विषयमा मुख्यमन्त्री तथा प्रदेशका अन्य मन्त्रीहरूलाई विभिन्न संगठनहरूले पटकपटक ध्यानाकर्षण समेत गराएको हेल्थ असिस्टेन्ट संघ, मधेश प्रदेशका संयोजक धिरेन्द्र यादवले बताए। उनले भने, स्वास्थ्य सेवामा स्वास्थ्य सेवा ऐन २०५३ अनुसार एसएलसी सरह १५ महिने तालिम लिएका अहेव चौथो तहमा प्रवेश गरी स्तरवृद्धि हुँदै पाँचौ र अधिकृत छैटौं तहसम्म जान्छन् भने ३ वर्षे कोर्स अध्ययन गरी हेल्थ असिस्टेन्ट पाँचौ तहमा प्रवेश गरी स्तरवृद्धि हुँदै अधिकृत छैटौं र सातौंसम्म जान्छन्। जून कर्मचारीले समायोजन भन्दा अगाडि अधिकत्तम २ तहसम्म स्तरवृद्धि सुविधा पाइसकेका छन् र समायोजन भएपछि पनि बिना कुनै थप शैक्षिक योग्यता एक तह वृद्धि हुनेगरी यो ऐनलाई अध्यादेश मार्फत संशोधन गर्न खोजिएको छ। यो संसोधन मार्फत सातौं तहमा तह वृद्धि भई त्यसपछाडि आठौं नवौं तहसम्म पुग्ने योजना रहेको छ। यो शंसोधन जस्ताको त्यस्तै लागू भए प्रदेशको स्वास्थ्य प्रणाली उथलपुथल हुने एकीकृत स्वास्थ्यकर्मी संगठन नेपालका सर्लाही जिल्ला अध्यक्ष रन्जीत यादवले बताए। उनले भने, यो शंसोधन जस्ताको त्यस्तै लागू भए वरिष्ठ कर्मचारी कनिष्ठ हुने, चेन अफ कमाण्डमा गम्भीर असर पर्ने हुन्छ। संघीय स्वास्थ्य सेवा ऐन २०५३ को मर्म विपरीत हुनेगरी अन्य बाँकी ६ वटै प्रदेशमा नभएको व्यवस्था सीमित स्वार्थ समूह (५) स्वास्थ्यकर्मीको स्वार्थ पूरा गर्ने र ९५ स्वास्थ्यकर्मीहरूको मनोबल कमजोर पार्ने अन्यायपूर्ण, विभेदकारी शंसोधन प्रस्ताव तत्काल फिर्ता नलिए थप आन्दोलन हुन्छ। विरोध कार्यक्रममा राष्ट्रिय स्वास्थ्यकर्मी महासंघ नेपालका सर्लाही जिल्ला अध्यक्ष सुशील कुमार चौधरी, स्वास्थ्यकर्मी जनमत संघ रौतहटका जिल्ला सचिव विवेक चौधरी, नेपाल राष्ट्रिय कर्मचारी संगठन (निजामती)का धनुषा जिल्ला अध्यक्ष मुनेश यादव, प्रगतिशील जनस्वास्थ्यकर्मी महासंघ नेपालका रौतहट जिल्ला अध्यक्ष धर्मेन्द्र साहनी, नेपाल जनस्वास्थ्य संघ मधेश प्रदेशका संयोजक बड़ेलाल प्रसाद साह, स्थानीय तह स्वास्थ्यकर्मी सञ्जालका प्रदीप कुमार गुप्ता, नेपाल निजामती कर्मचारी मञ्चका अध्यक्ष दीपक ठाकुर लगायतकाको सहभागिता रहेको थियो।"
भरुवा बन्दुक बरामद,रूकुम पूर्व : रूकुम पूर्वमा भरुवा बन्दुक बरामद गरिएको छ। पुथा उत्तरगंगा गाउँपालिका१३ विरगुङस्थित लाम्चे वनको ओढारबाट भरूवा बन्दुक १ थान फेला पारी मंगलबार बिहान प्रहरीले बरामद गरेको हो। इलाका प्रहरी कार्यालय तकसेराबाट खटिएको गस्ती टोलीले वनको ओडारमा लुकाई छिपाई राखेको उक्त बन्दुक फेला पारी बरामद गरेको हो। यस सम्बन्धमा प्रहरीले आवश्यक अनुसन्धान गरिरहेको छ।
प्रतिनिधि सभाको सचिवमा हर्कराज राई नियुक्त,"काठमाडौं : राष्ट्रपति रामचन्द्र पौडेलले प्रतिनिधि सभाको सचिवमा हर्कराज राईलाई नियुक्त गरेका छन्। सभामुखको सिफारिसमा राष्ट्रपति पौडेले नेपालको संविधानको धारा १०६ को उपधारा (१) बमोजिम राईलाई प्रतिनिधिसभाको सचिव पदमा नियुक्त गरेको राष्ट्रपतिको कार्यालयका प्रवक्ता शैलजा रेग्मी भट्टराईले जानकारी दिइन्। सभामुख देवराज घिमिरेले आइतबार राईलाई प्रतिनिधिसभाको सचिव पदमा नियुक्तिका लागि राष्ट्रपति पौडेलसँग सिफारिस गरेका थिए। प्रतिनिधि सभाका सचिव सुरेश अधिकारीले २०८१ मंसिर ९ गते राजीनामा दिएपछि सो पद रिक्त थियो । झापाको शिवसताक्षी २ निवासी राईले सार्वजनिक प्रशासनमा एमफिल,राजनीति शास्त्र तथा ग्रामीण विकासमा स्नातकोत्तर र अंग्रेजी साहित्य तथा पत्रकारितामा स्नातक गरेका छन्।"
माइक्रोको ठक्करबाट पैदलयात्रीको मृत्यु,ललितपुर : ललितपुरमा माइक्रोको ठक्करबाट पैदलयात्रीको मृत्यु भएको छ। ललितपुर महानगरपालिका१८ मगरगाउँस्थित सडकमा बा२ ख ३१०२ नम्बरको माइक्रोको ठक्करबाट पैदलयात्री सोही ठाउँ बस्ने रामेछाप मन्थली नगरपालिका७ घर भएकी ३५ वर्षीया गोमा मगरको मृत्यु भएको हो। ठक्करबाट गम्भीर घाइते भएकी उनको पाटन स्वास्थ्य विज्ञान प्रतिष्ठानमा उपचारको क्रममा मृत्यु भएको हो। उक्त माइक्रोले रोकी राखेको बा७ च ५९८७ नम्बरको बोलेरो गाडी र पैदलयात्रीलाई समेतलाई ठक्कर दिई दुर्घटना भएको थियो। माइक्रो चालकलाई प्रहरीले नियन्त्रणमा लिएको छ।
देशमा पाँच वर्ष टिक्ने प्रधानमन्त्रीको खाँचो छ : महामन्त्री शर्मा,"काठमाडौं : नेपाली कांग्रेसका महामन्त्री विश्वप्रकाश शर्माले देशमा पाँच वर्ष टिक्ने प्रधानमन्त्रीको खाँचो रहेको बताएका छन्। काठमाडौंमा आयोजित एक कार्यक्रममा शर्माले संसदमा विकल्प रहुन्जेल पाँच वर्ष कसैले भंग गर्न नसक्ने भन्दै अब पाँच वर्ष स्थिर रहने प्रधानमन्त्रीको खाँचो रहेको बताए। संविधान संशोधन गर्दा उपराष्ट्रपतिलाई राष्ट्रिय सभाको अध्यक्ष बनाउनु ठूलो कुरा नभएको भन्दै शर्माले कोही प्रधानमन्त्रीले पाँच वर्ष निरन्तर शासन चलाउने व्यवस्थाको खोजी गर्नुपर्ने बताए। सरकारमा जाने अधिकार पहिलो दललाई मात्रै रहने व्यवस्था बनाउनुपर्ने उनको भनाइ छ। 'कांग्रेसजस्तो अलोकतान्त्रिक दल कुनै छैन' भनेर प्रधानमन्त्री केपी शर्मा ओलीको अभिव्यक्तिप्रति महामन्त्री शर्माले पार्टीभित्र फरक मत राख्ने नेताहरू कांग्रेसभित्रै रहेको उल्लेख गरे। तर, एमालेभित्र प्रश्न उठाउने व्यक्तिलाई भने कारबाही गरिएको उनले बताए। उनले कांग्रेस पार्टीमा नेतृत्व लिन खोज्नेको अभाव देखिएको बताए। सभापति शेरबहादुर देउवाले धेरै काम गरिरहेको अवस्थामा अब त्याग गर्न बाँकी रहेको र त्यही सुझाव आफूले दिएको उनको भनाइ छ। शर्माले सरकारको आगामी नीति तथा कार्यक्रममा तीन सिफ्टमा काम गर्ने गरि योजना बनाउनुपर्ने सुझाव दिए। उनले मेलमिलापको नीति अनुसार नै माओवादीलाई कांग्रेसले शान्तिपूर्ण राजनीतिमा ल्याएको जिकिर गरे।"
फास्ट ट्रयाक निर्माणमा वैकल्पिक व्यवस्थामार्फत विद्युत् उपलब्ध गराइने,"काठमाडौं : नेपाल विद्युत प्राधिकरणले काठमाडौंतराईमधेश द्रुतमार्ग (फास्ट ट्रयाक)अन्तर्गत मकवानपुरको भीमफेदी गाउँपालिका८ माण्डु माल्टाबेंसी र इन्द्रसरोवर गाउँपालिका३ सिस्नेरी कोगटे क्षेत्रमा पर्ने सडक निर्माणका लागि आवश्यक विद्युत् वैकल्पिक व्यवस्थामार्फत आपूर्ति दिने भएको छ। विद्युत् अभावमा फास्ट ट्रयाकको निर्माण प्रभावित हुन नदिन प्राधिकरणले वैकल्पिक व्यवस्था गरी विद्युत् आपूर्तिका लागि काम अघि बढाइसकेको छ। उक्त क्षेत्रका बासिन्दाको विद्युत् आपूर्तिमा भने कुनै समस्या छैन। फास्ट ट्रयाकको माण्डु माल्टाबेंसी र सिस्नेरी कोगटे क्षेत्रमा पुल, ग्यालरी सुरुङ, सुरुङ लगायतका संरचना निर्माणका लागि आवश्यक विद्युत् अभावमा निर्माण प्रभावित हुन नदिन प्राधिकरणले वैकल्पिक व्यवस्था गरी आपूर्ति दिन लागेको हो। फास्ट ट्रयाकलाई उक्त क्षेत्रमा करिब १२ मेगावाट विद्युत् आवश्यक पर्नेछ। त्यस क्षेत्रमा चार प्याकेजमा निर्माण भइरहेको छ। विद्युत् आपूर्तिको वैकल्पिक व्यवस्थाअन्तर्गत कुलेखानी पहिलो जलविद्युत केन्द्र ढोर्सिंगबाट माण्डुसम्मको पहिले चालू रहेको ६६ केभी लाइनलाई ११ केभीमा सञ्चालनमा ल्याइने छ। काठमाडौंमा जगेडामा रहेको २२५ एमभिएको पावर ट्रान्सफर्मरलाई ढोर्सिंग सबस्टेसनमा लगेर त्यहाँ जडान गरी सोहीमार्फत फास्ट ट्रयाकका लागि आवश्यक विद्युत् आपूर्ति दिइनेछ। ढोर्सिंग सबस्टेसनमा स्थानीय रूपमा विद्युत् आपूर्तिका लागि हाल ५ एमभिए क्षमताको पावर ट्रान्सफर्मर पूर्ण भारमा चालू रहेकाले थप विद्युत् प्रवाह गर्न नसकिने हुँदा अर्को ठूलो क्षमताको ट्रान्सफर्मर थप्न लागिएको हो। गत असोज ११ र १२ गतेको अविरल वर्षाका कारण आएको बाढीपहिरोले माण्डु हाइड्रोपावरले सञ्चालन गरेको २२ मेगावाटको बागमतीखोला साना जलविद्युतको विद्युतगृह लगायतका संरचनामा ठूलो क्षति पुर्याई विद्युत् उत्पादन बन्द हुँदा त्यसपछि फास्ट ट्रयाकअन्तर्गत उक्त खण्डमा विद्युत आपूर्ति हुन सकिरहेको छैन। बागमती नदीमा आएको बाढीले आयोजनाबाट उत्पादित विद्युत प्रवाह गर्ने स्वीचयार्ड र त्यहाँ प्राधिकरणले राखेको पावर ट्रान्सफर्मर लगायतका उपकरणसमेत बगाइदिएको थियो। आयोजनाबाट उत्पादित विद्युत् ६६ केभी प्रसारण लाइनमार्फत ढोर्सिंग र ३३ केभी लाइनमार्फत ललितपुरको माल्टा सबस्टेसनतर्फ प्रवाह गरिएको थियो। माल्टा सबस्टेसनबाट ११ केभी लाइनमार्फत फास्ट ट्रयाकलाई आपूर्ति दिइएको थियो। माल्टा सबस्टेसनमा ललितपुरमै सञ्चालनमा रहेको अर्को २ मेगावाटको खानीखोला जलविद्युत आयोजना पनि जोडिएको थियो। तर, बाढीपहिरोले खानीखोलामा पनि क्षति पुगेपछि माल्टा सबस्टेसन विद्युत् स्रोतबिहीन बनेको थियो। जसका कारण फास्ट ट्रयाकको विद्युत् आपूर्ति बन्द भएको थियो। अहिले दुवै आयोजनाहरूको पुनर्निर्माण चलिरहेको छ। विद्युत आपूर्ति नहुँदा फास्ट ट्रयाक निर्माणमा समस्या भएको नेपाली सेनाले जानकारी गराएपछि प्राधिकरणका कार्यकारी निर्देशक कुलमान घिसिङ, वितरण तथा ग्राहक सेवा निर्देशनालयका उपकार्यकारी निर्देशक मनोज सिलवाललगायत सम्मिलित उच्चस्तरीय टोलीले सोमबार माण्डु माल्टाबेंसी क्षेत्रको स्थलगत निरीक्षण गरेको थियो। टोलीले पुनर्निर्माण भइरहेको बागमतीखोला साना जलविद्युत आयोजना र ढोर्सिंग सबस्टेसनको भ्रमण गरी तत्काल विद्युत् आपूर्ति गर्न सकिने विभिन्न विकल्पकहरूमा सम्बन्धित पदाधिकारीहरूसँग छलफल गरेको थियो। आयोजनाको पुनर्निर्माण आगामी चैत्रभित्र सक्ने गरी काम भइरहेको छ। उक्त आयोजना सञ्चालन आएपछि पुरानै व्यवस्थाअनुसार विद्युत् आपूर्ति दिइनेछ। कार्यकारी निर्देशक घिसिङले आयोजना सञ्चालनमा नआएसम्मका लागि ढोर्सिंग सबस्टेसनमा पावर ट्रान्सफर्मर थप्ने र ढोर्सिंगमाण्डु लाइनलाई ११ केभीमा चार्ज गरी फास्ट ट्रयाकलाई विद्युत् आपूर्ति दिनु तत्कालका लागि उपयुक्त विकल्प भएको बताए। हाम्रो कारणले राष्ट्रिय गौरबको आयोजनाको काम प्रभावित हुनु हुँदैन, अहिले यहाँ आपूर्ति दिन विद्युत् स्रोतको अभाव हो, बाढीले क्षति पुर्याएका जलविद्युत आयोजनाहरूबाट विद्युत् उत्पादन सुरु नभएसम्मका लागि वैकल्पिक व्यवस्थामार्फत आपूर्ति दिनुपर्छ, यसका लागि तत्काल काम सुरु गरौं, घिसिङले उल्लेख गरे। उपकार्यकारी निर्देशक सिलवालले लाइन पुनर्स्थापनाका लागि स्थानीय रूपमा गर्नुपर्ने आवश्यक काम तत्काल अगाडि बढाउन पालुङ र हेटौंडा वितरण केन्द्र प्रमुखहरूलाई निर्देशन दिए।"
गुणस्तरहीन काम गर्ने गाउँपालिकाका तत्कालीन अध्यक्षसहित १२ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले स्याङ्जाको अर्जुनचौपारी गाउँपालिकाका तत्कालीन अध्यक्ष दीर्घनारायण अर्यालसहित १२ जनाविरुद्ध भ्रष्टाचार मुद्दा दायर गरेको छ। अर्जुनचौपारी गाउँपालिकाको वडा नम्बर १ को बजार क्षेत्रको ढलान बाटो निर्माणका क्रममा गुणस्तरहीन काम गरेको आरोपमा गाउँपालिकाका तत्कालीन अध्यक्ष दीर्घ नारायण अर्याल,तत्कालीन प्रमुख प्रशासकीय अधिकृत पुरण गुरूङ,तत्कालीन इन्जिनियर नविन थापालगायत १२ जनाविरुद्ध भ्रष्टाचार मुद्दा दायर भएको हो। आयोगका सहायक प्रवक्ता देवीप्रसाद थपलियाले गाउँपालिकाका तत्कालीन अध्यक्ष अर्याल,तत्कालीन प्रमुख प्रशासकीय अधिकृत गुरूङ, सब इन्जिनियर पौडेल,गाउँ कार्यपालिकाको कार्यालयका प्रमुख प्रशासकीय अधिकृत गुरुङ,तत्कालीन इन्जिनियर थापा विरुद्ध आज विशेष अदालत काठमाडौंमा भ्रष्टाचार मुद्दा दायर गरिएको जानकारी दिए। यसैगरी सदरमुकाम व्यवस्थापन उपभोक्ता समितिका अध्यक्ष बालकृष्ण पौडेल,सचिव कृष्ण प्रसाद काफ्ले र कोषाध्यक्ष हिमकुमारी केसी र तल्लो बजार नाली तथा ढलान सडक निर्माण उपभोक्ता समितिका अध्यक्ष मंगलदेवी थापा मगर, सचिव विष्णु कुमारी विक र कोषाध्यक्ष एक नारायण देवकोटाविरुद्ध समेत भ्रष्टाचार मुद्दा दायर भएको हो। गाउँपालिका वडा नम्बर १ को आर्थिक वर्ष २०७५०७६ र आर्थिक वर्ष २०७६०७७ मा स्थानीय बजार क्षेत्रको ढलान बाटोमा लाखौं मूल्य बराबरको गुणस्तरहीन काम गरेको उनीहरूमाथि आरोप छ। आर्थिक वर्ष २०७५०७६ मा उक्त गाउँपालिकाबाट कार्यान्वयन भएको गाउँपालिका सदरमुकाम व्यवस्थापन योजनाको     (::)    आइटमको सबै ठाउँको ढलान भत्कीइ २७ लाख ५ हजार ११ मूल्य बराबरको गुणस्तरहीन काम भएको अख्तियारको ठहर छ। यसैगरी आर्थिक वर्ष २०७६०७७ मा गाउँपालिकाबाट कार्यान्वयन भएको तत्लो बजार नाला तथा ढकान निर्माण योजनाको     १:२:४ आइटमको सबै ठाउँको ढकाल भत्किइ ८ लाख ३४ हजार ३२० रुपैयाँ बराबरको गुणस्तरहीन काम गरेको देखिन आएको अख्तियारको आरोप पत्रमा उल्लेख छ। अख्तियारका अनुसार गाउँपालिकाका तत्कालीन अध्यक्ष अर्यालसँग ३५ लाख ३९ हजार ३३१,तत्कालीन प्रमुख प्रशासकीय अधिकृत गुरूङसँग २७ लाख ५ हजार ११ ,तत्कालीन इन्जिनियर थापासँग ३५ लाख ३९ हजार ३३१ र सदरमुकाम व्यवस्थापन उपभोक्ता समितिका अध्यक्ष पौडेल,सचिव काफ्ले र कोषाध्यक्ष केसीविरुद्ध २७ करोड ५ हजार ११ रुपैयाँ बिगो माग गरिएको छ। अर्जुनचौपारी गाउँपालिकासँग २७ लाख ५ हजार ११ रुपैयाँ बिगो माग गरिएको छ। अन्य प्रतिवादी प्रति व्यक्तिसँग ८ लाख ३४ हजार ३२० रुपैयाँ बिगो र जरिवाना माग गरिएको अख्तियारले जनाएको छ।"
"३३ अंकले घट्यो सेयर बजार, नेप्से परिसूचक २५ सय विन्दुमा झर्यो","काठमाडौं : सेयर बजारमा ३३ अंकको गिरावट आएको छ। नेप्से परिसूचक ३३०८ अंकले घटेर २५७६५० विन्दुमा झरेको छ। सेन्सेटिभ इण्डेक्स ०९५ प्रतिशतले घटेर ४४४७१ विन्दुमा अडिएको छ। ३०८ स्क्रिप्सको १ करोड ३१ लाख ७४ हजार ३७९ कित्ता सेयर ५ अर्ब ६७ करोड ४६ लाख ८६ हजार ९१ रुपैयाँमा खरिदबिक्री भए। अघिल्लो दिन सोमबार सार्वजनिक परेकाले कारोबार भएन। दोहोरो अंकले घटेको बजारमा कुनै पनि कम्पनीको सेयर सकारात्मक सर्किट लेभलमा कारोबार भएन। आज चार कम्पनीको सेयर १० प्रतिशतले घट्यो। सुपर माइक्रोफाइनान्स वित्तीय संस्था,जानकी फाइनान्स,पोखरा फाइनान्स र नारायणी डेभलमेन्ट बैंकको सेयर १० प्रतिशतले घटेको हो। ३५ करोड माथिको सेयर कारोबार गरी प्रभु बैंक शीर्षस्थानमा रह्यो। नेपाल फाइनान्सले १७ करोडको कारोबार गर्दा जानकी फाइनान्सको १४ करोड,एनएलजी इन्स्योरेन्सको १२ करोड र एनआरएन इन्फ्रास्टक्चर एण्ड डेलपमेन्टको ११ करोड मूल्य बराबरको सेयर कारोबार भयो। कारोबारमा आएकामध्ये २८ स्टक्सको मूल्य बढ्दा २१३ वटाको घट्यो। ३ स्टक्सको मूल्य भने स्थिर रह्यो। अदर्श समूहको उपसूचकबाहेक अन्यको नकारात्मक देखिएका छन्।"
"सुनको मूल्य घट्यो, तोलाको कति पुग्यो?",काठमाडौं : आज नेपाली बजारमा सुन तथा चाँदीको मूल्य घटेको छ । सोमबारको तुलनामा आज सुनको मूल्यमा प्रतितोला १ हजार घटेको छ भने चाँदी प्रतितोला ३० रुपैयाँले घटेको छ। आज सुन प्रतितोला एक लाख ४९ हजार छ सयमा कारोबार भइरहेको छ। त्यस्तै चाँदी प्रतितोला एक हजार सात सय ६५ मा कारोबार भइरहेको छ । सोमबार चाँदी एक हजार सात सय ९५ मा कारोबार भएको थियो ।
लागूऔषध खैरो हेरोइनसहित एक जना पक्राउ,कैलाली : धनगढी उपमहानगरपालिका७ मनेहराबाट अवैध लागूऔषध खैरो हेरोइनसहित एक जना पक्राउ परेका छन्। धनगढी उपमहानगरपालिका२ सन्तोषी २५ वर्षीय नितेश ओलीलाई सोमबार बेलुका प्रहरीले पक्राउ गरेको हो। जिल्ला प्रहरी कार्यालय कैलालीबाट खटिएको प्रहरीले उनलाई खैरो हेरोइन जस्तो देखिने पदार्थ ५० मिलिग्राम सहित पक्राउ गरेको हो । प्रहरीले घटनाको आवश्यक अनुसन्धान गरिरहेको जनाएको छ।
साढे ५ हजार बढी रोपनीको गाँजा नष्ट,"काठमाडौं : प्रहरीले चालु आर्थिक वर्षको मंसिर मसान्तसम्ममा मुलुकका विभिन्न क्षेत्रमा लगाइएको पाँच हजार आठ सय १५ रोपनी क्षेत्रफलको गाँजाखेती नष्ट गरेको छ। नेपाल प्रहरीका केन्द्रीय प्रवक्ता एवं प्रहरी वरिष्ठ उपरीक्षक विश्व अधिकारीका अनुसार सबैभन्दा बढी बागमती प्रदेशमा दुई हजार नौ सय ३७ रोपनी क्षेत्रफलमा गाँजाखेती नष्ट गरिएको छ। कोशी प्रदेशमा एक हजार आठ सय १४, काठमाडौं उपत्यकामा एक सय २०, गण्डकी प्रदेशमा तीन सय ४५, लुम्बिनी प्रदेशमा एक सय ६९ रोपनी क्षेत्रफलमा गाँजाखेती नष्ट गरिएको हो। मधेश प्रदेशमा दुई सय ५३, कर्णाली प्रदेशमा पाँच रोपनी र सुदूरपश्चिम प्रदेशमा एक सय ७२ रोपनीमा लगाइएको गाँजाखेती नष्ट गरिएको प्रवक्ता अधिकारीले बताए।"
"निर्वाचनमा सहभागी हुने विप्लव नेतृत्व नेकपाको निर्णय, क्रान्तिकारी ध्रुवीकरणलाई तीव्रता दिइने","काठमाडौं : विप्लव नेतृत्वको नेपाल कम्युनिस्ट पार्टीले क्रान्तिकारी ध्रुवीकरणलाई तीव्रता दिने निर्णय गरेको छ। नवौं केन्द्रीय समितिको छैठौं पूर्ण बैठकका निर्णय सार्वजनिक गर्न मंगलबार काठमाडौंमा पत्रकार सम्मेलन गर्दै नेकपाले क्रान्तिकारी पार्टीहरूसँग एकताको उद्देश्य राख्दै तत्काल निकट पार्टीहरूसँग मोर्चामा सहकार्य गर्दै क्रान्तिकारी ध्रुवीकरणलाई तीव्रता दिने निर्णय गरेको जनाएको हो। एकतालाई प्राथमिकतामा राख्दै त्यसको सुरुवात मोर्चाबाट सुरु गरिने नेकपाले जनाएको छ। त्यस्तै नेकपाले आगामी २०८४ को निर्वाचनमा भाग लिने निर्णय गर्दै त्यसका लागि पार्टी दर्ता गरेर उपयुक्त चुनाव चिन्ह लिने निर्णय गरेको छ। आगामी चुनावलाई नेपाली विशेषताको समाजवादका पक्षमा प्रयोग गरिने नेकपाका महासचिव नेत्र विक्रम चन्द विप्लवले जानकारी दिए। बैठकले एकीकृत जनक्रान्तिका १० वर्षभित्र गरिएका अध्ययन, अनुसन्धान, प्रयोग र विकासलाई विचार संश्लेषणमा उठाउने निर्णय गरेको छ भने देशमा व्याप्त भ्रष्टाचार, सुकुम्बासी, मिटरव्याज, ऋण आतंक लगायतका मुद्दामा फाल्गुन २१ देखि झापाकञ्चनपुर जनमार्च सञ्चालन गर्ने निर्णय लिइएको महासचिव विप्लवले बताए। अहिलेको व्यवस्थाले जनता र देशलाई उचित ढंगले अघि बढाउन नसकेकाले नयाँ ढंगले अघिको व्यवस्थालाई नेकपाले जोड दिएको उनको भनाइ छ। त्यस्तै बैठकले देशको स्वाधीनताविरुद्ध भइरहेका हस्तक्षेपविरुद्ध भण्डाफोर अभियान चलाउने, नयाँ आर्थिक मार्गको बिचारलाई दृढताका साथ कार्यान्वयन गर्ने, कोशी प्रदेश नामाकरण गरेको प्रदेशलाई किरातलिम्बुवान प्रदेश नामकरण गर्ने र त्यसलाई मान्यता दिलाउन राजनीतिक शक्तिहरूसँग छलफल अघि बढाउने लगायतका निर्णयहरू भएको नेकपाले जनाएको छ।"
भन्सारको झन्झटिलो प्रक्रियालाई खारेज गर्न सांसदहरूको सुझाव,"काठमाडौं : सांसदहरूले भन्सार क्षेत्रमा देखिएका समस्या र गुनासालाई निराकरण गर्नेगरी भन्सारसम्बन्धी कानुन निर्माण गर्नुपर्नेमा जोड दिएका छन्। सिहदरबारमा मंगलबार बसेको प्रतिनिधिसभाअन्तर्गतको अर्थ समितिको बैठकमा भन्सारसम्बन्धी कानुनलाई संसोधन र एकीकरण गर्न बनेको विधेयक, २०८० माथि सैद्धान्तिक छलफलका क्रममा उनीहरूले भन्सारका विषयमा पटकपटक गुनासाहरू आउने गरेकाले त्यसलाई दीर्घकालीनरूपमा नै निराकरण गर्ने गरी कानुन बनाउनुपर्नेमा जोड दिए। सांसद ज्ञानेन्द्रबहादुर कार्कीले स्वदेशी उद्योगहरूलाई संरक्षण र प्रवर्द्धन गर्दै भन्सार क्षेत्रमा देखिएका समस्या सम्बोधन हुने गरी कानुन बनाउनुपर्ने बताए। सीमा क्षेत्रमा जनताले सिमाना रक्षा गरेर बसेपनि विभिन्न बहानामा भन्सार क्षेत्रमा नागरिकलाई दुःख दिने काम भएकाले त्यसलाई अन्त्य गर्न अर्थ मन्त्रालयको ध्यानाकर्षण गराए। त्यस्तै सांसद स्वर्णिम वाग्लेले बस्तुको भन्सार दल वैज्ञानिक र पारदर्शी ढंगले तोक्ने गरी कानुन निर्माण गर्नुपर्ने सुझाव दिए। भन्सारको झन्झटिलो प्रक्रियाहरूलाई खारेज गर्नुपर्ने उनको भनाइ छ। विधेयकमा बस्तुको प्रकृतिअनुसार भन्सार महसुल दर तोक्ने, विदेशी मुलुकहरूसँग गरिएको सन्धि सम्झौता बमोजिम कूटनीतिक सुविधा वा महसुल छुट दिने लगायतका व्यवस्था गरिएको छ।"
भरूवा बन्दुकसहित दुई जना पक्राउ,"सर्लाही : हरिवन नगरपालिका६ चारली चोकबाट एकनाले भरूवा बन्दुकसहित २ जनालाई प्रहरीले पक्राउ गरेको छ। सोमबार राति एउटा एकनाले भरूवा बन्दुक, बारूद र छर्रा बेरिङसहित हरिवन नगरपालिका११ भेषराज टोल बस्ने ३४ वर्षीय जितेन्द्र कुमार घिसिङ र बागमती नगरपालिका२ बस्ने ३५ वर्षीय रत्नलाल जिम्बा पक्राउ परेका हुन्। अस्थायी प्रहरी पोष्ट घर्कौलीबाट खटिएको प्रहरीले घर्कौलीबाट ढुङग्रेखोलातर्फ जाँदै गरेको बा२३ प ८८९ नम्बरको मोटरसाइकललाई जाँच गर्ने क्रममा मोटरसाइकलमा सवार उनीहरूलाई उक्त हातहतियार सहित पक्राउ गरेको प्रहरीको भनाई छ। प्रहरीले आवश्यक अनुसन्धान गरिरहेको जनाएको छ।"
हवाइ यात्रा गर्नेको संख्यामा वृद्धि,"काठमाडौं : संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेले नागरिक उड्डयनसम्बन्धी ऐन बनाउन खोज्दा कोही पनि संशकित हुन नपर्ने बताएका छन्। नेपाल नागरिक उड्डयन प्राधिकरणको २६औं वार्षिकोत्सवको अवसरमा मंगलबार काठमाडौंमा आयोजित कार्यक्रममा मन्त्री पाण्डे नागरिक उड्डयन क्षेत्रलाई व्यवस्थितका साथै नेपालको हवाई क्षेत्रलाई विश्वसनीय बनाउन आवश्यक ऐनकानुन बनाउन लागेको भन्दै कोही पनि संशकित हुनु नपर्ने बताए। ऐनअनुसार बनेका निकायहरूलाई आत्मनिर्भर भएर त्यस क्षेत्रमा सबल बनाउनका लागि मन्त्रालय प्रतिबद्ध रहेको उनको भनाइ छ। मन्त्री पाण्डेले विमानस्थलका विषयमा आएका सुझाव, गुनासो लगायत सम्बोधन गर्ने काम प्राधिकरणको रहेको भन्दै सबै अभिभारा पूरा गर्नका लागि सक्षम हुनुपर्ने बताए। विकट स्थानमा नियमित उडानका लागि निगमको विमान प्रयाप्त नरहेकाले त्यस विषयमा पनि मन्त्रालयले आवश्यक योजना बनाइरहेको उनको भनाइ छ। उनले अन्तर्राष्ट्रिय वायुसेवा कम्पनीहरूसँगको सहकार्य, नियमन र नेपालको कानुनअनुसार चल्ने वातावरण बनाउने कोसिस भइरहेको बताए। त्यस्तै प्राधिकरणका महानिर्देशक इन्जिनियर प्रदीप अधिकारीले हवाई उडानको अधिकार प्राधिकरणलाई मात्रै रहेकाले स्थानीय तह, राष्ट्रिय निकुञ्जले उडान र अवतरणमा समस्या सिर्जना गर्न खोजेको गुनासो गरे। उनले प्राधिकरणले केहि राम्रो गर्न खोजेको भन्दै राम्रो कामको सबैले साथ दिनुपर्ने बताए। अधिकारीले काठमाडौंको त्रिभुवन विमानस्थलको क्षमता बढाउनका लागि विस्तारको काम भइरहेको जानकारी दिए त्यस्तै वार्षिक प्रगति विवरण प्रस्तुत गर्दै उनले सन् २०२४ को नोभेम्बरसम्म देशका विभिन्न विमानस्थलमार्फत ४४ लाख ४९ हजारभन्दा बढीले अन्तर्राष्ट्रिय यात्रा गरेको बताए। त्यस्तै आन्तरिक उडानतर्फ सन् २०२४ को नोभेम्बरसम्म ८७ लाख ६० हजारले यात्रा गरेका छन्। गत वर्षको तुलनामा यस वर्ष हवाइ यात्रा गर्नेको संख्यामा वृद्धि भएको प्राधिकरणले जनाएको छ।"
परीक्षा केन्द्र हटाएको विरोधमा विद्यार्थी आन्दोलित,"मलंगवा : मलंगवामा रहेको सर्लाही क्याम्पसबाट परीक्षा केन्द्र हटाएको विरोधमा विद्यार्थी आन्दोलित बनेका छन्। स्नातक तह पहिलो वर्षको परीक्षा केन्द्र सर्लाही क्याम्पसबाट हटाएको भन्दै आन्दोलित बनेका विद्यार्थीले क्याम्पस अगाडि मलंगवा नवलपुर सडकखण्ड अवरुद्ध पारेका छन्। परीक्षाको मुखमा आएर परीक्षा नियन्त्रण कार्यालयले केन्द्र हटाएको भन्दै विरोध गरेको उनीहरुले जनएका छ्। विद्यार्थीले सडकमा टायर बालेर प्रदर्शन गर्दा यातायातका साधन चल्न सकेको छैन। यसअघि बरहथवा, सुकेपोखरी र लालबन्दीको परीक्षा केन्द्र सर्लाही क्याम्पसमा तोकिएको थियो। परीक्षा नियन्त्रण कार्यालयले विद्यार्थीलाई दुख दिने मनसायका साथ परीक्षा केन्द्र अन्य जिल्लामा सारेको स्वतन्त्र विद्यार्थी युनियनका सभापति धमेन्द्र यादवले आरोप लगाएका छन्। उनले भने, 'जिल्ला सदरमुकाममा परीक्षा केन्द्र नराखी अन्य जिल्लामा परीक्षा केन्द्र लगिएको छ। सदरमुकाममा हुँदा विद्यार्थीलाई आवत जावत गर्न सजिलो थियो।' आन्दोलनमा उत्रेका विद्यार्थीहरूले आज बिहान नियन्त्रण कार्यालयको विरोधमा नाराबाजी गरेका थिए। अहिले उनीहरू सडकमा काठको मुढा राखेर टायर बालेर आन्दोलनमा उत्रेका छन्।"
बाल विवाह मुक्त अभियान सुरू,"काठमाडौं : नेपालमा बाल विवाह मुक्त नेपाल राष्ट्रिय अभियान सुरु गरिएको छ। बाल विवाह एक सामाजिक समस्या र कानुनी अपराध भएकाले यसविरुद्ध अभियान सञ्चालन गरी नेपाललाई बाल विवाह मुक्त बनाउने सङ्कल्पका साथ राष्ट्रिय बाल कल्याण परिषद्को अगुवाइमा उक्त अभियान सुरु भएको हो। 'बालबालिकामा लगानी सुनिश्चित भविष्यको थालनी' भन्ने नाराका साथ सुरु अभियान सञ्चालनका लागि मंगलबार ललितपुरमा अन्तरक्रिया कार्यक्रम आयोजना गरिएको थियो। कार्यक्रममा महिला, बालबालिका तथा जेष्ठ नागरिकमन्त्री नवलकिशोर साह सुडीले काजगमा कानुन बनाएर मात्रै बालविवाहको समस्या समाधान नहुने भन्दै यसका लागि जनेचतना आवश्यक रहेको बताए। उनले तीनै तहका सरकारबीच समन्वय नभएसम्म कुनै पनि कानुनलाई व्यवहारिक रूपमा कार्यान्वयन गर्न कठिन रहेको धारणा राखे। बाल विवाह मुक्त नेपाल बनाउनका लागि विभिन्न समस्याको निराकरण गर्दै अघि बढ्नुपर्ने भएकाले सबैको एक्यवद्धता आवश्यक रहेका उनले बताए। मुलुकी अपराध संहिता, २०७४ मा बाल विवाहलाई दण्डनीय मानेको छ।"
तेस्रो लिङ्गीको भेष धारण गरेर लागूऔषधको तस्करी गर्ने युवक वीरगन्जमा पक्राउ,"वीरगन्ज : तेस्रो लिङ्गीको भेष धारण गरेर लागू औषधको तस्करी गर्ने एक युवक वीरगन्जबाट पक्राउ परेका छन्। पर्साको बहुदरमाई नगरपालिका ३ का ३६ वर्षीय मिश्री राम पक्राउ परेका हुन्। भारतको रक्सौलबाट हरि खुर्सानीको बोरामा लागूऔषध लुकाएर टाउकोमा बोकेर वीरगन्ज आउँदै गरेका रामलाई सशस्त्र प्रहरीले वीरगन्ज भन्सारको गेट अगाडि रोकेर चेकजाँच गरेको थियो। तेस्रो लिंगीको भेष धारण गरेका रामले टाउकोमा बोकेको खुर्सानीको बोरा खोलेर हेर्दा त्यसभित्र लागू औषध डाइजेपाम ४९० एम्पुल, बुप्रेनोर्फाइन ४९९ एम्पुल, नोर्फिन २९७ एम्पुल र प्रोमेथाजाइन ४९७ एम्पुल बरामद भएको सशस्त्र प्रहरी बल नेपाल नम्बर १३ गण हेडक्वार्टर पर्साका सूचना अधिकारी सशस्त्र प्रहरी नायब उपरीक्षक नरेन्द्रसिंह धामीले जानकारी दिए। लागूऔषधसहित नियन्त्रणमा लिइएका उनलाई आवश्यक कारबाहीका लागि प्रहरी चौकी ईनर्वामा बुझाइएको उनले बताए।"
मोटरसाइकल दुर्घटना हुँदा एक जनाको मृत्यु,काठमाडौं : मोटरसाइकल दुर्घटना हुँदा एक जनाको मृत्यु भएको छ। काठमाडौंको तार्केश्वर नगरपालिका२ काभ्रेस्थलीस्थित सडकमा बा ९६ प ६५४९ नम्बरको मोटरसाइकल अनियन्त्रित भई दुर्घटना हुँदा मोटरसाइकलमा सवार सखुंवासभाको चैनपुर नगरपालिका९ घर भई काठमाडौं बौद्ध बस्ने ३३ वर्षीय कमल राईको मृत्यु भएको हो। दुर्घटनामा गम्भीर घाइते भएका उनको ग्रीन सिटी अस्पतालमा उपचारका क्रममा मृत्यु भएको हो। साथै दुर्घटनामा घाइते भएका मोटरसाइकल चालकको सोही अस्पतालमा उपचार भइरहेको छ।
गैंडाको आक्रमणमा परी दुई जना घाइते,चितवन : चितवनमा गैंडाको आक्रमणमा परी दुई जना घाइते भएका छन्। जिल्ला प्रहरी कार्यालयका अनुसार गैंडाको आक्रमणबाट खैरहनी नगरपालिका१ कासिगाउँका सीता नेपाल र जानुका महत घाइते भएका हुन्। उनीहरु दुई जनाकै भरतपुर अस्पतालमा उपचार भइरहेको छ। मंगलबार बिहान घरमा आगो तापिरहेको समयमा गैंडाले आक्रमण गरेको प्रहरीको भनाई छ।
कार्यपालिका बैठकको माग गर्दै भेरी नगरपालिकामा तालाबन्दी,"जाजरकोट : भूकम्प पीडितहरूको अस्थायी आवासको दोस्रो किस्ता तत्काल भुक्तानी गर्न माग गर्दै भेरी नगरपालिकाको प्रशासनिक भवनमा तालाबन्दी गरिएको छ । नेपाली कांग्रेस र माओवादी केन्द्रका प्रतिनिधिहरूले भेरी नगरपालिकाको प्रशासनिक भवनमा तालाबन्दी गरेका हुन्। मंगलबार प्रशासनिक भवनमा तालाबन्दीपछि नेपाली कांग्रेसतर्फबाट भेरी नगरपालिका१० का वडाअध्यक्ष दलबहादुर राना र नेकपा माओवादी केन्द्रका वडा नम्बर ८ का वडाअध्यक्ष वीरबहादुर चन्दले हस्ताक्षर गरी संयुक्त प्रेस वक्तव्य समेत जारी गरेका छन्। भूकम्पपछि निमार्ण गरिएका अस्थायी आवासको दोस्रो किस्ता अविलम्ब भुक्तानी गर्नुपर्ने,भेरी नगरपालिकाअन्तर्गतका स्वास्थ्य संस्थामा तत्काल औषधिको व्यवस्थापन गर्नुपर्ने,शिक्षक दरबन्दी मिलान प्रतिवेदन तत्काल कार्यान्वयन गर्नुपर्ने जारी गरिएको संयुक्त प्रेस वक्तव्यमा उल्लेख गरिएको छ । सहरी शासकीय तथा पूर्वाधार आयोजनाअन्तर्गत बिनियोजित भएका योजनाहरूको समीक्षा तथा नगरसभाको निर्णय कार्यन्वयन गर्नुपर्ने,भेरी नगरपालिका अन्तरगत रहेका कर्माचारीहरुले मिसन ८४ को निर्वाचनलाई लक्षित गरि सामाजिक संजालमा लेखिएका क्रियाकलापका विषयमा तत्काल कानुनी कार्वाही गर्नुपर्ने,भेरी नगरपालिकाको दरबन्दी तेरिजी (इल्ः) अनुसारको कर्मचारी तत्काल व्यवस्थापन गर्नुपर्ने वक्तव्यमा उल्लेख गरिएको छ । भेरी नगरपालिकाको कार्यापालिका बैठक विगत साढे १ महिनादेखि बस्न सकेको छैन। बहुमत कार्यपालिका सदस्यहरूले मौखिक तथा लिखित रुपमा बैठक बस्न पटकपटक माग गरेपनि सुनुवाइ नभएपछि नगरपालिकाको प्रशासकीय भवनमा तालाबन्दी गरिएको हो।"
रवि लामिछानेको थुनछेक बहस सुरू,"पोखरा : पोखराको सूर्यदर्शन सहकारी ठगीका आरोपित राष्ट्रिय स्वतन्त्र पार्टी (रास्वपा) का सभापति रवि लामिछानेसहित सातजना प्रतिवादीविरुद्ध थुनछेक बहस सुरु भएको छ। कास्की जिल्ला अदालतका स्रेस्तेदार राजन खनालले सहकारी ठगी प्रकरणका आरोपित लामिछानेसहित अन्य प्रतिवादीको थुनछेक बहस सुरू भएको जानकारी दिए। उनले अन्नपूर्णसँग भने, 'सूर्यदर्शन सहकारी ठगीका आरोपित लामिछानेसहित अन्य प्रतिवादीको थुनछेक बहस सुरू भएको छ। सबै प्रतिवादीको थुनछेक बहस सकिएपछि आदेश आउनेछ।' थुनछेक बहसपछि लामिछानेलगायत सहकारी ठगीका आरोपितलाई धरौटी वा साधारण तारेखमा छाड्ने वा पुर्पक्षका लागि पठाउने आदेश आउनेछ। आज प्रतिवादी आरती गुरूङको बयान सकिएसँगै थुनछेक बहस सुरु भएको हो। यसअघि लामिछानेसहित पूर्वडीआईजी छविलाल जोशी,लिला पछाई,रामबहादुर खनाल,मीना गुरूङ र कृष्णबहादुर गुरुङसँग बयान लिइसकेको थियो। न्यायाधीश नीतिज राईको इजलासमा उनीहरूको बयान सकिएको हो। अब लामिछानेका कानुन व्यवसायी,जाहेरवालाका कानुन व्यवसायी र सरकारी वकिलले बहस गर्नेछन्। बहस सकिएपछि मात्रै मात्रै उनीहरूलाई थुनामा पठाउने, धरौटीमा छाड्ने अथवा सामान्य तारेखमा छोड्ने भन्ने आदेश जारी हुनेछ। लामिछानेमाथि सहकारी ठगीसँगै सङ्गठित अपराध र सम्पत्ति शुद्धिकरण कसुरमा समेत मुद्दा दायर भएको छ । सरकारी वकिलको कार्यालय,कास्कीले लामिछानेसहित ४४ जनालाई सहकारी ठगीको आरोपमा प्रतिवादी बनाएर मुद्दा दर्ता गरेको थियो। सरकारी वकिलको कार्यालयले सूर्यदर्शन सहकारीको रकम ठगी प्रकरणमा अहिलेसम्म ६३ जनाविरुद्ध जिल्ला अदालत कास्कीमा मुद्दा दायर गरिएको जनाएको छ । लामिछानेसहित १९ जनाविरुद्ध सङ्गठित अपराधमासमेत मुद्दा चलाइएको छ । यस्तै लामिछानेसँगै जोशी,पछाई, गुरूङ र खनालविरुद्ध सम्पत्ति शुद्धिकरणमा मुद्दा दायर गरिएको छ। लामिछानेमाथि सम्पत्ति शुद्धीकरणमा २७ करोड ८९ लाख ४४ हजार ७ सय बिगो दाबीसहति मुद्दा दर्ता गरिएको छ। यस्तै पूर्वडीआईजी जोशीविरुद्ध पनि सम्पत्ति शुद्धीकरणसम्बन्धी अभियोग पत्र दायर गरिएको छ। जोशीले ७४ करोड, ३४ लाख ७१ हजार ५५ रुपैयाँ ५२ पैसा गैरकानुनी ढंगले आर्जन गरेको दाबी गर्दै बिगो कायम गरिएको छ। यसैगरी पछाईंलाई २४ करोड ६७ लाख ७ हजार ३४ रुपैयाँ बिगो कायम गरिएको छ। अर्का प्रतिवादी रामबहादुर खनाललाई १४ करोड ३० लाख ९१ हजार ९ सय ११ रुपैयाँ बिगो कायम गरिएको छ। सहकारीको बचत रकम उपचलन गरेको आरोपमा रास्वपा सभापति लामिछाने गत कात्तिक २ गते काठमाडौंबाट पक्राउ परेका थिए। सूर्यदर्शन सहकारी ठगीको मुख्य योजनाकार जीबी राईलगायत अन्य आरोपी भने अझै पनि फरार छन्।"
२०२४ उतारचढावमा विश्व,"काठमाडौं : आज मध्यरातदेखि नै सन् २०२४ को अन्त्य हुँदै छ। भोलिदेखि अंग्रेजी नयाँ वर्षलाई स्वागत गर्न नेपालदेखि सिंगो विश्व नै लागिपरेको छ। विश्वमा २०२४ को असर विशेष रूपमा सामान्य नै रह्यो। यो वर्ष चमात्कारिक घटना कमै भएका छन्। यद्यपि मध्यपूर्वी देशमा यो बीचमा युद्ध चर्कियो। यही वर्ष विश्वकै शक्तिशाली देश मानिएको अमेरिकाले नयाँ राष्ट्रपति पायो। २०२४ मा विश्वमा धेरै संकट देखिएको वर्ष पनि हो। गाजा क्षेत्र इजरायलको आक्रमणबाट पूर्णरूपमा ध्वस्तै जत्तिको छ। बंगलादेशमा हसिना अपदस्थ बंगलादेशकी प्रधानमन्त्री शेख हसिना आफ्नो शासनकालमा अपदस्थ भइन्। गत अगस्टमा विद्यार्थी नेतृत्वको विद्रोहमा भएको प्रदर्शनपछि हसिना हेलिकप्टरमार्फत छिमेकी देश भारत भागेकी हुन्। हसिना सरकारमाथि मानव अधिकार हनन्को आरोप तथा सयौंको गैरकानुनी अपहरण र बेपत्ता भएको आरोप लगाइएको थियो। हाल कार्यवाहक सरकारले गठन गरेको अनुसन्धान आयोगले हसिनाको निष्कासनपछि पाँच जनालाई गोप्य हिरासत केन्द्रबाट रिहा गरिएको तर अझै धेरैको विवरण नआएको जनाएको छ। सेनाले अपहरण गरेका करिब दुई सय बंगलादेशीहरू अझै बेपत्ता रहेको भनिएको छ। रुसयुक्रेन द्वन्द्व २०२२ फेब्रुअरी २४ मा रुसको आक्रमणपछि युक्रेनले अगस्टमा रुसको कुस्र्क क्षेत्रमा आक्रमण गर्यो। कीएभको सेना विशेषगरी पूर्वी डोनबास क्षेत्रमा रुसी सेनाको स्थिर प्रगति रोक्न संघर्ष गरिरहेको छ। नोभेम्बरमा युक्रेनले अमेरिका र बेलायतको स्वीकृति पाएपछि पहिलो पटक रुसी भूभागमा पश्चिमबाट आपूर्ति गरिएको लामो दूरीको क्षेप्यास्त्र प्रयोग गरेको थियो। रुसले युक्रेनलाई आणविक वारहेडबिना हाइपरसोनिक ओरेसनिक मिसाइलले प्रहार गरेर जवाफ दियो। रुसी राष्ट्रपति भ्लादिमिर पुटिनले युक्रेनीहरूलाई हतियार उपलब्ध गराउने देशहरूमा आक्रमण गर्ने धम्कीसमेत दिए। मध्यपूर्वमा चर्किंदै गएको द्वन्द्व सन् २०२३ को अक्टोबरमा हमासले इजरायलमा गरेको आक्रमणबाट भएका घटनाहरू सन् २०२४ मा मध्यपूर्वमा झनै बढे। अन्तर्राष्ट्रिय समाचार संस्थाहरूका अनुसार इजरायलले गाजामा गरेको युद्धमा परी मृत्यु हुने प्यालेस्टिनीहरूको संख्या अहिले ४५ हजार नाघेको छ। उत्तरी गाजामा भोकमरी नै फैलिएको छ। युनाइटेड नेसनले पछिल्लो समय खाद्यान्न वितरण गरिरहेका भिडियो र तस्बिर सञ्चारमाध्यममा देखिन्छन्। इजरायलले हमासका शीर्ष नेताहरूको हत्या गर्यो। अप्रिलमा इजरायलले दमास्कसमा रहेको इरानको वाणिज्य दूतावासमा बम प्रहार गरेपछि इरानले इजरायलमा मिसाइल र ड्रोन आक्रमण गरेको थियो। इजरायलले अमेरिका र पश्चिमी सहयोगका साथ आक्रमणलाई पराजित गर्यो। इजरायलले इरानको हवाई रक्षामा सीमित हवाई आक्रमण गरेर जवाफ दियो। युरोपेली युद्धमा उत्तर कोरियाली सैनिक यस वर्ष ११ हजारभन्दा बढी उत्तर कोरियाली सैनिकको तैनाथीले रुसयुक्रेन युद्धलाई वास्तवमै विश्वव्यापी संघर्षमा परिणत गर्यो। रुसको कुस्र्क प्रान्तमा युक्रेनी फौजलाई पछि धकेल्ने प्रयास गर्दै वर्षको अन्तिम साताहरूमा तिनीहरू युद्धमा होमिए। युक्रेन र अमेरिकी अधिकारीहरूका अनुसार सयौँ उत्तर कोरियाली सैनिक लडाइँमा मारिएका थिए भने घाइते पनि उत्तिकै भएका छन्। सुडान गृहयुद्ध सन् २०२४ मा पनि सुडानको गृहयुद्घ जारी रह्यो। सन् २०२३ अप्रिलमा सुडानमा सुरु भएको गृहयुद्धले अझै निकास पाउन सकेको छैन। बाहिरी अन्य देशको रुचिका कारण आफ्नै देशका दुई व्यक्तिहरू आरएसएफ र एसएएफबीचको द्वन्द्व नै सुडानको मुख्य समस्या हो। सत्ता प्राप्तिका लागि लडेका दुई व्यक्तिका कारण लडाइँले लडाइँ सुरु भएपछि सुडानी जनताले दुःख भोगेका छन्। सुडानको डार्फरमा अहिले अनिकाल घोषणा गरिएको छ। सुडानमा आन्तरिक युद्घ चर्किंदा करिब ५० हजार जनताको मृत्यु भइसकेको छ। सुडानमा करिब एक करोड मानिसलाई विस्थापित गरेको छ। अमेरिकामा फेरि उदाए ट्रम्प २०२५ मा नयाँ राष्ट्रपति बन्ने तयारीमा रहेका डोनाल्ड ट्रम्पले एक पटक फेरि विश्वलाई चकित बनाएका छन्। उनले अमेरिकी डेमोक्रेटिक पार्टीकी कमला ह्यारिस अर्थात् अहिलेकी उपराष्ट्रपति हराएर निर्वाचित भएका थिए। चुनावी अभियानबाट पछि हटेका राष्ट्रपति जो बाइडेनको स्थानमा उम्मेदवारी दिएकी ह्यारिसलाई ट्रम्पले पराजित गरेका हुन्। ट्रम्पलाई चुनावी अभियानकै क्रममा जुलाई १३, २०२४ मा पेन्सिलभेनिया पश्चिममा मेरिडियनमा एक चुनावी र्यालीमा गोली प्रहारबाट घाइते भएका थिए। ट्रम्पले सन् २०२५ जनवरी २० मा ह्वाइट हाउस जाने तयारीमा छन्। जलवायु परिवर्तनमा देखिएको प्रकोप मौसम लगातार तातो हुँदै गइरहेको छ। यसको असर नेपालका हिमालहरूमा पनि देखिएको छ। नेपालमा हिउँ तालहरू फुट्ने क्रम पनि बढेको छ। हिमालमा हिउँहरू पग्लिँदै पनि गएको छ। वैज्ञानिकहरूले दशकौंदेखि जीवाश्म इन्धनको हाम्रो लतले जलवायु परिवर्तन गर्ने चेतावनी दिँदै आएका छन्। तथ्यहरूले तिनीहरूलाई समर्थन पनि गरेको छ। जलवायु विज्ञहरूका अनुसार वायुमण्डलमा कार्बनडाइअक्साइडको स्तर बढ्दै गएको भनिएको छ। सन् २०२४ रेकर्डमा सबैभन्दा तातो वर्षको रूपमा तल जानेछ। सन् २०२४ मा पहिलो पटक औसत विश्वव्यापी तापमान पूर्वऔद्योगिक समयको तुलनामा १५ डिग्री सेल्सियस बढी थियो। बदलिँदो मौसमका केही परिणामहरू देखिएका छन्। सन् २०२४ मा अमेरिकामा मौसमसम्बन्धी आएका प्राकृतिक विपत्तिले एक अर्ब डलरको क्षति भएको भनिएको छ। विश्वको सबैभन्दा ठूलो नदी अमेजनको केही अंश पनि सुक्दै गएको विज्ञहरूले खुलाएका छन्। अफ्रिकामा असामान्य रूपमा तीव्र वर्षाको मौसममा एक हजार पाँच सयभन्दा बढीको मृत्यु भएको छ। सेप्टेम्बरमा हेलेन नामको आँधी आयो। भर्खरै अजरबैजानमा सम्पन्न भएको जलवायुसम्बन्धी वार्षिक अन्तर्राष्ट्रिय सम्मेलन कोप२९ ले विकासशील देशहरूलाई उत्सर्जन कटौती र जलवायु अनुकूलनका लागि आर्थिक सहयोग गर्न आह्वान् पनि गरेको छ। अन्तरिक्ष अन्वेषणमा नयाँ प्रयास २०२४ मा अन्तरिक्ष अन्वेषणका केही महŒवपूर्ण काम भएका छन्। जापानले जनवरीमा चन्द्रमाको खाडलमा चन्द्रमाको अनुसन्धानका लागि स्मार्ट ल्यान्डर अवतरण गर्यो। र तीन महिनाको लागि पृथ्वीमा डेटा पठाएको थियो। चीनले एउटा मिसन पठायो जसले चन्द्रमाको टाढाबाट माटोको नमुनाहरू फिर्ता ल्यायो। जापानको बोइङको स्टारलाइनर परियोजनाले जुनमा दुई अन्तरिक्ष यात्रीहरूलाई अन्तर्राष्ट्रिय अन्तरिक्ष स्टेसनमा दुई महिनाको बसाइको लागि पुर्यायो। तथापि, प्राविधिक समस्याहरूले तिनीहरूलाई अर्को वसन्तसम्म फर्कनबाट रोक्ने भनिएको छ। भारतका पूर्वप्रधानमन्त्री सिंहको निधन भारतका पूर्वप्रधानमन्त्री मनमोहन सिंहको निधन भएको छ। ९२ वर्षीय सिंहको गत बिहीबार निधन भएको हो। स्वास्थ्यमा समस्या आएपछि उनलाई बिहीबारमात्रै अस्पताल भर्ना गरिएको थियो। सिंह सन् २००४ मा पहिलो पटक र सन् २००९ मा दोस्रोपटक भारतको प्रधानमन्त्री बनेका थिए। उनको निधनमा भारतीय प्रधानमन्त्री नरेन्द्र मोदीले भारतका सबैभन्दा प्रतिष्ठित नेतामध्ये एक डा मनमोहन सिंहलाई भारतले गुमाएको मोदीले लेखेका छन्। साधारण परिवारबाट माथि उठेर प्रतिष्ठित अर्थशास्त्री बनेका सिंह वित्तमन्त्रीसहित भारतका विभिन्न पदमा बसेर आर्थिक नीतिमा बलियो छाप छोडेको मोदीले लेखेका छन्। भारतको प्रधानमन्त्रीको रूपमा सिंहले भारतीय जनताको जीवन सुधारमा व्यापक प्रयास गरेको भन्दै मोदीले पूर्वप्रधानमन्त्री सिंहलाई स्मरण गरेका छन्। दक्षिण कोरियामा विमान दुर्घटनामा १७९ को मृत्यु दक्षिण कोरियामा १ सय ८१ यात्रु बोकेको एउटा जहाज दुर्घटना हुँदा १ सय ७९ जनाको ज्यान गएको छ। जेजु एअरको बोइङ ७३७ विमानमा १ सय ७५ जना यात्रु र ६ जना चालक दलका सदस्य थिए। त्यसमध्ये विमानको भग्नावशेषबाट दुई जना चालक दलका सदस्यलाई घाइते अवस्थामा निकालेर अस्पताल पुर्याइएको छ। अन्य सबैको ज्यान गएको कोरियाली सञ्चारमाध्यमले पुष्टि गरेका छन्। विमान थाइल्यान्डको बैंककबाट फर्किरहेको थियो र उक्त दुर्घटना अवतरणको समयमा भएको विवरण आएका छन्। देशको दक्षिण पश्चिममा पर्ने मुआन अन्तर्राष्ट्रिय विमानस्थलको धावनमार्गबाट घिस्रिएको उक्त विमान पर्खालमा ठोक्किएको थियो। जेजु एअरको व्यवस्थापनले विमानमा कुनै पनि प्रकारको प्राविधिक खराबी नरहेको जनाएको छ। जिम्मी कार्टरको निधन अमेरिकी पूर्वराष्ट्रपति जिमी कार्टरको निधन भएको छ। उनको २९ डिसेम्बरको दिन अमेरिकाको जर्जियामा १०० वर्षको उमेरमा निधन भएको हो। उनका छोराले कार्टरको निधन भएको सामाजिक सञ्जालमार्पत पुष्टि गरेका छन्। १ अक्टुबर १९२४ मा जन्मिएका उनी १९७७ देखि १९८१ सम्म अमेरिकाको राष्ट्रपति बनेका थिए। आर फोर्डलाई हराएर उनी अमेरिकाको ३९औं राष्ट्रपति बनेका थिए। मध्यपूर्वमा शान्ति स्थापनाका महत्व वपूर्ण भूमिका निभाएकाले उनले सन् २००२ मा नोबेल शान्ति पुरस्कार पनि पाएका थिए। कार्टर पदमा रहँदा वा नरहँदा पनि कार्टर सेन्टरको नामबाट शान्ति, मानवअधिकार, चुनाव पर्यवेक्षणलगायतका सेवामूलक क्षेत्रमा काम गर्दै आएका थिए। विश्व शरणार्थीको संख्या १२ करोड २० लाख नाघ्यो संयुक्त राष्ट्रसंघीय उच्चायुक्त (यूएनएचसीआर) का अनुसार सन् २०२४ मा विश्वभर शरणार्थीको संख्या १२ करोड २० लाख नाघेको छ। जर्मनीमा यूएनएचसीआरका राष्ट्रिय निर्देशक पिटर रुहेनस्ट्रोथबाउरले शरणार्थीको तथ्यांकहरूलाई चिन्ताजनक रूपमा वर्णन गरेका छन्। यूएनएचसीआरको जर्मन साझेदारको वार्षिक प्रतिवेदनले सन् २०२३ मा विश्वव्यापी शरणार्थी जनसंख्या ११ करोड ७४ लाख अनुमान गरिएको देखाएको छ। यो वृद्धि मुख्यतया सुडानमा गृहयुद्धको कारण हो। अप्रिल सन् २०२३ मा हिंसा बढेपछि १ करोड १८ लाखभन्दा बढी मानिस सुडानबाट भाग्न बाध्य भएको बयानमा उल्लेख छ। (एजेन्सीको सहयोगमा)"
सर्लाहीमा ट्याक्टर र मोटरसाइकल ठोकिँदा दुईजनाको मृत्यु,मलङ्गवा : सर्लाहीको बरहथवा स्थित नयाँरोडमधुवनी सडकखण्डमा सोमबार राती ट्याक्टर र मोटरसाइकल एकआपसमा ठोकिँदा दुईजनाको मृत्यु भएको छ । बरहथवा नगरपालिका९ मूर्तियास्थित शान्ति चोकमा बलराबाट उखु बोकेर हरिवन चिनी मिलतर्फ जाँदै गरेको ज १ त ९८७६ नम्बरको ट्याक्टर र विपरीत दिशाबाट आउँदै गरेको ज ४ प ३७७ नम्बरको मोटरसाइकल एकआपसमा ठोक्किएको हो। दुर्घटनामा मोटरसाइकल चालक बरहथवा नगरपालिका५ राजुचोक बस्ने २५ वर्षीय हरिन्द्र महतो र मोटरसाइकल पछाडि सवार २२ वर्षीय पुरुषोत्तम दासको मृत्यु भएको जिल्ला प्रहरी कार्यालय सर्लाहीले जनाएको छ । हरिन्द्रको एडभान्स सन्जिवनी अस्पताल बरहथवा र पुरुषोत्तमको बयोधा अस्पताल वीरगन्जमा उपचारका क्रममा मृत्यु भएको हो।
"कृषि अर्थतन्त्रलाई सबल बनाउन कृषकसँग मुक्तिनाथ, उपभोक्तासँग मुक्तिनाथ","काठमाडौं : कृषकहरूको आयस्रोतलाई वृद्धि गर्न उत्पादन र उत्पादकत्व वृद्धि गर्दै गुणस्तरीय खाद्यवस्तुहरूको पहुँचमा वृद्धि गर्ने अभिप्रायले मुक्तिनाथ विकास बैंकले कृषकसँग मुक्तिनाथ र उपभोक्तासँग मुक्तिनाथ अभियान सञ्चालन गर्दै आइरहेको छ। यस अभियानले व्यावसायिक कृषिका मूल्य र मान्यता भित्र रही समग्र कृषि मूल्य शृंखला व्यवस्थापन गर्दै नेपालको कृषि अर्थतन्त्रलाई सबल बनाउने उद्देश्य अनुरूप कार्यहरू गर्दै आइरहेको छ। एकातर्फ नेपालका उत्पादनले बजार नपाउने र अर्कोतर्फ उत्पादनका लागि आवश्यक ज्ञान, भूमि, मल, बिउ तथा आर्थिक स्रोतको सहजता नहुने भएकाले पछिल्लो समय खाद्यान्नसँग सम्बन्धित व्यवसाय फस्टाउन नसकेकाले यो ग्याप पूर्ति गर्नलाई नै यो कम्पनी खोलिएको हो। विसं २०७५ मा स्थापना भएको मुक्तिनाथ कृषि कम्पनी लिले कृषि अर्थतन्त्रको विकासमा टेवा पुर्याउने उद्देश्यका साथ औद्योगीकरणमा प्राथमिकता दिँदै, कृषिलाई मर्यादित र प्रतिस्पर्धी पेसाको रूपमा विकास गर्दै युवाहरूको आकर्षणको केन्द्र बनाउने लक्ष्य लिएर अगाडि बढेको कम्पनीका प्रबन्ध निर्देशक भरतराज ढकाल बताउँछन्। उनी भन्छन्, देशको कुल गार्हस्थ्य उत्पादनमा सबैभन्दा ठूलो हिस्सा ओगटेको कृषि क्षेत्रको समग्र विकासका लागि वित्तीय र गैरवित्तीय सेवाहरू प्रदान गरी कृषि चक्र बनाउने उद्देश्यले मुक्तिनाथ विकास बैंकको प्रमुख लगानीमा मुक्तिनाथ कृषि कम्पनीको स्थापना भएको हो। उनले भने, कृषिमा दिगो विकासको अवधारणा ल्याउँदै औद्योगीकरणलाई प्राथामिकता दिँदै युवालाई कृषिमा आकर्षित गर्नु नै अभियानको मुख्य लक्ष्य रहेको छ। मुक्तिनाथ कृषि कम्पनीले उक्त अभियानमार्फत व्यावसासयक कृषिका मूल्य र मान्यताभित्र रही समग्र कृषि मूल्य शृंखला व्यवस्थापनमार्फत नेपालको कृषि अर्थतन्त्रलाई सबल बनाउने उद्देश्य अनुरूप कार्यहरू गर्दै आइरहेको छ। जसका लागि कम्पनीले १० सहायक कम्पनीहरूको समेत स्थापना गरेको छ। जसले आआफ्नो क्याटागोराइजअनुसार काम गर्दछ। जसलाई कम्पनीले विभिन्न स्लोगन बनाएर सहायक कम्पनीले गर्ने काम बारे उल्लेख गरेको छ। जसअन्तर्गत मुक्तिनाथ बिज बैंकले गुणस्तर, मुक्तिनाथ फर्टिलाइजर बैंकले दिगो व्यवस्थापन, मुक्तिनाथ नर्सरी बैंकले रोप्नको लागि बिरुवाहरू तयार, मुक्तिनाथ लाइभस्टक बैंकले उत्पादकतत्वमा वृद्धि गर्ने, मुक्तिनाथ हर्बल बैंकले प्राकृतिक अर्थ व्यवस्थापन, मुक्तिनाथ फुड बैंकले समृद्धि, मुक्तिनाथ एग्रो मेसिनरी बैंकले बेटर इन्जिनियरिङ, मुक्तिनाथ आइटेक लिमिटेडले इनोभेसन इन्टरनेट, इन्फ्रानेट, इन्फरमेसन र इन्टिलिजेन्स, मुक्तिनाथ टेडिङ लिमिटेडले वान स्टाप सोलुसन, मुक्तिनाथ क्लाइमेट क्यर लिमिटेडले सेभ आओर अर्थजस्ता स्लोगन बनाएर काम गर्दै आइरहेको हो। यसले कृषिको एक पाटोमा मात्रै सीमित नभई हरेक कुरालाई समटेको छ। कम्पनीले स्थापना गरेको सहायक कम्पनीहरूमा मुक्तिनाथ कृषि कम्पनीको ८० प्रतिशत र सर्वसाधारणबाट २० प्रतिशत लगानी रहेको छ। स्थापनादेखि नै राष्ट्रिय तथा अन्तर्राष्ट्रिय व्यावसायिक साझेदार, कम्पनीहरू तथा फर्महरू, कृषक समूह, सहकारीहरूसँग सहकार्य गर्दै कृषिको मूल्य शृंखला विकासका लागि व्यवस्थापकीय भूमिका निर्वाह गर्ने प्रयत्न गरिरहेका कम्पनीको भनाइ छ। यसैगरी उक्त कम्पनीले मिसन, भिजन र भ्यालु गरेर आफ्ना उद्देश्य प्रस्तुत गरेको छ। कृषिलाई मर्यादित र प्रतिस्पर्धात्मक पेसा बनाई युवाहरूलाई कृषिमा आकर्षित गर्ने उद्देश्य, कृषि अर्थतन्त्रको विकासमा टेवा पुर्याउने भिजन र ग्राहक केन्द्रित, लक्ष्य केन्द्रित, नवीनता, व्यावसायिक्ता, एकता र दिगोपन मान्यताहरू अघि राख्दै काम गर्दै आइरहेको छ। कृषकहरूको आयस्रोतलाई वृद्धि गर्न, उत्पादन र उत्पादकत्व वृद्धि गर्दै गुणस्तरीय खाद्यवस्तुहरूको पहुँचमा वृद्धि गर्ने अभिप्रायले मुक्तिनाथ कृषि कम्पनीको स्थापना भएको हो । विसं २०७५ मा स्थापित कम्पनीले कृषि अर्थतन्त्रको विकासमा टेवा पुर्याउँदै आएको छ । यस्तै कम्पनीले अवधारणालाई कम्पनीको कार्यधारणा बनाउँदै काम गर्दै आएको प्रबन्ध निर्देशकको भनाइ छ। उनी भन्छन्, कृषिलाई दिगो बनाउन कम्पनीले चार वटा अवधारणाका विभिन्न कार्ययोजना बनाई काम गरिरहेको छ। जसमा कृषि स्रोत केन्द्र, कृषि प्रशोधन केन्द, कृषि व्यावसाय परामर्श केन्द्र र कृषि बजार केन्द्र रहेका छन्। जसले आआफ्ना विधाअनुसार काम गर्दछ। जस्तैः कृषि स्रोत केन्द्रअन्तर्गत कृषि सामग्री वितरण कृषि उपज संकलन र बजारीकरण वित्तीय परिचालन, कृषि उद्योग, प्रविधि रहेका छन्। कृषि प्रशोधन केन्द्रअन्तर्गत स्थानीय प्रशोधन, क्षेत्रीय प्रशोधन र केन्द्रीय प्रशोधन रहेका छन्। जसका पनि विभिन्न पाटाहरू रहेका छन्। स्थानीय प्रशोधनका तीनवटा, क्षेत्रीय प्रशोधनका ५ र केन्द्रीय प्रशोधनका ३ वटा पाटाहरू रहेका छन्। यसैगरी कृषि व्यवसाय परामर्श केन्द्रअन्तर्गत कृषि व्यवसाय परामर्श, प्राविधिक मार्गदर्शन, व्यावसायिक योजना विकास, बजारमुखी उत्पादन, प्रवद्र्धन तालिम तथा कार्यशालाहरू, उद्यमशीलता प्रवद्र्धन, आन्तरिक नियन्त्रण प्रणाली विकास, परियोजना विकास, स्थलगत निरीक्षण आदि रहेका छन्। कृषि बजार केन्द्रअन्तर्गत थोक, खुद्रा, विद्युतीय र अन्य गरी बजार केन्द्रित गरी विभिन्न ढाँचामा काम गरिरहेको छ। जसमा थोकको तीनवटा खुद्राको तीनवटा विद्युतीयको दुईवटा अन्यको तीनवटा गरेर पाटाहरूमा छुट्ट्याएर काम भइरहेको छ। मुक्तिनाथ विकास बैंकले स्थापनाकालदेखि नै एउटा नारा बनाएको थियो देश विकासको आधार, कृषिमा व्यावसायिक सुधार। आजको दिनमा हाम्रो वैदेशिक व्यापारको अवस्था हेर्यो भने यसको अर्थ प्रष्ट बुझिन्छ। मतलब महिनामा अढाइ अर्ब रुपैयाँको चामल भारतसँग मात्रै किन्छौं। तरकारी महिनामा ९२ करोडको र फलफूल ४८ करोड रुपैयाँको भित्रिन्छ। यो तथ्यांक हेर्दा हाम्रो देशमा पनि कृषिमा व्यापक अवसर छ। तर, कृषक, बजार र राज्यको साझेदारी नहुँदा नेपाली कृषि चीन र भारतमा निर्भर रहनु परेको छ। कम्पनीले विकासलाई साझेदार गर्न द्विपक्षीय, बहुपक्षीय, राष्ट्रिय तथा अन्तर्राष्ट्रिय गैरसरकारी संस्थाहरूलाई साार्वजनिक निजी सहकारी साझेदारीको रूपमा काम गरिहेको छ। जहाँ गाउँको उत्पादन सहरमा, सहरको पुँजी गाउँमा स्लोगन बनाई एक स्थानीय संरचना एक कृषि परियोजना (स्थानीय सरकार) सातै प्रदेशको कृषिमा ध्यान उद्योग आयोजनाको पहिचान (प्रदेश सरकार) कृषि क्षेत्रको संस्थागत विकास एकीकृत प्राधिकरणले दिन्छ विकास (संघीय सरकार) अन्तर्गत कार्य भइरहेका प्रबन्ध निर्देशकको भनाइ रहेको छ। यस्तै, कम्पनीले सरकार, निजी क्षेत्र र सहकारीले के काम गर्ने क्याग्रोराइज गरेर काम गर्दै आइरहेको छ। जसमा सरकारअन्तर्गत संघीय, प्रदेश, स्थानीय। निजी क्षेत्रअन्तर्गत कम्पनी, उद्योग फर्म, बैंक तथा वित्तीय संस्था र बिमा पर्दछन् भने सहकारीअन्तर्गत कृषि समूह र कृषि तथा बहुउद्देश्य कम्पनीका कार्यक्षेत्र रहेका छन्। यस्तै कम्पनीले संस्थागत मूल्य शृंखला व्यवस्थापनमार्फत कृषि चक्रको निर्माण गरेको छ। जसमा कृषकसँग मुक्तिनाथ र उपभोक्तासँग मुक्तिनाथ चक्रको निर्माण रहेको छ। जहाँ कृषकसँग मुक्तिनाथअन्तर्गत उत्पादन र उत्पादकत्व वृद्धि, प्रविधि प्रसार कृषि उद्योग र बजारीकरण रहेका छन् भने उपभोक्तासँग मुक्तिनाथअन्तर्गत गुणस्तरीय खाद्यान्न प्रवद्र्धन, खाद्य साक्षरता, बजार सूचना प्रणाली उपभोक्ता हित संरक्षण रहेका छन्। यसरी मुक्तिनाथ कृषि विकास बैंकले कृषि प्रवद्र्धन, अनुसन्धान, विकास, पूर्वाधार निर्माण, यान्त्रिकीकरण, तथा साना किसानहरूमा उद्यमशीलता विकासका लागि वर्षौंदेखि काम गर्दै किसान र उपभोक्तासँग जोडिँदै आइरहेको छ। स्टार्टअपसँग अन्नपूर्ण अभियानलाई सघाउँदै मुक्तिनाथ अन्नपूर्ण पोस्ट् राष्ट्रिय दैनिकले स्टार्टअपलाई प्रवद्र्धन गर्न सुरु गरेको स्टार्टअपसँग अन्नपूर्ण अभियानमा मुक्तिनाथ कृषि कम्पनी कृषि पार्टनरका रूपमा रहेको छ। कृषिसँग सम्बन्धित स्टार्टअप गर्न खोजिरहेका वा गरिरहनु भएकाहरूलाई उत्पादन र उत्पादकत्व वृद्धि गराउन कम्पनीले सहयोग गर्नेछ। यसैगरी कम्पनीले दिगो कृषि अर्थतन्त्रको विकासमा टेवा पुर्याउने ध्येका साथ औद्योगीकरणमा प्राथमिकता दिँदै, कृषिलाई मर्यादित र प्रतिस्पर्धी पेसाको रूपमा विकास गर्दै युवाहरूको आकर्षणको केन्द्र बनाउने लक्ष्यलाई नयाँ स्टार्टअपहरूसँग हातेमालो गर्दै अघि बढ्ने योजना बनाएको छ। कम्पनीले कृषकसँग मुक्तिनाथ र उपभोक्तासँग मुक्तिनाथ अभियानमार्फत व्यावसायिक कृषिका मूल्य र मान्यताभित्र रही समग्र कृषि मूल्य शृंखला व्यवस्थापनका लागि सहयोग गर्नेछ।"
श्रम र श्रमिक केही हुन् भन्ने विषयलाई प्राथमिकता दिएर विकासको गति अघि बढाऔं : राष्ट्रपति,"काठमाडौं : राष्ट्रपति रामचन्द्र पौडेलले श्रमप्रतिको सम्मान गरी श्रम र श्रमिक केही हुन् भन्ने मान्यतालाई विशेष जोड दिएर मुलुकले चाहेको विकासको गति अघि बढाउनु अहिलेको आवश्यकता रहेको बताएका छन्। संयुक्त ट्रेड युनियन समन्वय केन्द्रद्वारा काठमाडौंमा मंगलबार आयोजित छैठौं श्रम संसदलाई सम्बोधन गर्दै राष्ट्रपति पौडेलले मुलुकको विकास भनेको केवल आर्थिक र भौतिक मात्र नभइ यससँग मानवीय विषय पनि उत्तिकै जोडिएको बताएका हु्न्। उनले प्राकृतिक स्रोत साधन र पूँजीको परिचालन श्रमजीवी वर्गले गर्ने बताए। आफ्नो राजनीतिक जीवनमा देशको सामाजिक र आर्थिक रुपान्तरणका लागि कृषक, श्रमिक तथा मजदुरको सम्मानको विषयलाई आफूले सदैव प्राथमिकता दिएको उनले स्मरण गरे। उनले सफल राजनीतिक परिवर्तनपछि देशले चाहेको विकास र समृद्धिको आधार पनि यही अवधारणाको जगमा खोज्नुपर्ने जिकिर गरे। नेपालका श्रमजीवीहरूले संघीय लोकतान्त्रिक गणतन्त्र स्थापनामा गरेको योगदान सराहनीय रहेको र सोही योगदानका कारण संविधानमा उचित श्रम अभ्यास, संगठन गर्न पाउने स्वतन्त्रता, सामूहिक सौदावाजी र योगदानमा आधारित सामाजिक सुरक्षाजस्ता विषय मौलिक हककारुपमा रहन पुगेको उनले उल्लेख गरे। राष्ट्रपति पौडेलले अहिले भौतिक विकासका रुपमा भएको प्रकृतिको दोहन र मानवीयता प्रतिको बेवास्ताले विश्वमा दिनानुदिन जलवायु परिवर्तनको जोखिम बढेको पनि बताए। उनले श्रमिकहरूको जीवनस्तरमाथि उठाउने र कार्यस्थललाई सुरक्षित र मर्यादित बनाउने जेटियुसीसीको उद्देश्यको प्रशंसा समेत गरे।"
"युद्ध सकियो, सकिएन विस्फोटको सास्ती","नेपालगन्ज : बाँकेको खैरीखोलामा माओवादी जनमुक्ति सेनाले थापेको विद्युतीय धराप विस्फोटमा परी २ मंसिर २०६१ मा ८ जना सशस्त्र प्रहरीले ज्यान गुमाए। सशस्त्रका ८ थान एसएलआर र एक थान ५१ एमएम मोर्टार माओवादीले कब्जामा लिएका थिए। देशमा सशस्त्र युद्ध सकिएको झन्डै दुई दशकपछि ११ पुस २०८० मा राप्तीसोनारी गाउँपालिका२ मा पर्ने सोही विगतको भिडन्त क्षेत्र खैरीखोलास्थित शिवशक्ति सामुदायिक वनमा पुरानो खिया लागेको बेवारिसे सकेट बम फेला पर्यो। बाँके निकुञ्जको सुरक्षामा तैनाथ नेपाली सेनाको अर्जुनबाण गणको टोलीले गस्ती गर्ने क्रममा मध्यवर्ती क्षेत्रमा पर्ने खैरीखोलाबाट तीन किलोमिटर दक्षिणतर्फ राप्ती नदीबाट झन्डै पाँच सय मिटर उत्तरमा सो सकेट बम फेला पारेर निष्क्रिय पारेको थियो। घटनाको ठीक दुई वर्षअघि पनि ५ मंसिर २०७८ मा पनि सोही क्षेत्रको जिरोमा बेवारिसे बम फेला परेको थियो। बम फेला परेपछि स्थानीयले सशस्त्र प्रहरी बलको शमशेरगन्ज युनिटलाई खबर गरेका थिए। सो बम पनि नेपाली सेनाको नेपालगन्ज राँझास्थित इमामनगर ब्यारेकको बम डिस्फोजल टोलीले निष्क्रिय पारेको थियो। १० वर्षे सशस्त्र युद्धमा खैरीखोला माओवादी जनमुक्ति सेना र सुरक्षाकर्मीबीच पटकपटक भिडन्त भएको क्षेत्र हो। अहिले पटकपटक द्वन्द्वकालीन बेवारिसे बम भेटिएपछि स्थानीय त्यहाँ जान डराइरहेका छन्। ३१ भदौ २०८० मा बाँकेकै राप्तीसोनारी गाउँपालिका८, ढकेरीबाट तीन किलोमिटर पूर्वमा पूर्वपश्चिम राजमार्गमै बम विस्फोट भएर ठूलो भ्वाङ पर्यो। नेपाल प्रहरी प्रधान कार्यालय नक्साल काठमाडौंका केन्द्रीय प्रवक्तासूचना अधिकारी प्रहरी वरिष्ठ उपरीक्षक (एसएसपी) विश्व अधिकारीका अनुसार सो स्थानबाट चुना र तारका टुक्राहरू फेला परेका थिए। तारमा खिया लागेको थियो। अन्दाजी साँझ ६:४५ बजेतिर भएको सो विस्फोटनबाट राजमार्गको कालोपत्रेका टुक्रा ५० मिटर परसम्म खसेको भेटिएका थिए। घटनास्थलको प्रकृति विश्लेषण गर्दा राजमार्गमुनि बिछ्याइएको द्वन्द्वकालीन माइन विस्फोट भएको सहजै आकलन गर्न सकिन्छ। सशस्त्र युद्धको बेला तत्कालीन विद्रोही माओवादीले पूर्वपश्चिम राजमार्गको कोहलपुरलमही खण्डमा रुख ढालेर थुप्रै ठाउँमा सुरक्षाकर्मी लक्षित गरी विद्युतीय धराप विस्फोटन गराएको थियो। नेपाली सेनाले राजमार्गमा बिछ्याइएका थुप्रै ठाउँका माइनहरू निष्क्रिय पारेको पनि थियो। १० वर्षे सशस्त्र युद्धमा थुप्रैपटक जनमुक्ति सेना र प्रहरीबीच भिडन्त हुँदा बम, बारुद्धले नेपालगन्जवासी आजित भए। ती विस्फोट बिर्संदै थिए। ३० कात्तिक २०७९ मा युद्धकालीन झल्को दिने गरी बाँकेको नेपालगन्ज उपमहानगरपालिका१० भृकुटीनगरमा जनस्वास्थ्य कार्यालयनजिकै एउटा घरमा सहर नै थर्काउने गरी प्रेसर कुकर बम विस्फोट भयो। तत्कालीन प्रतिनिधिसभा तथा प्रदेशसभा निर्वाचन बिथोल्ने उद्देश्यले नेत्र विक्रम चन्द विप्लव नेतृत्वको नेपाल कम्युनिस्ट पार्टीका कार्यकर्ताले बनाउँदै गरेको प्रेसर कुकर बम विस्फोट भएको थियो। नेकपाका कार्यकर्ता डिल्लीबहादुर डीसी र धर्मराज सुनार बम विस्फोटमा परी घाइते भए। कोठा तलासी लिँदा प्रहरीले दुई लिटरको अर्को एउटा प्रेसर कुकर बम फेला पारेको थियोे। त्यो बम नेपाली सेनाको बम डिस्पोजल टोलीले निष्क्रिय गरेको थियो। घाइते दुवै जनाको खुट्टा अनुहार छातीमा चोट लागेको थियो। निको भएपछि प्रहरीले उनीहरूविरुद्ध बम विस्फोटको मुद्दा दायर गर्यो। जिल्ला अदालत बाँकेको १५ माघ २०७९ को आदेशमा दुवै जना जनही ८०८० हजार रुपैयाँ धरौटीमा रिहा भए। नेपाल प्रहरीका केन्द्रीय प्रवक्ता अधिकारीका अनुसार २०७९ सालयता मात्र देशभर झन्डै एक दर्जन विस्फोटनका घटना भएका छन्। तीमध्ये अधिकांश युद्धकालीन हुन्। जस्तो, बाराको निजगढ, कालीकोटको खाँडाचक्र, कास्की पोखरा महानगरपालिका३३ को ठूलढुंगास्थित झाडीमा बम विस्फोट हुँदा दुई बालक घाइते भए। २०५२ सालमा सुरु भएको सशस्त्र युद्ध २०६२ सालमा रोकिएको थियो। ३१ जेठ २०६८ मा नेपाललाई माइनमुक्त घोषणा गरिएको थियो। माइनमुक्त देशमा बर्सेनि पटकपटक युद्धकालीन बम विस्फोेटन हुनु व्यक्तिको मृत्यु, घाइते र अपांग हुनुलाई दुःखद् घटना ठान्छिन्, बारुदी सुरुङ प्रतिबन्ध अभियान नेपालकी पूर्णशोभा चित्रकार। सरकारले सम्पूर्ण युद्धकालीन माइन क्लियर गरिसकेको भनिएको छ। माओवादीको पनि उस्तै जवाफ छ। नयाँ नयाँ समूह विस्फोटक पदार्थको घटनामा पक्राउ परिहेका छन्, उनी भन्छिन्, अहिले पनि युद्धकालीन विस्फोटक पदार्थ पड्किएर व्यक्तिको जान जाने र अंगभंग हुने क्रम रोकिएको छैन।"
ओली आकर्षणको गन्तव्य,"पछिल्लो आम निर्वाचनपछि १८ महिनामा चार पटक सरकार फेरिए। हरेक सरकार परिवर्तनमा सर्जिकल स्ट्राइक गरेका नेकपा एमालेका अध्यक्ष केपी शर्मा ओली अन्ततः आफैं सरकारको नेतृत्वमा आए। अविछिन्न अस्थिरता र जादुमयी नम्बरको हुँकारले भरिएर हावामा उड्दै गरेको एउटा बेलुन फुटाइदिए। बलियो सरकारको नेतृत्व गर्दै भएको उनको सत्तारोहण ६ महिना पुग्नै लागेको छ। देशको ४५औं प्रधानमन्त्री तथा बहुदलीय व्यवस्थाको ३४ वर्षमा २९औं प्रधानमन्त्रीको रूपमा चौथोपटक सत्तारोहण गरेका उनले अहिले पनि एक सशक्त र सुविधाजनक सरकारको नेतृत्व गर्दैछन्। उनले नयाँ कार्यकालमा नयाँ केही गर्लान् भन्ने चासो सबैलाई थियो र अझै छ। पछिल्लो राजनीतिक कालखण्डमा बनेको निकै शक्तिशाली यो सरकारसँग नागरिकका बलिया सपना गाँसिएका थिए। देश इतिहासकै उच्च असहज परिस्थितिमा रहेका बेला दोस्रो संविधानसभाको दोस्रो प्रधानमन्त्रीका रूपमा संविधान निर्माणपछि उनले सत्तारोहण गरे। छिमेकीमात्र हैन, स्वदेशीकै समेत चर्को आलोचना, प्रायोजित असहयोग अनि कुटिल कटाक्ष खेपेरै पनि नेपालीको स्वाभिमानलाई उच्च राखे। उनले देशको समुचित प्रगति अनि नागरिक अपेक्षित समृद्घिका योजना सुनाए। पूर्वपश्चिम रेल, पाइपबाट तेलदेखि हावाबाट बिजुली अनि पाइपबाट ग्याँस तथा नेपालमै पानीजहाजसम्मको कल्पना गरे। ओलीका कल्पनाको तत्काल सम्भावना त थिएन होला तर पूरै असम्भव भने थिएनन्, छैनन्। विकास स्वतः हुने पक्ष हैन, कल्पना पनि गर्न सक्नुपर्छ। जिन बद्रीलार्ड द सिमुलाक्रा एन्ड सिमुलेसन नामक पुस्तकमा कल्पनालाई सत्यताभन्दा पनि शक्तिशाली सम्झन्छन्। राइट ब्रदर्सले पनि पहिले कल्पना गरे अनि हवाईजहाज बनाए। अमेरिकाले पहिले चन्द्रमामा मानव अवतरण गर्ने कल्पना गर्यो र पछि नील आर्मस्ट्रङलाई त्यहाँ पठायो। कम्तीमा सपना नै नदेखे कसरी पूरा हुन्छ ? त्यही भएर हुन सक्छ, नागरिकले निर्वाचनमार्पत पटकपटक ओलीका सपनालाई अनुमोदन गरे। सपना खोज र सार्थक गरेर देखाऊ भनेर सहजता जुटाइदिए। र अहिले पनि उनलाई यसकै लागि जनताबाट अनुमोदन प्राप्त भएको हो भन्दा अत्युक्ति नहोला। त्यसैले सायद ओलीलाई अल्झने छुट कतै छैन। उनले अब नागरिकमा निराशा बल्झाउने काम गर्ने छैनन्। राजनीतिमा अब उनका विषय र मुद्दा फरक हुनुपर्छ। समृद्घ नेपालको सपना देखाएका पात्र प्रधानमन्त्री भएका छन्। उनले अब देशको दिशा झन्झन् बर्बादीतिर लम्किरहेको यात्रा देख्नुपर्छ, बुझ्नुपर्छ अनि रोक्नुपर्छ। चरम बेरोजगारी, बेइमानी, गरिबी, अन्याय, अत्याचार, दण्डहीनता, भ्रष्टाचार, मूल्यवृद्घि ६ महिनामा कति घट्यो ? वा घटेन ? वा बढ्दै छ ? गहिरिएर थाहा पाउनैपर्छ। नागरिकलाई सुख, मनोरञ्जन, न्याय, संगति, सभ्यता र सुशासनको अनुभव भयोभएन ? विश्वसामु नेपाल एउटा सबल, सक्षम र उदाहरणीय मुलुक बन्ने आधार देखियोदेखिएन ? गम्नुपर्छ। रोजगारी निर्माण, गरिबी निराकरण, शिक्षा, स्वास्थ्य, सामाजिक न्याय अनि नागरिक जीवनसँग प्रत्यक्ष सम्बन्ध राख्ने विकास गतिविधिमा कति फड्को मारें ? मूल्यांकन गर्नुपर्छ। वित्तीय विकास र सामाजिक समता अनि न्याय स्थापित भए जस्तोसुकै व्यवस्थालाई पनि नागरिकले सम्मान दर्शाउँछन्। राजनीतिलाई सफल र असफलको पर्याय नामले हैन कामले बनाउँछ। विश्वव्यापी रूपमा प्रजातन्त्रिक लहरको प्रथम तरंग फस्ट वेभ अफ डेमोक्रेसीदेखि अहिलेसम्मको वस्तुस्थिति हेर्दा यो प्रमाणित हुन्छ कि गरिबीले च्यापुञ्जेल संसारका कुनै पनि राजनीतिक सिद्घान्तदर्शनले जनतालाई परिवर्तनको आभास दिँदैन। आर्थिक अवस्था सबल भएमा कुनै पनि राजनीतिक सिद्घान्त आफैंमा अफापसिद्घ हँुदैन। आर्थिक सफलता र प्रगति अन्य सबै प्रगतिको साध्य र साधन दुवै हो। तर आर्थिक सूचकसमेत चलायमान हुन सकेनन्। बैंकमा तरलता अधिक छ, उद्योगमैत्री सोच खस्कँदै छ। कोही पनि लगानी गर्न विश्वस्त छैन। ओली सरकारले अब आर्थिक असमानता र अधोगतिलाई विस्थापित गर्ने महत्त्वाकांक्षी बाटो बनाउनु पर्छ। दैनिक दुई हजारको हाराहारीमा बिदेसिने युवालाई देशमै भविष्य देखाउनुपर्छ। भीमकाय दुर्घटना उन्मुख विप्रेषणमा आधारित अर्थतन्त्रलाई स्वःउत्पादनमा रूपान्तरण गर्नु छ। अधिकांशलाई दुई छाक जुटाउन समस्या पर्ने पीडादायी अवस्थावाट मुक्ति दिनु छ। बढ्दै गएको जीवन निर्वाह प्रतियुनिट खर्च र आम्दानीबीच तादम्यता राख्न नागरिकलाई सार्मथ्यवान् बनाउनु छ। लामो समय शून्य वा नकारात्मक दिशामा गएका गुणस्तरीय जीवनका अधिकांश सूचकलाई उच्च रफ्तारमा सकारात्मक बनाउने अभ्यास गर्नु छ। आर्थिक अभावमा कयौं सपनाहरूलाई भारी कटौती गर्नुपर्ने समय समाप्त पार्नु छ। राजनीतिलाई व्यवहारसँग जोड्दै शासन प्रणालीको परिवर्तनसँगै नागरिक दिनचर्याको सकारात्मक सुधारले राजनीतिका सफलता वा असफलताको मापन गर्ने अभ्यास थालनी पनि गर्नु छ। सरकार र सरोकारवाला सबैले मन्तव्य छाडेर गन्तव्य छेड्दै सुस्पष्ट योजना, सशक्त संकल्प अनि निष्ठावान् समर्पण प्रदर्शन गर्नु छ। चर्का भाषणबाजीभन्दा चुस्त कार्यसम्पादनमा लाग्नु छ। लेखक टोमस पिकेटीको द प्राइस अफ इन्इक्वालिटी र जोसेफ स्गिल्जको द इकोनोमिक्स अफ इन्इक्वालिटी जस्ता पछिल्ला पुस्तकले संसारमा आर्थिक प्रगति गरेकै देशहरूभित्र पनि आय र सम्पत्तिको असमान वितरणका कारण गरिबीको खाडल गहिरिएको तथ्यहरू सार्वजनिक गर्दैछन्। अधिकांश देशमा उच्च र धनी थोरै व्यक्तिले अकुत अनि विशाल अनुपातका सामान्य नागरिकले ज्यादै न्यून अंशमा सम्पत्ति नियन्त्रण गरेको देखाउँछ। त्यसैले आर्थिक प्रगतिलाई समुष्ठ आयतनमा मात्र नभै प्रत्येक नागरिकको हिस्सेदारी अनि उसको क्रयक्षमताको बढोत्तरीमा हेरिनुपर्छ। यस्तो गन्तव्यमा पुग्न समतामूलक आत्मनिर्भर आर्थिक विकास हुनुपर्छ। ओलीले बन्द भएका सबै कलकारखाना पुनर्सञ्चालनसहित हजारौं नयाँको तीव्र स्थापना र विस्तार गर्न खोजी गर्नुपर्छ। निर्यातमुखी औद्योगिक गतिविधिको व्यापक प्रवद्र्धन गर्दै देशका एकाएक खनिजको उत्खनन अनि उपभोग गर्नु थाल्नुपर्छ। पछिल्ला शोधले नेपाल भूभागको हिसाबले विश्वको ००३ प्रतिशतमात्र अनुपात भए पनि स्रोतसाधनको हिसाबले झन्डै ५ प्रतिशतको हैसियतमा रहेको देखाउँछ। बिमस्टेक सम्मेलनले समेत जोड दिएका पर्यटन, जलस्रोत, ब्लु इकोनोमीलगायत सम्भावनाका अधिकतम दोहनमा ध्यान लगाउनु थियो। भ्रष्टाचाररहित चुस्तदुरुस्त प्रशासन अनि किफायती र नागरिकमुखी सेवाप्रवाह बनाउनु थियो। अल्पविकसितबाट मध्यमस्तरको विकासशील राष्ट्र बन्ने पक्षका काम कति अलपत्र छन् ? कहिले र कसरी सक्ने ? विश्लेषण र त्यसपछि काम गर्नुपर्छ। सफल प्रजातन्त्रका लागि सबल आर्थिक विकासको विराट महत्व रहन्छ। अरूसँग मागेर हैन, आफैं कमाएर खाने र अरूलाई पनि निर्यात गर्नतिर लाग्नु छ। अन्त्यमा, ली क्वानको लक्ष्य फर्म थर्ड वल्र्ड टु फस्ट वल्र्ड र महाथिर मोहमदको अवधारणा द च्यालेन्जजस्ता प्रगतिशील योजनाको प्रभावकारी सम्पादनको सोच राख्नुपर्छ। राष्ट्रको आर्थिक समृद्घिमा ओलीले अधिकतम प्रयास लगाउनुपर्छ। चौथो पटक यसरी मौका पाउँदा मन्तव्यभन्दा नागरिकलाई अपेक्षित गन्तव्यको महŒव बढी छ। ता कि अर्को प्रधानमन्त्रीबाट पो देश विकास होला कि भन्नु अब नपरोस्।"
तेक्वान्दो च्याम्पियनसिपमा अस्मिता उत्कृष्ट निर्णायक,"काठमाडौं : नेपालकी अस्मिता खड्का चीनमा भएको एसियन आमन्त्रण तथा नवौं मानसान तेक्वान्दो च्याम्पियनसिपमा उत्कृष्ट निर्णायक घोषित भएकी छन् । यही डिसेम्बर २८ देखि ३० तारिखसम्म आयोजना भएको च्याम्पियनसिपमा नेपालबाट अस्मितामात्रै निर्णायकमा सहभागी भएकी थिइन् । १३ औं दक्षिण एसियाली खेलकुदकी कांस्य पदक विजेतासमेत रहेकी अस्मिताले गत जुनमा मलेसियामा सञ्चालन भएको रेफ्री कोर्स उत्तीर्ण गरेकी थिइन् । चीनको नान्जिङमा भएको च्याम्पियनसिपमा नेपालका पाँच खेलाडीले प्रतिस्पर्धा गरेका थिए । जसमा चार स्वर्ण, एक रजत र एक कांस्य पदक जित्न सफल भएको छ । पुम्सेको पुरुष ३० वर्षमाथिको उमेर समूहमा चन्द्र राना मगरले स्वर्ण जितेका हुन् । यस्तै ग्योरोगीको ८० केजीमुनिको तौल समूहमा भीमबहादुर खड्का, ह्यान्ड ब्रेकिङमा नन्दराज बाँस्कोटा, १४ वर्षमुनिको पुम्सेमा निरोशा रानाले स्वर्ण जिते । यस्तै ग्योरोगीको सिनियर महिला ४९ केजीमुनि वर्षा थापाले रजत र जुनियर ५२ केजीमुनि निरोशा रानाले कांस्य जितेका छन् । नेपाली टोलीको प्रशिक्षकको भूमिका भने विकेश बिडारीले निर्वाह गरेका थिए । विकेश विश्व तेक्वान्दोको लेभल टु प्रशिक्षक हुन् । उनले विश्व तेक्वान्दोले गत जुलाई १५ देखि २१ तारिखसम्म सञ्चालन गरेको अनलाइन लेभल टु कोचेज कोर्स उतीर्ण गरेका थिए । राष्ट्रिय तथा अन्तर्राष्ट्रिय क्षेत्रमा कुशल प्रशिक्षकको छवि बनाएका विकेश अन्तर्राष्ट्रिय निर्णायक पनि हुन् । विकेशले पछिल्लो समय अल्टिमेट तेक्वान्दो डोजाङसँगै विभिन्न विदालयमा प्रशिक्षण गराउँदै आएका छन् ।"
दक्षिण कोरियाका पूर्व राष्ट्रपति युन सुकविरुद्ध पक्राउ पुर्जी जारी,सियोल : दक्षिण कोरियाको राजधानी सियोलको एक अदालतले पूर्व राष्ट्रपति युन सुकयोलविरुद्ध पक्राउ पुर्जी जारी गरेको छ । युनले देशमा लगाएको मार्सल लका कारण यो वारेन्ट जारी गरिएको जनाइएको छ । पूर्व राष्ट्रपति युनले डिसेम्बर ३ मा देशमा मार्सल ल लगाएका थिए । यसको चर्को विरोधपछि उनले ६ घण्टाभित्र आफ्नो निर्णय फिर्ता लिनुपरेको थियो । यसपछि युनविरुद्ध महाभियोग प्रस्ताव ल्याइएको थियो। उनलाई राष्ट्रपति पदबाट हटाइयो। युनको मार्शल ल लागू गर्ने निर्णयको विरुद्ध अनुसन्धान भइरहेको छ। उनलाई विद्रोह र देशद्रोहको आरोप लगाइएको छ। अनुसन्धानका क्रममा विगत दुई सातामा पूर्वराष्ट्रपतिलाई सोधपुछका लागि तीनपटक बोलाइए पनि उनले बेवास्ता गरेका थिए । त्यसपछि उनीविरुद्ध यो वारेन्ट जारी भएको हो । वारेन्ट मार्फत अदालतले अन्वेषकहरूलाई युनसँग सोधपुछ गर्न र उनलाई हिरासतमा लिन ४८ घण्टाको समय दिएको छ। आइतबार राती अनुसन्धानकर्ताहरूले विद्रोह र शक्तिको दुरुपयोगको आरोपमा पक्राउ पुर्जी मागेका थिए। मार्शल लको घोषणापछि दक्षिण कोरिया हाल राजनीतिक संकटमा छ । युन र उनका उत्तराधिकारीलाई महाभियोगमार्फत हटाइएको छ। बीबीसी
उच्च शिक्षामा छोरीहरू अब्बल,"काठमाडौं : कुनै समय छोरीलाई शिक्षाबाट बञ्चित गरिन्थ्यो। तर, अहिले समय बदलिएको छ। छोरा र छोरीलाई समान शिक्षा दिन थालिएसँगै छोरीहरूले उत्कृष्ट उपलब्धि हासिल गरेका छन्। यसको जल्दोबल्दो उदाहरण हो : त्रिभुवन विश्वविद्यालयको ५०औं दीक्षान्त समारोह, जहाँ विभिन्न तहका २२ विद्यार्थीको स्वर्ण पदकको सूचीमा १७ जना छात्रा पर्नु हो। दीक्षान्तमा २०८० असार १ देखि २०८१ जेठ मसान्तसम्म ट्रान्सक्रिप्ट लिई ६२औं ग्रेस लिस्टमा समावेश भएका ७४ हजार १ सय ४९ विद्यार्थीमध्ये १४,३०८ जना स्नातक, स्नातकोत्तर र विद्यावारिधि तहमा विद्यार्थी दीक्षित हुनुका साथै विभिन्न विधामा सर्वोत्कृष्ट विद्यार्थीहरू विभिन्न पदक तथा पुरस्कारबाट विभूषित भए। हजारौंको भीडबाट १७ छोरी स्वर्ण पदकबाट विभूषित भए। यसमध्यकी एक हुन्, सहिद स्मृति बहुमुखी क्याम्पस चितवनको शिक्षा संकाय स्नातकोत्तरकी सीताकुमारी श्रेष्ठ। जसले त्रिभुवन विश्वविद्यालयमध्यकै एमएड तहमा महिलाहरूमध्ये सर्वप्रथम अर्थात् सबैभन्दा बढी जीपीए ३४५ ल्याएर त्रिपुरेश्वरस्थित दशरथ रंगशालामा प्रधानमन्त्री केपी शर्मा ओलीको हातबाट शिल्पा विष्ट प्राज्ञिक उत्कृष्टता पुरस्कार हाँसिल गरिन्। आईएसी र बिएस्सी अध्ययन गरेकी उनी २०७३ सालमा सतुरमुखी मावि, चितवनमै शिक्षकमा नाम निकालेपछि उनले एमएड पढ्ने निधो गरेकी थिइन्। पढ्न सुरु गरेको पहिलो सेमेस्टरमै श्रीमान्को मृत्यु भयो। नाबालक छोराको जिम्मेवारी, शिक्षक पेसाका साथ एकल जीवन बिताएकी उनले पढाइलाई निरन्तरता दिएर जीवनमा अब्बल बनेरै छाड्ने दृढ संकल्पका कारण आज उनले यो सफलता हासिल गर्न सम्भव भएको सुनाउँछिन्। उनी भन्छिन्, एमएडको पहिलो सेमेस्टर पढ्दै गर्दा श्रीमान्को निधनले बज्रपात पर्यो। छोरो सानै छ। अहिले ८ कक्षामा पढ्छ। घरको साथ छैन, माइतीको साथ छ। अझ सहायक प्रधानाध्यापकको जिम्मेवारी निभाउँदै अध्ययन गर्दा थुप्रै चुनौती खेप्नुपर्यो। यसका बाबजुद आज यो सफलता हासिल गर्न सकेँ। भविष्यमा एक अब्बल शिक्षक भएर अरूको प्रेरणा बन्ने नै उनको लक्ष्य छ। अर्थशास्त्रमा स्नातकोत्तर उत्कृष्ट भएकी श्रीज्या काफ्लेले दुई स्वर्णपदक तारापद चौधरी पदक र खगेन्द्रमान सिंह प्रधान पदकका साथमा चन्द्रराज ढुंगेल स्मृति पुरस्कार पाउन सफल भएकी छन्। पढाइलाई पहिलो प्राथमिकता दिने र बुझेर मात्रै पढेर भ्याउने उनको स्वभावले यो सफलता सम्भव भएको उनको भनाइ छ। दोलखाकी श्रीज्या हालः भक्तपुर बसे पनि अब भने पीएचडीका लागि विदेश अध्ययन गर्न पूर्वतयारी गरिरहेकी छन्। जसका लागि उनले हालसालै नेपाल उद्योग परिसंघ (सीएनआई)को अनुसन्धानको जागिर छोडेर अन्तर्राष्ट्रिय स्तरमा हेल्थ इकोनोमीमा पीएचडी हासिल गर्ने सोच बनाएकी बताउँछिन्। तर, उनी विदेश अध्ययनमा गए पनि पढाइ सकेर स्वदेशमै फर्किने र एउटा अब्बल अर्थशास्त्री बन्ने लक्ष्य लिएकी छिन्। मलाई विदेश गएर बस्ने रहर छैन। नोपलमा भन्दा पनि अन्तर्राष्ट्रिय स्तरको अध्ययन कस्तो छ ? कुन तहसम्म एक्स्पोजर हुन्छ भनेरै जान खोजेको हुँ। अध्ययन सकिएपछि नेपालमै फर्किन्छु। यहीं अब्बल अर्थशास्त्री बन्न मन छ, काफ्लेले अन्नपूर्णसँग भनिन्। पछिल्लो समय अधिकांश कलेजहरूमा पत्रकारिता अध्ययन गर्ने विद्यार्थीको संख्या पातलिँदै गए पनि यसमै भविष्य खोज्नेहरूले भने अध्ययनलाई पूर्णता दिँदै आएका छन्। अझ पत्रकारिता तथा आमसञ्चार विभागमा उत्कृष्ट (टपर) महिला अघि छन्। एसको उदाहरण पात्र हुन् : शनिबारको दीक्षान्त समारोहमा पत्रकारिता स्नातकोत्तरबाट स्वर्ण पदक हासिल गर्न सफल छात्रा चेतना कुँवर। काभ्रे घर भएकी कुँवरले तत्कालीनको एसएलसीदेखि नै टपर हुँदै आएको र स्नातकोत्तरमा पनि औसत जीपीए ३६८ प्राप्त गरेकी हुन्। तर, उनीभन्दा २ अंक बढी ल्याउने साथीले टियुको नियमअनुसार चौथो सेमेस्टरको अन्तिम परिणाम आएको ३ महिनाभित्र थेसिस पूरा नगरेकाले यो अवसर गुमाएकाले कुँवरले उक्त स्वर्ण पदक हात पार्न सफल भएकी हुन्। उनी भन्छिन्, मैले थेसिस समयमै गरेँ। चौथो सेमेस्टर सकिएको ३ महिनामै थेसिस पनि सकिएर रिजल्ट आइसकेकाले सुरुमै समिट गरेकाले गोल्ड मेडल पाएँ।अहिले मिडियामा भविष्य छैन भन्ने भाष्य पैदा गरिएको वास्तवमा यो क्षेत्रमा धेरै अवसर भएको उनको तर्क छ। सानैदेखि रेडियो, टेलीभिजनमा बोल्ने सोच राखेकाले पत्रकारिता अध्ययन गरेकी हुँ। इन्टर्नबाट सेन्टर फर मिडिया रिसर्च नेपाल (सीएमआर)मा प्रवेश गरेकाले पनि पत्रकारितामै स्नातकोत्तर गरेँ। हाल नेपाल फ्याक्ट चेकमा सहायक सम्पादक छु, उनले भनिन्। हाल उनले काठमाडौं विश्वविद्यालयबाट पीएचडी सुरु गरेको १ वर्ष पनि बितिसकेको छ। नेपालमा भविष्य छैन भन्नेहरूलाई उनी भन्छिन्, महत्वकांक्षी बढी भएकाले नेपालमा भविष्य नदेखेका हुन्। मसँगै पढेका साथीहरूले मिडिया सञ्चालन गरेर राम्रो कमाइ गरेका छन्। यसर्थ परि श्रम गर्ने र पेसालाई महत्व दिने हो भने नेपालमा पत्रकारिताको भविष्य छ।शंकरदेव क्याम्पसबाट बीबीएमा सबैभन्दा बढी जीपीए ३९९ प्राप्त गरेकी आकृति झाले गोल्ड मेडल हासिल गरेकी छन्। उनले अध्ययनमा उत्कृष्ट भएसँगै भाइस च्याम्सेलर्स पदक र भाइस सत्यमान स्वर्ण पदक प्राप्त गरिन्। परिवारकै कारण उनी अध्ययनमा अब्बल हुन सकेको बताउँछिन्। अझ आफ्नै दिदी पोखरा विश्वविद्यालयबाट गोल्ड मेडल पाएकाले बढी प्रेरणा मिलेको हो, उनले भनिन्। काठमाडौंमै जन्मेकी उनी अबको अध्ययन राम्रो अवसर अर्थात् छात्रवृद्धि पाएको खण्डमा विदेशमै अध्ययन गर्ने सोचमा छिन्। उनी भन्छिन्, स्वदेशको पढाइ मात्रै नभई अन्तर्राष्ट्रिय अध्ययनले पनि झन एक्सप्लोजर गर्छ भनेर जान खोजेकी हुँ। अहिले पनि टुर एन्ड ट्राभल्समा काम गरिरहेको छु। विदेश गए भने पनि पछि नेपालै फर्किने सोच छ। छोरीहरू अध्ययनमा अब्बल हुनुको कारण औंल्याउँदै त्रिभुवन विश्वविद्यालयका रेक्टर खड्ग केसी पहिला छोरीहरूलाई पढ्ने अवसर नपाएकाले प्रतिस्पर्धा गर्न नपाएको र समय अनुकूल समाज परिवर्तन भएसँगै उच्च तहसम्म अहिले पढ्ने मौका पाएकाले पनि स्वर्ण पदकमा महिला अधिक भएको बताउँछन्। विदेशमा जस्तो काम गर्दै पढ्नुपर्ने बाध्यता कम छ। स्वतन्त्र भएर पढ्न पाएकाले पनि उत्कृष्ट नम्बर ल्याएका छन्, रेक्टर केसीले अन्नपूर्णसँग भने, हुनत: छोरीहरू बढी इमान्दार र मिहिनत पनि हुन्छन्। अझ पछिल्लो समय धेरै छोराहरू बिदेसिएकाले कक्षा कोठामा पनि छोरकिो संख्या अधिक छ। यसमध्ये पनि जेहेन्दार छात्रा अघि आएका हुन्। अहिले नै २२ मा १७ जना महिला स्वर्ण पदक पाउनु उदाहरणीय हो। यस्तै, टियूका प्राडा नन्दबहादुर सिंह उच्च शिक्षामा महिलाको पहुँचसँगै उत्कृष्टता बढेको बताउँछन्। छोरीलाई पढाउनु हुँदैन भन्ने पुराना धारणा अन्त्य भइसकेको र समान व्यवहार हुन थालेको उनको भनाइ छ। मुलुकको कुल जनसंख्याको ५२ प्रतिशत महिला भएकाले पनि अध्ययनसँगै हरेक क्षेत्रमा महिलालाई आधा हिस्सा दिनुपर्ने उनको तर्क छ। संकायअनुसार दीक्षितको संख्या त्रिपुरेश्वरस्थित दशरथ रगंशालामा आयोजित दीक्षान्त समारोहमा व्यवस्थापन संकायका ३१,०९०, मानविकी तथा सामाजिक शास्त्र संकायका १३,६२३, कानुन संकायका ३,०८६, शिक्षाशास्त्र संकायका ११,३१७, इन्जिनियरिङ अध्ययन संस्थानका ५,३०४ कृषि र पशुविज्ञान अध्ययन संस्थानका ६४८, वनविज्ञान अध्ययन संस्थानका ३०४ र विज्ञान तथा प्रविधि अध्ययन संस्थानबाट ७,००७ विद्यार्थी दीक्षित भएका छन्।"
प्रि ओपन सेसनमा नेप्से परिसूचक ४ अंकले बढ्यो,काठमाडौं : साताको दोस्रो कारोबार दिन मंगलबार प्रि ओपन सेसनमा नेप्से परिसूचक ४ अंकले बढेर बन्द भएको छ। अघिल्लो दिन सोमबार सार्वजनिक बिदा परेकाले सेयर कारोबार भएन। त्यसअघि आइतबार नेप्से परिसूचक २११२ अंकले घटेको थियो। आज यो सेसनमा ४११ अंकले बढेको हो। प्रि ओपन सेसनमा ५७ स्टक्सको १२ हजार ८४४ कित्ता सेयर ७८ लाख ७९ हजार ७३ रुपैयाँमा खरिदबिक्री भए। जसमध्ये २१ स्टक्सको मूल्य बढेको छ भने २८ वटाको मूल्य घट्यो। बाँकी ८ स्टक्सको मूल्य भने सो सेसनमा स्थिर रह्यो।
महिला कारागारभित्रको संसार,"केन्द्रीय कारागारको महिला गृह काठमाडौं सुन्धारामा रहेको एकमात्र महिला कारागार हो। काठमाडौंबाहेक ५२ जिल्लामा पनि महिला कारागार छन्। कारागार व्यवस्थापन विभागका अनुसार नेपालमा ७२ जिल्लामा ७५ कारागार सञ्चालनमा छन्। लेखको विषय केन्द्रीय कारागारको हो, जसको स्थापना १९७१ सालमा भएको हो। जुन नेपालको सबैभन्दा पुरानो कारागार पनि हो। जहाँ तीनवटा ब्लक सञ्चालनमा छन्। जसमध्ये एउटा ब्लक महिला गृह हो। कारागारभित्र कैदीबन्दी र थुनुवा आउनेजाने क्रम दिनहुँ भइरहनाले कैदीबन्दीको संख्या थपघट भइरहन्छ। हामी कारागार पुगेको दिन ४ सय ८० कैदीबन्दी र थुनुवा थिए। यसमध्ये ६० जना विदेशी नागरिक थिए। २६ कैदी मानसिक बिरामी थिए। यस अतिरिक्त १० जना आश्रित (नाबालक) पनि कारागारभित्र थिए। लामो समयसम्म पुरानो भवनबाटै सेवा दिइरहेको कारागारले २०७२ सालको भूकम्पछि नयाँ भवन बनाएको छ। प्रशासनका अनुसार काठमाडौं महिला कारागारमा १५ सयसम्म कैदीबन्दीलाई राख्न सक्ने क्षमता छ। पुरानो र नयाँ दुवै भवन सञ्चालनमा छन्। पहिलो नजरमा : कारागारभित्र प्रवेश गर्नासाथ देख्यौं पुरानो भवन, पुरानो भइसकेको सिमेन्टी गरिएको सामान्य क्षेत्रफलको आँगन, त्यसको छेउमा उभिएको ठूलो नयाँ भवन, भुइँ पुछिएको आभास दिने डिटर्जेन्टको गन्ध, आँगनमा ठाउँठाउँमा सुकाउन राखिएका कपडाहरू, बरन्डामा बोरा र झोलाहरूमा राखिएका तरकारीलगायतका दैनिक प्रयोगका सामानहरू। त्यही आँगनमा कपडा धुँदै बसेका केही महिला (कैदीबन्दी), भर्खर नुहाएका कपाल घाममा सुकाउँदै बसिरहेका कोही, सुरुआती जाडोको मध्याह्नको घाममा साथीसँग गफ गर्दै बसिरहेका कोही त कोही कसैसँग नबोलिकन एक्लै बसिरहेका। सोही आँगनमा बेफिक्री दौडिरहेका बालकहरू पनि। आँगनको पल्लो छेउमा पार्लर, खाजाघर, कपडा पसल पनि। अलि पर पुगेपछि धागो काटिरहेका कैदीबन्दी पनि देखिए। यो हाम्रो नजरले कारागार परिसरभित्र प्रवेश गर्नेबित्तिकै देखेको दृश्य थियो। कारागारभित्र प्रवेश गरिरहँदा कुनै बस्तीभित्र प्रवेश गरेको अनुभव भयो। जहाँ सबै आआफ्नो हिसाबले आआफ्नो दैनिकीमा व्यस्त छन्। अझै भित्र जाँदा ः कैदीबन्दीलाई नयाँ र पुरानो भवनमा राखिएको छ। सबैले सुत्नका लागि छुट्टाछुट्टै खाट पाएका छन्। तर एउटै कोठामा कोचिएर बस्नु परेको जस्तो अनुभूति हुन्छ। नयाँ भवनका कोठा केही फराकिला छन्। खाट छुट्टाछुट्टै भए पनि धेरैले साझा कोठा प्रयोग गर्ने भएपछि सरुवा र संक्रामक रोग फैलिने जोखिम धेरै छ। कारागारभित्र सरुवा र संक्रामक रोग फैलिँदा संक्रमितलाई छुट्टै राख्ने व्यवस्था नभएको नाइकेले बताए। कारागारभित्र कुल २४ शौचालय रहेछन्। पुराना भवनका शौचालयहरू भौतिक रूपले दयनीय देखिए पनि सफाइका हिसाबले सन्तोषजनक अवस्थामा थिए। धेरैजसो शौचालयमा ताल्चा लगाइएको थियो। शौचालय प्रयोग गर्ने बेलामा मात्र ताल्चा खोलिने चौकीदारले बताए। नयाँ भवनका शौचालय आधुनिक छन्। काठमाडौं महानगरमा पानीको हाहाकार भए पनि कारागारभित्रको सानो बस्तीमा पानी पर्याप्त छ। कारागारभित्र चौबिसैघण्टा पानी उपलब्ध हुने चौकीदारको भनाइ छ। बोरिङको मद्दतले जमिनमुनिको पानी उपयोगमा ल्याइएको छ भने आवश्यकताअनुसार ट्यांकरको पानी पनि प्रयोग गरिन्छ। कारागार सरसफाइसँगै व्यक्तिगत सरसफाइका बारेमा कैदीबन्दी राम्रोसँग सचेत छन्। कारागारमा रहेका २४ वटा शौचालय सफाइको जिम्मा कैदीमध्येकै दुई जनालाई दिइएको छ। जसको पारि श्रमिक कारागार प्रशासनले दिन्छ। तर दुई जनाले मात्र सबै शौचालय सफा गर्न सम्भव नभएपछि कैदीमध्येकै अन्य चारलाई पनि सफाइकर्मीको रूपमा राखिएको छ। ती चारैजनाको पारि श्रमिकको व्यवस्था कैदीबन्दी स्वयंले गरेका छन्। जब कुरा यहाँका महिलाको स्वास्थ्य वा सहजताको आउँछ, तब महिनावारीबारे चर्चा गर्नु अत्यावश्यक हुन्छ। हुन त महिलाहरू नै बस्ने ठाउँ भएपछि महिनावारीका बेला हुने दुःख वा आइपर्ने आवश्यकताहरूबारे सबै जानकार छन्। तर जानकारी मात्रले सबै समस्या समाधान गर्दैन। साधन र सुविधाको पनि त्यति नै महŒव हुन्छ। महिलाको स्वास्थ्य र सम्मानसँग जोडिएको सबैभन्दा महŒवपूर्ण विषय महिनावारीलाई लिएर जति गम्भीर हुनुपर्ने हो, कारागार प्रशासन त्यति गम्भीर नभएको हामीले पायौं। त्यसको प्रमाण हो, पर्याप्त परिमाणमा स्यानिटरी नेप्किन वा स्यानिटरी प्याड उपलब्ध नहुनु। कारागार प्रशासनले औसतमा एक कैदीका लागि कतिवटा नेप्किन उपलब्ध गराउँछ भन्ने यकिन कसैलाई छैन। तर प्रशासनले उपलब्ध गराउने नेप्किन पर्याप्त नभएको चौकीदार बताउँछन्। कैदीबन्दीलाई चाहिने परिमाणमा स्यानिटरी नेप्किन उपलब्ध गराउनु ठूलो चुनौती रहेको पाइयो। प्रशासनसँग माग गर्दा नेप्किन दिने भए पनि त्यसले सबैलाई बाँड्न नपुग्ने जानकारी दिइयो। प्रशासनले दिएको नेप्किन अपुग हुँदा कैदीबन्दीले सामूहिक सहयोग, व्यक्तिगत खर्च व्यवस्थापन र कपडाको प्रयोग गर्दा रहेछन्। चौकीदारका अनुसार सक्नेले आफ्नै पैसाले किन्छन् वा परिवार, आफन्तलाई भनेर मगाउँछन्। आर्थिक अवस्था कमजोर हुनेले कपडाको प्रयोग गरेर महिनावारीका दिन काट्छन्। सामूहिक सहयोगको अभ्यास पनि छ। अरूलाई चाहिएको बेला आफूसँग भएको दिने र आफूलाई चाहिएको बेला अरूसँग लिने। चाहे शौचालय सफाइको कुरा होस् वा नेप्किन दिएर सहयोग गर्ने कुरा, कारागार प्रशासनले कैदीबन्दीको सामूहिकता, सामुदायिकता र सहकार्यमा कुनै रोकटोक लगाएको छैन। सरसफाइ र स्वास्थ्यसँग जोडिने अर्को महŒवपूर्ण विषय हो फोहोर व्यवस्थापन। कारागारभित्रको फोहोर व्यवस्थापन भने सन्तोषजनक छैन। कारागारभित्रको फोहोर व्यवस्थापनलाई लिएर कैदीबन्दी पनि चिन्तित छन्। सयौंको संख्यामा कैदीबन्दी बस्ने कारागारमा दिनहुँ ठूलो परिमाणमा फोहोर निस्किन्छ। तर त्यो फोहोर फाल्नका लागि न त डस्टबिन छ, न उचित स्थान नै। कुहिने, नकुहिने, भान्छाको फोहोर, शौचालयको फोहोर सबै एकै ठाउँमा फालिएको छ। महानगरपालिकालाई पटक पटकभन्दा पनि फोहोर फाल्न उपयुक्त डस्टबिन नल्याइदिएको कैदीबन्दी गुनासो गर्छन्। कारागार प्रशासन भने पनि फोहोर व्यवस्थापन उचित तरिकाले हुन नसक्नुमा महानगरपालिकालाई नै दोष दिन्छ। कारागारभित्र आर्थिक हैसियतको प्रभाव ! ः कारागारभित्रका विभिन्न आयाम बुझ्दै जाँदा हामीलाई सबैभन्दा जिल्ल पार्ने विषय बन्यो, कैदीबन्दीको आर्थिक हैसियत र त्यसले पार्ने प्रभाव। कारागारभित्र सबैका लागि केही साझा नियम त छन् तर ती नियमहरू मान्नैपर्ने अनिवार्यता छैन। आफूले खर्च गर्न सक्ने हो भने आफ्नो काम गरिदिन कैदीबन्दीमध्येकै कोहीलाई खटाउन सकिन्छ। मेसको खाना नै खानुपर्छ भन्ने छैन। आफ्नो खर्चमा आफ्नो लागि बस्ने फराकिलो ठाउँ र छुट्टै पकाउने खाने व्यवस्था गर्न सकिन्छ। पार्लर, पसल र खाजाघर जस्तो सुविधाको जति पनि उपयोग गर्न सकिन्छ। यहाँसम्म कि कुकुर पाल्न पनि छुट छ। त्यहाँ केही कैदी आफ्ना कुकुर खेलाउन व्यस्त थिए भने कोही छुट्टै चुल्होमा मासु पकाउन मस्त थिए। कारागार बाहिरको दुनियाँ झैं कारागारभित्र पनि हुनेखाने वा राम्रो आर्थिक अवस्था हुनेका लागि जीवन सहज छ। तर जसको आर्थिक अवस्था कमजोर छ उसका लागि विपरीत ! कानुनको नजरमा दोषी बनेर कारागारभित्र आइसकेपछि सबैको हैसियत समान हुनुपर्ने हो। तर कारागार बाहिरको हैसियतले कारागारभित्रको जीवन मजैले प्रभावित गरेको भेटिन्छ। कारागारभित्र आर्थिक अनुशासन र प्राप्त गर्ने सेवासुविधामा एकरूपताको आस राखेका थियौं। कारागारभित्र कैदीबन्दीले लगाउने लुगा, खानेकुरा, प्रयोग गर्ने सरसामान, पाउने सेवासुविधा नियमानुसार हुन्छ होला भन्ने सोचेका थियौं। आश्चर्यको विषय नै कारागारभित्रको वर्गीय विभाजन र आर्थिक हैसियतअनुसार प्राप्त गर्न सकिने सेवासुविधा देखियो। सरकारले प्रत्येक कैदीलाई खानास्वरूप नियमानुसार केही चामल उपलब्ध गराउने र त्यस अतिरिक्त अन्य खर्चका लागि दैनिक ८० रुपैयाँ पाउने कारागार स्रोतले स्पष्ट पार्यो। यसै ८० रुपैयाँबाट उनीहरूले आवश्यक सम्पूर्ण सामान किन्छन्। आर्थिक अवस्था कमजोर हुनेले सोही रुपैयाँमै स्यानिटरी नेप्किनजस्तो आवश्यकताको सामान पनि किन्छन् र तरकारीजस्ता खानेकुरा किन्न पनि रकम दिन्छन्। आर्थिक अवस्था राम्रो हुनेले आफ्ना लागि जति पनि रकम खर्चिन पाउँछन्। कैदीबन्दीको स्वास्थ्य, सुरक्षा, पोषण, सम्मानजस्ता कुराको गुणस्तर उनीहरूले खर्च गर्न सक्ने रकममा भरपर्ने रहेछ। यस्तो प्रणालीले कैदीबन्दीको आत्मसम्मानमाथि प्रहार गर्छ नै, कारागारभित्र पनि वर्गको आधारमा विभाजन भइरहेछ कि भन्ने प्रश्न उठाउँछ। कैदीबन्दीले लगाउने लुगा, खानेकुरा, पाउने सेवासुविधा गुणस्तरीय हुनैपर्छ। तर यो गुणस्तरीय जीवन कारागारभित्रका सबैको हुनु आवश्यक छ। गुणस्तरीयताको सुनिश्चितता कारागार प्रशासनले गर्नुपर्छ न कि कैदीबन्दीको आर्थिक अवस्थाले। प्रशासनले गर्नुपर्ने काम : समग्रमा कारागारभित्रको दैनिकी व्यवस्थित छ। व्यवस्थित दैनिकी कैदीबन्दीहरूकै सामूहिक प्रयासले सम्भव भएको हो। सामूहिक प्रयास र सहकार्यलाई कारागार प्रशासनले पनि प्रोत्साहन दिएको छ। तर केही चुनौती र प्रश्नहरू पनि छन्, जसबारे कारागार प्रशासन गम्भीर हुनुपर्नेछ। कारागारभित्रका नाबालकहरूको हुर्काइबारे थप संवेदनशील हुनु आवश्यक छ। उनीहरूले पाइरहेको वातावरण र परिवेश कति स्वस्थ छ ? अध्ययन हुनुपर्छ। मानसिक समस्या भएका कैदीबन्दीको विशेष हेरचाहमा कारागार प्रशासन चुकेको छ। जसका लागि कैदीबन्दीबाटै केही कर्मचारी छुट्ट्याइएका छन्। तर कारागारभित्रको समस्त परिवेश उनीहरूका लागि कति स्वस्थ, सुरक्षित र सम्मानजनक छ ? त्यसको विस्तृत अनुगमन र विश्लेषण हुनुपर्छ। स्वास्थ्य र सरसफाइलाई आवश्यक सामान पर्याप्त मात्रामा सबैको पहुँचमा हुनुपर्छ। यी केही कमजोरीलाई सुधार्न सके कारागार बाहिरको सहरको तुलनामा कारागारभित्रको सरसफाइ, सुविधा, सामूहिकता, सामुदायिकता र आफ्नो काम आफैं गर्नुपर्ने जिम्मेवारीबोध उदाहरणीय छ।"
विवादमै रेडक्रस : आईएफआरसी भन्छ रेडक्रसको समिति हामी चिन्दैनौं,"काठमाडौं : अन्तर्राष्ट्रिय रेडक्रस महासंघ र रेड क्रिसेन्ट सोसाइटी (आईएफआरसी) ले नेपाल रेडक्रस सोसाइटीको वर्तमान नेतृत्वलाई मान्यता दिन अस्वीकार गरेको छ। पछिल्लो समय प्रा सुदर्शनप्रसाद नेपालको नेतृत्वमा ५६ सदस्यीय तदर्श समिति बनेको छ। नेपाल र डा नेत्रप्रसाद तिमिल्सिनाको नेतृत्वमा रहेको कार्यसमितिलाई समायोजन गरेर नयाँ समिति बनाइएको हो। नेपाल र तमिल्सिनाको दुवै समितिले यो भन्दाअघि समानान्तर गतिविधि गरिरहेको थियो। सरकारले सहमतिमा भनेर बनाएको समितिलाई पनि आईएफआरसीले नचिन्ने बताएको छ। नयाँ कार्यसमितिका पदाधिकारी र सदस्यमा नेपाली कांग्रेस, नेकपा एमाले, नेकपा माओवादी केन्द्र र एकीकृत समाजवादीको सहभागिता छ। सबै दलको भागबन्डामा यो समिति बनेको छ। आईएफआरसीका नेपाल प्रमुख डेभिड फिसरले पत्राचार गर्दै भनेका छन्, यो अवस्थामा अहिलेका कुनै समितिलाई चिन्दैनौं। नेपाल रेडक्रस ६ वर्षदेखि विवादमा रहँदै आएको भन्दै उसले मान्यता प्रदान गर्न नमानेको हो । मानवीय हितका लागि सञ्चालित नेपाल रेडक्रस भ्रष्टाचार, अनियमितता, अव्यवस्थपनको शिकार भएको उसको बुझाइ छ । रेडक्रसलाई पत्राचार गर्दै आईएफआरसीका नेपाल प्रमुख फिसरले नेपाल रेडक्रसलाई थप क्षतिबाट जोगाउन अहिले समस्या समाधानमा लाग्नुपर्ने बताएका छन्। उनले भनेका छन्, जसको एक मात्र विकल्प निर्वाचन हो। आईएफआरसीले गत वर्ष नै नेपाल रेडक्रसमा कार्यसमितिको आधिकारितालाई विवाद भएको भन्दै सहकार्य नगर्ने जनाएको थियो। आईएफआरसीको अनुपालन र मध्यस्तता समिति (सीएमसी)ले जनवरी २ र ३ मा सबै सरोकारवालासँग गोलमेच सम्मेलन बोलाएको छ। सीएमसीले यस्ता विवादीत देशमा यस्तो सम्मेलन गर्ने गरेको छ। उसले सबै सरोकारवालाको सहमतिमा सन २०२५ को अप्रिलसम्ममा निर्वाचनको डेटलाइन छ। यो गोलमोच सम्मेलनबाट समस्या समाधान नभएमा नेपाल रेडक्रसको निलम्बन पनि हुन सक्छ। समास्या समाधानको पहिलो सर्त विधान सशोधन हो। विधान भित्र ज्वाइन्ट स्ट्याच्युट कमिटीको अन्तर्राष्ट्रिय मापदण्ड कार्यविधिअनुसार दुई कार्यकालमा मात्रै नेतृत्वमा बस्ने पाउनेदेखि युवा सहभागिता हुनुपर्ने व्यवस्था पालना गरेर नेपाल रेडक्रस अघि बढ्नुपर्छ। आईएफआरसीको निर्णयलाई बेवास्ता गर्दै रेडक्रसका अध्यक्ष प्रा नेपालले जनवरी ५ देखि ६ सम्म विधान अधिवेसन बोलाएका छन्। यो विधान अधिवेशन अघि नै समस्याको समाधानको प्रस्ताव ल्याउनुपर्ने सुझाव आईएफआरसीको छ। समस्या समाधानको विधि खोजेर मात्रै विधान अधिवेशनमा लान उसले सुझाएको छ। अधिवेशनअघि नै नयाँ विधानमा केही प्रमुख पक्षमा हुने सहमतिले नेपाल रेडक्रसलाई संस्थागत रूपमा विकास गर्न र आगामी दिन हुने बलियो निर्वाचन प्रक्रियालाई समर्थन गर्न महत्वपूर्ण योगदान दिने उनले बताएका छन्। यो बैठक सबै समस्या समाधान गर्न सक्दैन। सबै गुनासा हटाइदिन ठाउँ पनि बन्दैन, त्यसलै पहिलो नै यसको समाधान खोजौं, उनले भनेका छन्। विगत पाँच वर्षदेखि रेडक्रस तदर्थकै भरमा छ। भ्रष्टाचार अनियमितताको दलदलमा फसेपछि तत्कालीन अध्यक्ष सञ्जीव थापाको कार्यसमिति भंग गरेर २०७७ साउन १२ मा नेत्र तिम्सिनालाई तत्कालीन नेकपाको सरकार(ओली सरकार)ले अध्यक्ष बनाएको थियो। ओली सरकार हटेपछि तत्कालीन देउवा सरकारले प्रा सुदर्शन नेपालको नेतृत्व अर्को तदर्थ समिति बनाए। लामो समय नेपाल र तिमिल्सिनाको नेतृत्वमा समानान्तर दुई कार्यसमिति क्रियाशील रहे । अदालतको अन्तरिम आदेशको आधारमा तिमिल्सिनाको समितिलाई आधिकारिकता दिए पनि नेपालको समितिले सत्ताको भरमा रेडक्रसमा प्रवेशसम्म पनि दिएन। कांग्रेस र एमालेको सत्ता समीकरणसँगै अहिले आएर भागबन्डा समिति बनेको छ। तर, आईएफआरसीले यो समितिलाई नचिन्ने बताएपछि नेपालको रेडक्रसको भविष्यमा नै प्रश्न खडा भएको छ। संस्था दर्ता ऐनअनुसार सञ्चालित रेडक्रस समाज कल्याणपरिषद् मातहतमा छ। समाज कल्याण परिषद्ले गठन गरेको कार्यदलले प्रानेपाल नेतृत्वको समितिले अनियमिता गरेको ठहरसहित कारबाहीका लागि महिला बालबालिका तथा जेष्ठ नागरिक मन्त्रालय र प्रहरीलाई पत्राचार गरेको छ। यसअघि धेरै समिति र प्रतिवेदनले पनि नेपाल रेडक्रसका भएका भ्रष्टाचार, अनियमिततालाई उजागर गरेका छन्।"
"परासी मालपोतमा जालझेल, रोक्का जग्गा अर्कैको नाममा पास","परासी : भूमिसुधार तथा मालपोत कार्यालय नवलपरासीले रोक्का रहेको जग्गालाई राजीनामा पास गरी दिएको रहस्य खुलेको छ । दृष्टिबन्धकमार्फत् रोक्का भएको उक्त जग्गा ११ वर्षपछि मात्र राजीनामा पास भएको रहस्य खुलेको हो । जग्गा दृष्टिबन्धक राखेर ऋण दिएका रामग्राम नगरपालिका५ परासीका सन्तोषकुमार श्रीवास्तवले जिल्ला अदालतमार्फत धितो सकारेर जग्गा पास गर्न जाने क्रममा उक्त जग्गा अर्कैको नाममा पास भएको पाइएपछि उक्त रहस्य खुलेको हो । साहु श्रीवास्तवले जग्गाधनी (ऋणी) रामग्राम नगरपालिका १८ ऐचावलका विक्रमप्रसाद यादवको साविक अमरौट २क कित्ता नम्बर २१० को ५ कठ्ठा १० धुर जग्गा २०७० साउन २० गते दृष्टिबन्धक गरेर ६ लाख ऋण दिएका थिए । ऋणी यादवले ऋण दिन नसकेपछि श्रीवास्तवले जिल्ला अदालतबाट उक्त जग्गा १२ लाख २२ हजारमा लिलाम सकारेर जग्गा नामसारी गर्न २०८१ मंसिर २१ गते मालपोत कार्यालय पुगेका थिए । तर, उक्त जग्गा ऋणी यादवले रामग्राम नगरपालिका६ का रामअवध तेलीलाई २०७८ साउन २२ मा नौ लाखमा राजीनामा पास गरेर दिएको पाइएपछि रोक्का जग्गा पास भएको रहस्य खुलेको हो । मालपोत कार्यालयको गम्भीर त्रुटिका कारण रोक्का रहेको जग्गा पास भएको रहस्य खुलेपछि अहिले तत्कालीन कर्मचारीहरूलाई बोलाएर कार्यालयले सोधपुछ गर्न थालेको छ । यससम्बन्धमा मालपोत कार्यालयका प्रमुख मालपोत अधिकृत दामोदर भण्डारीले कर्मचारीको त्रुटिका कारण समस्या आएकाले तत्कालीन कर्मचारीहरूलाई बोलाएर त्यस विषयमा सोधपुछ भइरहेको बताए । जग्गा रोक्का रजिष्ट्रर किताबमा भूलवस ऋणीको थर चढाउँदा त्रुटि हुन गएको भण्डारीले बताए । रोक्का किताबमा जग्गाको क्षेत्रफल, कित्ता नम्बर, रसिद नम्बरलगायतका विवरण दुरुस्त रहेपनि ऋणीको नाम विक्रमप्रसाद यादव हुनुपर्नेमा विक्रम केवटचढाइएकाले अहिले समस्या आयो, प्रमुख मालपोत अधिकृत भण्डारीले भने । रोक्का किताबसँगै मोठ किताबमा पनि जग्गा रोक्का उल्लेख गर्नुपर्ने थियो । तर, पहिला मोठ किताबमा उल्लेख नगरेको र रोक्का किताबमा हेर्दा विक्रम यादवको नाउँ नदेखेपछि जग्गा पास हुन गएको मालपोत कार्यालयले जनाएको छ । अहिलेको जस्तो अनलाइन सिस्टम थिएन । त्यतिबेला रोक्का किताब हेरेर पास गर्ने गरिएको थियो । त्यसैले त्रुटि हुन गयो ,प्रमुख मालपोत अधिकृत भण्डारीले भने । १५ दिनअघि अदालतको फैसलासहित आएका श्रीवास्तवको नाउँमा जग्गा पास गर्ने क्रममा कित्ता नम्बर र क्षेत्रफल भिडाउँदा अनलाइन मोठमा रोक्का देखिएकाले जग्गा पहिल्यै नै पास भएको देखिएको मालपोत कार्यालयले जनाएको छ । जग्गाधनीको नियत नै खराब जग्गा रोक्का भएपछि मोठ किताब र लालपुर्जामा समेत रोक्का उल्लेख गरिन्छ । तर, ऋणीले नियत खराब राखी पुरानो लालपुर्जामा रोक्का देखिने भएकाले प्रतिलिपि निकालेको मालपोत कार्यालयले जनाएको छ । रोक्का किताबमा आफ्नो नाम नभएको चाल पाएका यादवले प्रतिलिपि निकालेको प्रमुख मालपोत अधिकृत भण्डारीको भनाइ छ । यादवले २०७४ सालमा लालपुर्जाको प्रतिलिपि लिएको देखिएको छ । रोक्का किताबमा हेर्दा जग्गा रोक्का देखिएन,कर्मचारीले त्यसैको आधारमा प्रतिलिपि दिए । प्रतिलिपिकै आधारमा यादवले पटक पटक उक्त जग्गा राखेर ऋण लिएको र पछि फुकुवा गरेको देखिएको छ ,'प्रमुख मालपोत अधिकृत भण्डारीले भने । लालपुर्जा प्रतिलिपिको आधारमा यादवले उक्त जग्गा पछिल्लो समय २०७८ साउन २० मा फुकुवा गरेका थिए । फुकुवा भएको दुई दिनमै यादवले उक्त जग्गा रामअवध तेलीलाई २०७८ साउन २२ मा राजीनामा पास गरेर दिएका हुन् । उक्त जग्गा २०७० सालमै दृष्टिबन्धकमा रहेको जानकारी हुँदा हुँदै यादवले कर्मचारीहरुलाई समेत गुमराहमा राखेर गलत नियतका साथ पटक पटक लेनदेन गरेको प्रमुख मालपोत अधिकृत भण्डारीको भनाइ छ । यादवको एक वर्षअघि मृत्यु भइसकेको छ । कानुनी प्रक्रियामा जाँदा उक्त जग्गा प्रकरणमा कर्मचारीहरूकै कमजोरी देखिने र कारबाही हुने देखिएको छ । तर, मालपोत कार्यालयले भने व्यवहारिक रुपमा साहु, जग्गाधनीका परिवार, जग्गा खरिद गर्ने व्यक्ति र जनप्रतिनिधिलाई बोलाएर समस्या समाधान गर्न छलफल कार्य अघि बढाएको बताइएको छ । जग्गा पास हुन नसकेपछि दृष्टिबन्धकबाट ऋण दिएका साहु श्रीवास्तवलाई पाउनुपर्ने रकम दिलाउनका लागि छलफल भइरहेको एक कर्मचारीले बताए।"
इटहरी उपमहानगरको गेट अगाडि शंकास्पद वस्तु फेला,"सुनसरी : इटहरी उपमहानगरपालिकाको गेट अगाडि र धरानको भोटे पुल नजिकै शंकास्पद वस्तु फेला परेको छ। उपमहानगरपालिकाको गेट अगाडि कालो झोलामा तारसहितको शंकास्पद वस्तु फेला परेको जानकारी आएपछि अहिले नेपाली सेनाले टोलीले डिस्पोज गर्न लागेको सुनसरीका एसपी सुमन तिमल्सिनाले जानकारी दिए। तिमल्सिनाले भोटे पुलमा पनि बम राखेको भन्दै प्रहरीलाई सूचना आएपनि उक्त स्थानमा भने शंकास्पद वस्तु फेला नपरेको बताए। उनले भने,नेपाली सेनाको टोलीले अहिले इटहरी उपमहानगरपालिकाको गेट अगाडिको शंकास्पद वस्तुलाई डिस्पोज गर्दैछ। त्यसपश्चात अरु स्थानमा राखिएको शंकास्पद वस्तुको पहिचान गर्ने तयारी छ। उनले जानकारी आएका स्थान वरिपरि प्रहरीले थप अनुसन्धान गरिरहेको बताए। प्रहरीले शंकास्पद वस्तु नजिक कसैलाई पनि जान दिएको छैन। प्रहरीलाई राजावादी समूहको नाममा बम राखेको भन्दै जानकारी आएको बताइएको छ। प्रहरीले थप अनुसन्धान गरिरहेको जनाएको छ।"
"डडेल्धुरामा ट्याक्टर दुर्घटना, चालकको मृत्यु",डडेल्धुरा : डडेल्धुरामा ट्याक्टर दुर्घटना हुँदा चालकको मृत्यु भएको छ। उक्त दुर्घटनामा परी ट्याक्टर चालक घोडाघोडी नगरपालिका१० पहलवानपुरका ३० वर्षीय विशाल चौधरीको मृत्यु भएको प्रहरीले जनाएको छ। भिमदत्त राजमार्ग अन्तर्गत जिल्लाको आलिताल गाउँपालिका१ घण्टेश्वर मन्दिर नजिक से २ त २४३१ नम्बरको ट्याक्टर नालिमा पल्टिएर ट्याक्टर चालक कैलालीको घोडाघोडी नगरपालिका१० पहलवानपुर बस्ने ३० वर्षीय विशाल चौधरीको मृत्यु भएको हो। ट्याक्टरको टायरमुनी च्यापिएर चौधरीको घटनास्थलमै मृत्यु भएको जिल्ला प्रहरी कार्यालय डडेल्धुराले जनाएको छ। ट्याक्टर साहुखर्कबाट गैरा आउँदै गर्दा आज बिहान दुर्घटना भएको हो। दुर्घटनाको कारण भने खुलेको छैन। प्रहरी अनुसन्धानमा जुटेको छ।
गाउँ रित्तिँदै जाँदा,"७० वर्षीया पञ्चा टमटालाई उपचार गर्न महिलाले बाँसको स्ट्रेचरमा बोकेको लैजाँदै गरेको तस्बिर वास्तवमा कर्णालीको दुर्गम गाउँको दृश्यमात्रै होइन, अहिले नेपालका गाउँगाउँको सचित्र पनि हो । कि गाउँमा युवा छैनन्, पुरुष पनि छैनन् । भरअभरको सबै काम महिलाकै काँधमा छ । युवा जति बिदेसिएका छन्, पुरुष पनि बिदेसिएका छन् । घर धान्नेमात्रै होइन, गाउँ धान्ने पनि महिला नै छन् । गाउँहरू रित्तिँदै रित्तिँदै गएका छन् । सुनसान बन्दैछन् । यसको प्रमुख कारण रोजगारी, शिक्षा, स्वास्थ्यलगायत आधारभूत आवश्यकताको अभाव हो । गाउँका खेतबारी बाँझा छन् । खेतीपाती गर्ने पाखुरी नहुनुमात्रै खेतबारी बाँझिनुको कारण होइन । गाउँमा खेती गर्न मलजलको अभाव छ । बिउको अभाव छ । सिँचाइको अभाव छ । अनि उत्पादन भइसकेपछिको चिजको पनि बजार अभाव छ । तब कोही किन गाउँमा बस्छ वा गाउँमा बसेर केही गर्छ ? पञ्चायतको उत्तराद्र्ध र बहुदल पुनर्बहालीपछि सरकारले जिल्ला सदरमुकामहरूसम्म सडक सञ्जाल पुयाउने लक्ष्य राख्थ्यो । अहिले पनि पालिकाहरू हातका औंलामा गन्न सकिनेमा छन्, जहाँ सडक सञ्जाल पुगेको छैन । गाउँगाउँमा मोटरबाटो पुगिसक्यो । हिँडेर र हिँडाइमै जिन्दगीको महŒवपूर्ण समय खेर फाल्नुपर्ने जमाना गएको छ । तर, खुट्टाले हिँड्न नपरे पनि ती मोटरबाटोले मानिसलाई गाउँबाट हिँडाएको छ । सहर पुयाएको छ । सहरबाट विदेश पुयाएको छ । गाउँगाउँमा पुगेका मोटर चढेर मानिसहरू बसाइँ सरेका छन् । गाउँ रित्तिएका छन् । गाउँको उत्पादन बजार ल्याउने होइन कि मानिसलाई नै अन्त लैजाने माध्यम सडक बनिरहेको छ । त्यो कर्णालीका हरेकजसो जिल्ला सदरमुकामबाट छुट्ने बसहरूमा देखिने दृश्यले बताउँछ कि हरेक दिन युवा विदेश पलायन भइरहेका छन् । गाउँ खाली हुँदा खेतीयोग्य जमिन बाँझो भएको छ । पशुपालन लोप हुँदैछ । गाउँका पुराना घरहरू सुनसान छन् । सामाजिक समारोह र चाडपर्वमा चहलपहल हराउँदै गएको छ । गाउँ समाजलाई जोड्ने सांस्कृतिक र सामाजिक तन्तुहरू क्रमशः कमजोर हुँदैछन् । आर्थिक समस्याले सामाजिक र सामाजिक समस्याले आर्थिक समस्या निम्त्यारहेको छ । सडक पुगेका गाउँमा पनि अझै खानेपानीको प्रबन्ध राम्रो छैन । बसाइँसराइको प्रमुख एउटा कारण खानेपानीको अभाव छ धेरैतिर । आकासेपानीकै भरमा गुजारा गर्नुपर्ने, रेक्चाजस्ता ठाउँका गाउँहरूमा बसाइँसराइको लहरले जनजीवन अस्तव्यस्त छ । सरकारले गाउँमै रोजगारीका अवसर सिर्जना गर्ने, गाउँलेलाई उद्यमशील बनाउने, कृषिमा व्यवसायीकरण गर्ने योजना र कार्यक्रम नभएसम्म गाउँमा मानिस अडिन्नन् । गाउँ रित्तिनु राष्ट्रिय चिन्ताको विषय हो । सडक पूर्वाधारसँगै शैक्षिक र स्वास्थ्यका भरपर्दा पूर्वाधारमा सरकारले ध्यान दिनुपर्छ । र, सबैभन्दा गाउँमै आम्दानीका उपायहरूको विकल्प दिनुपर्छ ।"
गणतन्त्रलाई सफल र विश्वसनीय बनाउनु हामी सबैको कर्तव्य : देउवा,"काठमाडौं : नेपाली कांग्रेसका सभापति शेरबहादुर देउवाले राष्ट्रिय मेलमिलाप अहिलेको आवश्यकता रहेको बताएका छन्। मंगलबार राष्ट्रिय मेलमिलाप दिवसको अवसरमा काठमाडौंमा आयोजित कार्यक्रममा सभापति देउवाले सम्पूर्ण नेपालीको एकता नै मेलमिलाप भएको बताएका हुन्। गणतन्त्रलाई सफल र विश्वसनीय बनाउनु हामी सबैको कर्तव्य छ। गणतन्त्र स्थायी रहन्छ, यसलाई सुदृढ बनाउनुपर्छ। अहिले सम्पूर्ण नेपाली जनताको एकता नै मेलमिलाप हो।उनले भने,चाहे हिमालमा हुन्, पहाड र मधेशमा हुन्, चाहे पूर्व हुन् चाहे पश्चिममा हुन् एकता कायम हुनुपर्छ। चाहना फरक होलान् त्यसमा समन्वय गर्नुपर्छ। उनले बिपी कोइरालाको मेलमिलापको नीतिलाई प्रशंसा गरे। देउवाले भने,नेपाली कांग्रेसका लागि मात्र होइन, देशका लागि राष्ट्रिय मेलमिलाप आवश्यक छ, यसमा कांग्रेसले अग्रसरता लिनुपर्छ। बिपी कोइराला आफूमाथि मृत्युदण्डका मुद्दा अदालतमा चलिरहेका बेला राष्ट्रियताका लागि जीवन अर्पण गर्न तयार भएर राष्ट्रिय एकता तथा मेलमिलापको नीति लिइ स्वदेश फर्किएको सम्झनामा आज मेलमिलाप दिवस मनाइएको हो। विसं २०३३ पुस १६ गते नेपाली कांग्रेसका संस्थापक नेतासमेत रहनुभएका कोइरालाको नेतृत्वमा सर्वोच्च नेता गणेशमान सिंह, नेत्री शैलजा आचार्य, खुमबहादुर खड्का, रामबाबु प्रसाईं, नीलाम्बर पन्थीलगायत नेताकार्यकर्ता राष्ट्रिय एकता तथा मेलमिलापको नीति लिइ करिब आठ वर्ष लामो निर्वासित जीवन त्याग गरी स्वदेश फर्किएका थिए। विसं २०१७ पुस १ गतेको तत्कालीन राजा महेन्द्रको शाही कु पछि प्रथम जननिर्वाचित प्रधानमन्त्री कोइरालालाई करिब तीन महिना सिंहदरबारमा बन्दी बनाइएको थियो। सोही वर्ष फागुन २६ गते सुन्दरीजलस्थित नेपाली सेनाको आर्सनलका हाकिमको निवास स्थानमा पर्खालले घेरी सुन्दरीजल बन्दी गृह बनाएर जेल स्थानान्तरण गरिएको थियो। आठ वर्षपछि विसं २०२५ मा उपचारका लागि बिपीलाई रिहा गरिएको थियो। रिहापछि उपचारका लागि भारत पुगेका कोइरालाले त्यहाँ निरङ्कुश पञ्चायती व्यवस्थाविरुद्ध राजनीतिक क्रियाकलाप सुरु गरेका थिए। त्यसबेला राष्ट्रियता कमजोर हुन नदिने भन्दै राष्ट्रिय मेलमिलाप तथा एकताको नीति लिइ ४९ वर्षअघि आजैका दिन उनीलगायत नेता नेपाल फर्किएका थिए।"
सरकारले ल्यायो १७ वर्षपछि नयाँ राष्ट्रिय सहरी नीति,"काठमाडौं : सरकारले नयाँ राष्ट्रिय सहरी नीति, २०८१ ल्याएको छ। मुलुक संघीय संरचनामा गएपछि सहरी विकासका लागि संघ, प्रदेश र स्थानीय तहलाई नै जिम्मेवार बनाइएको छ। पुरानो नीति आएको १७ वर्षभन्दा बढी भइसकेको छ। राष्ट्रिय सहरी नीति, २०६४ नै हालसम्म काम चलिरहेको छ। पछिल्लो सामाजिक, राजनीतिक तथा आर्थिक विकासक्रमलाई समेट्न नसक्ने भन्दै नयाँ नीतिको खाँचो महसुस गरिएको हो। २०७६ सालमा नै नयाँ नीति ल्याउने कसरतमा सरकार लागेको थियो। धेरै पटकको परिमार्जनपछि पाँच वर्षमा नयाँ नीति आएको छ। नेपाल सरकार मन्त्रिपरिषद् बैठकले गत साता पारित गरेको यो नीति अहिले कानुन मन्त्रालयमा पठाइएको छ। मन्त्रालयबाट आएपछि मात्र राजपत्रमा प्रकाशित भई लागू हुनेछ। नीति आफैंमा कानुन नभई ऐन तथा कानुन बनाउने मार्गदर्शन हुने भएकाले नीतिले उत्थानशील सहरी पूर्वाधारमा पहुँच विस्तार गर्नुलाई प्राथमिकतामा राखेको छ। राष्ट्रिय सहरी नीति, २०६४ ले कम्तीमा पाँच हजार जनसंख्या, १० व्यक्ति प्रतिहेक्टर जनघनत्व, १० वर्षभन्दा माथिका कुल जनसंख्या (विद्यार्थीबाहेक) मध्ये कम्तीमा ५० प्रतिशत औद्योगिक, व्यापारिक तया अन्य सेवाजस्ता गैरकृषि क्षेत्रका क्रियाकलापमा आबद्ध रहेको र क्रमबद्ध रूपमा भौतिक विकास एवं विस्तार भएको बस्तीलाई सहर मानेको थियो। कानुनबमोजिम घोषणा गरिएको सहरी क्षेत्र र त्यसको व्यवस्थापनसम्बन्धी संरचनालाई नगरपालिका परिभाषित गरिएको थियो। विभिन्न राष्ट्रहरूमा सहरको परिभाषा फरकफरक छ। यसै सन्दर्भमा संयुक्त राष्ट्रसंघ आर्थिक तथा सामाजिक परिषद्ले विश्वव्यापी रूपमा सहरलाई परिभाषित गरेको छ । यसमा लिइएको आधारअनुसार सहरीकरणको श्रेणीमा वर्गीकरणले ५० हजार जनसंख्या तथा न्यूनतम १५ सय प्रतिवर्ग किलोमिटर जनघनत्व भएकोलाई सहरी केन्द्र तथा तीन हजार जनसंख्या नयाँ न्यूनतम ३ सयदेखि १५ सय प्रतिवर्ग किलोमिटर जनघनत्व भएकोलाई अर्धसहरी केन्द्र मानेको छ। नयाँ नीतिको उद्देश्य सरोकारवालाहरूसँगको समन्वय र सहकार्यमा सहरी योजना निर्माण, नियमन र व्यवस्थापनका उपयुक्त माध्यममार्फत उत्थानशील सहरी पूर्वाधारमा पहुँच विस्तार गर्नु छ। सन् २०३६ भित्र नेपालका सहरी क्षेत्रहरूको सहरी पूर्वाधार अवस्था सूचक कम्तीमा ५० प्रतिशत हुने गरी औसतमा १५ प्रतिशतले वृद्धि गर्ने लक्ष्यलाई नीतिले अघि बढाएको छ। यी लक्ष्य र उद्देश्य प्राप्तिका लागि चार नीति लिइएको छ। समुन्नत राष्ट्रिय सहरी प्रणाली र सहरी स्वरूपको विकास गर्ने, उत्थानशील सहरी पूर्वाधारको पहुँचमा विस्तार गर्ने, व्यवस्थित सहरी विकासका लागि स्रोतसाधनको उच्चतम परिचालन गर्ने र अन्तर क्षेत्रगत समन्वय र सहरी सुशासन अभिवृद्धि गर्ने सहरी विकासको नीति छ। यी नीतिलाई कार्यान्वयन गर्न रणनीति र कार्यनीति पनि निर्धारण गरिएको छ। प्राथमिकताको आधारमा तीनै तहको सरकारको स्रोत साधनलाई प्रभावकारी रूपमा परिचालन गर्ने, वैकल्पिक वित्तीय उपकरणहरू र स्रोतसाधन परिचालन गर्ने, सहरी पूर्वाधारको डिजाइन, निर्माण, सञ्चालन तथा व्यवस्थापनमा निजी, सहकारी, वित्तीय, संस्थागत क्षेत्र, स्वदेशी तथा वैदेशिक क्षेत्र र समुदायको साझेदारीलाई प्रोत्साहन र परिचालन गर्ने र अनौपचारिक क्षेत्रका आर्थिक क्रियाकलाप र रोजगारीलाई सहरी विकासमा आबद्ध गरिनेछ, नीतिले भनेको छ। नेपालको वर्तमान सामाजिक, आर्थिक, राजनैतिक परिवेशमा भएको परिवर्तनले गाउँ बस्तीहरूबाट अत्यधिक बाह्य बसाइँसराइका कारण तीव्र सहरीकरण भइरहेको छ। यसको समूचित व्यवस्थापन गर्न आवश्यक देखिन्छ। २०६८ सालसम्म ५८ नगरपालिका रहेकोमा पछिल्लो समयमा राज्यको पुनर्संरचनासँगै नगरपालिकाहरूको संख्या २ सय ९३ हुन पुगेको छ। २०७८ को जनगणनाअनुसार हाल नगरपालिकाहरूमा बसोवास गर्ने जनसंख्या ६६०१ प्रतिशत पुगेको छ। निर्मित क्षेत्र र जनघनत्वको आधारमा नेपालको सहरी जनसंख्या २७०७ प्रतिशत र सहरोन्मुख जनसंख्या ३९७५ प्रतिशत छ। विद्यमान नगरपालिकाहरूमा समेत भौतिक तथा सामाजिक पूर्वाधार, सेवा सुविधा र अवसरहरूमा ठूलो असमानता छ। सहरी पूर्वाधार अवस्था सूचकमा (काठमाडौं महानगरपालिका ०९१ र गुलरिया नगरपालिका ०१६ सहित) नगरपालिकाहरूबीचमा ठूलो अन्तर छ। काठमाडौं महानगरपालिकामा कुल क्षेत्रफलको ०४८ प्रतिशत र ललितपुर महानगरपालिकामा ००६ प्रतिशतमात्र खुला क्षेत्र रहेकोबाट पनि सहरी क्षेत्रमा अत्यावश्यक सामाजिक पूर्वाधारको अभाव रहेको स्पष्ट हुन्छ। सहरमा जग्गा विकास कार्यक्रमलगायत योजनाबद्ध र संस्थागत प्रयासबाट करिब ६ प्रतिशतमात्रै विकसित घडेरी आपूर्ति हुन सकेको छ। यी असमानताहरूलाई हटाउँदै व्यवस्थित, समावेशी र समृद्ध सहर निर्माणको दूरदृष्टि यो नीतिको रहेको छ। बजार केन्द्र, साना सहर, मझौला सहरलगायत ठूला सहरी आर्थिक केन्द्र समेटिएको समग्र सहरी प्रणालीको योजना, विकास र व्यवस्थापनलाई महत्त्वका साथ हेरिएको छ । नयाँ नीति किन आवश्यक ? राष्ट्रिय सहरी नीति, २०६४ तर्जुमा भएको डेढ दशकभन्दा बढी भइसकेको छ। यस अवधिमा नयाँ संविधान जारी भई राज्यको पुनर्संरचनासमेत भएको र सहरी विकास, विपद् र वातावरणसँग प्रत्यक्ष सरोकार राख्ने विभिन्न दस्तावेजहरू नेपाल सरकारबाट अनुमोदन भइसकेका छन्। संविधानको मर्म र भावनाबमोजिम सहरी विकास नीतिमा समयानुकूल परिमार्जन आवश्यक भएकोले नयाँ नीति तर्जुमा गरिएको उल्लेख छ। पछिल्ला वर्षहरूमा बसाइँसराइ र ग्रामीणसहरी रूपान्तरणका कारण नगरपालिकामा बस्ने जनसंख्यामा भएको वृद्धिले सहरी योजना तथा व्यवस्थापनको क्षेत्रमा थुप्रै चुनौतीहरू थपिएका छन्। साथै व्यवस्थित बसोवास विकासको अवसरसमेत सिर्जना भएको छ। उपयुक्त स्थलीय योजना र रणनीतिक लगानी बिना सहरहरू विस्तार हुँदै जाँदा वातावरणीय ह्रास, सेवासुविधाको अपर्याप्तता, सम्पदायुक्त बस्ती र हरित क्षेत्रको विनाश, खाद्य संकट एवं विपद् घटना वृद्धिका कारण नेपालले सहरीकरणको पर्याप्त लाभ लिन नसकेको नीतिमा उल्लेख छ। आवधिक योजना तर्जुमा गर्ने व्यवस्था भए तापनि सहरी विकासका लागि छाता ऐन नभएको अवस्थामा सरोकारवालाको स्पष्ट भूमिकासहित योजनाबद्ध, एकीकृत र तहगत विकास हुन सकेको छैन। पूर्वाधार मागको तुलनामा सहरी लगानी अझै अपर्याप्त रहेको अवस्थामा निजी तथा सार्वजनिक क्षेत्रसँगको लगानी, प्रविधि र कार्यात्मक साझेदारीमा अगाडि बढ्नुपर्ने आवश्यकता छ। सहरी संरचनामा सन्तुलन र सहरी प्रणालीमा परिपक्वता ल्याउनेमा नयाँ नीतिको जोड छ। साथै, राज्यको तीनवटै तहका सरकारहरूको समन्वय र सहकार्यमा सेवा सुविधामा पहुँच बढाउनु छ भने सहरीकरणको व्यवस्थापन मार्फत भविष्यमा सहरहरू आकर्षणको केन्द्र बनाउनु पर्नेछ। साथै सहर र बस्तीहरूको सञ्जालमार्फत वस्तु र सेवाहरूको विनिमयद्वारा राष्ट्रिय अर्थ प्रणालीमा सकारात्मक परिवर्तन ल्याउनुपर्ने नीतिमा उल्लेख छ। नीति आवश्यक हुनुका कारणहरू (क) नयाँ संविधान जारी भई राज्यको पुनर्संरचनासमेत भएको हुँदा नेपालको संविधानको मर्म र भावनाबमोजिम नीतिमा परिमार्जन आवश्यक भएकोले। (ख) संघीय संरचनामा रूपान्तरित भएर मुलुकका तीनवटै तहमा निर्वाचित सरकारहरू क्रियाशील भइसकेको र सहरी विकाससँग सम्बन्धित निकायहरूको भूमिका र अधिकार क्षेत्रमा समेत परिवर्तन भएको सन्दर्भमा तदनुकूल भूमिका, काम, कर्तव्य तथा पारम्परिक समन्वयलाई परिभाषित गर्नु आवश्यक भएकोले। (ग) सहरी विकाससँग सम्बन्धित राष्ट्रिय सहरी विकास रणनीति, प्लानिङ नम्र्स एन्ड स्ट्यान्डर्स, सहरी वातावरण निर्देशिकासमेतका दस्तावेजहरू निर्माण हुनुको साथै काठमाडौं उपत्यका विकास प्राधिकरण ऐन तथा नियमावली लागू भएको हुँदा सहरी नीतिमा ती दस्तावेजका प्रावधानहरू प्रतिविम्बित हुनु आवश्यक भएकोले। (घ) राष्ट्रिय भूउपयोग नीति, वातावरणमैत्री सवारी तथा यातायात नीति, खानेपानी तथा सरसफाइ नीति, फोहोरमैला व्यवस्थापन राष्ट्रिय नीति, औद्योगिक नीति, सूचना तथा सञ्चार नीतिजस्ता सहरी विकासका विभिन्न आयामहरूसँग प्रत्यक्ष सम्बन्ध राख्ने, अन्य नीतिहरूसँगको समन्वय आवश्यक भएको, साथै स्थानीय सरकार सञ्चालन ऐन २०७४ र भूउपयोग ऐन २०७६ सँग परिपूरकता हुनुपर्ने आवश्यकता रहेकोले। (ङ) दिगो विकास लक्ष्य (सन् २०१५३०), नयाँ सहरी कार्यसूची (सन् २०१६३६), जलवायु परिवर्तनसम्बन्धी पेरिस सम्झौता, विपद् जोखिम न्यूनीकरणको लागि सेन्डाई संरचनाजस्ता सहरी विकास, विपद् र वातावरणसँग प्रत्यक्ष सरोकार राख्ने दस्तावेजहरू नेपाल सरकारबाट अनुमोदन गरिसकेको सन्दर्भमा नीतिगत तालमेल आवश्यक भएकोले। (च) राष्ट्रिय सहरी नीति, २०६४ से सहरी योजना तर्जुमा, सहरी निर्माण (सुधार तथा विस्तार), सहरी भूउपयोग र भौतिक विकासको नियमन र सहरी व्यवस्थापनको सन्दर्भमा स्पष्ट आधारहरू प्रस्तुत गर्न नसकेको हुँदा सो सम्बोधन आवश्यक भएकोले। (छ) सहरी आर्थिक कोरिडोर, नयाँ सहर, स्मार्ट सिटी, वृहत्तर सहरी क्षेत्र (मेगा सिटी)जस्ता सहरी विकासका नवीन आयाम र कार्यक्रमहरूलाई समेट्न आवश्यक भएकोले। (ज) विगत २० वर्षयता नेपालको सहरी विकास क्षेत्रमा देखिएका सकारात्मक तथा नकारात्मक प्रवृत्तिको समीक्षा र मूल्यांकन गर्दै असल अभ्यासलाई प्रोत्साहन गर्दै, सहरी विकासका लागि प्रभावकारी साधन र उपकरणको विकास गर्न आवश्यक भएकोले। (झ) विकाससम्बन्धी नेपालका अन्तर्राष्ट्रिय प्रतिबद्धताहरू एवं नेपाल सरकारवाट स्वीकृत विभिन्न नीतिहरूको आधारमा सहर र सहरीकरणलाई व्यवस्थित गर्दै लैजान मार्गदर्शक सिद्धान्तको रूपमा दिगोपना, समावेशिता, उत्थानशीलता, हरित उन्मुखता र प्रभावकारितालाई यस नीतिमा समावेश गर्नु आवश्यक भएकोले। बसाइँसराइ सहर विकासको मुख्य समस्या नयाँ नीतिले व्यवस्थित सहर विकासमा बसाइँसराइलाई प्रमुख समस्याको रूपमा लिएको छ। २०७८ सालको जनगणनाअनुसार ३४ पहाडी जिल्लामा जनसंख्या वृद्धि ऋणात्मक छ। १७ प्रतिशत भूभाग रहेको तराई क्षेत्रमा करिब ५४ प्रतिशत जनसंख्यासहित सहरी प्रणाली तथा पूर्वाधारमा चाप देखाएको छ। हिमाली तथा पहाडी क्षेत्रबाट तराई तथा उपत्यकाहरूमा बसाइँसराइ क्रम बढिरहेको छ। यस्तै अधिकांश नगरपालिकाहरू सहरीभन्दा पनि ग्रामीण चरित्रको भएको सन्दर्भमा सहरी प्रणालीको सोपान अनुरूप सेवा तथा सुविधा पुयाउन र सहरी क्षेत्रले पूर्वाधार सेवा र रोजगारीको मागलाई पर्याप्त मात्रामा सम्बोधन गर्न नसक्नु पनि सहर विकासको समस्याको रूपमा हेरिएको छ। यस्तै, वातावरणीय ह्रास, भीडभाड, सहरी गरिबी, अव्यवस्थित सहरी बस्ती, बेरोजगारी र अपर्याप्त पूर्वाधार सेवाजस्ता अव्यवस्थित सहरीकरणका विषमताहरू रहनु तथा सहरी सेवा पूर्वाधारहरू अपांगता, बालबालिका र ज्येष्ठ नागरिक मैत्री नहुनु समस्याको रूपमा हेरिएको छ। स्थलीय योजना तर्जुमा कार्यान्वयन भूउपयोग तथा भौतिक विकासको नियमन, रणनीतिक पूर्वाधार निर्माणमा लगानी र सहरी व्यवस्थापनका औजार र साधनाहरू प्रर्याप्त छैनन्। नयाँ नीतिका आकर्षण १७ वर्षपछि नयाँ नीति सहरी विकासका लागि संघ, प्रदेश र स्थानीय निकाय नै जिम्मेवार एकीकृत र उत्थानशील बस्तीको विकास सहरी पूर्वाधारलाई प्राथमिकता घरजग्गाको मूल्यांकनलाई वैज्ञानिक बनाइने ट्रान्जिट ओरियन्टेड विकास बृहत्तर सहरी क्षेत्र र सहरी आर्थिक करिडोरको एकीकृत विकास अर्ध सहरी क्षेत्रका परम्परागत मौलिक बस्तीहरूलाई सहरी ग्रामको रूपमा विकास गरिने रैथाने बाली संरक्षणसहित खाद्य तथा इन्धन भण्डारणको पूर्वाधार विकास प्रदेश राजधानीलगायत देशका ठूला सहरहरूलाई प्रमुख आर्थिक केन्द्रको रूपमा विकास गर्ने विविधतायुक्त मौलिक सहरी तथा बस्ती स्वरूपको पहिचान, संरक्षण, पुनरुत्थान एवं विकास गर्ने आधारभूत सहरी पूर्वाधार र सेवामा सबैको पहुँच सुनिश्चित गर्ने विपद् जोखिम न्यूनीकरण र जलवायु अनुकूलनको आन्तरिककरणलाई प्राथमिकता दिई दिगो र पर्यावरणमैत्री पूर्वाधारको विकास गर्ने सहरीकरण प्रक्रियामा परम्परागत ज्ञान, अनुभव, सीप र प्रविधिको उपयोग हुन सकेको देखिन्न। मौलिक वास्तुकला र सम्पदा बस्तीहरूको संरक्षण पनि हुन सकेको छैन। सहरी मामिला र सहरी विकासलाई प्रशासनिक दृष्टिकोणबाट सम्बोधन गर्न खोजिनु तथा सहरी योजना कार्यान्वयन र सहरी व्यवस्थापनमा प्राविधिक जनशक्तिको उपयोगमा कमी हुनुलाई पनि व्यवस्थित सहरी विकासको चुनौतीको रूपमा हेरिएको छ। व्यवस्थित सहरीकरणका लागि अवसर (क) विविधतामा एकता भएको नेपाली सामाजिक संरचनाको परिवेशमा विभिन्न सहर तथा बस्तीहरूका आआफ्नै विशिष्ट र पृथक् पहिचान रहेकोले नेपाली मौलिक सहरहरू विकास गर्ने सम्भावना रहनु। (ख) संघीयता कार्यान्वयनसँगै स्थानीय तहको निर्वाचनबाट राजनैतिक दूरदृष्टि तथा इच्छाशक्तिः सहितको सबल नेतृत्व भएकाले आधुनिक पूर्वाधारयुक्त, योजनाबद्ध, वातावरण मैत्री, लैंगिक मैत्री, ज्येष्ठ नागरिक र अपांग मैत्री, व्यवस्थित, समावेशी, आर्थिक रूपमा गतिशील र सुरम्य सहर निर्माण गरी मानव बस्तीलाई दिगो र उत्थानशील बनाउन अनुकूल वातावरण हुनु। (ग) बसाइँसराइका कारण तीव्र भइरहेको सहरीकरणलाई व्यवस्थित गरी सबैको लागि स्तरीय, पर्याप्त र सुरक्षित सहरी सेवासुविधा उपलब्ध गराई सहरीकरणको लाभ लिन सकिने सम्भावना रहनु। (घ) योजनाबद्ध जग्गा तथा आवास विकास, बसोवास क्षेत्र सुधार, सहरी पुनरुत्थान र सबै प्रकारको जग्गा चक्लाबन्दी गरी सहरी पूर्वाधारका लागि उपयुक्त जग्गा उपलब्ध गराउने विषयको राष्ट्रिय, अन्तर्राष्ट्रिय असल अभ्यास र सिकाइहरूलाई नेपालको परिप्रेक्ष्यमा उपयोग गरी व्यवस्थित र बसोबासयोग्य सहर निर्माण गर्न सकिने वातावरण हुनु। (ङ) सहरी योजनामा जलवायु परिवर्तन र विपद् व्यवस्थापनको पक्षलाई समेत समावेश गरी सुरक्षित, सुविधा सम्पन्न, सूचना प्रविधियुक्त, वातावरणमैत्री, दिगो, व्यवस्थित र भविष्यमुखी सहरहरूको निर्माण तथा विकास गरी आकर्षणको केन्द्र बनाउने सम्भावना रहनु (च) सुकुम्बासीलगायत अव्यवस्थित बसोवासीको व्यवस्थापन गरी आवासको हक सुनिश्चित गर्ने अवसर रहनु। (छ) देशभित्र र बाहिरबाट सहरी योजना तथा व्यवस्थापनमा योगदान पुयाउने जनशक्ति वृद्धि भएको सन्दर्भमा सोको सदुपयोग गर्न सकिने वातावरण रहनु। (ज) सहरी योजना, लगानी र व्यवस्थापनमा विकास साझेदारहरूको संलग्नता बढ्दै जानु। (झ) दिगो विकास लक्ष्य (सन् २०१५३०), नयाँ सहरी कार्यसूची (सन् २०१६३६), जलवायु परिवर्तनसम्बन्धी पेरिस सम्झौता, विपद् जोखिम न्यूनीकरणको लागि सेन्डाई फ्रेमवर्कजस्ता नेपाल पक्ष राष्ट्र भई प्रतिबद्धता जनाएका सहरी विकास, विपद् र वातावरणसँग प्रत्यक्ष सरोकार राख्ने दस्तावेजहरूको कार्यान्वयन गर्नु। सहर निर्माणको जिम्मेवार तीनै तहको नयाँ नीतिले सहर विकासका लागि संघीय संरचनालाई केन्द्रमा राखेको छ। संघ, प्रदेश र स्थानीय तहका मातहतबाट व्यवस्थित सहरी विकासको परिकल्पना नयाँ नीतिले लिएको छ। संघीय सरकारको जिम्मेवारी (क) सहरी विकास सम्बद्ध राष्ट्रिय नीतिहरू, कानुन, कार्यविधि, मापदण्ड तर्जुमा, कार्यान्वयन र नियमन (ख) सहर तथा वस्तीहरूको वैज्ञानिक वर्गीकरण तथा न्यूनतम सेवा सुविधाको मापदण्ड तर्जुमा (ग) सहरी विकाससम्बन्धी राष्ट्रिय एवं अन्तर्राष्ट्रिय संघसंस्थासँग सन्धि, सम्झौता, अभिसन्धि, सम्पर्क, समन्वय र कार्यान्वयन। (घ) तहगत सहरी योजनाको तर्जुमा र कार्यान्वयनमा समन्वय। (ङ) सहरी पूर्वाधारको तहगत वर्गीकरण र कार्यान्वयनको जिम्मेवारी निर्धारण। (च) विशिष्ट सहरी संरचना विकास। (छ) सहरी आर्थिक करिडोर, विशेष र बृहत्तर सहरी क्षेत्रहरूको एकीकृत र समन्वयात्मक विकासका लागि संस्थागत व्यवस्था। (ज) प्रदेश तथा स्थानीय तहको सहरी व्यवस्थापनमा समन्वय, सहजीकरण र नियमन। (झ) वातावरणमैत्री र हरित प्रविधिलाई प्रोत्साहन, जलवायु अनुकूलन पद्धति विकास, कार्यान्वयन र नियमन। (अ) बहुविपद् जोखिम न्यूनीकरणसम्बन्धी मापदण्ड लागू गर्न प्रोत्साहनका विधिहरू अवलम्बन। (ट) पूर्वाधारहरूको डिजिटल अभिलेखसहितको सहरी तथ्यांकमा आधारित निर्णय, योजना र लगानी। (ठ) जग्गा तथा आवास विकास, बसोबास क्षेत्र सुधार, सहरी पुनरोत्थान र चक्लाबन्दीलगायतका योजनाबद्ध बस्ती विकासका लागि नम्र्स र मापदण्ड निर्धारण। (ड) भौतिक विकासको नियमन, व्यवस्थित जग्गा तथा आवास विकास, वातावरण सुधार तथा फोहोरमैला व्यवस्थापनलाई पूर्वसर्तको रूपमा लिई रणनीतिक सहरी पूर्वाधारमा लगानी र सहलगानीका लागि आवश्यक कार्यविधि तर्जुमा तथा कार्यान्वयन। (ढ) सहरी विकासका असल अभ्यास, नवप्रवर्तन, परम्परागत ज्ञान, सीपको अभिलेखीकरण, अनुसन्धान र प्रविधिलाई प्रदेश एवं स्थानीय तहमा हस्तान्तरण, (ण) सम्पदा वास्तिहरूको वर्गीकरण तथा राष्ट्रिय महत्त्वका बस्तीहरूको अभिलेखीकरण, संरक्षण र संवर्द्धन। (त) अन्तर तह तथा अन्तर निकाय समन्वयका लागि आवश्यक संयन्त्र र सहरी सूचना व्यवस्थापन प्रणालीको विकास (थ) घरजग्गा व्यवसाय नियमन गर्न सरोकारवाला निकायसँग समन्वय र सहजीकरण। (द) सहरी क्षेत्रका प्राविधिक शब्दावलीहरूको परिभाषा तथा मानक निर्धारण। प्रदेश सरकारको जिम्मेवारी (क) राष्ट्रिय नीति तथा मापदण्डको अधिनमा रही प्रदेशको सहरी विकाससम्बन्धी नीति र कानुनको तर्जुमा र नियमन। (ख) प्रादेशिक सहरी प्रणालीको पहिचान र प्रबद्र्धनसहित प्रदेश राजधानीलाई आर्थिक केन्द्रको रूपमा विकास। (ग) उत्थानशील बस्ती विकासलाई प्रोत्साहन। (घ) प्रादेशिक महŒवका सम्पदा बस्तीहरूको अभिलेखीकरण, संरक्षण र सम्बद्र्धन। (ड) स्थानीय तहहरूबीच एकीकृत र समन्वयात्मक रूपमा सहरी भौतिक पूर्वाधारहरूको योजना निर्माण तथा अन्तर स्थानीय तह बृहत्तर सहरी क्षेत्र विकास। (च) सहरी तथा क्षेत्रीय विकासमा ज्ञान, अनुभव र सीपलाई पुँजीकृत गर्न एवं प्रविधि हस्तान्तरणका लागि कार्यविधि तर्जुमा गरी कार्यान्वयन। (छ) सहरी आर्थिक करिडोर, विशेष र बृहत्तर सहरी क्षेत्रहरूको एकीकृत र समन्वयात्मक विकासका लागि संस्थागत व्यवस्था। स्थानीय तहको जिम्मेवारी (क) राष्ट्रिय तथा प्रादेशिक नीति तथा मापदण्डको अधीनमा रही मौलिक पहिचानसहितको सहरी विकाससम्बन्धी नीति, कानुन र मापदण्डको तर्जुमा र नियमन। (ख) स्थानीय परिवेश सुहाउँदो बस्ती विकास, सहरी योजना तथा निर्माण सम्बन्धी मापदण्ड तर्जुमा, कार्यान्वयन तथा भौतिक विकासको नियमन। (ग) पहिचानमा आधारित सहरहरूको विकास। (घ) परम्परागत पूर्वाधारको संरक्षण र सम्बद्र्धन गर्न स्थानीय स्रोतसाधन, सीप र प्रविधिको प्रयोगमा प्रोत्साहन। (ड) स्थानीय सम्पदा बस्तीको अभिलेखीकरण, संरक्षण र सम्बद्र्धन। (च) आधारभूत आवास आपूर्तिको योजना तर्जुमा र कार्यान्वयन। (छ) सार्वजनिक, ऐलानी तथा पर्ती जग्गा, खुला क्षेत्र एवं सामाजिक मिलन केन्द्रहरूको अभिलेखीकरण, संरक्षण तथा व्यवस्थापन। (ज) सहरी भौतिक पूर्वाधारहरूको एकीकृत योजना निर्माण र समन्वयात्मक कार्यान्वयन। (झ) सहर विस्तार क्षेत्र, प्रशासनिक तथा आर्थिक केन्द्रहरूको योजनाबद्ध विकास। (ञ) नवप्रवर्तनका साथै आर्थिक र भौतिक स्रोतसाधन परिचालन गरी स्थानीय सहरी व्यवस्थापन। (ट) स्थानीय स्रोतसाधनको पहिचान, समुचित उपयोग र प्रवर्द्धनबाट सहरको आन्तरिक क्षमता वृद्धि।"
पर्यटन विकासका लागि पर्यटनमैत्री नीति छिट्टै ल्याउँछौं : मन्त्री पाण्डे,"काठमाडौं : संस्कृति,पर्यटन तथा नागरिक उड्डयनमन्त्री बद्री पाण्डेले सन् २०२५ देखि ३५ लाई पर्यटन दशकको रूपमा मनाउने तयारी भइरहेको बताएका छन्। नेपाल पर्यटन बोर्डको वार्षिकोत्सवका अवसरमा मंगलबार काठमाडौंमा आयोजित कार्यक्रममा मन्त्री पाण्डेले सरकारले सन् २०२५ देखि ०३५ लाई पर्यटक दशकको रूपमा मनाउने भन्दै त्यसको तयारी भइरहेको बताए । यसअघि नेपाल सरकारले सन् २०२२ देखि २०३२ लाई पर्यटन दशकको रूपमा मनाउने घोषणा गरेको भए पनि कार्यविधि अभावका कारण पूरा हुन नसकेको उनले बताए। मन्त्री पाण्डेले नेपालको समग्र पर्यटनलाई दिशानिर्देश गर्ने गरी सरकारले नीतिगत रुपान्तरणका लागि काम गरिरहेको जानकारी दिए । पर्यटन विकासको लागि पर्यटनमैत्री नीति आवश्यक रहेको कुरालाई मध्यनजर गर्दै सरकारको नयाँ पर्यटन नीति तयार गरिरहेको र अब छिट्टै नयाँ नीति आउने बताए। मन्त्री पाण्डले धेरै कामको सुरुवात गर्ने तर, सम्पन्न नगर्ने प्रवृति पर्यटन क्षेत्रमा पनि देखिएको जिकिर गरे। धार्मिक पूर्वाधार निर्माणका लागि धेरै व्यक्तिहरू सहयोगका लागि मन्त्रालय आउने गरेको भन्दै उनले यसका लागि तीनै तहलाई समावेश गर्ने गरि मोडालिटीको खाँचो रहेको धारणा राखिन्। मन्त्री पाण्डेले पर्यटकलाई सहजरुपमा नेपाल भ्रमण गर्न सक्नेगरी सबैले व्यहारमा नै वातावरण बनाउनुपर्ने भन्दै पर्यटन बोर्डले आतिथ्य दूतको भूमिका निर्वाह गर्न सक्नुपर्नेमा जोड दिए। उनले पर्यटन बोर्डलाई सार्वजनिक निजी साझेदारी (पीपीपी) को अवधारणालाई आत्मसात गर्दै अन्तर्राष्ट्रिय प्रर्वद्धनका कार्यक्रमलाई प्रभावकारी ढंगले अगाडि बढाउन,डिजिटल मार्केटिङलाई जोड दिन निर्देशन दिए।"

शीर्षक,विवरण
"भारतले पाकिस्तानलाई हरायो, यस्तो देखियो उद्घाटन खेल",काठमाडौं : भारतले पाकिस्तानले ५२ गोलले पराजित गरेको छ। साफ महिला च्याम्पियनसिपअन्तर्गत उद्घाटन खेलमा भारतले पाकिस्तानलाई ५२ गोल अन्तरले हराएको हो। भारतले खेलको पाँचौं मिनेटमा गोल गर्दै अग्रता लिएको थियो। खेलको पहिलो हाफमा भारतले ४१ को अग्रता लिएको थियो भने दोस्रो हाफमा दुवै टोलीले ११ गोल थपेका थिए। भोलि नेपाल र भुटानविरुद्ध खेल हुनेछ।
करिब एक महिनापछि भेटियो बेपत्ता बालकको शव,"बेनी : म्याग्दी नदीमा बेपत्ता भएका एक जना बालकको शव करिब एक महिनापछि भेटिएको छ। मालिका गाउँपालिका६ दरवाङको छ्यारछ्यारेस्थित म्याग्दी नदी किनारमा खेल्ने क्रममा गत असोज ४ गते बेपत्ता भएका मालिका गाउँपालिका१ निस्कोटका ८ वर्षीय सल्मान पट्टेलको शव फेला परेको प्रहरीले जनाएको छ। मंगला गाउँपालिका३ बान्द्रेस्थित म्याग्दी नदी किनारमा भेटिएको शव मृतकका बुबाले सनाखत गरेपछि प्रक्रीया पूरा गरेर बिहीबार परिवारलाई बुझाएको प्रहरी निरीक्षक राजन रायमाझीले बताए। नदी किनारमा बुधबार साँझ सडेगलेको अवस्थामा शव देखेपछि बुधबार साझँ स्थानीयबासीले प्रहरीलाई खबर गरेका थिए। यसअघि प्रहरी, आफन्त र स्थानीयबासीले नदी किनारमा खोजतलास गरेपनि शव भेटिएको थिएन।"
"बुद्धमाई अस्पतालको चरम लापरबाही, एक लाख जरिवाना","काठमाडौं : बुद्धमाई अस्पताल टेकुलाई फोहोर व्यवस्थापनमा लापबाही गरेका कारण १ लाख रुपैयाँ जरिवाना गरिएको छ। चौथो पटक अनुगमन गर्दा पनि अवस्थामा सुधार नभएको र सुधार गर्ने प्रयास पनि नभएको देखिएपछि जरिवाना तिराइएको हो। २०८० फागुन ११ गते पहिलो पटक अनुगमन भएको थियो। त्यस दिन नर्सिङ स्टेशनमा मेडिसिन ट्रली नभएको, भित्री कक्षहरूमा फोहोर हाल्ने बाल्टिन नभएको देखिएपछि अनुगमन टोलीले रङ्ग संकेतसहितको बाल्टिनहरू फोहोर उत्पादन हुने ठाउँमा राख्न अनुरोध गरेको थियो। अनुगमनबाट फर्किएपछि हानिकारक फोहोर निर्मलीकरण गर्ने प्रणाली स्थापना गर्न पत्राचार गरियो। चैत ६ गते महानगरपालिकाले स्वास्थ्य संस्थाजन्य फोहर व्यवस्थापनमा कमजोरी भएका अस्पतालका कर्मचारीका लागि तालिम कार्यक्रम आयोजना गरेको थियो। तालिममा बुद्धमाईबाट प्रमुख प्रशासकीय अधिकृत राजेश तण्डुकार आफैं सहभागी थिए। तालिम सञ्चालन भएको भोलिपल्ट अनुगमन टोली फेरि अस्पतालमा पुग्यो। अवस्था पहिलेकोभन्दा फरक थिएन। हानिकारक फोहोर र सामान्य फोहर एकै ठाउँमा थियो। हानिकारक फोहोरका विषयमा गरिएको प्रश्नमा अस्पतालका प्रमुख प्रशासकीय अधिकृत तण्डुकारले, प्रदर्शनी मार्गको काठमाडौं मोडेल अस्पतालसँग सम्झौता गरेर व्यवस्थापनका लागि त्यतै पठाउने गरेको बताए। उनको कुराको तथ्य जाँच गर्न वातावरण निरीक्षक सृष्टि श्रेष्ठले मोडेल अस्पतालका नर्सिङ प्रमुखलाई फोन सम्पर्क गर्दा सोध्दा यो सूचना गलत भएको प्रमाणित भयो। कुराकानीका क्रममा तण्डुकारले, कार्टुनमा प्याक गरेर निजी गाडीको डिकीमा राखेर हानीकारक फोहोर मोडेल लैजाने गरिएको बताएका थिए। अनुगमन टोलीले गलत सूचना प्रवाह नगर्न सचेत गरायो। २०८१ वैशाख १७ गते महानगरपालिकाबाट सामान्य फोहर संकलन गर्न गएको सवारी चालकले सामान्य फोहरमा संक्रमित फोहर देखेपछि फोहर संकलन रोकेर १५ हजार रुपैयाँ जरिवाना गरिएको थियो। अनुगमनका क्रममा गएको भदौ २२ गते अस्पतालमा तेस्रो पटक अनुगमन भयो। यसबेला भएभरको फोहर एकै ठाउँमा जम्मा गरिएको थियो। अटोक्लेभ मेसिन थिएन। फोहोर निर्मलीकरण गर्ने र व्यवस्थापन गर्ने योजनाका विषयमा अस्पताल प्रशासनले योजना दिन सकेन। यसो भएपछि अनुगमन टोलीले, हानीकारक फोहोर निर्मलीकरण गरेर सामान्य बनाउन सुधारको मौका दियो र फर्कियो। तेस्रो मौकालाई अस्पतालले कसरी उपयोग गरेको छ, हेर्नका लागि आज टोली फेरि अस्पताल पुग्यो। अस्पताल पुग्दा जम्मा गरेको फोहोर खाली थियो। फोहोर थुपारिएको कोठामा वाफ बाहिर उडिरहेको अटोक्लेभ राखिएको थियो। अटोक्लेभभित्र निर्मलीकरणका लागि राखिएका बस्तुमा ताजा अवस्था रङ्गमाभन्दा कुनै परिवर्तन थिएन। यसअघि थुपारिएको फोहोरका खोइ त? प्रश्नको जवाफमा तण्डुकारले अटोक्लेभमा निर्मलीकरण गरेर महानगरपालिकाको गाडीमा पठाएको बताए। अनुगमन टोलीले राम्ररी निर्मलीकरण नभएको फोहर महानगरपालिकाले उठाउन नसक्ने जनाउँदै फोहर संकलन गर्ने सवारी साधनका चालकलाई बोलायो। चालक आएपछि तण्डुकारले बोली फेरे। यो फोहर त कवाडीले लाने गरेको छ।"
घोडेपानीमा आन्तरिक पर्यटक आकर्षित गर्न छुट,"बेनी : म्याग्दीको अन्नपूर्ण गाउँपालिका६ मा रहेको पर्यटकीय स्थल घोडेपानीका होटलमा आन्तरिक पर्यटकलाई छुट दिन थालिएको छ। घोडेपानी टोल सुधार समिति, होटल व्यवस्थापन र पर्यटन व्यवस्थापन उपसमितिको बिहीबार बसेको संयुक्त बैठकले दशै तिहार छठलगायत चाडपर्वको समयमा घुम्न आउने आन्तरिक पर्यटकलाई १० प्रतिशत छुट दिने निर्णय गरेको हो। घोडेपानी टोल सुधार समितिका उपाध्यक्ष जुली ठकुरी पुनले नेपाली पर्यटकले बिहीबारदेखि नै लागू हुने गरि कुल बिलमा १० प्रतिशतका दरले छुट सुविधा पाउने जानकारी दिइन्। आन्तरिक पर्यटनको प्रर्वद्धनका लागि यहाँका सबै होटलले छुट दिने निर्णय गरेका हौ, उनले भनिन्, चाडपर्वको समयमा घुम्न आउन पाहुनाले घोडेपानीका सबै होटलमा छुट सुविधा पाउनेछन्। घोप्टेखर्कमा पहिरोले अवरुद्ध बनाएको सडक मर्मत गरेर पोखरेबगरघोडेपानी सडकमा जिप र मोटरसाइकल सञ्चालन गर्न मिल्ने बनाएको उनले बताइन्। सवारी साधनको अलावा कास्कीको उल्लेरी, घान्द्रुक, म्याग्दीको मोहरेडाडा, पर्वतको भुक देउराली हुदै पैदलयात्रा गरेर घोडेपानी पुग्न सकिन्छ। समुन्द्रि सतहदेखि दुई हजार आठ सय मिटर उचाईमा अवस्थित घोडेपानीमा रहेका २६ वटा साना ठूला सुविधायुक्त होटलमा दैनिक एक हजार दुई सय जना पाहुना बास बस्ने क्षमता रहेको छ। प्याकेजमा प्रतिव्यक्ति एक हजार पाँच सय देखि पाँच हजार सम्मका सुविधायुक्त कोठामा बास बस्न सकिन्छ। हिमाल, पहाडी भूगोल, सूर्योदय र गुराँसको जंगल अवलोकनका लागि म्याग्दीको अन्नपूर्ण गाउँपालिका६ मा रहेको घोडेपानी पुनहिल क्षेत्र उपयुक्त गन्तब्य हो। समुद्री सतहदेखि तीन हजार २१० मिटर उचाईमा अवस्थित पुनहिल चक्रिय अन्नपूर्ण पदमार्गको उत्कृष्ट पर्यटकीय गन्तव्यको रुपमा परिचित छ। पुनहिलबाट हिमशृङ्खला र सूर्योदयको सुन्दर दृष्यको दृश्यावलोकन गर्न पाइन्छ। यहाँबाट धौलागिरी र अन्नपूर्ण हिमशृङ्खलाका दर्जनबढी हिमाल र दर्जनौँ हिमचुचुरालाई नजिकबाट अवलोकन गर्न सकिन्छ। मनोरम प्राकृतिक दृष्यको अवलोकन, उच्च हिमाली भूगोल, शान्त र मनोरम वातावरणको कारण पर्यटकले घोडेपानी पुनहिल क्षेत्रलाई आफ्नो रोजाइमा राख्ने गरेका हुनु्। पुनहिलको फेदीमा रहेको घोडेपानीका होटलका कोठा र डाईनिङ हलबाटै गुराँसको जंगलको पृष्ठभूमिमा हिमाल अवलोकन गर्न सकिन्छ। घोडेपानीमा बास बसेका पर्यटकहरू एका बिहानै करिब ४० मिनेट उकालो हिडेर पुनहिलमा दृष्य अवलोकन गर्न पुग्छन्। घोडेपानी पुनहिल अन्नपूर्ण चक्रिय पदमार्गमा आउने पर्यटकको रोजाइमा पर्ने गरेको पर्यटन व्यवसायीहरूले बताएका छन्। गण्डकी प्रदेशको राजधानी पोखरा देखि नयाँ पुल, उल्लेरी भएर एकै दिन र घान्द्रुक भएर दुई दिनमा घोडेपानी पुग्न सकिन्छ। म्याग्दीको जिल्ला सदरमुकाम बेनी देखि अन्नपूर्ण गाउपालिकाको पोखरेबगर हुँदै गाडी चढेर तीन घण्टामा घोडेपानी पुगिन्छ।"
बीपी राजमार्ग चार लेनको बनाउन सांसद दाहालको माग,"सिन्धुली : बाढी पहिरोका कारण क्षतविक्षत भएको बनेपासिन्धुलीबर्दिबास (बीपी) राजमार्ग यथाशिघ्र पुनःनिर्माण गर्न सांसद लेखनाथ दाहालले सरकारसँग माग गरेका छन्। उनले नेपाल सरकारका भौतिक पूर्वाधार तथा यातायात मन्त्री देवेन्द्र दाहालसमक्ष बाढी र पहिरोले क्षति पुगेको राजमार्गलाई पुनःनिर्माण थाल्न ध्यानाकर्षण गराएका हुन्। उनले बीपी राजमार्गको पुनःनिर्माण गर्दा सिन्धुलीको चियाबारीखुर्कोट सुरुङ मार्ग र खुर्कोटधुलिखेल खण्ड चार लेनको पुनःनिर्माण गर्न आवश्यक पर्ने बजेटको व्यवस्थापन गरिदिन मित्र राष्ट्र जापान सरकारलाई आग्रहसमेत गरेका छन्। सांसद दाहालले मन्त्री दाहाललाई बुझाएको ध्यानाकर्षण पत्रमा भनिएको छ, बीपी राजमार्गको तत्काल पुनर्निर्माण गर्न अवश्यक छ। उक्त सडक पुनर्निर्माण गर्दा भूअवस्था, नदीहरूमा जलमापनको अवस्था र बढ्दो सवारी चापलाई मध्यनजर गर्दै खुर्कोटधुलिखेल खण्ड चार लेनको निर्माण गर्न ध्यानकर्षण गराउँदछु।"
सिन्धुलीरामेछाप जोड्ने सुनकोशी नदी पुलमा बेलिव्रिज जोडियो,सिन्धुली : गत असोज ११ र १२ गते परेको अविरल वर्षासँगै आएको बाढी र पहिरोले बगाएको सुनकोसी नदीमा बेलिव्रिज जोडिएको छ। सिन्धुलीको गोलन्जोर गाउँपालिका७ खुर्कोट र रामेछापको मन्थली नगरपालिका ६ भलुवाजोर सेलेघाट जोड्ने सुनकोशी नदीको पुलमा अस्थायी एमपिबी बेलिव्रिज जोडिएको हो। बाढीले पक्की मोटरेवलपुल बगाएको २० दिनमा नेपाली सेनाले सुनकोशी नदीमा एमपिबी (मोडुलर प्यानल ब्रिज) राखेर सिन्धुली र रामेछाप जिल्लालाई जोड्न सफल भएको हो। सरकारले सुनकोशी नदीमा आएको बाढी र पहिरोका कारण क्षतिग्रस्त सुनकोशी नदीको पुल निर्माणको जिम्मा नेपाली सेनालाई दिएको थियो। नेपाली सेनाको चौध बाहिनी अड्डा गौचर काठमाडौंको प्राविधिक टोलीले बुधबार बेलुका अबेरसम्ममा एमपिबी राखेर सिन्धुली र रामेछाप जिल्ला जोड्ने सुनकोशी नदीमा बेलिव्रिज जाडन गरेको हो। गत असोज २२ गते बुधवाबारबाट एमपिबी जडानको काम सुरु गरेको नेपाली सेनाको चौध बाहिनी अड्डाको टोलीले नवौं दिनमा असोज ३० गते बुधबार नै बेलिव्रिज जडानको प्रारम्भिक काम सकेर दुई जिल्लालाई जोडेको नेपाली सेनाको चौध बाहिनी अड्डाका मेजर चिरञ्जीवी चौलागाईले बताए। बनेपासिन्धुलीबर्दिबास (बीपी) राजमार्गसँग जोडिने खुर्कोटमन्थलीतामाकोशी सडक अन्तरगत एडिविको सहयोगमा निर्माण भएको खुर्कोट पुलको आधाभाग सुनकोशी नदिमा आएको बाढीले बगाएर क्षति गरेको थियो। एमपिबी जडानको काम सकिएको र बिहीबारबाट एमपिबीको डेकिङ युनिटको काम सुरु हुने बताइएको छ। शनिबारसम्म एमपिबी जडानको सम्पूर्ण काम सकेर यातायात सुचारु गरिने पुल निर्माणमा प्राविधिक कामको नेतृत्व गरेका नेपाली सेनाको चौध बाहिनी अड्डाका मेजर चिरञ्जीवी चौलागाईको भनाइ छ। तीन सय ६० फिट लम्बाईको खुर्कोटको पुलमा बाढीले एक सय ८० फिट क्षति गरेको थियो। पुलको आधार भाग बगाएपछि २१ दिनदेखि सिन्धुली रामेछाप यातायात अवरुद्ध भएको छ। बाढी र पहिरोका कारण सिन्धुली जिल्लामा मात्र १४ वटा पुलमा क्षति पुगेको छ।
"कोशी सरकारको न्यूनतम साझा कार्यक्रम तयार, छिमेकी देशमा टुरिजम सो गर्ने","विराटनगर : कोशी प्रदेश सरकारको न्यूनतम साझा कार्यक्रम तयार पारिएको छ। सरकारको न्यूनतम साझा कार्यक्रम तय गर्न गत असोज ६ गते कार्यदल गठन गरिएको थियो। कार्यदलले क्षेत्रगत प्राथमिकता छुट्याएर न्यूनतम साझा कार्यक्रमसम्बन्धी ८ पेज लामो मस्यौदा तयार गर्दै बिहीबार मुख्यमन्त्री हिक्मतकुमार कार्कीलाई बुझाएको छ। त्यसलाई मुख्यमन्त्री तथा मन्त्रिपरिषद्को कार्यालयमा सार्वजनिकसमेत गरियो। सरकारले पर्यटन क्षेत्रको विकासका लागि छिमेकी देशको मुख्य सहरमा टुरिजम सो गर्ने योजनालाई आफ्नो कार्यक्रममा समेटेको छ। नेपाली कांग्रेस र नेकपा (एमाले)को संयुक्त सरकारले पर्यटन क्षेत्रको विकासका लागि छिमेकी देशका मुख्य सहरहरूमा टुरिजम सो गर्नेसहित विभिन्न महत्वकांक्षी योजनालाई कार्यक्रममा समावेश गरेको हो। जसमा क्यासिनोको विकासदेखि गाँजाको उत्पादन, घरेलु मदिराको ब्राण्डिङ, पर्यटन, शिक्षा र स्वास्थ्य क्षेत्रको विकासलाई समेटिएको छ। मुख्यमन्त्रीलाई बुझाइएको न्यूनतम साझा कार्यक्रममा प्रदेशमा विदेशी पर्यटकको आकर्षणका लागि क्यासिनोको विकास गर्ने विषय सरकारको प्राथमिकतामा परेको देखिन्छ। क्यासिनोमा नेपालीलाई प्रवेश निषेध छ। अनुगमन नहुँदा नेपालीहरु निर्वाधरूपमा क्यासिनोमा प्रवेश गर्छन्। भएका क्यासिनो व्यवस्थित गर्न नसकेको अवस्थामा क्यासिनो विकास गर्ने नयाँ योजनासहित प्रदेश सरकारको न्यूनतम साझा कार्यक्रम तयार पारिएको हो। कार्यदलका सदस्य तथा एमाले प्रमुख सचेतक रेवतीरमण भण्डारीले विदेशी पर्यटकलाई आकर्षित गर्नका लागि साझा कार्यक्रममा क्यासिनोको विषय समावेश गरिएको जानकारी दिए। उनका अनुसार पर्यटन क्षेत्रको विकासका लागि छिमेकी देशका मुख्य सहरहरूमा टुरिजम सो गर्नेदेखि प्रदेशमा भौतिक संरचना विस्तार, विराटनगर र भद्रपुरबाट अन्तरदेशीय उडान तथा माउण्टेन फ्लाइट गर्नेलगायतका विषयलाई प्राथमिकतामा राखेर कार्यक्रम तयार पारिएको छ। खुर्कोटचतरा, तुम्लिङटारचतरा र ताप्लेजुङ तमोर दोभानचतरा जल यातायातको सम्भाव्यता अध्ययन गर्ने विषयलाई कार्यक्रममा समेटिएको छ। प्रदेश सरकारको न्यूनतम साझा कार्यक्रमको सूचीमा राष्ट्रिय आय र नागरिकको आयमा वृद्धि गर्न व्यवस्थित ढंगले गाँजा खेती उत्पादन गर्न तथा स्थानीयस्तरमा उत्पादन हुने रक्सी ब्राण्डिङ गरी दुवै वस्तुलाई मान्यता दिलाउन संघीय सरकारसँग समन्वयात्मक पहल र प्रयत्न गर्ने उल्लेख छ। सरकारले गर्भवती तथा सुत्केरी महिला र १० वर्षमुनिका बालबालिकाको उपचारलाई प्रभावकारी बनाउने र उपचार निःशुल्क गर्ने विषयलाई विकेन्द्रीकृत गर्दै सेवा विस्तार गर्ने, शैलेजा आचार्य हृदय रोग केन्द्र विराटनगरलाई नयाँ ढंगले सञ्चालन गर्ने लगायतका विषय समेटेर कार्यक्रम तयार पारेको छ। सरकारले विद्यालय शिक्षालाई उत्पादनसँग जोड्नका लागि आवश्यक नीति तथा कार्यक्रम तय गरी कार्यान्वयन गर्ने विषयलाई प्राथमिकतामा राखेको छ। कार्यदलले बनाएको साझा कार्यक्रमलाई आधार बनाएर सरकारले काम गर्ने मुख्यमन्त्री हिक्मतकुमार कार्कीले बताए। सरकारले बनाएको कार्यदलमा मन्त्रीसहित कांग्रेस र एमालेका ३३ जना थिए। सरकारले बनाएको कार्यदलमा एमालेबाट आर्थिक मामिला तथा योजनामन्त्री रामबहादुर मगर, एमालेका प्रमुख सचेतक रेवतीरमण भण्डारी र प्रदेश सांसद तिलचन पाठक तथा कांग्रेसबाट भौतिक पूर्वाधार विकासमन्त्री भूपेन्द्र राई, कांग्रेस संसदीय दलका उपनेता हिमाल कार्की र कांग्रेसका प्रमुख सचेतक गोपाल तामाङ थिए। न्यूनतम साझा कार्यक्रम सम्बन्धी प्रतिवेदन हस्तान्तरण कार्यक्रममा पूर्वमुख्यमन्त्री एवं कांग्रेस प्रदेश संसदीय दलका नेता उद्धव थापा र कार्यदलका सदस्यहरू उपस्थित थिए। यस्तो छ ८ पेज लामो मस्यौदा"
पुबुदु दासानायके नेपाली टोलीको मेन्टरमा नियुक्त,काठमाडौं : नेपाली टोलीको पूर्व मुख्य प्रशिक्षक पुबुदु दासानायके राष्ट्रिय क्रिकेट टोलीको मेन्टरमा नियुक्त भएका छन्। नेपाल क्रिकेट संघ (क्यान)ले बिहीबार सामाजिक सञ्जालमार्फत दासानायके नेपाली टोलीको मेन्टरमा नियुक्त भएको जानकारी दिएको छ। उनले अमेरिकामा हुने आइसीसी लिग २ को खेलहरूमा मेन्टरको भूमिका निर्वाह गर्ने क्यानले जनाएको छ। नेपालले कात्तिक ११ गतेदेखि अमेरिका र स्कटल्यान्डविरुद्ध लिग २ का खेलहरू खेल्दैछन्। त्यसअघि नेपालले अमेरिकाविरुद्ध भोलिदेखि टी२० शृखंला खेल्दैछ।
सरकारले संविधानमा मुस्लिमको हक अधिकार अझ धेरै सुनिश्चित गर्छ : कानुनमन्त्री चौरसिया,"वीरगन्ज : संघीय सरकारका कानुन न्याय तथा संसदीय मामिला मन्त्री अजय चौरसियाले अजय चौरसियाले मुस्लिम धर्मावलम्बीको हक अधिकार संविधानमा अझ धेरै सुनिश्चित गरिने बताएका छन्। बिहीबार वीरगन्जमा नेपाल मुस्लिम संघ पर्साले आयोजना गरेको अगुवा कार्यकर्ता प्रशिक्षण तथा अन्तर्क्रिया कार्यक्रममा बोल्दै कांग्रेस केन्द्रीय सदस्यसमेत रहेका चौरसियाले संविधानमा मुस्लिम धर्मावलम्बीको हक अधिकार अझ धेरै सुनिश्चित गर्न सरकार र कांग्रेस लाग्ने बताए। उनले भने, कांग्रेस र अहिलेको सरकारले मुस्लिम धर्मावलम्बीको हक अधिकार कुण्ठित गर्ने कार्य कदापी गर्दैन। बरु मुस्लिम धर्मावलम्बीका हक अधिकारलाई अझ सबल बनाउने काम गर्छ। कानुनमन्त्री चौरसियाले नेपालमा हिन्दू, मुस्लिम लगायतका सबै धर्मावलम्बीहरू सदियौंदेखि आपसमा मिलेर बस्दै आएकाले कसैले चाहेर पनि धार्मिक सदभाव बिथोल्न नसक्ने दाबी गरे। उनले भने, कसैले धार्मिक भाइचारा र सदभाव बिगार्न खोज्छ भने पनि त्यो सफल पनि हुन सक्दैन। नेपालमा रहेका सबै धर्म, जातजातिबीचमा आपसी सद्भाव कायम हुनुपर्छ भन्ने मान्यता राख्ने पार्टी कांग्रेस रहेको भन्दै उनले भने, म हिन्दू र मुस्लिम दुवै धर्मका अगुवालाइ संयमता अपनाउन आग्रह गर्छु। कसैले धार्मिक भाइचारा बिगार्ने कुनै गतिविधि गर्छ भने संयम नगुमाई त्यसलाई शान्त बनाउनु हामी सबैको दायित्व हुनुपर्छ। किनकि धार्मिक द्वन्द्वले कसैको हित गर्दैन। कांग्रेसले पार्टीमा रहेका मुस्लिम नेतालाई अवसर र सम्मान दिन कहिल्यै पनि कञ्जुस्याँइ नगरेको जिकिर उनले गरे। कांग्रेसका प्रचार विभाग प्रमुख मीन विश्वकर्माले मुस्लिम धर्म मान्ने व्याक्ति कम्युनिस्ट हुनै नसक्ने बताए। उनले भने, जो आस्तिक छ, जसले धर्म मान्छ उ कम्युनिष्ट हुनै सक्दैन। त्यसमा पनि मुस्लिम धर्मावलम्बी त झन कम्युनिस्ट बन्नै सक्दैन। उनले धर्म मान्ने व्याक्ति कांग्रेसमा मात्र अटाउन सक्नेतर्क पनि गरे। राज्यका सबै संरचना समावेशी बन्दै गरेको अवस्थामा कांग्रेसले आफ्नो संगठनलाई पनि समावेशी र लोकतान्त्रीक बनाउँदै अगाडि बढेको भन्दै उनले कांग्रेसको आगामी महाधिवेशनबाट केन्द्रिय पदाधिकारीमा मुस्लिम समुदायको सहभागिता अझ धेरै बढ्ने बताए।"
संकटग्रस्त क्षेत्र घोषणा गरिएका पालिकालाई १ करोडसम्मको राहत उपलब्ध गराइने,"काठमाडौं : हालैको बाढीपहिरोपछि संकटग्रस्त क्षेत्र घोषणा गरिएका पालिकाहरूलाई १ करोडसम्मको राहत उपलब्ध गराइने भएको छ। सिंहदरबारमा बिहीबार बसेको राष्ट्रिय विपद जोखिम न्यूनीकरण तथा व्यवस्थापन कार्यकारी समितिको बैठकले संकटग्रस्त क्षेत्र घोषणा गरिएका ७१ पालिकालाई तीन समूहमा वर्गीकरण गर्दै ५० लाख देखि १ करोडसम्मको राहत दिने निर्णय गरेको हो। जसअनुसार पहिलो समूहमा परेका ९ वटा स्थानीय तहलाई १ करोड, दोस्रो समूहमा परेका १२ स्थानीय तहलाई ७५ लाख र तेस्रो समूहमा परेका ५० स्थानीय तहलाई ५० लाखका दरले राहत उपलब्ध गराउन सिफारिस गर्ने निर्णय भएको प्राधिकरणका सहसचिव वसन्त अधिकारीले जानकारी दिए। बैठकले स्थानीय तहलाई राहत रकम खर्च गर्नका लागि सरल प्रक्रिया बनाउने निर्णय गरेको छ। त्यस्तै बैठकले विपद् तथा खोज कार्यलाई प्रभावकारी बनाउन थप संख्यामा हेलिकोप्टरलगायत अन्य उपकरणको व्यवस्थापनका लागि राष्ट्रिय विपद् जोखिम न्यूनीकरण तथा व्यवस्थापन प्राधिकरण राष्ट्रिय परिषद्मा सिफारिस गर्ने निर्णय गरेको अधिकारीले बताए। बैठकले हालैको मनसुनका कारण मृत्यु भएका व्यक्तिको परिवारका एक जना व्यक्तिको बीमा गर्न पनि सिफारिस गर्ने निर्णय गरेको उनले जानकारी दिए। त्यस्तै बैठकले विपद जोखिम न्यूनीकरण तथा व्यवस्थापनको बैठकमा निजी क्षेत्रलाई पनि सहभागीता गराउने निर्णय गरेको छ भने पश्चिम नेपालमा गएको भूकम्पपछिको बाँकी रहेका पुनःनिर्माणका कामलाई तीव्रताका साथ अघि बढाउने निर्णय पनि गरेको छ। यी हुन् संकटग्रस्त पालिकाहरू"
एम्बुलेन्समा तस्करी गर्ने तीन जना पक्राउ,"मलङ्गवा : भारतको सोनवर्षाबाट एम्बुलेन्समा हालेर नेपालतर्फ ल्याउँदै गरेको विस्फोटक सामग्री पटका र अवैध किरानाका समानसहित ३ जनालाई पक्राउ गरिएको छ। सीमा नजिकैबाट जिल्ला भन्सार कार्यालय मलङ्गवा र प्रस्तावित सुरक्षा गुल्म मलङ्गवाको संयुक्त टोलीले अवैध समानसहित बिहीबार साझ एम्बुलेन्सलाई नियन्त्रणमा लिएको छ। नेपाल परिवार नियोजन संघ सर्लाही शाखा मलङ्गवा लेखिएको को१च ५८९६ नम्बरको एम्बुलेन्समा समान ल्याउँदै गरेको अवस्थामा समानसहित ३ जना पक्राउ गरिएको सशस्त्र प्रहरीले जनाएको छ। पक्राउ पर्नेमा एम्बुलेन्स चालक हरिवन नगरपालिका ११ का ३६ वर्षीय विक्रम आचार्य, पटका मालिक सोही स्थानका ३६ वर्षीय मनोज रजक र किराना समानका मालिक ४३ वर्षीय छोटेलाल दास रहेको प्रहरीले जनाएको छ। बरामद गरिएका समानहरूमा १४ प्रकारका पटका र ३४ प्रकारका किरानाका समान रहेको प्रहरीले जनाएको छ। एम्बुलेन्सको सिटमुनी पटका र त्यसमाथि किरानाका समान ल्याउँदै गरेको अवस्थामा एम्बुलेन्सलाई नियन्त्रणमा लिएको हो। मुख्य नाकाबाट यसरी एम्बुलेन्स प्रयोग गरेर तस्करी गर्नु अचम्म लागेको स्थानीयले बताएका छन्। चाडपर्व नजिएसँगै विभिन्न नाकाबाट पटकाहरू भित्रिने गरेको छ। योभन्दा अगाडि पनि सशस्त्र प्रहरीले करिब १८ लाख बराबरको पटका बरामद गरेको थियो।"
ग्लोबल आइएमई बैंकका ग्राहकलाई एजिलस डायग्नोष्टिकमा नेपालमा १५ प्रतिशत छुट,"काठमाडौं : ग्लोबल आइएमई बैंक लिमिटेडका ग्राहकहरुलाई एजिलस डायग्नोष्टिक नेपालमा उपलब्ध प्याथोलोजि टेष्ट शुल्कमा १५ प्रतिशत छुट प्रदान गर्ने समझदारी सम्पन्न भएको छ। उक्त समझदारीमा ग्लोबल आइएमई बैंकका प्रमुख बजार व्यबस्थापक दिलिप पोखरेल र एजिलस डायग्नोष्टिकनेपाल प्रा।लिका फाइनान्स प्रमुख दिपक खड्काले हस्ताक्षर गर्नुभएको छ। समझदारी अनुसार बैंकका ग्राहकहरुले एजिलस डायग्नोष्टिकनेपालमा उपलब्ध ल्याबसम्बन्धी सेवा वापतको भुक्तानीको लागि बैंकको डेबिट तथा क्रेडिट कार्ड र मोबाईल बैंकिङ्ग ए्याप ग्लोबल स्मार्ट प्लस प्रयोग गर्दा १५ प्रतिशतसम्म छुट पाउनेछन्। आफ्ना ग्राहकवर्गको सुविधालाई मध्यनजर गरी बैंकले विभिन्न किसिमका समयसान्दर्भिक योजनाहरु ल्याएर ग्राहकहरुलाई लावान्भित गर्दै आएको छ। ग्लोबल आइएमई बैंक युरो मनी अर्वाड फर एक्सलेन्स २०२४ अन्तर्गतका दुई विधाबाट नेपालको सर्वश्रेष्ठ बैंकको रुपमा सम्मानित बैंक हो। साथै, ख्यातिप्राप्त विभिन्न राष्ट्रिय तथा अन्तर्राष्ट्रिय संस्थाहरुबाट फरकफरक विधामा समेत ग्लोबल आइएमई बैंक सम्मानित भएको छ। ग्लोबल आइएमई बैंक मुलुकका ७७ वटै जिल्लामा शाखा सञ्जाल रहेको निजी क्षेत्रको पहिलो वाणिज्य बैंक हो। बैंकको ३५४ शाखा कार्यालय, ३८४ एटिएम, २५५ शाखा रहित बैंकिङ्ग सेवा, ६८ एक्सटेन्सन तथा राजश्व संकलन काउन्टर तथा ३ वटा बैदेशिक प्रतिनिधि कार्यालय समेत गरी १,००० भन्दा बढि सेवा केन्द्र रहेका छन्। ग्लोबल आइएमई बैंक, सबैका लागि बैंकिङ्ग सेवा प्रदान गर्ने बैंक हो जसले विभिन्न सेवा तथा सुविधासहितका योजना मार्फत आफ्ना समस्त ग्राहकलाई उत्कृष्ट सेवा प्रदान गर्दै आइरहेको छ।"
निगमले असोज महिनाको किस्ताबापत बुझायो ५३ करोड,"काठमाडौं : नेपाल वायुसेवा निगमले न्यारोबडी र वाइबडी जहाजको असोज महिनाको किस्ता बुझाएको छ। अन्तर्राष्ट्रिय उडानको लागि खरिद गरेका दुई न्यारोबडी र दुई वाइडबडी जहाजको लागि कर्मचारी सञ्चय कोष र नागरिक लगानी कोषबाट निगमले ऋण लिएको थियो। लिएको ऋण दायित्वमध्ये दुई न्यारोबडी जहाजको २०८१ असोज महिनाको किस्ता बापत पूरा र दुई वाइडबडी जहाजको आंशिक गरी ५३ करोड ९ लाख ५५ हजार २८१ रुपैयाँ भुक्तानी गरेको विज्ञप्तिमार्फत जनाएको छ। निगमले समीक्षा अवधिसम्ममा ६ अर्ब ३२ करोड ८५ लाख ९७ हजार ५३३ रुपैयाँ किस्ता रकम भुक्तानी गरेको छ। निगमले कोरोना भाइरसको कारणले व्यापारमा प्रतिकूल असर परेको भन्दै सो अवधिको व्याज, व्याजको व्याज, हर्जाना र पेनल छुट गरी सहयोग गरिदिन एवं किस्ताको संख्या वृद्धि गरेर ऋण दायित्व भुक्तानीलाई सहजीकरण गरिदिन दुवै कोषलाई अनुरोध पत्र पठाएको जनाएको छ।"
प्यालेस्टिनी र लेबनानीमाथिको आक्रमणविरुद्ध काठमाडौंमा प्रदर्शन,काठमाडौं : प्यालेस्टिनी र लेबनानी सर्वसाधारणमाथि इजरायलले बर्बरतापूर्ण आक्रमण गरेको भन्दै अनेरास्ववियू क्रान्तिकारीले विरोध प्रदर्शन गरेको छ । बिहीबार काठमाडौंको माइतिघरमा अनेरास्ववियू क्रान्तिकारी क्याम्पस जिल्ला समितिले प्यालेस्टिनी र लेबनानी सर्वसाधारणमाथिको आक्रमण रोक्नुपर्ने भन्दै विरोध प्रदर्शन गरेको हो । सबै नागरिकको मानवअधिकारको सम्मान हुनुपर्ने संगठनले जनाएको छ । विरोध प्रदर्शनका क्रममा अनेरास्ववियू क्रान्तिकारीका पूर्वउपाध्यक्ष केशव रावलले लेबनान र प्यालेस्टाइनका जनताप्रति इजरायलले बर्बरतापूर्ण आक्रमण गरेको भन्दै निन्दा गरे। उनले युद्धग्रस्त क्षेत्रमा रहेका नेपालीलाई सुरक्षित रुपमा स्वदेश फर्काउनका लागि सरकार गम्भीर हुनुपर्ने उल्लेख गरे। उनले अनेरास्ववियू क्रान्तिकारी सबै प्रकारको दमनको विरोधमा रहेको स्पष्ट पारे। संगठनले विपिन जोशीको रिहाइका लागि गम्भीरतापूर्वक पहल गर्न पनि सरकारको ध्यानाकर्षण गराएको छ ।
शेख हसिनाविरुद्ध पक्राउ पुर्जी जारी,"काठमाडौं : बंगलादेशको एक अदालतले निर्वासित पूर्वप्रधानमन्त्री शेख हसिनालाई पक्राउ पुर्जी जारी गरेको छ। अदालतले हसिनाको आवामी लिग पार्टीका पूर्व महासचिव ओबैदुल कादिर र अन्य ४४ जनाविरुद्ध पनि पक्राउ पुर्जी जारी गरेको हो। विद्यार्थी समूहको नेतृत्वको आन्दोलनको उत्कर्षमा हसिना गत अगस्टमा भारत पलायन भएकी थिइन्। उनको नेतृत्वको सरकारविरुद्धको विद्रोहमा ज्यान गुमाएका सयौँमध्ये एकका आफन्तले आफूहरू मुद्दाको सुनुवाइको प्रतीक्षामा रहेको बताएका छन्। हसिनाविरूद्धको मुद्दाको पक्षमा बहस तथा पैरवी गरिरहेका अभियोजक मोहम्मद ताजुल इस्लामले हसिना पदच्युत भएको दिनलाई उल्लेखनीय दिन का रूपमा उल्लेख गरे। हसिनाको १५ वर्षे शासनकालमा व्यापक रूपमा मानव अधिकार उल्लङ्घन, राजनीतिक विरोधीहरूलाई सामूहिक हिरासतमा राख्ने र गैरन्यायिक हत्याहरू गर्नेजस्ता काम भएको आरोप हसिना प्रशासनलाई लागेको छ। बङ्गलादेशको अन्तर्राष्ट्रिय अपराध न्यायाधीकरण (आईसीटी) का मुख्य अभियोजक इस्लामले पूर्व प्रधानमन्त्री शेख हसिनालाई पक्राउ गर्न र नोभेम्बर १८ मा अदालतमा पेश गर्न अदालतले आदेश दिएको बताए। जुलाईदेखि अगस्टसम्म नरसंहार, हत्या र मानवताविरुद्धको अपराध गर्नेहरूको नेतृत्व तत्कालीन प्रशासन र यसको कार्यकारी प्रधानमन्त्री हसिनाले गरेका र उहाँसहित अन्य अभियुक्तलाई पक्राउ गरी अनुसन्धान गर्न आवश्यक भएकाले पक्राउ पुर्जी जारी गरिएको इस्लामले बताए। हसीनाको शासन ढलेपछि उनका दर्जनौं सहयोगीलाई हिरासतमा लिइएको थियो र उनलाई सत्ताच्युत गर्ने आन्दोलनका क्रममा ७०० भन्दा बढी व्यक्तिको ज्यान जाने गरी भएको प्रहरी कारबाहीका लागि दोषी ठहर गरिएको थियो।"
मिनबहादुर गुरुङसँग जग्गा सहयोग लिँदा एमालेले अदृश्य सम्झौता गरेको छैन : महासचिव पोखरेल,"कोहलपुर : नेकपा एमालेका महासचिव शंकर पोखरेलले राजनीतिक दलले व्यवसायीबाट जग्गा सहयोग लिनु आश्चर्यको विषय नभएको बताएका छन्। बाँकेको कोहलपुरमा कार्यकर्तालाई सम्बोधन गर्दै महासचिव पोखरेलले व्यवसायी मिनबहादुर गुरूङले जग्गादान गर्ने भनेपछि एमालेले सहर्ष स्वीकार गरेको बताएका हुन्। उहाँले एमालेलाई पार्टी कार्यालय बनाउने जग्गा दिन इच्छा जाहेर गर्नुभयो। महासचिव पोखरेलले भने,हाम्रो सचिवालयको बैठकले जग्गा सहयोग स्वीकार गर्ने निर्णय गरेकाले लिएका हौँ। उनले गुरूङसँग जग्गा सहयोग लिँदा कुनै अदृश्य सम्झौता नगरेको प्रष्ट पारे। एमालेलेलाई कमजोर बनाउन चाहने तत्वले जग्गा सहयोग लिएको विषयलाई अनावश्यक रूपमा गलत प्रचार गरेको पोखरेलको भनाई छ। उनले अन्य दलले पनि व्यवसायीसँग जग्गा र रकम सहयोग लिएर नै भवन निर्माण गरेको जानकारी गराए। कसरी भयो चर्चा ? हालै भाटभटेनीका सञ्चालक गुरुङ र उनकी धर्मपत्नी सावित्री गुरुङले दिएको कीर्तिपुर नगरपालिका २, मैत्रीनगरस्थित १० रोपनी १४ आना जग्गामा केन्द्रीय कार्यालयको शिलान्यास गरेपछि एमालेको टीकाटिप्पणी भइरहेको छ।शिलान्यासपछि एकथरीले एमालेको आलोचना गरेका छन्। पार्टीकै केही नेता विरोधमा देखिएका छन्। गुरुङको सहयोगलाई २०८१ असोज २४ गते बसेको सचिवालयको ३८औं बैठकले संस्थागत रूपमा स्वीकार गरेको एमालेले जनाएको छ। एमालेले लोकतान्त्रिक मुलुकमा पनि आमरूपमा व्यवसायी व्यक्तित्वहरूबाट सहयोग गर्ने परम्परा र अभ्यास रहेको बताउँदै यसलाई अन्यथा ठानेर सार्वजनिक खपत, कथित शुद्धतावादका नाममा गरिने तर्कवितर्कको कुनै औचित्य नरहेको जनाएको छ। तथ्यमा आधारित भएर गरिएका आलोचना र सुझावहरू पार्टीका लागि गाह्रय हुने पनि एमालेको भनाइ छ। २०७२ सालमा आएको विनाशकारी भूकम्पबाट काठमाडौं महानगरपालिका १४ बल्खुमा अवस्थित पार्टी केन्द्रीय कार्यालय क्षतिग्रस्त भएपछि एमाले कार्यालयविहीन भएको हो। त्यसपछि धुम्रबराहीस्थित पासाङ ल्हामु प्रतिष्ठान भाडामा लिएर केही समय केन्द्रीय कार्यालय सञ्चालन गरेको थियो। त्यहाँँ कार्यालय सञ्चालन भइरहँदा पनि एमालेको आलोचना भएको थियो। प्रतिष्ठानलाई दिएको जग्गा पार्टीले प्रयोग गरेको भन्दै आलोचना भएपछि थापाथली हाइटमा पार्टी कार्यालय सारियो। त्यहाँँ पनि व्यापारीको घरमा स्वार्थ केन्द्रित भएर पार्टी कार्यालय सरिएको भन्दै आलोचना नै भयो। व्यवसायी एवं एमाले नेता मोतीलाल दुगडको पहलमा थापाथलीमा कार्यालय सारिएको थियो। त्यसपछि ललितपुरको च्यासलस्थित तुल्सीलाल स्मृति प्रतिष्ठानको कार्यालयलाई केन्द्रीय कार्यालयका सारियो। हाल च्यासलमा नै केन्द्रीय कार्यालय छ। यस वर्षमात्र चारपटक च्यासलस्थित कार्यालय बाढीको चपेटामा परी केन्द्रीय कार्यालय मुख्य सेटअफ (केन्द्रीय कार्यालय, लाइबे्ररी, स्टोर, आईटी, प्रशिक्षण कक्ष, सभाहलहरू र प्रशासनिक कक्षसमेत पूर्णरूपमा ध्वस्त भयो। बाढीका कारण पार्टी कार्यालयको नियमित कार्य गर्न समेत कठिनाइ हुँदै आएको छ। लगातार बाढी पसेर कार्यालय डुबान भएपछि एमाले नयाँ कार्यालयको खोजीमा लाग्यो। भूकम्पले बल्खुस्थित कार्यालय भत्काएपछि नौं वर्षदेखि अस्तव्यस्त रहेको केन्द्रीय कार्यालयको स्थायित्वका लागि घरजग्गा खोज्ने क्रममा एमाले रहेको थियो। २०८१ वैशाख ८ र ९ गते गोदावरीमा भएको राष्ट्रिय महाधिवेशन प्रतिनिधिपरिषदको प्रथम बैठकबाट पार्टी केन्द्रीय कार्यालय निर्माणका लागि पार्टी सदस्य, समर्थक, शुभचिन्तकहरूलाई सहयोगका लागि सिँगो बैठकबाट आह्वान गरिएको थियो। त्यसयता भएका केन्द्रीय कमिटीलगायत विभिन्न तहका बैठकद्वारा सहयोगका लागि आह्वान भएको थियो। पार्टीका वरिष्ठ उपाध्यक्ष ईश्वर पोखरेलको संयोजकत्वमा कमिटीसमेत गठन भएको थियो। त्यसैबखत भाटभटेनीका सञ्चालन गुरुङले आफ्नो जग्गा निःशुल्क दिने र भवन पनि बनाइदिने प्रस्ताव राखे। त्यो प्रस्तावलाई औपचारिक रूपमा सचिवालय बैठकबाट पारित गरेर नै केन्द्रीय कार्यालय बनाउने निर्णय गरेको प्रचार विभाग प्रमुख गौतमले जानकारी दिए। जग्गादान गरी भवन बनाइदिने भाटभटेनीका सञ्चालक गुरुङ विद्यार्थी कालदेखि धरानमा अध्ययन गर्दा अनेरास्ववियु र स्ववियुको सक्रिय कार्यकर्ता रहेको पनि एमालेले जनाएको छ। गुरुङले नोकरीको सिलसिलामा नेपाल बैंक लिमिटेडमा कार्यरत रहँदा बैंकिङ सेक्टरको केन्द्रीय कार्यसमितिको सदस्य भई काम गरेको, अन्तरसंस्थानको केन्द्रीय कोषाध्यक्ष भई ट्रेड युनियन आन्दोलनमा अग्रणी भूमिका निर्वाह गरी पार्टीको वैचारिक र राजनीतिक सामिप्यतामा रही कार्य गरेको जनाएको छ। यो पनि पढ्नुहोस कीर्तिपुरमा एमालेको केन्द्रीय कार्यालय भवन शिलान्यास"
सामान्य अंकले बढेको सेयर बजारमा ७ अर्बमाथिको कारोबार,"काठमाडौं : साताको अन्तिम कारोबार दिन बिहीबार नेप्से परिसूचक सामान्य अंकले बढेर बन्द भएको छ। नेप्से परिसूचक २४७ अंकले बढेर २७४५३६ विन्दुमा पुगेको छ। आज नेप्से सामान्य अंकले बढेपनि कारोबार रकम भने मंगलबारको तुलनामा वृद्धि भएको छ। यसदिन ७ अर्ब माथिको कारोबार भएको छ। अघिल्लो कारोबार दिन मंगलबार ४३ अंकले बढेको सेयर बजारमा ५ अर्बमाथिको कारोबार भएको थियो। यसदिन ३१६ स्क्रिप्सको १ करोड ८८ लाख ७ हजार ४९२ कित्ता सेयर ७ अर्ब १९ करोड २७ लाख ९२ हजार १६६ रुपैयाँमा खरिदबिक्री भए। नेप्से सामान्य अंकले बढ्दा सेयर बजारमा कुनै पनि कम्पनीको सेयर सकारात्मक सर्किट लेभलमा कारोबार भएन। गुडविल फाइनान्सको सेयर सर्वाधिक ७६३ प्रतिशतले बढ्दा एनआईसी एसिया सेलेक्ट फण्ड र सनराइज ब्लुचिप फण्डको सेयर ६ प्रतिशतले बढीले बढ्यो। यसैगरी समाज लघुवित्त वित्तीय संस्था र रावा इनर्जी डेभलपमेन्टको ५५ प्रतिशतले सेयर बढ्यो। ३३ करोडको सेयर कारोबार गरी कुमारी बैंक शीर्षस्थानमा रह्यो। हाइड्रोइलेक्ट्रिसिटी इन्भेस्टमेन्ट एन्ड डेभलपमेन्टले २६ करोडको सेयर कारोबार गर्दा हिमालयन रिइन्स्योरेन्सको २० करोड,नगदी ग्रुप र गुडविल फाइनान्सको १८१८ करोडको सेयर कारोबार भयो। कारोबारमा आएका ८९ स्टक्सको मूल्य बढ्दा १४२ वटाको मूल्य घट्यो। बाँकी १३ स्टक्सको मूल्य भने यसदिन स्थिर रह्यो। यसदिन ७ समूहको सूचक बढ्दा अन्य ६ समूहको उपसूचक नकारात्मक देखिएका छन्।"
आयोग गठन गर्न 'सर्च कमिटी'लाई पूर्णता दिने तीन दलबीच सहमति,"काठमाडौं : प्रमुख दलबीच सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोग गठनका लागि तत्काल सर्च कमिटीलाई पूर्णता दिने सहमति भएको छ। प्रधानमन्त्री निवास बालुवाटारमा बिहीबार बसेको प्रमुख दलका शीर्ष नेताहरूको बैठकले तत्काल सर्च कमिटीलाई पूर्णता दिएर आयोग गठन गर्ने सहमति भएको माओवादी केन्द्रका उपमहासचिव शक्ति बस्नेतले जानकारी दिए। आयोग गठनका लागि अघिल्लो सरकारको पालामा सर्च कमिटी गठन गरिएको थियो। बस्नेतले सर्च कमिटीलाई तत्काल पूर्णता दिएर आयोग गठनको प्रक्रिया अघि बढाउने बारेमा छलफल भएको र शीर्ष दलबीच सहमति समेत भएको जानकारी दिए। उनले एक दिनभित्रै सर्च कमिटीले पूर्णता पाउने र निश्चित समयभित्र आयोग गठनको काम टुंगिने उल्लेख गरे। आयोगमा रहने पदाधिकारीको सिफारिस सर्च कमिटीले गर्ने उनले बताए। बैठकमा कांग्रेसका सभापति शेरबहादुर देउवा, माओवादी अध्यक्ष पुष्पकमल दाहाल, गृहमन्त्री रमेश लेखक, माओवादी केन्द्रका उपमहासचिव शक्तिबहादुर बस्नेत, महान्याधिवक्ता रमेश वडाल सहभागी थिए। गत भदौ १३ गते राष्ट्रपतिबाट उक्त आयोगसम्बन्धी कानुनलाई संशोधन गर्ने विधेयक प्रमाणीकरण भएको थियो।"
रोशी खोलाले क्षति पुर्याएका संरचनाको काम फाष्ट ट्र्याकमा गछौं : मन्त्री यादव,"काठमाडौं : खानेपानीमन्त्री प्रदीप यादवले काभ्रेको रोशी खोलालगायतको बाढीले पनौती, बनेपा र धुलिखेल नगरपालिकामा क्षति गरेका खानेपानी मन्त्रालयअन्तर्गत विभागका सबै संरचनाको काम फाष्ट ट्र्याकबाट गरिने बताएका छन्। गत असोज १० देखि १२ गतेसम्मको अविरल वर्षासँगै आएको बाढी पहिरोका कारण काभ्रेको बनेपाको शसी पानी क्षेत्रको मुहान, धुलिखेलको राणेखेला मुहान र पनौती नगरपालिका अन्तर्गत वडा २ र १२ मा रहेका खानेपानीका मुहानलगायतका विभिन्न संरचनामा भएको क्षतिको जानकारी लिन आज स्थलगतरूपमा त्यहाँ पुगेका मन्त्री यादवले सो कुरा बताएका हुन्। 'पनौतीमा खानेपानी मन्त्रालयअन्तर्गत विभागका संरचनामा पनि बाढीले ठूलो क्षति गरेको छ। मन्त्रालय मातहतका संरचनाको काम हामी तुरुन्तै सुचारु गछौं। अन्य विषयतगका कामहरू आवश्यक प्रक्रिया पूरा गरेर अगाडि बढाउँछौं,' उनले भने। मन्त्री यादवले पनौतीका जनप्रतिनिधि, स्थानीयबासी मन्त्रालय, विभागलगायतको सहयोगमा पनौतीलगायतका क्षेत्रमा अस्थायी रूपमा अहिले पानी आइरहेको भए पनि त्यो अस्थायीरूपमा आइरहेका तथा फेरि वर्षा हुँदा बाढीले बगाउने भएकाले त्यसको स्थायी तथा दीर्घकालीन रूपमा समस्या समाधानका लागि योजना तयार गर्ने बताए। 'मन्त्रालय, विभाग, खानेपानी संस्थान सहितको हाम्रो टिम बसेर सल्लाह गरी बाढी पहिरोले गरेको क्षतिको स्टिमेट बनाएर तीन दिनभित्र सूचना प्रकाशित गरी काम सुचारु गराउने छौं। स्थायी तथा दीर्घकालीनरूपमा समस्या समाधानतिर लाग्नेछौं,' उनले भने। बाढीका कारण नेपाल खानेपानी संस्थान अन्तर्गत पर्ने पनौतीमा रहेको मिनिरलवाटर उत्पादन पलान्टमा पनि ठूलो क्षति भएकाले सबै संरचनाहरूको काम तुरुन्तै बिस्तार गरी बाढीले क्षति गरेका संरचनाको काम फाष्ट ट्र्याकमा गर्ने मन्त्री यादवको भनाइ छ। । सोही क्रममा मन्त्री यादवले एकीकृत खानेपानी आयोजना खानेपानी मन्त्रालयअन्तर्गत नपर्ने तथा सहरी विकास मन्त्रालय अन्तर्गत पर्ने भएकाले एकीकृत खानेपानी आयोजनाको बगेको ११ किमी पाइपका विषयमा आफू सहरी विकास मन्त्रीसँग छलफल गर्ने बताए। 'पाइप नै क्षतबिक्षत छ। म प्राविधिक त होइन तर मन्त्री भएका नाताले त्यो हेर्नु मेरो जिम्मेवारी पनि हो। ११ किलोमिटर बगेको पाइपको छानबिन समिति बनाउन म सहरी विकास मन्त्रीलाई आग्रह गर्दछु,' उनले भने। मन्त्री यादवलाई पनौतीका नागरिकले बाढीले क्षतबिक्षत बनाएको खानेपानी व्यवस्थापनसँगै मुहान क्षेत्रमा पनि ठूलो क्षति भएकाले मुहान नजिक रहेका बस्तीहरू स्थान्तरणका लागि आवश्यक सहयोग गरिदिन आग्रह गरेका थिए।"
बार अध्यक्ष घिमिरेविरुद्ध अदालतको अवहेलना मुद्दाको सुनुवाइ सकियो,"काठमाडौं : नेपाल बार एसोसिएनका अध्यक्ष वरिष्ठ अधिवक्ता गोपालकृष्ण घिमिरेविरुद्ध अदालत अवहेलना मुद्दाको सर्वोच्च अदालतमा सुनुवाइ सकिएको छ। न्यायाधीश कुमार रेग्मी र डा कुमार चुडालको संयुक्त इजलासमा अध्यक्ष घिमिरेविरुद्धको मुद्दामा सुनुवाइ सकिएको सर्वोच्च प्रशासनले जनाएको छ। न्याय परिषदले गरेका निर्णयहरूका विषयलाई लिएर सर्वोच्च अदालत प्रशासनले बारका अध्यक्ष घिमिरेविरुद्ध अदालत अवहेलनाको मुद्दा दायर गरेको थियो। न्यायपरिषदको असोज ११ गतेको बैठकले नृपध्वज निरौला र नित्यानन्द पाण्डेलाई सर्वोच्च अदालतको न्यायाधीशमा सिफारिस गरेपछि बार अध्यक्ष घिमिरेले प्रधानन्यायाधीश विश्वम्भरप्रसाद श्रेष्ठले 'लेनदेन'का आधारमा न्यायाधीश सिफारिस गरेको अभिव्यक्ति दिएका थिए। उक्त अधिव्यक्तिले अदालतको अवहेलना भएको भन्दै सर्वोच्चका उपरजिष्ट्रार गोविन्द घिमिरेले सर्वोच्चमा प्रतिवेदन पेश गरेका थिए। सोही प्रतिवेदनमाथि आज सर्वोच्चमा सुनुवाइ भएको हो। बार अध्यक्ष घिमिरेले प्रधानन्यायाधीश श्रेष्ठका विषयमा कुरा उठाउँदा आफूमाथि अवहेलनामा मुद्दा दायर भएको बताएका थिए। उनले न्यायपालिकामा हुने विकृति, विसंगति, भ्रष्टाचार र अनियमिताका विरुद्धमा बोल्दा आफूविरुद्ध अवहेलनाको मुद्दा लाग्छ भने त्यसलाई सजिलै 'फेस' गर्ने बताएका थिए।"
भारत ४६ रनमै अलआउट भएपछि,"काठमाडौं : न्युजील्यान्डविरुद्धको टेस्ट खेलमा भारत ४६ रनमै अलआउट भएको छ। बेंगलुरुमा टस जितेर ब्याटिङ गरेको भारतले ३१२ ओभरमा अलआउट भएको हो। भारतलाई न्युनतम रनमा समेट्न न्युजील्यान्डका म्याट हेनरीले ५ विकेट लिए। त्यस्तै विलियम वुराउर्केले ४ र टिम साउथीले एक विकेट लिए भारतका स्टार खेलाडीहरू डकआउट भएका थिए। विराट कोहली, सर्फराज खान, केएल राहुल, रविन्द्र जडेजा, रविचन्द्रन आश्विन शून्यमै पेभेलियन फर्किएका थिए। भारतका लगि रिसभ पन्तले सर्वाधिक २० रन बनाए भने ओपनर यजस्वी जैसवालले १३ रन बनाए। त्यस्तै कप्तान रोहित शर्माले २, कुलदीप यादवले २, जसप्रित बुमराहले १ र मोहम्मद सिरजाजले अविजित ४ रन बनाए। भारतले यसअघि सन् २०२० मा अष्ट्रेलियाविरुद्ध सबैभन्दा कम ३६ रनमै अलआउट भएको थियो। त्यसअघि सन् १९७४ मा इंगल्यान्डविरुद्ध ४२, सन् १९४७ मा अष्ट्रेलियाविरुद्ध ५८ रनमा अलआउट भएको थियो। कम रनमै अलआउट भएपछि समर्थकहरूले सामाजिक सञ्जालमार्फत् खलाडीहरूको आलोचना गरिरहेका छन्।"
"प्रधानमन्त्री ओली, देउवा र प्रचण्डबीच भेटवार्ता जारी","काठमाडौं : प्रधानमन्त्री एवं नेकपा (एमाले) का अध्यक्ष केपी शर्मा ओलीले नेपाली कांग्रेसका सभापति शेरबहादुर देउवा र प्रतिपक्ष दल माओवादी केन्द्रका अध्यक्ष पुष्पकमल दाहाल प्रचण्डसँग छलफल गरेका छन्। प्रधानमन्त्री बालुवाटारमा शीर्ष नेताबीच अहिले समसामयिक राजनीति र विपद्पछिको पुनर्निर्माणको विषयमा केन्द्रित रहेर भेटवार्ता जारी रहेको प्रधानमन्त्री सचिवालयले जनाएको छ। सचिवालयका अनुसार बैठकमा शान्ति प्रक्रियालाई टुङ्गोमा पुर्याउने विषयसँग जोडिएका सत्य निरुपण तथा मेलमिलाप आयोग र बेपत्ता पारिएका व्यक्तिहरुको छानबिन आयोग गठनलगायतका विषयमा छलफल हुने जनाइएको छ। गत भदौ १३ गते राष्ट्रपतिबाट ती आयोगसम्बन्धी कानुनलाई संशोधन गर्ने विधेयक प्रमाणीकरण भएको थियो। संक्रमणकालीन न्यायसम्बन्धी विधेयक संसदबाट पारित भएर कानुन संशोधन भएको एक महिना कटिसक्दा पनि सत्य निरूपण तथा मेलमिलाप आयोग र बेपत्ता पारिएका व्यक्तिहरूको छानबिन आयोगमा पदाधिकारी नियुक्ति प्रक्रिया सुरु भएको छैन। दुवै आयोग २०७९ असारदेखि पदाधिकारीविहीन रहेका छन्। बैठकमा गृहमन्त्री रमेश लेखक, माओवादी केन्द्रका उपमहासचिव शक्तिबहादुर बस्नेत, महान्याधिवक्ता रमेश वडालसमेत सहभागी छन्।"
मधेस साक्षर नहुनु विचित्रको कुरो भयो : पूर्व मन्त्री पोखरेल,"महोत्तरी : माओवादी केन्द्रका उपमहासचिव गिरिराजमणि पोखरेलले मधेस प्रदेश साक्षर हुन नसक्नु विचित्रको कुरा रहेको टिप्पणी गरेका छन्। महोत्तरीको बर्दिबास नगरपालिका१४ स्थित कामेश्वरनाथ महादेव मन्दिरमा स्थानीयसँग कुरा गर्दै उनले त्यस्तो बताएका हुन्। पूर्व शिक्षामन्त्री समेत रहेका पोखरेलले भने, मधेसले पहिला विश्वभरि ज्ञान पठाउँथ्यो। तर, मधेसका सबै जिल्ला आजसम्म साक्षर छैन। यो विचित्रको कुरो हो। मधेसलाई साक्षर बनाउन मुख्यमन्त्री सतिश कुमार सिंहलाई काम अगाडि बढाउन आग्रह गरेको उनले बताए। नेपालको समग्र साक्षरता दर ७६ प्रतिशत रहेकामा मधेस प्रदेशको सबैभन्दा कम ६३ प्रतिशतमात्रै छ। किसानहरूका लागि डिजिटल लिटरेसी अति आवश्यक भइसकेको नेता पोखरेलको भनाइ छ। मास्टर र विद्यार्थीका लागि मात्र होइन्। अब डिजिटल लिटरेसी किसानका लागि आवश्यक भयो,' उनले भने। किसानलाई प्राविधिक ढंगबाट साक्षर बनाउनुपर्ने उनको भनाइ छ। विकासको मुद्दा माओवादी पार्टीको साझा मुद्दा रहेकाले यसअघिका सरकारले गरेका कामलाई जुनसुकै पार्टीको नेतृत्वमा सरकार बने पनि अपनत्व लिएर काम गर्नुपर्ने उनले जोड दिए। उनले मधेसको जनजीवन बचाउन चुरेको संरक्षण अति जरुरी रहेको नेता पोखरेलले बताए। उनले भने, आउने दिनमा पानीको ठूलो संकट आउनेवाला छ। यसका लागि चुरे संरक्षण गर्न जरुरी छ।"
पोखरामा जुवातास खेल्ने सात जना पक्राउ,"कास्की : पोखरामा जुवातास खेल्ने सात जना पक्राउ परेका छन्। पोखरा महानगरपालिका६ लेकसाईडस्थित ४८ वर्षीय वीरेन्द्र लामाको हिमाली किचनमा जुवातास खेलिरहेका ७ जनालाई बुधबार राति प्रहरीले पक्राउ गरेको हो । वडा प्रहरी कार्यालय बैदामबाट खटिएको प्रहरीले उनीहरूलाई नगद ४८ हजार ५ सय ५७ रूपैयाँ, विभिन्न विदेशी मुद्रा र ताससहित पक्राउ गरेको हो । प्रहरीले आवश्यक अनुसन्धान गरिरहेको जनाएको छ ।"
बार अध्यक्ष घिमिरेविरुद्ध अदालतको अवहेलना मुद्दामा सर्वोच्चले सोध्यो कारण,काठमाडौं : नेपाल बार एसोसिएनका अध्यक्ष वरिष्ठ अधिवक्ता गोपालकृष्ण घिमिरेविरुद्ध परेको अदालत अवहेलना मुद्दामा सर्वोच्च अदालतले कारण देखाउ आदेश जारी गरेको छ। न्यायाधीशद्वय कुमार रेग्मी र डाकुमार चुडालको संयुक्त इजलासले कारण देखाउ आदेश जारी गर्दै अध्यक्ष घिमिरेलाई ७ दिनभित्र जवाफ पेश गर्न आदेश दिएको हो। न्याय परिषदले गरेका निर्णयहरूका विषयलाई लिएर सर्वोच्च अदालत प्रशासनले बारका अध्यक्ष घिमिरेविरुद्ध अदालत अवहेलनाको मुद्दा दायर गरेको थियो। न्यायपरिषदको असोज ११ गतेको बैठकले नृपध्वज निरौला र नित्यानन्द पाण्डेलाई सर्वोच्च अदालतको न्यायाधीशमा सिफारिस गरेपछि बार अध्यक्ष घिमिरेले प्रधानन्यायाधीश विश्वम्भरप्रसाद श्रेष्ठले 'लेनदेन'का आधारमा न्यायाधीश सिफारिस गरेको अभिव्यक्ति दिएका थिए। उक्त अधिव्यक्तिले अदालतको अवहेलना भएको भन्दै सर्वोच्चका उपरजिष्ट्रार घिमिरेले सर्वोच्चमा प्रतिवेदन पेश गरेका थिए। सोही प्रतिवेदनमाथि आज सर्वोच्चले सुनुवाइ गर्दै अध्यक्ष घिमिरेलाई निवेदकको माग बमोजिम आदेश दिन नपर्ने कारण भए लिखित जवाफ पेश गर्न आदेश दिएको हो।
"दुई वर्षमा दुई पाटेबाघ र एक चितुवाको पासोमा परी मृत्यु, संरक्षणमा चुनौति","टीकापुर : कैलालीको जानकी गाउँपालिका ६ स्थित कैलाशेश्वर सामुदायिक वनभित्र बुधबार घाइते अवस्थामा उद्दार गरिएको एक वयस्क भाले चितुवाको मृत्यु भएको छ । शिकारीले थापेको पासोमा परेर घाइते भएको चितुवा वडा नं ३ स्थित लायकपुर मुक्त कमैया शिविरको बस्ती छेउमै रहेको जगतपुर जाने सडक खण्डको जंगलबाट उद्दार गरिएको थियो । चितुवाको मृत्यु भएसँगै पछिल्ला दुई वर्षमा टीकापुर क्षेत्रमै दुई पाटेबाघ र एक चितुवाको पासोमा परी ज्यान गएको छ । वन डिभिजन कार्यालय पहलवानपुर,बर्दिया राष्ट्रिय निकुञ्ज र राष्ट्रिय प्राकृतिक संरक्षण कोषको उद्दार टोलीले घाइते चितुवाको जिवितै उद्दार गरे पनि पहलवानपुर पुर्याएको केही समयमै चितुवाको मृत्यु भएको हो । टीकापुर सव डिभिजन वन कार्यालयका प्रमुख विश्वराज पण्डितले उद्दार गरिएको चितुवाको मृत्यु भएको जानकारी दिए । धेरै दिनअघिदेखि पासोमा परेर भाग्दै भाग्दै सामुदायिक वनमा पुगेको चितुवाको जिवितै उद्दार गरे पनि पहलवानपुरमा पुर्याएको केहीबेरमै मृत्यु भएको हो,'प्रमुख पण्डितले भने, पासोमा परेको चितुवा निकै कमजोर अवस्थामा फेला परेको थियो । बर्दिया निकुञ्ज पशु संरक्षण अधिकृत डाक्टर आयुष महर्जनका अनुसार मोटरसाइकलमा प्रयोग गरिने क्लोज तारको पासोले चितुवाको छातीमा गम्भीर चोट पुगेको थियो । रुखको हाँगामा राखिएको क्लोज तारको पासोले घाइते अवस्थामा फेला परेको चितुवाको छातिमा चोट लागेको देखिन्छ,घाउ हेर्दा दुई चार दिनअघि नै पासोमा परेको अनुमान गर्न सकिन्छ,'डाक्टर महर्जनले भने, जंगली जनावरको शिकारका लागि थापिएको पासोमा परेर चितुवा घाइते भएको हो । यो संरक्षणका लागि चुनौतिको विषय हो । त्यसो त यो चितुवा मात्रै होइन, यसअघि समेत कैलालीको सुदूरपूर्वी क्षेत्रमा शिकारीले थापेको पासोमा परेर विश्वमै दुर्लभ मानिएको पाटेबाघ समेत फेला परेका थिए । २०८० माघ ७ गते कैलालीको जानकी गाउँपालिका वडा नं९ स्थित अमरावती सामुदायिक वनभित्र पाटेबाघ मृत फेला परेको थियो । सिकारीले थापेको काँडेतारको पासोमा परेर पोथी पाटेबाघ मृत फेला परेको हो । त्यस्तै २०७९ असार ७ गते बर्दिया राष्ट्रिय निकुञ्जले जिपिएस ट्रयाक गरेको पाटेबाघ टीकापुर नगरपालिका वडा नं २ स्थित जनशक्ति सामुदायिक वनभित्र फलामे तारको पासोसहित मृत फेला परेको थियो । बाघको संरक्षणका लागि जिपिएस जडान गरिएको पाटेबाघ निकुञ्ज बाहिर पासोसहित मृत फेला पर्नु संरक्षणमै चुनौतिको विषय हो । विश्वमै दुर्लभ मानिएका पाटेबाघ तथा चितुवाहरु फलामे तारसहितको पासोमा परेर मृत अवस्थामा फेला पर्नु चोरी शिकारी र वातावरणीय अपराध भएको संरक्षणकर्मी विजयराज श्रेष्ठ बताउँछन् । राष्ट्रिय निकुञ्जको संरक्षण क्षेत्र बाहिर रहेका सामुदायिक वनहरुमा पासोमा परेर बाघ मारिनु वातावरणीय अपराध हो,'श्रेष्ठले भने,वन्यजन्तुहरूको वृद्धि विकास भएको छ,त्यसबारे सचेतना फैलाउन र उचित व्यवस्थापन गर्न सरकारले खुकुलो नीति निर्माणमा ध्यान दिनुपर्छ । जंगली जनावरको शिकार गर्न थापिएको पासोमा परेर विश्वमै दुर्लभ मानिएका जंगली जनावरहरू मृत अवस्थामा फेला पर्नुले संरक्षणमा चुनौति थपिएको पहलवानपुर वन डिभिजन कार्यालयका प्रमुख सुरेन्द्र कठायतले बताए । एउटै प्रकृतिका घटनाहरू दोहोरिएका छन्,यसले जंगलमा चोरी शिकारीका लागि पासो थाप्ने काम हुँदै आएको देखिन्छ,' कठायतले भने, घटनाका न्यूनिकरणका लागि सामुदायिक वनका पदाधिकारी,संरक्षणकर्मी र सर्वसाधारणहरु सचेत हुनैपर्छ । हामी यो घटनाको गम्भीर रुपमा अनुसन्धान गरेर संलग्नलाई कारवाही गर्नेछौं, त्यसो गर्न सके आगामी दिनमा यस्ता घट्नाका कमी आउनेछ । बर्दिया राष्ट्रिय निकुञ्जमा सन् २०२२ मा गरिएको बाघ गणना अनुसार १ शय २५ बाघहरू छन् । देशभर ३ शय ५५ बाघ छन् । विभिन्न अध्ययन अनुसार निकुञ्जमा १ शय २० देखि ५० सम्म जङ्गली हात्तीहरू रहेका छन् । बर्दिया राष्ट्रिय निकुञ्जसँगै जोडिएको टीकापुर क्षेत्रमा रहेका दर्जन बढी सामुदायिक वनमा निकुञ्जबाट जङ्गली जनावरहरू आउने गरेका छन् । कर्णाली जैविक मार्गमा पर्ने कर्णाली नदीमा सत्ती कर्णाली, भगरैया, साइपुर, भैरवनाथ, खोटेना भुराखानी, रानी कर्णाली, शीतल, जनशक्ति, कैलाशेश्वर, जगतपुर, शिवशक्ति, कालिका, छतिवन, ऐश्वर्य र महिला लगायत सामुदायिक वनहरू छन् । यी वनहरूमा बाघ, हात्ती, चितुवा जस्ता जनावरहरू देखा पर्ने गरेको कैलाशेश्वर सामुदायिक वनका वनहेरालु निर्मला चौधरीको भनाइ छ। पटक पटक दोहोरी रहेको पासोमा पारेर जंगली जनावरको हत्याको घटनामा संलग्नलाई कानुनी कारवाही भने हुन सकेको छैन । घटनाको सुक्ष्म अनुसन्धान गरी संलग्नलाई कारवाहीको दायरामा ल्याउन सके यस्ता घटना नियन्त्रण हुनसक्ने संरक्षणकर्मीहरूको विश्वास छ ।"
गह्रौंकालिकालाई धार्मिक पर्यटनको गन्तव्य बनाउनुपर्छ :अध्यक्ष ढकाल,"स्याङ्जा : नेपाल उद्योग वाणिज्य महासंघका अध्यक्ष चन्द्रप्रसाद ढकालले गह्रौंकालिको मन्दिरलाई अन्तर्राष्ट्रिय स्तरको धार्मिक तथा पर्यटकीय गन्तव्य बनाउन सकिने बताएका छन्। बडादशैंको पूर्णिमा तिथि पारेर वालिङ् र गल्याङ् नगरपालिकाको संगमस्थल गह्रौसुरमा नवनिर्मित कालिका मन्दिरको उदघाटन गर्दै ढकालले बाग्लुङ्मा निर्मित पञ्चकोट धाम झैं गह्रौकालिकाको प्रवर्द्धन तथा विस्तार गर्नका लागि सहकार्य गर्न सकिनेमा जोड दिए। वालिङ नगरपालिका ८ र १० मा पर्ने गह्रौंसुर गल्याङ नगरपालिकासँग पनि जोडिएको छ। धार्मिक पर्यटनको पूर्वाधारसहित निर्माणमा हाम्रा अभियानहरू जारी नै छ,'उनले थपे, 'धर्म,पर्यटन, व्यवसाय, उद्योग प्रवर्द्धन गर्नु भनेकै अर्थतन्त्रमै जोडिनु हो। लुम्बिनी,मुक्तिनाथ दर्शन तथा अध्ययन अवलोकनका लागि आउने ५० प्रतिशत पर्यटक पोखरा आउने र उनीहरूमध्ये केहीलाई यहाँ भित्रयाउन सके धेरै राम्रो हुन्छ। धार्मिक पर्यटनसँगै आयआर्जनमा जुट्न सकिने जनाउँदै यसक्षेत्रका विकासका लागि व्यक्तिगत तथा संस्थागतरुपमा सहयोग गर्ने बताए। यतिबेला बैकमा निक्षेप पर्याप्त रहेको र व्याजदर निकै घटेको जनाउँदै नेपालमा लगानीको वातावरण छैन भन्ने भाष्य परिवर्तन गर्नुपर्नेमा जोड दिए। नेपालमा लगानीको वातावरण बन्दै गएको उनको दावी छ। पछिल्लो समय लगानी प्रवर्द्धनका लागि देश भित्र र बाहिर आफूहरूले निरन्तर अभियान सञ्चालन गरेको पनि जानकारी गराए। आफूहरूकै पहलमा सरकारले ८ वटा कानुन शंशोधन गरी लगानीमैत्री वातावरण बनाउन सहजीकरण गरेको जानकारी गराए। यसैसाता मुक्तिनाथ सहित चीन र भारत जोड्ने कोरला नाकासम्मको भ्रमण गरेको स्मरण गराउँदै उनले भने,कोरला नाकाका चीनतर्फका राम्रा पूर्वाधार निर्माण भएका छन्। तर,नेपालतर्फ भने केही हुन सकेको छैन। यसतर्फ सरकारको ध्यान जान जरुरी छ। निजी क्षेत्रले उठाउँदै आएको कर, लगानी वातावरण, सहकार्य र समन्वय जस्ता विषयलाई आफूहरू निरन्तर उठाइरहेको जानकारी गराए। कार्यक्रममा प्रमुख जिल्ला अधिकारी सुनिता नेपाल, उद्योग वाणिज्य संघ लुम्बिनी प्रदेश अध्यक्ष कृष्णप्रसाद शर्मालगायतले आवश्यक भौतिक निर्माणका लागि आवश्यक सहयोग गर्ने प्रतिवद्धता जनाए। सोही अवसर पारेर कालिका मन्दिरसहित कालरात्री मन्दिर, चण्डीथान मन्दिर, विश्रामस्थल, धर्मशाला, मन्दिर अगाडी स्थापित त्रिशूललगायतको एकैसाथ उदघाटन गरिएका छन्। मगरात, भुरे राज्यहुँदै चौथो शताब्दीमा भूपालसिंहका नाती राजा दशरथ खाँणले विसं१५५२ मा गह्रौँकालिका मन्दिरको स्थापना गरेको भनाइ छ। पछिल्लो समय २०७५ सालदेखि वालिङ् नगरपालिकाले गह्रोसुरदेवी क्षेत्रलाई समेटेर सडक सहितको ५२ करोडको गुरुयोजना तयार पारेर भौतिक निर्माण गर्दै आएको छ। करिब ९२ रोपनी क्षेत्रफलमा फैलिएको छ भने झण्डै ३५ करोड लगानीमा भइसकेको तत्कालिन नगरप्रमुख एवं संरक्षक दिलिपप्रताप खाँणले जानकारी दिए। उनका अनुसार मन्दिरलगायतका भौतिक निर्माणमा सरकारी, संघसंस्था र व्यक्तिगतरुपमा सहयोग आएको छ। सिद्धार्थ राजमार्गअन्तरगत वालिङ बजारदेखि कच्ची र पक्की गरी १० किलोमिटरको दूरीमा सबै खालका सवारी साधनबाट सहजरुपमा मन्दिरमा पुग्न सकिन्छ। गह्रौंसुर समुद्र सतहदेखि झण्डै १६ सय मिटरको उचाइमा छ। महाकाली,महासरस्वती र महालक्ष्मी स्वरुपमा रहेको मन्दिर परिसर अत्यन्त सुन्दर,शान्त र मनोरम स्थलमा छ। यहाँबाट हिमालय श्रृंखलासँगै वरपरका जिल्लाको समेत प्रत्यक्ष अध्ययन अवलोकन गर्न सकिन्छ।"
स्थानीय तह उपनिर्वाचनमा पुरुष प्रमुखउपप्रमुख रहेको स्थानमा महिलालाई उम्मेदवार बनाउन आयोगको निर्देशन,"काठमाडौं : निर्वाचन आयोगले आसन्न स्थानीय तहको उपनिर्वाचनमा पुरुष प्रमुख र उपप्रमुख रहेको स्थानमा महिलालाई उम्मेदवार बनाउन राजनीतिक दलहरूलाई निर्देशन दिएको छ। यसअघि पुरुषले कार्यभार सम्हालेका पालिका प्रमुखउपप्रमुख, अध्यक्षउपाध्यक्ष र जिल्ला समन्वय समिति प्रमुखउपप्रमुख पदमा महिलालाई उम्मेदवार बनाउन आयोगले निर्देशन जारी गरेको हो। बुधबार बसेको आयोगको बैठकले स्थानीय तह निर्वाचन ऐन, २०७३ को दफा ६७ बमोजिम उक्त निर्देशन जारी गरेको आयोगका आयुक्त रामप्रसाद भण्डारीले जानकारी दिए। उनका अनुसार स्थानीय तहको उपनिर्वाचनमा रिक्त रहेका गाउँपालिकाको अध्यक्ष र उपाध्यक्ष, नगरपालिकाको प्रमुख र उपप्रमुख तथा जिल्ला समन्वय समितिको प्रमुख र उपप्रमुख पदमा दलहरूले उम्मेदवारको मनोनयन पत्र पेस गर्दा २०७९ मा सम्पन्न स्थानीय तहको निर्वाचनमा पुरुष उम्मेदवार निर्वाचित भई कार्यभार सम्हालेका पदमा महिला उम्मेदवार रहने गरी मनोनयन पत्र पेस गर्नुपर्नेछ। स्थानीय तह निर्वाचन ऐन, २०७३ को दफा १७ को उपदफा ४ को (१) अनुसार चुनावका लागि मनोनयन पत्र पेस गर्दा दलले अध्यक्ष र उपाध्यक्ष, प्रमुख र उपप्रमुख तथा जिल्ला समन्वय समितिको प्रमुख र उपप्रमुखमध्य ५० प्रतिशत महिला उम्मेदवार उठाउनुपर्ने प्रावधान छ। तर, दलहरूले यसअघिको स्थानीय तहका चुनावमा गठबन्धन गर्दा महिलाभन्दा पुरुष उम्मेदवार बढी उठाएका थिए। निर्वाचन आयोगले स्थानीय तहको उपनिर्वाचन मंसिर १६ गते गर्दैछ। त्यसका लागि मंसिर २ गते मनोनयन दर्ता गर्ने मिति तय गरिएको छ।"
नेपाल लाइफ इन्स्योरेन्सद्वारा बाढीपीडितलाई राहत सामग्री प्रदान,"काठमाडौं : जीवन बीमा कम्पनी नेपाल लाइफ इन्स्योरेन्स कम्पनीले संस्थागत सामाजिक उत्तरदायित्व कार्यक्रमअन्तरगत ओखलढुंगा, धनकुटा र गर्जुधारा शाखाको संयोजनमा बाढी पीडितलाई राहत सामग्री प्रदान गरेको छ । ओखलढुंगाको मोलुङ गाउँपालिका गौरीडाँडा,जेसे र पात्लेका बाढी पीडितलाई चामल, दाल, नुन, तेल र साबुन प्रदान गरिएको हो । प्रति परिवार ३० केजी चामल,दाल र नुन २२ केजी, तेल २ लिटर तथा साबुन ४ वटाका दरले प्रदान गरिएको छ । असोज ९ गतेदेखि १२ गतेसम्म परेको अविरल वर्षाका कारण त्रिशूले टोल धनकुटामा तीन घर पूर्णरूपमा क्षति भएको हुँदा यस कम्पनीले प्रति घरपरिवार ३ बण्डल जस्तापाता र एक थान पाल स्थानीय तहको उपस्थितिमा वितरण गरेको हो। यसैगरी झ्याप्ले खोलामा आएको बाढीका कारण ३० घरपरिवार विस्थापित हुन पुगेको हुँदा सो घरपरिवारलाई खाद्यान्न वितरण गरिएको छ । गर्जुधारा उपशाखाको संयोजनमा स्थानीय निकायको उपस्थितिमा खाद्यान्न सामग्रीहरू पीडित परिवारलाई वितरण गरिएको छ । कम्पनीका प्रमुख कार्यकारी अधिकृत प्रवीण रमण पराजुलीले संस्थागत सामाजिक उत्तरदायित्व कार्यक्रमअन्तर्गत यस कम्पनीले विभिन्न सामाजिक आर्थिक रूपान्तरणका क्रियाकलाप गर्दै आएको कुरा बताए। प्रभावित परिवारलाई हरसम्भव सहयोग गर्न कम्पनी सदैव तत्पर रहेको र आगामी दिनमा पनि कुनै किसिमको सहयोग चाहिएको खण्डमा कम्पनी अग्रपंक्तिमा रहेर सहयोग गर्न तयार रहेको कुरा समेत बताए। कम्पनीले शिक्षा,स्वास्थ्य,दैवी प्रकोप, बीमा सचेतना, पूर्वाधार निर्माण तथा गरिब निमुखा, सीमान्तकृत वर्गको जीवन उत्थानका निम्ति संस्थागत सामाजिक उत्तरदायित्व अन्तर्गत विभिन्न कार्यक्रम सञ्चालन गर्दै आइरहेको कुरा समेत बताए।"
"मेला हेर्न गएका सोनारको शव बाराको गण्डक नहरमा भेटियो, अर्का बेपत्ता",सिमरा : मेला हेर्न भनेर आइतबार साँझ घरबाट निस्किएका वीरगन्जका एक पुरुषको शव बाराको फेटा गाउँपालिका १ स्थित गण्डक नहरमा भेटिएको छ । वीरगन्ज महानगरपालिका ३ छपकैयाका करिब २६ वर्षीय वीरेन्द्र साह सोनारको शव बिहीबार बिहान गण्डक नहरमा भेटिएको हो । नहर छेउमा हिँड्दै गरेका स्थानीयले शव देखेपछि प्रहरीलाई खबर गरेका थिए । घर नफर्किएको दिनदेखि उनको खोजी भइरहेको थियो । बाराका प्रहरी प्रवक्ता प्रकाश सापकोटाका अनुसार मुसर्वा मेला हेर्न भनेर वीरेन्द्र चार दिनअघि घरबाट निस्किएका थिए । उनीसँगै उनको घरमा बस्ने बिजय गुप्ता कलवार पनि गएका थिए । कलवार पनि सम्पर्कविहीन छन् । प्रहरी नायब उपरीक्षक एवम् प्रवक्ता सापकोटाले वीरेन्द्रसँगै गएका कलवार पनि हालसम्म सम्पर्कविहीन रहेको बताए । प्रवक्ता सापकोटाले घटनाको अनुसन्धान सुरु गरिएको जानकारी दिए ।
महको उत्पादन बढाउन चिउरीका बिरुवा रोपण,"कृष्णपुर (कञ्चनपुर) : कञ्चनपुरको कष्णपुर नगरपालिका वडा नम्बर १ मा पर्ने ऐश्वर्य सामुदायिक वनमा चिउरीका २५ सय बिरुवा हुर्किरहेका छन् । ससाना (२ पाते) हुँदा नै रोपिएका चिउरी चारपाते भएका छन् । कृष्णपुर नगरपालिकाले वडा नम्बर १ लाई मह पकेट क्षेत्र पनि घोषणा गरेको छ । त्यहाँका किसानले परम्परागत रुपमा माहुरी पालन गरिरहेकोमा नगरपालिकाले उनीहरूलाई व्यवसायिक माहुरीपालनको तालिम पनि दिएको छ भने माहुरीमा अनुदान पनि दिँदै आएको छ । माहुरीका लागि चिउरी महत्वपूर्ण बिरुवा हो । चिउरीको फूलबाट बनेको मह स्वास्थ्यका लागि राम्रो मानिन्छ। ऐश्वर्य सामुदायीक वनको एउटा भागमा बनमारा प्रजातीको झाडी सफा गरेर यसपाली मात्रै २५ सय चिउरीका बिरुवा रोपिएका छन् । नगरपालिकाले सामुदायिक वनका उपभोक्तालाई चिउरीका बोट उपलब्ध गराएको हो । उपभोक्ताले आफै सामुदायिक वनमा रोपेका छन् । अहिले बिरुवा हुर्किन थालेका छन् कृष्णपुर नगरपालिकालका प्रमुख हेमराज ओझाले भने । कृष्णपुर नगरपालिकाले कञ्चनपुरको बाणीमा रहेको सबडिजिभन वन कार्यालयलाई चिउरीका बोट उत्पादनको जिम्मा दिएको हो । सब डिभिजनले १० रुपैयाँ बोटका हिसाबले चिउरीका बोट उपलब्ध गराएको नगरपालिकाले जनाएको छ । सब डिभिजनलाई बोट उत्पादनको जिम्मा दियौं, १० रुपैयाँमा वनले बोट उपलब्ध गराएपछि सस्तो परेको छ,मेयर ओझाले भने । कृष्णपुरमा पर्ने चुरेको माथिल्लो बेल्टमा चिउरीको राम्रो उत्पादन हुन्छ । चिउरी फल्यो भने यसका तीनवटा फाइदा छन् । पहिले भनेको माहुरीका लागि फूलको रस मह बनाउनका लागि प्रयोग हुनेभयो । दोस्रो भनेको दाना लागेपछि वनमा रहेका बाँदरजन्य पशुहरूका लागि आहारा पनि हुने भयो । तेस्रो भनेको चिउरीको बिँया संकलन गरेर त्यसबाट चिउरीको घिउ पनि बनाउन सकिने भयो,'स्थानीय शिक्षक राजेन्द्र विष्टले भने । नगरपालिकाले ऐश्वर्य सामुदायीक वनमा चिउरी मात्रै होइन,२० हजार बेलका विरुवा पनि यसैपाली रोपेको छ । स्थानीयबासीको आयआर्जन होस् भनेर नगरपालिकाले विरुवा उपलब्ध गराएपछि बेलका बिरुवा रोपेका हौं । बेलबाट भविष्यमा जुस उत्पादन गर्न सकिन्छ भनेर यस्तो गरिएको हो,'ऐश्वर्य सामुदायिक वनका अध्यक्ष ईश्वर बहादुर बुढाले भने । बनमाराले जेलिरहेको ऐश्वर्य सामुदायिक वनमा यसै वर्ष चिउरी, बेल, दालचिनी, कागती, अमला, बेत, बास, डालेघाँस र नेपीयर घास गरी ४४ हजार विरुवा रोपण गरिएका कृष्णपुर नगरपालिकाले जनाएको छ । १० हजार विरुवा कागती, ७ हजार बिरुवा दालचिनी, २ हजार विरुवा अमला, २ हजार बेतका विरुवा, १ हजार बिरुवा नेपीयर जातको घाँस र २ हजार विरुवा बास रोपीएका छन । सामुदायिक वनमा जेलिएर बसेको बनमारा फडानी गरेर यत्तीका विरुवा रोपिएका हुन् । स्थानीय उपभोक्ताको आयआर्जनमा यी बिरुवाले सहयोग गर्ने अपेक्षा गरिएको छ,स्थानीय उपभोक्ता दामोदर जोशीले भने । सामुदायिक वनमा ठूलो संख्यामा नेवीयर जातको घाँस लगाइएको छ । स्थानीय उपभोक्ताहरूलाई पशुपालनका लागि सहज हुने गरी यसो गरिएको हो । यो घाँसले दुधालु जनावरले अझ बढि दूध दिने गर्छन् । पशुका लागि नेपीयर प्रजातीको घाँस पोषिलो हुन्छ, पशुहरूले पनि यसलाई राम्रो मानेर खान्छन्उपभोक्ता जोशीले भने । सामुदायिक वनभित्र ८ हजार र उपभोक्ताको घरमा २ हजार गरी १० हजार बिरुवा कागती पनि रोपिएका छन् । कागती बहुउपयोगी फल हो । स्थानीयको आयआर्जनमा यसले टेवा पुगाउने छ भने बनभित्र लगाइएको कागती फल्यो भने सामुदायिक वनको आम्दानी बढनेछ । सामुदायिक वनको आम्दानी बढनु भनेको उपभोक्ताको पनि आम्दानी बढनु हो,'वनका अध्यक्ष बुढाले भने ।"
"माउन्टेन फ्लाइटमा गएको बुद्ध एयरको जहाजको इन्जिनमा समस्या, काठमाडौंमै आकस्मिक अवतरण",काठमाडौं : बुद्ध एयरको माउन्टेन फ्लाईटमा गएको विमानमा प्राविधिक समस्या देखिएको छ। बिहीबार बिहान उडान नम्बर १०० मा रहेको नाईनएन एजेएस कल साईनको विमानमा दायाँ इन्जिनमा प्राविधिक समस्या देखिएपछि विमानलाई डाइभर्ट गरी काठमाडौं अन्तर्राष्ट्रिय विमानस्थलमा सुरक्षित अवतरण गराइएको बुद्ध एयरले जानकारी दिएको छ। विमानमा समस्या आएपछि काठमाडौंमै फर्काइएको बुद्ध एयरका सूचना अधिकारी दीपेन्द्रकुमार कर्णले जानकारी दिए। विमानको प्राविधिक टोलीले अहिले जाँच गरिरहेको कर्णले बताए। बुद्ध एयरको आजको माउन्टेन फ्लाइटका लागि पाँच उडान निर्धारण गरिएकामा सबै उडान रद्द भएका छन्। काठमाडौंबाट माउन्टेन फ्लाईटमा गएका विमान हिमाल नदेखिएपछि फर्किएका सूचनाअधिकारी कर्णले बताए।
"नोबेल पुरस्कार २०२४ घोषणा, कुनकुन विधामा कसले के पाए ?","काठमाडौं : विभिन्न ६ विधामा दिइँदै आएको विश्व प्रसिद्ध नोबेल पुरस्कार २०२४ घोषणा गरिएको छ। यो प्रतिष्ठित पुरस्कार प्राप्त गर्नु विश्वमै निकै ठूलो उपलब्धिका रूपमा लिइन्छ। यस पुरस्कार पाउने अनुसन्धानकर्ताहरूले ग्राउन्डब्रेकिङ अनुसन्धान र नवीन आविष्कारहरूका लागि वर्षौं खर्चेका हुन्छन्। हरेक वर्ष डिसेम्बर १० मा स्विडेनको स्टकहोममा अल्फ्रेड नोबेलको मृत्युको वार्षिकोत्सव मनाउने क्रममा नोबेल पुरस्कार समारोह आयोजना गरिन्छ। स्विडेनका रसायनशास्त्री, इन्जिनियर र आविष्कारक अल्फ्रेड नोबेलले सन् १८९५ मा यो पुरस्कार स्थापना गरेका हुन्। यो पुरस्कार हरेक वर्ष भौतिक विज्ञान, रसायन विज्ञान, चिकित्सा विज्ञान, साहित्य, शान्ति र आर्थिक विज्ञानमा योगदान पुर्याएका ब्यक्तिलाई प्रदान गरिँदै आएको छ। यस वर्ष जम्मा ६ विधामा ११ अनुसन्धानकर्ताहरूलाई र एक सामाजिक संस्थालाई यो पुरस्कार प्रदान गरिएको छ। यस वर्ष विभिन्न विधामा पुरस्कार पाउने व्यक्तित्वहरू यस प्रकार छन्। १) भौतिकशास्त्रको नोबेल पुरस्कार सन् २०२४ को भौतिकशास्त्रको नोबेल पुरस्कार जोन जे होपफिल्ड र जेफ्री ई हिन्टनलाई अक्टोबर ८, २०२४ मा स्टकहोमको स्विडेनमा प्रदान गरिएको छ। मेसिन लर्निङमा आर्टिफिसियल न्युरोल नेटवर्कको प्रयोग सम्बन्धमा उनले योगदान पुर्याएका थिए। २) रसायनशास्त्रमा नोबेल पुरस्कार रसायनशास्त्रमा २०२४ को नोबेल पुरस्कार डेभिड बेकर, डेमिस हासाबिस र जोन जम्परलाई प्रोटिन विज्ञानमा पुर्याएको महत्त्वपूर्ण योगदानको लागि प्रदान गरिएको छ। गत अक्टोबर ९ तारिखमा रोयल स्विडिस एकेडेमी अफ साइन्सेजले २०२४ को रसायनशास्त्रको नोबेल पुरस्कार तीन जनालाई दिने निर्णय गरेको हो। जसमा डेभिड बेकरलाई कम्प्युटेसनल प्रोटिन डिजाइनका लागि, डेमिस हसबिस र जोन एम जम्परलाई संयुक्त रूपमा प्रोटिन संरचना भविष्यवाणीका लागि दिने निर्णय गरेको छ। ३) फिजियोलोजी वा चिकित्सा शास्त्रमा नोबेल पुरस्कार यस वर्षको फिजियोलोजी वा मेडिसिनको नोबेल पुरस्कार भिक्टर एम्ब्रोस र ग्यारी रुभकुनलाई दिइएको छ। यो पुरस्कार उनीहरूलाई अक्टोबर ७, २०२४ मा स्टकहोम, स्विडेनमा प्रदान गरिएको थियो। माइक्रोआरएनएको ग्राउन्डब्रेकिङ खोज र पोस्टट्रान्सक्रिप्सनल जिन नियमनमा यसको महत्त्वपूर्ण भूमिकाका लागि पुरस्कार प्रदान गरिएको बताइएको छ। उनीहरूको अनुसन्धान १९८० को अन्त्यमा सुरु भएको बताइएको छ। ४) साहित्यमा नोबेल पुरस्कार सन् २०२४ को साहित्यमा नोबेल पुरस्कार दक्षिण कोरियाली लेखक हान काङलाई दिइएको छ। उनले ऐतिहासिक आघातहरूको सामना गर्ने र मानव जीवनको कमजोरीलाई उजागर गर्ने तीव्र काव्यात्मक गद्य का लागि अक्टोबर १० मा स्टकहोम, स्विडेनमा पुरस्कार घोषणा गरिएको थियो। ५) नोबेल शान्ति पुरस्कार सन् २०२४ को नोबेल शान्ति पुरस्कार अक्टोबर ११ मा नर्वेको ओस्लोमा निहोन हिडान्क्योलाई प्रदान गरिने भएको छ। आणविक बमबाट बाँचेकाहरू (हिबाकुशा) सम्बन्धी काम गर्ने यो जापानी संगठनलाई आणविक हतियारमुक्त संसार निर्माण गर्ने प्रयास र आणविक हतियारहरू फेरि कहिल्यै प्रयोग गर्न नहुने सम्बन्धमा उनीहरूले गरेको कामका लागि प्रदान गरिएको हो। संस्थाले आणविक युद्धको विनाशकारी नतिजाहरूको बारेमा जागरूकता बढाउन व्यक्तिगत कथाहरूलाई दर्शाएको छ। ६) आर्थिक विज्ञानमा नोबेल पुरस्कार कसरी संस्थाहरू गठन हुन्छन् र समृद्धिलाई प्रभाव पार्छन् भन्ने अध्ययनका लागि आर्थिक विज्ञानमा २०२४ को नोबेल पुरस्कार डरोन एसेमोग्लु, साइमन जोन्सन र जेम्स ए रोबिन्सनलाई प्रदान गरिएको छ। यो घोषणा अक्टोबर १४, २०२४ मा स्विडेनको रोयल स्विडिस एकेडेमी अफ साइन्सेसले गरेको थियो।"
गौशाला खाली गराउन गएको महानगरको टोली खाली हात फिर्ता,"काठमाडौं : गौशाला मारवाडी सेवा समितिद्वारा सञ्चालित पशुपति गौशाला धर्मशाला खाली गर्न गएको काठमाडौं महानगरपालिकाको टोली खाली हात फिर्ता भएको छ। काठमाडौं महानगरको प्रहरी टोली दुईवटा डोजर लिएर खाली गराउन गौशाला पुगेको थियो। नेपाल प्रहरीले गौशालाभित्र महानगरको टोलीलाई पस्न रोकेको छ। डोजरलाई प्रहरीले नियन्त्रणमा लिएको महानगरले जनाएको छ। महानगरको टोली गौशाला पस्न नपाएपछि बाहिर साइनबोर्ड राखेर फर्किएको छ। पशुपति क्षेत्र विकास कोषले गौशालाको व्यवस्थापन जिम्मेवारी काठमाडौं महानगरलाई दिएपछि उसले खाली गराउने प्रयास गरिरहेको छ। पछिल्लो समय मारवाडी सेवा समिति र महानगरबीच विवाद उत्कर्षमा पुगेको छ। गौशाला खाली नगर्ने भन्दै मारवाडी सेवा समिति आन्दोलनमा छ। पशुपति क्षेत्र विकास कोषले २०८० साउन १७ मारवाडी समितिसँगको सम्झौता भंग गरेको थियो। कोषको यो सम्झौता भंग गर्ने निर्णय गैरकानुनी रहेको भनी मारवाडी सेवा समिति नेपालले २०८० साउन २४ गते काठमाडौं जिल्ला अदालतमा मुद्दा दर्ता गराएको थियो। २०८१ असोज १६ गते जिल्ला अदालतले कोषको पक्षमा फैसला सुनाएको छ। फैसलापछि २०८१ असोज २२ मा पशुपति क्षेत्र विकास कोषले गौशाला धर्मशालाको व्यवस्थापन गर्न काठमाडौं महानगरपालिकासँग समन्वय गर्ने निर्णय गरेको छ। त्यसपछि महानगरको टोली गौशालामा दिनहुँजसो गएर लिन खोजिरहेको छ। तर मारवाडी सेवा समितिले त्यसमा अवरोध गरिरहेको छ। समितिले गौशालामा आफ्नो मोहियानी हक रहेको दाबी गर्दै आएको छ तर पशुपति क्षेत्र विकास कोष भने मोहियानी हकको व्यवस्था खारेज पछि मात्रै मारवाडी सेवा समितिको स्थापना भएको भन्दै मोहियानी हक समितिमा नरहेको जनाएको छ। लामो समयदेखि समितिले सस्तो मूल्यमा गौशालाको करिब १० रोपनी जग्गा उपभोग गर्दै आएको थियो। २०५४ सालमा वार्षिक ५१ हजार रुपैयाँ तिर्ने सम्झौता भएको थियो। समितिले अहिलेसम्म यही भाडा तिर्दै आएको थियो। यो पनि पढ्नुहोस पशुपतिको जग्गा भाडा : प्रतिआना मासिक साढे नौ रुपैयाँ पशुपतिनाथको जग्गा प्रतिरोपनी मासिक आम्दानी ८२ रुपैयाँ ! पशुपतिको जग्गा कसले जोगाउने ? तिर्ने भाडा वर्षको ५१ हजार, उठाउने दिनकै लाख पशुपतिनाथको जग्गा खै ? गुठीले हडप्यो पशुपतिको जग्गा पशुपतिको जग्गामा महालेखाको आँखा पशुपतिको जग्गामा बनेका संरचना भत्काउन १५ दिने सूचना पशुपति धर्मशालामा मारवाडी सेवा समितिलाई मोहियानी हक लाग्ने कुनै प्रमाण छैन : पशुपति विकास कोष गौशाला धर्मशालामा निरन्तर प्रदर्शन, काठमाडौं महानगरले माग्यो प्रशासनसँग सुरक्षा के हो गौशाला धर्मशालाको वास्तविक विवाद ?"
संविधान संशोधनको विषयमा छलफल चलिरहेको छ : कानुनमन्त्री चौरसिया,"वीरगन्ज : कानुन न्याय तथा संसदीय मामिला मन्त्री अजय चौरसियाले संविधान संशोधनको विषयमा सत्तारुढ दलहरूबीच छलफल चलिरहेको बताएका छन्। वीरगन्जमा बिहीबार पर्सामा आयोजित कार्यक्रममा कानुनमन्त्री चौरसियाले कांग्रेसएमालेबीच संविधान संशोधन लगायतका ७ बुँदे सहमति भएरै अहिलेको सत्ता समीकरण बनेको बताएका हुन्। बाहिर प्रचारमा आएको जस्तो संविधान संशोधनको मुद्दाबाट सत्तारूढ दलहरू पछाडि नहटेको उनले प्रष्ट पारे । उनले भने,कुन कुन विषयमा संविधान संशोधन गर्ने भन्ने विषयमा सत्तामा रहेका दलहरुबीच अहिले आन्तरिक छलफल चलिरहेको छ। सत्तारुढ दलहरू बीचको छलफलपछि सत्ताबाहिर रहेका अन्य दलहरूसँग छलफल र संवाद हुन्छ। संविधान संशोधन हतारमा गर्ने विषय नभएको भन्दै सत्तामा रहेका र सत्ता बाहिरका सबै दलहरुबीच साझा सहमति गरेरमात्रै संविधान संशोधन गरिने उनले बताए। वर्तमान सरकारमा प्रमुख दुई घटक कांग्रेस र एमालेबीच कुनै मनमुटाव नभएको उनले बताए। उनले भने,यो सरकार दुई ठूला पार्टीको सहकार्यमा बनेको छ। त्यसका कारण यो सरकार २०८४ को निर्वाचनसम्म चल्छ। त्योभन्दा पहिले अहिलेको सत्ता समीकरणमा कुनै फेरबदल हुँदैन। संविधान संशोधन, सुशासन, अर्थतन्त्रलाई पुन: चलायमान बनाउने लगायतका एजेन्डामा अहिलेको सत्ता समीकरण बनेको भन्दै मन्त्री चौरसियाले भने,यी सब काम पूरा भएपछि मात्रै अर्को समीकरण बन्छ। त्योभन्दा पहिले कुनै फेरबदल हुँदैन। ढुक्क भए हुन्छ। वर्तमान सरकारको तीन महिनाको कार्यकाल सफल रहेको भन्दै उनले जनताका असन्तुष्टिहरू विस्तारै सरकारले सम्बोधन गर्दै अगाडि बढिरहेको दाबी पनि गरे। विगत डेढ दशकदेखि अड्किएको टीआरसी विधेयक आफू कानुनमन्त्री भएपछि सबै दलको सहमतिमा संसदबाट पारित भएर राष्ट्रपतिबाट प्रमाणीकरण हुनु कानुन मन्त्रालयको सबै भन्दा ठूलो उपलब्धि रहेको जिकिर उनले गरे।"
कासिद एसियन तेक्वान्दोमा नौ नेपाली,"काठमाडौं : इन्डोनेसियाको राजधानी जार्कातामा आयोजना हुने छैटौं कासाद एसियन तेक्वान्दो च्याम्पियनसिपमा नेपालका नौ खेलाडीले प्रतिस्पर्धा गर्ने भएका छन्। यही अक्टोबर १९ सम्म सञ्चालन हुने च्याम्पियनसिपमा सहभागी हुन नौ खेलाडीसहित १० सदस्यीय नेपाली टोली इन्डोनेसिया पुगिसकेको छ। च्याम्पियनसिपमा अभिषेक बराल, अभिषेक डल्लाकोटी, अनिस घिसिङ, भीमबहादुर खड्का, कुमार तामाङ, सुजबकुमार यादव, याबद्दिन दाहाल र वर्षा थापाले नेपालको चुनौती प्रस्तुत गर्ने छन्। नेपाली टोलीको प्रशिक्षकमा विकेश बिडारी छन्। विकेश विश्व तेक्वान्दोको लेभल टु प्रशिक्षक हुन्। उनले विश्व तेक्वान्दोले गत जुलाई १५ देखि २१ तारिखसम्म सञ्चालन गरेको अनलाइन लेभल टु कोचेज कोर्स उतीर्ण गरेका थिए। राष्ट्रिय तथा अन्तर्राष्ट्रिय क्षेत्रमा कुशल प्रशिक्षकको छवि बनाएका विकेश अन्तर्राष्ट्रिय निर्णायक पनि हुन्। उनले गत जुलाई ७ देखि १० तारिखसम्म थाइल्यान्डको बैंककमा भएको अन्तर्राष्ट्रिय रेफ्री सेमिनार कोर्स उतीर्ण गरेका थिए। विकेशले पछिल्लो समय अल्टिमेट तेक्वान्दो डोजाङ र डाफोडिल स्कुलमा प्रशिक्षण गराउँदै आएका छन्। छैटौं कासाद एसियन तेक्वान्दो च्याम्पियनसिपपछि नेपाली टोली चाइनिज ताइपेई जानेछ। अक्टोबर २४ देखि २७ सम्म हुने ताइपेई सिटी कप तेक्वान्दो च्याम्पियनसिपमा नेपाली खेलाडीले प्रतिस्पर्धा गर्ने छन्। यस प्रतियोगितामा कासाद च्याम्पियनसिपमा सहभागी ९ खेलाडीसँगै देवराज कामछाले पनि प्रतिस्पर्धा गर्ने छन् भने भीमलाल विकले निर्णायकको भूमिका निर्वाह गर्ने छन्। प्रशिक्षकमा विकेश बिडारी नै रहने छन्। नेपाली टोलीको प्रशिक्षकमा विकेश बिडारी छन्। विकेश विश्व तेक्वान्दोको लेभल टु प्रशिक्षक हुन्।"
डेंगु संक्रमणको चुनौती,"मुलुकमा डेंगु संक्रमण बढ्दै गएको छ। डेंगुले अन्य भाइरल संक्रमणको तुलनामा धेरै रोग र मृत्युसमेत निम्त्याउँछ। संसारमा प्रत्येक वर्ष कम्तीमा २० मिलियन संक्रमणहरू छन्। डेंगु हेमोरेजिक ज्वरो र डेंगु शक सिन्ड्रोमका मात्रै लाखौं केसहरू छन्। हालैका वर्षहरूमा, डेंगुको भौगोलिक दायरा विस्तार भएको छ। र डेंगु हेमोरेजिक ज्वरो र डेंगु सक सिन्ड्रोम नयाँ क्षेत्रमा देखा परेको छ । फलस्वरूप डेंगु संक्रमणका घटनाहरू बढ्दै गएका छन्। संक्रमण नियन्त्रणका लागि डेंगु फैलाउने लामखुट्टे भेक्टर नियन्त्रण गर्र्नुपर्छ। फ्लेभिभाइरसहरूको डेंगु समूह अद्वितीय छ। किनभने यसमा चार विभिन्न सेरोटाइपहरू समावेश छन्। जसमा बढ्दो गम्भीरतासँगै क्रमिक संक्रमणहरू निम्त्याउने क्षमता हुन्छ। त्यसकारण, यो तर्क गरिन्छ कि कुनै पनि खोपले सबै चार सेरोटाइपहरूमा बलियो प्रतिरोधात्मक क्षमता उत्पन्न गर्नुपर्छ। डेंगु रोगका बारेमा जनचेतना द्रुत गतिमा बढिरहेको छ। यद्यपि, खोपको विकासले दीर्घकालीन रूपमा थप आशा प्रदान गर्दछ। डेंगुको बढ्दो संक्रमण अहिले विश्वव्यापी एक गम्भीर जनस्वास्थ्य चिन्ताको विषय बनेको छ। हालसम्म डेंगुको भौगोलिक वितरण एक सयभन्दा बढी देशमा पुगेको छ। विश्व स्वास्थ्य संगठन (डब्लूएचओ) ले साढे दुई अर्बभन्दा बढी मानिस डेंगुको संक्रमणको जोखिममा रहेको अनुमान गरेको छ। डेंगु लामखुट्टेबाट सर्ने भाइरल रोग हो। जुन प्रायः उष्णकटिबन्धीय वा उपोष्ण कटिबन्धीय क्षेत्रहरूमा रिपोर्ट गरिन्छ। नेपालको सन्दर्भमा, भेक्टर (एडिस जिप्टाई र एडिसिलबोपिक्टस) को विस्तार र प्रभावित क्षेत्रका मानिसहरूको आवतजावतलाई मुख्य मानिन्छ। प्रायः भारतबाट आयात गरिएका केसहरूका कारण पछिल्ला वर्षहरूमा डेंगुको प्रकोप तीव्र रूपमा बढेको छ। डेंगु मुख्यतया पोथी एडिस जिप्टाई लामखुट्टेको टोकाइबाट सर्छ। लामखुट्टेहरू प्रकृतिमा अत्यधिक मानवीय हुन्छन्। र, अन्य जनावरहरूको तुलनामा मानिसहरूप्रति बढी आकर्षित हुन्छन्। यस विशिष्ट लामखुट्टेको टोक्ने व्यवहार छोटो र बारम्बार हुन्छ। यो घरभित्र आराम गर्न रुचाउँछ। यो जातको लामखुट्टे सामान्यतया दिन मा टोक्छ। यसको काट्ने अधिकतम समय बिहान र साँझ अघि हो। एडिस एजेप्टी लामखुट्टेको छातीको भागमा एक विशिष्ट चाप हुन्छ। यसको शरीर र पखेटाबाहेक अन्य भागहरूमा सेतो धारहरू र दागहरू हुन्छन्। एक पटक संक्रमित भएपछि, मानिसहरू भाइरसको मुख्यवाहक हुन्छ। जसले असंक्रमित लामखुट्टेहरूको लागि भाइरसको स्रोतको रूपमा काम गर्दछ। इन्क्युवेसन अवधि ३ देखि १४ दिनसम्म फरक हुन्छ। डेंगु भाइरल संक्रमणपछि सामान्यतया ज्वरो र फ्लुजस्ता लक्षणहरू देखा पर्दछ। डेंगु संक्रमणलाई मुख्यतया दुई प्रकारमा वर्गीकरण गरिएको छ। डेंगु ज्वरो र डेंगु हेमोरेजिक ज्वरो। संक्रमण भएको दुईदेखि सात दिन पछि रोग सुरु हुन्छ। डेंगु ज्वरोका सबैभन्दा सामान्य लक्षणहरूमा उच्च ज्वरो आउँछ। १०२ देखि १०५ डिग्री फरेन हाइटसम्म ज्वरो आउँछ। टाउको दुख्ने, आँखा पछाडि दुख्ने, मांसपेशी, जोर्नी दुख्ने हुन्छ। भोक नलाग्ने, वाकवाकी र बान्ता हुने, पेट दुख्नेलगायतका लक्षणहरू देखिन्छन्। डेंगु भाइरल संक्रमणको गम्भीर रूप हो। डेंगु संक्रमणको इतिहास भएका व्यक्तिहरूलाई डेंगुको गम्भीर प्रकारको विकास हुने जोखिम हुन्छ। शिशु र गर्भवती महिलालाई डेंगु हेमोरेजिक ज्वरोको उच्च जोखिम हुन्छ। डेंगु हेमोरेजिक ज्वरोको लक्षण सामान्यतया संक्रमण भएको २४ देखि ४८ घण्टाभित्र सुरु हुन्छ। सेतो रक्त कोषिका र प्लेटलेटहरूमा उल्लेखनीय कमीले प्लाज्मा चुहावट निम्त्याउँछ। रक्तस्राव अवस्थामा प्लेटलेट्स कम हुँदा आन्तरिक रक्तस्राव हुन्छ । पेट रगत बग्ने, पिसाबमा रगत, दिसा र बान्ता, नाक र गिजाबाट रगत बग्ने हुन्छ। डेंगुको गम्भीर प्रकारमा, हेपाटाइटिस, इन्सेफलाइटिस वा मायोकार्डाइटिस हुन सक्छ। शरीरका अंगमा क्षति हुन सक्छ। निदानको लगि समयमै परीक्षण गर्नुपर्छ। समयमै परीक्षण गरेर डेंगुबाट हुने मृत्युदरलाई लगभग शून्यमा घटाउन सकिन्छ। सही निदान, शीघ्र प्रयोगशाला मूल्यांकन र पुष्टि भएमा उपचार गराउनुपर्छ। परीक्षणहरू जस्तै पूर्ण रक्तकोषिका गणना, भाइरल न्युक्लिक एसिड पत्ता लगाउने, भाइरल एन्टिजेन्स र एन्टिबडीहरूको पहिचानले डेंगु संक्रमणको निदानमा मद्दत गर्न सक्छ। रोकथाम र नियन्त्रणको लागि प्रारम्भिक केस पत्ता लगाउनु पर्छ। र गम्भीर केसहरूको उचित व्यवस्थापन, प्रारम्भिक केसहरू पहिचान गर्न र डेंगुको प्रकोपलाई प्रभावकारी रूपमा व्यवस्थापन गर्नु आवश्यक हुन्छ। स्वास्थ्य सेवाहरूलाई पुनस्र्थापित गरेर डेंगु मृत्युदर घटाउन सकिन्छ। डेंगु भेक्टरको नियन्त्रण गर्नु जरुरी छ। कन्टेनरहरू हटाउनु पर्छ। लामखुट्टेहरूको जलीय चरणहरू मार्नको लागि स्थिर पानीको सतहमा कीटनाशकहरू छर्कन सकिन्छ। सुरक्षित, प्रभावकारी र लागत प्रभावकारी खोपको उपलब्धताले डेंगु रोकथामको अवधारणामा ठूलो परिवर्तन ल्याउनेछ। क्लिनिकल परीक्षणका विभिन्न चरणहरूबाट गुज्रिरहेका भ्याक्सिनहरू निकट भविष्यमा जनताका लागि उपलब्ध हुन सक्छन्। डेंगु भाइरसहरूको असाधारण आनुवंशिक विविधताले प्रकोप वृद्धिमा योगदान पुयाएको छ। डेंगु भाइरसका चार प्रकारका हुन्छन्। र अनुसन्धानले भाइरसको प्रकारमा परिवर्तनसँगै डेंगुको जटिलता बढ्ने देखाएको छ। यदि तपाईं पहिलो पटक संक्रमित हुनुहुन्छ भने, तपाईंको शरीरले सुरक्षात्मक एन्टिबडीहरू उत्पादन गर्नेछ। जसले तपाईंलाई पुनः संक्रमित हुने सम्भावना कम गर्दछ। यद्यपि, पछि अन्य प्रकारहरूबाट संक्रमित हुन पुगेमा पहिलेको तुलनामा धेरै जटिल हुन सक्छ। जसको गम्भीरता थप संक्रमणहरूसँग मात्र बढ्नेछ। पहिलो पटक डेंगुको सम्पर्कमा आएका करिब ७५ प्रतिशत मानिसमा कुनै लक्षण नदेखिनु पनि ठूलो चिन्ताको विषय हो। डेंगु फैलाउन उत्प्रेरकको रूपमा काम गर्ने कारकहरूमा अव्यवस्थित सहरीकरण हो। अव्यवस्थित सहरीकरणमा लामखुट्टेको बासस्थान बनाउँछ। यस वर्ष पनि मुलुकका ७६ जिल्लामा डेंगुको संक्रमण पुष्टि भइसकेको स्वास्थ्य तथा जनसंख्या मन्त्रालयले पुष्टि गरिसकेको छ। मुलुकका सबै जिल्ला डेंगु फैलाउन अनुकूल छ। पछिल्लो समय अव्यवस्थित सहरीकरण र बाढी, डुबानले पनि संक्रमण फैलाउन थप योगदान गरेको छ। अन्त्यमा, डेंगुको चुनौती झन्झन् बढ्दै गएको छ। रोगको गम्भीरता र प्रकोप वातावरणमा फैलिएको भाइरसको प्रकारमा निर्भर गर्दछ। तसर्थ, वर्षभरि डेंगु भाइरसमा हुने परिवर्तनहरू ट्र्याक गर्न प्रणालीको आवश्यकता छ। अहिले यो मुद्दा प्रायः बेवास्ता गरे झैं देखिएको छ। हालसम्म सरकारले लामखुट्टे नियन्त्रणमा समुदायलाई संलग्न गराउन धेरै पहल गरेको छैन। यसतर्फ समीक्षा गरी बेलैमा योजना बनाई रणनीतिक किसिमले कार्यान्वयन नगर्ने हो भने भविष्यमा डेंगु जनस्वास्थ्यको गम्भीर समस्याको रूपमा देखा पर्नेछ।"
विशेषज्ञ सेवा देऊ,"मुलुकको पहाडी र हिमाली क्षेत्रमा स्वास्थ्य सेवाको पहुँच तराईको तुलनामा निकै कमजोर छ। सरकारले हरेक पालिकामा १५ शय्याको स्वास्थ्यचौकी बनाउने अवधारणा ल्यायो। भवन निर्माण सुरु भई कतिपय स्थानमा चिटिक्क भइसकेका छन्। स्वास्थ्य सेवा संविधानले सुनिश्चित गरेको मौलिक अधिकार हो। अस्पताल भवन निर्माण त्यसकै परिपूर्तिको एउटा आधार हो। तर कंक्रिटको संरचना बन्दैमा जनताले स्वास्थ्य सेवा पाउने भने होइनन्। हरेक जिल्लामा जिल्ला अस्पताल छन्। पहिलेका अञ्चल सदरमुकाम भएका स्थानमा प्रादेशिक अस्पताल छन्। तर ती अस्पतालमा विशेषज्ञ भने छैनन्, न त चेकजाँचका उपकरण नै छन्। कर्णाली प्रदेशका जिल्लाहरूका बासिन्दा अझ बढी स्वास्थ्य सेवाबाट वञ्चित छन्। सरकारको प्राथमिकतामा जति पूर्वाधार निर्माण छ, त्यति जनशक्ति व्यवस्थापनमा छैन। अहिले पालिकामा स्वास्थ्य चौकीका भवन बनेका छन्, तर जनताले स्वास्थ्य सेवा पाउन सकेका छैनन्। करोडौं लगानीमा बनेका संरचनाहरू अलपत्र परेका छन्। सुत्केरी व्यथा लागेर उपचार नपाउने कैयौं महिलाले ज्याउन गुमाउनु परेको यथार्थता छिपाउन सक्ने विषय छैन। अन्य सामान्य उपचारका लागि नागरिकले कैयौं लगानी मात्रै होइन, समयसमेत लगाउनु परेको छ। सुविधा सम्पन्न मानिने प्रादेशिक अस्पतालहरूमा अप्रेसन सेवा लिनका लागि ६ महिनासम्म कुर्नुपर्ने बाध्यतामा नागरिक छन्। सरकारले त्यस्ता विषयमा बढी ध्यान दिएर विशेषज्ञ सेवालाई सबै नागरिकको पहुँचमा पुयाउने कार्यलाई ध्यान दिनुपर्छ। कर्णालीमा अस्पतालको पहुँच छ तर विशेषज्ञ सेवाको पहुँच छैन। त्यस क्षेत्रका नागरिकले स्वास्थ्य सुविधामा सरकार साथमा छ भन्ने अनुभूत गर्न सकेका छैनन्। उपचारका लागि संघीय राजधानीकै निजी अस्पतालमा धाउने र भएभरको सम्पत्ति लगाउनुपर्ने विडम्बनामा नेपाली बाँचिरहेका छन्। लुम्बिनी प्रदेशको लुम्बिनी प्रादेशिक अस्पतालमा समेत उपचारका लागि नागरिकले तीन महिनापछि पालो पाउने अवस्था छ। यस्तो अवस्था आउनु राज्यले बिरामीलाई मृत्युको मुखमा धकेलेको हो। निजी अस्पतालमा छिनभरमै हुने अप्रेसनहरू सरकारी अस्पतालमा तीन महिनामा किन पालो आउँछ भन्ने कुराको सत्यतथ्य सरकारको नियमनकारी निकायले खोज्नुपर्छ। सुगम र सुविधासम्पन्न क्षेत्रमा मात्रै चिकित्सकहरू बस्ने, दूरदराजका नागरिकले उपचार नै नपाउने अवस्थाको अन्त्य हुनुपर्छ। पालिकामा अस्पतालका भवन मात्रै बनाउने होइन, कम्तीमा जिल्ला अस्पतालमा सम्पूर्ण उपचारको सुनिश्चितता गरिनुपर्छ। हिमाली र पहाडी जिल्लाका अस्पतालहरू मात्रै रेफर अस्पतालका रूपमा रहेका छन्। रेफर अस्पतालको वृद्धिले नागरिकले उपचारभन्दा बढी पैसा र ज्यानै गुमाउने अवस्था सिर्जना नभइरहेको छ। स्वास्थ्यजस्तो संवेदनशील कुरामा सरकार तथा राजनीतिक दलहरूको एकै नीति हुनुपर्छ, जनताले निर्वाध रूपमा सहज उपचार सेवा पाउन। सहज स्वास्थ्य सेवाका लागि सरकारले नयाँ पूर्वाधार होइन, भएका पूर्वाधारमा विशेषज्ञ सेवा विस्तार गर्नुपर्छ। हालकै पूर्वाधारमा विशेषज्ञ सेवा हुने हो भने कर्णालीका मात्रै होइन देशभरका नागरिकले अकाल मृत्यु टार्न सक्ने अवस्था सिर्जना हुन्छ। स्वास्थ्य सेवाको प्रभावकारी सेवा विस्तार ध्यान दिनु अहिलेको प्रमुख आवश्यकता हो।"
"आजबाट बडादसैँ सकियो, जमरा बिसर्जन",काठमाडौं : आजबाट बडादसैँ पर्व समापन भएको छ। धन धान्य एवं सम्पन्नताकी देवी महालक्ष्मीको पूजा आराधनासहित रात्रीमा जाग्राम बसेपछि दसैँ सकिएको हो। आश्विन शुक्ल पूर्णिमाका दिन मनाइने कोजाग्रत पूर्णिमामा सम्पन्नताकी देवी महालक्ष्मीको पूजा आराधना गरी रातभर जाग्राम बसेर मनाएसँगै १५ दिन लामो बडादसैँ पर्व समापन भएको हो। विजयादशमीदेखि सुरु भएको नवदुर्गाको प्रसादस्वरुप टीका र जमरा लगाइ मान्यजनबाट आशीर्वाद लिने क्रम पनि समाप्त भएसँगै नजिकको खोला तलाउनमा जमरा बिर्सजन गरिएको छ। नवरात्र विजयादशमीकै दिन सकिने भएपनि दुर्गा पक्ष भने आश्विन शुक्ल पूर्णिमाका दिनमा समाप्त हुन्छ। असोज शुक्ल प्रतिपदादेखि नवमीसम्म नवदुर्गाको साधना गरिएको प्रसादस्वरूप विजयादशमीका दिनदेखि टीका र जमरा लगाउने क्रम सुरु भएको थियो।
कोरियन एम्बेस्डर तेक्वान्दो भोलिदेखि,काठमाडौं : कोरियन एम्बेस्डर तेक्वान्दो च्याम्पियनसिप शुक्रबारदेखि हुने भएको छ । नेपाल तेक्वान्दो संघले बुधबार एक विज्ञप्ति जारी गर्दै च्याम्पियनसिप कात्तिक २ देखि ५ गतेसम्म आयोजना हुने जानकारी दिएको हो । दक्षिण कोरिया र नेपालबीच दौत्य सम्बन्ध स्थापना भएको ५०औं वार्षिकोत्सवका अवसरमा हुने च्याम्पियनसिप सातदोबाटोस्थित नेपाल तेक्वान्दो एकेडेमीको हलमा आयोजना हुनेछ । शुक्रबार हुने उद्घाटन सामारोहमा दक्षिण कोरियास्थित विश्व तेक्वान्दो मुख्यालयको डेमोस्ट्रेसन टोलीले विशेष कौशल प्रदर्शन गर्नेछ । डेमोस्ट्रेसनका लागि १९ सदस्यीय कोरियाली टोली बुधबार साँझ नेपाल आइसकेको छ । सात प्रदेश र तीन विभागीय टोलीका खेलाडीले प्रतिस्पर्धा गर्ने च्याम्पियनसिपमा ग्योरोगी र पुम्सेमा प्रतिस्पर्धा हुनेछ । ७२ स्वर्ण पदकका लागि हुने प्रतिस्पर्धामा नौ सय ६५ खेलाडीले प्रतिस्पर्धा गर्ने जनाइएको छ । प्रतियोगिता सञ्चालनका लागि देशभरका २६ जना राष्ट्रिय तथा अन्तर्राष्ट्रिय निर्णायक खटिने जनाइएको छ ।
"पालिका ७५३, महिला नेतृत्व २५ मात्र !","बुटवल : राजनीतिक दलहरूबीच संविधान संशोधन र मिसन ८४ को चर्चा चलिरहेका बेला देशभर पालिका हाँकिरहेका महिलाले कुनै पनि बहानामा महिलालाई नेतृत्व तहमा पुग्नबाट रोक्न नहुने बताएका छन्। चुनावको मुखैमा दलहरूले गठबन्धन गर्ने दुईमध्ये एक पदमा फरक दल वा महिला भए हुने भन्ने प्रावधानलाई हटाउनुपर्ने उनीहरूको माग छ। संवैधानिक व्यवस्थाको मर्मविपरीत महिलालाई नेतृत्वमा जानबाट रोक्ने गरिएको छ। हाल देशभर ७ सय ५३ पालिकामध्ये २५ वटामा मात्र महिलाको नेतृत्व छ। यो कुल संख्याको ३ प्रतिशत मात्र हो। प्रमुख पदमा ३ प्रतिशत मात्र महिला देशभर ४ सय ६० वटा गाउँपालिका, ६ महानगरपालिका, ११ उपमहानगरपालिका, २ सय ७६ नगरपालिका गरी कुल ७ सय ५३ वटा पालिका छन्। यीमध्ये अध्यक्ष र नगरप्रमुख गरी प्रमुख पदमा २५ जनाको काँधमा मात्र महिलाको नेतृत्व छ। यो कुल संख्याको ३ दशमलव ३२ प्रतिशत मात्र हो। नेपालको संविधान २०७२ ले कम्तीमा ३३ प्रतिशत महिलाको अधिकार सुनिश्चित गरे पनि त्यसलाई राजनीतिक दलहरूले बेवास्ता गरेको पाइएको छ। राजनीतिक रूपमा अरूबेला पैंठोजोरी गर्ने राजनीतिक दलहरू चुनावको मुखैमा गठबन्धन गर्दा महिलाले पाउनुपर्ने अधिकार खोसिएको हो। हाल देशभर कार्यरत पालिका प्रमुखहरूमध्ये १० जना एमाले, ९ जना नेपाली कांग्रेस, ४ जना नेकपा माओवादी र एकएक जना नेकपा एस र लोकतान्त्रिक समाजवादी पार्टी नेपालका छन्। जुना चौधरी, नगरउपप्रमुख, लम्कीचुहा नगरपालिका, कैलाली हाम्रो पालिकामा प्रमुख प्रशासकीय अधिकृतसमेत यसपाली महिला नै हुनुहुन्छ। पहिलोपटक जनप्रतिनिधि र प्रशासनिक तीनवटै प्रमुख पद महिला नेतृत्वको काँधमा पुगेको हो। अहिले लैंगिकताभन्दा पनि समानताको कुरा बढी आइरहेको हुन्छ। तर, हिन्दु धर्मालम्वीहरूको बाहुल्य भएको नेपाली समाजमा पुरुषबिनाको समाज पनि कल्पना गर्न सकिँदैन। संविधानमा स्थानीय तहको प्रमुख पदमा महिलामात्रै हुने र पुरुष मात्रै हुने भन्ने पनि छैन। दोस्रो पद महिलाकै हो भन्ने अपव्याख्या समाजमा जबरजस्त हुँदै आएको छ। पदमा महिला पुरुष जे भए पनि कानुनले आआफ्नो क्षेत्राधिकार तोकेको छ। नीतिसंगत काम गर्दा कुनै असहज हुँदैन। महिला नेतृत्व भएका पालिकाहरूमध्ये सबैभन्दा धेरै कोशी र बागमती प्रदेशमा ६६ जना छन्। कोशीमा १ सय ३७ र बागमती प्रदेशमा कुल १ सय १९ वटा पालिकाहरू छन्। त्यसपछि मधेस प्रदेशमा चार र गण्डकी प्रदेशमा तीनवटा पालिकामा महिलाको नेतृत्व छ। मधेसमा १ सय ३६ र गण्डकीमा ८५ वटा पालिकाहरू छन्। पश्चिम नेपालमा पर्ने लुम्बिनी, कर्णाली र सुदूरपश्चिमका दुईदुईवटा पालिकाहरू मात्र महिलाले हाँकेका छन्। यी प्रदेशमा क्रमशः लुम्बिनीमा १ सय ९, कर्णालीमा ७९ र सुदूरपश्चिम प्रदेशमा ८८ वटा पालिका छन्। देशभरका १३ वटा महानगरसहित नगरपालिका र १२ वटा गाउँपालिकामा महिला नेतृत्व छन्। तर, उपप्रमुख र उपाध्यक्ष पदमा भने प्रमुखको तुलनामा धेरै छन्। २ सय २७ वटामा उपप्रमुख, ३ सय ३५ वटामा उपाध्यक्ष गरी कुल ५ सय ६२ वटा पालिकामा महिला उपप्रमुख र उपाध्यक्ष छन्। देशभरका ६ हजार ७ सय ४३ वडाहरूमध्ये ६९ वटा वडामा मात्र महिला अध्यक्ष छन्। स्थानीय तहको पहिलो निर्वाचनको तुलनामा उपप्रमुख र उपाध्यक्षमा गरी कुल १ सय ४८ जना महिला कम छन्। यसको प्रमुख कारण राजनीतिक दलहरूबीच चुनावको मुखैमा हुने गठबन्धन नै रहेको पाइएको छ। देशभर ३ पालिकामा मात्र दुवै पदमा महिला देशभरका स्थानीय तहमध्ये तीनवटा पालिकामा मात्र दुवै पदमा महिला नेतृत्व छ। कैलालीको लुम्कीचुहा नगरपालिका, झापाको गौरीगन्ज गाउँपालिका र दैलेखको भैरवी गाउँपालिकामा मात्र दुवै पदमा महिलाले नेतृत्व गरिरहेका छन्। लुम्कीचुहा नगरपालिकामा प्रमुख प्रशासकीय अधिकृतसमेत यसपाली सुष्मा महता केसी छिन्। पहिलोपटक जनप्रतिनिधि र प्रशासनिक तीनवटै प्रमुख पद महिला नेतृत्वले सम्हालिरहेको नगरपालिका उपप्रमुख जुना चौधरीले जानकारी दिइन्। लक्ष्मीदेवी पाण्डे, अध्यक्ष, गाउँपालिका राष्ट्रिय महासंघ महिला भएकै कारण नेतृत्व सम्हाल्न अनेक चुनौती झेल्नु परे पनि देशभर महिलाले हाँकेका पालिकाहरू विवादरहित र उत्कृष्ट छन्। महिलाले मूल नेतृत्वमा रहेर काम गर्न सक्दैनन् ? पुरुष सरह काम गर्न सक्दैनन् भन्ने खालको अझै पनि कता कता आशंकाहरू रहेको पाइन्छ। यो परम्परागत रूपमै चलिआएको संस्थागत समस्या हो। नेतृत्वमा पुगेका महिलाले यस्तो सोचलाई काम गरेर चिरेका छन्। नेतृत्व सम्हालेका महिलाको आत्मबल बढेको छ। हामीले टेकेका ठाउँहरू असफल छैनन्। निर्णायक तहमा पुरुषहरू मात्रै पुग्नुपर्छ भन्ने सोचलाई बदलेर महिलाले आफ्नो क्षमता प्रदर्शन गरिरहेका छन्। चुनावको बेला राजनीतिक दलहरूबीच हुने गठबन्धनले महिलालाई नेतृत्वमा पुग्न बाधक बन्ने गरेका छन्। अहिले लैंगिकताभन्दा पनि समानताको कुरा बढी आइरहेको हुन्छ, चौधरीले भनिन्, तर हिन्दु धर्मावलम्बीहरूको बाहुल्य भएको हाम्रो समाजमा पुरुषबिनाको समाज पनि कल्पना गर्न सकिँदैन। संविधानमा स्थानीय तहको प्रमुख पदमा महिला मात्रै हुने र पुरुष मात्रै हुने भन्ने छैन। दोस्रो पद महिलाकै हो भन्ने अपव्याख्या समाजमा हुने गरेको छ। पदमा महिला पुरुष जे भए पनि कानुनले आआफ्नो क्षेत्राधिकार तोकेको हुँदा नीतिसंगत काम गर्दा कुनै असहज नहुने उनले प्रतिक्रिया दिइन्। २०७४ सालको स्थानीय निर्वाचनमा पनि तीन वटै पालिकाका दुवै पदमा महिला नेतृत्व थियो। चितवनको भरतपुर महानगरपालिका, नवलपरासी (बर्दघाट सुस्तापूर्व) को हुप्सेकोट गाउँपालिका र जुम्लाको चन्दननाथ नगरपालिकामा दुवै पदमा महिलाको नेतृत्व थियो। अवसर पाए गरेर देखाउँछन् नेतृत्वमा पुग्ने अवसर पाए महिलाले काम गरेर देखाउन सक्छन् भन्ने गतिलो उदाहरण हुन्, नवलपरासी (बर्दघाट सुस्तापश्चिम) को सुनवल नगरपालिकाकी नगरप्रमुख विमला अर्याल। निर्वाचित भएको सुरुवाती दिनहरूमा महिला भएकै कारण आफूलाई काम गर्दा अवरोध सिर्जना हुने गरेको भए पनि विस्तारै नागरिकको मन जित्ने गरी काम गर्न थालेपछि प्रमुख दलकै नेताहरूले प्रशंसा गर्ने गरेको उनी अनुभव सुनाउँछिन्। ४२ प्रतिशतको स्थानीय तह संस्थागत क्षमता स्वमूल्यांकन (लिसा) को नतिजालाई बढाएर ४६ प्रतिशत पुयाएका छौं, उनले भनिन्, भौतिक प्रगति पनि अघिल्लो आर्थिक वर्षको तुलनामा बढेको छ। ९८ प्रतिशत पुँजीगत खर्च भएको छ। अर्याल लुम्बिनी प्रदेशमै एक मात्र नगरपालिकाबाट निर्वाचित महिला नगरप्रमुख हुन्। चुनावी गठबन्धन गर्दा मेयर र उपमेयरमध्ये महिला वा फरक दलमध्येबाट एक जना भन्ने प्रावधान अन्यायपूर्ण भएको अर्यालले प्रतिक्रिया दिइन्। महिलाको सहभागिता र नेतृत्वलाई निमोठन खोजिएको छ, उनले भनिन्, चुनावमा उम्मेदवार हुँदा फरक दल वा महिला भए हुने भन्ने प्रावधान हटाएर अनिवार्य महिला नै हुनुपर्ने बनाउनुपर्छ। संवैधानिक रूपमा व्यवस्था गरिएको महिलाको सहभागितालाई चुनावको बेला गरिने गठबन्धनले बाधा पुयाउने गरेको उनी सुनाउँछिन्। पाल्पाको बगनाशकाली गाउँपालिकाकी अध्यक्ष सरस्वती दर्लामी चिदी २०७४ सालमा भएको स्थानीय तहको निर्वाचनपछि उपाध्यक्षको जिम्मेवारीमा थिइन्। २०७९ को निर्वाचनमा उनी अध्यक्ष भइन्। लुम्बिनीमै एक मात्र गाउँपालिका अध्यक्ष हुन् चिदी। जब गाउँपालिकाको प्रमुख पदमा उनी पुगिन्, त्यसपछि उनको मनमा केही गरेरै देखाउनुपर्छ भन्ने लाग्यो। सुरुवात विकास निर्माणलाई गतिशीलता दिनेबाटै भयो। देशभरमै असारे विकास प्रवृत्तिलाई पूर्णरूपमा निरुत्साहित गर्ने अभियान उनकै पालिकाबाट भयो। देशभर असारे विकासको लहर चलिरहेको बेला यो पालिकामा असारको नजिक कार्यालय सुनसान हुन्छ। उपभोक्ता समिति गठन, उनीहरूलाई तालिम, योजना छनोट, सम्झौता र कार्यान्वयन तोकिएकै समय तालिकामा हुन्छ। जसले गर्दा भुक्तानी लिन असारै कुर्नु पर्दैन। महिला नेतृत्वमा पुग्दा उदाहरणीय काम पनि गरेर देखाउन सक्छन्, चिदी भन्छिन्, तर, दलहरूले नै महिलालाई मूल नेतृत्वमा जानबाट रोक्ने प्रवृत्ति देख्दा दुःख लाग्छ। परिवर्तनका लागि निर्णायक पदमै पुग्नुपर्ने उनको अनुभव छ। संविधानविपरीत दलहरूले महिलालाई अगाडि बढ्न रोक्न नहुने उनी प्रतिक्रिया दिन्छिन्। नीति र कानुन निर्माण प्रक्रियामा प्रत्यक्ष सहभागिता भए मात्र परिवर्तन गरेर देखाउन सकिने उनको भनाइ छ। महासंघको नेतृत्व पनि महिलाकै भीमार्जुन आचार्य, संविधानविद् संविधानले दिएको अधिकारलाई राजनीतिक दलको चुनावी गठबन्धनले खोसिरहेका छन्। संविधानमा अधिकार सुनिश्चित गर्ने तर व्यवहारमा अभ्यास नगर्ने दलहरूमा संस्कार बसेको देखिन्छ। कि त संविधानमा लेख्नु हुँदैन, लेखेको कुरा व्यवहारमा पनि लागू गर्नुपर्छ। संविधानले नै दिएको अधिकार खोसिँदा लक्षित वर्गका आवाजहरू दबिन्छन्। निर्वाचनसम्बन्धी ऐनले पनि महिलाको सहभागितासहितको अधिकारलाई सुनिश्चित गरेको छ। संघीय र प्रदेशको संरचनामा समानुपातिकबाट महिलाको अधिकारलाई केही हदसम्म समेटिए पनि स्थानीय सरकारमा त्यस्तो अभ्यास छैन। संविधान संशोधन गर्ने विषय आइरहँदा यस्ता कुरामा ध्यान दिनुपर्छ। देशभरका ४ सय ६० वटा गाउँपालिकाहरूको साझा संस्था गाउँपालिका राष्ट्रिय महासंघको केन्द्रीय नेतृत्व महिलाकै छ। नवलपरासी (बर्दघाट सुस्तापूर्व)को हुप्सेकोट गाउँपालिका अध्यक्ष लक्ष्मीदेवी पाण्डेले महासंघको केन्द्रीय नेतृत्व सम्हालेकी छन्। महिला भएकै कारण नेतृत्व सम्हाल्न अनेक चुनौती झेल्नु परे पनि देशभर महिलाले हाँकेका पालिकाहरू विवादरहित र उत्कृष्ट बनेको पाण्डेले अनुभव सुनाइन्। महिलाले मूल नेतृत्वमा रहेर काम गर्न सक्दैनन् कि ? पुरुष सरह काम गर्न सक्दैनन् कि भन्ने खालको अझै पनि कता कता आशंकाहरू गरेको पाइन्छ, पाण्डे अनुभूति सुनाउँदै भन्छिन्, यो परम्परागत रूपमै चलिआएको संस्थागत समस्या हो। नेतृत्वमा पुगेका महिलाले यस्तो सोचलाई काम गरेर चिरेका छन्। नेतृत्व सम्हालेका महिलाको आत्मबल बढेको छ। हामीले टेकेका ठाउँहरू असफल छैनन्। निर्णायक तहमा पुरुषहरू मात्रै पुग्नुपर्छ भन्ने सोचलाई बदलेर महिलाले आफ्नो क्षमता प्रदर्शन गरिरहेको समेत उनले सुनाइन्। तर, पाण्डेले महिलाको सशक्तीकरण पनि जरुरत रहेको बताइन्। पालिकाको नेतृत्व तहमा पुरुषपुरुष मात्रै हुन हुने, तर महिलामहिला मात्रै हुन नदिने खालको पनि संस्कार छ, उनले भनिन्, अघिल्लो कार्यकालमा तीन पालिकामा प्रमुख उपप्रमुख दुवै महिला थिए। अहिले एउटा मात्र छन्। चुनावको बेला राजनीतिक दलहरूबीच हुने गठबन्धनले महिलालाई नेतृत्वमा पुग्न बाधक बन्ने गरेको पाण्डे सुनाउँछिन्। उनले गाउँपालिका राष्ट्रिय महासंघमार्फत महिलाले नेतृत्व गरेका पालिकाहरूबीच अनुभव आदानप्रदानलगायतका कार्यक्रमहरू सञ्चालन गर्दै आएको पनि बताइन्। गठबन्धनले खोस्यो महिलाको अधिकार संविधानले दिएको अधिकारलाई राजनीतिक दलको चुनावी गठबन्धनले खोसिरहेको संविधानविद्हरूले प्रतिक्रिया दिएका छन्। संविधानमा अधिकार सुनिश्चित गर्ने तर व्यवहारमा अभ्यास नगर्ने दलहरूमा संस्कार बसिरहेको संविधानविद् भीमार्जुन आचार्यले धारणा राखे। कि त संविधानमा लेख्नु हुँदैन, लेखेको कुरा व्यवहारतः लागू गर्नुपर्छ, उनले भने, दिएको अधिकार खोसिँदा लक्षित वर्गका आवाजहरू दबिन्छन्। यसले राम्रो सन्देश दिँदैन। निर्वाचनसम्बन्धी ऐनले समेत महिलाको सहभागितासहितको अधिकारलाई सुनिश्चित गरेको आचार्यले बताए। संघीय र प्रदेशको संरचनामा समानुपातिकबाट महिलाको अधिकारलाई केही हदसम्म समेटिएको देखिन्छ, आचार्य भन्छन्, तर, स्थानीय सरकारमा त्यस्तो अभ्यास छैन। संविधान संशोधन चलिरहेको सन्दर्भमा धारणा राख्दै आचार्यले यस्ता विषयहरूलाई कडाइका साथ कार्यान्वयन गर्ने गरी राजनीतिक दलहरूले ध्यान दिनुपर्नेमा जोड दिए। एकीकृत विधेयक ल्याउन रोक्दैछन् दलहरू निर्वाचन आयोगले संविधानले दिएको अधिकारलाई कार्यान्वयन गर्ने गरी एक वर्षदेखि ल्याउन खोजेको एकीकृत विधेयकमा दलहरूले साथ नदिएको पाइएको शान्ति, न्याय र लोकतन्त्रका लागि समावेशी महिला सञ्जाल संकल्पका अध्यक्ष संगीता लामाले बताइन्। एक वर्षदेखि निर्वाचन आयोगले यो विधेयक ल्याउन गृह मन्त्रालयमा पेस गरेको छ, लामाले भनिन्, तर, दलहरूले त्यतिसाथ नदिएको पाइएको छ। दलमा आबद्ध पुरुषहरूले आफ्नो अधिकार खोसिने भएपछि महिलाको सहभागितालाई प्राथमिकतामा नराखेको हामीले बुझेका छौं। संगीता लामा, अध्यक्ष, शान्ति, न्याय र लोकतन्त्रका लागि समावेशी महिला सञ्जाल संकल्प निर्वाचन आयोगले एक वर्षदेखि ल्याउन खोजेको एकीकृत विधेयकमा दलहरूले साथ दिएका छैनन्। एकीकृत विधेयक ल्याउन गृह मन्त्रालयमा पेस गरिएको छ। पुरुषले आफ्नो अधिकार खोसिने भएपछि महिलाको सहभागितालाई प्राथमिकतामा नराखेको हामीले बुझेका छौं। विधेयक पास भएमा निर्वाचनको बेला कम्तीमा ३३ प्रतिशत महिलालाई पार्टीले उम्मेदवार बनाउनुपर्ने कानुनी व्यवस्था हुन्छ। संविधानले राज्यको हरेक तहमा ३३ प्रतिशत महिलाको सहभागिता हुनुपर्ने सुनिश्चितता गरेको छ। तर, यो व्यवहारत कार्यान्वयनमा छैन। खर्चिलो निर्वाचनका कारण अस्वच्छ प्रतिस्पर्धामा महिलालाई भिड्न समस्या हुने गरेको छ। नीति निर्माणको तहमा महिला नेतृत्व र सहभागिता नहुँदा आवाज निमोठिने गरेको हामीले देखेका छौं। विधेयक पास भएमा निर्वाचनको बेला कम्तीमा ३३ प्रतिशत महिलालाई पार्टीले उम्मेदवार बनाउनुपर्ने कानुनी व्यवस्था हुनेछ। अहिले समानुपातिक सिटमा मात्र महिलालाई सीमित बनाउन खोजिएको लामाले सुनाइन्। संविधानले राज्यको हरेक तहमा ३३ प्रतिशत महिलाको सहभागिता सुनिश्चित गरेको छ, लामा भन्छिन्, देशको मूल नीति राजनीति हो। हरेक नीतिलाई यही नीतिले निर्दिष्ट गर्छ। तर, राजनीतिमै महिलाको सहभागिता कम छ। जसरी पनि अबको निर्वाचनमा महिलाको सहभागितालाई बढाउनुपर्छ। पार्टीको आन्तरिक लोकतन्त्रबाट पनि महिलाहरू उम्मेदवार हुँदा पराजय हुने गरेको उनले अनुभव सुनाइन्। खर्चिलो निर्वाचनका कारण अस्वच्छ प्रतिस्पर्धामा महिलालाई भिड्न समस्या हुने गरेको समेत उनले बताइन्। पितृसत्तात्मक सोच अझै पनि समाजमा जीवित छ, लामाले भनिन्, महिला कुनै पनि क्षेत्रमा कम छैनन्। अवसरबाट वञ्चित गराइनु हुँदैन। देशभर रहेका ६ हजार ७ सय ४३ वडाहरूमध्ये ६९ वटा वडामा मात्र महिला अध्यक्ष भएकाले २०८४ को निर्वाचनमा कम्तीमा पनि ३३ प्रतिशतले हुने २ हजार २ सय २५ वटा वडामा महिला नेतृत्व हुनैपर्ने गरी आवाज उठाइरहेको उनले जानकारी गराइन्। नीति निर्माणको तहमा महिला नेतृत्व र सहभागिता नहुँदा आवाज निमोठिने गरेको समेत उनले बताइन्। नेतृत्वमा पुग्न किन रोकिन्छ महिला ? राजनीतिक दलले नेतृत्वमा लैजानै चाहँदैनन् दलहरूमा अझै जीवित छ पुरातन सोच दुवै पदमा छन् पुरुष तर छैनन् महिला ७ सय ५३ मध्ये ३ पालिकामा मात्र दुवै पदमा महिला संविधानले दिएको अधिकारबाट वञ्चित अवसर पाए काम गरेर देखाएका छन् महिला नेतृत्वले संविधान कि त नलेखौं, लेखेपछि पूरा गरौं ३३ प्रतिशत अधिकार कागजमै सीमित नेतृत्वमा नपुग्दा दबिन्छन् महिलाका आवाज फरक दल वा महिला प्रावधान हटाउन माग महिला अनिवार्य बनाउनुपर्ने महिलालाई अघि नसार्ने संस्थागत समस्या महिलाले पनि क्षमता विकास गर्नुपर्ने सुझाव समावेशिता र सहभागितालाई जोड दिनुपर्ने महिला नेतृत्वका पालिकाले गरेका छन् उत्कृष्ट काम महिलाले पनि नेतृत्व गर्न सक्छन् र भनेर गिज्याइन्छन् असफल छैनन् महिलाले टेकेका पाइला सुरुमा पत्याएनन् काम गरेपछि आहा ! भने"
होटलको तेस्रो तल्लाबाट खसेर पप गायक लियाम पेनको मृत्यु,"चर्चित पप गायक लियाम पेनको होटलको तेस्रो तल्लाबाट खसेर मृत्यु भएको छ । पप ब्याण्ड वन डाइरेक्शनमा आवद्ध रहेका ३१ वर्षका पेन अर्जेन्टिनाको राजधानी ब्युनस आयर्समा होटलको बार्दलीबाट खसेका हुन्। प्रहरी घटनास्थलमा पुग्दा पेनको मृत्यु भइसकेको जनाइएको छ। लियाम पेन सन् २०१० मा एक्स फ्याक्टर टिभी शो मा गठन गरिएको प्रसिद्ध बॉयब्यान्डमा पनि थिए। ह्यारी स्टाइल्स, लुइस टमलिन्सन, नियाल होरान र जेन मलिक जस्ता कलाकारहरू पनि यस समूहमा परेका थिए। ब्यूनस आयर्स प्रहरीका अनुसार घटनास्थलमा रहेका प्रहरी अधिकारीहरूले गरेको प्रारम्भिक अनुसन्धानले लियाम पेनले सम्भवतः लागूपदार्थ र मदिराको सेवन गरेका देखाएको छ। उनको पोस्ट मार्टमपछि अन्य जानकारी आउने सञ्चारमाध्यममा जनाइएको छ। लियाम पेनको मृत्युको खबर फैलिने बित्तिकै उनका धेरै फ्यानहरू होटल बाहिर भेला हुन थालेका जनाइएको छ। जसका कारण प्रहरीले घटनास्थल घेराबन्दी गर्नुपरेको थियो । बीबीसी"
"पोखराले भित्र्यायो आन्द्रेस गौसलाई, एनपीएलमा आबद्ध हुने पहिलो विदेशी खेलाडी",काठमाडौं : पोखरा एभेन्जर्स नेपाल प्रिमियर लिग (एनपीएल) को लागि अमेरिकाका विकेटकिपर तथा ब्याटर आन्द्रेस गौसलाई अनुबन्ध गरेको छ। उनी एनपीएलमा आबद्ध हुने पहिलो विदेशी खेलाडी बने। एनपिएल १५ मंसिरबाट ६ पुससम्म हुँदैछ। त्यसका लागि पोखराले ३० वर्षीय खेलाडी अनुबन्ध गरेको पोखरा एभन्जर्सका अध्यक्ष सुबोध त्रिपाठीले जानकारी दिए। दायाँ हाते ब्याटरले उमेर समूहमा दक्षिण अफ्रिकाको लागि खेलेका थिए। उनले अमेरिकाबाट २० अन्तर्राष्ट्रिय खेलमा पाँच सय ९८ रन बनाएका छन्। अमेरिकाबाट तीन एकदिवसीय खेल्दा १५२ रन बनाएका छन्। सन् २०२४ मा क्यानाडाविरुद्ध डेब्यु गर्दै अमेरिकाको प्रतिनिधित्व गरेका थिए। पोखरा एभन्जर्सका प्रबन्ध निर्देशक मनोबल श्रेष्ठले गौसलाई उच्च प्रदर्शनका लागि शुभकामना दिएका छन्। पहिलो पटक नेपालमा लिग खेल्न लागेका गौसले उत्साहित रहेको बताए। यसअघि टोलीले इन्डियन प्रिमियर लिग (आईपीएल)मा चेन्नई सुपर किङ्सको प्रतिनिधित्व गरिसकेका राजिव कुमारलाई मुख्य प्रशिक्षकमा नियुक्त गरेको थियो। उनी चेन्नई सुपर किङ्सका ब्याटिङ र फिल्डिङ प्रशिक्षक हुन्। पोखराको मार्कीमा नेपाल राष्ट्रिय क्रिकेट टोलीका ओपनर कुशल भुर्तेल रहेका छन्।
बाढीपहिरो : साढे ७ अर्बको अनुमानमा पौने ४ अर्बको बिमा दाबी,"काठमाडौं : गत असोज १० र ११ गते आएको बाढी र पहिरोका कारण ७ अर्ब ४० करोड बराबरको बिमा दाबी पर्न सक्ने प्रारम्भिक अनुमान गरिएको छ। नेपाल बिमा प्राधिकरणको पछिल्लो तथ्यांकअनुसार कुल बिमा दाबी पर्न सक्ने संख्या २ हजार ५ सय ७६ छ। अविरल वर्षापछिको बाढी र पहिरोका कारण करिब १७ अर्ब रुपैयाँ क्षति भएको सरकारको प्रारम्भिक अनुमान रहेको छ। प्राधिकरणका अनुसार ३ अर्ब ८१ करोड रुपैयाँकोे दाबी परिसकेको छ। कुल १८ बिमा कम्पनीमा १ हजार ३ सय ७४ संख्यामा यो रकम बराबरको दाबी परेको प्राधिकरणले जनाएको छ। जसमा सबैभन्दा बढी दी ओरिएन्टल इन्स्योरेन्स कम्पनीको १ अर्ब ४५ करोड रुपैयाँ दाबी परेको छ। सबैभन्दा कम भने प्रोटेक्टिभ माइक्रो इन्स्योरेन्स कम्पनीको २ लाख ६० हजार रुपैयाँ दाबी परेको छ। सिद्धार्थ प्रिमियर इन्स्योरेन्सको प्रारम्भिक दाबी पर्न सक्ने अनुमान १ अर्ब ९३ करोड रुपैयाँ भए पनि अहिलेसम्म दाबी नपरेको प्राधिकरणको तथ्यांकमा रहेको छ। अहिलेसम्म ७८ लाख ६५ हजारको भने दाबी भुक्तानी भएको जनाइएको छ। बिमा कम्पनीमा दाबी परेको रकममध्ये सबैभन्दा बढी सम्पत्ति शीर्षकमा छ। प्राधिकरणको तथ्यांकअनुसार सम्पत्ति बिमामा करिब २ अर्ब ६५ करोड रुपैयाँ बराबरको दाबी परेको छ। सबैभन्दा कम दाबी भने विविध शीर्षकमा रहेको छ। यसमा ५१ लाख ९५ हजार रुपैयाँको दाबी परेको प्राधिकरण बताउँछ। अन्य दाबी परेका बिमा शीर्षकहरूमा इन्जिनियरिङ तथा ठेकेदार जोखिम, कृषि बालि, पशुपन्छि, निजी मोटर, सरकारी मोटर र सामुद्रिक बिमा रहेका छन्। यिनमा क्रमशः ९६ करोड ८१ लाख, ९५ लाख ६० हजार, ६३ लाख ३३ हजार, १० करोड ९६ लाख, ५ करोड ८२ लाख र ८४ लाख ९ हजार दाबी परेको प्राधिकरणको तथ्यांक छ। ७ प्रदेशका ५३ जिल्लाबाट दाबी पर्न सक्ने अनुमान गरिएको छ। प्रदेशगत रूपमा सबैभन्दा बढी दाबी पर्न सक्ने भनेर बागमती प्रदेशलाई देखाइएको छ। यस प्रदेशका १३ जिल्लाबाट २ हजार २ सय ६५ दाबी पर्न सक्ने भनिएको छ। ६ अर्ब ९६ करोड रुपैयाँ बराबरको दाबी पर्न सक्ने अनुमान गरिएकोमा अहिलेसम्म १ हजार १ सय ५४ वटाको ३ अर्ब ६३ करोड रुपैयाँ बराबरको दाबी परेको छ। दोस्रोमा कोशी प्रदेशको २४ करोड १९ लाख बराबरको दाबी पर्न सक्ने अनुमानमा ८ करोड ५८ लाखको रुपैयाँ परेको छ। यसैगरी, मधेस प्रदेशको ८ करोड ९२ लाख दाबी पर्न सक्ने अनुमान ५ करोड १९ लाख रुपैयाँको दाबी परेको प्राधिकरणले जनाएको छ। गण्डकीको दाबी पर्न सक्ने रकम ४ करोड ४६ लाख र दाबी परेको रकम १ करोड १० लाख रुपैयाँ रहेको छ। लुम्बिनीको दाबी पर्न सक्ने ६ करोड २२ लाख र दाबी परेको ३ करोड २३ लाख रुपैयाँ रहेको छ। बाढीले सबैभन्दा कम क्षति कर्णाली र सुदूरपश्चिममा भएको देखिन्छ। कर्णालीमा अनुमान गरेको भन्दा दोब्बरले दाबी परेको छ। यस प्रदेशमा १ लाखको अनुमान गरिएकोमा २ लाख ५० हजार रुपैयाँको दाबी परेको छ। सुदूरपश्चिममा भने २ लाखको अनुमानमा अहिलेसम्म दाबी पनि २ लाख रुपैयाँको नै परेको प्राधिकरणको तथ्यांक छ।"
ज्येष्ठ नागरिकको दसैं अनुभव,"यस वर्षको दसैं सकिएको छ। घरका ठूलाबडा अनि मान्यजनको हातबाट आशीर्वाद स्वरूप टिका लगाइ दसैं मनाइएको छ। दसैं सकिएसँगै हामी आआफ्ना कामतर्फ फर्किएका छौं। दसैं पर्वमा देखावटिमा बढी ध्यान केन्द्रित गर्दा पर्व खर्चिलो भएको छ। ऋण सापटी लिएर भए पनि घरमा आएका पाहुनालाई आतिथ्य सत्कार गर्न कुनै कसर बाँकी राखेका छैनौं। पर्वका नाममा मनोरन्जन र साथीभाइमा सुखदुःख बाँड्ने परम्परा हाम्रा पूर्वजले बसालेका थिए। तर, पछिल्लो समयमा आएर त्यो रहेन। यसै सन्दर्भमा ज्येष्ठ नागरिकको दसैं अनुभव अन्नपूर्णकर्मी धनवीर महतोको प्रस्तुतिमा। व्रह्मदेव महतो (८७ वर्ष), गौशाला८, महोत्तरी माताको स्वागतका लागि हामी तत्लिन हुन्थ्यौं। विशेष गरी माताको मूर्ति दर्शनका लागि सहर जानुपर्ने बाध्यता थियो। मेला आउनेबित्तिकै हामी सहर जाने कार्यक्रम महिनौं दिन अगाडिदेखि बनाएर राख्थ्यौं। दसैंको समय साथी सँगीसँग रमाइलो गर्दैमा बित्थ्यो। अहिले गल्ली गल्लीमा माताको मूर्ति राखी मेला लाग्छ। सहर पनि नजिकै छ तर आत्मीयता र सामिप्यता पहिलेजस्तो रहेन। गंगाराम महतो (१०३ वर्ष), गौशाला८, महोत्तरी पर्व मनाउन सरसापटी कर्जा, साहु महाजनबाट पैसा ऋण सापटी लिनुपथ्र्यो। जमिन्दारहरूले निर्धनमाथि विश्वास गरि पैसा दिन्थे। जसबाट सन्तानको खुसीका लागि थोरै भए पनि अभिभावकीय भूमिका निभाएको महसुस हुन्थ्यो। मीठा मीठा खानेकुरा खान पर्वको प्रतीक्षा गर्नुपथ्र्यो। अहिले समयअनुसार सबै थोक परिर्वतन भएको छ। पर्व र अन्य दिन खासै रूपमा केही फरक छैन। कलशियादेवी साह (८३ वर्ष), गौशाला५, महोत्तरी पहिले हामी सपरिवार थकान मेटाउन पर्व मनाउने गथ्र्यौं। वर्षभरि काम गरी बेफुर्सद भएका हामी यस अवधिमा मीठोमीठो परिकार खानुको साथै घरपरिवारमा सुख दुःखको कुरा गरी आनन्द उठाउनमा व्यस्त हुन्थ्यौं। अब त्यो समय रहेन। छोराछोरी नातिनतिनी अहिले यति व्यस्त छन् कि उनीहरू सरर आउँछन् अनि फुरर भाग्छन्। हाम्रा सन्तानलाई अहिले पर्व मनाउन पनि फुर्सद नै छैन। शान्तिदेवी यादव (८२ वर्षं), सोनमा गाउँपालिका३, महोत्तरी अरूको नजर नलागोस् भनी अनेकौं प्रकारका जुक्तिहरू निकालिनथ्यो। घरको मूलगेटमा कालो धब्बा लगाउनु, बच्चाहरूलाई लसुन र हिङ लगाउनु, टुनामुना धेरै नै हुने गरेको थियो। बच्चाहरूलाई नजर नलागोस् भनि घर भित्रै राखिन्थ्यो। नजर लगाउने र लाग्ने कुरालाई हाम्रा वैज्ञानिकले अहिले झुठो सावित गरिदिएका छन्। स्यांग दोर्जे मेक्चन (८० वर्ष), गौशाला नगरपालिका१, महोत्तरी पश्चिमेली संस्कृतिमा हामी रम्न थालेका छौं। हामीले आफ्नो मौलिक संस्कृति बिर्सिएका छौं। जसले गर्दा धार्मिक एवम् संस्कृतिक सम्पदाहरू क्रमिक रूपमा धरापमा पर्दै छन्। हाम्रा पुर्वजले दसैंको समयमा अनिवार्य रूपमा खेल्ने पीङ हराए। आधुनिक प्रविधियुक्त रामझुला मनोरन्जनको साधन बन्दै छ।"
न्यायालयप्रतिको जनआस्था,"मुलुकले ३२औं प्रधानन्यायाधीशका रूपमा प्रकाशमान सिंह राउतलाई पाएको छ। राष्ट्रपति रामचन्द्र पौडेलले संविधानको धारा १२९ को उपधारा २ बमोजिम प्रधानन्यायाधीशमा नियुक्त गरेपछि सर्वोच्च अदालतका वरिष्ठतम् न्यायाधीश राउतको काँधमा न्यायपालिकाको साख अघिवृद्धि गर्ने अभिभारा आएको छ। संविधानको धारा १२७ को उपधारा (१) ले नेपालमा सर्वोच्च अदालत, उच्च अदालत र जिल्ला अदालत रहने व्यवस्था गरेको छ। न्यायपालिकाको सबैभन्दा माथिल्लो तहमा रहेको सर्वोच्च अदालत अभिलेख अदालतको रूपमा रहेको छ। नेपालमा हाल ७ वटा उच्च अदालत तथा उक्त उच्च अदालतका विभिन्न ९ वटा इजलास तथा २ वटा अस्थायी इजलास गरी कुल १८ वटा अदालत एवं इजलासहरूको स्थापना भएको छ। हरेक जिल्लामा एउटा जिल्ला अदालत गरी कुल ७७ जिल्ला अदालत रहेका छन्। सोका साथै अन्य न्यायिक निकाय वा न्यायाधिकरणको रूपमा विशेष अदालत, प्रशासकीय अदालत, श्रम अदालत, ऋण असुली न्यायाधिकरण, राजस्व न्यायाधिकरण, वैदेशिक रोजगार न्यायाधिकरणलगायतबाट समेत न्याय सम्पादनको कार्य हुँदै आएको छ। हाम्रो देशको लोकतान्त्रिक शासन प्रणालीले कार्यपालिका, न्यायपालिका र व्यवस्थापिकाबीच शक्ति पृथकीकरण भएको सुनिश्चित गर्दछ। लोकतन्त्रका यी तीन स्तम्भहरूबीचको नियन्त्रण र सन्तुलन कायम राख्ने उद्देश्यले शक्ति पृथकीकरणको अवधारणा आएको हो। कार्यपालिकाका प्रमुख प्रधानमन्त्री र प्रतिनिधिसभाको प्रमुख सभामुखजस्तै न्यायपालिकाको प्रमुखको रूपमा प्रधानन्यायाधीश रहने संवैधानिक व्यवस्था रहेको छ। न्यायको प्रभावकारी वितरण सुनिश्चित गर्ने जिम्मेवारी न्यायालयको हो। संविधानविद्हरूका अनुसार प्रधानन्यायाधीश राउतको काँधमा आएको गहन जिम्मेवारी अवसर र चुनौती दुवै भएको टिप्पणी गर्छन्। अहिले सबैको नजर प्रधानन्यायाधीश राउतको आगामी भूमिका प्रति रहेको छ। न्यायमा सबैको पहुँच पुग्ने न्यायिक प्रणालीको आशा सेवाग्राहीले गरेका छन्। ढिलो न्याय पाइने अवस्थाको सामना सेवाग्राहीले गर्नु परिरहेको छ। न्यायमा सबैको पहुँच र शीघ्र न्याय प्राप्ति अहिले ठूलो चुनौतीको रूपमा खडा भएको छ। यो कानुनी समुदाय र आम जनताको लागि गम्भीर मुद्दा बनेको छ। अहिले तर विद्यमान न्यायिक प्रणाली र स्रोतसाधनको पर्याप्त व्यवस्था नहुँदा शीघ्र न्याय प्राप्तिमा ढिलाइ हुने गरेको छ। सर्वोच्च अदालत र अन्य मातहतका अदालतमा न्यायाधीशको अभावले समयमै न्याय दिन बाधा पुर्याइरहेको छ। यो अवस्थालाई सम्बोधन गर्न दरबन्दीअनुसार रिक्त पदमा पदपूर्ति हुनुपर्छ। सबै तहमा पर्याप्त संख्यामा न्यायाधीश नहुँदा वर्षौंदेखि हजारौं मुद्दा विचाराधीन अवस्थामा छन्। मुद्दाको अन्तिम किनारा लगाउने मात्र होइन फैसला लेखन कार्यमा समेत ढिलाइ भइरहेको छ। न्यायपालिकामा पर्याप्त बजेटसहित आवश्यक पूर्वाधार र स्रोतसाधनको कमी हुनु पनि चिन्ताको विषय हो। धेरै अदालतहरू पुरानो अवस्थाहरूमा सञ्चालन भएको पाइन्छ। अभिलेखहरू सुरक्षित गर्न समेत अप्ठेरो भइरहेको छ। यसले प्रभावकारी सेवामा बाधा पुर्याउँछ र न्याय प्रणालीमा जनताको विश्वास घटाउँछ। मुद्दाको अभिलेखीकरण सुरक्षित र व्यवस्थित गराउनु पर्ने जरुरी छ। जनशक्तिलाई समय सापेक्ष तालिम, सेमिनार र सम्बन्धित गतिविधिहरूमार्फत क्षमता अभिवृद्धि गराउनु पर्ने खाँचो छ। विकसित कानुनी परिदृश्यहरूसँग अनुकूलन गर्न आवश्यक छ। दक्ष जनशक्तिबिना कानुनी मुद्दाहरूको निष्पक्ष र छिटो सुनुवाइको सम्भावना धेरै टाढा छ। न्यायपालिका र जनताबीच विश्वास निर्माण गर्न प्रभावकारी सार्वजनिक गुनासो व्यवस्थापन र समाधान संयन्त्र अत्यावश्यक छ। न्यायिक प्रशासनले यस्ता गुनासोहरूलाई समयमै सम्बोधन गर्ने कुरा सुनिश्चित गर्नुपर्छ। संघीय प्रणाली अवलम्बन गर्दा नेपालको कानुनी प्रणालीमा केही जटिलता सिर्जना भएको मानिन्छ। विचाराधीन मुद्दाहरूको उच्च संख्याले मुद्दा व्यवस्थापन एवं न्यायिक प्रणालीमा रणनीतिक सुधार गर्र्नु पर्ने खाँचोलाई टड्कारो रूपमा देखाउँछ। सर्वोच्च अदालतले सेवानिवृत्त प्रधानन्यायाधीश र न्यायाधीशहरूको अनुभव र विशेषज्ञताबाट फाइदा लिने आकांक्षा राख्नुपर्छ। न्यायिक प्रणालीको प्रतिष्ठा बढाउने निर्णयमा सेवा निवृत्त प्रधानन्यायाधीश र न्यायाधीशको भूमिका पनि महŒवपूर्ण हुन्छ। न्याय प्रशासनको सम्बन्धमा नेपालको संविधान, न्याय प्रशासन ऐन, २०७३, सर्वाेच्च अदालत ऐन, २०४८, सर्वोच्च अदालत नियमावली, २०७४, उच्च अदालत नियमावली, २०७३ र जिल्ला अदालत नियमावली, २०७५ लगायत अदालतसँग सम्बन्धित विभिन्न ऐन तथा नियमावलीहरू छन्। यी सबैको सफल कार्यान्वयन भएमा पनि धेरै समस्याको समाधान हुनेछन्। न्याय गरेर मात्र हुँदैन गरेको जस्तो पनि देखिनु पर्छ भन्ने मान्यता छ। नवनियुक्त प्रधानन्यायाधीश राउतले उच्च इमान्दारिताका साथ आफ्नो कर्तव्य निर्वाह गर्दा पनि न्याय प्रणाली सुधारमा सहयोग हुने छ। प्रधानन्यायाधीश राउतले प्रदर्शन गरेको निष्ठाले समग्र न्यायपालिकामा पनि चम्किलो प्रकाश छर्नेछ। अन्त्यमा, न्याय प्रणालीको संरचनात्मक सुधार, न्यायिक दक्षता अभिवृद्धि, न्यायमा पहुँच र शीघ्र न्याय प्राप्तितर्फ अग्रसर भएमा मुलुकको न्याय प्रणालीप्रति जनआस्था वृद्धि हुनेछ। न्यायपालिकाले रणनीतिक योजनामार्फत चालेका सुधारका कार्यहरूलाई तीब्रता दिनुपर्ने आवश्यकता छ। न्यायालयप्रतिको जनआस्था बढाउन न्यायमा पहुँच र छिटोछरितो न्याय सम्पादन हुनु जरुरी छ।"
प्रहरी समायोजन ऐन छिट्टै,"काठमाडौं : प्रधानमन्त्री केपी शर्मा ओलीले संघीय संसदको आगामी अधिवेशनबाट विद्यमान नेपाल प्रहरी ऐनलाई संशोधन गर्ने विधेयक प्राथमिकताका साथ पारित गरिने बताएका छन्। नेपाल प्रहरीद्वारा आयोजित ६९औं प्रहरी दिवस, २०८१ समारोहलाई सम्बोधन गर्दै प्रधानमन्त्री ओलीले प्रहरी ऐन संशोधन गर्ने विधेयक मन्त्रिपरिषद्ले पारित गरिसकेकाले संशोधित कानुन संसद्बाट पारित भएपछि प्रहरीमा नयाँ दिनको उदय हुने जनाए। उनले विधेयकलाई हाल आवश्यक सुझावका लागि लोकसेवा आयोगमा पठाइएको जानकारी दिए। प्रहरी दिवसकै अवसरमा सातै प्रदेशका मुख्यमन्त्रीहरूले प्रहरी समायोजनको विषयमा चासोसमेत राखेका छन्। मुलुकमा संघीयता आएको ९ वर्षसम्म पनि प्रहरी समायोजन नभएको भन्दै उनीहरूले असन्तुष्टि जनाएका छन्। कोशी प्रदेशका मुख्यमन्त्री हिक्मतकुमार कार्कीले संविधान बनेको ९ वर्ष पुगिसक्दासमेत प्रदेश सरकारअन्तर्गत प्रहरी समायोजन हुन नसक्नु दुःखद् भएको बताए। मुख्यमन्त्री कार्कीले संविधानअनुसार प्रदेश सरकारअन्तर्गत तत्काल प्रहरी समायोजन गर्नुपर्ने माग गरे। उनले प्रदेश मातहतमा प्रहरी समायोजन भएको दुई वर्षभित्रमा प्रहरीहरूलाई साधन स्रोत सम्पन्न बनाइने बताए। गण्डकी प्रदेशका मुख्यमन्त्री सुरेन्द्रराज पाण्डेले प्रहरी समायोजन नहुँदा प्रदेश सरकारको कामसमेत प्रभावित भएको बताए। संवैधानिक व्यवस्थाअनुसार प्रदेशस्तरमा प्रहरी समायोजन भइसक्नुपथ्र्याे, उनले भने, अहिले पनि २०१२ सालको ऐन देखाएर समायोजन गरिएको छैन। मुख्यमन्त्री पाण्डेले संविधानको व्यवस्था र संघीयताको मर्मअनुसार संघ सरकारले तत्काल प्रहरी समायोजन गर्नुपर्ने बताए। सुरक्षाकर्मीलाई साधन स्रोत सम्पन्न बनाउन, आधुनिक प्रविधिसँग दक्ष बनाउन राज्यले अहिले भइरहेको भन्दा लगानी बढाउनुपर्ने आवश्यकता छ, उनले भने, त्यसका लागि प्रहरी समायोजन एउटा महत्वपूर्ण पाटो हो। सुदूरपश्चिमका मुख्यमन्त्री कमलबहादुर शाहले संघीय सरकारले ऐनहरू समयमा नबनाएका कारण प्रदेश सरकारले धेरै कुरा अगाडि बढाउन नसकेको गुनासो गरे। देश संघीयतामा गए पनि अहिलेसम्म प्रदेशले पाउने अधिकार पाएको छैन। प्रदेशले पाउने अधिकार नपाएकै कारण प्रदेश सरकारले धेरै कामहरू अगाडि बनाउन सकेको छैन। त्यसैभित्र प्रहरी समायोजन पनि पर्छ , मुख्यमन्त्री शाहले भने। उनले प्रहरी समायोजनसहितका अधिकारहरू प्रदेशमा नदिने हो भने त्यसको विकल्प पनि सोच्नुपर्ने बेला आएको बताए। प्रहरी समायोजन हुन्छ वा हँुदैन यसको जवाफ संघीय सरकारले दिनुपर्छ। संघीय नेतृत्वले दिनुपर्छ। समयमा संघीय सरकारले समायोजन प्रक्रिया अगाडि बढाउन पर्दछ, हैन भने त्यसको विकल्पका रूपमा के गर्न सकिन्छ संघीय सरकारले सोच्नु जरुरी छ, मुख्यमन्त्री शाहले भने। गृहमन्त्री रमेश लेखकले सघीय संसद्को आगामी अधिवेशनबाट प्रहरीसम्बन्धी नयाँ कानुन निर्माण गरेर कार्यान्वयनमा ल्याइने बताए। उनले सुरक्षा संगठनहरूलाई थप सशक्त बनाउन सरकारले गर्न सक्ने सबै उपायहरू अवलम्बन गरिने बताए। सरकारले प्रहरी र सशस्त्र प्रहरीको कानूनलाई समसामयिक रूपमा संशोधन गरेर नयाँ कानुन निर्माणलाई प्राथमिकता दिएको छ, उनले भने। दसैंपछि सरकार फेरिने हल्ला फलाइयो। कुन दसैं ? २०८४ को प्रधानमन्त्री ओलीले सत्ता परिवर्तनको हल्ला निराधार भएको बताएका छन्। उनले लोकतान्त्रिक प्रणालीमार्फत जुनसुकै परिवर्तन ल्याउन सकिने बताए। ओलीले भने, चुुनावका माध्यमबाट सरकार परिवर्तन गर्न सकिन्छ। अलोकतान्त्रिक विधिबाट कुनै पनि परिवर्तन ल्याउन खोज्नु लोकतान्त्रिक बाटो होइन। प्रधानमन्त्री ओलीले समय आएपछि सरकार आफंै परिवर्तन हुने बताए। ठूलो योगदान र इतिहास बोकेको नेपाली कांग्रेस र एमाले मिलेर अहिले बनेको दुईतिहाइको सरकार खरानीको डल्लो नभएको उनले बताए। देशलाई परिवर्तन गर्न ठूला दल मिलेर सरकार बनेको प्रधानमन्त्री ओलीले स्पष्ट पारे। आफूले १ वर्ष ९ महिना नेतृत्व गरेर कांग्रेस सभापति शेरबहादुर देउवालाई सत्ता हस्तान्तरण गर्ने उनले स्पष्ट पारे। प्रधानमन्त्री ओलीले आगामी आम निर्वाचन कांग्रेस सभापति देउवाको नेतृत्वमा हुनेसमेत बताए। उनले भने, दसैंपछि सरकार तुरुन्त परिवर्तन हुन्छ भन्ने हल्ला पनि फैलाइयो। कुन दसैं ? २०८४ सालको ? जबकि हामीले पहिल्यै भनिसकेका छौं, यो सरकार आफैं फेरिन्छ। चुनावी सरकारको नेतृत्व नेपाली कांग्रेसका सभापति शेरबहादुर देउवाले गर्नुहुन्छ। प्रधानमन्त्री ओलीले इतिहास बोकेका कांग्रेस एमालेको दुईतिहाइको सरकार रहेको हेक्का राख्न पनि चेतावनी दिए। कुनाकाप्चाबाट म भन्न चाहान्छु, यो देशलाई विकास र परिवर्तन गर्ने कुरामा इतिहास बनाएका कांग्रेस र एमालेसहित दुईतिहाइको सरकार सञ्चालित छ भन्ने हेक्का रहोस्, उनले भने, स्वतन्त्रताका नाममा झुठ बोल्नु र बेइमानी गर्नुहुँदैन। परिवार, समाज र देशको हितका लागि कुनै पनि काम निर्वाध रूपमा अगाडि बढाउन पाउने हक सबैलाई छ। हाम्रा पूर्वजहरूले यस देशलाई राम्रो बनाउने सन्दर्भमा बेहोरेको दुःख र संघर्षको ख्याल गरेर हामी अगाडि बढ्नुपर्छ। प्रधानमन्त्री ओलीले अहिलेको संविधान नेपाली जनता सार्वभौमसत्ता सम्पन्न भएको संविधान भएकाले यसमा समसामयिक संशोधनबाहेक विद्यमान व्यवस्थामा कुनै परिवर्तन नहुने स्पष्ट पारे। संविधान संशोधनको मुख्य एजेन्डासहित कांग्रेस एमालेको सरकार बनेको हो।"
न्यूयोर्कको नेपाली मिडिया खसोखासलाई अमेरिकामा १ लाख डलरको पुरस्कार,"न्यूयोर्क : अमेरिकाको न्यूयोर्कबाट नेपाली समुदायका लागि सञ्चालित सामुदायिक सञ्चारमाध्यम खसोखासलाई एक लाख डलरको प्रेस फरवार्ड पुरस्कार प्रदान गरिएको छ। स्थानीय पत्रकारितामा रिक्तता भरेको ठहर गर्दै नेपाली पत्रकारितालाई अझ सुदृढ गर्नका लागि १ लाख डलर राशीसहित खसोखासलाई राष्ट्रिय सम्मान प्रदान गरिएको हो। स्थानीय समाचारलाई पुन: कल्पना गर्ने राष्ट्रिय पहल प्रेस फर्वार्डबाट खसोखासले पहिलो चरणमा नै प्रतिष्ठित अनुदान पुरस्कार प्राप्त गरेको हो। प्रेस फर्वार्डले मूलधारका सञ्चारमाध्यमहरूमा परम्परागत रूपमा वञ्चित रहेका समुदायहरूमा समाचार कभरेजका खाडलहरू बन्द गर्ने लक्ष्य राखेको छ। 'प्रेस फर्वार्डबाट यो अनुदान पुरस्कार प्राप्त गर्न पाउँदा हामी अविश्वसनीय रूपमा गर्वको अनुभव गरिहका छौं। यो निशर्त प्रदान गरिएको १ लाख डलर हाम्रो लागि आर्थिक सहयोग मात्र होइन, यो हामीले विगत १३ वर्षहरूमा महत्त्वपूर्ण कभरेज अन्तरलाई सम्बोधन गर्नका लागि गरेको समर्पण र प्रयासको प्रमाण हो, खसोखासका प्रधान सम्पादक तथा प्रकाशक किशोर पन्थीले भने। यो सहयोगले खसोखासलाई अमेरिकामा रहेको नेपाली समुदायलाई अत्यावश्यक समाचार र श्रोतहरू प्रदान गर्ने मिसनलाई जारी राख्न सशक्त बनाउने उनले बताएका छन्। अमेरिकामा पहिलो नेपाली साप्ताहिक पत्रिकाका रूपमा सन् २०१२ मा सुरु भएको खसोखास अध्यागमन र नेपाली समुदायका कथाहरुदेखि न्यूयोर्कको क्वीन्स र बाहिरका स्थानीय समाचारहरू सम्म नेपाली समुदायलाई प्रभाव पार्ने मुद्दाहरू कभर गर्न अग्रपंक्तिमा रहेको छ। सन् २०२० मा कोरोना महामारीपछि सम्पूर्णहरूमा डिजिटल बनेको खसोखासले वर्षौंदेखि नेपाली समुदायलाई महत्वपूर्ण जानकारीसँग जोड्ने स्रोत र खोजमुलक सामाग्रीहरू प्रकाशित गर्दै आएको छ। यो पुरस्कारले खसोखासलाई नेपाली डायस्पोराका महत्वपूर्ण कथाहरू समेट्ने, उच्च गुणस्तरको स्वतन्त्र पत्रकारिता प्रदान गर्ने खसोखाको क्षमतालाई अभिवृद्धि गर्ने, रिपोर्टिङ विस्तार गर्न र यसको डिजिटल उपस्थिति सुधार गर्न सक्षम बनाउने तथा थप पाठकहरूसम्म पुग्न मद्दत गर्ने खसोखासको अपेक्षा रहेको छ। 'यस नयाँ अध्यायको भागको रूपमा हामी पाठक र समर्थकहरूलाई यो कोसेढुङ्गा मनाउन हामीसँग सामेल हुन आमन्त्रित गर्दछौं। हामी हाम्रो समुदायको सेवा गर्न जारी राख्छौं र स्थानीय पत्रकारितालाई समर्थन गरेर हाम्रो विकासको अर्को चरणमा सहभागी हुन सबैलाई आमन्त्रित गर्दछौं', प्रधान सम्पादक पन्थीले भने। प्रेस फर्वार्ड अमेरिकामा स्थानीय समाचार र सूचनालाई पुनरुत्थान गरेर लोकतन्त्रलाई सुदृढ गर्ने मायामी फाउण्डेशनबाट सञ्चालित राष्ट्रिय अभियान हो। यो स्थानीय समाचार कक्षहरू सुदृढ गर्न, पत्रकारिता कभरेजमा लामो समयदेखि रहेको खाडलहरू बन्द गर्न, स्थानीय समाचारहरूमा पहुँच विस्तार गर्ने सार्वजनिक नीतिलाई अगाडि बढाउन र स्थानीय पत्रकारितामा फस्टाउन आवश्यक पूर्वाधारको मापन गर्न ४ सय मिलियन डलरभन्दा बढी लगानी गर्ने राष्ट्रिय गठबन्धन हो। जसमा नाइट फाउण्डेशन, लुमिना फाण्डेशन, फोर्ड फाउण्डेशन, डेमोक्रेशी फण्ड जस्ता अमेरिकाका ६० भन्दा बढी प्रतिष्ठित र चर्चित दातृसंस्थाहरु समावेश छन्।"
पशुपति गौशाला धर्मशाला खाली गर्ने काम तत्काल रोक्न पर्यटनमन्त्री पाण्डेको निर्देशन,"काठमाडौं : संस्कृति,पर्यटन तथा नागरिक उड्डयन मन्त्री बद्रीप्रसाद पाण्डेले मारवाडीको कब्जामा रहेको पशुपति गौशाला धर्मशाला खाली गराउने कार्य तत्काल रोक्न पशुपति क्षेत्र विकास कोषलाई निर्देशन दिएका छन्। पशु्पति क्षेत्र विकास कोषका अध्यक्ष समेत रहेका मन्त्री पाण्डेले शान्ति सुरक्षामा समस्या उत्पन्न भएको भन्दै गौशाला धर्मशाला खाली गराउने काम तत्काल अघि नबढाउन कोषलाई भनेका हुन्। संस्कृति पर्यटन तथा नागरिक उड्डयन मन्त्रालयले बुधबार पत्र पठाउँदै पशुपति क्षेत्र विकास कोषको जग्गा गौशाला खाली गर्ने कार्य अर्को निर्णय नभएसम्मका लागि स्थगन गर्न भनेको हो। यसअघि कोषले असोज २३ गते गृहमन्त्रालयलाई शान्ति सुरक्षाको व्यवस्था मिलाइ दिन माग गर्दै पत्राचार गरेको थियो। पशुपति क्षेत्र विकास कोष सञ्चालक परिषद्को असोज २० गते बसेको बैठकको निर्णयअनुसार पठाइएको पत्रले पशुपति क्षेत्रको शान्ति सुरक्षामा समस्या उत्पन्न भएको बुझिएकाले अर्को निर्णय नभएसम्म उक्त क्षेत्र खाली गर्ने प्रक्रिया रोक्न मन्त्री पाण्डेले निर्देशन दिएका हुन्। परिषद्को बैठक कार्त्तिक ४ गते बिहान ९ बजे मन्त्रालयमै बस्नेगरी बोलाइएको समेत पत्रमा उल्लेख गरेको छ। पशुपति क्षेत्र विकास कोषले पशुपति गौशाला धर्मशाला राज्यको सम्पत्ति भएकाले कानुनसंवत फिर्ता ल्याउने स्पष्ट पारेको छ। मारवाडी सेवा समितिले पशुपति गौशाला धर्मशालामा मोहियानी हक लाग्ने भन्दै धर्मशाला खाली गराउन मानेको छैन। पशुपति गौशाला धर्मशाला खाली गर्न गएको काठमाडौं महानगरपालिकाको टोली बुधबार खाली हात फिर्ता भएको छ। काठमाडौं महानगरको प्रहरी टोली दुईवटा डोजर लिएर खाली गराउन गौशाला पुगेको थियो। नेपाल प्रहरीले गौशालाभित्र महानगरको टोलीलाई पस्न रोकेको थियो। डोजरलाई प्रहरीले नियन्त्रणमा लिएको महानगरले जनाएको छ। महानगरको टोली गौशाला पस्न नपाएपछि बाहिर साइनबोर्ड राखेर फर्किएको हो। पशुपति क्षेत्र विकास कोषले गौशालाको व्यवस्थापन जिम्मेवारी काठमाडौं महानगरलाई दिएपछि उसले खाली गराउने प्रयास गरिरहेको छ। पछिल्लो समय मारवाडी सेवा समिति र महानगरबीच विवाद उत्कर्षमा पुगेको छ। गौशाला खाली नगर्ने भन्दै मारवाडी सेवा समिति आन्दोलनमा छ। पशुपति क्षेत्र विकास कोषले २०८० साउन १७ मारवाडी समितिसँगको सम्झौता भंग गरेको थियो। कोषको यो सम्झौता भंग गर्ने निर्णय गैरकानुनी रहेको भनी मारवाडी सेवा समिति नेपालले २०८० साउन २४ गते काठमाडौं जिल्ला अदालतमा मुद्दा दर्ता गराएको थियो। २०८१ असोज १६ गते जिल्ला अदालतले कोषको पक्षमा फैसला सुनाएको छ। फैसलापछि २०८१ असोज २२ मा पशुपति क्षेत्र विकास कोषले गौशाला धर्मशालाको व्यवस्थापन गर्न काठमाडौं महानगरपालिकासँग समन्वय गर्ने निर्णय गरेको छ। त्यसपछि महानगरको टोली गौशालामा दिनहुँजसो गएर लिन खोजिरहेको छ। तर मारवाडी सेवा समितिले त्यसमा अवरोध गरिरहेको छ। समितिले गौशालामा आफ्नो मोहियानी हक रहेको दाबी गर्दै आएको छ तर पशुपति क्षेत्र विकास कोष भने मोहियानी हकको व्यवस्था खारेज पछि मात्रै मारवाडी सेवा समितिको स्थापना भएको भन्दै मोहियानी हक समितिमा नरहेको जनाएको छ। लामो समयदेखि समितिले सस्तो मूल्यमा गौशालाको करिब १० रोपनी जग्गा उपभोग गर्दै आएको थियो। २०५४ सालमा वार्षिक ५१ हजार रुपैयाँ तिर्ने सम्झौता भएको थियो। समितिले अहिलेसम्म यही भाडा तिर्दै आएको थियो। पशुपति क्षेत्र विकास कोषले पशुपति धर्मशालामा मारवाडी सेवा समितिलाई मोहियानी हक पाउने कुनै प्रमाण नभएको समेत दावी गरेको छ। समितिलाई मोहियानी हक पाउने कुनै आधार र प्रमाण नभएको स्पष्ट पारेको छ। मारवाडी सेवा समितिले पशुपति गौशाला धर्मशालामा मोहियानी हकका लागि दावी गरेपछि समिति र कोषबीचको विवादले चर्कोरुप लिएको छ।"
प्रधानमन्त्री दैवी प्रकोप उद्धार कोषमा एक अर्ब ७४ करोड ४७ लाख जम्मा,"काठमाडौं : प्रधानमन्त्री दैवी प्रकोप उद्धार कोषमा एक अर्ब ७४ करोड बढी रकम जम्मा भएको छ। कोषमा एक अर्ब ७४ करोड ४७ लाख २७ हजार ६३४ रुपैयाँ जम्मा भएको प्रधानमन्त्री कार्यालयले जनाएको छ। यो रकम असोज ३० गतेसम्मको हो । कोषमा विभिन्न संघसंस्था,राजनीतिक दलहरूले पनि रकम दाखिला गरेका छन्। नेकपा एमालेले ५० लाख, नेपाली कांग्रेसले ५० लाख र नेकपा माओवादी केन्द्रका सांसदहरूले १० दिनको तलब जम्मा गरेका छन्। यसैगरी कोषमा संस्थागत एवं व्यक्तिगत रूपमा पनि रकम दाखिला भएको छ । भाटभटेनी सुपर मार्केटका मीनबहादुर गुरुङले १ करोड ११ लाख ११ हजार १११ रुपैयाँको चेक हस्तान्तरण गरेका छन्। बैंक तथा वित्तीय संस्थाहरूले पनि कोषमा रकम जम्मा गरेका छन्। सिटीजन बैंक,राष्ट्रिय बाणिज्य बैंक, कृषि विकास बैंक, नेपाल बैंक,प्रभु बैंक,एभरेष्ट बैंकलगायतले कोषमा चेकमार्फत रकम प्रदान गरेका छन्। छवटा खातामार्फत् प्रधानमन्त्री दैवी प्रकोप उद्दार कोषमा रकम जम्मा गर्न सकिनेछ। प्रधानमन्त्री केपी शर्मा ओलीले आज बस्ने राष्ट्रिय विपद् जोखिम न्युनीकरण तथा व्यवस्थापन परिषद् र मन्त्रिपरिषद्को बैठकबाट प्रारम्भिक राहत र अस्थायी आवास तथा पुलहरु निर्माणबारे निर्णयहरु गरिने जानकारी गराएका छन्। अहिले बाढी र पहिरोका कारण काठमाडौँ जोड्ने विभिन्न सडकहरू अवरुद्ध बनेकामा सोचेभन्दा छिटो गतिमा काम गरेर अस्थायीरुपमा सडक सञ्चालनमा आएको प्रधानमन्त्रीको भनाइ छ। प्रधानमन्त्री ओलीले बाढी, पहिरो र डुबानका कारण भएको क्षतिप्रति गम्भीर हुँदै सरकारले सुरक्षित एकीकृत बस्तीको योजनाका साथ पुनःनिर्माण अगाडि बढाइने बताएका छन्।"
दोधारा चाँदनी सुक्खा बन्दरगाह निर्माणको बाटो खुल्यो,"महेन्द्रनगर : कञ्चनपुरको दोधारा चाँदनी नगरपालिकास्थित प्रस्तावित दोधारा चाँदनी सुक्खा बन्दरगाह निर्माणका लागि बाटो खुलेको । गत असोज २ गते नेपाल सरकारले मन्त्रिपरिषद्को बैठकमा शुक्लाफाँटा राष्ट्रिय निकुञ्जको मध्यवर्ती क्षेत्रमा पर्ने मायापुरी सामुदायिक वनको ४२३६ हेक्टर जमिन सुक्खा बन्दरगाहका लागि प्रयोग गर्न दिने निर्णय गरेसँगै सुक्खा बन्दरगाह निर्माण प्रक्रिया सुरु भएको हो। यसअघि दोधारा चाँदनीमा सुक्खा बन्दरगाह निर्माणको चर्चा भए पनि प्रक्रिया अघि बढ्न सकेको थिएन। मन्त्रिपरिषद्को निर्णय भएसँगै चर्चाको डेढ दशकपछि दोधारा चाँदनीमा सुक्खा बन्दरगाह निर्माणको बाटो खुलेको हो। नेपाल इन्टरमोडल यातायात विकास समितिका इन्जिनियर अनिश केसीले सुक्खा बन्दरगाह निर्माणका लागि शुक्लाफाँटा राष्ट्रिय निकुञ्जको जमिन प्रयोग गर्न दिने मन्त्रिपरिषद्को निर्णय भएको जानकारी दिए। सुक्खा बन्दरगाह निर्माणका लागि शुक्लाफाँटा राष्ट्रिय निकुञ्जको ४२३६ हेक्टर जमिन प्रयोग गर्न दिने निर्णय भएको छ, इन्जिनियर केसीले भने, अब सुक्खा बन्दरगाह निर्माण प्रक्रिया छिट्टै अघि बढ्छ। उनले सुक्खा बन्दरगाह निर्माण हुने मायापुरी सामुदायिक वनमा १७ सय दुई वटा रुख काटिने बताए। उक्त जग्गा सट्टा भर्ना वा सो जग्गाबराबरको मूल्य हामीले शुक्लाफाँटा राष्ट्रिय निकुञ्जलाई दिनुपर्ने हुन्छ, उनले भने, त्यसपछि निकुञ्ज कार्यालयले रुख कटानको आदेश दिन्छ। उनका अनुसार सुक्खा बन्दरगाह भारत सरकारको आर्थिक र प्राविधिक सहयोगमा निर्माण हुनेछ। बन्दरगाह निर्माणका लागि भारतीय पक्षले पनि टेन्डर प्रक्रिया अगाडि बढाएको छ। बन्दरगाह निर्माण सुरु भएको तीन वर्षभित्र काम सक्ने भारतीय पक्षले जनाएको छ। सुक्खा बन्दरगाह निर्माणका लागि ५ अर्ब ७५ करोड रुपैयाँ लागत अनुमान गरिएको छ। सुक्खा बन्दरगाह निर्माण सँगै पश्चिमी नाका सञ्चालनमा आए सुदूरपश्चिमको सम्भावनाको ढोका खुल्ने नेपाल उद्योग वाणिज्य महासंघका महानिर्देशक गोकर्ण अवस्थीले बताए। यो नाका सुचारु भए नेपाल भारतको सहज आवागमन हुन्छ, लामो दूरीबाट आवतजावत गर्नुपर्ने बाध्यता हट्छ, अवस्थीले भने, यहाँ औद्योगिक र कृषिको विकास गर्न सके यसले भारतको उत्तर प्रदेश र उत्तराखण्डमा बजार पाउँछ। उनले सुदूरपश्चिम सरकारले पूर्वाधार विकासमा जोड दिनुपर्ने बताए। नाका खुलेर मात्रै केही हुँदैन। यसका लागि यहाँको सरकारले हरेक हिर जोड्न हवाई तथा सडक पूर्वाधार विकासमा जोड दिनुपर्छ , उनले भने, यो नाकाबाट आयात मात्रै नभएर निर्यात गर्ने उद्देश्य अनुरूप सरकारले लाग्नुपर्छ। दोधारा चाँदनीमा सुक्खा बन्दरगाहको स्थापनापछि छिमेकी मुलुक भारतमा रहेका उद्योगहरूका शाखाहरूसमेत नेपालमा खुल्न सक्ने र यहाँबाट उत्पादन गर्न सक्ने सम्भावना रहेको निर्देशक अवस्थीको भनाइ छ। बन्दरगाहको काम सुरु भइसकेको छ, अब हामीले त्यहाँबाट आयात मात्रै गर्ने कि निर्यात पनि गर्ने यसको पूर्वतयारीमा लाग्नु जरुरी छ, उनले भने, यहाँका उत्पादनहरू निर्यात गर्ने गरी सुदूरपश्चिम प्रदेश सरकारले योजना बनाउनु जरुरी छ। यस पटक सरकारले सुक्खा बन्दरगाह निर्माण गर्नेमा यहाँका व्यवसायीहरू आशावादी छन्। कञ्चनपुर उद्योग वाणिज्य संघका वरिष्ठ उपाध्यक्ष दिनेश मल्लले सुक्खा बन्दरगाह निर्माण भए सुदूरपश्चिममा हुने व्यापारको लागत र समय दुवै घट्ने बताए। अहिले लामो बाटो प्रयोग गरेर यहाँ सामान ल्याउनुपर्ने बाध्यता छ, उनले भने, यो नाकाबाट भारतका औद्योगिक क्षेत्रहरू छोटो दूरीमा रहेकाले यहाँको व्यापारको लागत र समय घटाउँछ। यो नाका सञ्चालनमा आए सुदूरपश्चिमको व्यापार फस्टाउने अपेक्षा गरिएको छ। सुक्खा बन्दरगाहमा दुई वटा गोदाम भवन, भन्सार चेक जाँच भवन, क्वारेन्टाइन भवन, इमिग्रेसन भवन, सुरक्षा भवनलगायतका पूर्वाधार निर्माण हुने इन्टर मोडल यातायात विकास समितिले जनाएको छ। २०६४ सालमा पहिलो पटक सरकारले दोधारा चाँदनीमा सुक्खा बन्दरगाह निर्माणको प्रस्ताव गरेको थियो। त्यसपछि पटक पटक अध्ययनका लागि टोली आएपनि काम अगाडि बढ्न सकेको थिएन। सुक्खा बन्दरगाह निर्माण सँगै पश्चिमी नाका सञ्चालनमा आए सम्भावनाको ढोका खुल्ने यहाँका व्यवसायीहरू बताउँछन्।"

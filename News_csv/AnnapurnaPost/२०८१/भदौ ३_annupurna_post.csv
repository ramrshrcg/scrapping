शीर्षक,विवरण
खेलकुदको जीवनविहीन लाइफलाइन !,"दशरथ रंगशाला नेपाली खेलकुदको लाइफलाइन हो। तर, यसको दुर्दशाले समग्र खेलकुद क्षेत्रको दयनीय अवस्था प्रतिबिम्बित गरिरहेछ। नेपालको राजधानी काठमाडौंमा रहेको रंगशाला, जहाँ हालै एक अन्तर्राष्ट्रिय फुटबल खेल सम्पन्न भयो, त्यहाँको मैदान हिलाम्मे र जलमग्न भयो। खेलाडीहरू खेलमा लागिपर्दा लडे, पछारिए अनि हिलोमै लत्पतिए। यो घटनाले हाम्रो खेल पूर्वाधारको दयनीय स्थिति उजागर भएको छ, त्यो पनि अन्तर्राष्ट्रिय स्तरमा। नेपाली खेलकुदको मेरुदण्ड मानिने दशरथ रंगशालाको यो हालतले नेपाली खेल क्षेत्रलाई मात्र जिस्क्याइरहेको छैन, बरु अन्तर्राष्ट्रिय जगत्मै नेपालको बेइज्जतसमेत भएको छ। रंगशालाको यो हाल हुनुमा समस्याको जड गहिरो भेटिन्छ। रंगशालाको निर्माण र मर्मतसम्भारमा लामो समयदेखि लापरबाही भएको पाइन्छ। पानी निकासको उचित व्यवस्था नहुनु पनि एउटा पक्ष हो। भन्नैपर्दा, अन्य कुरालाई एकातिर पन्छाएर हेर्ने हो भने यो रंगशाला अन्तर्राष्ट्रिय मापदण्ड अनुरूपको प्राविधिक व्यवस्थापन हुन सकेको छैन। अन्तर्राष्ट्रिय मापदण्डको प्रतियोगिता हुने एउटा रंगशाला त व्यवस्थित बनाउन सक्दैन भने खेल क्षेत्रको समग्र विकास कसरी हुन्छ भन्ने यसले प्रश्न उठाएको छ। प्रश्न उब्जनु स्वाभाविक होला तर यो घटनाले देशलाई अझ मूर्त भाषामा भन्नुपर्दा सरकारको नेतृत्व गर्नेहरूलाई औंला ठड्याएको छ। यो भनेको तीन करोड नेपालीलाई औंला उठाउनु हो, त्यो पनि अन्तर्राष्ट्रिय जगत्ले। यसबाहेक, रंगशालाको स्वामित्व र व्यवस्थापनमा पनि विवाद छ। राष्ट्रिय खेलकुद परिषद् र नेपाल फुटबल संघबीच तालमेल छैन। कतिसम्म भने यो अवस्थाभन्दा माथि द्वन्द्व अन्य क्षेत्रमा पनि देखिएको छ। यी सबै कारणले गर्दा रंगशालाको समुचित विकास र संरक्षण हुन नसकेको प्रष्ट हुन्छ नै। अन्तर्राष्ट्रिय खेलाडी र प्रशिक्षकहरूले पनि मैदानको आलोचना गरेका छन्। यो गर्ने अवस्था आउनु लज्जास्पद हो। पानी निकासको समस्या, पुरानो प्रविधि र मर्मतसम्भारको कमीले गर्दा यस्तो समस्या आएको देखिन्छ। तर पनि सरकार निरिह देखिन्छ। यो अवस्था सुधार्न सरकारले गम्भीरताका साथ काम गर्नुपर्छ। त्यसका लागि तत्काल र दीर्घकालीन योजना बनाएर अघि बढ्न जरुरी छ। खेल क्षेत्रका सरोकारवाला सबै पक्षबीच समन्वय र सहकार्य गरेर सरकारले काम नगर्ने हो भने यो रंगशालाको दुर्दशा थप दयनीय हुने देखिन्छ। राजधानीको मुटुमा अवस्थित केन्द्रीय र यो स्तरको एकमात्र रंगशालाको दुर्दशा त यस्तो देखिन्छ भने देशभरका अन्य खेल संरचनाका बारेमा सहजै अनुमान लगाउन सकिन्छ। नेपाली खेलकुदको विकासका लागि गुणस्तरीय पूर्वाधार अपरिहार्य छ। अब दशरथ रंगशालाको सुधारबाट नै यो यात्राको थालनी गर्नुपर्छ। रंगशालाको भौतिक पूर्वाधार सुधार गर्नुका साथै यसको व्यवस्थापन पनि प्रभावकारी बनाउनु पर्छ। यसो गर्न सकेमा मात्र हामीले नेपाली खेलकुदलाई नयाँ उचाइमा पुर्याउन सक्छौं।"
कृषिमा रोङ मोडेल,"इलाम : झापाबाट इलाम प्रवेश गर्नासाथ इलामको रोङ गाउँपालिका टेकिन्छ। झापाबाट इलाम प्रवेश गर्नेलाई स्वागत गर्ने पहिलो गाउँपालिका कृषिमा भने आफ्नै मोडलका कारण चर्चामा आउने गरेको छ। कहिले गुन्द्रक ब्रान्डिङ त कहिले तीतेपाती खेतीलगायतमा किसानलाई उक्साइरहेको रोङ गाउँपालिकाले अब भने कृषकलाई प्रतिस्पर्धी बनाउने कृषि गुरु कार्यक्रम अघि सारेको छ। यो देशमै पहिलो र नमुना कार्यक्रम हो। यो कार्यक्रममा संघीय सरकाले १५ लाख सहकार्य गरेको छ भने बाँकी सबै खर्च गाउँ पालिकाले बेहोर्ने छ। रोङ गाउँपालिकाको भौगोलिक परिवेश, प्राकृतिक स्रोत एवं बजारको पहुँचले उपलब्ध गराएको अवसर र किसानहरूको अन्तर्निहित क्षमतालाई विकास गर्दै आधनिक कृषि प्रविधिहरूको उपयोगगरी व्यावसायिक कृषिको माध्यमबाट दिगो आर्थिक वृद्धि तथा खाद्य सुरक्षाका लागि नेपालमै पहिलो पटक कृषि गुरुनामक योजना अघि सारेको पालिकाले जनाएको छ। रोङ गाउँपालिकाका अध्यक्ष मनिकुमार स्याङ्बो भन्छन् कृषि भूमिको अवैज्ञानिक प्रयोग, निर्वाहमुखी कृषि प्रणाली र गैरकृषि क्षेत्रको तुलनामा कृषि क्षेत्रको न्यून आम्दानीको कारण कृषि क्षेत्र आकर्षक र सम्मानित हुन सकेको छैन हामी यो कार्यक्रममार्फत वास्तविक किसानको अवस्था परिवर्तनको प्रयासमा लागेका छौं। उनले लाखौं युवा कृषि पेसाबाट विदेश पलायन हुने अवस्थामा परिवर्तन ल्याउनसमेत यो कार्यक्रम अघि सारेको बताए। उनले कृषि क्षेत्रलाई उत्पादन, आम्दानी र रोजगारको माध्यम बनाउनका लागि प्रतिस्पर्धी र व्यावसायिक कृषक बनाउने अभियानमा गाउँपालिका लागेको बताए। रोङ गाउँपालिकाभित्र रहेका कृषकहरूमध्येबाट नै उत्कृष्ट ज्ञान, सीप, दक्षता नेतृत्व हासिल गरेका गुरु किसान तयार गर्न कार्यविधि निर्माण गरेको अध्यक्ष स्याङ्बोले बताए। पालिका अध्यक्ष स्याङ्बो भन्छन्, सानो सानो प्रयास गरिरहेका छौं, किसानको जीवनस्तर कसरी माथि उठाउन सक्छौं भनेर प्रयास गरिरहेका छौं। गुरु किसान कार्यक्रम यसैको निरन्तरता भएको उनले सुनाए। गुरु किसान कार्यक्रमले रोङ गाउँपालिकाका परि श्रमी र समर्पित किसानहरू मध्येबाट गुरु कृषक छनोट गरी कृषि तथा पशुपालनसम्बन्धी अन्य किसानहरूलाई ज्ञान, सीप क्षमता विकासमा योगदान गर्ने जनशक्तिको विकास गर्ने लक्ष्य राखेको छ। गुरु किसान हुन योग्य किसानको छनोट गरेपछि कृषि सामग्री, तालिम, कृषि उपकरणलगायतको क्षत्रमा सहजीकरण गर्ने अध्यक्ष स्याङ्बोले बताए। उनले भने गुरु किसान योग्य र उदाहरणीय भए पछि अरू कृषकहरूलाई आफ्नो योग्यता, क्षमता र अनुभवबाट उदाहरणीय बनाउन सहयोग गर्नेछन्। कार्यक्रमले गुरु किसानहरूको नेतृत्वमा अन्य कृषकहरूमा खाद्यबाली, तरकारी, उच्च मूल्य बालीलगायत पशुपालनको क्षेत्रमा व्यावसायिक क्षमता विकास गर्ने लक्ष्य राखेको छ। कार्यक्रमले गुरु किसानलाई व्यावहारिक र अनुभवले खारिएको अघोषित प्राविधिकको रूपमा विकास गर्ने लक्ष्यसमेत राखेको छ। सुरुमा करिब तीन सय जना गुरु किसान पहिचान गर्ने तयारी छ, गाउँपालिका अध्यक्ष स्याङ्बोले भने, किसानको उत्पादन, परिमाण, गुणस्तर र निरन्तर उत्पादनजस्ता कुरामा एकरूपता ल्याउन गुरु किसान कार्यविधिलाई कार्यपालिकाले स्वीकृत गरेको छ।उनीहरूलाई लोगो र परिचयपत्र वितरण गरिने गाउँपालिकाले जनाएको छ। उनले भने, गुरु किसानलाई पालिकको हरेक कार्यक्रमममा आशनग्रहण हुन्छ, सम्मान हुन्छ। गाउँपालिकाले गुरु किसानमार्फत उत्पादकत्वमा प्रतिस्पर्धा गराउन खोजेको छ। रोङ गाउँपालिकाको कुल १५६ दशमलव ०२ वर्ग किलोमिटर क्षेत्रमध्ये ४९ दशमलव ६२ वर्गकिलोमिटर जमिनखेती योग्य रहेको छ। पालिकाको तथ्यांकअनुसार पालिकाभरिमा अलैंची २० मेट्रिकटन, धान ३५० मेट्रिकटन, मकै १५० मेट्रिकटन, सुन्तला १६० मेट्रिकटन, सुपारी ३५ मेट्रिकटन, अदुवा १५ मेट्रिकटन, केरा १०० मेट्रिकटन, आलु १८० मेट्रिकटन र स्कुस ५०० मेट्रिकटन उत्पादन हुने गरेको छ। यसबाहेक तोरी, बेसार, सिस्नु, खुर्सानी, च्याउ, कुरिलो, मुला, काँक्रो, टमाटर, तीतेकरेला, कुरिलोलगायतका बाली किसानले लगाउने गरेको पालिकाको कृषि शाखाले जनाएको छ। रोङ गाउँपालिकामा उत्पादन भएको कृषि उपज स्थानीय बजार जोरकलश, हर्कटे, झापाको चारआली, बिर्तामोड, काँकडभिट्टा, इटहरीदेखि भारतको सिलिगुडीसम्म पुग्ने गरेको स्थानीय कृषक एगा अर्याल बताउँछन्। रोङ गाउँपालिकाका ८० प्रतिशत नागरिक कृषि पेसामा आबद्ध भएको एक तथ्यांकले देखाएको छ। अध्यक्ष स्याङ्बो भन्छन् हामी तिनै किसानको दिगो विकासका लागि काम गरिरहेका छौं। गुन्द्रुक ब्रान्डनेपाली माँझ हेपिएको कृषिउपज गुन्द्रुकलाई नेपालमा पहिलो पटक रोङ गाउँपालिकाले नै ब्रान्डिङको प्रयास गरेको हो । घरघरै उत्पादन हुने सागबाट गुन्द्रुक उत्पादन अभियानमा जुटेको रोङ अहिले चाहिँ किसानलाई नै गुरु बनाउने अभियानमा जुटेको हो। गुन्द्रुकको ठूलो बजार समात्न उसले गरेको प्रयासमा एकपछि अर्को सफलता मिलिरहेको गाउँपालिकाको दाबी छ। गुन्द्रुक बजार पुर्याइसकेपछि ८० प्रतिशतभन्दा बढी रकम गाउँमा प्रवेश गर्ने, स्थानीय सरकार जनतासँग उत्पादनमा प्रत्यक्ष जोडिने र रोजगारीसमेत सिर्जना हुने लगायतका बहुआयामिक फाइदा हुने देखेर गुन्द्रुक उत्पादन अभियान थालेको गाउँपालिकाले यो प्रयासमा पछि हट्नु परेन। गाउँपालिकाले गुन्द्रुक उत्पादन अभियान सुरु गरेपछि भने सबै गाउँलेले समान मूल्य पाएका छन्। उत्पादनपछि गाउँपालिकाले अनुदानको पनि प्रबन्ध गरेको छ। गाउँपालिका अध्यक्ष स्याङ्बोका अनुसार गाउँपालिकाले सागको न्यूनतम समर्थन मूल्य प्रतिकेजी १० रुपैयाँ निर्धारण गरेको छ। साग गाउँपालिकाको फ्याक्ट्रीलाई दिने किसानले सागमा प्रतिकेजी ६ रुपैयाँ अनुदान पनि पाउने व्यवस्था गाउँपालिकाले गरेको छ। त्यस्तै गुन्द्रुकमा प्रतिकेजी ८० रुपैयाँ अनुदानको व्यवस्था छ। त्यो पनि अन्ततः किसानकै भागमा पर्ने गाउँपालिकाको भनाइ छ। उनका अनुसार ग्रामीण अर्थतन्त्र बलियो बनाउन र उत्पादनपछिको सबै पैसा गाउँमै रहने एउटा उपयुक्त माध्यम गुन्द्रुक हुने ठहर गरेर यो कामको थालनी भएको हो। गत आर्थिक वर्षमा ९ सय किलो तयारी गुन्द्रुक उत्पादन गरेको कृषि शाखा कृषि प्राविधिक सन्तोष लाप्चाले जानकारी दिए। उनका उनुसार पालिकाले तयारी गुन्द्रुकमा प्रतिकिलो ८० रुपैयाँ अनुदान दिएर गुन्द्रक प्रबद्र्धनमा सहयोग गरिरहेको छ। महमा सधैं अगाडि ग्रन्द्रुक ब्रान्डिङमा सफल भएको इलामको रोङ गाउँपालिका महमा समेत एक कदम अघि बढेको हो। पछिल्लो समय रोङ मह सधैं र सबै ठाउँमा किन्न पाइँदैन भन्ने नारासहित सो गाउँपालिका अघि बढेको रोङ गाउँपालिका अध्यक्ष अध्यक्ष मणिकुमार स्याङ्बो (सुवास) बताउँछन्। गाउँपालिकाले मौरीपालनलाई गाउँपालिकाको पहिचानका रूपमा स्थापित गर्न यो कार्यक्रम नै अगाडि बढाएको अध्यक्ष मणिकुमार स्याङ्बो (सुवास)ले जानकारी दिए। उनका अनुसार मौरीपालन व्यवसायमा गाउँपालिकाले पहिला पनि लगानी गरेको र अब पनि प्राथमिकतामा यस व्यवसायलाई अघि बढाइनेछ। गाउँपालिकाले मौरी विकास केन्द्र नै स्थापना गरेर मौरीपालनको विकासमा लागेको छ। मौरीले वातावरण जोगाउनका लागि राम्रो भूमिका निर्वाह गर्ने भएकाले पनि मौरी जोगाउनुपर्ने बताइएको छ। साथै मौरी रहेमा महसमेत उत्पादन गर्ने र किसानको जीविकोपार्जनमा सहयोग पुर्याउनेछ। गाउँपालिकाले मौरीपालनलाई विषादी नियन्त्रणको अस्त्रको रूपमा पनि प्रयोग गरेको छ। परागशेचनले तरकारीबाली फल्नसमेत मद्दत गर्ने भएकाले पनि मौरी जोगाउन लगानी गरेको गाउँपालिका अध्यक्ष स्याङ्बोको भनाइ छ। मौरी व्यवसायी कुमार तामाङ पर्यावरण र दिगो कृषिका लागि मौरी पालन व्यवसाय आवश्यक रहेको बताउँछन्। गाउँपालिकाले मौरी विकास केन्द्रबाट मह तथा मौरीका घार तथा मौरीसमेत बिक्री वितरण गर्ने र आम्दानीको स्रोत बढाउने रहेको छ। रोङले सुन्तला र अलैंची प्रबद्र्धनमा समेत काम गर्दै आएको छ। अध्यक्ष स्याङ्बोले स्थानीय सरोकारवालाको सहकार्यमा कृषि ऐन निर्माण गरेर थप प्रभावकारी काम सुरु गर्ने तयारी गरेको बताए। राष्ट्रिय कृषक समूह महासंघ कोशी अध्यक्ष कुसुम दाहालले रोङ गाउँपालिकाले कृषकका पक्षमा अरू स्थानीय तहले समेत अनुसरण गर्ने खालको काम गरिरहेको बताइन्। खाद्यका लागि कृषि अभियानका संयोजक उद्धव अधिकारीले इलामको चार स्थान तहको भ्रमण पछि भने रोङ गाउँपालिकाबाट देशका सबै स्थानीय सरकारले धेरै कुरा सिक्न सक्ने देखियो। उनले रोङ गाउँपालिकाले केन्द्र सरकारले गर्न नसकेको काम गरिरहेको बताए। गाउँपालिकाले ५० हजार कफीरोपण गराएर कृषकलाई कफीमा व्यावसायिक रूपमा लाग्न प्रोत्साहन गरेको शाखाले जनाएको छ। केही वर्षदेखि कफीखेती विस्तारमा लागेको पालिकाका २ सय २० जना किसानले कफी उत्पादन, प्रशोधन र बजारीकरण गरिरहेको गाउँपालिकाले जनाएको छ। पशु नश्ल सुधारमा किसानसँग साझेदारी रोङ गाउँपालिकाले गाई, बाख्रा र बंगुरको नश्ल सुधार गर्नका लागि कृत्रिम गर्भाधानका लागि कृषकलाई ५० प्रतिशत अनुदान प्रदान गर्ने गरेको छ। ८० देखि ९० प्रतिशतसम्म बाच्छी जन्मने सेक्सड सिमेन (बीर्य)को मूल्य ३ हजार पर्छ। पशुपन्छी तथा मत्स्य विकास शाखाका पशु सेवा प्राविधिक राकेशकुमार राउतका अनुसार सो रकमको आधा अथवा एक हजार ५ सय रोङ गाउँपालिकाले व्यहोर्छ भने आधा रकम किसानले बेहोर्ने गरेका छन्। सिमेनबाहेक प्राविधिक खर्चबापत किसानले ७ सय प्राविधिक खर्च बेहोर्ने व्यवस्था छ। गत आर्थिक वर्षमा पालिकको लागत सहयोगमा २ हजार ५९३ वटा गाई, बाख्रा र बंगुरमा कृत्रिम गर्भधारण गराएको राउतले बताए। रोङ गाउँपालिकामा ३१ वटा दुग्ध संकलन केन्द्रमार्फत दैनिक ८ हजार लिटर दुग्ध संकलन हुने गरेको छ। दुग्ध उत्पादन वृद्धि गर्ने योजनासहित कृत्रिम गर्भधारणमा अनुदानको प्रबन्ध गरेको गाउँपालिकाले जनाएको छ। यस वर्षदेखि किसानका लागत सहभागिता घटाउने तयारी गरेको पालिकाले जनाएको छ।"
कोशी बाढीपीडितले पाएनन् राहत,"विराटनगर : सप्तकोशी नदीको पूर्वी बाँध फुटेको आइतबार १६ वर्ष पूरा भएको छ। २०६५ साल भदौ २ गते सुनसरीको पश्चिम कुशाहास्थित पूर्वी तटबन्ध फुट्दा ७ हजार ५ सय ६३ घरपरिवारका ४२ हजार ७ सय ६३ जना स्थानीय विस्थापित भएका थिए। तर, बाँध फुटेर घरबारविहीन भएका बाढी पीडितले १५ वर्ष पुगिसक्दा पनि राहत नपाएको बताए। कोशी नदीको पूर्वी बाँधको मूल फुटेर गाउँमा पस्दा सुनसरीको साबिकका गाउँ विकास समितिहरू पश्चिम कुशाहा, श्रीपुर र हरिपुर पूर्णरूपमा डुबानमा परेका थिए । नियमित रूपमा उब्जाउ हुने खेतमा कोशीको बाढी पसेर बालुवाले पुरिदिएकाले विगत १० वर्षदेखि स्थानीयले खेतीपाती गर्न पाएका थिएनन्। तर, केही वर्षयता छिटपुट खेती गर्न थालेका छन्। सरकारले कृषि, शिक्षा, स्वास्थ्य, पशु, आवास, पुनस्र्थापना, पुनर्बास र राहतलगायतका शीर्षकमा कोशी पीडितलाई सहयोग गर्ने घोषणा गरे पनि हालसम्म नपाएको कोशी बाढीपीडित संघर्ष समितिका अध्यक्ष मोहमद वाजुद्दिनले बताए। कोशी गाउँपालिका७ साबिकको श्रीपुर गाविस३ का मनमोहन झाले ६ बिघाहा जमिन कोशीको बाढीले बगर बनाए तापनि आफूले पाउनुपर्ने राहत नपाएको बताए। उनले कोशी पीडितसँग सरकारले गरेको सम्झौताअनुसार पाउनुपर्ने राहतका लागि अहिले पनि दौडधुप गरिरहेको बताए। नियमित आम्दानीको स्रोत खेती नै भए पनि १५ वर्षदेखि खेती गर्न नपाएकोमा उनले दुःखेसो व्यक्त गरे। दयाशंकर झाले केही जग्गाको क्षतिपूर्ति पाए पनि बाली र सरकारले घोषणा गरेको काठ हालसम्म नपाएको बताए। विस्थापित पीडितहरू विस्तारै आफ्नो पुरानो दैनिकी अवस्थामा फर्किन थाले पनि बाढीबाट क्षति भएको जग्गा अहिलेसम्म पूर्णरूपमा पुरानो अवस्थामा आउन नसकेको र सरकारले भनेको पूर्ण राहत नपाएको कोशी गाउँपालिका६ का बिन्देश्वर मेहताले बताए। खेती गरेर ४ जनाको जीविकोपार्जन गर्दै आएका श्रीपुरका जीवन यादवले सरकारले दिने भनेर घोषणा गरेको राहत नपाएकाले बिचल्लीमा परेको सुनाए। उनको ३ बिघा जमिनमा धान र गहुँ उत्पादन हुन्थ्यो। कोशीको बाढीले घरबारविहीन बनाएका अधिकांश किसानको खेत बगरमा परिणत भएपछि अहिले दैनिक गुजारा गर्न समस्या हुने गरेको उनले बताए। पटकपटक सरोकारवाला निकायलाई आग्रह गर्दासमेत कोशी बाढीपीडितको समस्याप्रति सरकार उदासीन हुँदै आएकाले राहत नपाएको अध्यक्ष आजुद्दिनको आरोप छ। सरकारले तीन महिनाको रासन, घर बनाउन दिने भनेको ३० केबी काठ र २० हजार रुपैयाँ अधिकांशले नपाएको उनले जानकारी दिए। प्रतिबिघा सरकारले दुई लाख रुपैयाँ क्षतिपूर्ति दिए पनि खेतमा बालुवा भरिएका कारण उनीहरूलाई गुजारामा कठिनाइ भएको उनले बताए। खेतको बालुवा फालेर लेबलिङ गरी जमिनलाई खेतीयोग्य बनाइदिने सम्झौता भए पनि कर्मचारीहरूले बालुवालाई नै लेबलङ गरेर छोडेकाले बालुवामा कुनै खेती हुन नसकेको अवस्था छ। सिँचाइको पर्याप्त व्यवस्था नभएकाले बालुवाले भरिएको खेतमा कुनै अन्नबाली हुँदैन, अध्यक्ष बाजुदिनले भने, कहिले खेतमा अन्न बाली हुन्छ भनेर किसान भगवान् भरोषा भएका छन्। सरकारले पाँच महिनाको राशन दिने भनेर तीन महिनाको मात्र दाल चामल दिएको पीडितहरूको गुनासो छ। हालसम्म काठ र बालीको क्षतिपूर्ति नपाएको नथु यादवले सुनाए। सरकारले बाढीपीडितलाई तीन भागमा बाँडेर कार्ड वितरण गरेको थियो। अति प्रभावितलाई रातो, मध्यमलाई पहेँलो र तेस्रो प्रभावितलाई हरियो परिचय कार्ड दिएको थियो। तर, अति प्रभावितमा पर्ने रातो कार्ड भएका ३३ सयमध्ये १३ सयले मात्र घर बनाउन ३० केबी काठ र २० हजार रुपैयाँ पाएका छन्। बाँकी दुई हजारले पाएका छैनन्। पहेँलो कार्ड भएका १४ सय र हरियो कार्ड पाउने २५ सय बाढीपीडित छन्। कोशी बाढीपीडित संघर्ष समितिका अध्यक्ष मोहमद वाजुद्दिनले बाढीपीडित सुकुम्बासीलाई सरकारले दुई कठ्ठा जग्गा र एउटा घर दिने भने पनि १४ सय २२ सुकुम्बासी परिवारमध्ये ९ सयले मात्र पाएको बताए। तीमध्ये हरिपुरमा २ सय ३५ परिवारलाई घर र जग्गा दिए पनि आरक्षबाट आउने हात्तीले घर भत्काइदिने र हत्यासमेत गर्ने भएपछि अहिले अधिकांश सुकुम्बासी घरमा त्रसित भएर बस्ने गरेका उनले बताए। रातो एरियाका जग्गावालालाई दुई बालीको क्षतिपूर्ति २९ हजार ७ सय ५० प्रतिबिघा दिने भनिए पनि १४ हजार ५ सय मात्र दिएको अध्यक्षले बताए। ३ हजार ३ सय ७० परिवारलाई प्रतिपरिवार ३० केबीका दरले काठ उपलब्ध गराउने निर्णय भए पनि १५ सय २८ परिवारले मात्र काठ सुविधा पाएका छन्। विनाशकारी बाढीले गाउँ पसेर क्षति पुयाएको दिन भदौ २ गतेलाई कोशी पीडितहरूले कालो दिनको रूपमा सम्झिँदै आएका छन्।"
सर्वोच्चद्वारा मानव तस्करीसम्बन्धी उचित र पूर्णकानुनी प्रावधान गर्न ध्यानाकर्षण,"काठमाडौं : सर्वोच्च अदालतले मानव बेचबिखन, ओसारपसार र मानव तस्करी झट्ट सुन्दा उस्तै प्रकृतिका कसुर लागे पनि यी कसुरहरू फरकफरक भएको व्याख्या गर्दै मानव तस्करीसम्बन्धी उचित र पूर्णकानुनी प्रावधान गर्न सरकारको ध्यानाकर्षण गराएको छ। न्यायाधीश हरिप्रसाद फुयाँल र विनोद शर्माको संयुक्त इजलासले मानव तस्करी सम्बन्धमा उपयुक्त पूर्ण र स्पष्ट कानुनी व्यवस्थाको प्रबन्ध गर्न गृह मन्त्रालयको ध्यानाकर्षण गराएको हो। मानव बेचबिखन, मानव ओसारपसार, मानव तस्करीसम्बन्धी कसुरका प्रकृति तथा मानव तस्करीसम्बन्धी पूर्ण र उचित कानुनी व्यवस्था गर्न एवं अनुसन्धान, अभियोजन गर्दा विशेष ध्यान पुयाउन र वैदेशिक रोजगारसम्बन्धी प्रोटोकल अनुमोदन गर्न ध्यानाकर्षण गराउँदै फैसला गरेको हो। ज्याला मजदुरी गर्ने महिलालाई बाँकेको नेपालगञ्ज हुँदै भारतको रुपैडिहातर्फ लैजाँदै गर्दा जोगिएका महिलाको जाहेरीले सरकार वादी भएको मुद्दामा सर्वोच्चले गरेको फैसलाको पूर्णपाठ सार्वजनिक भएको हो। यी कसुरहरूबीच तात्विक भिन्नता देखिन्छ। र, ती भिन्नता मूलरूपमा तीन पक्षमा प्रष्ट देखिन्छन्, कार्य, माध्यम र उद्देश्यमा। यी तीनै पक्ष बेचबिखन, ओसारपसार र तस्करीका आयाममा उत्तिकै महत्वपूर्ण छन् तर फरक दृष्टिकोणबाट, फैसलाको पूर्णपाठमा भनिएको छ, नेपालमा मानव तस्करीसम्बन्धी पूर्ण कानुन नहुँदा यस किसिमका मुद्दाहरू दर्ता हुन सकेको देखिँदैन। पूर्ण र स्पष्ट कानुन नहुँदा यस्ता घटनालाई सिधै मानव तस्करीमा मुद्दा चलाउन सकिने अवस्थासमेत देखिँदैन। परिणाम स्वरूप, मानव तस्करीका घटनालाई पनि मानव बेचबिखन, मानव ओसारपसार, ठगी वा मानव तस्करी के कस्तो प्रकृतिको कसुर हो भन्ने यकिन गरेर मात्र मुद्दाको अनुसन्धान गर्नु र प्रतिवेदन पेस गर्नु नेपाल प्रहरीको कर्तव्य हो भने कसुरको यकिन गरेर मात्र मुद्दा चलाउनु महान्यायाधिवक्ताको कार्यालय अर्थात् सरकारी वकिलको दायित्व हो। मानव बेचबिखन, ओसार पसार तथा मानव तस्करीबीचमा कार्य, माध्यम र उद्देश्यमा फरक रहेको फैसलामा उल्लेख छ। आर्थिक अवस्था कमजोर रहेको, वैदेशिक रोजगारीका लागि कुबेत पठाइदिन्छु भनी पासपोर्ट लिएको, भिसा आइसकेको भनी भारत पठाउन नेपालगन्ज पुयाएको र सहमतिमै भारत लैजाने क्रममा संघसंस्थाका प्रतिनिधिको सक्रियतामा पीडितहरूको उद्दार गरिएको थियो। राम्रो आम्दानी हुने, सहज जीवनयापन हुने भनी पीडितहरूको सहमतिमै रोजगारीको प्रयोजनका लागि पीडितहरूलाई भारतको बाटो हुँदै कुबेत लैजाने भन्ने उद्देश्य रहेको देखिन्छ। यस्तो कार्य वैधानिक रूपमा वैदेशिक रोजगारीमा लगेको भन्ने मान्न सकिने देखिँदैन। पीडितहरूको सहमतिमा अवैधानिक तरिकाबाट निजहरूलाई अर्को देशमा लैजाने कार्यलाई मानव तस्करी मानिन्छ, फैसलामा उल्लेख छ। सर्वोच्चले कसुरको स्वरूप, प्रकृति हेरि यकिन गरी मानव बेचबिखन, मानव ओसारपसार, वैदेशिक रोजगारीसम्बन्धी कसुर, ठगी वा मानव तस्करी केमा मुद्दा अनुसन्धान गर्ने र चलाउने सम्बन्धमा नेपाल प्रहरी र महान्यायाधिवक्ताको कार्यालयलाई पनि ध्यानाकर्षण गराएको छ। मानव तस्करीका घटनालाई पनि मानव बेचबिखन, मानव ओसारपसार र वैदेशिक रोजगार ठगी जस्ता मुद्दा चलाएको देखिने फैसलामा उल्लेख छ। सम्पत्ति शुद्धीकरण (मनी लाउन्डरिङ) तथा व्यावसायिक वातावरण प्रबद्र्धन सम्बन्धी केही ऐनलाई संशोधन गर्ने ऐन २०८० द्वारा मानवबेचबिखन तथा ओसारपसार (नियन्त्रण )ऐन,२०६४ को दफा ४ (२) (ग)को थप व्यवस्था भई मानव तस्करीलाई मानव ओसार पसारभित्र राखिएको अवस्था भए तापनि मानव तस्करी जस्तो गम्भीर अपराधलाई छट्टै स्थान प्रदान गरी उचित परिभाषा र पूर्ण कानुनी व्यवस्था सहितको सजाय समेतको व्यवस्था मानव बेचबिखन तथा ओसार पसार नियन्त्रण ऐन,२०६४ मा रहेको देखिँदैन, फैसलाको पूर्णपाठमा भनिएको छ, न त यससम्बन्धी छुट्टै उचित र पूर्ण कानुनी व्यवस्था नै गरेको देखिन्छ। न त वैदेशिक रोजगार ऐन २०६४ ले यस प्रकृतिको कसुरलाई मानव तस्करीको रूपमा परिभाषित गरेको देखिन्छ। मानव बेचबिखन तथा ओसार पसार (नियन्त्रण) ऐन २०६४ले गरेको परिभाषामा मानव बेचबिखन, मानव ओसार पसार र शोषणको मात्र परिभाषा गरेको देखिएको फैसलामा जनाइएको छ। सर्वोच्चले मानव तस्करीको कार्यलाई मानव बेचबिखन तथा ओसार पसारमा परिणत गरी अभियोग लगाएको आधारमा मात्र प्रतिवादीलाई सजाय गर्नु न्यायोचित नदेखिने उल्लेख छ। फौजदारी न्यायको मान्य सिद्धान्तअनुसार जुन कसुर भएको हो त्यही कसुरमा मात्र सजाय गर्न पर्दछ, फैसलामा भनिएको छ, यस प्रसंगमा मानव तस्करीसम्बन्धी उचित र पूर्णकानुनी प्रावधान गर्नु भनी नेपाल सरकार गृह मन्त्रालयलाई ध्यानाकर्षण गराउनुपर्ने देखिन्छ।"
"काठमाडौंका सडकमा जताततै भ्वाङ, टाल्न आलटाल","काठमाडौं : देशको राजधानी काठमाडौं। चिल्ला सडक र लोभलाग्दा सडकपेटी, जो कोहीले कल्पना गर्ने यस्तै हो। तर, बर्खासँगै राजधानीका सडकमा खाल्डाखुल्डी परेका छन्। जताततै भ्वाङ पनि उस्तै छन्। कतिखेर कुन, खाल्डोमा परिने हो, जोगिएर यात्रा गर्नुपर्ने अवस्था छ। न खाल्डाखुल्डी पुरिएका छन्, न त भ्वाङ नै टालिएका छन्। काठमाडौंको नयाँ बानेश्वर चोकबाट शंखमूलतर्फ जाने सडक भासिएको छ। जिल्ला प्रहरी परिसर काठमाडौंका प्रवक्ता प्रहरी उपरीक्षक नवराज अधिकारीका अनुसार बानेश्वरबाट शंखमूल जाने बाटोको बीचमा भ्वाङ परेको हो। सडकमुनि रहेको पानीको पाइप फुटेर सडक भासिएको थियो। सुरुमा सानो भ्वाङ देखिएको सडक खोतल्दै जादा मुनिपट्टी निकै भासिएको थियो। गत साउन २५ गते कमलादीस्थित सडकको बीचमा परेको भ्वाङसमेत अझै टालिएको छैन। काठमाडौं महानगरपालिकाको कार्यालय रहेको स्थाननजिकै भ्वाङ परेको थियो। सडक भासिएको ठाउँमा टुकुचा खोला किनार छ। सडक भासिएपछि उक्त स्थानको सवारी आवागमनमा प्रत्यक्ष असर परेको छ। विचमा डोरी टाँगेर सडक बन्द गरिएको छ। सडकको बीचमै प्वाल परेपछि काठमाडौं महानगरपालिकाका मेयर बालेन्द्र शाहले उक्त सडक टुकुचा नदीमाथि भएको बताएका थिए। सोही दिन नै सामाजिक सञ्जालमा स्टाटस लेख्दै उनले काठमाडौंका केही घरहरू टुकुचा नदीमाथि रहेको र महानगरले नदीको बाटो खाली गर्ने निर्णय गरेको बताएका थिए। मेयर बालेनले लेखेका थिए, महानगरले केही समयअघि यस्तै जोखिम देखेर टुकुचा खुला गर्ने अभियान चलाएको थियो। तर, सर्वोच्च अदालतले रोक लगाएपछि महानगर पछाडि हट्नुपरेको थियो। उनले लेखेका थिए, अदालतको आदेशपछि हामीले टुकुचा खोलाको क्षेत्राधिकारभित्रका व्यक्ति विशेषका नाममा त्रुटिवश हुन गएको जग्गा कानुनबमोजिम लगत कट्टा गर्न सम्बन्धित मन्त्रालयमा पत्र पठाइसकेका छौं। सरकारले चाँडोभन्दा चाँडो लगतकट्टा गरेर उचित क्षतिपूर्ति वा मुआब्जा दिएर खोलाको अधिकार खोलालाई नै सुम्पिने वातावरण बनाउनुपर्छ। यसपश्चात् खोला खोल्ने काम महानगरले तुरून्त अगाडि बढाउनेछ। आवश्यकताअनुसार खोलामाथि पुल बनाए पनि घर र बाटो बनाउन नहुने उनको टिप्पणी छ। उनी भन्छन््, मान्छेले आवश्यकताअनुसार खोलामाथि कतैकतै पुल बनाउनुपर्छ, खोलामाथि घर र बाटो होइन। डभिजन सडक कार्यालय काठमाडौं मातहत उक्त सडकमा करिब पाँच मिटरभन्दा गहिरो र करिब १० मिटरभन्दा फराकिलो खाल्डो परेको छ, जुन अहिले पनि टालिएको छैन। यो सडक पूर्ण तया मर्मत गर्न र सञ्चालन गर्न करिब ३ महिना लाग्ने सरोकारवाला बताउँछन््। केही दिनअघि कीर्तिपुर१० मा रहेको शिवालय सडकमा दुईवटा खाल्डो परेको थिए। सडक छेउको ढल भत्किएर सडकमा फोहोरपानी बग्न थालेपछि सडकमा प्वाल परेको थियो। र्कीतिपुरका अन्य सडकमा पनि धेरैठाउँ प्वाल पर्ने र सडक भासिने समस्या देखिएका छन््। महालक्ष्मी नगरपालिका ३ इमाडोल जाने भित्री सडकमा बुधबार बिहानै भ्वाङ पयो। सडकमा ठूलो खाल्डो परेपछि उक्त सडक हुँदै गरिने अवागमन नै बन्द गरिएको छ। सडक किन भासियो कुनै कारण खुलेको छैन। जिल्ला प्रहरी परिसर ललितपुरका प्रबक्ता नरेशराज सुवेदीका अनुसार नयाँपुल बाझोपोखरी हुँदै इमाडोलतर्फ जाने सडकमा २ वटा भ्वाङ परेका छन््। भ्वाङ झन्डै ३ मिटर जति तल भासिएको छ। गत असार १९ गते नयाँबजारस्थित सोह्रखुट्टेबालाजु सडकखण्डको खाल्डोमा खसेका पठाओ राइडर विकल शाक्य संयोगले बाँचे। उक्त सडकखण्ड हुँदै यात्रा गरिरहेका शाक्य बाइकसहित बीच सडकमै भासिएका थिए। सडकमा परेको ठूलो खाल्डोमा खसेको उनको बाइक निकाल्न पानी तान्ने मेसिन र क्रेन मेसिन नै प्रयोग गर्नुपरेको थियो। सडकको १११२ फिटमुनि खाल्डो परेको थियो। उक्त सडकमा काठमाडौ उपत्यका खानेपानी लिमिटेडले बिछ्याएको खानेपानी पाइपबाट पानी लिक हुँदा ठूलो खाल्डो परेको थियो। गत माघमा काठमाडौंको बानेश्वरमा गुडिरहेको बस नै भासियो। रत्नपार्कतर्फ जाँदै गरेको बस सडकमा भासिएर कोल्टे परेको थियो। यस्तै २०७८ को कात्तिकमा पनि बानेश्वर चोकनजिकै सिभिल अस्पताल अगाडिको सडक भासिएर ठूलो खाल्डो परेको थियो। राजधानीको सडकमा हरेक दिन जस्तै खाल्डो पर्ने, भ्वाङ पर्ने र सडक भासिने गरेको छ। सडक भासिएर अवरुद्ध भएका सडक महिनौं दिनसम्म पनि मर्मत हँुदैनन्। राजधानीको सडकको जिम्मा लिएको सडक विभागले सरोकारवाला सँग तालमेल गर्न नसक्दा उपत्यकावासीले दुःख पाइरहेका छन्। आफू हिँड्दै गरेको सडक कतिवेला भासिने हो र ? दुर्घटनामा परिने हो ? हरेकलाई डर हुने गरेको छ। चिटिक्क पारेर बनाइएका सडक कहिले खानेपानीको पाइप बिछ्याउँदा बिग्रन्छ त कहिले विद्युत्को लाइन जोड्दा भत्काइन्छन्। कहिले सडक विभागले संरचना बनाउँछ त कहिले महानगरले सडक बनाउँछ। जसले जेजे गरे पनि सडक कमजोर हुने र भत्कने समस्या बढिरहेको छ। सडक किन भासिन्छ ? सडक निर्माण गर्दा गरिने चरम लापरबाहीले बाटोघाटो भासिने गरेको सरोकारवाला बताउछन्। सडकमा बनाइएका कमजोर भौतिक संरचना नै सडकमा खाल्डो पर्नुको मुख्य कारण हो। सडकमा बिछ्याइने पानीको पाइप, बिजुलीको तार, ढल निकास तथा खोला छेउमा सडक बनाउँदा सडक कमजोर हुने गर्छ। सडक विभागका महानिर्देशक रामहरि पोखरेलले सडक भासिनु र भत्कनुमा सडक विभागको मात्रै दोष नभएको बताए। उनी भन्छन्, सडक निर्माण र मर्मतसंभारमा एउटै निकायको मात्रै पूर्ण अधिकार छैन। ढलको पाइपले कहीँको सडक बिगारेको छ भने कहीँ कतै पानीको पाइप फुट्दा बिग्रिएको छ। कहिल कतै बिजुलीको तारले सडक बिगारेका छन्। सडकमा बनाउनुपर्ने संरचनाहरू एउटै निकायले बनाएको भए यति धेरै समस्या आउँदैनथ्यो। तर, फरकफरक निकाएले फरक फरक समयमा सडक भत्काउँदा धेरै समस्या देखिएको पोखरेलको तर्क छ। उनी भन्छन्, पुराना संरचनाहरू कसरी बनेका छन्, सडकमुनिको संरचना के कस्तो छ यसको आधिकारकि विवरण र डाटा पनि हामीसँग छैन। यसले गर्दा पनि समस्या देखिएको छ। अब कमलादीको सडक भासिएको कुरा गरौ न त्यो सडकमुनि टुकुचा खोला रहेको र पुरातात्विक संरचना पनि रहेको छ भनिएको छ। नयाँ बनेको सडकमा भने यस्ता समस्या कम रहेको उनको तर्क छ।"
आयात र रेमिट्यान्समा निर्भर अर्थतन्त्र,"काठमाडौं : आर्थिक वर्ष २०८०८१ मा समग्र अर्थतन्त्रको अवस्था मिश्रित रह्यो। वर्षभर अर्थतन्त्रको बाह्य क्षेत्र बलियो बन्दै गर्दा आन्तरिक क्षेत्र भने कमजोरमै सीमित भयो। विप्रेषण आप्रवाह बढ्दा मुलुकले विदेशी मुद्रा लक्ष्यभन्दा झन्डै दोब्बर समयावधिलाई वस्तु तथा आयात धान्न सक्ने गरी सञ्चिति बढेको छ। आयात भने खुम्चियो र यसले विदेशी मुद्रा बाहिरिन पनि कम गयो। तर आन्तरिक बजारमा माग घट्दा यसको प्रभाव देखिएको हो। परिणाम स्वरूप देशबाट बाहिरिने मुद्रा कम र भित्रिने विदेशी मुद्रा अधिक हुँदा शोधनान्तर पनि बचतमै रह्यो। चालु खाता पनि बचतमै छ। जसले गर्दा बाह्य क्षेत्र झन् मजबुद हुँदै गएको आकलन गर्न सकिन्छ। आन्तरिक अर्थतन्त्र भने अपेक्षाअनुसार चलायमान हुन सकेन। बैंकिङ प्रणालीमा अधिक तरलता रहेका कारण निक्षेप र कर्जाको ब्याजदर घट्दो क्रममा रहँदा पनि कर्जा वृद्धि प्रक्षेपणभन्दा धेरै तल रह्यो। किनभने, केन्द्रीय बैंकले गत आर्थिक वर्षभर निजीतर्फ जाने कर्जा वृद्धि साढे ११ प्रतिशतको हुने प्रक्षेपण गरेकामा ५८ प्रतिशतमात्रै वृद्धि गरेको छ। आन्तरिक बजार गतिशील नहुँदाको परिणामले पनि कर्जा वृद्धि हुन सकेन। आर्थिक वृद्धि लक्ष्य पनि ६ प्रतिशत तोकिएकामा निकै न्यून हाँसिल भयो। अर्थात् गत आव मा ३८७ प्रतिशत आर्थिक वृद्धि हुने अनुमान छ। कृषि क्षेत्रको वृद्धि ३०५ प्रतिशत, उद्योग क्षेत्रको १२५ प्रतिशत र सेवा क्षेत्रको वृद्धि ४५० प्रतिशत रहेको अनुमान छ। यसले आन्तरिक क्षेत्र कमजोर भएको प्रतिविम्ब गरेको अर्थविद्हरू बताउँछन्। अहिले बाह्य क्षेत्र सुधार भयो भनेर मात्रै भएन। यो पनि गुणस्तरीय हुनुपर्छ। किनभने रेमिट्यान्स बढेर भएको सुधार दीर्घकालीनको होइन। यता मुलुकभित्र आन्तरिक क्षेत्रमा लगानीको माग भएको छैन। आयातको आकार घट््नु भनेको मुलुकभित्र विभिनन विकासका गतिविधि कम भएको भनने संकेत पनि हो। यसर्थ अझै अर्थतन्त्रलाई पुनरुत्थान गर्नतर्फ ठोस सुधार भएको देखिँदैन। अब यसतर्फ पनि ध्यानाकर्षण गर्न आवश्यक छ। डा डिल्लीराज खनाल, अर्थविद् अघिल्लो वर्षको तुलनामा कुल गार्हस्थ्य उत्पादनमा सुधार भएको अनुमान छ। तर, नेपाल सरकारको खर्च र राजस्व परिचालन भने लक्ष्यभन्दा न्यून रहन गयो। यससँगै, बैंक तथा वित्तीय संस्थाको कर्जा विस्तार अनुमान गरिएभन्दा कम रह्यो। बैंक तथा वित्तीय संस्थाले ऋणीबाट ब्याज, किस्ता तथा साँवा उठाउन नसक्दा खराब हुन गयो, जसले निष्क्रिय कर्जा अनुपात बढेको छ। नेपाल राष्ट्र बैंकले गत आवमा लिएको मौद्रिक नीतिको संरचना र लक्ष्य आंशिक रूपमा मात्रै हाँसिल गरेको देखिन्छ। जसले गर्दा अर्थतन्त्रको पछिल्लो अवस्था मिश्रित रहेको केन्द्रीय बैंकले स्विकारेको छ। आर्थिक वर्ष २०८०८१ को तथ्यांकअनुसार मुद्रास्फीति लक्षित सीमाभित्रै छ। राष्ट्र बैंकले गत आवमा मुद्रास्फीति ६५ प्रतिशतको सीमाभित्र कायम राख्न मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गरेको थियो। यस्तो मौद्रिक व्यवस्थापन गरिने नीति लिइएकामा वार्षिक औसत मुद्रास्फीति (मूल्यवृद्धि) ५४४ प्रतिशत कायम भएको छ। यसले सीमाभित्रै रहेको देखिन्छ। जब कि अघिल्लो वर्ष ७४४ प्रतिशत थियो। नेपालको मुद्रास्फीति लक्ष्यभित्रै रहे पनि भारतको भन्दा थोरै बढी अर्थात् ०३४ प्रतिशत अधिक देखिन्छ। सोही अवधिमा भारतको मुद्रास्फीति ५१० प्रतिशतमा सीमित छ। घिउ, तेल र यातायातबाहेक सबैको मूल्य बढ्यो यसका बाबजुद पनि अघिल्लो आर्थिक वर्षको तुलनामा आर्थिक वर्ष २०८०८१ मा खाद्य तथा पेय पदार्थ समूहअन्तर्गत मरमसलाको मूल्यवृद्धि, दाल तथा गेडागुडीको, चिनी तथा चिनीजन्य वस्तुहरू, खाद्य तथा खाद्यजन्य पदार्थ र तरकारीहरूको मूल्य बढ्यो। वर्षभर नै मसलाको मूल्यवृद्धि २६४० प्रतिशत, दाल तथा गेडागुडीको ९९६ प्रतिशत, चिनी तथा चिनीजन्य वस्तुहरूको ९८७ प्रतिशत, खाद्य तथा खाद्यजन्य पदार्थको ९८५ प्रतिशत र तरकारीहरूको ८२९ प्रतिशतले आकासियो। तर, पनि यसबीच घिउ तथा तेलको मूल्य सूचकांक १०९९ प्रतिशतले घटेको छ। साथै, गैरखाद्य तथा सेवा समूहअन्तर्गत विविध वस्तु तथा सेवाहरूको मूल्यवृद्धि ११३८ प्रतिशत, मनोरञ्जन तथा संस्कृतिको १०९६ प्रतिशत, शिक्षाको ७७३ प्रतिशत, फर्निसिङ तथा घरायसी उपकरणहरूको ४७५ प्रतिशत र कपडाजन्य तथा जुत्ता चप्पलको ४५६ प्रतिशत रहेको छ। यसका बाबजुद यातायात उपसमूहको मूल्य सूचकांक ०८२ प्रतिशतले घटेको छ। आकर्षक विप्रेषण विप्रेषण आप्रवाह आकर्षक रूपमा बढ्दो क्रममा छ। गत आवमा मात्रै १६५ प्रतिशतले वृद्धि भएर विप्रेषण १४ खर्ब ४५ अर्ब ३२ करोड पुगेको छ। जबकी अघिल्लो वर्ष २३२ प्रतिशतले बढेको थियो। यससँगै, अमेरिकी डलरमा विप्रेषण आप्रवाह १४५ प्रतिशतले वृद्धि भई १० अर्ब ८६ करोड पुगेको छ। नेपालबाट खाडी मुलुकमा जाने वैदेशिक कामदारहरूको संख्या पनि बढेको छ। यसले पनि विप्रषणमा वृद्धि भएको देखिन्छ। गत वर्ष मात्रै वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या ४ लाख ६० हजार १०३ र पुनः श्रम स्वीकृति लिनेको संख्या २ लाख ८१ हजार १९९ रहेको छ। अघिल्लो वर्षको सोही अवधिमा यस्तो संख्या क्रमशः ४ लाख ९७ हजार ७ सय ४ र २ लाख ७७ हजार २ सय ७२ रहेको थियो। २० खर्ब नाघ्यो विदेशी विनिमय सञ्चिति, १३ महिनाको आयात धान्ने नेपालले जुनसुकै वस्तु अन्य मुलुकबाट आयात गर्दा विदेशी मुद्रा आवश्यक पर्छ। यस्तो मुद्रा कमी भएमा मुलुकले वस्तु तथा सेवा आयात गर्न सक्दैन। मुलुकभित्र पनि उत्पादन कम हुने र आयात गर्न पनि विदेशी मुद्रा कम भएमा मुलुक संकटमा जाने खतरा हुन्छ। तर, नेपालले भने त्यस्तो भोग्नु पर्दैन। आन्तरिक उत्पादन कम भए पनि यतिबेला आयात गरेरै भए पनि धान्न सक्ने विदेशी मुद्रा संकलन गर्न सफल भएको छ। गत आर्थिक वर्षको समीक्षा गर्नुपर्दा मुलुकको आर्थिक वृद्धि कमजोर रह्यो। यससँगै निजी क्षेत्रतर्फ जाने कर्जावृद्धि पनि गर्न सकिएन केन्द्रीय बैंकले गरेको प्रक्षेपणभन्दा तलै कर्जा वृद्धि भयो। बाह्य क्षेत्र एकदम राम्रो भएको छ। विप्रेषण वृद्धि, विदेशी विनिमय सञ्चिति धेरै राम्रो छ। तर, आन्तरिक स्थिति कमजोर भयो। तर, यसबीच मुद्रास्फीति लक्ष्यभन्दा कम कायम राख्न सफल भएको छ। विगत एकडेढ वर्षदेखि समग्र मागमा कमी आएकाले आर्थिक गतिविधि भएन। यसले समग्र अर्थतन्त्र चलायमान हुन सकेन। रामु पौडेल, प्रवक्ता, नेपाल राष्ट्र बैंक बढ्दो विप्रेषणले पनि यो सम्भव भएको हो। जसले गर्दा गत आवमा मात्रै कुल विदेशी विनिमय सञ्चिति ३२६ प्रतिशतले वृद्घि भई २० खर्ब ४१ अर्ब १० करोड कायम भएको छ। अमेरिकी डलरमा यस्तो सञ्चिति ३०४ प्रतिशतले वृद्घि भई १५ अर्ब २७ करोड कायम भएको छ। कुल विदेशी विनिमय सञ्चितिमा भारतीय मुद्राको अंश २२५ प्रतिशत छ। आर्थिक वर्ष २०८०८१ को आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति १५६ महिनाको वस्तु आयात र १३ महिनाको वस्तु तथा सेवा आयात धान्न पर्याप्त रहने देखिन्छ। आन्तरिक मागको कमीले आयात घट्यो गत वर्ष आयात र निर्यात दुवै घट्यो। जसले गर्दा वर्षमा कुल वस्तु व्यापार घाटा १ प्रतिशतले कमी आई १४ खर्ब ४० अर्ब ६० करोडमा सीमित भयो। गत वर्ष भने कुल वस्तु आयात १२ प्रतिशतले कमी आयो। जसले गर्दा वर्षभर १५ खर्ब ९२ अर्ब ९९ करोडको मात्रै आयात भयो। यद्यपि अघिल्लो वर्ष यस्तो आयात १६१ प्रतिशतले घटेको थियो। वस्तु आयात गरिने मुलुकका आधारमा भारत तथा अन्य मुलुकबाट भएको आयात क्रमशः ३० प्रतिशत र १७६ प्रतिशतले घटेको छ। तर, चीनबाट भएको आयात ३४२ प्रतिशतले वृद्धि भएको छ। विशेष गरेर यातायात उपकरण, सवारी साधन तथा स्पेयर पार्टपुर्जा, तयारी पोसाक, हवाईजहाजको स्पेयर पार्टपुर्जा, विद्युतीय उपकरण, अन्य मेसिनरी तथा पार्ट्सलगायतका वस्तुको आयात बढेको छ भने कच्चा सोयाबिन तेल, सुन, हट रोल्ड सिट इन क्वायल, कच्चा पाम तेल, धान तथा चामल लगायतका वस्तुको आयात घटेको छ। आयाततर्प सुक्खा बन्दरगाह, जलेश्वर, कञ्चनपुर, कृष्णनगर, नेपालगञ्ज, रसुवा र तातोपानी भन्सार कार्यालय बाहेकका प्रमुख नाकाबाट भएको आयातमा कमी आएको छ। यसो हँुदा सरकारको राम्रो स्रोतको रूपमा रहेको भन्सार करसमेत प्रभावित भयो। यस्तै, कुल वस्तु निर्यात ३० प्रतिशतले कमी आई १ खर्ब ५२ अर्ब ३८ करोड पुगेको छ। अघिल्लो वर्ष यस्तो निर्यात २१४ प्रतिशतले घटेको थियो। भारत तथा अन्य मुलुकतर्फ भएको निर्यात क्रमशः ३३ प्रतिशत र ४३ प्रतिशतले घटेको छ भने चीनतर्फ भएको निर्यात ४६६ प्रतिशतले वृद्धि भएको छ। वस्तुगत आधारमा जिंक सिट, पार्टीकल बोर्ड, जुस, पोलिस्टर धागो, पिना लगायतका वस्तुको निर्यात बढ्यो। तर, पाम तेल, सोयाबिन तेल, ऊनी गलैंचा, ब्रान्स, जुटका सामान लगायतका वस्तुको निर्यात घटेको छ। वनिर्याततर्प भैरहवा, जलेश्वर, कृष्णनगर, मेची, रसुवा र तातोपानी भन्सार कार्यालय बाहेकका प्रमुख नाकाबाट गरिएको निर्यात घटेको देखिन्छ। यसो हुँदा मुलुकको आन्तरिक उत्पादन प्रभावित भएको यसले पुष्ट्याउँछ। पर्यटन आय बढे पनि सेवा खाता घाटामै नेपालमा घुम्न आउने पर्यटहरूको तुलनामा नेपालबाट उपचार, शिक्षा वा घुम्ने जस्ता प्रयोजनमा जाने र खर्च गर्ने बढेकाले समग्रमा सेवा खाता घाटामा छ। आर्थिक वर्ष २०८०८१ मा खुद सेवा आय ५५ अर्ब ८६ करोड रुपैयाँले घाटामा छ। सेवा खाताअन्तर्गत भ्रमण आय ३२१ प्रतिशतले वृद्धि भई ८२ अर्ब ३३ करोड रुपैयाँ पुगेको छ। अझ अघिल्लो वर्ष यस्तो आय ६२ अर्ब ३० करोड रुपैयाँ रहेको थियो। यस्तै गत आव सेवा खाताअन्तर्गत भ्रमण व्यय ३११ प्रतिशतले वृद्धि भई १ खर्ब ८९ अर्ब ४३ करोड पुगेको छ। यसमध्ये शिक्षातर्पको व्यय १ खर्ब २५ अर्ब १३ करोड रुपैयाँ छ। खर्बौंमा चालु खाता एवं शोधनान्तर स्थिति बचतमा स्वदेशबाट बाहिरिने वैदेशिक मुद्राको तुलनामा भित्रिने मुद्रा अधिक हुँदा शोधनान्तर बचतको आकार बढेको छ। अघिल्लो वर्षको तुलनामा गत वर्ष शोधनान्तर स्थिति ५ खर्ब २ अर्ब ४९ करोडले बचतमा छ। अघिल्लो वर्ष शोधनान्तर स्थिति २ खर्ब ८५ अर्ब ८२ करोडले बचतमा रहेको थियो। यसअनुसार हाल शोधनान्तरअमेरिकी डलरमा ३ अर्ब ७७ करोडले बचतमा छ। यता अघिल्लो वर्ष घाटामा रहेको चालु खाता भने गतवर्ष बचतमा छ। सो खाता २ खर्ब २१ अर्ब ३४ करोडले बचतमा छ। अघिल्लो वर्ष चालु खाता ४६ अर्ब ५७ करोड रुपैयाँले घाटामा थियो। अमेरिकी डलरमा अघिल्लो वर्ष ३६ करोड ६ लाखले घाटामा रहेको चालु खाता समीक्षा वर्षमा १ अर्ब ६६ करोडले बचतमा छ। तर, पुँजीगत ट्रान्सफर २२९ प्रतिशतले कमी आई ५ अर्ब ८१ करोड रुपैयाँ पुगेको छ। यसअवधिमा खुद प्रत्यक्ष वैदेशिक लगानी ८ अर्ब ४० करोड कायम भएको छ। अघिल्लो वर्ष खुद प्रत्यक्ष वैदेशिक लगानी ६ अर्ब १७ करोड रुपैयाँ रहेको थियो। निजीमा जाने कर्जा वृद्धि प्रक्षेपण साढे ११ प्रतिशत तर हाँसिल ५८ प्रतिशत मात्रै बैंकिङ प्रणालीमा अधिक लगानीयोग्य पुँजी (तरलता) छ। निक्षेप थुप्रिएको छ, माग कमी हुँदा कर्जा सोचेजस्तो गएको छैन। परिणाम स्वरूप गत वर्ष राष्ट्र बैंकले निजी क्षेत्रमा प्रवाह गर्ने कर्जा वृद्धि प्रक्षेपण हाँसिल गर्न सकेन। किनभने प्रक्षेपण साढे ११ प्रतिशत तर हाँसिल ५८ प्रतिशत भयो। गत आर्थिका वर्षमा बैंक तथा वित्तीय संस्थाहरूबाट निजी क्षेत्रमा प्रवाहित कर्जा २ खर्ब ७६ अर्ब ९४ करोड (५८ प्रतिशत) ले प्रतिशतले बढेको छ। अघिल्लो वर्ष यस्तो कर्जा १ खर्ब ७५ अर्ब ९४ करोड (३८ प्रतिशत) ले प्रतिशतले बढेको थियो। बैंक तथा वित्तीय संस्थाहरूबाट निजी क्षेत्रमा प्रवाहित कर्जामध्ये गैरवित्तीय संस्थागत क्षेत्रतर्फ प्रवाह भएको कर्जाको अंश ६३३ प्रतिशत र व्यक्तिगत तथा घरपरिवार क्षेत्रतर्फ प्रवाह भएको कर्जाको अंश ३६७ प्रतिशत छ। निजी क्षेत्रतर्प प्रवाहित कर्जामध्ये वाणिज्य बैंकहरूको कर्जा प्रवाह ५८ प्रतिशतले, विकास बैंकहरूको कर्जा प्रवाह ५० प्रतिशतले र वित्त कम्पनीहरूको ७७ प्रतिशतले बढेको छ। लगानीमा रहेको कर्जामध्ये ६६५ प्रतिशत कर्जा घर जग्गाको धितोमा र १३२ प्रतिशत कर्जा चालु सम्पत्ति (कृषि तथा गैरकृषिजन्य वस्तु) को धितोमा प्रवाह भएको छ। निक्षेप भने अधिक छ। जसले गर्दा ब्याजदर पनि घट्दै छ। निक्षेपको ब्याजदर घटेसँगै वाणिज्य बैंकहरूको कर्जाको ब्याजदर पनि औसत एकल दरमा आउन थालेको छ। गत वर्षमा बैंक तथा वित्तीय संस्थाहरूको निक्षेप ७ खर्ब ४२ अर्ब ३७ करोड (१३० प्रतिशत) प्रतिशतले बढेको छ। अघिल्लो वर्ष यस्तो निक्षेप ६ खर्ब २७ अर्ब २५ करोड (१२३ प्रतिशत)प्रतिशतले बढेको थियो। खुद वैदेशिक सम्पत्ति र दायित्वको स्थिति बचतमा मुलुकको वैदेशिक सम्पत्ति २१ खर्ब ७६ अर्ब ९८ करोड तथा दायित्व १८ खर्ब ९० अर्ब ६० करोड पुगेको छ। फलस्वरूप, खुद वैदेशिक सम्पत्ति र दायित्वको स्थिति २ खर्ब ८६ अर्ब ३८ करोडले बचतमा रहेको छ। अघिल्लो वर्ष खुद वैदेशिक सम्पत्ति र दायित्वको स्थिति १ खर्ब ७७ अर्ब २ करोडले घाटामा थियो। सरकारको वित्त स्थिति घाटामा बैंकिङ कारोबारमा आधारित सरकारको वित्त स्थिति ३ खर्ब ८२ अर्ब ८ करोडले घाटामा छ। यद्यपि अघिल्लो वर्षको सोही अवधिमा सरकारी वित्त स्थिति ४९१ अर्ब ७८ करोड रुपैयाँले घाटामा थियो। यसैगरी आर्थिक वर्ष २०८०८१ मा सरकारको खर्च १४ खर्ब ८ अर्ब २ करोड रहयो। जसमा चालु खर्च, पुँजीगत खर्च र वित्तीय व्यवस्था बापतको खर्च क्रमशः ९५१ अर्ब ६४ करोड रुपैयाँ,१९१ अर्ब ७५ करोड रुपैयाँ र २६४ अर्ब ६३ करोड रुपैयाँ छ। यता सोही अवधिमा राजस्व संकलन (प्रदेश सरकार तथा स्थानीय तहमा बाँडफाँट हुने रकमसमेत) १० खर्ब ५८ अर्ब ९० करोड मात्रै भयो। अझै अघिल्लो वर्षको सोही अवधिमा कुल राजस्व संकलन ९ खर्ब ५७ अर्ब ३५ करोड थियो। आर्थिक वर्ष २०८०८१ मा अन्य प्राप्तिसमेत गरी नेपाल सरकारले १० खर्ब ८२ अर्ब ७५ करोड स्रोत परिचालन गरेको बताएको छ। सरकारले २ खर्ब ३४ अर्ब ४२ करोड रुपैयाँ आन्तरिक ऋण परिचालन गरेको छ भने १ खर्ब ८२ अर्ब ६२ करोड साँवा भुक्तानी गरेको छ। यसर्थ, यस अवधिमा ५१ अर्ब ८० करोड खुद आन्तरिक ऋण परिचालन भएको छ। यो रकम कुल गार्हस्थ्य उत्पादनको ०९ प्रतिशत हुन आउँछ। यस अवधिमा सरकारले १ खर्ब २३ अर्ब ६१ करोड बाह्य ऋण परिचालन गरेको छ। २०८१ असार मसान्तमा नेपाल सरकारको कुल तिर्न बाँकी ऋण २४ खर्ब ३३ अर्ब २४ करोड पुगेको छ। जसमध्ये, बाह्य ऋण १२ खर्ब ५२ अर्ब ३४ करोड र आन्तरिक ऋण ११ खर्ब ८० अर्ब ९० करोड छ। आर्थिक वर्ष २०८०८१ मा कुल सार्वजनिक ऋणको कुल गार्हस्थ्य उत्पादनसँगको अनुपात ४२६५ प्रतिशत पुगेको छ।"
पहिला लखेटिएकाले पाए अर्थमा आकर्षक स्थान,"भन्सार र आन्तरिक राजस्व विभागका महानिर्देशकसहित अर्थ मन्त्रालयका १६ जना कर्मचारीको हेरफेर गरिएको छ। अर्थ मन्त्रालयले आन्तरिक राजस्व विभागको महानिर्देशक रामप्रसाद आचार्यलाई बनाएको छ। आचार्य यसअघि अर्थ मन्त्रालयकै प्रशासन महाशाखामा थिए। सहसचिव हरिशरण पुडासैनी भन्सार विभाग महानिर्देशक बनेका छन्। पुडासैनीलाई बिहीबारको मन्त्रिपरिषद्को बैठकले बागमती प्रदेशको संस्कृति, पर्यटन तथा सहकारी मन्त्रालयबाट अर्थमा ल्याएको थियो। हालका भन्सार विभागका महानिर्देशक ढुण्डीप्रसाद निरौलालाई स्वास्थ्य तथा जनसंख्या मन्त्रालयमा पठाइएको छ। आन्तरिक राजस्व विभागका महानिर्देशक शिवलाल तिवारीलाई कर्णालीको प्रदेश प्रमुखको कार्यालयमा पठाएको छ। सहसचिव चक्रबहादुर बुढा राजस्व अनुसन्धान विभागका महानिर्देशकबाट संघीय मामिला तथा सामान्य मन्त्रालयको अतिरिक्तमा पठाइएको छ। सहसचिव उत्तरकुमार खत्रीलाई अर्थ मन्त्रालयको राजस्व व्यवस्थापन महाशाखाको जिम्मेवारी दिइएको छ। खत्री अर्थ मन्त्रालयकै योजना, अनुगमन तथा मूल्यांकन महाशाखामा थिए। संघीय ममिला तथा सामान्य प्रशासन मन्त्रालयको अतिरिक्त समूहबाट हालै अर्थमा सरुवा भएका दीपक लामिछानेलाई वीरगञ्ज भन्सार कार्यालयको प्रमुख बनाइएको छ। मुख्यमन्त्री कार्यालय गण्डकीबाट अर्थ मन्त्रालय ल्याइएकी यमुना प्रधानलाई भन्सार विभागको उपमहानिर्देशक बनाइएको छ। ठूला करदाता कार्यालय प्रमुख कर प्रशासक सहसचिव जनकराज शर्मा भन्सार विभागको उपमहानिर्देशक बनाएको छ। सामान्यको अतिरिक्तमा थन्क्याइएकी सहसचिव कविता रेग्मी आन्तरिक राजस्व विभाग उपमहानिर्देशक भएकी छन््। आन्तरिक राजस्व विभागको अर्का उपमहानिर्देशकमा गोपीकृष्ण कोइरालालाई पठाइएको छ। हालै कोइरालालाई लोकसेवा आयोगबाट अर्थमा ल्याइएको थियो। ठूला करदाता कार्यालय प्रमुखको जिम्मेवारी रमेश अर्याललाई दिइएको छ। आर्याल भन्सार विभागका उपमहानिर्देशक थिए। मध्यमस्तरीय करदाता कार्यालय प्रमुख पार्वती शर्मा भएकी छन्। शर्मा आन्तरिक राजस्व विभागकी उपमहानिर्देशक थिइन्। अर्थ मन्त्रालय प्रशासन महाशाखामा मदन दाहाल, वित्तीय संघीयता समन्वय महाशाखामा थानप्रसाद पंगेनी र योजना अनुगमन महाशाखामा महेश भट्टराईलाई लगिएको छ। श्रम, रोजगार तथा सामाजिक सुरक्षा मन्त्रालयबाट दाहाललाई हालै अर्थमा ल्याएको थियो। पंगेनी सहमहालेखा नियन्त्रक थिए भने भट्टराईलाई हालै राष्ट्रिय योजना आयोगबाट ल्याइएको हो। यसअघि नै अन्तर्राष्ट्रिय सहायता समन्वय महाशाखा प्रमुखको जिम्मेवारी धनीराम शर्मा र बजेट तथा कार्यक्रम महाशाखा प्रमुखको जिम्मेवारी श्रीकृष्ण नेपाललाई तोकिएको थियो। अर्थ मन्त्रालयमा कामकाज गर्ने गरी अमृत लम्साल लगिएको छ। उनी मध्यस्तरीय करदाता कार्यालयको प्रमुख कर प्रशासक थिए। विरगंज भंसारका प्रमुख भन्सार प्रशासक रहेका डिल्लीराम पन्थीलाई महालेखा नियन्त्रक कार्यालयको सहमहालेखा नियन्त्रकको जिम्मेवारी तोकिएको छ। श्यामप्रसाद भण्डारीलाई महालेखा नियन्त्रक कार्यालयको सहमहालेखा नियन्त्रकको जिम्मेवारी तोकिएको छ। हालै कोशीको आर्थिक मामिला तथा योजना मन्त्रालयबाट भण्डारी अर्थमन्त्रालय ल्याइएको थियो। गत बिहीबार ५९ जना सहसचिवको सरुवा गरिएको थियो।"
परराष्ट्रमन्त्री राणाले आज मोदीलाई भेट्ने,काठमाडौं : परराष्ट्र मन्त्री डाआरजु राणा देउवा आइतबार ५ दिने भारत भ्रमणको लागि गएकी छन्। डा राणाको सोमबार भारतीय प्रधानमन्त्री नरेन्द्र मोदीसँग भेटवार्ता हुने भएको छ। भारतस्थित नेपाली दूतावास स्रोतका अनुसार दिल्लीस्थित हैदरावाद हाउसमा भेटवार्ता तय भएको भएको छ । सोमबार साँझ राणा र मोदीबीच भेटवार्ता हुनेछ। भेटवार्तामा मन्त्री डा राणाले प्रधानमन्त्री केपी शर्मा ओलीका तर्फबाट भारतीय समकक्षी नरेन्द्र मन्त्री राणाको भ्रमण दलमा परराष्ट्र मन्त्रालयको दक्षिण एसिया महाशाखा प्रमुख सहसचिव भृगु ढुंगानालगायत सहभागी छन्। सोमबार नै डाराणाले भारतीय विदेशमन्त्री एस जयशंकरलाई भेट्ने भएकी छन्। भारतीय विदेश मन्त्री जयशंकरको निमन्त्रणामा उनी भारत भ्रमणमा गएकी हुन्। भारत भ्रमणका क्रममा उनले भारतीय विदेशमन्त्री जयशंकरसँग द्विपक्षीय वार्ता गर्नेछिन्। दुई देशबीचको हितका लागि सम्बन्ध सुधार र सहकार्यका विषयमा छलफल हुने परराष्ट्र मन्त्रालयले जनाएको छ। डा राणाले भ्रमणका क्रममा स्वास्थ्य उपचार पनि गर्नेछिन् । यो परराष्ट्र मन्त्रीको भ्रमण नेपाल र भारतबीच नियमित उच्चस्तरीय आदानप्रदानको परम्पराअनुसार भएको हो। परराष्ट्रमन्त्री राणा ६ गते स्वदेश फर्किनेछिन्।
परराष्ट्रमन्त्री राणा र भारतीय विदेशमन्त्री एसजयशंकरबीच भेटवार्ता,"काठमाडौं : परराष्ट्रमन्त्री डा आरजु राणा देउवाले भारतीय विदेशमन्त्री एसजयशंकरसँग भेटवार्ता गरेकी छन्। भारतीय विदेशमन्त्री जयशंकरको निमन्त्रणामा आइतबार नयाँ दिल्ली गएकी परराष्ट्रमन्त्री राणाले आज समकक्षीसँग भेटवार्ता गरेकी हुन्। परराष्ट्र मन्त्रालय स्रोतका अनुसार भेटवार्तामा उनीहरूबीच नेपालभारत सम्बन्धका विविध पक्ष, आपसी हित र पारस्परिक सहयोगका विषयमा कुराकानी भएको छ। विदेशमन्त्री एसजयशंकरले परराष्ट्र मन्त्री राणालाई भारतमा स्वागत गर्दै सामाजिक सञ्जालमा तस्बिर राखेका छन्। भेटवार्ताले दुई देशबीचको सम्बन्ध थप घनिष्ट हुने विश्वास गरिएको छ। 'भारतीय विदेशमन्त्री एस जयशङ्करसँग आज नयाँ दिल्लीमा भेटवार्ता भएको छ। भेटमा द्विपक्षीय हित, नेपाल भारत सम्बन्धका विविध पक्षका साथै आपसी सहयोग आदानप्रदानका विषयमा छलफल भयो। यस भ्रमणबाट सदियौँ पुरानो नेपाल भारत सम्बन्ध थप बलियो बन्ने अपेक्षा मैले गरेको छु,'भेटपछि मन्त्री राणाले भनेकी छन्। परराष्ट्र मन्त्रालय स्रोतका अनुसार राणाले आज साँझ भारतीय प्रधानमन्त्री नरेन्द्र मोदीसँग शिष्टाचार भेटवार्ता गर्ने छिन्। पूर्वप्रधानमन्त्री एवम् कांग्रेस सभापति शेरबहादुर देउवाकी पत्नीसमेत रहेकी राणा परराष्ट्रमन्त्री नियुक्त भएपछि उनको यो पहिलो विदेश भ्रमण हो। मन्त्री राणा चार दिने औपचारिक भ्रमणमा भारत गएकी हुन्। गत सोमबार नेपाल भ्रमणमा रहेका भारतीय विदेश सचिव विक्रम मिस्रीसँगको भेटमा परराष्ट्रमन्त्री राणा नेपालभारत एयर कनेक्टिभिटी बढाउन नेपाललाई थप हवाई रुटबारे छलफल भएको थियो। उनले हवाई रुटको विषयमा सचिव मिस्रीमार्फत भारतसँग कुरा उठाएकी थिइन्। उनीहरूबीच व्यापार तथा पारवहनसम्बन्धी वार्तालाई निरन्तरता दिनुपर्ने विषयमा छलफल भएको थियो।"
परराष्ट्रमन्त्री राणा र भारतीय प्रधानमन्त्री मोदीबीच भेटवार्ता,"काठमाडौं : परराष्ट्रमन्त्री आरजु राणा देउवाले भारतका प्रधानमन्त्री नरेन्द्र मोदीसँग भेटवार्ता गरेका छन्। हैदरावाद हाउसमा सोमबार साँझ उनीहरूबीच भेटवार्ता भएको हो। उनीहरूबीच नेपालभारत सम्बन्धका विविध पक्ष, आपसी हित र पारस्परिक सहयोगका विषयमा छलफल भएको परराष्ट्र मन्त्रालयले जनाएको छ। भेटमा भारतीय विदेशमन्त्री एस जयशंकर, राष्ट्रिय सुरक्षा सल्लाहकार अजित डोभल, भारतीय विदेश सचिव विक्रम मिश्री, नेपालस्थित भारतीय राजदूत नवीन श्रीवास्तवलगायत रहेका थिए। त्यस्तै नेपाली पक्षबाट भारतका लागि कार्यवाहक नेपाली राजदूत डा सुरेन्द्र थापा, परराष्ट्र मन्त्रालयका दक्षिण एसिया विभाग प्रमुख भ्रिगु ढुंगानालगायत रहेका थिए। त्यस्तै भारतसँग व्यापार तथा पारवहन, ऊर्जा, कनेक्टिभिटी, लगानी, हवाई मार्ग, बाढी तथा डुबान, पञ्चेश्वर बहुउद्देश्यीय आयोजना, खेलकुद, सीमा पूर्वाधारलगायतका समग्र पक्षको समीक्षा भएको नयाँ दिल्लीस्थित नेपाली दूतावासले जनाएको छ। दुवै पक्ष नियमित द्विपक्षीय संयन्त्रलगायत विभिन्न तहमा संलग्नतालाई निरन्तरता दिन सहमत भएको दूतावासद्वारा जारी विज्ञप्तिमा उल्लेख छ। यसअघि परराष्ट्रमन्त्री राणाले समकक्षी एस जयशंकरसँग भेटवार्ता गरेकी थिइन्। भेटवार्ताले दुई देशबीचको सम्बन्ध थप घनिष्ट हुने विश्वास परराष्ट्र मन्त्री राणाको छ। 'भारतीय विदेशमन्त्री एस जयशंकरसँग आज नयाँ दिल्लीमा भेटवार्ता भएको छ। भेटमा द्विपक्षीय हित, नेपाल भारत सम्बन्धका विविध पक्षका साथै आपसी सहयोग आदानप्रदानका विषयमा छलफल भयो। यस भ्रमणबाट सदियौँ पुरानो नेपाल भारत सम्बन्ध थप बलियो बन्ने अपेक्षा मैले गरेको छु,' भेटपछि मन्त्री राणाले भनेकी छन्। भारतीय विदेश मन्त्री जयशंकरको निमन्त्रणामा परराष्ट्र मन्त्री राणा पाँच दिने भ्रमणमा आइतबार नयाँ दिल्ली गएका हुन्। उनको यो पहिलो विदेश भ्रमण पनि हो। उनी भदौ ६ गते स्वदेश फर्किनेछिन्। यसअघि भारतीय विदेश सचिव विक्रम मिश्रीले नेपालको दुई दिने भ्रमणका गरेका थिए। नेकपा एमाले अध्यक्ष केपी शर्मा ओली नेतृत्वको सरकार बनेपछि भारतको तर्फबाट मिश्रीको भ्रमण भएको थियो।"
सुख्खा पहिरोले थुनियो इन्द्रावती,"सिन्धुपाल्चोक : सिन्धुपाल्चोकको पाँचपोखरी थाङ्पाल गाउँपालिका७ तिपेनी बजारस्थित पाँचपोखरी प्राथमिक अस्पताल नजिकै आएको सुख्खा पहिरोका कारण इन्द्रावती नदीको केही भाग थुनिएको छ। आइतबार रातिदेखि परेका अविरल वर्षाका कारण सो क्षेत्रमा सुख्का पहिरो गएका कारण इन्द्रावती नदीको केही भाग थुनिएको प्रहरीले जनाएको छ। 'अहिले पनि ढुङ्गा माटो खस्ने क्रम रोकिएको छैन,' पाँचपोखरी थाङ्पाल गाउँपालिकाका अध्यक्ष टाँसी लामाले भने, 'पहिरोका कारण प्राथमिक अस्पताल, तिपेनी बजार र तिपेनीबाट तल रहेको नदी तटीय क्षेत्र उच्च जोखिममा छ।' जोखिम कायम रहेका कारण स्थानीयलाई सतर्क रहन उनले आग्रह गरे। घटना स्थलमा अहिले जनप्रतिनिधि, नेपाली सेना, सशस्त्र प्रहरी, नेपाल प्रहरीले घटनास्थलको निरीक्षण गरिरहेका छन्। पहिरोको उच्च जोखिममा रहेको अस्पतालको सामग्री सार्ने तयारी गरेको गाउँपालिकाले जनाएको छ। सुख्खा पहिरोका कारण तिपेनीलगायत तटीय क्षेत्रका नागरिकहरू त्रसित भएका छन्। अझै पनि सुख्खा पहिरो झरिरहेकाले के हुन्छ भन्न सक्ने अवस्था नभएको स्थानीयको भनाइ छ। पहिरोका कारण पाँचपोखरी प्राथमिक अस्पताल उच्च जोखिममा रहेको छ भने खोला थुनिएमा तिपेनी बजार, नेशनल हाइड्रोपावर, मेलम्ची बजार लगायतको नदी तटीय क्षेत्रमा प्रत्यक्ष असर गर्ने पालिका अध्यक्ष लामाले बताए। 'स्काभेक्टरको सहयोगले थुप्रिएको गेग्रान पन्छाउन सकिन्छ या सकिँदैन भन्ने अध्ययन गरिरहेका छौं,' लामाले भने। पहिरो खसेको भागमा ढुंगा, गेग्रान, माटो थुप्रिएर बसेका कारण थप ठूलो मात्रामा पहिरो झरेमा नदी थुनिने र त्यसले थप क्षति निम्त्याउने लामाले बताए। यसैबीच जिल्ला प्रशासन कार्यालय सिन्धुपाल्चोकले समेत सूचना निकालेर पाँचपोखरी थाङ्पाल गाउँपालिका, मेलम्ची नगरपालिका र इन्द्रावती गाउँपालिकाका नदी तटीय क्षेत्रमा बस्ने स्थानीयलाई सचेत रहन आग्रह गरेको छ।"
"मुसहर, डोम मेस्तर, हल्खोर जातिलाई महादलित घोषणा माग","काठमाडौं : जनता समाजवादी पार्टी(जसपा)ले नेपालका मुसहर, डोम, मेस्तर, हल्खोर जातिलाई महादलित घोषणा गर्नुपर्ने निर्णय गरेको छ। यो निर्णय लागू गर्न सरकारलाई आग्रह गर्नेसमेत केन्द्रीय समितिको बैठकले गरेको छ। साउन २७३० सम्म ललितपुरमा चलेको केन्द्रीय समितिको बैठकले राज्यको मूलधारबाट कोसौं टाढा रहेको तराई मधेसका अति विपन्न तथा पिछडिएका जातिहरूलाई उत्थानका लागि विशेष व्यवस्था गर्नुपर्ने पार्टी अध्यक्ष उपेन्द्र यादवले जनाएका छन्। मधेसी र गैरमधेसी दलितहरूको छुट्टाछुट्टै सूचीकृत गरिनुपर्छ। तराईमधेसका अति पिछडिएका मुसहर, डोम, मेस्तर, हल्खोर जातिलाई महादलित घोषणा गर्नु जरुरी छ। उनीहरूको उत्थानका लागि विशेष व्यवस्था गरिनुपर्छ, अध्यक्ष यादवले निर्णय सार्वजनिक गर्दै भनेका छन्। बैठकले गरेको ६७ बुँदे निर्णय जसपा नेपालले शनिबार सार्वजनिक गरेको हो। जसपा नेपालले पिछडा वर्ग र अति पिछडिएका वर्गलाई छुट्टछुट्टै सूचीकृत गर्नुपर्नेसमेत बैठकबाट निर्णय गरेको छ। निर्णयमा भनिएको छ, उनीहरूलाई समावेशिता र समाजिक न्यायको प्रत्याभूति गराउन आवश्यक कानुन निर्माण गर्दै सूचीकृत गर्न छुटेका आदिवासीहरूलाई पनि सुचिकृत गरिनुपर्दछ। सुकुम्बासीलाई सम्भवत बसोबास गरेको जिल्ला भूमि उपलब्ध गराउन समेत माग गरिएको छ। जसपा नेपालका प्रवक्ता मनिष सुमनका अनुसार दलितमा पनि धेरै जातिहरू छन्। त्यसमा पनि अति पिछडिएका दलितहरूलाई राज्यले उनीहरूको माग र आवश्यकतालाई सम्बोधन गरेर उत्थान र विकास गर्नुपर्छ। त्यसैकारणले तराई मधेसका दलित भित्रमा चार वटा जातजाति मुसहर, डोम, मेस्तर, हल्खोरलाई विशेष सुविधा राज्यले दिनुपर्छ भनेर पार्टी बैठकले निर्णय गरेको छ। जसपा नेपालले महादलित भनेर राज्यसंघ सूचीकृत गर्न माग गरका जातिहरू रोग, भोग, शोक, छुवाछूत, गरिबी, अशिक्षाबाट ग्रस्ति छन्। आफ्नो अधिकारका लागि कोहीसित कहिले पनि गुनासो पनि गर्दैन। बरु दुःखमा सहेर पलपल बाँचिरहेका जसपाका केन्द्रीय सदस्य चन्देश्वर सदाले बताए। उनले भने, पछाडि परेका समुदाय र जातिलाई राज्यले मुलधारमा ल्याउनुपर्छ। अनि मात्रै देश समृद्ध बन्छ। तर, यसो भएको छैन। हेपिएका र पेलिएकाहरू लोकतन्त्रमा पनि अझै पछाडि नै पर्नु दुःखको कुरो हो। बैठकले ज्येष्ठ नागरिकहरू तथा अशक्त एकल महिला र अपांगलाई प्रत्येक महिनाको अन्तिम दिनसम्म समामाजिक सुरक्षा भत्ता अनिवार्य उपलब्ध गराउन सरकारसँग माग गरेको छ। मिटरब्याजले समाजमा द्वन्द्व बढ्यो मिटरब्याजसम्बन्धी कारोबारले गर्दा समाजमा आन्तरिक द्वन्द्व बढेको जसपा नेपालको बैठकले निष्कर्ष निकालेको छ। यसले गाउँमा अत्यन्तै गम्भीर समस्या उत्पन्न गराएको छ। जसपा नेपालले भनेको छ, समस्याहरूबाट मुक्त गर्नका लागि सरकारले गाउँगाउँमा बैंक अथवा वित्तीय संस्थाहरू स्थापना गरी सहजरूपमा ऋण उपलब्ध गराउने व्यवस्था गरिनुपर्छ। हरेक प्रदेशमा औद्योगिक करिडोर घोषणा गर्न बैठकले सरकारसँग माग गरेको छ। उसले भनेको छ, बैंकहरूको ब्याजदर सिँगल डिजिटलमा झार्ने र चालु पूँजी कर्जा नीतिलाई हटाउनु पर्छ। प्रत्यक्ष निर्वाचित कार्यकारी राष्ट्रपतीय प्रणालीको पक्षमा जसपा जसपा नेपालले संविधान संसोधन गरी जनताबाट प्रत्यक्ष निर्वाचित कार्यकारी प्रमुख राष्ट्रपतीय प्रणालीमा जानुपर्ने निर्णय गरेको छ। पूर्ण समानुपातिक निर्वाचन प्रणाली, समानुपातिक समावेशी प्रतिनिधित्व भएको संघीय न्याय प्रणाली लागू पर्ने अध्यक्ष यादवको निर्णयमा उल्लेख छ, राष्ट्रिय जातीय पहिचानमा आधारित स्वायत्तता र स्वशासन सहितको राज्यको संरचना र राज्य शक्तिको बाँडफाँट लगायतका प्रावधानहरू संशोधन गरी संविधानमा व्यवस्था गरिनु पर्छ। संघ र प्रदेशमा महिला र दलितका लागि अलगअलग आरक्षित निर्वाचन क्षेत्र व्यवस्था गरिनुपर्ने बैठकले निर्णय गरेको छ। राष्ट्रिय जनगाणना २०७८ को प्रतिवेदन र तथ्यांक बमोजिम जनसंख्याको आधारमा प्रतिनिधित्व गर्न पाउने हक लोकतान्त्रिक प्रणालीको मूल सिद्धान्त र मान्यता हो, निर्णयमा उल्लेख गरिएको छ, त्यसअनुसार संघ र प्रदेशमा दलित र महिलाहरूका लागि छुट्टाछुट्टै आरक्षित निर्वाचित क्षेत्रको व्यवस्था गरिनुपर्छ। राष्ट्रिय सभामा भने प्रदेशको जनसंख्याको अनुपातमा प्रतिनिधित्व हुने व्यवस्था गर्नु पर्ने जसपा नेपालले जनाएको छ। उसले निर्णयमा भनेको छ, स्वतन्त्र एवं दलिविहीनताका आधारमा स्थानीय तहको निर्वाचन हुने व्यवस्था गरिनु पर्छ। आयोगमार्फत संविधान संशोधन संविधान संशोधन गर्न कार्यदल गठन गर्न सरकारसँग बैठकले माग गरेको छ। संघीय लोकतान्त्रिक गणतन्त्रलाई संस्थागत गर्न संविधान संसोधन, पुनर्लेखन, परिमार्जन गर्नका लागि संविधान विज्ञहरू सम्मिलित संविधान पुनरावलोक आयोग गठन गरी राय सुझाव र सिफारिसका आधारमा गरिनुपर्छ, निर्णयमा भनिएको छ, प्रदेशहरूको नामाकरण गर्दा पहिचान झल्काउनु पर्छ। जिल्ला समन्यय समितिको आवश्यकता नरहेको जसपा नेपालको निष्कर्ष छ। त्यसको भूमिका पनि आवश्यक नभएकाले हटाउन उचित रहेको अध्यक्ष यादवले निर्णयमा भनेका छन्। सम्झौता लागू र मुद्दा खारेजको मागमधेस आन्दोलन र विद्रोहका क्रममा आन्दोलिनकारीमाथि लगाएको मुद्दा खारेज गर्न सरकारसँग बैठकले माग गरेको छ। विभिन्न आन्दोलनको दौरानमा आन्दोलनकारीहरूमाथि लगाइएको मुद्दा सरकारसँग भएका सम्झौता अनुरुप सरकारले तुरुन्त खारेज गर्नुपर्छ, निर्णयमा भनिएको छ, बन्दी बनाइएकाहरूको रिहाइका साथै रोक्का गरिएको जग्गा धन सम्पत्तिलाई फुकुवा गरिनुपर्छ। विगतमा प्रहरीले आन्दोलनरत व्यक्तिहरूको गैरन्यायिक हत्या गरेको विषय बैठकमा छलफल गरिएको थियो। बैठकको निर्णगमा अध्यक्ष यादवले भनेका छन्, उनीहरूलाई सहिद घोषणा गर्नुपर्छ। सहिद परिवारको भरण पोषण शिक्षा, स्वास्थ्य उपचारको व्यवस्था गर्नुपर्छ। संघीय सरकारमा मन्त्रालयका संख्या घटाउनुपर्नेसमेत माग गरिएको छ। प्रदेश मामिलासम्बन्धी विषयहरू प्रदेश सरकारलाई नै हस्तान्तरण गरी फजुल खर्च कटौती गर्नुपर्ने माग गरिएको छ। जसपा नेपालको बैठकले विभिन्न ऐनहरू बनाएर प्रदेशलाई अधिकार सम्पन्न बनाउनु पर्नेसमेत निर्णय गरेको छ। उसले प्रहरी कर्मचारी समायोजन ऐन २०७६ बमोजिम प्रदेश सरकारहरूलाई प्रहरी हस्तान्तरण गरिनु पर्ने निर्णय गरेको छ, संघीय निजामति ऐन संसदबाट पारित गरी कर्मचारी समायोजनसम्बन्धी बाँकी कार्यहरू सम्पन्न गरिनुपर्दछ। विगतमा सरकार र आन्दोलनकारीसँग भएका सम्झौताहरू तुरुन्त कार्यान्वयन गर्न जसपा नेपालले माग गरेको छ। मधेश आन्दोलनको बेला नेपाल सरकार र मधेसी जनअधिकार फोरम नेपालबीच भएको २२ बुँदे सम्झौता, पीछडावर्ग, दलित, थारु आन्दोलन, आदिवासी जनजातिहरूसँग भएका सम्झौताहरूका कार्यान्वन गर्न बाँकी रहेका प्रावधानहरूलाई तुरुन्त कार्यान्वयन गरिनुपर्छ , जसपाको निर्णयमा भनिएको छ।"
सुदूरपश्चिम प्रदेश : २५ लाखभन्दा कमका योजना बजेटमा नराख्न मुख्यमन्त्रीको निर्देशन,"धनगढी : साउन १ गते देखि बजेट शून्यताको अवस्थामा रहेको सुदूरपश्चिम प्रदेशमा नयाँ बजेट बनाउने चटारो सुरू भएको छ । मुख्यमन्त्री दीर्घबहादुर सोडारी नेतृत्वको सरकारले ल्याएको बजेट पास हुन नसकेपछि साउन १ गते देखि प्रदेशमा बजेट शून्यताको अवस्था आएको थियो । संसदको चालु अधिवेशन (हिउँदे अधिवेशन) मै बजेट ल्याउने तयारी भइरहेका बेला मुख्यमन्त्री कमलबहादुर शाहले अबको बजेटमा २५ लाख भन्दा साना योजना नराख्न विषयगत मन्त्रालयहरूलाई निर्देशन दिएका छन् । सोमबार विषयगत मन्त्रालयका मन्त्रीसहित बोलाएर आफ्नै निवासमा पत्रकार सम्मेलनको आयोजना गर्दै मुख्यमन्त्री शाहले २५ लाख भन्दा साना योजना नराख्न, कुनै ब्यक्ति, समूह, संस्था, नीजि फर्म, कम्पनी र सहकारीलाई तोकेर पनि बजेट नबनाउन निर्देशन दिएक हुन्। यसअघिका सरकारहरूले पूर्वाधार विकासकै साढे ६ हजार योजना बनाउने र तीन लाखसम्मको बजेटका पनि योजना बनाउने गरेका थिए । मुख्यमन्त्री शाहले भने योजना कम बनाउने तर राम्रो बजेटका बनाउन निर्देशन दिएका हुन् । यसपाली ठोस र राम्रो रकमका योजना बनाउने नीति सरकारले लिएको मुख्यमन्त्री शाहले बताए । उनले तयार भइरहेको बजेटमा २५ लाख भन्दा कम रकमका योजना नराख्ने, प्रदेश सरकारले कार्यान्वयन गर्ने कुनै पनि योजना उपभोक्ता समितिमार्फत् नगर्ने समेत बताएका छन् । प्रदेश सरकारले कार्यान्वयन गर्ने कुनै पनि योजना अब टेन्डरबाट मात्र हुन्छ, उपभोक्ता समितिमार्फत काम गराइँदैन,'मुख्यमन्त्री शाहले भने । यसअघि योजना पार्नका लागि रकम बोकेर आउने चलन थियो । १० देखि २० प्रतिशत कमिसनमा योजना हाल्ने र उपभोक्ता समिति बनाएर भ्रष्टाचार हुने प्रवृत्ति थियो। मुख्यमन्त्री शाहले २५ लाख भन्दा कम रकमका योजना बनाउनैपर्ने बाध्यता भएमा कार्ययोजनासहित ससर्त अनुदानका रुपमा स्थानीय तहलाई वित्तिय हस्तान्तरण गरिने बताए । सरकारका आर्थिक मामिला मन्त्री, सामाजिक विकास मन्त्रीसहितलाई राखेर मुख्यमन्त्री शाहले गरेको पत्रकार सम्मेलनमा कुनै व्यक्ति, समूह, संस्था, नीजि फर्म, कम्पनी र सहकारीलाई तोकेर पनि बजेट नबनाउने बताएका छन् । यसअघिका सरकारका पालामा कम्पनी, सहकारी मात्रै होइन व्यक्ति फर्महरूमा तोकेरै बजेट हालिएको थियो । भ्रष्टाचारमा शून्य सहनशीलताअबलम्बन गर्ने प्रदेश सरकारको नीति भएको भन्दै मुख्यमन्त्री शाहले बजेट बनाउनुअघि नै सबै मन्त्रालयलाई यस्तो निर्देशन दिएको बताए। उनले पदस्थापनकै दिन गरिएका तीनवटा निर्णयहरू वित्तिय अनुशासन तथा सुशासन प्रवर्द्धनका लागि समिति गठन,प्रदेशबासीलाई रगत निशुल्क र प्रदेशबासीको जोखीम बीमाका बारेमा पनि प्रतिवद्ध भएको बताए ।"
निराशालाई आशामा बदल्न कांग्रेसएमाले समीकरण बन्यो : गृहमन्त्री लेखक,"काठमाडौं : गृहमन्त्री रमेश लेखकले राजनीतिक अस्थिरताले उत्पन्न निराशालाई आशामा बदल्न नेपाली कांग्रेस र एमालेको समीकरण बनेको बताएका छन्। सोमबार काठमाडौंमा आयोजित कार्यक्रममा लेखकले मुलुकमा राजनीतिक स्थीरता हुँदा जनताहरू निराश भएको भन्दै मुलुकलाई स्थीरतातर्फ अघि बढाउनका लागि ठूला दल मिलेर सरकार बनाउनुपरेको बताए। मुलुकमा संघीय लोकतान्त्रिक गणतन्त्रात्मक समावेशी चरित्रको राज्य निर्माण गर्ने काम भए पनि राजनीतिक स्थिरता दिन नसक्दा निराशा बढेको उनले बताए। उनले शिथिल भएको अर्थतन्त्रलाई गतिशील बनाउन, विकास निर्माणका काम द्रूत गतिमा अगाडि बढाउन, सुशासन स्थापित गर्न, शान्ति कायम गर्न र मर्यादित रोजगारी सिर्जना गर्न वर्तमान सरकार जिकिर गरे। गृहमन्त्री लेखकले संविधान संशोधनको विषयलाई एजेन्डा बनाएको भन्दै संविधानको संशोधन संघीय लोकतान्त्रिक गणतन्त्रात्मक व्यवस्था र समावेशी समानुपातिक सहभागितालाई थप सुदृढ गर्नका लागि हुने बताए। सरकार बनेको एक महिनामा १८ वर्षसम्म रुमलिएको संक्रमणकालीन न्यायसम्बन्धी कानुनलाई प्रतिनिधिसभाले पारित गरिसकेको भन्दै चाँडै संक्रमणकालीन न्यायको विषयलाई सम्बोधन गरिने गृहमन्त्री लेखकले बताए। उनले सुदूरपश्चिमलाई भारत र चीनसँग जोड्न ३४ महिनाभित्र तिंकरमा अध्यागमन कार्यालय स्थापन गर्ने बताए।"
आज जनैपूर्णिमा : पशुपतिनाथमा श्रद्धालुको घुइँचो (तस्बिरसहित),"काठमाडौं : प्रत्येक वर्ष श्रावण शुक्ल पूर्णिमाका दिन मनाइने रक्षाबन्धन, जनैपूर्णिमा (ऋषि तर्पणी) पर्व आज देशभर नवयज्ञोपवीत जनै एवं रक्षाबन्धन धारण गरेर मनाइँदैछ। आजका दिन बिहानैदेखि वैदिक सनातन धर्मावलम्बीले नदी, ताल, तलाउ, पोखरीमा गई स्नान गरेर गुरु पुरोहितबाट रक्षासूत्र (डोरो) बाँध्छन्। रक्षाबन्धन बाँध्न एवं नयाँ जनै फेर्न बिहानैदेखि पशुपतिनाथ मन्दिर परिसरलगायत बागमती नदीको किनार र काठमाडौँ उपत्यकालगायत देशभरका मठ मन्दिरमा भक्तजनको भीड लागेको छ। मानव रक्षाका लागि जप, तप र पूजागरी मन्त्रिएको रक्षाबन्धन अर्थात् डोरो वैदिक परम्पराको मन्त्रोच्चारण गर्दै ब्राह्मण पुरोहितहरुले यजमानको दाहिने नाडीमा बाँधिदिने गरिन्छ। गुरु पुरोहितले विधिपूर्वक मन्त्रिएको जनै र रक्षासूत्र धारण गरेमा नकारात्मक तत्वबाट सुरक्षा प्राप्त हुने धार्मिक विश्वास छ। यसरी व्रत बसेका तागाधारीले पूर्णिमाका दिन बिहानै पोखरी, ताल, तलाउ, नदी र कुण्डमा गई गाईको गोबर, खरानी, दत्तिउन र सप्तमृत्तिका लगाएर स्नान गर्दछन्। यसलाई श्रावणी स्नान पनि भनिन्छ। स्नानपछि जौ, तिल र कुशद्वारा ऋषिलाई तर्पणगरी वैदिक रुद्राभिषेक पद्धतिबाट मन्त्रिएको नयाँ जनै फेरिन्छ। अरुन्धतीसहित कश्यप, अत्रि, भारद्वाज, विश्वामित्र, गौतम, जमदग्नि, वशिष्ठ र अगस्त्य गरी आठ ऋषिलाई पूजा एवं तर्पण गर्ने भएकाले आजको दिनलाई ऋषितर्पणी पनि भन्ने गरिन्छ। वैदिक गुरु परम्पराअनुसार जनैलाई ब्रह्मसूत्र अथवा ज्ञानको धागोसमेत भनिन्छ। आज साउनेमा पाँच वटा सोमबारको ब्रत बस्ने अन्तिम दिन भएकाले पनि पशुपति नाथमा ४ वटै ढोका खुलिएको छ। यस पटक साउनमा चार वटा सोमबार परेका थिए।"
"माओवादीको परिपत्र मुलुकलाई २०४७ तिर फर्काउने संकेत छ, सडक आन्दोलनमा जानुपर्ने देखिन्छ","काठमाडौं : नेकपा माओवादी केन्द्रले प्रदेश समितिका इन्चार्ज र अध्यक्षलाई परिपत्र जारी गरेर मुलुक २०४७ सालतिर फर्काउने संकेत देखिएको बताएको छ। लगातार ६ दिन बसेको स्थायी कमिटी बैठकपछि परिपत्र जारी गर्दै माओवादीले त्यसको प्रतिवाद गर्न सडक आन्दोलन गर्नेपर्ने आवश्यकता रहेको बताएको छ। कांग्रेस र एमालेबीच गत असार १७ गते भएको सहमतिलाई माओवादीले अप्रत्यासित र भ्रष्ट्राचारविरुद्धको सुशासनको अभियानलाई अवरुद्ध गर्ने र भ्रष्टहरूलाई बचाउने नियत प्रष्ट भएको बताएको छ। 'संविधान संसोधन गर्ने भनेर भनिएका विषयहरू सुन्दा दस वर्षको जनयुद्ध र बृहत् शान्ति सम्झौता पश्चात प्राप्त संघीय लोकतान्त्रिक गणतन्त्र, धर्मनिरपेक्ष, समानुपातिक समावेशी लगायतका उपलब्धिहरूलाई उल्ट्याएर मुलुकलाई २०४७ साल तिर फर्काउने संकेत देखिन्छ। संविधानले सुनिश्चित गरेको बहुदलीय प्रतिष्पर्धाको प्रणालीलाई उल्ट्याएर दुई दलीय सर्वसत्तावाद तर्फ लैजाने दिशामा उद्धत देखिन्छ,' परिपत्रमा भनिएको छ, 'प्रतिगमन, राष्ट्रघात, भ्रष्ट्रहरूको संरक्षण, जनताका दैनिक समस्याहरू आदि विषयलाई लिएर सदनमा प्रतिपक्षमा रहेर सशक्त ढंगले भूमिका निर्वाह गर्नुपर्ने छ। सदनमा खवरदारीका बाबजुद पनि प्रतिगमन, राष्ट्रघात र भ्रष्ट्रहरूको संरक्षण गर्ने दिशामा सरकार झनझन अगाडि बढेमा कुनै पनि समयमा सडक आन्दोलनमा जानुपर्ने आवश्यकता लाई पनि ध्यानमा राख्नुपर्ने देखिन्छ।' माओवादीले वर्तमान विश्व परिवेश र भूराजनीतिक स्थितिको सन्दर्भमा मुलुकमा अस्थिरता र अराजकता पैदा गराउनेतर्फ सरकार उन्मुक रहेको बताएको छ। राज्यलाई झन कमजोर बनाउने, कमजोर अवस्थामा नै विदेशी शक्ति केन्द्रहरूले आफ्नो स्वार्थ अनुरूप नेपालको राष्ट्रिय हित प्रतिकुलका सम्झौताहरू गराउने र मुलुकको राष्ट्रिय अस्मितालाई झन कमजोर तुल्याउने माओवादीको ठहर छ। यस परिस्थितिमा पार्टी निर्माणको लागि निजी स्वार्थ केन्द्रित गुट, उपगुटजन्य प्रवृत्तिहरूलाई दुरूत्साहित गर्दै पार्टीलाई नयाँ उचाईमा एकताबद्द गर्दै लैजानुपर्ने माओवादीले निर्देशन पनि दिएको छ। माओवादीले केन्द्रीय कमिटी बैठकअघि केन्द्रीय सदस्य र प्रदेश पदाधिकारीबीच परामर्श बैठक डाकेको छ। भदौ ५ गतेदेखि बागमती प्रदेशबाट सुरू हुने बैठक असोज ३ गतेसम्म चल्नेछ।"
भारतीय प्रधानमन्त्री मोदीलाई नेपाल भ्रमणको निम्तो,काठमाडौं : परराष्ट्र मन्त्री आरजु राणा देउवाले भारतीय प्रधानमन्त्री नरेन्द्र मोदीलाई नेपाल भ्रमणको निम्तो दिएकी छन्। सोमबार साँझ नयाँ दिल्लीको हैदरावाद हाउसमा शिष्टाचार भेटपछि परराष्ट्र मन्त्री राणाले मोदीलाई नेपालको भ्रमणको निम्तो दिएकी हुन्। उनले प्रधानमन्त्री केपी शर्मा ओलीको तर्फबाट मोदीलाई नेपाल भ्रमणको निम्तो दिएको परराष्ट्र मन्त्रालय स्रोतले जानकारी दियो। प्रधानमन्त्री ओलीले मोदीलाई नेपाल भ्रमणका लागि लिखित निमन्त्रणा पठाएका छन्। प्रधानमन्त्री ओलीले भारतीय समकक्षी मोदीलाई नेपाल भ्रमण गराएर त्यसपछि आफू भारत जाने तयारी गरेका छन्। प्रधानमन्त्री ओली बिमस्टेकको बैठकमा सहभागी हुन् बैंकक गएका बेला समेत भारतीय प्रधानमन्त्रीसँग द्विपक्षीय छलफल गर्ने तयारी गरेका छन्। यसअघि भारतीय विदेश सचिव विक्रम मिश्रीमार्फत पनि प्रधानमन्त्री ओलीले मोदीलाई नेपाल भ्रमणको निम्तो पठाएका थिए।
एकीकृत समाजवादीका मनोनीत २५१ केन्द्रीय सदस्यलाई शपथ गराइँदै,"शपथ ग्रहण कार्यक्रमपछि आइतबारदेखि सुरु हुने केन्द्रीय समिति बैठकमा केन्द्रीय विभागका संरचनाको निर्माणका लागि छलफल गरिने छ। काठमाडौं : नेपाल कम्युनिष्ट पार्टी (एकीकृत समाजवादी)ले थप गरेका २५१ केन्द्रीय सदस्यलाई भदौ ९ गते काठमाडौँमा शपथ गराउने भएको छ। महाधिवेशन सम्पन्न भएलगत्तै मनोनीत ती सदस्यलाई पार्टी अध्यक्ष माधवकुमार नेपालले शपथ गराएपछि औपचारिक रूपमा पदीय जिम्मेवारी तथा सङ्गठनका गतिविधिमा सदस्यलाई क्रियाशील गराइने छ। पार्टीले केन्द्रीय सदस्यमा नपरेका नेतालाई विभिन्न विभागमा व्यवस्थापन गर्न लागेको हो। पार्टीले केन्द्रीय कमिटी सदस्यलाई अनिवार्य उपस्थितिका लागि निर्देशन दिएको छ। शपथ ग्रहण कार्यक्रमपछि सोही दिनदेखि सुरु हुने केन्द्रीय समिति बैठकमा केन्द्रीय विभागका संरचनाको निर्माणका लागि छलफल गरिने छ। बैठकले पदाधिकारी छनोटका लागि कार्यविधि तथा मापदण्ड बनाउने केन्द्रीय सदस्य सोमप्रसाद पाण्डेयले जानकारी दिए। पदाधिकारीका आकांक्षी धेरै भएपछि सातै प्रदेशबाट भूगोल, क्षेत्र तथा सन्तुलन मिलाएर केन्द्रीय कमिटीको पूर्ण बैठकले पदाधिकारी चयन गर्न मापदण्ड बनाउन लागेको छ। बैठकले क्लष्टरका आधारमा केन्द्रीय कमिटीमा नेतालाई व्यवस्थापन गर्ने विषयमा समेत छलफल सोही बैठकमा गरिनेछ। नेताहरुको योगदान तथा कार्यक्षमताका आधारमा पार्टीले युवा, दलित, जनजाति, अल्पसङ्ख्यक, पिछडिएका वर्गलाई पदाधिकारीमा समेट्ने जनाएको छ। पार्टीमा तीन सय ४४ सदस्यीय केन्द्रीय कमिटीमा अहिले अध्यक्ष, सम्मानित नेता र महासचिव गरी तीन पदाधिकारी छन्। पार्टीमा वरिष्ठ उपाध्यक्ष, उपाध्यक्ष, उपमहासचिव, कोषाध्यक्षसहित १८ पदाधिकारी रिक्त रहेकाले नेताहरूको योगदान र कार्यक्षमताका आधारमा पदाधिकारी छनोट गरिने नेता पाण्डेयले जानकारी दिए। रासस"
संविधान संशोधन गरेर जनताको अधिकार खोसिदै भन्ने प्रचारमा सत्यता छैन : उपप्रधानमन्त्री सिंह,"काठमाडौं : उपप्रधान तथा सहरी विकास मन्त्री प्रकाशमान सिंहले संविधान संशोधन गरेर जनताको अधिकार खोस्न खोजेको भनेर भइरहेको प्रचारमा सत्यता नभएको बताएका छन्। काठमाडौंमा आयोजित श्री नेवा सम्पर्क समूह रामेछापद्वारा आयोजित कार्यक्रममा बोल्दै कांग्रेस एमाले जनताको अधिकारको लागि लडेका दल भएको जिकिर गरे। संविधान संशोधन गरेर सरकारले भएको अधिकांश कटौती गर्छ भन्ने प्रचार भइरहेको छ। कांग्रेस र एमाले लडेर जनतालाई अधिकार दिएका छौँ। सरकारमा गएर त्यो कटौती हुँदैछ भनेर गरिएको हल्लामा कुनै सत्यता छैन। हल्लाको पछाडि लागेर कहीँ पुगिँदैन,'मन्त्री सिंहले भने। उनले राजनीतिक स्थायित्व दिनको लागि कांग्रेस एमालेसँग मिलेको समेत दावी गरे। मन्त्री सिंहले भने, '७८ महिनामा सरकार चेञ्ज भइराख्ने,टिक्ने नटिक्ने सरकारले केही गर्न नसक्ने भएकाले ठूलो दल मिलेको छौँ। यो सरकार बनेपछि अर्थतन्त्रलाई लयमा ल्याउन सकारात्मक प्रयास भइरहेको छ। अर्थतन्त्रलाई अगाडि बढाउन सरकारले काम गरेर देखाउँछ।"
भलिबल खेलाडीको मागअनुसार अन्तर्राष्ट्रियस्तरको कभर्ड हल बनाउँछौं : प्रधानमन्त्री ओली,"काठमाडौं : प्रधानमन्त्री केपी शर्मा ओलीले भलिबल खेलाडीको मागअनुसार अन्तर्राष्ट्रियस्तरको कभर्ड हल बनाउने प्रतिबद्धता व्यक्त गरेका छन्। आज बिहान करिब दुई घण्टा राष्ट्रिय महिला भलिबल टिमसँग छलफल गर्दै उनले मनोबल उच्च बनाएर प्रदर्शन गर्दा सफलता मिल्ने बताएका हुन्। तपाईँहरुलाई थाहा छ कि सरकारको ढुकुटीमा धेरै रकम छैन तर हामी गर्नैपर्ने कामहरु गर्नेछौँ। आगामी खेलमा जित्छौँ जुन तपाईँहरुको मनोबल छ, त्यो साकार होस्।, प्रधानमन्त्री ओलीले भने, हामीले खेल खेल्ने भनेकै जित्नका लागि हो, त्यसकारण राम्रो ध्यान दिएर जित्छु भन्ने आशा बोकेर लाग्नुस्। सफलता पक्कै मिल्नेछ। एमाले अध्यक्ष समेत रहेका ओलीले दुई साता अघि सम्पन्न काभा वुमन्स नेसन्स भलिबल प्रतियोगिता हेर्न आफूले चाहे पनि मन्त्रिपरिषद्को आकस्मिक बैठकका कारण जान नसकेको अवगत गराउँदै खेलाडीका प्रगति, चाहना र मागबारे आफू जानकार रहेको सुनाए। प्रधानमन्त्री ओलीले प्रतियोगिताका उपविजेता खेलाडीलाई नेपाल सरकारले जनही रु तीन लाख दिने निर्णय गरेको जानकारी गराएका थिए। प्रधानमन्त्री ओलीले गत महिना नेपालमा रहेका रसियाली महिला भलिबल खेलाडीले आफूसँगको भेटमा नेपाली टिमको प्रशंसा गरेको स्मरण गर्दै विश्वस्तरका खेलाडीबाट भएको प्रशंसाभित्र नेपाली टिमको सम्भावना लुकेको उल्लेख गरे। प्रधानमन्त्री ओली र खेल प्रशिक्षक एवं खेलाडीबीच यस खेलले हालसम्म हासिल गरेका उपलब्धि, थप पूर्वाधार विकास र आगामी अन्तर्राष्ट्रिय खेलमा नेपालको विजय कसरी सुनिश्चित गर्ने भन्ने विषयमा छलफल केन्द्रित रहेको प्रधानमन्त्री सचिवालयले जनाएको छ। प्रधानमन्त्री निवास, बालुवाटारमा ब्रेकफास्टसँगै मुलुकको कार्यकारी प्रमुखसँग भएको भलाकुसारीले आफूहरुलाई उत्साहित तुल्याएको उनीहरुले बताएका थिए। उनीहरुले पुरस्कारका लागि आभार व्यक्त गरे। प्रधानमन्त्री ओलीसँगको छलफलमा सो टिमका मुख्य प्रशिक्षक जगदीश भट्ट, कप्तान अरुणा शाही, नेपाल भलिबल सङ्घका अध्यक्ष जितेन्द्र चन्द, खेलाडी सरस्वती चौधरीलगायत सहभागी थिए।"
हत्या आरोपमा एकै घरका तीन पक्राउ,"रुकुम पूर्व : रुकुम पश्चिमको त्रिवेणी गाउँपालिका४ दम्दुका एक पुरुषको हत्या आरोपमा एकै घरका तीन जना पक्राउ परेका छन्। अन्दाजी ४३ वर्षीय दिलबहादुर बुढाको हत्या आरोपमा सोही वडाका कलटाकुरा बस्ने एकै घरका तीन जना पक्राउ परेका हुन्। पक्राउ पर्नेमा ६१ वर्षीय मोहवीर खत्री, उनका कान्छो छोरा २६ वर्षीय सन्तोष केसी र सन्तोषकी श्रीमती २४ वर्षीया मीनाकुमारी बुढाथोकी केसी पक्राउ परेको जिल्ला प्रहरी कार्यालय रुकुम पश्चिमका सूचना अधिकारी प्रहरी निरीक्षक बखतबहादुर शाहीले बताए। प्रहरी निरीक्षक शाहीका अनुसार बुढाको आइतबार राति १० बजेतिर मृत्यु भएको हो। मृत्यु भएको खबर प्राप्त भएपछि प्रहरी निरीक्षक शाहीको नेतृत्वमा सोमबार बिहान प्रहरी टोली घटनास्थल पुगेको थियो। घटना शंकास्पद देखिएपछि प्रारम्भिक अनुसन्धान गर्दा हत्या भएको खुलेको प्रहरीको भनाइ छ। प्रारम्भिक अनुसन्धानका क्रममा मृतक बुढाले मादक पदार्थ सेवन गरेर सन्तोषकी श्रीमतीलाई अपशव्द बोलेर हातपात गरेको र त्यसको प्रतिकार गर्ने क्रममा सन्तोषकी श्रीमतीले दाउराको चिर्पटले प्रहार गर्दा बुढाको मृत्यु भएको खुलेको छ। घटनास्थलको प्रारम्भिक अनुसन्धान सकाएर शव पोष्टमार्टमका लागि जिल्ला अस्पताल सल्ले लगिएको छ भने हत्या आरोपमा पक्राउ गरिएका तीन जनालाई जिल्ला प्रहरी कार्यालयमा राखेर थप अनुसन्धान भइरहेको छ।"
शैक्षिक विकासका लागि अध्यक्षसँग बाआमा,"नुवाकोट : नुवाकोटको तारकेश्वरमा अध्यक्षसँग बाआमा तथा विद्यार्थी कार्यक्रम सञ्चालन गरिएको छ। स्थानीय सरकार अर्थात् गाउँपालिकाका जनप्रतिनिधि, अभिभावक, शिक्षक, विद्यार्थीबीच अन्तरक्रिया कार्यक्रम सञ्चालन गरी शैक्षिक समस्याका समाधान तथा शैक्षिक योजनाहरू सञ्चालन गरिएको छ। सो कार्यक्रम तारकेश्वर गाउँपालिका ५ गोर्स्याङस्थित शंखादेवी माध्यमिक विद्यालयमा सञ्चालन गरिएको छ। तारकेश्वर गाउँपालिका अध्यक्षसँग बाआमा, छोराछोरी कार्यक्रम गरिएको हो। बागमती प्रदेश सभा सदस्य रमेशकुमार महतले अध्यक्षसँग बाआमा तथा छोराछोरी कार्यक्रम उद्घाटन गरे।"
"लामीडाँडा विमानस्थल उद्घाटन गरेको पाँच वर्ष बित्यो, अझै नियमित उडानको टुङ्गो छैन","खोटाङ : जिल्लाको सबैभन्दा पुरानो लामीडाँडा विमानस्थल कालोपत्रे गरिएपछि २०७६ साल असार ३ गते परीक्षण उडान भएको थियो। नेपाल नागरिक उड्डयन प्राधिकरणको छ करोड ७६ लाख ९३ हजार लगानीमा कालोपत्रे सम्पन्न गर्ने काम सम्पन्न भएपछि तत्कालीन संविधानसभा सदस्य विशाल भट्टराईले सोही दिन परीक्षण उडानको शुभारम्भ समेत गरेका हुन्। समिट एयरको नाइन एनएएम्जी विमानले परीक्षण उडान भरेपछि उद्घाटन गरिएको कार्यक्रमलाई उनले लामीडाँडा विमानस्थलमा नियमित उडान भराउनका लागि प्राधिकरणसँग छलफल भइरहेको जानकारी दिएका थिए। तर, विमानस्थलमा परीक्षण उडान भरेपछि अहिलेसम्म एकपटक पनि विमान उडान तथा अवतरण भएको छैन। २०२८ सालदेखि कच्ची अवस्थामा नियमित सञ्चालन हुँदै आएको विमानस्थलको टर्निङ प्याडमा दायाँबायाँ २८२८ मिटर कालोपत्रे गरिएको गरिएको छ। पाँच सय २० मिटर लम्बाइ र २० मिटर चौडाइको विमानस्थल कालोपत्रे गर्ने जिम्मा वाइएनएस, एसएपी र सूर्य कन्स्ट्रक्सन प्रालिले कालोपत्रे गरेको हो। जिल्लाको प्रमुख धार्मिक तथा पर्यटकीयस्थल हलेसी आउने भक्तजन तथा पर्यटकका साथै ओखलढुङ्गा र सोलुखुम्बुका स्थानीय बासिन्दालाई सेवा दिने उद्देश्यले निर्माण गरिएको विमानस्थल यसअघि जिल्लाको निकै व्यस्त रहने विमानस्थलमा पर्थ्यो। स्थानीय बासिन्दाले कुटो तथा कोदालो प्रयोग गरेर २०२६ सालदेखि निर्माण सुरु गरेको विमानस्थल दुई वर्षपछि २०२८ सालबाट कच्ची अवस्थामै नियमित उडान सञ्चालनमा ल्याइएको थियो। ४८ वर्षसम्म कच्ची अवस्थामा नियमित उडान हुँदै आएको विमानस्थलमा कालोपत्रे गरिएसँगै नियमित उडान बन्द हुँदा स्थानीय बासिन्दा समस्यामा परेका छन्। कालोपत्रे गरिएको विमानस्थलमा नियमित उडान नभएपछि दुर्घटनाका घाइते तथा बिरामीलाई हेलिकोप्टर चार्टर गरेर अन्यत्र उपचारमा लानुपर्ने बाध्यताले स्थानीय बासिन्दा समस्यामा परेका हुन्। तीन जिल्लाका स्थानीय बासिन्दा तथा त्रिधार्मिकस्थल हलेसी आवतजावत गर्ने भक्तजन एवं पर्यटकले सेवा लिँदै आएको विमानस्थलको उडान कटौती गरेर राज्यले आफूहरूमाथि ठूलो अन्याय गरेको रावाबेँसी गाउँपालिका प्रमुख फटिककुमार श्रेष्ठले आरोप लगाएका छन्। स्थानीय बासिन्दाले कुटो र कोदालो प्रयोग गरेर सञ्चालनमा ल्याएको लामीडाँडा विमानस्थलमा कालोपत्रे भएको छ। तीन जिल्लाका जनताले नियमित उपयोग गर्दै आएको हवाई सुविधा खोस्ने काम भएको छ, उनले भने, नियमित उडान भराउन सम्बन्धित निकायमा पटकपटक अनुरोध गरिरहेका छौँ। राज्यको ठूलो लगानीमा कालोपत्रे गरिएको विमानस्थल पुनः सञ्चालनमा ल्याउन अहिलेसम्म कसैले पनि चासो दिएका छैनन्। यसप्रति ध्यान जान जरुरी छ। लामीडाँडा विमानस्थलमा उडान कटौती गरेपछि कर्मचारी र आवश्यकीय उपकरणसमेत उठाएर अन्यत्र लगेको स्थानीय बासिन्दाले बताएका छन्। राज्यकोषको लगानीमा कालोपत्रे गरिएको विमानस्थल उपयोगविहीन भएपछि सरकारको आलोचना हुँदै आएको छ। विमानस्थलमा उडान कटौती हुनुको कारण पत्ता लगाएर नियमित उडान भर्नेगरी पहल भइरहेको सांसद रामकुमार राई पासाङले बताए। लामीडाँडा विमानस्थलमा उडान कटौती हुनु दुःखद् विषय हो। राज्यकोषको लगानीमा कालोपत्रे गरिएको लामीडाँडा विमानस्थल छ वर्षदेखि उडान अवरुद्ध छ, उनले भने, नियमित उडान भर्नेगरी सम्बन्धित निकायमा पहल गरिरहेको छु। अहिलेसम्म कुनै नतिजा आएको छैन। यद्यपि, पहल गर्ने काम भइरहेको छ। दश स्थानीय तह रहेको खोटाङ जिल्लामा तीनवटा विमानस्थल छन्। जिल्लाका सबै क्षेत्रका स्थानीय बासिन्दालाई हवाई सेवा उपलब्ध गराउने उद्देश्यले निर्माण गरिएका तीनवटै विमानस्थल नागरिक उड्डयन प्राधिकरणको लगानीमा कालोपत्रे गरिएका छन्। जिल्लाको दक्षिणी क्षेत्रमा पर्ने खोटेहाङ गाउँपालिका४ बडकादियालेमा निर्माण गरिएको थामखर्क र जिल्लाको प्रमुख व्यापारिक केन्द्र दिक्तेल बजार नजिक खाल्लेस्थित मनमाया राई खानीडाँडा विमानस्थलमा भने नियमित उडान भइरहेको छ। खानीडाँडा र थामखर्क विमानस्थलमा नेपाल वायुसेवा निगमको जहाजले काठमाडौंका लागि नियमित उडान भर्दै आएको जनाइएको छ। प्राधिकरणको सात करोड २४ हजार तीन सय ८० लागतमा लामा बुइल्डर्सचाङ्मिला जेभी निर्माण कम्पनी कालोपत्रे गरेको खानीडाँडा विमानस्थलमा हप्ताको दुईपटक उडान हुँदा सबैभन्दा बढी जिल्ला अस्पताल दिक्तेलबाट अन्यत्र रेफर गरिएका बिरामीलाई सहज भएको छ। दक्षिणी क्षेत्रमा पर्ने थामखर्क विमानस्थल रौता कन्स्ट्रक्सन प्रालिले प्राधिकरणको १० करोड ६० लाख ७१ हजार लगानीमा कालोपत्रे गरेको हो। रासस"
सुरु भयो धादिङमा लाखे जात्रा,"धादिङ : नेवार समुदायको सांस्कृतिक पर्व लाखे जात्रा धादिङ जिल्लाको सदरमुकाम धादिङबेसीमा विधिवत् रूपमा पूजाआजा गरी लाखे नाच लगाएर जात्रा सुरु गरिएको हो। जात्राको शुभारम्भमा पियानो, किबोर्ड, धा बाजा बजाएर लाखे नाच लगाइएको हो। झिंगु नेवाः समाज धादिङको आयोजनामा कला, संस्कृति, परम्परा र पहिचानलाई संरक्षण गर्ने र पछिल्लो पुस्तामा पुर्याउने उद्देश्यले जात्राको आयोजना गरिएको झिंगु नेवाः समाज धादिङका अध्यक्ष राजकुमार श्रेष्ठले बताए जात्रामा सहभागीहरूलाई टीका प्रसाद ग्रहण गरिएको छ। अन्य समयमा रोक लगाइएको, तर नेवारी समुदायमा पूजाआजा गर्दा प्रयोग गरिने सगुनसमेत सहभागीहरूलाई दिएर जात्राको रौनक र नेवारी समुदायको झलक दिएका हुन्। जात्रामा सहभागीहरूलाई टीका प्रसाद ग्रहण गरिएको छ। अन्य समयमा रोक लगाइएको, तर नेवारी समुदायमा पूजाआजा गर्दा प्रयोग गरिने सगुनसमेत सहभागीहरूलाई दिएर जात्राको रौनक र नेवारी समुदायको झलक दिएका हुन्। राजा गुणकाम देवको पालादेखि लाखे जात्रा सुरु गरिएको भए तापनि राजा प्रताप मल्लको पालादेखि राक्षसको स्वरूपमा मुकुट लगाई कालिकाको वस्त्र धारण गरि लाखे नाच नाच्ने गरिएको पाइन्छ। काठमाडौं उपत्यकाबाट सुरु भएको यो जात्रा नेपाल अधिराज्यभर नेवार वस्तीहरूमा हुने गरेको छ। धादिङमा २०६२ सालमा नेवार समुदायको आधिकारिक जिल्ला स्तरीय संस्था झिंगु नेवाः समाज, धादिङ स्थापना भएपछि सोही संस्थाको पहलमा विभिन्न स्थानहरूमा लाखे जात्रा सञ्चालन हुँदै आएको छ।"
एक वर्षमा १७ किलोमिटर सडक कालोपत्रे,"दमौली (तनहुँ) : पूर्वाधार विकास कार्यालय तनहुँले एक वर्षमा १७ दशमलव सात किलोमिटर सडक कालोपत्रे गरेको छ। कार्यालयले गत आर्थिक वर्षमा ३० किमी सडक कालोपत्रे गर्ने लक्ष्य राखेकामा १७ दशमलव सात किमी कालोपत्रे गरिएको जनाएको छ। कार्यालय प्रमुख कृष्ण आचार्यका अनुसार आर्थिक वर्ष २०७९८० मा ३७ दशमलव तीन किमी सडक कालोपत्रे भएको थियो। गत आवमा १० दशमलव पाँच किमी कच्ची सडक निर्माण गर्ने लक्ष्य रहेकामा सात दशमलव छ किमी निर्माण भएको उनले जानकारी दिए। उनका अनुसार ४६ किमी ग्राभेल सडक निर्माण गर्ने लक्ष्य रहेकामा ३५ दशमलव दुई, २० किमी चौडाइ गर्ने लक्ष्य रहेकामा १३२३, ३० किमी नाला निर्माण गर्ने लक्ष्य रहेकामा २४८२ किमी नाला निर्माण भएको छ। गत आवमा १९ हजार ३७ घनमिटर टेवा पर्खाल, छवटा कजवे, चारवटा सडक पुल निर्माण तथा चारवटा भवन मर्मत गरिएको आचार्यले जानकारी दिए। उनका अनुसार अघिल्लो आवमा २७४ किमी कच्ची सडक, ८८२५ किमी ग्राभेल, ३७३ किमी कालोपत्रे, ८९२ किमी चौडाइ विस्तार र ११२२५ किमी नाली निर्माण गरिएको थियो। कार्यालयले गत आवमा १४ बहुवर्षीय योजना सम्पन्न गरेको प्रमुख आचार्यले जानकारी दिए। तीमध्ये दश सडक र चारवटा पुलको योजना रहेका थिए। त्यस्तै ३९ बहुवर्षीय योजना सम्पन्न हुन बाँकी छन्। आचार्यले आर्थिक वर्ष २०७९८० मा सडकतर्फ २१, सडक पुलतर्फ पाँच योजना रहेकामा गत आवमा सडकतर्फ २०, सडक पुलतर्फ सात योजना थप भएका बताए। सडकतर्फ ३१, सडकपुलतर्फबाट आठ योजना सम्पन्न हुन बाँकी रहेको उनले जानकारी दिए। सो अवधिमा सडकतर्फ एक अर्ब २५ करोड २९ लाख ८८ हजार बजेट रहेकामा एक अर्ब सात करोड पाँच लाख ९० हजार बजेट खर्च भएको छ। सडक पुलतर्फ २१ करोड ४२ लाख ७४ हजार बजेट रहेकामा १९ करोड ५७ लाख चार हजार बजेट खर्च भएको पूर्वाधार विकास कार्यालयले जनाएको छ। सहरी विकास तथा भवनतर्फ ४० लाख तीन हजार बजेट रहेकामा ३० लाख तीन हजार, पुँजीगत अनुसन्धान तथा परामर्शमा एक करोड १५ लाख ६० हजार बजेट रहेकामा ६० लाख १२ हजार, जनता आवास कार्यक्रममा दश लाख बजेट रहेकामा ६६ हजार मात्रै बजेट खर्च भएको छ। विभिन्न सडक स्तरोन्नति पूर्वाधार विकास कार्यालयका प्रमुख आचार्यले पसले फौजदारमार्ग स्तरोन्नतिमा ३२ लाख छ हजार, ल्होचाडाँडा कृषि पर्यटन सडकमा दुई करोड ७५ लाख ४६ हजार, कालिका मार्ग चिलाउने चौतारा हुँदै सुन्दरबजार जाने सडकमा एक करोड दुई लाख ९६ हजार, छाङ थर्पु मोटरमार्ग स्तरोन्नतिका लागि ५३ लाख ७६ हजार खर्च भएको जानकारी दिए। उनका अनुसार तालघरे दुम्सीचौर पोख्रेलफाँट मार्गमा एक करोड ३३ लाख ८३ हजार, वाराही रानी मार्ग स्तरोन्नतिमा दुई करोड ५७ लाख ३२ हजार, कोटसडक कालीमार्ग सडकमा ८० लाख ६९ हजार खर्च भएको छ। भीमगोफा कृषि सडकमा ७१ लाख छ हजार, सालिग्राम कोरिडोर लोकमार्गमा नौ करोड एक लाख ७६ हजार, बरादी गिरानचौर हिलेखर्क सडकको डुम्रीडाँडा समस्तीपुर सडकखण्डमा ६५ लाख ८४ हजार, बुल्दीखोला पुल शेरा रामथुक्कीमा ६६ लाख २९ हजार, ब्याङ्दीखोला कल्भर्ट योजनामा ३२ लाख ४१ हजार, खहरेखोला सडक पुलका लागि दुई करोड ६५ लाख ६७ हजार र लुम्दीखोला पुलका लागि २५ लाख ८२ हजार बजेट खर्च भएको कार्यालय प्रमुख आचार्यले जानकारी दिए। रासस"
मंगलबार देशका यी स्थानमा हुने छ वर्षा,"काठमाडौं : मंगलबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार सबै प्रदेशका केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। गण्डकी र लुम्बिनी प्रदेशका थोरै स्थानहरूमा तथा बाँकी प्रदेशका एकदुई स्थानमा भारी वर्षाको पनि सम्भावना रहेको छ। मंगलबार राति देशभर आंशिकदेखि साधारणतया बदली रहने छ। सबै प्रदेशका केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, मधेश, बागमती, लुम्बिनी र सुदूरपश्चिम प्रदेशका एकदुई स्थानमा भारी वर्षाको पनि सम्भावना रहेको छ।"
भोजपुरको आमचोकमा दाक्बुराङ वनस्पति उद्यान निर्माण,"भोजपुर : पर्यटकीय क्षेत्रको विकाससँगै विभिन्न जातका बोटविरुवाको खोज तथा अनुुसन्धान गर्ने लक्ष्यले भोजपुरको आमचोक गाउँपालिकामा वनस्पति उद्यान निर्माण गरिएको छ। आमचोक२ यूँमा पर्ने यो स्थानलाई पर्यटकीय क्षेत्रका रूपमा स्थापित गराउन दाक्बुराङ वनस्पति उद्यान निर्माण थालिएको हो। समुद्री सतहबाट दुई हजार तीन सय मिटर उचाइमा रहेको यो स्थानमा आर्थिक वर्ष २०७७८७ बाट उद्यान निर्माण थालिएको हो। यहाँ वनस्पति विभागको अवधारणाअनुसार उद्यानको निर्माण सुरु गरेको थियो। त्यसयता कोशी प्रदेश सरकारको बजेटमा डिभिजन वन कार्यालयले यहाँ उद्यान निर्माण गरिरहेको छ। उद्यान निर्माणमा तीन आवमा गरी प्रदेश सरकारबाट विनियोजन गरिएको ७८ लाख बजेट खर्च भइसकेको वन कार्यालयले जनाएको छ। उद्यानमा खोजी तथा अनुसन्धानका लागि मध्यपहाडी क्षेत्रमा पाइने विभिन्न प्रजातिका वनस्पति संकलन गरेर रोपिने कार्यालयले जनाएको छ। उद्यानमा पहाडी क्षेत्रको उच्च भागमा पाइने विभिन्न जातका जडीबुटी, रैथाने प्रजाति वनस्पति, विभिन्न जातका लालीगुँरास, सौन्दर्यजन्य बोटबिरुवालाई संकलन गरिने डिभिजन वन कार्यालयका सहायक वन अधिकृत खुद्रुस मियाँले जानकारी दिए। दुई सय रोपनी क्षेत्रफल यो स्थानको १० रोपनी क्षेत्रभित्र आवश्यक संरचना निर्माण गरिएको छ। यहाँ प्रशासनिक भवन, अनुसन्धान केन्द्र भवन, प्रदेशद्वार, तीनवटा विश्रामस्थल, शौचालय निर्माण, उद्यानभित्र टायल बिच्छ्याउनेसँगै उद्यान क्षेत्रको घेराबार गर्ने काम सम्पन्न भएको डिभिजन वनका अधिकृत कपिलदेव अधिकारीले जानकारी दिए। त्यस्तै यहाँ विभिन्न जातका बोटबिरुवाको नर्सरी निर्माण गरिएको उनको भनाइ छ। यो आवमा उद्यानको थप विकासका लागि प्रदेश सरकारबाट २० लाख विनियोजन भएको उनले जानकारी दिए। उद्यानको भौतिक निर्माणको काम करिब अन्तिम चरण पुगेको अवस्था छ, उनले भने, उद्यानमा पर्यटन तथा अनुसन्धानमा सहयोग पुग्ने खालका आवश्यक संरचना निर्माण गरिएको छ। खोजीकर्ताले यहाँ आएर एकसाथ धेरै खालका वनस्पतिको खोज तथा अनुसन्धान गर्न सक्नेछन्। उद्यान निर्माणले यहाँको पर्यटकीय क्षेत्रको संरक्षणसँगै स्थानीयवासीको आयआर्जन वृद्धिमा सहयोग पुग्ने डिभिजन वन कार्यालयका प्रमुख वीरेन्द्र शाहले बताए। यसको थप विकास तथा संरक्षणमा भने स्थानीय नागरिकसँगै स्थानीय सरकारले भूमिका खेल्नुपर्ने उनको भनाइ छ। उद्यान निर्माणले आन्तरिक तथा बाह्य पर्यटनको विकासमा टेवा पुग्ने उनको धारणा छ। बहुउद्धेश्यसहित यहाँ वनस्पति उद्यान निर्माण गरिएको छ, प्रमुख शाहले भने, उद्यान निर्माणले यहाँका नागरिकको जीवनस्तर सुधारमा केही टेवा पुग्छ भन्ने हामीले अपेक्षा लिएका छौँ। उद्यानले पहाडी क्षेत्रमा पाइने वनस्पतिको खोजी तथा अनुसन्धानमा पनि सहयोग पुग्नेछ। यो स्थानलाई पर्यटकीय गन्तव्यसँगै एक अनुसन्धान केन्द्रका रूपमा विकास गर्ने लक्ष्यले काम भइरहेको गाउँपालिका अध्यक्ष अशोक राईले बताए। यो ठाउँमा वनस्पति उद्यान निर्माणले गाउँपालिकाको पर्यटन क्षेत्रको विकासमा टेवा पुग्ने उनको भनाइ छ। यहाँको पर्यटकीय क्षेत्रको विकाससँगै विभिन्न वनस्पतिको खोज तथा अनुसन्धान गर्ने उद्देश्यले उद्यान निर्माण भइरहेको छ, अध्यक्ष राईले भने, यो स्थान पर्यटनको निकै राम्रो सम्भावना बोकेको क्षेत्र हो। उद्यान निर्माणले यसको थप उजागर हुन्छ। संरक्षण तथा थप विकासका लागि गाउँपालिकाको तर्फबाट आवश्यक भूमिका खेलिरहेका छौँ। रासस"
लमजुङमा ३८ हजार मेट्रिकटन आलु उत्पादन,"लमजुङ : जिल्लामा ३७ हजार आठ सय ५९ मेट्रिकटन आलु उत्पादन भएको छ। गत आर्थिक वर्ष २०८०८१ मा दुई हजार दुई सय ८५ हेक्टर क्षेत्रफलमा गरिएको आलु खेतीबाट उक्त परिमाणमा आलु उत्पादन भएको कृषि ज्ञान केन्द्र लमजुङले जनाएको छ। केन्द्रका सूचना अधिकारी एवं बाली संरक्षण अधिकृत विजयराज पौडेलले अघिल्लो वर्षको तुलनामा आलु खेतीको क्षेत्रफल घटे पनि आलु उत्पादन वृद्धि भएको बताए। अघिल्लो आव २०७९८० मा दुई हजार छ हेक्टर क्षेत्रफमा २१ हजार नौ सय ३९ मेट्रिकटन आलु उत्पादन भएको थियो। सूचना अधिकारी पौडेलका अनुसार आव २०७९८० मा प्रतिहेक्टर ११ टन आलु उत्पादन भएको थियो। आव २०८०८१ मा प्रतिहेक्टर १६ दशमलव ५७ टन आलु उत्पादन भएको छ। आव २०७८०७९ मा एक सय हजार नौ सय ३६ हेक्टर क्षेत्रफल जमिनमा गरिएको आलु खेतीबाट २१ हजार एक सय मेक्ट्रिकटन उत्पादन भएको थियो। आव २०७७७८ मा १९ हजार पाँच सय हेक्टर क्षेत्रफलमा आलु खेति गरिएकामा २० हजार नौ सय २९ मेट्रिकटन आलु उत्पादन भएको ज्ञान केन्द्रको तथ्यांकमा उल्लेख छ। जिल्लामा आलु खेती विस्तार गर्न ज्ञान केन्द्रले कार्यक्रम सञ्चालन गरेको छ। गत आवदेखि जिल्लाका तीन स्थानीय तहमा खायन जातको आलु खेती विस्तार गरिएको छ। गत आवमा कृषि ज्ञान केन्द्रमार्फत सुन्दरबजार नगरपालिका१०, राइनास नगरपालिका ३, ४ र ६ र मध्यनेपाल नगरपालिका४ र १० का कृषक समूहसँग सम्झौता गर्दै आलु खेती विस्तार गरेको थियो। निर्वाहमुखी आलु खेती गर्दै आएका कृषकहरू गत आवदेखि व्यावसायिक हुन थालेका छन्। रैथाने र उन्नत जातको आलु उत्पादन बढी हुने भएकाले प्रदेश सरकारले गत आर्थिक वर्षदेखि खायन आलुको उत्पादन वृद्धि गर्ने गरी कार्यक्रम ल्याएको केन्द्रले जनाएको छ। कार्यक्रमअन्तर्गत कृषकलाई उन्नत जातको आलुको बीउ, सिँचाइ सामग्री उपलब्ध गराउने, आलु लगाउने प्रविधि हस्तान्तरण गर्दै आएको छ। जिल्लामा आलु उत्पादन हुँदै आए पनि उपभोगका लागि बाहिरी जिल्लाबाट समेत ल्याइने गरिएको छ। जिल्लाको सुन्दरबजार, राइनास, बेँसीसहर र मध्यनेपाल नगरपालिकालाई हिउँदे आलु उत्पादन पकेट क्षेत्र घोषणा गरिएको छ। मस्र्याङ्दी, दुधपोखरी र क्व्हेलासोथार गाउँपालिकालाई बर्खे आलुको मुख्य पकेट क्षेत्र मानिएको छ। जिल्लामा कार्डिनल, कुख्रेजोती, एमएम फोर्टिटुलगायत जातका आलु खेती किसानले गर्दै आएको किसानको भनाइ छ।"
विपदमा परेर १९० जनाको मृत्यु,"काठमाडौं : भारी वर्षाका कारण आएको बाढी, पहिरो डुबान लगायत मनसुनी विपदमा परेर आजसम्म एक सय ९० जनाको मृत्यु भएको छ। पछिल्लो २४ घण्टामा मात्रै आठ जनाले ज्यान गुमाएसँगै गत जेठ २८ गतेदेखि देशका विभिन्न स्थानमा आएको बाढी, पहिरोलगायत विपदमा आजसम्म एक सय ९० जनाको मृत्यु भएको नेपाल प्रहरीका केन्द्रीय प्रवक्ता एवं प्रहरी नायब महानिरीक्षक दानबहादुर कार्कीले जानकारी दिए। प्राप्त विवरणअनुसार काठमाडौं उपत्यकामा तीन, कोशी प्रदेशमा २७, मधेश प्रदेशमा आठ, बागमती प्रदेशमा ३२, गण्डकी प्रदेशमा ५६, लुम्बिनी प्रदेशमा ३६, कर्णाली प्रदेशमा १३ र सुदूरपश्चिम प्रदेशमा १५ जनाको ज्यान गएको छ। प्रवक्ता कार्कीका अनुसार काठमाडौं उपत्यकामा ११, कोशी प्रदेशमा ३८, मधेश प्रदेशमा १२, बागमती प्रदेशमा २३, गण्डकी प्रदेशमा ४५, लुम्बिनी प्रदेशमा १८, कर्णाली प्रदेशमा ५७ र सुदूरपश्चिम प्रदेशमा ३४ जना गरी दुई सय ३८ जना विभिन्न विपदमा परी घाइते भएका छन्। सोही अवधिमा एक सय १४ जनाको उद्धार गरिएको छ। बाढीपहिरोमा परी कोशी प्रदेशमा दुई, मधेश प्रदेशमा एक, बागमती प्रदेशमा ४१, गण्डकी प्रदेशमा दुई, लुम्बिनी प्रदेशमा एक, कर्णाली प्रदेशमा एक र सुदूरपश्चिम प्रदेशमा एक गरी ४९ जना बेपत्ता रहेका प्रहरीले जनाएको छ। बाढीका कारण आजसम्म तीन सय ८४ घर डुबानमा परेका, तीन सय २७ घर, एक सय १२ गोठ, ५१ पुल, चार विद्यालय दुई सरकारी कार्यालयमा क्षति भएको छ। यस्तै, चार हजार आठ सय १९ परिवार विपद्का घटनाबाट विस्थापित भएका प्रहरीले आज सार्वजनिक गरेको विवरणमा उल्लेख छ।"
टावरहरू अवरुद्ध हुँदा ग्रामीण नागरिक मारमा,"रुकुमपूर्व : रुकुमपूर्वमा नेपाल टेलिकमको टावरहरूमा समस्या हुँदा स्थानीय मारमा परेका छन्। भूमे गाउँपालिका८ को महिबाङ, सिस्ने गाउँपालिका ६ को खोपीचार, सिस्ने गाउँपालिका वडा नम्बर ४ दादिङ र वडा नम्बर १ मा रहेको नेपाल टेलिकमको टावरमा समस्या हुँदा स्थानीय मारमा परेका हुन्। केही समयदेखि यी स्थानका टावरमा समस्या देखिएको हो। सिस्ने गाउँपालिका४ का करुणा पुनमगरले कतैका टावरमा घाम नलाग्दा र कतैका टावरमा बत्तीको नहुँदा समस्या आएको बताए। टावरमा समस्या हुँदा फोन सम्पर्कमा समस्या खेपिरहनु परेको अर्का सिस्ने६ का स्थानीय ईश्वरी रोकाले बताए। त्यस्तै सिस्ने६ का स्थानीय दीपेन्द्र बस्नेतका अनुसार पानी पर्नेबित्तिकै टावर जाने आउने गरेको उनले दुःखेसो पोखे। भूमे गाउँपालिका८ को महिबाङमा पनि टावर त सञ्चालनमा छ तर फोन गर्नलाई डाँडाकाँडा धाउने गरेको र कुनै मोबाइलमा टावर नै नआउने स्थानीयको भनाइ छ। नेपाल टेलिकम रुकुमपूर्वका प्रमुख झुपलाल ओलीका अनुसार विद्युत् नभएकाले खोपिचा, दादिङ लगायतको टावरमा समस्या हुने गरेको छ। सोलार भएको ठाउँमा वर्षाको समय भएकाले घाम लागेपछि मात्रै टावर सञ्चालनमा हुने उनको भनाइ छ। उनका अनुसार सबै टावरमा तत्काल विद्युत् पुर्याउन सके मात्रै जिल्लाका सबै टावर प्रभावकारी ढंगबाट सञ्चालन गर्न सकिनेछ। टेलिकमको टावर सञ्चालन गर्न ४८ भोल्ट विद्युत् आवश्यक पर्छ। केही ठाउँको टावरमा बत्ती लग्न तार, पोल गाडिसकेको भएपनि विद्युत् सुचारु गर्ने काम बाँकी रहेको छ।"
भक्तपुरको बिसंतकीमा जनैपूर्णिमा मेला (फोटोफिचर),भक्तपुर : मध्यपुर थिमिको नगदेशमा रहेको बिसंतकीमा आज जनैपूर्णिमा मेला लागेको छ। मेलामा १२ हजार भक्तजनले तीर्थस्थलको मध्य भागमा स्थापना गरिएको बाल योगेश्वर महादेवको दर्शन गरेका छन्। यस तीर्थस्थलमा दर्शन गरे गोसाइँकुण्ड जान नपर्ने विश्वास रहेको छ।
भीरबाट लडेर वृद्धको मृत्यु,"रुकुमपूर्व : रुकुम पश्चिममा भीरबाट लडेर एक व्यक्तिको मृत्यु भएको छ। जिल्लाको त्रिवेणी गाउँपालिका२, बादँरपानीका ६३ वर्षीय शशिराम ओलीको गाउँ नजिकैको ठूलो भीरबाट लडेर मृत्यु भएको हो। आइतबार साँझ दह चौरबाट पानीगैरा जाने क्रममा ओलीको भीरबाट लडेर मृत्यु भएको स्थानीय अनन्तबहादुर खड्काले जानकारी दिए। आइतबार साँझ ७ बजेतिर दह चौरबाट आफन्तको घरमा बिरामी भेट्न पानीगैरा जाने भनेर हिँडेका ओली रातिसम्म पनि सम्पर्कमा नआएपछि स्थानीयले खोजी गरेका थिए। खोजी गर्ने क्रममा ओलीको शव राति ९ बजे पानीगैरा गाउँ नजिकैको ठूलो भीरमा फेला परेको थियो। बाटो देखि करिब २ सय मिटर तल शव फेला परेको छ। उनका छोराहरू अहिले रोजगारीका सिलसिलामा देश बाहिर छन्।"
म्याग्दीको मालिका गाउँपालिकामा महिलाको हत्या,"बेनी : म्याग्दीको मालिका गाउँपालिका ३ डाडागाउँमा गएराती महिलाको हत्या भएको छ । डाडागाउँको गलकोटमा आइतबार राती ३५ वर्षीय दलबिर श्रीपालीले धारीलो हतियार प्रहार गरि सोही ठाउँकी ४३ वर्षीया बिना कुमारी बिकको हत्या गरेका जिल्ला प्रहरी कार्यालय म्याग्दीले जनाएको छ । हत्यामा संलग्न दलबिरलाई इलाका प्रहरी कार्यालय दरवाङबाट खटिएको टोलीले खतेन गाउँबाट राती नै नियन्त्रणमा लिएको जिल्ला प्रहरी कार्यालयका प्रहरी निरीक्षक राजन रायमाझीले बताए । घटनास्थलमा बन्चरो, दाउ र हसिया फेला परेको स्थानीय लालबहादुर घतानेले बताए । मृतकको टाउकोमा चोट लागेको छ । स्थानीयका अनुसार नाताले दिदीभाई पर्ने उनीहरुबीच केही समयअघि जग्गा किनबेचको बिवाद थियो । थप अनुसन्धान भैरहेको प्रहरी निरीक्षक रायमाझीले बताए ।"
ब्राउन सुगरसहित भुटानी शरणार्थी पक्राउ,झापा : झापामा प्रतिबन्धित लागुऔषध ब्राउन सुगरसहित एक भुटानी शरणार्थी पक्राउ परेका छन् । पक्राउ पर्नेमा दमक नगरपालिका३ स्थित भुटानी शरणार्थी शिविर सेक्टर जी ३ घर भइ हाल बिर्तामोड नगरपालिका१ मा डेरा गरी बस्ने २५ वर्षीय विशाल राई रहेको जिल्ला प्रहरी कार्यालय झापाले जनाएको छ । प्रहरीका अनुसार आइतबार राति साढे ९ बजे बिर्तामोड१ स्थित पश्चिम बस स्ट्यान्डमा इलाका प्रहरी कार्यालय बिर्तामोडबाट खटिएको प्रहरी टोलीले शंका लागेर चेकजाँच गर्दा उनको साथबाट प्लास्टिकसहित १ ग्राम ४४ मिलिग्राम ब्राउन सुगर फेला पारेको थियो । उनलाई इलाका प्रहरी कार्यालय बिर्तामोडमा राखेर थप अनुसन्धान भइरहेको प्रहरी कार्यालय झापाले जनाएको छ ।
गण्डकीमा २३३ किलोमिटर पक्की सडक र २० मोटरेबल पुल निर्माण,"बेनी : गण्डकी प्रदेश सरकारले पछिल्लो एक वर्षको अवधिमा २ सय ३३ किलोमिटर पक्की सडक र २० वटा मोटरेबल पुल निर्माण गरेको छ। भौतिक पूर्वाधार विकास तथा यातायात व्यवस्था मन्त्रालयले २०८००८१ मा सञ्चालन गरेका क्रमागत बहुवर्षीय र सालबसाली आयोजनाहरूमार्फत ११ जिल्लामा २ सय ३३ किलोमिटर सडक कालोपत्र र ९७ किलोमिटर सडक ग्राभेल भएको छ। गत वर्ष बागलुङमा ४३ किलोमिटर, स्याङ्जामा ३९ किलोमिटर, नवलपुरमा ३७ किलोमिटर, तनहुँमा ३५५ किलोमिटर, पर्वतमा २३ किलोमिटर, कास्कीमा ३२७५ किलोमिटर, गोरखामा १३८१, लमजुङमा ११ किलोमिटर, म्याग्दीमा १२४६ किलोमिटर, मनाङमा २२ किलोमिटर र मुस्ताङमा ६ सय २० मिटर सडक कालोपत्र र ढलान भएको मन्त्रालयका सिनियर डिभिजनल इन्जिनियर रामकुमार श्रेष्ठले बताए। ५५ किलोमिटर कच्ची सडक निर्माण, १ सय ४६६३ किलोमिटर सडक फराकिलो बनाउने, २ सय २७१३ किलोमिटर नाली, १ सय ७८ वटा कजवे र कल्भर्ट निर्माण भएका छन्। सडकको सुरक्षाका लागि प्रदेशभर २ लाख १९ हजार १ सय ४९५४ घनमिटर टेवा पर्खाल, ४७ किलोमिटर सडकको नियमित मर्मत भएको छ। कुल १२ अर्ब १८ करोड २३ लाख ५ हजार रुपैयाँ पुँजीगत बजेट रहेको मन्त्रालयले ७१७४ प्रतिशत अथवा ८ अर्ब ७३ करोड ९५ लाख २९ हजार रुपैयाँ खर्च गरेको छ। आर्थिक वर्ष २०७९०८० मा ५७ प्रतिशत बजेट खर्च गरेको मन्त्रालयले सो अवधिमा १७४ किलोमिटर सडक कालोपत्र, १५ वटा सडक पुल, १२ वटा झोलुंगे र चारवटा भवन निर्माण गरेको थियो। गत आर्थिक वर्षमा ३० लाखभन्दा कम बजेटका टुक्रे योजना कटौती गरेर ठूला र रणनीतिक महत्वका आयोजनालाई प्राथमिकता दिएर बजेट विनियोजन गरेको, कार्ययोजनाअनुसार अघि बढेकाले बजेट तथा योजना कार्यान्वयनमा सुधार भएको भौतिक मन्त्रालयका सचिव शंकरप्रसाद पण्डितले बताए। गत आर्थिक वर्षमा १ सय २६ प्रादेशिक सडक, ५ वटा संघीय समपूरक सडक, २७ पक्कीपुल र दुई झोलुंगेपुल आयोजना बहुुवर्षीय ठेक्कामार्फत कार्यान्वयनमा लगिएको छ। बहुवर्षीयका लागि छनोट भएका सडक, मोटरेबल र झोलुंगेपुल योजनाहरूका लागि १० अर्ब ५८ करोड १ लाख ५ हजार रुपैयाँ बजेटको स्रोत सुनिश्चित भएको छ। अधिकांश तीन वर्ष र केही योजना दुई वर्षमा सम्पन्न गर्ने लक्ष्य राखिएको छ। गत आर्थिक वर्षमा २० वटा मोटरेबल पुल, १९ वटा झोलुंगेपुल र २५ वटा भवन निर्माण भएका छन्। मन्त्रालय अन्तर्गतको पूर्वाधार विकास निर्देशनालयका निमित्त निर्देशक डा महेन्द्र बानियाँले गोरखा र तनहुँमा ४४, नवलपुर र बागलुङमा ३३, म्याग्दी र कास्कीमा २२, लमजुङ र मनाङमा ११ वटा सडक पुल निर्माण भएका जानकारी दिए। आर्थिक वर्ष २०८००८१ सहित प्रदेश सरकारले बजेट कार्यान्वयन गरेको ६ आर्थिक वर्षको अवधिमा १ सय १ वटा मोटरेबल पुल निर्माण भएका छन्, उनले भने, निर्माणाधीन अवस्थामा रहेका ८० वटामध्ये ६ वटा पुलको भौतिक प्रगति ९० प्रतिशतभन्दा बढी छ। ग्रामीण क्षेत्रमा आवतजावत सहज बनाउन, यात्रा अवधि छोट्ट्याउन, कृषि उपजको निकासी, खाद्यान्न, दैनिक उपभोग्य वस्तुु र निर्माण सामग्रीको भाडादर घटाउन, दुुर्घटना न्यूनीकरण, प्रत्यक्ष रोजगारी सिर्जना, बसाइँसराइ घटाउँदै सहरबाट गाउँ फर्काउन, आन्तरिक र बाह्य पर्यटन प्रबद्र्धनका लागि सडक आयोजनाहरू प्रभावकारी बनेका छन्।"
"बझाङको बुङ्गलमा घरमाथिबाट पहिरो खस्यो : एकै परिवारका ४ जना बेपत्ता, ५ को उद्धार","बझाङ : बझाङको बुङ्गल नगरपालिका१० स्थित टुमेडामा एक घरमाथिबाट पहिरो जाँदा ४ जना बेपत्ता भएका छन् । गाउँमा एक्लै रहेको बिरा धामीको घर माथिबाट पहिरो खस्दा बिरा धामीका श्रीमती बुहारी र दुई नातिनी बेपत्ता भएका छन्। ९ जना सदस्य रहेको उक्त घरमाथि राति १ बजे खसेको पहिरोले घर क्षतविक्षत बनाएको छ। पहिरो जानेबित्तिकै गाउँलेको प्रयासले ५ जनाको जिवितै उद्धार गरिएको छ भने चार जना बेपत्ता भएको स्थानीय भरत महराले बताए। उद्धारका लागि अहिले झापा प्रहरी चौकीबाट प्रहरी टोली त्यसतर्फ खटिएको छ । स्थानीयहरू रातभर लागे पनि उद्धारमा कठिनाइ भइरहेको छ । सदरमुकाम चैनपुरमा नेपाल टेलिकमको कुनै सेवा नहुँदा जिल्ला प्रशासन कार्यालय र जिल्ला प्रहरी कार्यालयलाई सम्पर्क हुन सकेको छैन । बिरा धामी , उज्जल धामी, रोसन धामी, कमला धामी, शान्ति धामीको उद्धार भएको र उनीहरु सकुशल रहेका स्थानीयले जनाएका छन्। काली धामी, गोल्की धामी, आसिका धामी, लक्ष्मी धामी भने भेटिएका छैनन्। उनीहरुको उदार भैरहेको स्थानीयले बताए ।"
निजी क्षेत्र मैत्री वातावरण बनाउन सांसदहरूको प्रतिबद्धता,"काठमाडौं : संघीय संसद्का दुवै सदनमा प्रतिनिधित्व गर्ने सांसदहरूले निजी क्षेत्र मैत्री नीति निर्माणमा आफ्नो पूर्ण सहयोग रहने प्रतिबद्धता जनाएका छन्। नेपाल उद्योग वाणिज्य महासंघद्वारा आइतबार राजधानीमा आयोजित उक्त कार्यक्रममा उपस्थित एक सयभन्दा बढी सांसदहरूले निजी क्षेत्रलाई काम गर्न बाधा नपुग्नेगरी नीति निर्माण गरिने प्रतिबद्धता जनाएका हुन्। कार्यक्रममा उपप्रधान एवं अर्थमन्त्री विष्णु पौडेलले लगानी अभिवृद्धि गर्न वातावरण निर्माण गरेसम्म परिवर्तन सम्भव नरहको बताए। उनले वर्तमान सरकार बनेयता अर्थतन्त्रका समस्या समाधानका लागि विशेष प्रयास गरिरहेको जानकारी दिए। निरन्तर निजी क्षेत्रसँग सम्वाद गरी उद्यमी व्यवसायीका समस्या समाधानका लागि पहल गरिरहेको पनि उनले बताए। अर्थमन्त्री पौडेलले आर्थिक सुधारका लागि गठन हुने उच्चस्तरीय सुधार आयोगले अध्ययन गरी अल्प, मध्य र दीर्घकालीन सुधार गर्ने बताए। सरकारले बनाउने कुनै पनि कानुन एकोहोरो ढंगले लाद्ने क्रममा नरहेको उनको भनाइ थियो। महासंघले संसद्मा विचाराधीन र निजी क्षेत्र सम्बद्ध करिब डेढ दर्जन कानुन सुधारमा दफावार रूपमा उद्यमी व्यवासीका सुझाव प्रस्तुत गरेको थियो। उद्योग वाणिज्य तथा आपूर्तिमन्त्री दामोदर भण्डारीले नीतिगत सुधारका लागि लगानी सम्मेलनका बेला भएका संशोधनले वातावरण तयार पारको बताए। उनले विशेष आर्थिक क्षेत्र र अन्य ठाउँमा पनि मझौला र ठूला उद्योगहरूको दर्ता हुने क्रम बढेको जनाए। पहिले निजी क्षेत्र बजेटमा सुझाव दिने मात्रै रहेकोमा हाल महासंघले निरन्तर कार्यक्रम आयोजना गरी कार्यपालिका र व्यवस्थापिकालाई झक्झक्याइरहेको बताए। ऊर्जामन्त्री दीपक खड्काले संसद्मा विचाराधीन विद्युत् र जलस्रोत विधेयकलाई लगानीमैत्री बनाउने तयारी भइरहेको जानकारी दिए। उनले निजी क्षेत्रको लगानी बढाउने र प्रसारणलाइन लगायतमा निजी क्षेत्रको प्रवेशका विषयमा पनि सरकारले छलफल गरिरहेको बताए। प्रतिनिधिसभाको अर्थ समितिका सभापति सन्तोष चालिसेले बैंक वित्तीय संस्थासम्बन्धी लगायतका कानुनमा छलफल भइरहेको बताउँदै यसमा बृहत् छलफल गरी निर्णय गरिने जनाए। राज्य व्यवस्था समितिका सभापति रामहरि खतिवडाले लगानी निरुत्साहित हुने नीतिका कारण निजी क्षेत्र समस्यामा पर्ने गरेको बताए। उनले लगानी विस्तार निजी क्षेत्रले गर्ने हुँदा उद्यमी व्यवसायीलाई निर्वाध काम गर्न सक्ने वातावरण बनाउनुपर्नेमा जोड दिए। कानुन न्याय तथा मानव अधिकार समिति सभापति विमला सुवेदीले निजी क्षेत्रलाई काम गर्न कानुन वाधक नहुने बताइन्। नेकपा माओवादीका प्रमुख सचेतक हितराज पाण्डेले निजी सामाजिक न्यायसहितको निजी क्षेत्रका आर्थिक गतिविधिलाई अगाडि बढाउन आफ्नो पार्टी सधैं तयार रहेको प्रतिबद्धता जनाए। राष्ट्रिय स्वतन्त्र पार्टीका प्रवक्ता मनिष झाले परम्परागत रूपमै उद्यमी व्यवसायीको मान कम हुने गरेको र अहिले पनि सोही प्रवृत्ति रहेको बताए। महासंघ अध्यक्ष चन्द्रप्रसाद ढकालले निजी क्षेत्र फस्टाउने वतावरण बनाउन सबैको ध्यानाकर्षण गराए। निजी क्षेत्रले काम गर्न नसक्दा समस्या भएको दृष्टान्त त देखि नै सकिएको बताउँदै अध्यक्ष ढकालले कानुनसम्मत व्यवसाय गर्न अवरोध गर्न नहुने उल्लेख गरे। लगानी र उत्पादन निरुत्साहित हुने गरी कानुन नबनोस् भनेर कार्यक्रम आयोजना गरी सुधारको पहल गरिएको उनले प्रस्ट्याए।"
आज गोसाइँकुण्डमा विशेष मेला,"रसुवा : प्रसिद्ध धार्मिक तथा पर्यटकीय गन्तव्यका रूपमा परिचित रसुवाको गोसाइँकुण्डमा साउन शुक्ल पूर्णिमा (जनैपूर्णिमा) का दिन भब्य मेला लाग्दै छ। गोसाइँकुण्ड क्षेत्र विकास समितिले बर्सेनि झैं यस वर्षको जनैपूर्णिमाको अवसरमा धार्मिक तथा पवित्र तीर्थस्थल गोसाइँकुण्डमा लाग्ने मेलाको बिभिन्न उपसमितिहरू बनाएर व्यवस्थापन गरेको छ। हरेक वर्ष पुत्रदा एकादशीदेखि साउन शुक्लपूर्णिमा अर्थात् जनैपूर्णिमाका दिनसम्म गोसाइँकुण्ड मेला लाग्दछ। गोसाइँकुण्ड गाउँपालिका५ मा पर्ने गोसाइँकुण्डमा टाढाबाट आउने भक्तजनलाई यात्रा सहज बनाउन खानेपानी तथा सरसफाइ, स्वास्थ्य, प्रचारप्रसार, वातावरण, स्वयंसेवक, आर्थिक व्यवस्थापन, अनुगमन, यातायात व्यवस्थापन र दररेट निर्धारण गरी १३ वटा उपसमिति गठन गरिएको गोसाइँकुण्ड क्षेत्र विकास समितिका अध्यक्ष सञ्जीव डीएमले बताए। यस वर्ष १५ हजार भक्तजन आउने अनुमान गरिएको छ। कालीकास्थानका २५ जनाको समूहले उत्तरगयादेखि गोसाइँकुण्ड कलशयात्रा गरे भने पार्वर्ती कुण्ड, लाङटाङको लाङससाखर्कमा पनि भव्य मेला लागेको छ। पौराणिक कथनअनुसार परापूर्व कालमा देवता र दानवबीच लडाइँमा समुद्र मन्थनबाट उत्पन्न कालकुट विष सेवन गरी विषको डाह शान्त गर्न हिमालय खण्डको काखमा भगवान् शिवशंकरले आफ्नो हातमा भएको त्रिशूलले भित्तामा हिर्काए। त्यसो गर्दा भित्ताबाट गंगाजल अर्थात् त्रिशूल धाराको उत्पति भई त्रिशूल धाराको पानीबाट जम्मा भएर गोसाइँकुण्ड बनेको जनविश्वास छ। कुण्डमा स्नान गरी गोसाइँ बाबा भगवान् शिवको दर्शन गर्नाले जीवनभर गरेको पापबाट मुक्ति पाइने, पितृलाई मोक्ष मिल्नुका साथै आफूले चिताएको सबै मनोकांक्षाहरू पूरा हुने धार्मिक विश्वास छ। काठमाडौंको बालाजुबाट नुवाकोटको बिदुर हुँदै रसुवाको सदरमुकाम धुन्चे ( १ सय १८ किमी टाढा ) पुग्न सकिन्छ। पैदल यात्रा गर्दा डेढदेखि २ दिनको पैदलयात्रा गरी चन्दनबारी, चौलाङपाटी, लौरीविनायकका रमणीय दृश्यावलोकन गर्दै गोसाइँकुण्ड पुग्न सकिन्छ। रसुवाको हिमाली क्षेत्रमा १०८ कुण्ड रहेको विश्वास गरिएको छ। समुद्री सतहदेखि ४ हजार ३ सय ८० मिटरको उचाइमा गोसाइँकुण्ड अवस्थित छ। २०६३ सालमा विश्व सम्पदा सूची तथा सिमसार क्षेत्रमा सूचीकृत गोसाइँकुण्ड लाङटाङ राष्ट्रिय निकुञ्जभित्र पर्छ। समुद्री सतहदेखि ४ हजार ३ सय ८० मिटरको उचाइमा रहेको गोसाइँकुण्डको लम्बाइ ६ सय मिटर छ भने चौडाइ ३ सय ७० मिटर छ र १८ दशमलव ३ मिटर गहिराइ छ। पैदल यात्राका सौखिन र धर्ममा आस्था राख्ने आन्तरिक तथा बाह्य पर्यटकको संख्या बर्सेनि बढ्दो छ। यस क्षेत्रको विकास सरकारले उच्च प्राथमिकतामा पार्नु आवश्यक रहेको स्थानीय बताउँछन्। घट्टेखोला, देउराली, चन्दनवारीस्थित सिङ्गोम्पा बुद्धको विशाल मूर्ति, दिम्सा, चोलाङपाटी, लौरीविनायक, जस्ता मनोरम दृश्यहरू देखिने स्थानहरू यसको पैदल मार्गमा पर्छन्। सदरमुकाम धुन्चेसम्मको बसको यात्रा गरेर २ दिनको पैदल यात्रापछि यहाँ पुग्न सकिन्छ। मेलामा वैकल्पिक र्मागका रूपमा राजधानीबाट सुन्दरीजलको र सिन्धुपाल्चोक र यार्साको लेक हुँदै हजारौं तीर्थयात्री गोसाइँकुण्ड आउने गर्छन्। वृद्धवृद्धाहरू र कतिपय हिँड्न नसक्नेहरूले घोडामा सयर गरेर यात्रा पूरा गरेका छन्। यस वर्ष स्याउबारी लौकिल, जुरेढुंगाको बाटो भएर पनि स्थानीय यात्री गोसाइँकुण्ड पुगेका छन्। ५ ठाउँमा स्वास्थ्य शिविर जनैपूर्णिमाका दिन लाग्ने विशेष मेलाका लागि यात्रीलाई पर्न सक्ने स्वास्थ्य समस्यालाई मध्यनजर गरी बाटोमा पाँच स्थानमा स्वास्थ्य शिविर सञ्चालन गरिने भएको छ।"
"आज जनैपूर्णिमा, रक्षाबन्धन धारण गरेर मनाइँदै","काठमाडौं : प्रत्येक वर्ष श्रावण शुक्ल पूर्णिमाका दिन मनाइने रक्षाबन्धन, जनैपूर्णिमा (ऋषि तर्पणी) पर्व आज देशभर नवयज्ञोपवीत जनै एवं रक्षाबन्धन धारण गरेर मनाइँदै छ। आजका दिन बिहानैदेखि वैदिक सनातन धर्मावलम्बीले नदी, ताल, तलाउ, पोखरीमा गई स्नान गरेर गुरु पुरोहितबाट रक्षासूत्र (डोरो) बाँध्छन्। रक्षाबन्धन गर्दा गुरु पुरोहितले येन बद्धो बलिराजा दानवेन्द्रो महाबल तेन त्वां प्रतिबध्नामि रक्षेमा चलमाचल भनी रक्षासूत्र, रक्षाबन्धन अथवा डोरो बाँध्ने वैदिक परम्परा रहेको नेपाल पञ्चाङ्ग निर्णायक विकास समितिका कार्यकारी निर्देशक सूर्यप्रसाद ढुङ्गेलले जानकारी दिए। मानव रक्षाका लागि जप, तप र पूजागरी मन्त्रिएको रक्षाबन्धन अर्थात् डोरो वैदिक परम्पराको मन्त्रोच्चारण गर्दै ब्राह्मण पुरोहितहरुले यजमानको दाहिने नाडीमा बाँधिदिने गरिन्छ। गुरु पुरोहितले विधिपूर्वक मन्त्रिएको जनै र रक्षासूत्र धारण गरेमा नकारात्मक तत्वबाट सुरक्षा प्राप्त हुने धार्मिक विश्वास छ। नेपाल पञ्चाङ्ग निर्यायक विकास समितिका अनुसार मुलुकका विशिष्ट व्यक्तिले मात्र भद्रा कटाइ दिनको १:३१ बजेपछि रक्षाबन्धनको कर्म गर्नु मुनासिव हुनेछ। सत्ययुगमा दानवद्वारा लखेटिएका देवगणलाई गुरु वृहस्पतिले रक्षा विधान तयार गरी अत्यन्त बलशाली दानवराज बलिसमेत बाँधिए, त्यसैले म तिमीलाई बाँध्छु, सुरक्षित बन, विचलित नहोऊ भनी डोरो बाँधेर जोगाएका थिए। सोही पौराणिक मान्यताका आधारमा चलेको रक्षाबन्धनको परम्परा निरन्तर छ। यसैदिन ब्राहृमण, क्षेत्री र वैश्यगरी तीन वर्णका तागाधारीले आफ्नो जनै (यज्ञोपवित) फेर्नुपर्ने विधान शास्त्रमा उल्लेख छ। यसका लागि श्रावण शुक्ल चतुर्दशीदेखि कपाल मुण्डन गरी एक छाकमात्र खाएर चोखोनितो गरी बसिन्छ। यसरी व्रत बसेका तागाधारीले पूर्णिमाका दिन बिहानै पोखरी, ताल, तलाउ, नदी र कुण्डमा गई गाईको गोबर, खरानी, दत्तिउन र सप्तमृत्तिका लगाएर स्नान गर्दछन्। यसलाई श्रावणी स्नान पनि भनिन्छ। स्नानपछि जौ, तिल र कुशद्वारा ऋषिलाई तर्पणगरी वैदिक रुद्राभिषेक पद्धतिबाट मन्त्रिएको नयाँ जनै फेरिन्छ। अरुन्धतीसहित कश्यप, अत्रि, भारद्वाज, विश्वामित्र, गौतम, जमदग्नि, वशिष्ठ र अगस्त्य गरी आठ ऋषिलाई पूजा एवं तर्पण गर्ने भएकाले आजको दिनलाई ऋषितर्पणी पनि भन्ने गरिन्छ। वैदिक गुरु परम्पराअनुसार जनैलाई ब्रह्मसूत्र अथवा ज्ञानको धागोसमेत भनिन्छ। रक्षाबन्धन बाँध्न एवं नयाँ जनै फेर्न बिहानैदेखि पशुपतिनाथ मन्दिर परिसर, वसन्तपुरस्थित अशोकविनायक, वाग्मती नदी किनार र मठमन्दिरमा भक्तजनको भीड लागेको छ। घरघरमा क्वाँटी खाइँदै जनै पूर्णिमाका दिन एघारथरीका गेडागुडी मिसाइ भिजाएर टुसा उमारेर बनाइएको क्वाँटी खाइन्छ । यसरी क्वाँटी बनाई खानाले शरीरमा रोग नलाग्ने, पेट सफा हुने र वर्षायामभर खेतीपातीको काम गर्दा शरीरमा लागेको चिसो निकाली भित्रदेखि नै तापको सञ्चार गर्छ भन्ने धार्मिक एवं आयुर्वेद शास्त्रीय मान्यता छ । विभिन्न थरी गेडागुडीको मिसाएर बनाइएको क्वाँटीको रस खाएमा शरीरमा रोग प्रतिरोधी क्षमता वृद्धि हुने आयुर्वेदका चिकित्सक डा वंशदीप शर्मा खरेल बताउँछन्। यसबाट चिसो गाडिएर लाग्ने रुघाखोकीजस्ता रोग पनि निको हुने उनले सुनाए। तराईबासी राखी मनाउँदै नेपालको तराईक्षेत्रमा भने आजकै दिन दिदीबहिनीले दाजुभाइलाई राखी बाँधेर मनाइन्छ। यसबाट दिदीबहिनी र दाजुभाइबीच प्रेमसम्बन्ध बढ्छ भन्ने सामाजिक मान्यता छ। काठमाडौँको उत्तरपूर्वी भेगमा रहेको मणिचूड, रसुवाको गोसाइँकुण्ड, ललितपुरको कुम्भेश्वर, सिन्धुपाल्चोकको पाँचपोखरी, धनुषाको जनकपुरधाम, धनुषसागर र गङ्गासागर, जुम्लाको दानसाधु एवं नवलपरासीको त्रिवेणीधामलगायतका ताल, पोखरी र कुण्डमा आज बिहानैदेखि मेला लाग्ने गर्छ। जनैपूर्णिमाका अवसरमा सरकारले आज सार्वजनिक बिदा दिएको छ रासस"
बंगलामुखी मन्दिर नजिकैको घरमा आगलागी (तस्बिर),"काठमाडौं : ललितपुरको बंगलामुखी मन्दिर नजिकैको एउटा घरमा आगलागी भएको छ। सोमबार बिहान ललितपुर महानगरपालिका१६ कुम्भेश्वरस्थित एक घरमा आगलागी भएको जिल्ला प्रहरी परिसर ललितपुरले जनाएको छ। बिहान ९ बजेतिर लागेको आगो अहिले नियन्त्रणको भएको प्रहरीको भनाई छ। साँघुरो बाटो र दमकल जान असहज भएकाले आगो पूर्ण रूपमा नियन्त्रणमा लिन समस्या भएको बताइएको छ। अहिले नेपाल प्रहरी, नेपाली सेना, महानगरको नगर प्रहरी र स्थानीयले आगो नियन्त्रण लिएका हुन्। आज जात्राको दिन भएकाले भूइँतलामा जेरी,स्वारी पकाउने काम भएकाले ग्यास लिक भएर हो या विद्युत सर्ट भएर आगलागी भएको प्रारम्भिक अनुसन्धान पनि जारी रहेको प्रहरीको भनाई छ।"
पहिरोले टहरो बगाउँदा जाँजरकोटमा एकै परिवारका तीनजना भूकम्प पीडितको मृत्यु,"जाजरकोट : जाजरकोटमा भूकम्प पीडित बसेको अस्थायी टहरो पहिरोले पुरिँदा एकै परिवारका तीनजनाको मृत्यु भएको छ । आइतबार राति पहिरोले पुरिएर नलगाड नगरपालिका२ माझगाउँका ४२ वर्षीय लालबहादुर परियार, उनकी श्रीमती ३४ वर्षीया मनिशा परियार र दुई वर्षीय छोरा शिभम परियारको मृत्यु भएको जिल्ला प्रहरी प्रमुख डीएसपी पुरुषोतम पाण्डेले बताए । जिल्ला प्रहरी कार्यालय जाजरकोटका अनुसार राति पहिरोमा पुरिएका उनीहरूको शव स्थानीय र प्रहरीले निकालेका थिए ।"
यार्तुङमा घोडा दौड : मुस्ताङ झारकोटका नम्डु गुरुङको घोडा बन्यो च्याम्पियन,"मुस्ताङ : मुस्ताङमा हिन्दु तथा बौद्ध धर्मालम्बीहरूको साझा धार्मिक तिर्थस्थलमा मुक्तिनाथ क्षेत्रमा बिहीबारदेखि सोमबारसम्म ऐतिहासिक,धार्मिक तथा सांस्कृतिक यार्तुङ पर्व हर्षउल्साका साथ विभिन्न कार्यक्रम गरी मनाइएको छ । यार्तुङ पर्व मुस्ताङको वारागुङ मुक्तिक्षेत्र र उपल्लो मुस्ताङका नागरिकहरूले धार्मिक तथा सांस्कृतिक पर्व यार्तुङलाई निकै महत्वका साथ मनाउने प्रचलन छ । यार्तुङ पर्व हिमाली क्षेत्र मुस्ताङको सबैभन्दा महत्वपूर्ण सांस्कृतिक पर्व हो । यारको अर्थ बर्खा र तुङको अर्थ अन्त्य भन्ने बुझिन्छ । यार्तुङ पर्वमा ईष्टमित्र,आफन्तजन,छरछिमेकी र गाउँले एक थलोमा भेला भएर आपसमा रमाइ गर्ने गरिन्छ । पर्वमा मौलिक भेषभुषाको पहिरनमा सजिएर स्वादिष्ट परिकार बनाएर खाने,घोडा कुदाउने ,तारा खेल्ने र स्याब्रो गीत गाउँदै नाचगानलगायतका क्रियाकलाप हुने गर्छन् । पछिल्लो समयमा सयौंवर्षदेखि सांस्कृतिक रुपमा मनाउने आइरहेको यार्तुङ पर्व पछिल्लो समय लोप हुने अवस्थामा रहेकाले हिमाली क्षेत्रका नागरिक निकै चिन्तित छन् । बढ्दो बसाईसराई,बैदेशिक युवा पलायन र पाश्चात्य संस्कृतिले मौलिक हिमाली क्षेत्रमा मनाइने यार्तुङ पर्वको महत्व विस्तारै घट्दो क्रममा छ । सदियौं वर्षदेखि निरन्तर चल्दै आइरहेको हिमाली भेंकको यार्तुङ पर्व संरक्षण संम्वद्धन ,प्रर्वद्धन र पुस्तान्तरण हुने नसके पर्वका साथै जातीय पहिचाननै गुम्ने भन्दै मुस्ताङको वारागुङ१ मुक्तिनाथ स्थित जनप्रिय युवाक्लव पुराङ रानीपौवाले यसप्रकारको यार्तुङ पर्वलाई बृहत्त मेलाको रुपमा सञ्चालन गर्दै आइरहेको क्लबका अध्यक्ष कैसाङ ठोक्या ठकुरीले जानकारी दिए । उनले विस्तारै विभिन्न कारण हिमाली क्षेत्रका चाडपर्वहरुको रौनक र महत्व लोप हुने अवस्थामा रहेकोप्रति चिन्ता प्रकट गरे । वारागुङ मुक्तिक्षेत्र१ वडाध्यक्ष प्रमेश गुरुङले हिमाली क्षेत्र मुस्ताङको धर्मसंस्कृतिक कला,भेषभुषा र रहनसहन जोगाएर अघि बढ्नुपर्ने बेला आएको बताए । यार्तुङ हिमाली भेंकको मुख्य पर्व भएकाले यसको संरक्षण संम्वद्धन र प्रर्वद्धनका लागि स्थानीय सरकारले विभिन्न कार्य गर्दै आईरहेको जनाए । विगत वर्षहरूका झै यसवर्ष पनि जनप्रिय युवाक्लबले मुक्तिनाथ क्षेत्रमा यार्तुङ पर्वलाई मेलाको रुपमा सञ्चालन गरेको छ । यार्तुङ मेलामा हिमाली सभ्यता र संस्कृतिसँग जोडिएको मौलिक संस्कृतिक परम्परागत खेलहरूलाई प्राथमिकतामा राखेर जनप्रिय युवाक्लबले यार्तुङ मेला चलाएको छ । यार्तुङ मेला अन्तर्गत आइतबार प्रसिद्ध धार्मिक स्थल मुक्तिनाथ रानीपौवा बजार क्षेत्रमा दुई दर्जन भन्दा बढी घोडाहरू कुदेका थिए । साहसिक घोडा दौड र कदम घोडा दौड प्रतियोगिता त्यसदिन मुख्य आकर्षण थियो। यार्तुङ घोडा दौडमा सहभागी हुने उपल्लो मुस्ताङ र मनाङसहित वारागुङ मुक्तिक्षेत्रका खेलाडी तथा स्थानीय नागरिकले घोडाको कलाकौशल र रेशमा भाग लिएका थिए । यसअघि बर्सेनि घोडा दौड प्रतियोगिता हुने गरेपनि मुस्ताङकै इतिहासमा एक फरक प्रकारको कदम घोडा दौड प्रतियोगिता आयोजना गरिएको थियो । घोडा दौडमा उपल्लो मुस्ताङ र मनाङबाट एकएक जना र वारागुङ मुक्तिक्षेत्रबाट ३ जना गरी ५ जना निर्णायकको व्यवस्था गरिएको थियो । मुस्ताङको मुक्तिनाथमा यार्तुङका अवसरमा आयोजना गरिएको कदम घोडा दौडमा जातीय मौलिकता ,घोडाको सिंगार र घोडाको कुद्ने शैलीलाई निर्णायकहरूले अंक दिएर विजेता छानेका थिए । कूल ५० अंकको कदम घोडा दौड प्रतियोगितामा टंकी मनाङबाट सहभागी भुजुङ गुरुङको साक्पा घोडा प्रथम भयो । उक्त घोडा टंकी मनाङका छेन्डुक गुरुङले हाँकेका थिए । कदम घोडा दौडतर्फ वारागुङ मुक्तिक्षेत्र३ छुसाङका कान्छा गुरुङको मनाङे घोडा दोस्रो र मनाङबाट सहभागी खुसी तामाङको रेम्बो घोडा तेस्रो भयो । कदम घोडा दौडका प्रथम ,दोस्रो र तेस्रो हुने विजेताले क्रमश नगद १ लाख,५० हजार र २५ हजारसहित शिल्ड ,मेडल र प्रमाणपत्र प्राप्त गरे । यसैगरी मुक्तिनाथ क्षेत्रको खुम्जुकदेखि रानीपौवा बजारसम्मको ५ किम दुरीमा प्रतिस्पर्धा भएको साहसिक घोडा दौडा प्रतियोगितामा झारकोटका नम्डु गुरुङको दुई वटा घोडा प्रथम र दोस्रो भए ।यस्तै मनाङबाट सहभागी खुसी गुरुङको रेन्बो घोडा तेस्रो भयो । घोडा दौडका प्रतियोगि विजेताले क्रमश नगद ५० हजार,२५ हजार र १० हजारसहित शिल्ड,मेडल र प्रमाणपत्र पायो ।मुक्तिनाथ क्षेत्रमा घोडा दौड प्रतियोगिता अवलोकन गर्न सयौं दर्शकहरु उपस्थित भएका थिए । दर्शकले खचाखच भरिएको रानीपौवा बजारमा घोडा दौडका विजेतालाई जनप्रिय युवाक्लब र स्थानीय नागरिकले खाँदा लगाएर बधाई दिएका थिए । हिमाली क्षेत्रमा पालन गरिने घोडालाई लक्षिनको रुपमा लिने गरिन्छ । यस्ता घोडाहरू महत्वपूर्र्ण चाडपर्वमा प्रयोग हुन्छन् भने घोडालाई भारी बोकाउने, दाउरा टिप्ने र मल बोकाउने कामकाजमा प्रयोग गर्ने गरिएको छ । जनप्रिय युवा क्लबद्वारा आयोजित यार्तुङ मेला अन्तर्गत हिमाली क्षेत्रमा शिकार खेल्दा प्रयोग गरिने धनुषवाण प्रतियोगितामा जोमसोमको फाइभ स्टार ग्रुप च्याम्पियन बन्यो । तारा खेलको रुपमा विकास भएको धनुषवाण प्रतियोगितामा फल्याकको शेरघाङ लुङबुक युथक्लब दोस्रो र ब्रदर युनाइटेड तेस्रो भयो । यस्तै यार्तुङ मेला हाईअल्टिच्युड सेभन ए साईड फुटबल प्रतियोगितामा जनमुक्ति युवा क्लब ठिनी च्याम्पियन बन्यो भने थ्रोरङपास युथ क्लब खिङ्गा उपविजेता भयो । यार्तुङ मेलामा पुरुष र महिलाका लागि मनोरञ्जनका रुपमा डोरी तान्ने खेल प्रतियोगिता आयोजना गरिएको थियो । यार्तुङ पर्वलाई जोगाउन युवापुस्तालाई सक्रिय बनाउन लागिपरेको जनप्रिय युवा क्लबले खेलका माध्यमबाट युवाहरूलाई संगठित गर्ने पहल गरिरहेको जनप्रिय युवा क्लबले उल्लेख गरेको छ । कला संस्कृति र मौलिक संरक्षण हुन नसके हिमाली क्षेत्रको पहिचाननै गुम्ने भन्दै युवाहरुलाई खेलका माध्यममा संस्कृतिसंग जोड्ने नीति अख्तियार गरिएको हो । यार्तुङ मेलामा ख्यातिप्राप्त कलाकारहरुद्वारा लाईभ कन्सर्ट गरी युवाहरुलाई मनोरञ्जन प्रदान गरिएको थियो । यार्तुङ पर्व अर्थात यार्तुङ मेलाको पाँचौ तथा अन्तिमदिन मुक्तिनाथ रानीपौवामा धार्मिक तथा सांस्कृतिक प्रचलन अनुसार यार्तुङ पर्व मनाइएको छ । यार्तुङको अन्तिमदिन स्थानीय पुरुष तथा महिलाहरूले मौलिक भेषभुषामा सजिएर स्थानीय भाषाको गीत गाउँदै स्याब्रो नाँचेर रमाइलो गरी मनाएका छन् ।"
खोटाङमा झाडापखालाले चार वर्षीय बालकको मृत्यु,खोटाङ : झाडापखालाका कारण दिप्रुङ चुइचुम्मा गाउँपालिका१ याम्खा निवासी युवराज भुजेलका चार वर्षीय छोरा दीपशनको मृत्यु भएको छ । तीन दिनदेखि झाडापखालाबाट ग्रसित दीपशनको आज साँझ जिल्ला अस्पताल खोटाङमा उपचारका क्रममा मृत्यु भएको हो । अस्पताल प्रमुख डा रुपेश सङ्ग्रौलाले बालकलाई ढिला गरी उपचार गर्न ल्याएकाले मृत्यु भएको बताए। बालकलाई धेरै पटक झाडापखाला भएको र सिकिस्त बनेको खबर पाएपछि थप उपचारका लागि स्थानीयको सहयोगमा जिल्ला अस्पताल लगिएको थियो । भुजेल परिवारमा अन्य दुई जनालाई पनि झाडापखालाको समस्या देखिएको स्वास्थ्य चौकी याम्खाका प्रमुख सिनियर अहेव सौजन राईले जानकारी दिए। बिरामीलाई घरैमा राखेर गाउँपालिकाको हेल्लो डाक्टर कार्यक्रममार्फत उपचार भइरहेको उनले बताए। आर्थिक अवस्था कमजोर भएका कारण अभिभावकले समयमै उपचार गराउन नसक्दा बालकको मृत्यु भएको र दाहसंस्कार लागि शव घर लैजान पनि चन्दा सङ्कलन गरिएको पत्रकार हरिबोल आचार्यले बताए। स्थानीयस्तरमा बनीबुतो गरेर परिवार धान्दै आएका युवराज र अनु दम्पत्तीका दुई छोरी र एक छोरा थिए । दुई छोरीमध्ये कान्छी अरुणा र आमासमेत झाडापखालाकै बिरामी रहेका आचार्यले जनाएका छन् ।
मोटरसाइकल दुर्घटनामा प्रहरी वरिष्ठ हवल्दारको मृत्यु,भरतपुर : खैरहनी नगरपालिकामा मोटरसाइकल दुर्घटना हुँदा इलाका प्रहरी कार्यालय मनहरीमा कार्यरत प्रहरी वरिष्ठ हवल्दारको मृत्यु भएको छ । खैरहनी८ बाबा पेट्रोलपम्पस्थित पूर्वपश्चिम राजमार्गमा मनहरिबाट खोलेसिमलतर्फ जाँदै गरेको बागती प्रदेश०३००३प ६३७ नम्बरको मोटरसाइकल आज विहान दुर्घटना हुँदा लमजुङ राइनस नगरपालिका६ धमेलीकुवाका रत्ननगर नगरपालिका१५ खोलेसिमलका ४३ वर्षीय हेमन्तकुमार श्रेष्ठ गम्भीर घाइते भएका थिए। गम्भीर घाइते श्रेष्ठको चितवन मेडिकल कलेज भरतपुरमा उपचारका क्रममा मृत्यु भएको जिल्ला प्रहरी कार्यालयका प्रवक्ता भेषराज रिजालले जानकारी दिए। मोटरसाइकल दुर्घटनाका विषयमा थप अनुसन्धान भइरहेको प्रहरीले जनाएको छ । रासस
बझाङको बुङ्गल पहिरो : घरभित्र च्यापिएका चारै जनाको शव फेला,"बझाङ : बझाङको बुङ्गल नगरपालिका१० स्थित टुमेडामा एक घरमाथिबाट पहिरो जाँदा घरभित्र च्यापिएका चारै जनाको शव फेला परेको छ। गयराति १ बजे एक्कासी घरमाथिबाट गएको पहिरो झरी पुरिएका काली धामी, गोल्की धामी, आसिका धामी, लक्ष्मी धामीको शव उद्धार गरी निकालिएको हो। स्थानीय र प्रहरी चौकी झापाको टोलीको सक्रियतामा बिहान ७:२० बजे चारै जना शव पुरिएको घरभित्रबाट निकालिएको जिल्ला प्रहरी कार्यालय बझाङले जनाएको छ। ९ जना सदस्य रहेको उक्त घरमाथि राति १ बजे खसेको पहिरोले घर क्षतविक्षत बनाएको छ। पहिरो जानेबित्तिकै गाउँलेको प्रयासले बिरा धामी , उज्जल धामी, रोसन धामी, कमला धामी, शान्ति धामी गरी ५ जनाको तत्काल जिवितै उद्धार गरिएको थियो।"

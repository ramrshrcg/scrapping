शीर्षक,विवरण
बोझिला विमानस्थलहरू,"यातायातको विकास बिना समृद्धिको कल्पना गर्न सकिन्न। विकासको पहिलो आधार यातायात पूर्वाधार हो। जब कि नेपालमा यातायातको पूर्वाधारको विकासलाई नै सम्पूर्ण विकास ठानिन्छ। पहाडी मुलुक नेपालमा यातायातको पूर्वाधारको अभाव छ। राष्ट्रिय राजमार्गहरूकै हालत खराब छ। राजधानी जोड्ने वैकल्पिक राजमार्ग समेत छैन। जिल्लाहरू बल्लतल्ल स्थलमार्गबाट जोडिएका छन्। त्यसैले मोटर पुर्याउन कठिन ठाउँमा जहाज यातायात पुयाउन जरुरी छ। मोटर जान नसक्ने दुर्गम ठाउँमा जहाज जान सक्छ। उडेर जाने जहाजलाई बस्ने ठाउँ भए पुग्छ। जहाज बस्ने ठाउँ अर्थात् विमानस्थल। तर विमानस्थल निर्माण पनि चानेचुने काम होइन। खर्चिलो नै पूर्वाधार हो। अर्काे कुरा विमानस्थल भनेको केवल धावनमार्गमात्रै होइन। जहाजका संकेत र सन्देशहरू आदानप्रदान गर्ने उपकरण र मानव संसाधन पनि सँगसँगै चाहिन्छ। तर नेपालमा पछिल्लो समय जिल्लैपिच्छेजस्तो जहाज ग्राउन्ड अर्थात् विमानस्थल निर्माणको होड नै चल्यो। अनि विमानस्थल पनि धेरै नै बने। दुर्भाग्य के भने ती विमानस्थलसम्म मुलुकका ४६ जिल्लामा विमानस्थल छन्। एउटै जिल्लामा एकभन्दा बढी विमानस्थल पनि छन्। जहाजको आउजाउचाहिँ छैन भन्दा पनि हुन्छ। ५६ वटा विमानस्थलमध्ये ४० वटाभन्दा बढी त बेवारिस जस्तै छन्। त्यहाँ जहाज जाँदैनन्। बरु गौचरन बनेका छन्। यस्तो किन भयो भने विमानस्थल आवश्यकताले भन्दा राजनीतिक पहुँचले बनाइए। यसै पनि नेपालीको त्यस्तो क्रयशक्ति छैन, जसले यातायातको साधन भनेकै जहाज भनेर चढिरहोस्। त्यसमाथि यात्रु। पहाडी जिल्लामा जनसंख्या नै कम छ। अनि यात्रु को पाइने ? नागरिक उड्डयन प्राधिकरण मातहतका दर्जन विमानस्थलले पनि नाफा दिन सकेका छैनन्। अधिकतर घाटामा छन्। यस्तो सेवालाई घाटैघाटामा चलाइरहन आवश्यक छ कि छैन ? उत्तर खोज्नै पर्छ। स्थल यातायातको सबैतिर पहुँच बनाउने र निश्चित केन्द्रहरूमा मात्रै विमानस्थल निर्माण गर्नुपर्ने हो। तर महँगो रहर र नचाहिँदो राजनीतिक फुर्तिफार्तीले मुलुकमा विमानस्थल धेरै भए, तर चलेनन्। राज्यको ठूलो लगानी तिनमा त्यसै खेर गयो। अब बरु चलाउन सक्नेलाई चलाउन प्रयत्न गर्ने तर नयाँ नथप्ने नै गर्नुपर्छ। विमानस्थलहरू यसै त बोझ भएका छन्, अरू थप्नुको कुनै औचित्य छैन। अन्तर्राष्ट्रिय विमानस्थल भनेर पोखरा र भैरहवामा निर्मित विमानस्थलमा अन्तर्राष्ट्रिय जहाज चलेका छैनन् र राष्ट्रलाई ऋणमात्रै थपेका छन्। दुर्गम र जिल्लाजिल्लाका विमानस्थलमा आन्तरिक उडान भएको छैन। दुवैथरीले राज्यलाई भारमात्रै थपे। उपलब्धि दिन सकेनन्।"
असारे विकास नगर्ने वगनासकाली,"समय छँदै काम नसक्ने, हतपत र लतपत गर्दै सक्ने प्रवृत्तिले नेपालको विकासमा बाधा पुयाएकै छ । आर्थिक वर्षको अन्तिम महिना असार जब लाग्छ, तबतब विकासका काम धमाधम गर्न खोजिन्छ वा गरेको जस्तो पारिन्छ र त्यस्तै लतपत भएका कामको भुक्तानी पनि हुन्छ । यस्तो प्रवृत्ति असारे विकासका नाममा बदनामित छ । पाल्पाको वगनासकाली गाउँपालिका यसमा अपवाद देखिएको छ । यो पालिकाले यो वर्ष गर्नुपर्ने जति सबै काम सकेको छ । कुनै योजना बाँकी छैन, जुन हतारहतार असारमा सक्नुपरोस् र भुक्तानी दिनुपरोस् । काम पनि सकिएका छन् र भुक्तानी पनि सबै । सबै योजना पनि जेठमा होइन, वैशाखमै सकिएका हुन् । वगनासकालीले कसरी सक्यो त सबै काम ? उपभोक्ताहरूसँग मिलेर सम्पन्न योजनामात्रै चार सय वटा थिए । तिनलाई चैतभित्रै सक्ने सम्झौता जो थियो । ती त्यसैअनुसार फत्तै भए । ठेक्कापट्टामा लगाएका १६ वटा योजना थिए । तिनलाई वैशाख १५ भित्र सक्ने सम्झौता थियो । ती पनि सकिए । सबै वडामा उपभोक्तासँगका काममा प्राविधिक खटाएर पालिकाले बेलैमा काम गर्न सकेको छ । यो एउटा उदाहरण भएको छ कि पालिकाहरूले चाहँदा बेलामा काम गर्न सकिन्छ । ठेक्कापट्टामा पनि म्याद सकिएपछि फेरि समय थप्ने रोग पनि यहाँ लागेन । प्रदेश र संघ सरकारहरूका थुप्रै काम भने अझै पनि सकिएका छैनन् । धमाधम जेठ असारतिर आएर मात्रै तात्ने प्रवृत्ति छ । भुक्तानी असारमै धेरै हुन्छ । एउटा पालिकाले काम गर्न सक्छ भने प्रदेश र संघले नसक्ने भन्ने कुरै होइन । र देशभरका अरू पालिकाहरूले पनि गर्न सक्छन् । तर काम गर्ने तौरतरिका पनि छैन र अन्तिमअन्तिममा आएर काम सक्दा जस्तो गरे पनि हुने अनि भुक्तानी दिने र लिने गर्ने नियत पनि असारे विकासको मुख्य कारण हो । योजनाहरूको बेलामा सम्झौता गर्ने, नियमित अनुगमन गर्ने र काम सक्न ताकेता गर्ने हो भने असम्भव भन्ने हुँदैन । तर धेरैभन्दा धेरै टुक्रे योजना राख्ने, प्राविधिक जाँच गर्नै नभ्याउने आदि कारण पनि असारे विकासका कारण हुन् । असारे विकासले वास्तवमा देशको धनको विनाशमात्रै गरेको छ । उपलब्धिमूलक विकास हुन सकेको छैन । विसका र समृद्धिका लागि बेलामा काम गर्ने र गुणस्तरीय काम गर्ने बानीको जरुरी छ । वगनासकाली गाउँपालिकाबाट देशभरका सरकारले सिक्न जरुरी छ ।"
धेरैका लागि चिलगाडी : आकाशको फल,"काठमाडौं : सरकारले देशभर बनाएका ५६ विमानस्थलमध्ये १३ वटा अन्तर्राष्ट्रिय र क्षेत्रीय स्तरका छन्। बाँकी ४३ वटा पहाडी जिल्लामा निर्माण गरिएका छन्। बाराको निजगढ अन्तर्राष्ट्रिय विमानस्थलसहित अर्घाखाँची, अछाम र कालीकोट विमानस्थल वर्षौंदेखि निर्माणाधीन अवस्थामै छ। विभिन्न जिल्लाका १२ वटा विमानस्थल गौचरणमा परिणत भएका छन्। हवाई सेवा पुगेको जिल्ला ४६, नपुगेका ३१ नेपाल नागरिक उड्डयन प्राधिकरणको तथ्यांक हेर्ने हो भने हालसम्म देशका ७७ जिल्लामध्ये ४६ वटामा हवाई सेवा पुगेको छ। ती जिल्लाहरूमा सानाठूला विमानस्थलहरू बनेका छन्। यो तथ्यांकले पनि के देखाउँछ भने सरकार विमानस्थल निर्माणमा अग्रसर छ। तर, बनेका विमानस्थलहरू सञ्चालनका लागि उदासीन देखिएको छ। कतिपय दुर्गम जिल्लाहरू हवाई सेवा दुःखको सारथी बन्न पुगेका छन्। उपचारका लागि काठमाडौंंंलगायत सहरमा पुग्नै पर्ने बाध्यतालाई पहाडी जिल्लामा सञ्चालन भएका ट्वीनेटर जहाजले सेवा दिएका हुन्। तर, यो सेवा पनि अहिले भरपर्दो छैन। नेपाल वायुसेवा निगमले पहाडी जिल्लाहरूमा सेवा दिइरहेको छ। वायुसेवासँग २ वटा मात्र ट्वीनेटर जहाज छन्। ती जहाजले नागरिकहरूको प्यास मेटाउन सकेका छैनन्््। भइपरि आउँदा पैसा तिरेरै जहाज चढ्छुभन्दा पनि यात्रु हवाई सेवाबाट बञ्चित छन्। अहिले दुईवटै जहाज बिग्रिएर थन्किएका छन्। प्राधिकरणका अनुसार धनकुटा, पाँचथर, सुनसरी, तेह्रथुम, उदयपुर, रौतहट, पर्सा, सर्लाही, सिराह, धादिङ, काभ्रे, मकवानपुर, नुवाकोट, सिन्धुली, सिन्धुपाल्चोकमा हवाई सेवा पुगेको छैन। लमजुङ, म्याग्दी, नवलपुर, पर्वत, स्याङजा, तनहुँ, बर्दिया, पूर्वीरुकुम, कपिलवस्तु, नवलपरासी (बर्दघाट सुस्ता पश्चिम), प्यूठान, सल्यान, जाजरकोट, दैलेख, डडेलधुरा र महोत्तरी जिल्लामा विमानस्थल छैनन्। १४ वर्ष चलेको विमानस्थल अहिले सुनसान एकीकृत यातायात नीति नहुँदा हवाई सेवा प्रभावकारी बन्न सकेको छैन। हवाई सेवालाई संस्कृति, पर्यटन तथा नागरिक उड्डयन मन्त्रालयअन्तर्गत राखिएको छ। यो सेवालाई अब यातायातसँग जोडेर हेर्नुपर्छ। किनभने पर्यटकहरू मात्र जहाजमा चढ्छन् भन्ने हुँदैन। यातायातको सबैभन्दा भरपर्दो र छिटोछरितो माध्यमका रूपमा रहेको हवाई मार्गलाई प्रभावकारी बनाउनका लागि सरकारको ठोस नीतिगत पहल जरुरी छ। हंसराज पाण्डेय, प्रवक्ता एवं उपमहानिर्देशक, नेपाल नागरिक उड्डयन प्राधिकरण रोल्पाको लुंग्री गाउँपालिका ५ स्थित बडाचौरमा २०३२ सालदेखि ०४६ सालसम्म नियमित नेपाल वायुसेवा निगमको ट्वीनेटर जहाज सञ्चालनमा थियो। १४ वर्षसम्म चलेको विमानस्थल अहिले सुनसान छ। पञ्चायतकालमा चलेको विमानस्थललाई पुनः सञ्चालन गर्न त्यस क्षेत्रका राजनीतिक नेतृत्वले चासो देखाएका छैनन्््। विमानस्थलमा नियमित उडान गर्न संघीय सरकारसँग लिखित माग गरेका छौं, लुंग्री गाउँपालिकाका अध्यक्ष भरतकुमार थापाले भने, आश्वासन मात्र पाएका छौं। तर, जहाज उड्न सकेको छैन। उनले आगामी आर्थिक वर्ष २०८१८२ को बजेट भाषणमा रोल्पाको बडाचौर विमानस्थलको स्तरोन्नति गरिने छ भन्ने सुनेको तर त्यसबारे विस्तृत रूपमा अझै नहेरेको थापाले सुनाए। आफू बाल्यकाल हुँदा गाउँकै विमानस्थलमा जहाज आएको देखे पनि अहिले यतिका वर्ष हुँदा विमानस्थल गौचरनमा परिणत हुनु दुःखद रहेको उनले सुनाए। धावनमार्ग त्यति बिग्रिएको छैन, उनी भन्छन्, सरकारको लगानी भएको छ। यसलाई संरक्षण गर्नुपर्छ। नियमित उडान होस्। उनले यो विमानस्थल सञ्चालन भएमा छिमेकी जिल्ला प्यूठानको पर्यटकीय तीर्थस्थल स्वर्गद्वारी, बाग्लुङको ढोरपाटन शिकार आरक्ष र रोल्पाको जलजला क्षेत्रमा पुग्ने पर्यटकहरूलाई धेरै सहज हुने सुनाए। पहाडको उडानमा ढुक्क छैनन् यात्रु छिनछिनमा फेरिने सरकार र अस्थिर राजनीतिले गर्दा जनतालाई दिनुपर्ने सेवा प्रभावित बन्यो। देशका कतिपय विमानस्थलहरू गौचरणमा परिणत भएका छन्। चलेका विमानस्थलमा पनि जहाज नभएर जनताले सेवा पाउन सकेका छैनन्। क्षेत्रीय विमानस्थलहरूमा निजी क्षेत्रको राम्रो उपस्थिति छ। अब, नेपाल एयरलाइन्सबाट पनि सेवा विस्तार गर्नुपर्छ। सुदन किराती, पूर्वमन्त्री, संस्कृति, पर्यटन तथा नागरिक उड्डयन काम विशेषले यसै साता काठमाडौंं आएका गुल्मी तम्घासका शेरबहादुर थापाले तीन दिनअघि रेसुंगा विमानस्थलका लागि टिकट काटे। काठमाडौंं आउजाउ गर्दा एक दिनभरिको बसमा यात्रा गर्नुपर्ने बााध्यताबाट छुटकारा पाउँदा उनी उत्साहित थिए। आफ्नै जिल्लामा विमानस्थल सञ्चालन हुँदा कम्तीमा पनि २४ घण्टाको गुल्मी काठमाडौंं दिक्कलाग्दो यात्रा ४० मिनेटमै छोट्टिएपछि त्यस क्षेत्रका यात्रुहरू उत्साहित छन्। बिहान ६ बजे जहाज चढेर चिया खान घरमै पुगिने भएपछि गुल्मेलीहरू उत्साहित नहुने कुरै भएन। तर, जेठ २३ गते थापाको यो इच्छा पूरा हुन पाएन। जहाज चढेर आकाशमा त उनी उडे तर गन्तव्यमा पुग्नै पाएनन्। जहाज बीचमै बिग्रियो। काठमाडौंंबाट गुल्मीका लागि उडेको नेपाल एयरलाइन्सको जहाज १५ मिनेटमै पुनः काठमाडौंंमै अवतरण भयो। जहाजभित्रका धेरैजसो यात्रुहरू अतालिए। मलिन अनुहार लिएर उनीहरू जमिनमा ओर्लिँदा नयाँ जीवन पाएको अनुभूति सुनाए। उनीसहित १७ जना यात्रु गन्तव्यमा पुग्न नपाउँदा अलपत्र परेको प्रतिक्रिया दिए। जहाज तत्काल नबन्ने जवाफ आएपछि कोही रात्रिकालीन बसको यात्रा र कोही गौतमुबद्ध अन्तर्राष्ट्रिय विमानस्थल भैरहवा हुँदै गृह जिल्ला गुल्मी पुगे। पाइलटको कुशलताले गर्दा नयाँ जीवन पाएको अनुभूति भयो, ६६ वर्षीय थापाले भने, जहाजभित्र हामीलाई भिजिविलिटी पुगेन भनियो तर ओर्लिएर बुझ्दा प्लेन नै बिग्रिएको रहेछ। हाइटेक लिन नसकेको भन्ने कुरा थाहा पाइयो। काठमाडौंंमा उपचार गरेर घर फर्किन थालेकी मालिका गाउँपालिका५ छापहिले गुल्मीकै ६५ वर्षीय सावित्रा खड्काले पनि बिग्रिएको जहाज चढेर गए पनि पुनः काठमाडौंंमै फर्किन पाएकोमा नयाँ जीवन पाएको अनुभूति सुनाइन्। जहाजभित्र रुवाबासी चल्यो, खड्काले भनिन्, जहाज बिग्रिएको भए नउडाएको भए पनि हुन्थ्यो। गाडीको यात्राले वाकवाकी (वान्ता) हुने त्रासले जहाजको टिकट काटेकी उनलाई भैरहवासम्म जहाजमा गए पनि त्यसपछि गाडीको यात्रा नगरी सुख्खै भएन। भैरहवाबाट पाँच घण्टाको कष्टकर यात्रा गर्दै उनी आफ्नो घरसम्म पुगिन्। उनीसहित गाडीको यात्रा गर्दा समस्या परेका यात्रुहरूलाई सहजता थपिएको रेसुंगा विमानस्थलमा हुने अनियमित उडानले त्यति भरपर्दो सेवा दिन सकिरहेको छैन। एक वर्ष बितिसक्दा पनि त्यस क्षेत्रका नागरिकहरू गुल्मीबाट हुने हवाई उडानबाट त्यति ढुक्क छैनन्। २० वटा विमानस्थलमा उडान गरिरहेका ट्वीनेटर जहाज एक दिन रोकिँदा कम्तीमा ६ लाख रुपैयाँ बराबरको कारोबार ठप्प हुन्छ। नेपाल एयरलाइन्सले नाफाभन्दा पनि सेवाको दृष्टिकोणले जनतालाई सेवा दिइरहेको छ। बिग्रिएका जहाज छिटोभन्दा छिटो मर्मत हुन्छन्। प्राविधिक काम भएकाले यसै दिन भनेर ग्यारेन्टी दिन सकिँदैन। रमेश पौडेल, प्रवक्ता, नेपाल एयरलाइन्स गुल्मीमा २०८० वैशाख २९ गतेदेखि नेपाल वायुसेवा निगमले व्यावसायिक उडान गर्दै आइरहेको छ। सुरुमा साताको दुई दिन मात्र उडान भएकोमा यात्रुको चाप बढेपछि चार दिन समय थपिएको थियो। जहाज बिग्रिएपछि यो साता उडान नहुने खबर आएको छ, नेपाल वायुसेवा निगम रेसुंगा स्टेसन इन्चार्ज सुमन थापाले भने, एक वर्षको अवधिमा यस विमानस्थलबाट करिब सात सय जना नागरिकले सेवा लिइसकेको तथ्यांक छ। उनका अनुसार सोमबार, बुधबार, शुक्रबार र शनिबार उडान हुने गर्छ। गुल्मीसहित अर्घाखाँची र प्यूठानका नागरिकहरूले समेत रेसुंगा विमानस्थलबाट सेवा लिइरहेका छन्। पहाडी जिल्लाका नागरिकहरूले कतै सातामा सातै दिन त कतै कम्तीमा तीनचार दिन उडान भर्नका लागि माग गरिरहेका छन्। तर, निगमसँग अहिले चालु अवस्थामा रहेका दुईवटै जहाज बिग्रिएकाले नागरिकका चाहना पूरा हुन सेकेको छैन। नेपाल वायुसेवा निगमका प्रवक्ता रमेश पौडेलका अनुसार बिग्रिएका जहाजको मर्मत गर्ने काम चलिरहेको छ। संभवतः यसै साताभित्र दुईवटै जहाजको मर्मत सकिने उनको भनाइ छ। दुईवटा जहाज छन्, सबै ठाउँमा पुग्नुपर्ने अवस्था छ,पौडेलले भने, चाहेर पनि हामी धेरै माग भइरहेको ठाउँमा उडानलाई थप्न सकेका छैनौं। अन्य देशहरूको तुलनामा नेपालमा सरकारको स्वामित्वमा सञ्चालन हुने जहाजको संख्या अत्यन्तै न्यून रहेको उनको भनाइ छ। २० वटा विमानस्थलमा उडान गरिरहेका ट्वीनेटर जहाज एक दिन रोकिँदा कम्तीमा पनि ६ लाख रुपैयाँ बराबरको कारोबार ठप्प हुने पौडेलले जानकारी दिए। नेपाल एयरलाइन्सका दुईवटा ट्वीनेटर जहाज बिग्रिएर थन्किएको वर्षौं भइसक्यो तर सरकारको ध्यान पुराना बनाउन भन्दा पनि नयाँ खरिद गर्न मै देखिन्छ। निजी क्षेत्रले पनि उडान गर्नुपर्छ वायु सेवा सञ्चालक संघका निवर्तमान प्रवक्ता योगराज कँडेलले गुल्मीसहित अन्य जिल्लामा निजी क्षेत्रबाट पनि उडान भर्न सरकारसँग माग गरिरहेको जानकारी दिए। गुल्मीका लागि तारा एयरसँग कुरा भइरहेको छ, कँडेलले भने, अहिलेको भाडादरमा ३ सय रुपैयाँ जति थप हुने देखिएको छ। तारा एयरले यात्रुको सुनिश्चित भएमा सातै दिन उडान भर्ने आश्वासनसमेत दिएको छ। यसका लागि सम्बन्धित निकायहरूमा छलफल चलिरहेको छ। गुल्मी निवासी कँडेलले रेसुंगा विमानस्थलबाट यात्रुको अभाव नहुने अवस्था रहेको समेत सुनाए। नेपाल एयरलाइन्सले अहिले प्रतियात्रु ७ हजार ५ सय रुपैयाँ भाडा लिने गरेको छ। त्यसमा बढीमा तीनदेखि चार सय रुपैयाँ मात्र निजी कम्पनीका जहाजले थप भाडा लिने कँडेलको भनाइ छ। रेसुंगा विमानस्थलमा परीक्षण उडान तारा एयरको ट्वीनेटर जहाजले गरेको थियो। कँडेलका अनुसार हाल तारा एयरका चारवटा, समिट र सीता एयरका तीनतीनवटा जहाज छन्। जेठ २३ गते आकाशमै उडिरहेको बेला जहाज बिग्रिएछ। काठमाडौंंबाट गुल्मीका लागि उडेको नेपाल एयरलाइन्सको जहाज १५ मिनेटमै पुनः काठमाडौंंमै अवतरण भयो। जहाजभित्रका धेरैजसो यात्रुहरू आत्तियांै। मलिनअनुहार लिएर जमिनमा ओर्लिँदा नयाँ जीवन पाएको अनुभूति भयो। पाइलटको कुशलताले गर्दा नयाँ जीवन पाएको महसुस भएको छ।शेरबहादुर थापा, यात्रु, तम्घास गुल्मी रुकुममा माग सात दिन, उडान एक दिन नेपाल वायुसेवा निगम रुकुम शाखा प्रमुख प्रेमबहादुर ओलीका अनुसार सल्ले विमानस्थलबाट साताको एक दिन आइतबार मात्र नेपाल एयरलाइन्सको जहाजले सेवा दिँदै आएको छ। यात्रुको चापअनुसार यहाँबाट दिनहुँँँ रुकुमबाट काठमाडौंका लागि यात्रुहरू हुने गरेका छन्। तर, जहाज नहुँदा यात्रुले सेवा पाउन सकेका छैनन्। दिनहुँँ उडान भए हुन्थ्यो भन्ने खालको नागरिकहरूको माग छ, ओलीले भने, एउटा मात्र जहाजले यहाँका नागरिकहरूको माग पूरा गर्न सकेको छैन। उनले केही वर्ष अगाडि तारा एयरको जहाजले सेवा दिए पनि त्यसले निरन्तरता पाउन नसकेको बताए। रुकुमबाट सीधा काठमाडौंं उडान हुँदैन। रुकुम नेपालगञ्जका लागि मात्र सेवा छ। नेपालगञ्ज ओर्लिएर यात्रुहरू त्यहाँँको विमानस्थलबाट काठमाडौंं पुग्छन्। सातामा एक दिन मात्र हुने उडानमा टिकट पाउनै मुस्किल पर्ने मुसिकोट नगरपालिका रुकुम (पश्चिम)का नगरप्रमुख महेन्द्र केसीले जानकारी दिए। सकिन्छ सातै दिन नभए कम्तीमा दुई दिन उडान गर्नुपर्ने देखिन्छ, केसीले भने, वृद्धवृद्धा, अपांगता र सिकिस्त बिरामीहरूका लागि यहाँको उडानले धेरै सहजता बनाएको छ। जुम्लामा निगमको भन्दा समिटको नियमित नेपाल एयरलाइन्सको जुम्लानेपालगञ्ज उडान अहिले अनियमित छ। तर, निजी क्षेत्रको समिट एयरलाइन्सले दिनहुँँ उडान गरिरहेको छ। जुम्लाबाट नेपालगञ्जमा यात्रु ओरालेर त्यहाँँँबाट काठमाडौंंका लागि यात्रुहरू ठूलो जहाज चढेर पुग्ने गर्छन्। नेपाल वायुसेवा निगमका जुम्ला स्टेसन इन्चार्ज उमाकान्त न्यौपानेका अनुसार सातामा दुई दिन आइतबार र सोमबार नेपाल एयरलाइन्सले उडान भर्दै आइरहेको थियो। यो हप्ता उडान तालिका छैन, न्यौपानेले भने, जहाज बिग्रिएको भन्ने खबर आएको छ। विमानस्थल भए गौचरण निजी क्षेत्रबाट पनि उडान भर्न सरकारसँग माग गरिरहेका छौं। गुल्मीका लागि तारा एयरसँग कुरा भइरहेको छ। अहिलेको भाडादरमा तीन सय रुपैयाँ मात्र थप हुनेछ। तारा एयरले यात्रुको ग्यारेन्टी भए मात्र सातै दिन उडान भर्ने आश्वासन दिएको छ। रेसुंगा विमानस्थलबाट यात्रुको अभाव हुँदैन। नेपाल एयरलाइन्सले अहिले प्रतियात्रु सात हजार पाँच सय रुपैयाँ भाडा छ। त्यसमा बढीमा तीनदेखि चार सय रुपैयाँ मात्र निजी कम्पनीका जहाजले थप भाडा लिनेछ। योगराज कँडेल, निवर्तमान प्रवक्ता, वायु सेवा सञ्चालक संघ पूर्वसंस्कृति, पर्यटन तथा नागरिक उड्डयनमन्त्री सुदन किरातीले देशभर बनेका विमानस्थलहरू गौचरणमा परिणत हुँदा मर्मत र सञ्चालनमा सरकारको ध्यान नपुगेको प्रतिक्रिया दिएका छन्। छिनछिनमा फेरिने सरकार र अस्थिर राजनीतिका कारण जनतालाई दिनुपर्ने सेवा प्रभावित बनिरहेको किरातीको बुझाइ छ। देशभर कतिपय विमानस्थलहरू गौचरणमा परिणत भएका छन्, उनी भन्छन्, चलेका विमानस्थलमा पनि जहाज नभएर जनताले सेवा पाउन सकेका छैनन्। सन् २०१२ देखि ग्राउन्डेड भएको एउटा ट्वीनेटर जहाज बनाउने विषयमा पनि आफूले पहल गरेको उनको भनाइ छ। एकीकृत यातायात नीति भएन नेपाल नागरिक उड्डयन प्राधिकरणका प्रवक्ता एवं उपमहानिर्देशक हंस राज पाण्डेयले सरकारको एकीकृत यातायात नीति नहुँदा हवाई सेवा प्रभावकारी बन्न नसकेको प्रतिक्रिया दिए। हवाई सेवालाई संस्कृति, पर्यटन तथा नागरिक उड्डयन मन्त्रालयअन्तर्गत राखिएको छ, पाण्डेयले भने, हवाई सेवालाई अब यातायातसँग जोडेर हेर्नुपर्छ। किनभने पर्यटकहरू मात्र जहाजमा चढ्छन् भन्ने हुँदैन। उनले यातायातको सबैभन्दा भरपर्दो र छिटोछरितो माध्यमका रूपमा रहेको हवाई मार्गलाई प्रभावकारी बनाउन सरकारको ठोस नीतिगत पहल आवश्यक रहेको औंल्याए। देशका प्रायःजसो पहाडी जिल्लाहरूमा हुने उडान नेपाल वायुसेवा निगमले गरिरहेको छ, पाण्डेय भन्छन्, वायुसेवाले व्यावसायिकभन्दा पनि सामाजिक उत्तरदायित्व सम्झेर सेवा दिइरहेको छ। त्यसैले राज्यले नै यस क्षेत्रलाई प्रोत्साहन गर्ने खालका नीति तथा कार्यक्रमहरू ल्याउनुपर्छ। उनले धेरैजसो जिल्लाहरूमा बनेका विमानस्थलहरू सडक यातायातको सहज पहुँचले गर्दा ओझेलमा परेको सुनाए। उनका अनुसार दशकांैदेखि निर्माणकै क्रममा रहेका विमानस्थलहरू अझै पूरा हुन सकेका छैनन्। सरकारले समेत वर्षमा ८१० लाख रूपैयाँ बजेट छरेर प्रभावकारी काम गर्न सकेको छैन। पाण्डेयका अनुसार सबैभन्दा छिटो निर्माण भएर नियमित उडान भएको गुल्मीको रेसुंगा विमानस्थल हो। गुल्मीसँगै जोडिएको जिल्ला अर्घाखाँचीमा पनि विमानस्थल अहिले निर्माणाधिन अवस्थामा छ। तर, गुल्मीनजिकै भएका कारण उक्त विमानस्थलको दिगो सञ्चालनमा आशंका गरिएको छ। हाल सञ्चालनमा रहेका अन्तर्राष्ट्रिय तथा क्षेत्रीय विमानस्थलहरू १ त्रिभुवन अन्तर्राष्ट्रिय विमानस्थल, काठमाडौं२ गौतमबुद्ध अन्र्ताष्ट्रिय विमानस्थल, भैरहवा३ पोखरा अन्र्ताष्ट्रिय विमानस्थल, पोखरा४ विराटनगर विमास्थल, मोरङ५ नेपालगञ्ज विमानस्थल, बाँके६ चन्द्रगढी विमानस्थल, झापा७ राजविराज विमानस्थल, सप्तरी८ जनकपुर विमानस्थल, धनुषा९ सिमरा विमानस्थल, बारा१० भरतपुर विमानस्थल, चीतवन११ धनगढी विमानस्थल, कैलाली१२ सुर्खेत विमानस्थल, सुर्खेत पहाडी जिल्लाहरूमा रहेका आन्तरिक विमानस्थलहरू १ दाङ विमानस्थल, दाङ२ ताप्लेजुङ विमानस्थल, ताप्लेजुङ३ तुम्लिङटार विमानस्थल, संखुवासभा४ भोजपुर विमानस्थल, भोजपुर५ थामखर्क विमानस्थल, खोटाङ६ मनमाया राई खानीडाँडा विमानस्थल, खोटाङ७ फाल्गुनन्द विमानस्थल, इलाम८ फाप्लु विमानस्थल, सोलुखुम्बु९ तेन्जिङ हिलारी विमानस्थल, सोलुखुम्बु१० रामेछाप विमानस्थल, रामेछाप११ जोमसोम विमानस्थल, मुस्ताङ१२ जुम्ला विमानस्थल, जुम्ला१३ रारा विमानस्थल, मुगु१४ रुकुम सल्ले विमानस्थल, पश्चिम रुकुम१५ सिमिकोट विमानस्थल, हुम्ला१६ साँफेबगर विमानस्थल, अछाम१७ डोल्पा विमानस्थल, डोल्पा१८ बझाङ विमानस्थल, बझाङ१९ बैतडी विमानस्थल, बैतडी२० बाजुरा विमास्थल, बाजुरा२१ डोटी विमानस्थल, डोटी२२ रेसुंगा विमानस्थल, गुल्मी निर्माण भएर पनि सञ्चालनमा नआएका विमानस्थलहरू १ बागलुङ विमानस्थल, बाग्लुङ२ रुकुम चौरजहारी विमानस्थल, पश्चिमरुकुम३ दार्चुला विमानस्थल, दार्चुला४ ढोरपाटन विमानस्थल, बाग्लुङ५ लामीडाँडा विमानस्थल, खोटाङ६ गोरखा विमानस्थल, गोरखा७ रुम्जाटार विमानस्थल, ओखलढुंगा८ जिरी विमानस्थल, दोलखा९कांगेलडेन्डा विमानस्थल, सोलुखुम्बु१० खिजी चण्डेश्वरी विमानस्थल, ओखलढुंगा११ लाङटाङ विमानस्थल, रसुवा१२ महेन्द्रनगर विमानस्थल, कञ्चनपुर१३ मनाङ विमानस्थल, मानाङ१४ डोल्पा मसिनेचुबार विमानस्थल१५ मेघौली विमानस्थल, चितवन१६ रोल्पा विमानस्थल, रोल्पा१७ स्याङबोचे विमानस्थल, सोलुखुम्बु १८ टीकापुर विमानस्थल, कैलाली निर्माणाधीन विमानस्थलहरू १ निजगढ अन्तर्राष्ट्रिय विमानस्थल, बारा२ अर्घाखाँची विमानस्थल, अर्घाखाँची३ कमल बजार विमानस्थल, अछाम४ कालीकोट विमानस्थल, कालीकोट"
तिरहुतलाई सप्तरी प्रिमियर लिग,"राजविराज : तिरहुत टाइगर्सले छैटौं संस्करणको राजविराज मेयर कप सप्तरी प्रिमियर लिगको उपाधिमाथि कब्जा गरेको छ। राजविराजस्थित पब्लिक विन्देश्वरी माध्यमिक विद्यालयको मैदानमा सोमबार सम्पन्न फाइनलमा तिरहुत टाइगर्सले छिन्नमस्ता लायन्सलाई ३१ रनले पराजित गर्दै उपाधि उचालेको हो। तिरहुत टाइगर्सले दिएको ९२ रनको झिनो लक्ष्य पछ्याएको छिन्नमस्ता लायन्सले १४ ओभरमा ६० रन जोड्दै सबै विकेट गुमायो। छिन्नमस्ताको लागि विशाल पटेलले सर्वाधिक १४, मयन यादवले १३ तथा फिर्दोश अन्सारीले अविजित १२ रन बनाउनुबाहेक अन्य ब्याटरले दोहोरो अंकको रन जोड्न सकेनन्। राष्ट्रिय क्रिकेटर भीम सार्की उसका ४ ब्याटरले खातासमेत खोल्न सकेनन्। तिरहुतको बलिङमा देब्रेहाते स्पिनर दीपेश कँडेलले सर्वाधिक ४ विकेट लिएर खेल आफ्नो पक्षमा पारे। गेम चेन्जरको पुरस्कार पाएका कँडेलले ४ ओभरमा २५ रन खर्चिए। यस्तै प्लेयर अफ द म्याच घोषित कप्तान अनिल यादवले ३ विकेट लिए जुन क्रममा उनले ३ ओभरमा १५ रन खर्चिए। बसिर अहमदले २ तथा अभिषेक कार्कीले १ विकेट लिए। यसअघि टस जितेर ब्याटिङ रोजेको तिरहुत टाइगर्सले निर्धारित १८४ ओभरमा सबै विकेट गुमाएर ९१ रन बनायो। तिरहुतको लागि भोलाकुमार साहले सर्वाधिक २९ रन योगदान दिए। बसिर अहमदले १८ तथा रूपेश सिंहले १० रन बनाउनुबाहेक अन्य ब्याट्रले दोहोरो अंकको रन बनाउन सकेनन्। छिन्नमस्ताको बलिङमा विशाल पटेल, फिर्दोश अन्सारी, गुणानन्द राय र सुमित नेवारले समान २ विकेट लिए। उपाधिसहित तिरहुत टाइगर्सले ३ लाख रुपैयाँ हात पारेको छ। उपविजेता छिन्नमस्ता लायन्सले १ लाख ५० हजार रुपैयाँ पुरस्कार थापेको छ। प्रतियोगिताकै उत्कृष्ट खेलाडी तिरहुत टाइगर्सका बसिर अहमद घोषित भए जसले ६ खेलमा १९८ रन बनाउनुको साथै १० विकेट पनि लिए। यस्तै उत्कृष्ट बलर छिन्नमस्ता लायन्सका विशाल पटेल घोषित भए जसले ७ खेलमा १५ विकेट लिए। उत्कृष्ट ब्याट्र कञ्चनरूप राइनोजका शुभ कंसाकार घोषित भए जसले ७ खेलमा २९७ रन बनाए। यस्तै उदीयमान खेलाडी छिन्नमस्ता लायन्सका मोहम्मद सोहेल खान घोषित भए जसले ७ खेलमा १२ विकेट लिए। फाइनल खेलको प्लेयर अफ द म्याच तिरहुत टाइगर्सका कप्तान अनिलकुमार यादव घोषित भए। प्रतियोगिताको उत्कृष्ट खेलाडीले २५ हजार रुपैयाँ, उत्कृष्ट बलर र ब्याटरले जनही १५ हजार रुपैयाँ तथा उदीयमान खेलाडीले १५ हजारबराबरको क्रिकेट किट प्राप्त गरे। विजेता खेलाडीलाई तिरुहत गाउँपालिकाका अध्यक्ष विजय यादव, राजविराज नगरपलिकाका प्रवक्ता जयनारायण मण्डल, नेपाल क्रिकेट संघका उपाध्यक्ष रोशनकुमार सिंह, केन्द्रीय सदस्य दुर्गाराज पाठक, जिल्ला खेलकुद विकास समितिका अध्यक्ष दिनेश भुजेल, पत्रकार मनोहर पोखरेल, सशस्त्र डीएसपी गोविन्द पोखरेल, व्यापारी कलिम खाँलगायतले पुरस्कार वितरण गरे।"
सेन्चुरी बैंकका तत्कालीन अध्यक्ष श्रेष्ठसहित ९ जना पक्राउ,"काठमाडौं : धितोले खाम्नेभन्दा अत्यधिक बढी रकम २ अर्ब ३० करोड ८१ लाख रुपैयाँको कर्जा प्रवाह गरी ठगेको आरोपमा सेन्चुरी कमर्सियल बैंकका तत्कालीन अध्यक्ष राजेशकुमार श्रेष्ठसहित नौ जना सञ्चालकलाई पक्राउ गरिएको छ। गत फागुन १४ गते बैंकिङ कसुर तथा सजाय ऐन, २०६४ बमोजिम मुद्दा दर्ता गरी अनुसन्धानको क्रममा तत्कालीन सञ्चालक समितिका अध्यक्ष श्रेष्ठसमेतको संलग्नता देखिएकोले उक्त पदाधिकारीहरू तथा कर्मचारीलाई उच्च अदालत पाटनबाट पक्राउ अनुमति दिएकाले नेपाल प्रहरीको केन्द्रीय अनुसन्धान ब्युरो (सीआईबी)ले सोमबार पक्राउ गरेको हो। सीआईबीले श्रेष्ठसहित बैंकका सञ्चालक समितिका तत्कालीन सदस्य सुनीलकुमार न्यौपाने, प्राडागीता प्रधान, रमेशकुमार निरौला, रणबहादुर श्रेष्ठ, राजेशकुमार दली, उमाकुमारी श्रेष्ठ, अभिषेक बज्राचार्य र बैंकका कर्मचारी शिवगोपाल रिसाललाई काठमाडौंका विभिन्न स्थानबाट पक्राउ गरेको हो। पक्राउ सबैको उच्च अदालत पाटनबाट बैंकिङ कसुर तथा सजाय ऐन, २०६४ बमोजिम कसुरमा अनुसन्धान भइरहेको सीआईबीले जारी गरेको प्रेस विज्ञप्तिमा उल्लेख छ। ती व्यक्तिहरूले नेपाल राष्ट्र बैंकले जारी गरेको निर्देशन तथा निर्देशिकाको अधिनभन्दा बाहिर रहेर आफू अनुकूलको अवस्था सिर्जना गरी कम्पनीको वास्तविक कारोबार रकमभन्दा बढी भएको देखाएर आन्तरिक राजस्व कार्यालयको नक्कली कर चुक्ता प्रमाणपत्रसमेत बनाएको आरोप छ। यससँगै, तिनीहरूले मूल्य अभिवृद्धि करको कागज बनाएर नभएको कारोबारको स्टक तथा रिसिभेबल देखाई गलत वित्तीय विवरण तयार गरेको भन्ने खुलेको छ। अझ बंैकिङ कसुरमा संलग्न तत्कालीन सेन्चुरी कमर्सियल बैंकका तत्कालीन सीईओ मनौज न्यौपानेसमेतलाई गत फागुन १४ गते बैंकिङ कसुर तथा सजाय ऐन, २०६४ बमोजिम मुद्दा दर्ता गरी अनुसन्धानमा रहेको जनाइएको छ। उनीहरूले नक्कली लेखा परीक्षणसमेत बनाई नक्कली कागजातसमेतको आडमा गैरकानुनी रूपमा आआफ्नो जिम्मेवारीअनुसारको फरकफरक भूमिका निर्वाह गरी विभिन्न शीर्षकमा धितोले खाम्नेभन्दा अत्यधिक बढी रकम जम्मा २ अर्ब ३० करोड ८१ लाख प्रवाह गरेका थिए।, सीआईबीले भन्यो, काठमाडौं, ललितपुर र भक्तपुरमा सञ्चालित देउराली बहुउद्देश्यीय सहकारी संस्था लिमिटेडको सञ्चालक समितिको अध्यक्ष, तथा पूजा गु्रपअन्तर्गतका पूजा ट्रेडिङ एन्ड मार्केटिङ प्रालि, पूजा मार्केटिङ प्रालि, थ्री ब्रदर्स मार्केटिङ प्रालि र अन्नपूर्ण डिस्टिलरी प्रालिसमेतको सञ्चालक रहेका प्रतिवादी रवीन्द्र चौलागाईंले तत्कालीन सेन्चुरी कमर्सियल बैंकका कर्मचारी तथा पदाधिकारीसमेतका व्यक्तिसँग मिलेमतो गरी आपराधिक मनशायका साथ नियोजित रूपमा तत्कालीन सेन्चुरी कमर्सियल बैंकको रकम हिनामिना गर्ने उद्देश्य राखेर प्रतिवादी रवीन्द्र चौलागाईंले उनको परिवारभित्रका नातेदारसमेतको नाममा ती कम्पनी सञ्चालन गर्दै आएका थिए।"
मोदीको तेस्रो कार्यकाल र नेपालभारत सम्बन्ध,"काठमाडौं : भारतीय जनता पार्टीका शीर्ष नेता नरेन्द्र मोदीले निरन्तर तेस्रो कार्यकालका लागि प्रधानमन्त्री पदको शपथ लिएका छन्। यससँगै मोदीले जवाहरलाल नेहरूपछि लगातार तेस्रोपटक प्रधानमन्त्री सम्हाल्ने नेताको रेकर्ड कायम गरेका छन्। उनले यो रेकर्ड बनाइ रहँदा भाजपाका लागि भने निर्वाचनले अपेक्षाकृत नतिजा दिएन। सन् २०१४ र २०१९ मा दुईपटक एकल बहुमत ल्याउन सफल भाजपाले त्यसलाई गुमाएको छ। शक्तिशाली मोदी केही हदसम्म कमजोर बनेका छन्। यति मात्र होइन्, भारतमा १० वर्षपछि एकल पार्टीको बहुमतभन्दा गठबन्धन सरकारमा फर्केको छ जुन अस्थिरताको कारक बन्न सक्छ। मोदीका लागि अब आन्तरिक वा बाह्य सम्बन्धसँग सम्बन्धित निर्णय लिनका लागि सहज वातावरण हुने छैन, जति पहिला थियो। त्यति मात्र होइन्, बिजेपीको संख्या घटेसँगै भाजपाभित्रैको राजनीति पनि मोदीका लागि त्यति अनुकूल हुने छैन। मोदीले नयाँ मन्त्रिपरिषद्को महत्वपूर्ण पदमा पुरानै मन्त्रीहरूलाई निरन्तरता दिएका मात्र छैनन्, वातावरण सहज बनाउनका लागि भाजपा अध्यक्ष जेपी नाडादेखि अन्य महत्वपूर्ण पदका व्यक्तिलाई सरकारमा सामेल गरेका छन्। अर्थ, विदेश मामिला, गृह र रुक्षा जस्ता महत्वपूर्ण मन्त्रालयमा पुरानैलाई निरन्तरता दिएर मोदीको आफ्ना लागि सहज वातावरण बनाउन खोजेको देखिन्छ। मन्त्रिपरिषद्मा नयाँ अनुहारलाई भन्दा पनि पुरानै अनुहारलाई निरन्तरता दिएर मोदीले पार्टीभित्र र बाहिरको शक्ति सन्तुलन मिलाउन खोजेको देखिन्छ। भारतमा मोदी तेस्रो कार्यकालका लागि प्रधानमन्त्री पदमा निर्वाचित हुँदा त्यसले नेपालभारत सम्बन्धमा पर्ने र पार्ने असरका सम्बन्धमा विभिन्न कोणबाट बहस र विश्लेषण भइरहेको छ। कस्तो पर्ला नेपालमा असर ? यस प्रश्नको उत्तर खोज्नु अगाडि १० वर्षमा मोदीको कार्यकालमा दुईपक्षीय सम्बन्धमा देखिएको परिवर्तनबारे संक्षेपमा व्याख्या गर्नु सान्दर्भिक हुने छ। जब मोदी सन् २०१४ मा शक्तिशाली प्रधानमन्त्रीका रूपमा उदाए, उनले नेपाललाई छिमेक पहिलो नीतिको पनि उपल्लो प्राथमिकतामा राखे। त्यतिबेला उनले नेपालको संसद्मा गरेको संशोधनले धेरै नेपालीको मन जित्यो। यति मात्र होइन्, त्यसलगत्तै लामो समयदेखि निष्क्रिय रहेका संयन्त्रका बैठकहरू बस्न थाले। झन्डै ३० वर्षपछि दुवै देशका परराष्ट्रमन्त्रीले संयुक्त रूपमा नेतृत्व गर्ने नेपालभारत संयुक्त आयोगको बैठक बस्यो र अहिलेसम्म पनि त्यसले निरन्तरता पाइरहेको छ। लामो समयदेखि थाँती रहेका केही विषय हल भए र दुईपक्षीय परियोजनाहरूसमेत समयमा नै सम्पन्न भयो। तर, नेपालमा संविधानसभाले संविधान जारी गर्ने विषयमा दुई देशको बीचमा तितोपन उत्पन्न भयो। मधेसवादी दलहरूको माग सम्बोधन गर्न तत्कालीन सरकारलाई दबाब दिने उद्देश्यले भारतले नाकाबन्दी लगायो। जसले दुई देशको बीचमा तिक्तता उत्पन्न भयो। पछि भारतले मधेसवादी दलहरूको माग पूरा गर्न लागि अडान लिन छोड्यो र सम्बन्धमा सुधार आयो। नाकाबन्दीपछि लामो समयको प्रयासपछि सुधार उन्मुख सम्बन्धमा नक्साका कारण फेरि तितोपन आयो। संक्षेपमा भन्दा मोदीको कार्यकालमा दुई पक्षीय सम्बन्ध स्थिर रहन् सकेन, निरन्तर त्यसमा उतारचढाव आइरह्यो। त्यसका बाबजुद पनि दुईपक्षीय सम्बन्धमा केही सकारात्मक प्रगति देखियो। जस्तो दुई देशको विचमा केही महत्वपूर्ण कनेक्टीभिटी परियोजनाहरू सम्पन्न भइसकेका छन्, भने केही परियोजनाहरू पाइपलाइनमा रहेका छन्। लामो समयदेखि थाती रहेका जलविद्युत् लगायतका परियोजनाहरूले गति प्राप्त गरेका छन्। लामो समयदेखि भारतले नेपालको बिजुली किन्दैन भन्ने संशय व्याप्त थियो तर गत वर्ष दीर्घकालीन ऊर्जा व्यापारको सम्झौता भएसँगै त्यसले अन्तरराष्ट्रिय लगानीको ढोका खोलेको छ। राजनीतिक तहमा सम्बन्धमा उतार चढाब आए पनि विकास र आर्थिक साझेदारीलाई बिना कुनै झन्झट अगाडि बढाउने नीति दुवै मुलुकले लिएका छन्। त्यति मात्र होइन्, नेपालको आन्तरिक राजनीतिक मामिलमा भारतको हस्तक्षेप अझै आलोचना विषय बन्ने गर्दथ्यो। अहिले कम्तीमा सार्वजनिक रूपमा यस विषयमा चर्चा र वहश भएको छैन। भारतको हस्तक्षेप कति छ यकिन छैन्, तर कम्तीमा नेताहरूले यस विषयमा सार्वजनिक रूपमा पहिलेको जस्तो अभिव्यक्ति दिएका छैनन्। विगत १० वर्षमा देखिएको अर्काे दृश्यचाहिँ भाजपाले सांस्कृतिक सम्बन्धलाई विशेष प्राथमिकतमा राखेको थियो। विशेषत भारतीय जनता पार्टी र नेपालका राजनीतिक दलहरूको बीचको सम्बन्ध झाँगिएको छ। प्रमुख राजनीतिक दलका नेता भाजपाको निमन्त्रणामा निरन्तर भारत जाने र उसकै कार्यालयमा गएर अन्तरक्रिया गर्ने गरिरहेका छन्। भाजपाका नेताले सीधै हिन्दु धर्म पुनस्र्थापना गर्न नभने पनि नेपाली नेताहरूसँग हिन्दु धर्ममाथिको बढ्दो आक्रमणबारे चासो देखाइरहेका छन्। त्यसैगरी राष्ट्रिय स्वयंसेवक संघले पनि नेपालमा आफ्ना गतिविधि बढाइरहेको छ, यद्यपि यो नयाँ भने होइन्। यस पृष्ठभूमिमा मोदीको तेस्रो कार्यकालमा नेपाल नीतिमा केही परिवर्तन आउला ? खासै परिवर्तन आउने अवस्था देखिँदैन। उसो त कुनै पनि मुलुकको विदेश नीतिमा सरकार परिवर्तन हुँदा त खासै परिवर्तन आउँदैन, भारतमा त एउटै व्यक्ति र पार्टीले निरन्तरता पाएको छ। अर्काे, भारतको नेपाल नीतिका केही आधारभूत विषयवस्तु छन् जसका अहिले नै कुनै परिवर्र्तन आउने देखिँदैन। अर्काेतर्फ, भारतका साना राजनीतिक दलहरूको विदेश नीतिका सम्बन्धमा धेरै बृहत् आउटलुक र प्राथमिकता छैन। विदेश मन्त्रालय र सुरक्षा सल्लाहकारले लिने नीतिमा उनीहरूको खासै बिमति हुँदैन्, तर नेपालसँग सीमा जोडिएका राज्यहरूले पनि केही पोजिसन लिन सक्छन्। जस्तो नेपाल नीतिमा विहारका मुख्यमन्त्री नीतिश कुमारको केही प्रभाव हुनसक्छ। जहाँसम्म हिन्दुत्वको कुरा छ, भाजपाका नेता, आरएसएस र अन्य हिन्दु संस्थाले लामो समयदेखि यो एजेन्डामा काम गरिरहेका छन् र भविष्यमा पनि गर्ने देखिन्छ। तर, सरकार तहबाट नै यो एजेन्डा आउने सम्भावना देखिँदैन। भारतको नयाँ गठबन्धनको प्रकृतिले गर्दा पनि सरकार तहबाट यो विषय उठ्ने सम्भाबना न्यून देखिन्छ। नेपालमा उनीहरूकै भाषामा बढ्दो चिनियाँ प्रभाव भारतका लागि चासो विषय हो जसले निरन्तरता पाउने देखिन्छ। भारत मात्र होइन, नेपालमा बढ्दो अमेरिका र युरोपियन युनियनको प्रभावका बारेमा पनि चासो देखिन्छ। जहाँ नयाँ नक्सा, प्रबुद्ध समूहको प्रतिवेदन र सन् १९५० को शान्ति र मैत्री सम्बन्त्रको विषय छ, यी विषयमा तत्काल ठोस प्रगति हुने देखिन्छ। समग्र विदेश नीतिमा खासै परिवर्तन नआउने देखिए पनि विदेशी नीति सञ्चालनमा रहेका केही पात्रको पहल र धारणाले केही फरक भने पार्न सक्छ। भारतीय विदेश मन्त्रीमा एस जसशंकरले नै निरन्रता पाएका छन् भने नेपाल नीतिमा महत्वपूर्ण भूमिका खेल्ने राष्ट्रिय सुरक्षा सल्लाहकारमा को नियुक्त हुन्छ त्यसले पनि धेरै फरक पार्छ। वर्तमान सुरक्षा सल्लाहकार अजित डोभलले आफू उमेरका कारण रियायर्ड हुन चाहेको सन्देश दिएका रिपोर्ट आएका छन्। भारतको नेपाल मामिलामा राष्ट्रिय सुरक्षा सल्लाहकारले पनि महत्वपूर्ण भूमिका खेल्दछन्। समग्रमा भारतले अन्तर्राष्ट्रिय रूपमा आफूलाई ग्लोवल पावरका रूपमा प्रोजेक्सन गरिरहेको छ र तेस्रो अर्थतन्त्र बनिरहेको छ, त्यसका लागि सबै छिमेकी मुलुकसँग सौहाद्र्धपूर्ण सम्बन्ध बनाउनुपर्ने नै हुन्छ। पछिल्ला केही वर्षमा उसले यसको केही छनक पनि दिइसकेको छ। त्यसैले मोदीको तेस्रो कार्यकालमा भारतको नेपाल नीतिमा खासै उतारचढाव आउने सम्भावना कम छ।"
"बाह्य क्षेत्र बलियो बन्दै,आन्तरिक सुध्रिने पर्खाइमै","काठमाडौं : चालु आर्थिक वर्षको सुरुवातदेखि नै बाह्य क्षेत्रमा सुधार देखिँदै आएको छ। तर सोही तुलनामा आन्तरिक अर्थतन्त्र भने अझै अपेक्षाअनुसार माथि उठ्न सकेको छैन। यो स्थितिलाई नेपाल राष्ट्र बैंकको चालु आर्थिक वर्ष २०८००८१ को १० महिनाको देशको वर्तमान आर्थिक तथा वित्तीय स्थितिले पनि पुष्ट्याएको छ। महिनैपिच्छे रेमिट्यान्सको गति बढेको छ। रेमिट्यान्स १९२ प्रतिशतले बढेर ११ खर्ब ९८ अर्ब ६० करोड रुपैयाँ पुगेको छ। यो अमेरिकी डलरमा १७१ प्रतिशतले वृद्धि भई ९ अर्ब २ करोड पुगेको हो। अर्कोतर्फ यस अवधिसम्म खुद प्रत्यक्ष वैदेशिक लगानी झिनो अर्थात् ६ अर्ब ९८ करोड रुपैयाँले धनात्मक रहन पुगेको छ। अझ आयातबाट बाहिरिने रकम नियन्त्रण भएको छ। यसो हुँदा चालु खाता १ खर्ब ९३ अर्ब २५ करोड रुपैयाँले बचतमा छ। जबकि गत आवको सोही अवधिमा ६३ अर्ब ७४ करोडले घाटामा रहेको थियो। यस्तै, देशबाट बाहिरिने विदेशी मुद्राको तुलनामा भित्रिने मुद्रा बढ्दा शोधनान्तर स्थिति निरन्तर बचतमा छ। यस अवधिसम्म शोधनान्तर ३ खर्ब ९२ अर्ब ६४ करोड रुपैयाँले बचतमा छ। यी बचतमा भइरहँदा विदेशी विनिमय सञ्चितिको आकार पनि फराकिलो भएको छ। जसले गर्दा हाल कुल विदेशी विनिमय सञ्चिति २६२ प्रतिशतले वृद्धि भई १९ खर्ब ४२ अर्ब ४० करोड रुपैयाँ पुगेको छ। यो विदेशी विनिमय सञ्चितिले १५१ महिनाको वस्तु आयात र १२६ महिनाको वस्तु तथा सेवा आयात धान्न पर्याप्त छ। अझ आयातको आकार गत वर्षको भन्दा घटेर पनि सञ्चिति बढ्न सहयोग पुगेको छ। कुल वस्तु आयात २४ प्रतिशतले कमी आई १३ खर्ब ३ अर्ब ३६ करोड कायम भएको छ। जसमा पार्टपुर्जा, तयारी पोसाक, हवाईजहाजको स्पेयर पार्टपुर्जा, विद्युतीय उपकरण, लत्ताकपडालगायतका वस्तुको आयात बढेको छ। तर कच्चा सोयाबिन तेल, सुन, हट रोल्ड सिट इन् क्वायल, कच्चा पाम तेल, धान तथा चामललगायतका वस्तुको आयात घटेको छ। यससँगै आन्तरिक उत्पादनमा परेको प्रभाव र बाह्य मुलुकमा भएको द्वन्द्वको असर नेपालको निर्यातमा देखिएको छ। यसबीच कुल वस्तु निर्यात ३६ प्रतिशतले कमी आई १ खर्ब २६ अर्ब १७ करोड रुपैयाँ कायम छ। वस्तुगत आधारमा जिंक सिट, पार्टिकल बोर्ड, जुस, तयारी पोसाक, पिनालगायतका वस्तुको निर्यात बढेको छ भने पाम तेल, सोयाबिन तेल, ऊनी गलैंचा, चिया, ब्रान्सलगायतका वस्तुको निर्यात घटेको छ। अर्थतन्त्रका झलकलाई विश्लेषण गर्दै अर्थविद् डा डिल्लीराज खनाल बाह्य क्षेत्रमा सुधार देखिए पनि आन्तरिक रूपमा जनताको हातमा पैसा नहुँदा बजारमा माग कमजोर देखिएको बताउँछन्। जसले गर्दा आन्तरिक उपभोग गर्ने क्षमता घट्यो। समग्रमा अर्थतन्त्रको पुनर्रुत्थान प्रक्रिया केही सकारात्मक भएर नीतिगत सुविधा दिए पनि त्यसलाई राम्रोसँग प्रयोग गर्न सकेको छैन। जुन ढंगले अर्थतन्त्र पुनरुत्थान हुनुपथ्र्यो भएको छैन।, अर्थविद् डा खनालले अन्नपूर्णसँग भने, लगानीको माग बढेको छैन। निर्यातमा अनुकूलता आएको छैन। उत्पादनमा सकारात्मक देखिएन। समग्र अर्थतन्त्र जुन ढंगले प्रचार गरिएको छ त्यो हिसाबले भएन। विदेशमा गयो साढे १ खर्ब बाह्य क्षेत्र सुधार भइरहँदा सेवा आय भने घाटामा छ। यस अवधिसम्ममा खुद सेवा आय ५१ अर्ब ९२ करोड रुपैयाँले घाटामा छ। अघिल्लो वर्षको सोही अवधिमा खुद सेवा आय ६५ अर्ब ८८ करोड रुपैयाँले घाटामा रहेको थियो। सेवा खाताअन्तर्गत भ्रमण आय ३५१ प्रतिशतले वृद्धि भई ६९ अर्ब ४१ करोड रुपैयाँ पुगेको छ। विशेष पर्यटनबाट हुने भ्रमण आय जति भए पनि नेपालबाट घुम्न जाने, पढ्न जाने र उपचार गर्न जानेले खर्च गर्दा भ्रमण व्ययको आकार बढेको छ। यस अवधिसम्म भ्रमण व्यय ३९५ प्रतिशतले वृद्धि भई १ खर्ब ५६ अर्ब ९५ करोड रुपैयाँ पुगेको छ। कुल भ्रमण व्ययमध्ये वैदेशिक अध्ययनमा (शिक्षातर्फ) मात्रै १ खर्ब ४ अर्ब २५ करोड रुपैयाँ रकम बाहिरिएको छ। वार्षिक २३११ प्रतिशतले बढ्यो तरकारीको मूल्य बजारमा दैनिक उपभोग्य वस्तुको महँगी बढेको छ। नेपाल राष्ट्र बैंकले सार्वजनिक गरेको तथ्यांकले आर्थिक वर्षको १० महिनामा खाद्य तथा पेयपदार्थ समूहअन्तर्गत तरकारी उपसमूहको वार्षिक बिन्दुगत मूल्य सूचकांक २३११ प्रतिशतले बढेको छ। यसैगरी, दाल तथा गेडागुडीको १०८५, मरमसलाको ८९८, खाद्य तथा खाद्यजन्य पदार्थको ७४२ र चिनी तथा चिनीजन्य वस्तुहरूको ७२५ प्रतिशतले बढेको छ। घिउ तथा तेल उपसमूहको वार्षिक बिन्दुगत मूल्य सूचकांक ७१३ प्रतिशतले घटेको छ। यस्तै, गैरखाद्य तथा सेवा समूहअन्तर्गत विविध वस्तु तथा सेवाहरू उपसमूहको वार्षिक बिन्दुगत मूल्य सूचकांक १२२६, शिक्षाको ५६४ र कपडाजन्य तथा जुत्ताचप्पलको ३४६ प्रतिशतले बढेको छ। तर सञ्चार उपसमूहको मूल्य सूचकांक ०४८ प्रतिशतले घटेको छ।"
केरासँगै ढल्यो किसानका सपना,"चितवन : हावाहुरीले केराको बोटमात्रै ढालेन, यही केरा बेचेर परिवार पाल्ने किसानका सपना पनि ढलेका छन्। जेठ १७ गतेदेखि तीन दिनसम्म आएको हावाहुरीले बिक्रीका लागि तयारी भएको केरा काट्न बारीमा पुग्दा पूर्वी चितवनका कृषक माधव घिमिरेको भक्कानो फुट्यो। अघिल्लो दिन बारीबाट फर्कंदा सकुशल रहेका केरा बिहान पुग्दा सबै बोट ढलेका थिए। फल लागेका केरासँगै अर्को वर्ष उत्पादन दिने साना बोट पनि नष्ट भएका छन्। केरा काट्न भनेर घरबाट हिंडेको बारीमा केरा छैन। घरपरिवारले पैसा खोइ भन्छन्, उनले भने, केरा त ढल्यो ढल्यो, हाम्रो परिवारको सपना पनि ढलेको छ। पूर्वी चितवनमा हावाहुरीले ९० प्रतिशत केरा नष्ट गरेको छ। फल लागेका केराको बोट बारीमा ढलेर सोत्तर छ। हावाहुरी आउनुअघि तयारी अवस्थाका केराले बजार पाएनन्। भारतबाट आयात केराका कारण नेपाली केरा बारीमै थियो। बजार जान नपाएका केरा बारीमै ढलेर नोक्सान भएपछि किसान मारमा परेका छन्। बेच्न तयार अवस्थाको केरा ढलेपछि खैरहनीको बडावाका किसान बुद्धिराज चौधरी निराश छन्। बारीको एक दुई बोटबाहेक सबै ढलेका छन्। उनको आशा बिमा हो। तर गत वर्षको भुक्तानी पनि नपाएको कारण ढुक्क हुन सकेका छैनन्। बारीको एउटा पनि बाँकी नराखी हावाहुरीले बोट ढालेर सखाप बनाएको छ। जग्गा भाडा तिर्ने पैसा पनि भएन। ढलेका केरा पन्छाउन पनि खर्च लाग्छ। रुनमात्रै सकेका छैनौं, बुद्धिराजले भने, आस भनेको बिमा हो। तर पोहोरकै बिमाको पैसा पाएको छैन। यसपटक फेरि केरा सखाप भयो। सरकारले के गर्छ त्यही आशा हो। उनले ३५ बिघामा केराखेती गरेका छन्। हावाहुरीले पूवी चितवनको रत्ननगर, खैरहनी, राप्ती र कालिका नगरपालिका लगाइएका केरा ढालेको छ। हावाहुरीका कारण करिब १५ करोड रुपैयाँबराबरको केरामा क्षति पुगेको अनुमान छ। केरा ढलेपछि त्यसलाई सफा गर्न पनि खर्च लाग्छ। जग्गा भाडा तिर्नसमेत कठिनाइ भएको नेपाल केरा उत्पादक महासंघका अध्यक्ष विष्णुहरि पन्तले बताए। केरा त ढल्यो त्यसलाई पन्छाउन पनि खर्च लाग्छ, पन्तले भने, बिमा गरेर समयमा पैसा नपाउँदा किसानको आत्मबल कमजोर भएको छ। समयमा भुक्तानी नआए अब आन्दोलनले मन्त्रालय घेर्न जाने हो। विमाको नियमावलीअनुसार दुई महिनाभित्र भुक्तानी पाउनुपर्ने व्यवस्था छ। तर किसानले १३ महिना बितिसक्दा पनि बिमाबाट क्षतिपूर्तिबापतको रकम पाएका छैनन्। चितवनमा ६० करोड रुपैयाँबराबरको बिमा भएको छ। यसमध्ये ५१ करोड रुपैयाँ शिखर इन्स्योरेन्समा बिमा भएको हो। गत वर्ष २ करोड ५० लाख रुपैयाँ क्षति भएको थियो। किसानले बिमाबापतको पैसा पाएका छैनन्। गत वर्ष नै हावाहुरीले ढालेको केराको बिमाबापतको साढे २ करोड रुपैयाँ भुक्तानी पाएका छैनन्। बिमाको लागि केराको प्रतिबोटको लागत मूल्य २ सय ७५ रुपैयाँ कायम गरिएको छ। प्रिमियम रकममा ८० प्रतिशत सरकारले अनुदान दिन्छ। भुक्तानी नदिएको कारण किसानले बिमाको रकम पाएका छैनन्। यसवर्ष फेरि केरा ढलेपछि किसान चिन्तित भएका छन्। चितवनमा ३५ सय बिघामा केरा खेती गरिएको छ।"
राजदूत फिर्ता गर्ने सरकारको निर्णय पूर्वाग्रही : कांग्रेस,"काठमाडौं : नेपाली कांग्रेसका प्रवक्ता डा प्रकाशशरण महतले पूर्वाग्रही ढंगले सरकारले राजदूत फिर्ता गर्ने निर्णय गरेको बताएका छन्। मंगलबार काठमाडौंमा सञ्चारकर्मीसँग कुरा गर्दै महतले विभिन्न देशमा नियुक्त भएका केहि राजदूतहरुले देशको हितको पक्षका निकै राम्रा कामगरेपनि सरकारले उनीहरुलाई पूर्वाग्रही ढंगले फिर्ता बोलाउने निर्णय गरेको बताएका हुन् । अत्यन्त व्यवसायीक हैसियत राख्ने राजदूतहरुलाई फिर्ता बोलाउनु उचित नभएको उनको भनाइ छ । उनले देशका लागि नभएर आफ्ना लागि काम गर्ने मान्छेलाई राजदूतका नियुक्त गर्न खोजेको आरोप लगाए। बिहीबार बसेको मन्त्रिपरिषद् बैठकले भारत, अमेरिकालगायत देशका राजदूतलाई फिर्ता बोलाउने निर्णय गरेको थियो। सञ्चार तथा सूचना प्रविधिमन्त्री रेखा शर्माले भारत, अमेरिका, बेलायत, कतार, साउदी अरब, दक्षिण कोरिया, मलेसिया, स्पेन, पोर्चुगल, डेनमार्क र इजरायलका राजदूतलाई फिर्ता बोलाउने निर्णय भएको थियो। यस अगाडि कांग्रेस सरकारमा सहभागी हुने बित्तिकै एमालेको कोटाबाट राजदूतमा नियुक्ति भएकालाई फिर्ता भएका थिए। यस पटक सरकारले कांग्रेसको कोटाबाट नियुक्त भएकाराजदूतलाई फिर्ता बोलाएको हो।"
जसपाको राजनीतिक प्रतिवेदन सुझावसहित पारित,"जनकपुरधाम : जनता समाजवादी पार्टी नेपालको राजनीतिक प्रतिवेदन सुझावसहित पारित भएको छ । जनकपुरधामको तिरहुतिया गाछीमा सोमबारबाट सुरु भएको पार्टीको महाधिवेशन अन्तर्गत मंगलबार भएको बन्दसत्रमा पार्टी अध्यक्ष उपेन्द्र यादवले आफ्नो राजनीतिक प्रतिवेदन पेस गरेका थिए । १३ सयभन्दा बढी प्रतिनिधि माझ यादवले प्रस्तुत गरेको ३२ पृष्ठ लामो प्रतिवेदनमा नेपालको राजनीतिक अवस्थाबारे विश्लेषण गरिएको छ । प्रतिवेदनमा पूर्ण समानुपातिक संसदको व्यवस्था, निर्वाचन प्रणालीमा परिवर्तन,अधिकार र पहिचानमा आधारित राज्यको पुनः सिमांकन,राज्यको बहुभाषिक नीति,सत्ता र शक्ति केन्द्रमा रहेको एकल जातीय प्रभूत्व र अधिपत्यको अन्त्य गरी समानुपातिक समावेशीकरण र आरक्षणलाई अझ ठोस बनाउन जोड दिइएको छ । प्रतिवेदनमा नेपाली कांग्रेस उदारवादी लोकतान्त्रिक शक्ति भएकाले लोकतन्त्र, राष्ट्रियता र विकासको सवालमा जसपाले सहकार्य गर्न सक्ने उल्लेख गरिएको छ । त्यसैगरी नेपाल कम्युनिस्ट पार्टी (एमाले), नेपाल कम्युनिष्ट पार्टी माओवादी, राष्टिय प्रजातन्त्र पार्टी र लोकतान्त्रिक समाजवादी पार्टीको चर्चा गरिएपनि जनमत लगायतका अन्य पार्टीहरुको चर्चा समेत गरिएको छैन । लोसपाको चर्चा प्रतिवेदनमा गरिएपनि यस पार्टीलाई देश र जनताको हितमा आफ्नो निर्णय आफैं लिन नसक्ने र अर्काको मुख ताक्ने पार्टीको रुपमा जसपाले विश्लेषण गरेको छ । प्रदेशको नामाकरणमा प्रदेशका जनसमुदायहरुको अपनत्व रहनुपर्ने धारणा जसपाको प्रतिवेदनले सार्वजनिक गरेको छ । त्यसैगरी पहिचान झल्कने नामाकरणको पक्षमा जसपा रहेको र पहिचानको आन्दोलनलाई जसपा पार्टीले ऐक्यबद्धताका साथ सहयोग मात्र होइन नेतृत्वदायी भूमिका खेल्नुपर्ने धारणा राखिएको छ । नेपाली समाजको राजनीतिक, सामाजिक तथा आर्थिक रुपान्तरण गर्नका लागि जसपाको प्रतिवेदनले पाँचवटा स्तम्भको चर्चा गरेको छ । जसमा राज्य, अर्थ व्यवस्था आर्थिक प्रणाली, संगठनात्मक कार्य, सैद्धान्तिक एवं वैचारिक संघर्ष र अन्तर्राष्टिय कार्य उल्लेखीत छ । प्रतिवेदनमा उल्लेख भएअनुसार, जसपा पहिचान, संघीयता, सुशासन, समानुपातिक प्रतिनिधित्व, सामाजिक न्याय र जनअधिकारका लागि संसदीय र गैर संसदीय रुपमा संघर्ष गरिरहेको छ । कहिले सडक संघर्ष, कहिले संसद् र सरकारसमेतमा रहेर संघर्षशील क्रान्तिकारी पार्टीको रुपमा रुपान्तरित गर्नुपर्दछ । प्रतिवेदनमा राष्ट्रिय र जातीय सवालहरु, मधेशी समुदायको सवाल, आदिवासी जनजातिको सवाल, पिछडावर्गको सवाल, दलित समुदायको सवाल, थारु समुदायको सवाल, मुस्लिम समुदायको सवाल, खस समुदायको सवाल, अल्पसंख्यक, यौनिक तथा लैंगिक अल्पसंख्यक, लोपोन्मुख जाति आदिका सवालहरुलाई प्रमुखताका साथ उठाइएको छ ।"
तस्बिरमा हेर्नुहोस् त्रिभुवन अन्तर्राष्ट्रिय विमानस्थलमा राष्ट्रपति पौडेलको बिदाई,"काठमाडौं : राष्ट्रपति रामचन्द्र पौडेल स्वीट्जरल्याण्डको जेनेभातर्फ प्रस्थान गरेका छन् । उनले बिहीबार अन्तर्राष्ट्रिय श्रम सम्मेलनको एक सय १२ औँ अधिवेशनमा भाग लिन नेपाली प्रतिनिधिमण्डलको नेतृत्व गर्दै आज साँझ त्रिभुवन अन्तर्राष्ट्रिय विमानस्थलबाट जेनेभा प्रस्थान गरेका हुन्। विमानस्थलमा राष्ट्रपति पौडेललाई सेनाको टुकुडीले सलामी अर्पण गरेको थियो। विमानस्थलमा उपराष्ट्रपति रामसहाय यादव, प्रधानमन्त्री पुष्पकमल दाहाल, मन्त्रीलगायत उच्च अधिकारीहरु सहभागी थिए।"
दुई देशको राहदानी भएका गृहमन्त्री र पोल्याण्डका नागरिकसँग विवाह गर्ने शिक्षामन्त्री लगायतमाथि छानबिन हुनुपर्छ : भीम रावल,"काठमाडौं : पुर्वउपप्रधान एवम् गृहमन्त्री भीम रावलले विदेशमा स्थायी बसोबास र रोजगारी अनुमति लिएर नेपालको उच्च ओहोदामा बस्नेहरूको बिगबिगी भएको बेला अख्तियारले गरेको छानबिन जायज भएको बताएका छन्। अख्तियार दुरुपयोग अनुसन्धान आयोगले संविधानविपरीत विदेशी नागरिकता वा आवासीय अनुमतिपत्र लिएका व्यक्तिहरू सार्वजनिक पदमा बहाल रहेनरहेको खोजबिन गर्न सरकारलाई निर्देशन दिएपनि रावलले यस्तो बताएका हुन्। रावलले रवि लामिछानेले दुई देशको नागरिकता र राहदानी,शिक्षा मन्त्री सुमना श्रेष्ठको बारेमा छानबिन गर्नुपर्ने बताए। मंगलबार ट्वीटरमार्फत उनले भनेका छन्,दुई देशको नागरिकता र राहदानी भएका गृहमन्त्री र पोल्याण्डका पत्रकार पावेल स्काविन्स्किसँग विवाह गर्ने शिक्षामन्त्रीलगायत विदेशमा स्थायी बसोबास र रोजगारी अनुमति लिएर नेपाल राज्यको उच्च ओहोदामा बस्नेहरूको बिगबिगी भएको बेला यस्ताको छानबीन हुनुपर्ने अख्तियारको कुरा स्वागतयोग्य छ। अख्तियारले मुख्यसचिवमार्फत प्रधानमन्त्री तथा मन्त्रिपरिषद् कार्यालयलाई पत्राचार गर्दै नेपाल सरकारबाट नियुक्ति हुनुपर्ने व्यक्तिका हकमा नेपाल सरकार (मन्त्रिपरिषद्) मा प्रस्ताव पेस गर्दा बखत त्यस्ता व्यक्तिले विदेशी नागरिकता वा आवासीय अनुमति लिए नलिएको यकिन गर्न आग्रह गरेको हो। यता तत्कालीन समाजकल्याण परिषद्की उपाध्यक्ष मोनिका भट्टराई अधिकारीले अमेरिकी स्थायी बसोबास अनुमतिपत्र (पीआर) लिएको खुलेपछि पदबाट राजीनामा दिएकी थिइन्। सासू उमा रेग्मी महिला, बालबालिका तथा ज्येष्ठ नागरिकमन्त्री हुँदा अमेरिकी पीआरधारी अधिकारीलाई परिषद्को उपाध्यक्ष बनाएकी थिइन्। त्यस्तै सुरक्षण मुद्रण केन्द्रका पूर्वकार्यकारी निर्देशक विकल पौडेललाई अमेरिकाको स्थायी आवासीय अनुमति लिएको भए पनि नेपालको सरकारी पदमा बहाल भएको भन्दै अख्तियारले मुद्दा हालेर विशेष अदालतले दोषी पनि ठहर गरिसकेको छ। अख्तियारले सरकारलाई नियुक्ति हुने हरेक व्यक्तिलाई त्यस्तो स्वघोषणा अनिवार्य गराउन पनि भनेको छ। अन्य सार्वजनिक निकायका हकमा पनि सोहीबमोजिम व्यवस्था गर्ने गराउने व्यवस्था गर्न मुख्य सचिवमार्फत सबै निकायमा निर्देशन गर्न पनि अख्तियारले आग्रह गरेको छ। नेपाल सरकारबाट नियुक्ति हुनुपर्ने व्यक्तिको हकमा नेपाल सरकार (मन्त्रिपरिषद) मा प्रस्ताव पेश गर्दाका बखत त्यस्ता व्यक्तिले विदेशी नागरिकता वा आवासीय अनुमतिपत्र लिए नलिएको यकिन गर्न निज व्यक्ति स्वयंले सो बारे गरेको घोषणा अनिवार्य रुपमा पेस गर्न लगाउने र अन्य सार्वजनिक निकायका हकमा पनि सोही बमोजिम कानुनी व्यवस्था गर्ने गराउने व्यवस्था गर्न नेपाल सरकारका मुख्य सचिवमार्फत सबै निकायमा निर्देशन हुन सुझाव लेखी पठाउने भन्ने आयोगको मिति २०८१०११० मा निर्णय भएकाले सोबमोजिम गर्ने गराउने व्यवस्था हुन निर्णयानुसार अनुरोध गरेको छु,अख्तियारका सचिव रामेश्वर दंगालले पठाएको पत्रमा उल्लेख छ। विदेशी मुलुकको स्थायी आवासीय अनुमतिपत्र लिएमा वा सो का लागि आवेदन दिएमा भविष्यमा सरकारी सेवाको निम्ति अयोग्य ठहरिने गरी सेवाबाट बर्खास्त गरिएका व्यक्ति निजामती सेवाको पदमा उम्मेदवार हुन नपाउने व्यवस्था गरेको अख्तियारले सरकारलाई स्मरण गराएको थियो। नेपालको संविधानको धारा २९१ मा नियुक्तिका लागि योग्य नहुने सम्बन्धी विशेष व्यवस्था गरिएको छ। सो धाराको उपधारा (१) बमोजिम यस संविधानमा अन्यत्र जुनसुकै कुरा लेखिएको भए तापनि विदेशको स्थायी आवासीय अनुमतिपत्र लिएको नेपालको नागरिक यस संविधान बमोजिम निर्वाचन, मनोनयन वा नियुक्ति हुने पदमा निर्वाचित, मनोनीत वा नियुक्तिको लागि योग्य हुने छैन तर त्यस्तो विदेशको स्थायी आवासीय अनुमतिपत्र त्यागेको व्यक्तिलाई कम्तीमा तीन महीनाको अवधि व्यतित भए पछि त्यस्तो पदमा निर्वाचित, मनोनीत वा नियुक्त गर्न बाधा पर्ने छैन भन्ने व्यवस्था गरिएको छ । त्यसैगरी उपधारा (२) मा उपधारा (१) बमोजिमको विदेशको स्थायी आवासीय अनुमतिपत्र लिएको नेपालको नागरिक सम्बन्धी अन्य व्यवस्था संघीय कानुन बमोजिम हुनेछ भन्ने व्यवस्था गरेको छ । निजामती सेवा ऐन, २०४९ को दफा ६१ को उपदफा (२) ले विदेशी मुलुकको स्थायी आवासीय अनुमतिपत्र लिएमा वा सो का लागि आवेदन दिएमा भविष्यमा सरकारी सेवाको निम्ति अयोग्य ठहरिने गरी सेवाबाट बर्खास्त गर्ने व्यवस्था गरेको र सोही ऐनको दफा १० को उपदफा (१) को खण्ड (घ) ले यसरी भविष्यमा सरकारी सेवाका निम्ति अयोग्य ठहरिने गरी सेवाबाट बर्खास्त गरिएका व्यक्ति निजामती सेवाको पदमा उम्मेदवार हुन नपाउने व्यवस्था गरेको छ ,अख्तियारको पत्रमा भनिएको छ। कानुनी व्यवस्था विपरित सार्वजनिक सेवामा नियुक्ति गर्ने परिपाटीको अन्त्य गर्न मापदण्ड, कार्यविधि, निर्देशिका तयार गरी लागू गर्नुपर्ने अख्तियारको सुझाव छ।"
"महाधिवेशन नजिकिँदै गर्दा एसनिकट युवा संघको विवाद उत्कर्षमा, एकले अर्कोलाई कारबाही","काठमाडौं : नेकपा एकीकृत समाजवादीको महाधिवेशन नजिकिँदै गर्दा भातृसंगठन युवा संघ नेपालको विवाद उत्कर्षमा पुगेको छ। युवा संघ नेपालमा महाधिवेशनमा नजिकिएसँगै एसका अध्यक्ष माधवकुमार नेपाल र सम्मानीत नेता झलनाथ खनाल निकटबीच युवा संघका पदाधिकारीबीच विवाद हुँदा जनवर्गीय संगठन विभाजन भएको हो। महाधिवेशनको नजिक पार्टीमा पनि विवाद चलिरहेको चर्चाका बीच युवा संघ नेपालका संयोजक कृष्णकुमार विश्वकर्मा र सहसंयोजक नितेश पौडेलले छुट्टाछुट्टै गतिविधि सञ्चालन गरेका छन्। विकले निर्धारित समयमा अधिवेशन गर्न नसकेको भन्दै पौडेल पक्षले केहि दिन अगाडि समानान्तर संगठन घोषणा गरेका थिए। सोही विषयलाई लिए। युवा संघ नेपालका संयोजक विश्वकर्माले मंगलबार काठमाडौंमा पत्रकार सम्मेलन गर्दै अराजक गतिविधि गर्नेलाई संगठनभित्र रहने छुट नभएको बताए। युवा संघ नेपालले संगठन विधि विधान अनुसार सञ्चालन हुने भन्दै समानान्तर भेला लगाएतका अराजक गतिविधि गर्ने छुट कसैलाई नरहेको उनको भनाई छ। युवा संघ नेपालका संयोजक कृष्णकुमार विश्वकर्माले विधि विधान र पद्धतिभन्दा बाहिर गएर अराजक गतिविधि गरेकाले नै सहसंयोजक नितेश पौडेल, सदस्यद्वय रोशन थापा र फुर्वा लामालाई संगठनको सम्पूर्ण जिम्मेवारीबाट निष्काशन गरिएको बताए। संयोजक विश्वकर्माले संगठन भित्रको असन्तुष्टीलाई सम्बोधन गर्न आफुले पटक पटक छलफल बोलाएपनि नआएको उनको दाबी छ। उनले सम्पूर्ण ध्यान महाधिवेशनमा रहेको भन्दै संगठनलाई थप मजबुद बनाएर अघि बढाउने जिकिर गरे। यता पौडेल पक्षले संयोजक विकले यस अगाडि नै कारबाही गरेको घोषणा गरेका थिए।"
राजदूत फिर्ता बोलाउने सरकारको निर्णयलाई स्वभाविक : प्रमुख सचेतक बर्तौला,काठमाडौं : नेकपा एमालेका प्रमुख सचेतक महेश बर्तौलाले राजदूत फिर्ता बोलाउने सरकारको निर्णयलाई स्वभाविक रुपमा लिनुपर्ने बताएका छन् । मंगलबार संसद भवनमा सञ्चारकर्मीसंग कुरा गर्दै बर्तौलाले राजदूत फिर्ता बोलाउने कुरा सरकारको नियमित काम भएकाले यसलाई स्वभाविक रुपमा लिनुपर्ने बताएका हु्न्। विगतदेखि नै सरकार परिवर्तन हुँदा राजदूत परिवर्तन गर्ने काम भइरहेकाले यसका कारण कुटनीतिक क्षेत्रमा कुनै असर नपर्ने उनको भनाई छ । उनले राष्ट्रिय हित प्रवर्द्धनका लागि सरकारले आफ्नो काम निरन्तर गर्ने धारणा राखे। बर्तौलाले सरकारको सहजताका रुपमा राजदूत परिवर्तनको विषयलाई लिनुपर्ने उल्लेख गरे । त्यस्तै उनले प्रधानमन्त्रीले भारत भ्रमणका बारेमा छिट्टै सदनमा जानकारी गराउने बताए ।
राष्ट्रपति पौडेल स्वीट्जरल्याण्डको जेनेभातर्फ प्रस्थान,"काठमाडौं : राष्ट्रपति रामचन्द्र पौडेल स्वीट्जरल्याण्डको जेनेभातर्फ प्रस्थान गरेका छन् । उनले बिहीबार अन्तर्राष्ट्रिय श्रम सम्मेलनको ११२ औँ अधिवेशनमा भाग लिन नेपाली प्रतिनिधिमण्डलको नेतृत्व गर्दै आज साँझ त्रिभुवन अन्तर्राष्ट्रिय विमानस्थलबाट जेनेभा प्रस्थान गरेका हुन्। विमानस्थलमा राष्ट्रपति पौडेललाई सेनाको टुकुडीले सलामी अर्पण गरेको थियो। विमानस्थलमा बिदाई गर्न उपराष्ट्रपति रामसहाय यादव, प्रधानमन्त्री पुष्पकमल दाहाल, उपप्रधानमन्त्रि, मन्त्रीलगायत उच्च अधिकारीहरु सहभागी भएका थिए। रामचन्द्र पौडेलले सामाजिक न्यायका लागि विश्वव्यापी गठबन्धनको उद्घाटन मञ्चलाई प्रमुख वक्ताका रूपमा सम्बोधन गर्ने कार्यक्रम रहेको परराष्ट्र मन्त्रालयले जनाएको छ । भ्रमणका क्रममा उनले जेठ ३० गते स्वीस महासङ्घका राष्ट्रपति विओला आमर्डसँग द्विपक्षीय भेटवार्ता गर्नेछन्। नेपालका राष्ट्र प्रमुख र स्वीस महासङ्घका राष्ट्रपतिबीच यसरी द्विपक्षीय भेटवार्ता हुन लागेको सम्भवतः यो पहिलोपटक भएको बताइएको छ । भ्रमणकै क्रममा राष्ट्रपति पौडेल आगामी असार १ गते जेनेभाबाट सङ्घीय गणतन्त्र जर्मनीको बर्लिन प्रस्थान गर्ने मन्त्रालयलका प्रवक्ता अमृतबहादुर राईले जानकारी दिए। राष्ट्रपति पौडेलले जर्मनीका राष्ट्रपति फ्रैङ्कवाल्टर स्टीनमेयरको निमन्त्रणामा जर्मनीको औपचारिक भ्रमण गर्न लागेका हुन्। उनले असार ३ गते जर्मनीका राष्ट्रपतिसँग औपचारिक भेटवार्ता गर्नेछन्। राष्ट्रपति पौडेलका साथ उनकी धर्मपत्नी सविता पौडेल रहने छन्। प्रतिनिधिमण्डलका अन्य सदस्यहरूमा राष्ट्रपतिका परराष्ट्र मामिलाविज्ञ डा सुरेशचन्द्र चालिसे, राष्ट्रपतिको कार्यालय र परराष्ट्र मन्त्रालयका सचिवहरू, स्वीट्जरल्याण्ड र जर्मनीका लागि नेपाली राजदूतहरू तथा राष्ट्रपतिको कार्यालय र परराष्ट्र मन्त्रालयका वरिष्ठ अधिकारीहरू छन्। राष्ट्रपति पौडेल भ्रमण सम्पन्न गरी असार ५ गते स्वदेश फर्कने छन्।"
"पार्टीभित्र कुनै वैचारिक मतभेद छैन, महाधिवेशनमा एउटै दस्तावेज प्रस्तुत हुन्छ : पाण्डे",काठमाडौं : नेकपा एकीकृत समाजवादीका उपाध्यक्ष राजेन्द्र पाण्डेले पार्टीभित्र कुनै वैचारिक मतभेद नरहेको बताएका छन्। मंगलबार संसद भवन नयाँ बानेश्वरमा सञ्चारकर्मीसंग कुरा गर्दै पाण्डेले महाधिवेशनमा एउटै दस्तावेज प्रस्तुत हुने भन्दै कुनै वैचारिक मतभेद नरहेको बताएका हुन्। उनले महाधिवेशन पूर्णरुपमा अधिकारसम्पन्न हुने भएकाले नेतृत्वमा पुरानोलाई दोहोर्याउन वा नयाँलाई नेतृत्व दिनसक्ने धारणा राखे । पार्टीलाई उपयुक्त हुने पात्रलाई नेतृत्वमा राख्न महाधिवेशनले उपयुक्त निर्णय गर्ने उनको भनाइ छ । पाण्डेले महाधिवेशन प्रतिनिधि जोसुकैले पनि आफू अध्यक्ष वा कुनै पदको उम्मेदवार भन्न पाउने धारणा राखे। उपाध्यक्ष पाण्डेले राजदूत परिवर्तन गर्ने विषय नितान्त सरकारको विषय भएकाले यसलाई स्वभाविक रुपमा लिनुपर्ने बताए।
सुदूरपश्चिममा नीति तथा कार्यक्रमअनुसार नै बजेट आए पास हुन नदिने कांग्रेसको चेतावनी,"धनगढी : नेपाली काँग्रेस सुदूरपश्चिमले नीति तथा कार्यक्रम अनुसारकै बजेट आए पास हुन नदिने चेतावनी दिएको छ। सरकार विस्तार भएकै दोस्रो दिन मंगलबार पत्रकार सम्मेलनको आयोजना गर्दै पूर्वमुख्यमन्त्री एवम् संसदीय दलका नेता कमल बहादुर शाहले प्रदेशमा सीमाभन्दा ठूलो बजेटको तयारी भइरहेकाले पास गर्न नदिने बताएका हुन्। नीति तथा कार्यक्रममा व्यक्तिका नामहरु समावेश भएका छन् । प्रदेशमा सीमाभन्दा ठूलो बजेटको तयारी भइरहेको छ, त्यसो भएमा हामी कुनै पनि हालतमा बजेट पास हुन दिन्नौं शाहले भने यो नीति तथा कार्यक्रममा भएको धेरै कुरा बजेटमा आउनु हुँदैन । यसलाई सुधार गरेर लैजानु पर्छ। नीति तथा कार्यक्रम अनुसारको बजेट आए हामी प्रतिवाद गर्छौ । उनले बजेटको रातो किताब हेरेर विरोधको शैली तय गरिने बताए ।हामीले व्यक्तिगत फर्मलाई पैसा नहाल्ने प्रयास गरेका थियौँ तर, त्यो नीति तथा कार्यक्रममा व्यक्तिगत योजना देखिएका छन्। उनले भने,खल्तीका योजना हाम्रो नेतृत्वको सरकारले सृजना गरेको होइन, आज पनि त्यहि भइरहेको छ । हामी त्यसको विरोध गर्छौ । उनले योजना पार्न बिचौलियाको बिगबिगि भएको आरोप लगाए । बजेट कर्मचारीले होइन, कसैको सचिवालयले बनाइरहेको छ । योजनामा बिचौलियाको बिगबिगी देखिएको छ, अब बजेट कस्तो आउँछ, हेरेर प्रतिवादको शैली अपनाइन्छ उनले भने । प्रमुख प्रतिपक्षी दलका नेता समेत रहेका शाहले अहिलेको सरकारले मन्त्रालय तोडफोड गरेर जनताको भावनामाथि खेलवाड गरेको बताए । त्यसै त संघीयता मन नपराउनेहरु प्रदेश संरचना प्रति औंला उठाई रहेका छन्, झन त्यसैमा मन्त्रालय तोडफोड गरे जनतामा निरासा छाउँछ उनले भने ।"
मोदीको तेस्रो कार्यकाल र नेपालभारत सम्बन्ध,"काठमाडौं : भारतीय जनता पार्टीका शीर्ष नेता नरेन्द्र मोदीले निरन्तर तेस्रो कार्यकालका लागि प्रधानमन्त्री पदको शपथ लिएका छन्। यससँगै मोदीले जवाहरलाल नेहरूपछि लगातार तेस्रोपटक प्रधानमन्त्री सम्हाल्ने नेताको रेकर्ड कायम गरेका छन्। उनले यो रेकर्ड बनाइ रहँदा भाजपाका लागि भने निर्वाचनले अपेक्षाकृत नतिजा दिएन। सन् २०१४ र २०१९ मा दुईपटक एकल बहुमत ल्याउन सफल भाजपाले त्यसलाई गुमाएको छ। शक्तिशाली मोदी केही हदसम्म कमजोर बनेका छन्। यति मात्र होइन्, भारतमा १० वर्षपछि एकल पार्टीको बहुमतभन्दा गठबन्धन सरकारमा फर्केको छ जुन अस्थिरताको कारक बन्न सक्छ। मोदीका लागि अब आन्तरिक वा बाह्य सम्बन्धसँग सम्बन्धित निर्णय लिनका लागि सहज वातावरण हुने छैन, जति पहिला थियो। त्यति मात्र होइन्, बिजेपीको संख्या घटेसँगै भाजपाभित्रैको राजनीति पनि मोदीका लागि त्यति अनुकूल हुने छैन। मोदीले नयाँ मन्त्रिपरिषद्को महत्वपूर्ण पदमा पुरानै मन्त्रीहरूलाई निरन्तरता दिएका मात्र छैनन्, वातावरण सहज बनाउनका लागि भाजपा अध्यक्ष जेपी नाडादेखि अन्य महत्वपूर्ण पदका व्यक्तिलाई सरकारमा सामेल गरेका छन्। अर्थ, विदेश मामिला, गृह र रुक्षा जस्ता महत्वपूर्ण मन्त्रालयमा पुरानैलाई निरन्तरता दिएर मोदीको आफ्ना लागि सहज वातावरण बनाउन खोजेको देखिन्छ। मन्त्रिपरिषद्मा नयाँ अनुहारलाई भन्दा पनि पुरानै अनुहारलाई निरन्तरता दिएर मोदीले पार्टीभित्र र बाहिरको शक्ति सन्तुलन मिलाउन खोजेको देखिन्छ। भारतमा मोदी तेस्रो कार्यकालका लागि प्रधानमन्त्री पदमा निर्वाचित हुँदा त्यसले नेपालभारत सम्बन्धमा पर्ने र पार्ने असरका सम्बन्धमा विभिन्न कोणबाट बहस र विश्लेषण भइरहेको छ। कस्तो पर्ला नेपालमा असर ? यस प्रश्नको उत्तर खोज्नु अगाडि १० वर्षमा मोदीको कार्यकालमा दुईपक्षीय सम्बन्धमा देखिएको परिवर्तनबारे संक्षेपमा व्याख्या गर्नु सान्दर्भिक हुने छ। जब मोदी सन् २०१४ मा शक्तिशाली प्रधानमन्त्रीका रूपमा उदाए, उनले नेपाललाई छिमेक पहिलो नीतिको पनि उपल्लो प्राथमिकतामा राखे। त्यतिबेला उनले नेपालको संसद्मा गरेको संशोधनले धेरै नेपालीको मन जित्यो। यति मात्र होइन्, त्यसलगत्तै लामो समयदेखि निष्क्रिय रहेका संयन्त्रका बैठकहरू बस्न थाले। झन्डै ३० वर्षपछि दुवै देशका परराष्ट्रमन्त्रीले संयुक्त रूपमा नेतृत्व गर्ने नेपालभारत संयुक्त आयोगको बैठक बस्यो र अहिलेसम्म पनि त्यसले निरन्तरता पाइरहेको छ। लामो समयदेखि थाँती रहेका केही विषय हल भए र दुईपक्षीय परियोजनाहरूसमेत समयमा नै सम्पन्न भयो। तर, नेपालमा संविधानसभाले संविधान जारी गर्ने विषयमा दुई देशको बीचमा तितोपन उत्पन्न भयो। मधेसवादी दलहरूको माग सम्बोधन गर्न तत्कालीन सरकारलाई दबाब दिने उद्देश्यले भारतले नाकाबन्दी लगायो। जसले दुई देशको बीचमा तिक्तता उत्पन्न भयो। पछि भारतले मधेसवादी दलहरूको माग पूरा गर्न लागि अडान लिन छोड्यो र सम्बन्धमा सुधार आयो। नाकाबन्दीपछि लामो समयको प्रयासपछि सुधार उन्मुख सम्बन्धमा नक्साका कारण फेरि तितोपन आयो। संक्षेपमा भन्दा मोदीको कार्यकालमा दुई पक्षीय सम्बन्ध स्थिर रहन् सकेन, निरन्तर त्यसमा उतारचढाव आइरह्यो। त्यसका बाबजुद पनि दुईपक्षीय सम्बन्धमा केही सकारात्मक प्रगति देखियो। जस्तो दुई देशको विचमा केही महत्वपूर्ण कनेक्टीभिटी परियोजनाहरू सम्पन्न भइसकेका छन्, भने केही परियोजनाहरू पाइपलाइनमा रहेका छन्। लामो समयदेखि थाती रहेका जलविद्युत् लगायतका परियोजनाहरूले गति प्राप्त गरेका छन्। लामो समयदेखि भारतले नेपालको बिजुली किन्दैन भन्ने संशय व्याप्त थियो तर गत वर्ष दीर्घकालीन ऊर्जा व्यापारको सम्झौता भएसँगै त्यसले अन्तरराष्ट्रिय लगानीको ढोका खोलेको छ। राजनीतिक तहमा सम्बन्धमा उतार चढाब आए पनि विकास र आर्थिक साझेदारीलाई बिना कुनै झन्झट अगाडि बढाउने नीति दुवै मुलुकले लिएका छन्। त्यति मात्र होइन्, नेपालको आन्तरिक राजनीतिक मामिलमा भारतको हस्तक्षेप अझै आलोचना विषय बन्ने गर्दथ्यो। अहिले कम्तीमा सार्वजनिक रूपमा यस विषयमा चर्चा र वहश भएको छैन। भारतको हस्तक्षेप कति छ यकिन छैन्, तर कम्तीमा नेताहरूले यस विषयमा सार्वजनिक रूपमा पहिलेको जस्तो अभिव्यक्ति दिएका छैनन्। विगत १० वर्षमा देखिएको अर्काे दृश्यचाहिँ भाजपाले सांस्कृतिक सम्बन्धलाई विशेष प्राथमिकतमा राखेको थियो। विशेषत भारतीय जनता पार्टी र नेपालका राजनीतिक दलहरूको बीचको सम्बन्ध झाँगिएको छ। प्रमुख राजनीतिक दलका नेता भाजपाको निमन्त्रणामा निरन्तर भारत जाने र उसकै कार्यालयमा गएर अन्तरक्रिया गर्ने गरिरहेका छन्। भाजपाका नेताले सीधै हिन्दु धर्म पुनस्र्थापना गर्न नभने पनि नेपाली नेताहरूसँग हिन्दु धर्ममाथिको बढ्दो आक्रमणबारे चासो देखाइरहेका छन्। त्यसैगरी राष्ट्रिय स्वयंसेवक संघले पनि नेपालमा आफ्ना गतिविधि बढाइरहेको छ, यद्यपि यो नयाँ भने होइन्। यस पृष्ठभूमिमा मोदीको तेस्रो कार्यकालमा नेपाल नीतिमा केही परिवर्तन आउला ? खासै परिवर्तन आउने अवस्था देखिँदैन। उसो त कुनै पनि मुलुकको विदेश नीतिमा सरकार परिवर्तन हुँदा त खासै परिवर्तन आउँदैन, भारतमा त एउटै व्यक्ति र पार्टीले निरन्तरता पाएको छ। अर्काे, भारतको नेपाल नीतिका केही आधारभूत विषयवस्तु छन् जसका अहिले नै कुनै परिवर्र्तन आउने देखिँदैन। अर्काेतर्फ, भारतका साना राजनीतिक दलहरूको विदेश नीतिका सम्बन्धमा धेरै बृहत् आउटलुक र प्राथमिकता छैन। विदेश मन्त्रालय र सुरक्षा सल्लाहकारले लिने नीतिमा उनीहरूको खासै बिमति हुँदैन्, तर नेपालसँग सीमा जोडिएका राज्यहरूले पनि केही पोजिसन लिन सक्छन्। जस्तो नेपाल नीतिमा विहारका मुख्यमन्त्री नीतिश कुमारको केही प्रभाव हुनसक्छ। जहाँसम्म हिन्दुत्वको कुरा छ, भाजपाका नेता, आरएसएस र अन्य हिन्दु संस्थाले लामो समयदेखि यो एजेन्डामा काम गरिरहेका छन् र भविष्यमा पनि गर्ने देखिन्छ। तर, सरकार तहबाट नै यो एजेन्डा आउने सम्भावना देखिँदैन। भारतको नयाँ गठबन्धनको प्रकृतिले गर्दा पनि सरकार तहबाट यो विषय उठ्ने सम्भाबना न्यून देखिन्छ। नेपालमा उनीहरूकै भाषामा बढ्दो चिनियाँ प्रभाव भारतका लागि चासो विषय हो जसले निरन्तरता पाउने देखिन्छ। भारत मात्र होइन, नेपालमा बढ्दो अमेरिका र युरोपियन युनियनको प्रभावका बारेमा पनि चासो देखिन्छ। जहाँ नयाँ नक्सा, प्रबुद्ध समूहको प्रतिवेदन र सन् १९५० को शान्ति र मैत्री सम्बन्त्रको विषय छ, यी विषयमा तत्काल ठोस प्रगति हुने देखिन्छ। समग्र विदेश नीतिमा खासै परिवर्तन नआउने देखिए पनि विदेशी नीति सञ्चालनमा रहेका केही पात्रको पहल र धारणाले केही फरक भने पार्न सक्छ। भारतीय विदेश मन्त्रीमा एस जसशंकरले नै निरन्रता पाएका छन् भने नेपाल नीतिमा महत्वपूर्ण भूमिका खेल्ने राष्ट्रिय सुरक्षा सल्लाहकारमा को नियुक्त हुन्छ त्यसले पनि धेरै फरक पार्छ। वर्तमान सुरक्षा सल्लाहकार अजित डोभलले आफू उमेरका कारण रियायर्ड हुन चाहेको सन्देश दिएका रिपोर्ट आएका छन्। भारतको नेपाल मामिलामा राष्ट्रिय सुरक्षा सल्लाहकारले पनि महत्वपूर्ण भूमिका खेल्दछन्। समग्रमा भारतले अन्तर्राष्ट्रिय रूपमा आफूलाई ग्लोवल पावरका रूपमा प्रोजेक्सन गरिरहेको छ र तेस्रो अर्थतन्त्र बनिरहेको छ, त्यसका लागि सबै छिमेकी मुलुकसँग सौहाद्र्धपूर्ण सम्बन्ध बनाउनुपर्ने नै हुन्छ। पछिल्ला केही वर्षमा उसले यसको केही छनक पनि दिइसकेको छ। त्यसैले मोदीको तेस्रो कार्यकालमा भारतको नेपाल नीतिमा खासै उतारचढाव आउने सम्भावना कम छ।"
राष्ट्रियसभाका सांसदको प्रश्न : सदनमा उठाएका विषयमा सरकारको जवाफ खै ?,"काठमाडौं : राष्ट्रियसभाका सांसदहरुले आफूहरुले बैठकमा उठाएका जनजीविकासम्बन्धी सवालमा सरकारले जवाफदेहिता नदेखाएको टिप्पणी गरेका छन्। सभाको आजको बैठकको शून्य समयमा सांसद कमला पन्तले सांसदले उठाएका विषयमा सातामा एकपटक भए पनि सरकारले जवाफ दिनुपर्ने माग गरेकी छन् । उनले भनिन्, हामी संसद्मा जनजीविकाबारे बोल्छौ तर कुनै पनि विषयमा सरकारले सुनवाइ गरेको जस्तो लाग्दैन । सांसद कृष्णप्रसाद पौडेलले मौसमविद्हरुले यस वर्ष सरदरभन्दा बढी पानी पर्ने भनेर विश्लेषण गरेको र तराईमा बाढी र डुबानका कारण करिब १८ लाख मानिस प्रभावित हुनसक्ने अनुमान गरिएको बताए । साथै उनले बाढी पहिरोको उच्च जोखिममा भएका नागरिकलाई सरकारले सुसुचित गरिएको भएपनि जनधनको क्षति न्यूनीकरण गर्ने योजना के छ ? भनी प्रश्न गरिन् । सांसद गोमादेवी तिमिल्सिना देशभर साना र ठूला गरी ५६ वटा विमानस्थल भएपनि १३ वटा अन्तर्राष्ट्रिय र क्षेत्रीय स्तरका रहेको तर विभिन्न जिल्लामा भएका १२ वटा विमानस्थल गौचरणमा परिणत भएको बताइन् । सांसद दुर्गा गुरुङले सुर्खेतको वीरेन्द्रनगरमा बत्ती भएपनि भोल्टेज नपुग्ने र धारामा पानी नआउने समस्या रहेको उल्लेख गर्दै सरकारको ध्यानाकर्षण गराइन् । सांसद नारायणदत्त मिश्रले नेपालमा मनसुन भित्रिसकेको उल्लेख गर्दै सुदुरपश्चिमका टीकापुर, भजनी र जोशीपुरमा सधैँ बाढीको समस्या हुने गरेकोतर्फ सरकारको ध्यानाकर्षण गराए। सांसद भुवनबहादुर सुनारले सरकारले कृषिलाई प्राथमिकता दिएपनि कति कृषि बाली र फलफूलहरु मौसमी मात्र रहेको भण्डारको समस्या रहेको अवगत गराउँदै शीत भण्डारलाई प्राथमिकतामा राख्न सरकारसँग आग्रह गरे। सांसद मदनकुमार शाह गरिमाले रसी सेनामा नेपाली युवा भर्ना भएको र तीमध्ये कैयौँको मृत्यु भएको तथा केही बेपत्ता भएको विषयमा सरकारको ध्यानाकर्षण गराए । सांसद युवराज शर्माले नेपालमा सञ्चालित उद्योगहरुको बक्यौता रहेको विद्युत् महसुलका सम्बन्धमा गठित आयोगको प्रतिवेदन सार्वजनिक गर्न माग गरे।  रासस"
"लोसपासँग सहकार्य गर्न जसपा नेपाल तयार, एमालेसहित अन्य दललाई यादवले कसरी हेरेका छन् ?","काठमाडौं : जनता समाजवादी पार्टी नेपालले एमालेले आफूलाई पहिचान, समानुपातिक समावेशी, सहभागितामूलक तथा प्रत्यक्ष लोकतन्त्र र राष्ट्रियजातीय,वर्गीय, लैङ्गिक मुक्तिको विरूद्धमा उभ्याएको तर्क गरेको छ। एकता राष्ट्रिय महाधिवेशनको बन्द सत्रमा अध्यक्ष उपेन्द्र यादवले पेश गरेको राजनीतिक प्रतिवेदनमा एमालेका प्रवृत्तिविरूद्धतीव्र वैचारिक तथा राजनीतिक संघर्ष गर्नुपर्ने उल्लेख छ। प्रतिवेदनमा भनिएको छ,आफूलाई पहिचान,समानुपातिक समावेशी, सहभागितामूलक तथा प्रत्यक्ष लोकतन्त्र र राष्ट्रियजातीय, वर्गीय, लैङ्गिक मुक्तिको विरूद्धमा उभ्याएको छ। यस्तो प्रवृत्तिविरूद्ध हाम्रो पार्टीले तीव्र वैचारिक तथा राजनीतिक सङ्घर्ष गर्नुपर्दछ। कम्युनिस्ट समर्थक र तल्लो तहका इमान्दार कार्यकर्ता पंक्तिलाई प्रशिक्षित गर्दै समाजवादी लोकतन्त्रसमाजवादी लोकतन्त्रको मार्गचित्र र कार्यदिशाबारे प्रशिक्षित गर्दै धु्रवीकृत गर्ने प्रयास गर्नुपर्छ। राजनीतिक प्रतिवेदनमा सोभियत सङ्घको पतनपछि एमालेलेजनताको बहुदलीय जनवाद मार्फत परम्परागत संसदीय प्रणालीको बाटो समातेको टिप्पणी छ। नेपाल कम्युनिस्ट पार्टी (एमाले) नेपाल कम्युनिस्ट पार्टीको स्थापना साम्राज्यवाद विरूद्ध सङ् घर्ष, सामन्तवादको अन्त्य, जहानियाँ राणा शासनको अन्त्य, जनवादी गणतन्त्रको स्थापना सँगै जनवाद, समाजवाद हुँदै साम्यवादी लक्ष्य प्राप्तिको लागि सङ् घर्ष गर्ने उद्देश्यबाट भएको थियो। तर, सन् १९९० को दशकमा सोभियत सङ्घको पतनपछि एमालेलेजनताको बहुदलीय जनवाद मार्फत परम्परागत संसदीय प्रणालीको बाटो समात्यो। एकैसाथ संसदवादी र कम्युनिस्ट बन्ने अन्तरविरोधपूर्ण बाटोमा अग्र सर भएको छप्रतिवेदनमा भनिएको छ। यादवले दार्शनिक, वैचारिक रूपमा अन्योलग्रस्त र नैतिक रूपमा स्खलित भइसकेको पार्टी संगठनात्मक रूपमा मात्र लामो समय बलियो भइरहननसक्ने उल्लेख गरेका छन्। आउँदा केही वर्ष वा दशकभित्रकम्युनिस्ट पार्टीहरू भविष्यमा फेरि उठ्न नसक्ने गरी पतनको दिशामा अभिमुख रहेको उनको टिप्पणी छ। उनले भनेका छन्, कम्युनिस्ट पार्टीका ठूल्ठूला नेताहरू भ्रष्टाचार, कमिसनतन्त्र तथा नैतिक पतनको घटनामा लज्जास्पद ढंगले उदाङ्गिदै छन्। आर्थिक क्षेत्रमा उदारवाद, नवउदारवादी, नीतिलाई नै निरन्तरता दिइरहेको छ। शिक्षा र स्वास्थ्यको व्यापारीकरण कम्युनिस्ट नेतृत्वको सरकारमा पनि रोकिएको छैन। सम्पत्ति शुद्धिकरण आयोगलाई निष्क्रिय बनाउने तथा ठूला आयोजनाहरू बिना टेन्डर सिधै सम्झौता गर्न सक्ने प्रकरणको भित्री रहस्य कालो धन र कमिसनतन्त्रसँगको साँठगाँठ हो भन्ने कुरामा कुनै शंका छैन। निर्दलीय व्यवस्थाका पञ्चहरू भन्दा पनि तल्लोस्तरका क्रियाकलाप र चरित्रको प्रदर्श न नेपाली कम्युनिस्टहरूले गरिरहेका छन्। वर्तमान संविधान जारी गर्दा बखत कांग्रेससँग मिलेर मधेशी, आदिवासी जनजाति, थारू, मुस्लिम, खसआर्य, दलित, महिला, पिछडावर्ग आदि आन्दोलनलाई निर्मम रूपले दमन गर्ने, संसदीय शासकीय प्रणाली कायम राख्ने, पहिचान र सामथ्र्यका आधारमा राज्यपूनर्संरचना हुन नदिने नेकपा (एमाले)को प्रत्यक्ष संलग्नता रहेको छ, कम्युनिस्ट आन्दोलनको लोकतान्त्रिकरणको नाममा नेकपा (एमाले) नेपाली कांग्रेस जस्तै औपचारिक प्रतिनिधिमूलक संसदीय लोकतन्त्रउदारवादी लोकतन्त्रको पक्षपाति बन्न पुगेको छ। राप्रपाले छर्ने भ्रमलाई चिर्न निरन्तर चनाखो हुनुपर्छ अध्यक्ष यादवले राष्ट्रिय प्रजातन्त्र पार्टी नेपाल पुरातन सम्बर्द्धनवादी धारको प्रतिनिधि पार्टी भएको उल्लेख गरेका छन्। राप्रपाले सङ्घीयता, गणतन्त्र, धर्मनिरपेक्षतालाई अन्त्य गरी वंशानुगत राजतन्त्रात्मक शासन प्रणलीको पुनस्थापना गर्न चाहेको प्रतिवेदनमा उल्लेख छ। महेन्द्रीय राष्ट्रवादको पैरवी गर्न राप्रपा धारले बेलाबेलामा कांग्रेसकम्युनिस्टको असक्षमताको धमिलो पानीमा माछा मार्ने प्र यत्न गर्दछ र राजतन्त्र फर्किने हल्ला पनि गर्दछ। नेपाली जनताको लामो सङ्घर्ष र ठूलो बलिदानको मूल्यमा राजतन्त्रको अन्त्य गरी गणतन्त्र स्थापना भएका छन् जबकि त्यो फर्किने कुनै सम्भावना नै छैन। तथापि यो पार्टीले छर्ने आवश्यक भ्रमलाई चिर्न हाम्रो पार्टी निरन्तर चनाखो रहनुपर्दछ प्रतिवेदनमा भनिएको छ। लोसपासँग सहकार्य गर्न सकिन्छ यता लोकतान्त्रिक समाजवादी पार्टीसँग केही ऐजेण्डाहरू मिल्ने भएकाले सहकार्य गर्न जसपा तयार रहेको प्रतिवेदनमा उल्लेख छ। लोसपा नेपाल समावेशीता, राष्ट्रिय पहिचान र अधिकारकारको पक्षधर लोकतान्त्रिक पार्टी भएको यादवको ठहर छ। यादवले पेश गरेको प्रतिवेदनमा भनिएको छलोकतान्त्रिक समाजवादी पार्टी, नेपाल समावेशीता, राष्ट्रिय पहिचान र अधिकारकारको पक्षधर लोकतान्त्रिक पार्टी हो। यो पार्टीसँग हाम्रा केही ऐजेण्डाहरू मिल्छन्। तर, यो पार्टी देश र जनताको हितमा आफ्नो निर्णय आफैँ लिन सक्दैन, अर्काको मुख ताक्ने गर्दछ। तर पनि यो पार्टीसँग सहकार्य गर्न सकिन्छ। राजनीतिक प्रतिवेदनमा यादवले नेपाली कांग्रेस, एमाले, माओवादी केन्द्र, राप्रपा र लोसपाबारे छुट्टाछुट्टै विश्लेषण गरेपनि अन्य दलबारे सामुहिक टिप्पणी गरेका छन्। राष्ट्रिय स्वतन्त्र पार्टी, नागरिक उन्मुक्ति पार्टी जस्ता नयाँ दलहरूले विकास, सुशासन, समृद्धि र सुसंस्कृत राजनीति नभएको चिन्ता व्यक्त गरेपनि विचार र एजेण्डामा स्पष्ट हुन नसकेको प्रतिवेदनमा उल्लेख छ। कम्युनिस्ट घेराभित्रै नेकपा (एकीकृत समाजवादी), नेकपा (मसाल), नेकपा (विप्लव), नेमकिपा, माले आदि। यी दलहरू वा त शास्त्रीय साम्यवादको धङधङीबाट ग्रस्त छन् वा त नेकपा (एमाले) कै उपग्रही विचार बोक्दछन्। राष्ट्रिय स्वतन्त्र पार्टी, नागरिक उन्मुक्ति पार्टी जस्ता नयाँ दलहरूले विकास, सुशासन, समृद्धि र सुसंस्कृत राजनीति नभएको चिन्ता व्यक्त गर्दै छन्। यो सकारात्मक कुरा नै हो। तर, यी दलका विचार के हुन् ? र केकस्ता ऐजेण्डा बोक्ने हुन् त्यो प्रष्ट छैन। केही नयाँ गरौं भन्ने हुटहुटीले यी दल बनेका हुन सक्छन्। यिनीहरूलाई धैर्यतापूर्वक बुझ्ने, पर्खने गर्नुपर्दछ। यसका साथै गलतबाटोतर्फ न जाउन् भनेर वैचारीक सङ् घर्ष पनि जारी राख्नुपर्दछ राजनीतिक प्रतिवेदनमा भनिएको छ।"
प्रधानमन्त्रीको भारत भ्रमणबारे संसदमा जानकारी गराउन एमाले सांसदको माग,काठमाडौं : नेकपा एमालेका सांसद रघुजी पन्तले प्रधानमन्त्री पुष्पकमल दाहाल 'प्रचण्ड'को भारत भ्रमणबारे सदनलाई जानकारी गराउन माग गरेका छन्। मंगलबार प्रतिनिधिसभा बैठकमा बोल्दै सांसद पन्तले प्रधानमन्त्री दाहालले आजै सदनमा उभिएर भारत भ्रमणबारे जानकारी गराउन माग गरे। 'भारतसँग ठाँठी रहेका हाम्रा समस्याहरू जस्ताका त्यस्तै विद्यमान छन्। यसैले सभामुखज्यूबाट आज रुलिङ हुनुपर्छ। प्रधानमन्त्रीले बोलेर आएपछि बोल्ने पहिलो ठाउँ भनेको संसद हो। उहाँको भारतीय प्रधानमन्त्रीसँग के के विषयमा दुईपक्षीय हितका बहुपक्षीय हितका विषयमा बाँकी रहेका विभिन्न समस्याहरूलाई समाधान गर्ने विषयमा प्रधानमन्त्रीको भारतीय प्रधानमन्त्रीसँग के के कुरानी भयो। त्यो बाहिर अखबारमा होइन। आएर आजै संसदलाई सम्मान गरेर यो संसदलाई सम्बोधन गरेर भारत भ्रमणबारे विस्तृतरुपमा जानकारी दिनुर्थ्यो। यसैले सभामुखको ध्यानाकर्षण गर्न चाहन्छु।'
भारतीय प्रधानमन्त्री छिट्टै नेपाल भ्रमणमा आउने,"काठमाडौं : भारतका नवनियुक्त प्रधानमन्त्री नरेन्द्र दामोदर मोदीले छिट्टै नेपाल भ्रमण गर्ने भएका छन्। आफ्नो तेस्रो कार्यकालका लागि प्रधानमन्त्रीको सपथ लिएका मोदीले प्रधानमन्त्री पुष्पकमल दाहाल प्रचण्डसँगको द्विपक्षीय वार्ताका क्रममा यस्तो भनेका हुन्। सोमबार साँझ नेपाल फर्केलगत्तै त्रिभुवन अन्तर्राष्ट्रिय विमानस्थलमा गरेको पत्रकार सम्मेलनमा प्रधानमन्त्री प्रचण्डले भने, मैले मोदीजीलाई नेपाल भ्रमणको निमन्त्रणा दिएको छु। उनहाँले खुसी हुँदै उहाँले उपयुक्त समयमा भ्रमण गर्ने बताउनुभएको छ। यसअघिनै तय भइसकेको इटलीको भ्रमण सकेपछि नेपाल भ्रमणको योजना बनाउने कुरा भएको छ। छिमेकी पहिलो नीति लिएका आधारमा पनि नेपालबाटै भ्रमणको सुरुवात गर्न प्रधानमन्त्री प्रचण्डले मोदीलाई निमन्त्रणा गरेको भारतस्थित नेपाली दूतावासका अधिकारीले जानकारी दिएका छन्। शपथग्रहण समारोहपछि उनले भारतीय प्रधानमन्त्री मोदीसँग भेटघाट गरेका थिए। प्रधानमन्त्री प्रचण्डले मोदीसँगको भेटका विषयमा अगाडि भने, नेपालभारत सम्बन्धलाई थप बलियो बनाउने तथा दुई मुलुकबीच विगतमा भएका सहमति तथा सम्झौता कार्यान्वयन, सबै द्विपक्षीय संयन्त्रहरूको बैठक सुचारु गर्ने, पञ्चेश्वर बहुउद्देश्यीय आयोजना कार्यान्वयन, अरूण जलविद्युत् आयोजना तथा कृषि क्षेत्रमा सहकार्य जस्ता विषयमा कुराकानी भएको छ। प्रधानमन्त्री दाहालले भारतीय प्रधानमन्त्रीसँग विगतमा भएका सम्झौता कार्यान्वयनबारे पनि छलफल भएको बताए। उनले भने, मोदीजीसँगको भेटघाटमा अन्य कुराका अलावा नेपालभारत सम्बन्धलाई थप बलियो बनाउने तथा दुई मुलुकबीच विगतमा भएका सहमति तथा सम्झौताको कार्यान्वयन, सबै द्विपक्षीय संयन्त्रहरूको बैठक सुचारु गर्ने, पञ्चेश्वर बहुउद्देश्यीय आयोजनाको कार्यान्वयन, अरूण जलविद्युत् आयोजना एवं कृषि क्षेत्रमा सहकार्य जस्ता विषयमा गहन कुराकानी भयो। सोमबारै प्रधानमन्त्री प्रचण्डले भारतका राष्ट्रपति द्रौपदी मुर्मुसँग शिष्टाचार भेट गरेका थिए। भेटमा नेपाल र भारतबीचको सदियौं पुरानो एवम् घनिष्ठ सम्बन्ध आगामी दिनमा थप बलियो बनाउने विषयमा छलफल भएको प्रचण्डले बताएका छन्। भारतीय नवनियुक्त विदेशमन्त्री डा एस जइशंकरसँग पनि प्रधानमन्त्री प्रचण्डको भेट भएको थियो। प्रधानमन्त्री प्रचण्डले भ्रमण क्रममा भारतीय उद्योग वाणिज्य महासंघ (फिक्की) का प्रतिनिधिसँग पनि भेट गरी नेपाल र भारतबीच व्यापार तथा लगानीका विषयमा छलफल गरेका थिए। प्रधानमन्त्री प्रचण्डले अगाडि भने, यस भ्रमणले नेपाल र भारतबीच आपसी सद्भाव अभिवृद्धि गर्न उल्लेखनीय भूमिका खेल्ने मैले विश्वास लिएको छु। त्यसका अतिरिक्त दुई मुलुकबीच रहिआएको मैत्रीपूर्ण, सहयोगात्मक, बहुआयामिक र घनिष्ठ सम्बन्धलाई आपसी समानता र लाभका आधारमा थप मजबुत तुल्याउन योगदान गरेको छ। प्रधानमन्त्री मोदीको सपथग्रहणमा सहभागी हुन प्रधानमन्त्री दाहाल नयाँदिल्लीस्थित राष्ट्रपति भवनमा आइतबार साँझ भएको सपथ ग्रहण कार्यक्रममा सहभागिता जनाएका थिए। कार्यक्रममा दक्षिण एशिया लगायत विभिन्न देशका राष्ट्र तथा सरकारप्रमुख सहभागी थिए। भ्रमणको मुखमा राजदूत फिर्ता बोलाउँदा ध्यान पुगेन प्रधानमन्त्री पुष्पकमल दाहालले भारत भ्रमणअघि राजदूत शंकर शर्मालाई फिर्ता बोलाउँदा आवश्यक ध्यान पुग्न नसकेको बताएका छन्। उनले भारत भ्रमणमा जानुपर्ने विषयलाई ध्यान दिएर केही ढिला फिर्ता बोलाएको भए पनि हुने थियो भन्ने विषयलाई स्विकार गर्दै दाहालले शर्माले भारत भ्रमणका क्रममा राम्रो भूमिका निभाएको बताए। उनले भने, भारत भ्रमणलाई लिएर क्याबिनेटमा यो विषय प्रस्तुत भए पनि दुई दिन रोक्न सकिन्थ्यो त्यसमा ध्यान गएन। यद्यपि शर्माजि मेरो स्वागतमा आउनु पनि भएको थियो। सबै कार्यक्रममा राजदूतको हैसियतले उहाँले सक्रिय भूमिका पनि खेल्नुभयो। मैले धन्यवाद पनि भनेर आएको छु। यो त्यही बेला पर्नु संयोग हो। एमालेका अध्यक्ष तथा पूर्वप्रधानमन्त्री केपी ओलीले संसद् विघटन बाध्यता भएका विषयमा भनेका छन्, नेकपा एमालेका अध्यक्ष तथा पूर्वप्रधानमन्त्री केपी ओलीजीले यो धारणा सधैं राख्दै नै आउनुभएको छ। उहाँको धारणा, उहाँको पार्र्टीमा प्रस्तुत गर्नुभएको हो। यसले गठबन्धनलाई केही असर गर्दैन। प्रधानमन्त्री दाहालले सार्कलाई सक्रिय पार्ने कुरादेखि सीमासँगका मुद्दा र व्यापार पारवाहनसँगसम्बन्धित मुद्दालाई सक्रिय बनाइ संवादबाट समाधान गर्न सकिने बताएका छन्। मैले सार्कलाई सक्रिय पार्नेदेखि सीमासम्बन्धी संयन्त्रलाई सक्रिय पारेर विवाद समाधन गर्नुपयो भनेर प्रधानमन्त्रीजी र विदेशमन्त्रीसँग कुरा राखेको छु।"
उपेन्द्र यादवको नजरमा माओवादी केन्द्र : माओवादी नामको खोलभित्र रहेका विकृति निम्न पुँजीवादी चरित्र बोकेको अवसरवादी पार्टी,"काठमाडौं : जनता समाजवादी पार्टी नेपालले नेकपा (माओवादीकेन्द्र) कम्युनिस्टमाओवादी नामको खोलभित्र रहेका विकृति निम्न पुँजीवादी चरित्र बोकेको पार्टी भएको टिप्पणी गरेको छ। एकताको राष्ट्रिय महाधिवेशन बन्द सत्रमा अध्यक्ष उपेन्द्र यादवले पेश गरेको राजनीतिक प्रतिवेदनमा माओवादीले आफूलाई सर्वहारा वर्गको पार्टी भनेपनि पार्टीको आशा र विश्वास नदेखिएको टिप्पणी गरेका छन्। उनले चिन्तन र व्यवहारमा मार्क्सवादी लेनिनवादी माओवादी नभई ढूलमूले,अवसरवादी चरित्र नै हाबी रहेको उल्लेख छ। यो पार्टीले आफूलाई सर्वहारा वर्गको पार्टी भने तापनि वास्तवमा पार्टीको आशा र विश्वास देखिन्न। कम्युनिस्टमाओवादी नामको खोलभित्र रहेका विकृति निम्न पुँजीवादी चरित्र बोकेको पार्टी हो। चिन्तन र व्यवहारमा माक्र्सवादी लेनिनवादी माओवादी नभई ढूलमूले,अवसरवादी चरित्र नै हाबी रहेको छ। माओवादीका नेताकार्यकर्ता ठूलठूला भ्रष्टाचार, कमिशनतन्त्र र जग्गा दलालीमा लिप्त रहेको जसपा नेपालको प्रतिवेदनमा उल्लेख छ। पछिल्लो कालखण्डमा नेकपा (माओवादी केन्द्र) विकृति र विसंगतिको केन्द्रको रूपमा स्थापित हुँदै गइरहेको छ। योपार्टीले सैद्धान्तिक रूपमा आफूलाई कम्युनिस्ट भने तापनि राजनीतिक रूपमा नेकपा (एमाले) भन्दा खासै भिन्नता देखिँदैन। यादवले एमालेसँगको द्वन्द्व सत्ता स्वार्थ र नेतृत्वको बीचको आन्तरिक द्वन्द्वका कारण यो एकता टिक्न नसकेपछि स्थानीय निर्वाचन र संसदीय निर्वाचनमा नेपाली कांग्रेससँग मोर्चाबन्दी गरी चुनाव माओवादीले चुवान लडेको उल्लेख गरेका छन्। नेपाल कम्युनिस्ट पार्टी (माओवादी) ले १० वर्षे जनयुद्धमार्फत् प्रारम्भिक कालको जनवादी गणतन्त्र नेपाल स्थापना गर्ने उद्देश्यलाई स्थगन गर्दै सङ्घीय लोकतान्त्रिक गणतन्त्रको स्थापनामा महत्वपूर्ण योगदान गर्यो। पछि माक्र्सवाद, लेनिनवाद र माओवाद मार्गदर्शक सिद्धान्त र सर्वहारा श्रमिक वर्गको अग्रस्तरता भन्दै विस्तारै विस्तारै उदारवादी लोकतान्त्रिक संसदीय प्रणालीलाई नै व्यवहारमा अपनाउन पुगे। प्रतिवेदनमा भनिएको छ,संसदीय निर्वाचनमा आफ्नो स्थिति अत्यन्त कमजोर हुने देखेर बाध्य भई नेकपा(एमाले) सँग मिलेर चुनाव लड्यो। त्यसपछि दुवै पार्टी एकीकृत भई नेपाल कम्युनिस्ट पार्टी (नेकपा) हुन पुगे, पछि सत्ता स्वार्थ र नेतृत्वको बीचको आन्तरिक द्वन्द्वका कारण यो एकता टिक्न सकेन र फुटेर नेपाल कम्युनिस्ट पार्टी (माओवादी केन्द्र) बनाई स्थानीय निर्वाचन र संसदीय निर्वाचनमा नेपाली कांग्रेससँग मोर्चाबन्दी गरी चुनाव लड्यो।"
गृहमन्त्रीलाई ज्ञानेन्द्र शाहीको प्रश्न  जीवी राई कहिले पक्राउ पर्छन् ?,काठमाडौं : राष्ट्रिय प्रजातन्त्र पार्टीका सांसद ज्ञानेन्द्र शाहीले सहकारी प्रकरणमा फरार जीवी राईलाई छिटोभन्दा छिटो पक्राउ गरि स्वदेश ल्याउन माग गरेका छन्। प्रतिनिधिसभाको मंगलबारको बैठकमा सांसद शाहीले अहिलेको अवस्था हेर्दा देश भन्दा ठूलो जीवी राई देखिएको भन्दै उनलाई छिटो भन्दा छिटो पक्राउ गरि स्वदेश ल्याउन माग गरेका हुन्। आकास पाताल जहाँबाट भएपनि राईलाई पक्राउ गरेर ल्याउँछौं भनेर गृहमन्त्रीले भनेकाले कहिले पक्रेर ल्याउने हो हेरेर बसेको उनले बताए । शाहीले आज सानासाना कुरा मात्रै नभई ठूलाठूला भ्रष्टाचार र अनियमितताका फाइल खोल्न सुझाव दिए । उनले गिरीबन्धु प्रकरणका विषयमा पनि छानविन गर्दै सत्यतथ्य संसदलाई जानकारी गराउन माग गरे।
अछामको बयलपाटा अस्पताललाई विशेष अनुदानको व्यवस्था गर्न कांग्रेस सांसदको माग,"काठमाडौं : नेपाली कांग्रेस सांसद बद्री प्रसाद पाण्डेले आर्थिक संकट झेलिरहेको अछामको बयलपाटा अस्पताल बन्द हुने स्थितिमा पुगेको भन्दै विशेष अनुदानको व्यवस्था गरिदिन सरकारसँग माग गरेका छन्। मंगलबार प्रतिनिधिसभा बैठकको आकस्मिक समयमा बोल्दै नेता पाण्डेले तत्काल कम्तिमा १० करोडको बजेट व्यवस्था गर्न आग्रह गरेका हुन्। 'हिजोमात्रै संसदको शिक्षा स्वास्थ्य तथा सूचना प्रविधि समितिमा छलफल भएको छ। स्वास्थ्यमन्त्रीले सकारात्मक जवाफ दिनु भएको छ। उहाँको जवाफले मात्रै नपुग्ने भएपछि अर्थमन्त्री, प्रधानमन्त्री र सिंगो सरकारलाई यही आर्थिक वर्षमा कम्तिमा ९१० करोड विशेष अनुदानको व्यवस्था गरेर बयलपाटा अस्पताललाई सूचारु गर्न अगाडि बढाउन र दूर्गम क्षेत्रका नागरिकले प्राप्त गर्दै आएको सेवासुविधालाई निरन्तरता दिन यो अस्पताललाई आगामी दिनमा पनि सञ्चालन गर्नका लागि वातावरण बनाउन सरकारसँग जोडदार माग गर्न चाहन्छु,'उनले भने। सांसद पाण्डेले सो अस्पतालमा चिकित्सकसहित कर्मचारीहरूले तलबसमेत नपाएको उल्लेख गर्दै सरकारले चालु आर्थिक वर्ष असार भित्रै आवश्यक बजेटको व्यवस्था गर्नुपर्ने बताए। सांसद पाण्डेले सुदूरपश्चिम प्रदेशको आगामी बजेटमा सञ्चालन व्यवस्थापनका लागि बजेट विनियोजन गर्न र साथै सङ्घीय सरकारबाट पनि अनुदान प्रदान गर्न सरकारको ध्यानाकर्षण गराए।"
जसपा नेपालको राष्ट्रिय महाधिवेशन : बन्द सत्रमा अध्यक्ष यादवले राजनीतिक प्रतिवेदन प्रस्तुत गर्दै,"काठमाडौं : जनता समाजवादी पार्टी नेपालको राष्ट्रिय महाधिवेशन बन्द सत्र जारी रहेको छ । बन्द सत्रको प्रारम्भमा पाँच सदस्यीय अध्यक्षमण्डल गठन गरि बन्द सत्र सुरु गरिएको जसपाका प्रचार प्रसार तथा प्रकाशन विभाग पूर्ण बस्नेतले जानकारी दिए। उनका अनुसार अध्यक्षमण्डलमा उपेन्द्र यादव, रकम चेम्जोङ, लालबाबु राउत, मृगेन्द्रकुमार सिंह र लीला सिटौला रहेका छन् । अध्यक्षमण्डलको तर्फबाट पार्टीका अध्यक्ष उपेन्द्र यादवले अहिले राजनीतिक प्रतिवेदन प्रस्तुत गरिरहेका छन् । प्रतिवेदन प्रस्तुत गरेपश्चात सो प्रतिवेदनउपर समूहगत छलफल हुनेछ । साथै बन्दसत्रमा लेखा परीक्षण आयोगका प्रमुख अमरेशनारायण झाले लेखा परीक्षण प्रतिवेदन प्रस्तुत गर्नेछन् । जनकपुरस्थित तिरहुतियागाछीमा जारी बन्द सत्रमा करिब १३ सय प्रतिनिधि सहभागी रहेको जसपाले जनाएको छ । हेर्नुहोस् प्रतिवेदनको पूर्णपाठ"
प्रतिनिधिसभा बैठकमा आजदेखि विनियोजन विधेकमाथि मन्त्रालयगत छलफल हुने,काठमाडौं : प्रतिनिधिसभा बैठक बस्दैछ। बैठक अहिले ११ बजे बस्दैछ। बैठकमा सभामुख देवराज घिमिरेले राष्ट्रपति कार्यालयबाट प्राप्त कार्यभार थप सम्बन्धी पत्रको व्यहोरा पढेर सुनाउने कार्यसूची छ। यसैगरी सभामुखले प्रधानमन्त्री तथा मन्त्रिपरिषदको कार्यालयबाट प्राप्त कार्यभार थप सम्बन्धी पत्रको व्यहोरा पढेर सुनाउने कार्यसूचीमा उल्लेख छ। बैठकमा विनियोजन विधेयकमाथि मन्त्रालयगत रुपमा छलफल हुनेछ। आज चारवटा मन्त्रालयअन्तरगत विनियोजन भएको बजेटमाथि छलफल हुनेछ।
प्रतिनिधिसभा बैठक (लाइभ),काठमाडौं : प्रतिनिधिसभा बैठक सुरू भएको छ। बैठकमा सभामुख देवराज घिमिरेले राष्ट्रपति कार्यालयबाट प्राप्त कार्यभार थप सम्बन्धी पत्रको व्यहोरा पढेर सुनाउने कार्यसूची छ। यसैगरी सभामुखले प्रधानमन्त्री तथा मन्त्रिपरिषदको कार्यालयबाट प्राप्त कार्यभार थप सम्बन्धी पत्रको व्यहोरा पढेर सुनाउने कार्यसूचीमा उल्लेख छ। बैठकमा आजदेखि विनियोजन विधेयकमाथि मन्त्रालयगत रुपमा छलफल हुनेछ। आज चारवटा मन्त्रालयअन्तरगत विनियोजन भएको बजेटमाथि छलफल हुनेछ।
सरकारलाई राजेन्द्र बजगाईको प्रश्न : तिब्बतमा पक्राउ परेका गोरखाका दुई युवाको अवस्था के छ ?,"काठमाडौं : प्रमुख प्रतिपक्षी दल नेपाली कांग्रेस सांसद राजेन्द्र बजगाईले चीनको तिब्बमा पक्राउ परेका गोरखाका दुई युवाको अवस्थाबारे सरकारसँग जानकारी माग गरेका छन्। मंगलबार प्रतिनिधिसभा बैठकमा बोल्दै सांसद बजगाईले करिब डेढ महिनाअघि तिब्बत प्रहरीले गोरखाको चुमनुब्री गाउँपालिका७ (साविक छेकम्पार गाविस) स्थित लामागाउँका प्के लामा र कर्मा छेदेन लामालाई तिब्बत बोलाएर नियन्त्रणमा लिएको जानकारी आएको बताए। गोरखाका दुई युवा तिब्बतमा पक्राउ परेको समाचार यही जेठ २७ गते अन्नपूर्णपोस्टले प्रकाशित गरेको थियो। सो समाचार प्रकाशितपछि गोरखाका सांसद बजगाईंले उनीहरूको खोजिनिधि गरिदिन सरकारसँग माग गरेका हुन्। विगत पाँच वर्षदेखि चिनियाँ सरकारले गोरखा र तिब्बतको सीमानामा पर्ने मुलाढाज्यान नाका बन्द गरेको छ। नाका बन्द भए पनि यी दुई युवालाई सीमानामा बोलाएर पक्राउ गरेको बुझिएको छ। पक्राउ पर्नुको कारण खुल्न नसकेको बताउँदै नेता बजगाईले उनीहरूको खोजि र रिहाइका लागि सभामुखमार्फत् परराष्ट्रमन्त्रीको ध्यानाकर्षणसमेत गराए। 'गोरखा जिल्लाको चुमनुब्री गाउँपालिका वडा नम्बर ७ का राप्के लामा र कर्मा छेदेन लामालाई करिब डेढ महिनापहिला चीनको स्वसासित क्षेत्र तिब्बतबाट फोन आयो। र त्यहाँ चीन प्रशासनले फोन गर्न लगाएको रहेछ। उहाँहरूलाई तिब्बततिर आउन आह्वान गरियो। उहाँहरू तिब्बत जानुभयो। र त्यहाँ उहाँहरू पक्राउ परे,उनले भने,' यो कुरा नेपाल सरकारलाई थाहा छैन। उहाँहरूको अवस्था कस्तो छ । जिउँदै हुनुहुन्छ कि थाहा छैन। यसका लागि सरकारले के पहल गर्ने हो म परराष्ट्रमन्त्रीको ध्यानाकर्षण गराउन चाहन्छु।' सांसद बजगाईले हिमाल आरोही निर्मल पूर्जाका विवादास्पद कार्य तत्काल नियन्त्रण गर्नुपर्ने माग गरे।"
अन्तर्राष्ट्रिय श्रम सम्मेलनको ११२औँ अधिवेशनमा भाग लिन राष्ट्रपति आज जेनेभा जाँदै,काठमाडौं : राष्ट्रपति रामचन्द्र पौडेल अन्तर्राष्ट्रिय श्रम सम्मेलनको एक सय १२औँ अधिवेशनमा भाग लिन नेपाली प्रतिनिधिमण्डलको नेतृत्व गर्दै आज साँझ स्वीट्जरल्याण्डको जेनेभा तर्फ प्रस्थान गर्ने भएका छन् । उनले यही जेठ ३१ गते सो अवसरमा उच्चस्तरीय सत्रमा आयोजना हुने सामाजिक न्यायका लागि विश्वव्यापी गठबन्धनको उद्घाटन मञ्चलाई प्रमुख वक्ताका रूपमा सम्बोधन गर्ने कार्यक्रम रहेको परराष्ट्र मन्त्रालयले जनाएको छ ।
"ठूला शक्तिको नेपालमा चासो बढ्दै जानु स्वाभाविक, चीन र भारतबीच कार्ड खेल्नु कच्चा कुटनीति : उपेन्द्र यादव","नयाँ विश्व परिस्थितिलाई हामीले अवसरको रूपमा प्रयोग गर्न सक्नुपर्दछ। दुई छिमेकी मुलुकबीच एकअर्काविरूद्ध कार्ड खेल्ने कच्चा कुटनीतिक अब उपरान्त प्रतिउत्पादक हुन्छ। काठमाडौं : जनता समाजवादी पार्टी नेपालका अध्यक्ष उपेन्द्र यादवले भारत र चीनसँग नेपालले एकअर्काविरूद्ध कार्ड खेल्नु कच्चा कुटनीतिक हुने टिप्पणी गरेका छन्। जसपा नेपालको एकताको राष्ट्रिय महाधिवेशनको बन्द सत्रमा अध्यक्ष उपेन्द्र यादवले पेश गरेको राजनीतिक प्रतिवेदनमा दुई छिमेकी मुलुकबीच एकअर्काविरूद्ध कार्ड खेल्ने कच्चा कुटनीतिक अब उपरान्त प्रतिउत्पादक हुने उल्लेख छ। नेपालमा भारत, चीन, युरोपियन युनियन र अमेरिकी शक्ति सम्बन्धबीच नेपालले दिगो शान्ति स्थायित्वको लागि गतिशील तटस्थता र सन्तुलित समनिकटताको नीति अवलम्बन गर्नुपर्ने उनको तर्क छ। प्रतिवेदनमा भनिएको छ, नेपालमा भारत, चीन, युरोपियन युनियन र अमेरिकी शक्ति सम्बन्धबीच नेपालले दिगो शान्ति स्थायित्वको लागि गतिशील तटस्थता र सन्तुलित समनिकटताको नीति अवलम्बन गर्नुपर्दछ। यो नयाँ विश्व परिस्थितिलाई हामीले अवसरको रूपमा प्रयोग गर्न सक्नुपर्दछ। दुई छिमेकी मुलुकबीच एकअर्काविरूद्ध कार्ड खेल्ने कच्चा कुटनीतिक अब उपरान्त प्रतिउत्पादक हुन्छ। नेपाल भौगोलिक रूपमा भारतद्वारा घेरिएकाले सामाजिक, आर्थिक, साँस्कृतिक, धार्मिक एवम् अन्धविश्वास सम्बन्धहरूको जालोले बाँधिएका प्रतिवेदनमा उल्लेख छ। अमेरिका, युरोपियन युनीयन, भारत र चीनलगायतका ठूला शक्तिहरूको चासो नेपालमा बढ्दै जानु स्वाभाविक भएको यादवको ठहर छ। नेपालको भूराजनीतिक विशिष्टता विश्वको पहिलो र दोस्रो आर्थिक शक्ति एकातिर अमेरिका र चीनबीच विश्वव्यापी प्रतिष्पर्धा र व्यापारिक तनाव र अर्कोतिर भारतको अन्तर्राष्ट्रिय शक्तिको रूपमा क्रमिक उदयले नेपालको भू राजनीतिक अवस्थिति विशिष्ट बन्दै गएको छ। अमेरिका, युरोपियन युनीयन, भारत र चीनलगायतका ठूला शक्तिहरूको चासो नेपालमा बढ्दै जानु स्वाभाविक छ। प्रतिवेदनमा भनिएको छ हामी भौगोलिक रूपले तीन तिरबाट भारतद्वारा घेरिएका छौं। हामी सामाजिक, आर्थिक, साँस्कृतिक, धार्मिक एवम् अन्धविश्वास सम्बन्धहरूको जालोले बाँधिएका पनि छौं। कतिपय विश्लेषकहरूले एक्काइसौं शताब्दीलाई एशिया पुनर्उदयको शताब्दी हुने बताउँछन्। एसियाको पुनर्उदय भनेको चीन र भारतको भिन्नाभिन्नै उदय मात्र नभई दुवै देशको भूमिका एकसाथ बढाउनु हो। चीन र भारतबीचको प्रतिष्पर्धा र सहकार्यको सम्बन्धमा बाँधिन बाध्य हुन्छन्। यादवले विश्व राजनीतिमा स्वतन्त्र, सार्वभौम अविच्छिन्न राष्ट्रको रूपमा नेपालले आफ्नो लामो ऐतिहासिक यात्रा पूरा गरेकोमा गर्व गर्नुपर्ने बताएका छन्। नेपालको स्वतन्त्रता, सार्वभौमिकता, स्वाधीनता, अखण्डता, राष्ट्रिय पहिचान, विकास र वैश्विक मञ्चमा दरिलो उपस्थितिका आधार नै नेपालले अवलम्बन गरेकोगर्ने विदेश नीति र त्यस अनुरूपको अन्तर्राष्ट्रिय सम्बन्ध हुन् भन्ने तथ्यमा हाम्रो पार्टी विश्वस्त रहेको छ। राजनीतिक प्रतिवेदनमा भनिएको छ नेपालले राष्ट्रिय सुरक्षा, अखण्डता, स्वाधीनता र स्वतन्त्रता, सार्वभौमसत्ता, सीमाना, पर्यावरणको सुरक्षा, नागरिकहरूको आर्थिक विकास तथा सामाजिक, साँस्कृतिक मूल्य र मान्यताहरूको जगेर्नालाई सर्वोपिरी राखी राष्ट्रियहितको आधारमा सवै मित्रराष्ट्रहरूसँग सुसम्बध कायम गर्दै शान्ति, स्थिरता आर्थिक विकासको रूपान्तरण र समृद्धिको दिशामा अघि बढ्न द्विपक्षीयवा बहुपक्षीय सम्बन्ध विस्तार गर्नुपर्दछ। अतः राष्ट्रिय सुरक्षा, स्वतन्त्रता र स्वाधीनताको रक्षा गर्दै आर्थिक विकास र समृद्धि हासिल गर्नु नै नेपालको विदेश नीतिको प्रमुख लक्ष्य हुनुपर्दछ।"
जसपा नेपाल भन्छ : कांग्रेस आफ्नै असक्षमता र नालायकीको भारले थिचिएको छ,"काठमाडौं : जनता समाजवादी पार्टी नेपालले नेपाली कांग्रेस आफ्नै असक्षमता, अकर्मण्यता र नालायकीको भारले थिचिएको ठहर गरेको छ। जसपा नेपालको एकता राष्ट्रिय महाधिवेशनको बन्द सत्रमा अध्यक्ष उपेन्द्र यादवले पेश गरेको राजनीतिक प्रतिवेदनमा प्रमुख प्रतिपक्षको भूमिकासमेत कांग्रेसले राम्ररी निभाउन नसक्ने गरी थङथिलो भएको उल्लेख गरेका छन्। कांग्रेसको शासनकालमा लाउडा, घमीजा, सुडान जस्ता ठूल्ठूला भ्रष्टाचार काण्डहरू भए तर कहिल्यै विश्वसनीय छानबिन भएन। सुशासनको सवालमा यो पार्टीको प्रतिबद्धता व्यवहारमा देखिएन। राजनीतिक प्रतिवेदनमा भनिएको छ, आज कांग्रेस आफ्नै असक्षमता, अकर्मण्यता र नालायकीको भारले थिचिएको छ। प्रमुख प्रतिपक्षको भूमिकासमेत राम्ररी निभाउन नसक्ने गरी थङथिलो भएको छ। कांग्रेस संवैधानिक राजतन्त्रको पक्षधर भएपनि लतारिएर गणतन्त्रसम्म आएको प्रतिवेदनमा उल्लेख छ। कांग्रेस उत्पीडित जनताको मुक्ति, पहिचान र अधिकारको विपक्षमा रहेको यादवको दाबी छ। हिजो संवैधानिक राजतन्त्रको पक्षधर थियो। परिस्थितिवश लतारिएर गणतन्त्रसम्म आयो, तर हामी सिद्धान्तले नै गणतन्त्रवादी हौँ। गणतन्त्र जस्तै यो हिजो सङ्घीयता र समावेशीताको विरूद्धमा थियो। अनिच्छावश मान्न बाध्य भयो।प्रतिवेदनमा भनिएको छ, हामी वैचारिक प्रतिबद्धताकै दृष्टिकोणले सङ्घीयता र समावेशीताको पक्षमा छौं। धर्मनिरपेक्षता हाम्रो वैचारिक प्रतिबद्धता हो। नेपाली कांग्रेसका कयौं नेताहरू अहिले पनि सार्वजनिक रूपमा नै यसका विरूद्धमा रहेका छन्। यो पार्टीले संसदीय लोकतन्त्रलाई आफ्नो अडान बनाएको छ। संविधानसभाले संविधान बनाउँदा प्रत्यक्ष जननिर्वाचित कार्यकारी राष्ट्रपति र पूर्णसमानुपातिक संसदको व्यवस्था हुन नसक्नुको कारण कांग्रेसको यो अडान पनि थियो। यो पार्टी उत्पीडित जनताको मुक्ति, पहिचान र अधिकारको विपक्षमा छ। सङ्घीय प्रणालीको सही मोडल अर्थात् पहिचानमा आधारित स्वायत्ततासहितको सङ्घीय प्रणाली हुन नसक्नुमा कांग्रेसको ठूलो हात रहेको यादवको भनाई छ। कांग्रेसको सरकारले नै नेपालमा निरपेक्ष निजीकरण र उदारीकरण सुरूवात गरेको उल्लेख छ। जसपाको प्रतिवेदनमा भनिएको छ, राष्ट्रिय उद्योगधन्दाहरू समाप्त पार्ने, कृषि अनुदान कटौती गर्ने, कृषि प्रधान देशलाई कृषि वस्तुमै परनिर्भर आयातकर्ता बनाउने, श्रम निर्यात गर्ने बाँकी सबै वस्तुहरू विदेशबाट आयात गर्ने, देशलाई निरन्तर व्यापार घाटामा पार्ने, शिक्षा र स्वास्थ्यको अति व्यापारीकरण तथा माफियाकरण गर्ने, भूव्यवस्थाको व्यापारीकरणमार्फत् अव्यवस्थित शहरीकरण र शहरी सुकुमवासी समस्या सिर्जना गर्ने, नियमक संस्थाहरूको भूमिका कमजोर पार्ने, जताततै मूल्य कार्टेलिङ्ग र सिन्डीकेटलाई प्रश्रय दिने, ठेक्कापट्टा र राजकीय स्रोतहरूमा निश्चित वृत्तलाई मात्र पोस्ने र कमिसन तन्त्रलाई बढावा दिने जस्ता प्रवृत्तिहरू कांग्रेसले संस्थागत गरेको हो। वैकल्पिक लोकतान्त्रिक तथा समाजवादी दलको अभावमा राजावादी र कम्युनिस्टलाई भोट दिन नचाहने जनमतले कांग्रेसलाई भोट दिँदै आएको यादवको दाबी छ। जसपाले यो जनमतमाथि उल्लेखनीय हस्तक्षेप गर्नुपर्ने प्रतिवेदनमा उल्लेख गरेका छन्। उनले भनेका छन्,वैकल्पिक लोकतान्त्रिक शक्तिको उदय भइसकेको सन्देश दिनुपर्दछ। तथापि नेपाली कांग्रेस उदारवादी लोकतान्त्रिक शक्ति भएकाले लोकतन्त्र, राष्ट्रियता र विकासको सवालमा हाम्रो पार्टीले सहकार्य गर्न सक्दछ।"
अस्पतालमा दर्जनौ पटक ठूला पटाका पड्काउँदा बिरामीहरू त्रसित,"कपिलवस्तु : कपिलवस्तु अस्पताल परिसरमा प्रदर्शन गर्दै ठूलो आवाज आउने खालका दुई दर्जन बढी हवाई पटाका पड्काउँदा बिरामीहरू त्रसित भएका छन्। अस्पतालमा नयाँ मेडिकल सुपरिटेण्डेन्टका रुपमा दोस्रो पटक डाकिशोर बन्जाडे हाजिर भएको खुशीयाली व्यक्त गर्दै अस्पताल भित्रकै केही कर्मचारीले ठूलो आवाज आउने खालका पटाकाहरू पड्काएका हुन्। यसअघि नेपाली कांग्रेस माओवादी गठबन्धनको सरकारका बेला कपिलवस्तु जिल्लाबाट गुल्मी जिल्ला सरुवा भई गएका डा वन्जाडे सरकार परिवर्तनसँगै दोस्रो पटक मेडिकल सुपरिटेण्डेन्टको रुपमा सरुवा भई आएका हुन्। डा वन्जाडेको अस्पतालमा स्वागत स्वरुप पटाकाहरू पड्काइको थियो। अस्पतालमा भर्ना भएका विभिन्न खाले बिरामीहरू पटाकाको लगातारको ठूलो आवाजका कारण निकै त्रसित बनेका अस्पतालमा उपचार गर्न आएका बिरामीका आफन्त कपिलवस्तु नगरपालिका९ का राम रतन यादवले बताए। अस्पतालमा कुनै पनि कर्मचारी सरुवा भई आउने जाने सामान्य प्रक्रिया हो। तर अस्पताल भित्रै यति ठुलो ठुलो आवाजमा पटाका पड्काउनु गम्भीर अपराध रहेको स्थानीय युवा समाजसेवी गोपीकृष्ण शर्माले बताए। आज अस्पताल परिसरको अवस्था हेर्दा लाग्थ्यो, कुनै ठुलै विजय उत्सवको खुशीयालीमा पटकाहरू पट्कदै छन्, समाजसेवी शर्माले भने, यस्ता खाले गतिविधीहरूले अस्पतालमा भर्ना भई उपचाररत बिरामी र चेक अपका लागि अस्पताल आएका नयाँ बिरामीहरूको मनोभावनामा कस्तो असर पुग्ला ? यस्ता उदण्ड क्रियाकलाप गर्ने जो कोहीलाई पनि पहिचान गरी कडा कारवाही गर्नुपर्छ, शर्माले भने। अस्पताल परिसर वरपरका सडकहरू समेत आवाज निषेधित क्षेत्रका रुपमा पर्छन्। तर अस्पताल परिसर भित्र भर्ना भई उपचाररत रहेका बिरामीको वार्ड माथि नै ठुलो आवाजमा पटाका पड्काईनु गम्भीर अपराध भएको भन्दै आम सर्वसाधारणहरूले पनि सामाजिक सञ्जाल मार्फत विरोध जनाएका छन्। अस्पताल भनेको निकै संवेदनशील क्षेत्र हो। यस प्रकारको गतिविधि गर्नु निन्दनीय रहेको छ, कपिलवस्तु नगरपालिकाका युवा नेता डा राजेश गुप्ताले भने। अस्पताल परिसरमा एकाएक पटाकाहरू पड्कन थालेपछि अस्पताल वरपरको माहौल केही बेर निकै त्रसित बनेको थियो। अस्पतालसँगै रहेको तौलेश्वरनाथ संस्कृत माध्यमिक विद्यालयमा समेत कुनै अप्रिय घटना घट्यो की भन्दै शिक्षक तथा विद्यार्थीहरू कक्षा कोठाबाट निस्केर चौरमा एकत्रित भई बसेको विद्यालयका प्रधानाध्यापक पुजारी कुर्मीले बताए। सामाजिक सञ्जालहरूमा घटनाको विरोध गर्दै विभिन्न खाले प्रतिक्रियाहरू आउन थाले पछि अस्पताल प्रशासनले विज्ञप्ति प्रकाशित जारी गरेको छ। अस्पताल भित्रै भएको पटाकावाजी बारे आफूहरूलाई केही थाहा नभएको भन्दै विज्ञप्ति प्रकाशित गरिएको छ। अस्पतालले जारी गरेको विज्ञप्तिमाथि धेरैले विरोध जनाएका छन्। अस्पताल परिसरमा सुरक्षा सतर्कताका लागि नेपाल प्रहरीको एउटा सानो टोली समेत २४ घण्टे ड्युटीमा खटिएको छ। प्रत्यक्षदर्शीका अनुसार अस्पताल सुरक्षा टोलीका इन्चार्जको उपस्थितिमै लगातार पटाकाहरू पड्काइँदा समेत सुरक्षाकर्मीहरूको तर्फबाट कुनै रोकावटको अवस्था भने देखिएन। अस्पतालमा भएको घटनाका बारेमा सर्वसाधारणले मौखिक उजुरी गरेका र आफूले पनि पटक पटक ठूलो आवाजमा पटाका पड्केको सुनेको प्रमुख जिल्ला अधिकारी विश्व प्रकाश अर्यालले बताए। घटना बारे बुझ्न प्रहरीलाई निर्देशन दिएको उनको भनाइ छ। अस्पताल भित्र भएको यस्तो घटनाप्रति स्थानीय प्रशासनको गम्भीर ध्यानाकर्षण भएको प्रहरी नायब उपरीक्षक हरिबहादुर वलीले बताए। घटनाबारे अनुसन्धानका लागि १ जनालाई नियन्त्रणमा लिएको उनले बताए।"
मुग्लिनपोखरा सडक विस्तार तीव्र,"तनहुँ : मुग्लिनपोखरा सडक विस्तारअन्तर्गत पूर्व र पश्चिम दुई खण्डमा सडक विस्तारलाई तीव्रता दिइएको छ। पृथ्वीराजमार्गको पूर्वतर्फ ३३ र पश्चिमतर्फ २० किमि सडक कालोपत्र गरिसकिएको आयोजनाले जनाएको छ। पूर्वतर्फ ४१ दशमलव ७ किमि र पश्चिमतर्फ ३८ दशमलव ८८ किमी सडक विस्तार भइरहेको छ। आँबुखैरेनीदेखि जामुने सडक खण्डमा २७ किमि चार लेन र छ किमि दुई लेनको सडक कालोपत्र गरिएको पूर्व खण्डका इन्जिनियर विष्णु पाण्डेले जानकारी दिए। उनले भने, पृथ्वीराजमार्गअन्तर्गत आँबुखैरेनी, डुम्रे, व्यास, चापाघाट, म्याग्दे र जामुनेलगायतका स्थानमा कालोपत्र गरिएको छ। पूर्व खण्डमा ७० प्रतिशत बढी कार्य प्रगति भइसकेको उनले जानकारी दिए। विसं २०८१ वैशाख २ गते सम्झौता म्याद सकिएपछि पुनः एक सय ५५ दिन म्याद थप गरी निर्माणलाई निरन्तरता दिइएको हो। कोभिड१९ का बेला काम प्रभावित भएकाले म्याद थप गरिएको इन्जिनियर पाण्डेले बताए। त्यसैगरी पश्चिम खण्डमा २६ प्रतिशत कार्य प्रगति भइसकेको छ। दुई लेनको २० किमि सडक कालोपत्र गरिएको छ। सम्झौता अनुसार विसं २०८१ भदौ ११ सम्म काम सम्पन्न गरिसक्नुपर्नेछ। उनका अनुसार यस सडकखण्डमा वर्षायाम अगावै नालासहित एकतर्फी सडक ग्राभेल गर्ने लक्ष्य राखिएको छ।"
वैदेशिक रोजगारीका नाममा अनलाइनमार्फत ठगी गर्ने व्यक्ति पक्राउ,काठमाडौं : वैदेशिक रोजगारीका नाममा अनलाइनमार्फत ठगी गर्ने व्यक्ति पक्राउ परेका छन्। पक्राउ पर्नेमा काठमाडौंको नागार्जुन नगरपालिका४ सितापाइलाका १८ वर्षीय अंकित बस्नेत रहेका छन्। काठमाडौं उपत्यका अपराध अनुसन्धान कार्यालयका सूचना अधिकारी रविन्द्र रेग्मीका अनुसार सामाजिक सञ्जालहरूको प्रयोग गरेर उनले ५ लाख रुपैयाँ ठगी गरेका थिए। उनले कम्बोडियाको विज्ञापन राखेर इभिसा लगाइदिने र त्यहाँ पुगेपछि वर्क पर्मिट निकाली वर्क भिसा गराइदिने भनेर विश्वास दिलाएर रकम आफ्नो खातामा जम्मा गर्न लगाएका थिए। उनलाई कार्यालयको टोलीले बानेश्वरबाट पक्राउ गरेको हो। उनलाई ठगी सम्बन्धी कसुरमा आवश्यक कारबाहीका लागि जिल्ला प्रहरी परिसर टेकु पठाइएको कार्यालयले जनाएको छ।
नेपालभारतको दशगजा क्षेत्रमा गाडिएको अवस्थामा भेटियो दुई पुरुषको शव,"वीरगन्ज : भारतसँग सीमा जोडिएको पर्साको जगरनाथपुर गाउँपालिकाको दशगजा क्षेत्रमा गाडिएको अवस्थामा दुई जना पुरुषको शव फेला परेको छ। जगरनाथपुर गाउँपालिका१ बिसनपुर्वाबाट भारत बिहारको नगरदेही जाने बाटो छेउको नेपालतर्फ पर्ने ओरिया खोलास्थित दशगजा क्षेत्रमै मंगलबार बिहान पहिचान खुल्न नसकेका दुई पुरुषको शव भेटिएको हो। दशगजा क्षेत्रमा पर्ने ओरिया खोलामा रहेको ४२१५ नम्बरको सीमा पिल्लर नजिकै बालुवामा गाडिएको अवस्थामा अन्दाजी ३५४० वर्ष उमेरको जस्तो देखिने दुई पुरुषको शव भेटिएको पर्साका प्रहरी नायब उपरीक्षक दीपक भारतीले जानकारी दिए। मंगलबार बिहान ७ बजेतिर दशगजा क्षेत्रमा नेपालको सशस्त्र प्रहरी र भारतको एसएसबीको संयुक्त टोलीले गस्ती गर्ने क्रममा गाडिएको अवस्थामा ती दुवै शव भेटिएको हो। शव भेटिएको स्थल नेपाल तर्फको भूभाग रहेको भन्दै भारतीले पहिचान भने खुल्न नसकेको बताए। गाडिएको शव निकालेर पोष्टमार्टमका लागि वीरगन्जस्थित नारायणी अस्पतालमा पठाइएको भारतीले जानकारी दिए। उनले भने,दुवै शवको पहिचान अहिलेसम्म खुल्न सकेको छैन। त्यसका लागि प्रहरीले प्रयास गरिरहेको छ।"
नारायणी अस्पताल सुधार गर्छु : स्वास्थ्यमन्त्री,"वीरगन्ज : स्वास्थ्य तथा जनसंख्या मन्त्री प्रदीप यादवले सर्वोच्च अदालतमा विचाराधीन नारायणी अस्पतालको ५ सय शय्या भवन निर्माणको मुद्दालाई फास्ट ट्रयाकमा टुङ्गो लगाउन आफू लागि परेको बताएका छन्। गृहनगर वीरगन्जमा रहेको नारायणी अस्पतालको मंगलबार अनुगमन गरेपछि वीरगन्ज महानगरका मेयर, अस्पताल विकास समितिका अध्यक्ष र मेसुसँग छलफल गर्ने क्रममा मन्त्री यादवले उक्त जानकारी गराएका हुन्। नारायणी अस्पतालमा थप ५ सय शय्याको सुविधासम्पन्न भवन निर्माण सम्बन्धि मुद्दा सर्वोच्च अदालतमा चार वर्षदेखि विचाराधीन रहेको छ। भवन निर्माण सम्बन्धी टेण्डर आह्वानको विषयलाई लिएर केही निर्माण कम्पनीले सर्वोच्चमा रिट हालेपछि चार बर्षदेखि उक्त मुद्दा विचाराधीन रहेको छ। मंगलबारको छलफलमा मन्त्री यादवले अदालतमा विचाराधीन रहेको अस्पताल भवन निर्माणको मुद्दालाई फास्ट ट्रयाकमा सम्बोधन गर्न आफू लागिपरेको बताए। उनले भने, अस्पतालको भवन निर्माणका लागि सबै प्रक्रिया अगाडि बढे पनि केही स्वार्थी व्यक्तिले अदालतमा मुद्दा हालेको कारण काम अगाडि बढेको छैन। मैले प्रधानमन्त्री र कानुन मन्त्रीसँग भेटेर फास्ट ट्रयाकमा मुद्दाको फैसला गर्न आग्रह गरेको छु। मुद्दा फैसला भएसँगै भवन निर्माणको काम द्रुत गतिमा अगाडि बढ्ने उनले बताए। मन्त्री यादवले अस्पतालको पूर्वाधार स्तरोन्नतिदेखि औषधि उपकरण खरिदका लागि पनि आफूले मन्त्रालयबाट विभिन्न प्याकेजहरू घोषणा गरेको जानकारी दिए। मन्त्री यादवले छलफलमा सहभागी वीरगन्जका मेयर राजेशमान सिंह र अस्पतालका निमित्त मेसु डा एनामुल हकलाई अस्पतालका विद्यमान समस्याहरूको सूची तयार पारेर छिट्टै मन्त्रालय आउन निर्देशन पनि दिए। उनले भने मेसु साब समस्याहरूको सूचीसँगै तत्कालै, मध्यकालीन र दीर्घकालीन समाधानका उपायसहितको एउटा रिपोर्ट तयार पारेर तपाईहरु मन्त्रालय आउनुहोस्। बजेट व्यवस्थापन मेरो जिम्मामा छ। के गर्नुपर्छ गर्छु तर नारायणी अस्पतालमा सुधार हुन्छ। मंगलबार अनुगमनका क्रममा मन्त्री यादवले नारायणी अस्पतालको ओपिडी, फार्मेसी, पोस्टअप, ल्याबलगायत अनुगमन गर्दै त्यहाँ उपचाररत बिरामी र कुरुवासँग समेत कुराकानी गरेका थिए। अनुगमनकै क्रममा मन्त्री यादवले बिरामीले सुनाएका गुनासोलाई यथाशीघ्र सम्बोधन गर्न अस्पतालका निमित्त मेसु हकलाई निर्देशन दिए। उनले फार्मेसीमा औषधीको व्यवस्थापनका लागि मन्त्रालयसँग बजेट माग गर्न र ओपिडी सेवाका लागि आउने बिरामीको सहजताका निमित्त टिकट काउन्टर थप्दै टिकट काउन्टरलाई वातानुकूलित बनाउनपनि निर्देशन दिए। त्यसअघि निमित्त मेसु हकले नारायणी अस्पताल ३५० बेडमा स्तरोन्नति भएको वर्षौं बितिसक्दा पनि कर्मचारी दरबन्दी सय बेड अनुसार कै रहेको जानकारी मन्त्री यादवलाई गराएका थिए। दरबन्दी नहुँदा जनशक्ति अभाव छ। हामीले अपेक्षित ढङ्गबाट सेवा प्रवाह गर्न सकेका छैनौँ। बेड अनुसारको दरबन्दी कायम गर्न मेरो आग्रह छ, हकले भने ,त्यस्तै क्वाटर, मेसिनरी र अन्य पूर्वाधार अभाव लगायतका समस्या पनि छन्।"
सार्वजनिक पदमा विदेशी पीआरवाला नराख्नू,"काठमाडौं : अख्तियार दुरुपयोग अनुसन्धान आयोगले संविधानविपरीत विदेशी नागरिकता वा आवासीय अनुमतिपत्र लिएका व्यक्तिहरू सार्वजनिक पदमा बाहल रहेनरहेको खोजबिन गर्न सरकारलाई निर्देशन दिएको छ। अख्तियारले मुख्यसचिवमार्फत प्रधानमन्त्री तथा मन्त्रिपरिषद् कार्यालयलाई पत्राचार गर्दै नेपाल सरकारबाट नियुक्ति हुनुपर्ने व्यक्तिका हकमा नेपाल सरकार (मन्त्रिपरिषद्) मा प्रस्ताव पेस गर्दा बखत त्यस्ता व्यक्तिले विदेशी नागरिकता वा आवासीय अनुमति लिए नलिएको यकिन गर्न आग्रह गरेको हो। अख्तियारले सरकारलाई नियुक्ति हुने हरेक व्यक्तिलाई त्यस्तो स्वघोषणा अनिवार्य गराउन पनि भनेको छ। अन्य सार्वजनिक निकायका हकमा पनि सोहीबमोजिम व्यवस्था गर्ने गराउने व्यवस्था गर्न मुख्य सचिवमार्फत सबै निकायमा निर्देशन गर्न पनि अख्तियारले आग्रह गरेको छ। अख्तियारले गत २०८१ वैशाख १० गते योसम्बन्धी निर्णय गरेको सचिव रामेश्वर दंगालद्वारा गरिएको पत्राचारमा उल्लेख छ। कतिपय सार्वजनिक निकायले कानुनी व्यवस्था लागू नगरेकाले विदेशी नागरिकता र आवासीय अनुमति लिएकाले पनि सार्वजनिक पदमा नियुक्ति पाउने संभावना रहेकाले मापदण्ड, कार्यविधि र निर्देशिका तयार गरी लागू गर्न सरकारलाई अख्तियारले निर्देशन दिएको छ। तत्कालीन समाजकल्याण परिषद्की उपाध्यक्ष मोनिका भट्टराई अधिकारीले अमेरिकी स्थायी बसोबास अनुमतिपत्र (पीआर) लिएको खुलेपछि पदबाट राजीनामा दिएकी थिइन्। सासू उमा रेग्मी महिला, बालबालिका तथा ज्येष्ठ नागरिकमन्त्री हुँदा अमेरिकी पीआरधारी अधिकारीलाई परिषद्को उपाध्यक्ष बनाएकी थिइन्। त्यस्तै सुरक्षण मुद्रण केन्द्रका पूर्वकार्यकारी निर्देशक विकल पौडेललाई अमेरिकाको स्थायी आवासीय अनुमति लिएको भए पनि नेपालको सरकारी पदमा बहाल भएको भन्दै अख्तियारले मुद्दा हालेर विशेष अदालतले दोषी पनि ठहर गरिसकेको छ। पौडेलमाथि अन्य धेरै मुद्दा लागेका छन्। उनी जेलमा छन्। अन्य धेरै विदेशी नागरिक वा पीआरधारी सार्वजनिक पदमा रहेको अख्तियारले आशंका प्रकट गरेको छ। नेपालको संविधानको धारा २९१ मा विदेशको स्थायी आवासीय अनुमतिपत्र लिएको नेपालको नागरिक यस संविधानबमोजिम निर्वाचन, मनोनयन वा नियुक्ति हुने पदमा निर्वाचित, मनोनीत वा नियुक्तिका लागि योग्य नहुने व्यवस्था छ। धारा २९१ को उपधारा (१) मा भनिएको छ, यस संविधानमा अन्यत्र जुनसुकै कुरा लेखिएको भए तापनि विदेशको स्थायी आवासीय अनुमतिपत्र लिएको नेपालको नागरिक यस संविधानबमोजिम निर्वाचन, मनोनयन वा नियुक्ति हुने पदमा निर्वाचित, मनोनीत वा नियुक्तिका लागि योग्य हुने छैन। तर, त्यस्तो विदेशको स्थायी आवासीय अनुमतिपत्र त्यागेको व्यक्तिलाई कम्तीमा तीन महिनाको अवधि व्यतित भएपछि त्यस्तो पदमा निर्वाचित, मनोनीत वा नियुक्त गर्न बाधा पर्ने छैन। संविधानको यही व्यवस्थालाई अख्तियारले सुझाएको हो। त्यस्तै निजामती सेवा ऐन २०४९ मा स्थायी आवासीय अनुमतिपत्र लिएको वा त्यसका लागि आवेदन दिएको निजामती कर्मचारीलाई भविष्यमा सरकारी सेवाका निमित्त अयोग्य ठहरिने गरी सेवाबाट बर्खास्त गरिने व्यवस्था छ। अख्तियारले सरकारलाई गरेको पत्राचारमा यो विषय उल्लेख छ, निजामती सेवा ऐन, २०४९ को दफा ६१ को उपदफा (२) ले विदेशी मुलुकको स्थायी आवासीय अनुमतिपत्र लिएमा वा सोका लागि आवेदन दिएमा भविष्यमा सरकारी सेवाका निम्ति अयोग्य ठहरिने गरी सेवाबाट बर्खास्त गर्ने व्यवस्था गरेको र सोही ऐनको दफा १० को उपदफा (१) को खण्ड (घ) ले यसरी भविष्यमा सरकारी सेवाका निम्ति अयोग्य ठहरिने गरी सेवाबाट बर्खास्त गरिएका व्यक्ति निजामती सेवाको पदमा उम्मेदवार हुन नपाउने व्यवस्था गरेको छ। अख्तियारले कानुनी व्यवस्थाविपरीत सार्वजनिक सेवामा नियुक्ति गर्ने परिपाटी अन्त्य गर्न मापदण्ड, कार्यविधि, निर्देशिका तयार गरी लागू गर्न पनि सरकारलाई निर्देश गरेको छ। अख्तियारको पत्राचारमा भनिएको छ, नेपालको संविधान र निजामती सेवा ऐन, २०४९ को उक्त व्यवस्थासँग तादाम्यता राख्ने गरी केही सार्वजनिक निकायले यसरी विदेशी नागरिकता र आवासीय अनुमतिपत्र लिएका व्यक्तिलाई सार्वजनिक सेवाको पदमा नियुक्ति लिन नपाउने गरी आफ्नो निकायसम्बन्धी कार्यविधि, निर्देशिका, मापदण्ड जस्ता कानुनी व्यवस्था गरी लागू गरेको अवस्था पनि देखिन्छ भने कतिपय सार्वजनिक निकायले यस्तो कानुनी व्यवस्था नगरेको कारण त्यस्ता व्यक्ति नियुक्ति हुन सक्ने अवस्था कायमै रहेको हुँदा त्यस्ता व्यक्तिलाई सार्वजनिक सेवामा नियुक्ति गर्ने परिपाटीको अन्त्य गर्ने गरी मापदण्ड, कार्यविधि, निर्देशिका तयार गरी लागू गर्नुपर्ने हुन्छ।"
मकवानपुरको बकैया गाउँपालिकामा साइलेज उत्पादन सुरु,"हेटौंडा : मकवानपुरको बकैया गाउँपालिकामा साइलेज तथा दाना उत्पादन सुरु भएको छ। पालिकाले सहुलियत दरमा कृषकलाई पशु आहारा उपलब्ध गराउने उद्देश्यले बकैया७ मा साइलेज तथा दाना उद्योग स्थापना गरी उत्पादन सुरु गरेको हो। राष्ट्रिय योजना आयोगको ५० लाख रुपैयाँ सहयोगमा निर्माण गरिएको उद्योगमा पालिकाले करिब ५ करोड रुपैयाँ खर्चिएको छ। बागमती प्रदेश सरकारबाट पनि साइलेज उत्पादनका लागि उपकरण र केही आर्थिक सहयोग प्राप्त भएको गाउँपालिका अध्यक्ष धर्मराज लामिछानेले जानकारी दिए। पालिका आफैँले पशु आहारा उत्पादन गरी किसानलाई सहुलियत रुपमा प्रदान गर्ने यो कार्यक्रम प्रदेशभरका पालिकामध्ये बकैया पहिलो रहेको अध्यक्ष लामिछानेले बताए। सुक्खा याममा घाँसको अभावमा दूध उत्पादन घट्ने हुँदा पहिले नै तयार पारेर राखेको साइलेज पशु आहारका लागि अत्यन्त उपयुक्त हुने भएकाले पशुपालक किसानको समस्यालाई बुझेर त्यसको समाधानका लागि उत्पादन सुरु गरिएको उनले बताए। किसानको बारीमै गएर पालिकाले मकैको बोटसहित किनेर ल्याउँछ र त्यसबाट साइलेज उत्पादन गरी सहुलियत दरमा किसानलाई नै बिक्री गर्छ। घाँस अथवा दुधिलो मकैलाई फेदबाटै काटेर टुक्राटुक्रा पारी पोषणतत्व कायम राखी गुन्द्रुक झैँ तयार पारिने हुँदा आफैंले तयार पारेको साइलेजमा पशुका लागि आवश्यक भिटामिन, मिनेरल, प्रोटिनलगायत पौष्टिक तत्वहरु हुन्छ। त्यसकारण यो निकै फाइदाजनक हुन्छ, अध्यक्ष लामिछानेले भने। किसानलाई पीठो तथा चोकरको मूल्य महँगो पर्ने भएकाले साइलेज खुवाउँदा उत्पादन लागत पनि कम पर्ने भएकाले साइलेज उत्पादन थालिएको पालिकाका कृषि अधिकृत सचित रिजालले जानकारी दिए। उनले पहिलो चरणमा पालिकाभित्रका कृषकलाई पुग्ने गरी साइलेज तथा दाना उत्पादन गरिने र विस्तारै अन्य पालिकामा समेत निर्यात गर्ने गरी उत्पादन बढाउने तयारी रहेको बताए। उद्योग सञ्चालनमा आएसँगै प्रत्यक्ष रुपमा ३० जनाले रोजगारी पाएको गाउँपालिकाले जनाएको छ।"
पोखरी निर्माणमा अनियमितता : बागमतीका नगर प्रमुखसहित ६ जनाविरुद्ध भ्रष्टाचार मुद्दा,"काठमाडौं : सर्लाहीको बागमती नगरपालिकाका नगर प्रमुख (हाल निलम्बित) भरत कुमार थापालगायत ६ जनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले नगरप्रमुख थापासहित नगर उपप्रमुख लीला कुमारी मुक्तान,तत्कालीन प्रशासकीय अधिकृत विमल कुमार पोखरेल,योजना शाखा प्रमुख इन्जिनियर सागर पौडेल,तत्कालीन लेखा अधिकृत विश्वराज पोखरेलविरुद्ध आज विशेष अदालत काठमाडौंमा भ्रष्टाचार मुद्दा दायर गरेको हो। जिल्ला समन्वय समिति सर्लाहीका तत्कालीन प्रमुख मेथुर चौधरी पनि सो मुद्दामा मुछिएका छन्। यसअघि चैत्र २८ गते अख्तियारले ५ करोड ३३ लाख रुपैयाँ अवैधानिक तरिकाले कमाएको दावी गर्दै थापाविरुद्ध विशेष अदालतमा मुद्दा दायर गरेको थियो। बागमती नगरपालिका ४ र १२ मा अवस्थित बागमती माछा पोखरी प्रथम (भरत ताल) निर्माणका क्रममा उत्खनन् भएको ढुंगा,गिटी,बालुवालगायतको नदीजन्य पदार्थको बिक्री वितरणमा अनियमिता गरेको उजुरीका आधारमा अनुसन्धान हुँदा उनीहरूले नगर कार्यपालिकाबाट माछा पोखरीको डिटेल्ड प्रोजेक्ट रिपोर्ट तयार गरेको देखाइ पोखरीको गुरूयोजना स्वीकृतसमेत नगरीनगराइ ३० करोड २९ लाख ३४ हजार ८९७ रुपैयाँ भ्रष्टाचार गरेको पुष्टि हुन आएको अख्तियारका प्रवक्ता नरहरि घिमिरेले जानकारी दिए। उनीहरूविरुद्ध ३० करोड २९ लाख ३४ हजार ८९७ रुपैयाँ बिगो बमोजिम जरिवाना माग गरिएको छ। आपसी मिलेमतोमा बदनियत राखी संघीय सरकारअन्तर्गतको सागरनाथ वन विकास परियोजना अन्तरगतको वन क्षेत्रमा सागरनाथ वन विकास परियोजना र संघीय सरकारको स्वीकृत बिना अनाधिकृत रुपमा माछा पोखरी निर्माणको लागि भनी ढुंगा,गिटी,बालुवा उत्खनन्का लागि प्रारम्भिक परीक्षण प्रतिवेदन स्वीकृत भएको गलत लिखित तयार गराएको उनीहरूमाथि आरोप छ।"
नुहाउन गएकी महिलाको सुनकोशीमा डुबेर मृत्यु,"सिन्धुली : सुनकोसी नदीमा नुहाउन गएकी एक महिलाको मृत्यु भएको छ । मृत्यु हुनेमा गोलन्जोर गाउँपालिका ६ हैबारबेसीमा डेरा गरी बस्ने मुकाबहादुर हायुकी श्रीमती ३० वर्षीय चन्द्रकला हायु रहेकी छिन । सोमबार दिउँसो सुनकोसी नदीमा नुहाउन जाँदा हायुको डुबेर मृत्यु भएको प्रहरीले जनाएको छ । ढुङ्गामा चिप्लिएर नदीमा वेपत्ता भएपछि खोजी गर्दा सुनकोस नदीको बीच भागमा शव फेला परेको जिल्ला प्रहरी कार्यालय सिन्धुलीका प्रमुख गोविन्दराज काफ्लेले जानकारी दिए । 'नुहाउने क्रममा चिप्लिएर नदीमा डुबेकी हायूको स्थानीय प्रहरी र आफन्तले खोजतलास गरी शव फेला परेको र पोष्टमार्टमका लागि सिन्धुली अस्पताल ल्याइएको छ,प्रहरी प्रमुख काफ्लेले भने। घटनाका बारेमा अनुसन्धान भइरहेको प्रहरीले जनाएको छ। हायुको स्थायी घर गोलन्जोर गाउँपालिका ६ कै मेवाबोट हो ।"
विद्यालयलाई खेलकुद तथा शैक्षिक सामग्री सहयोग,"जोमसोम : सैनिक श्रीमती संघले मुस्ताङको जनहित माध्यमिक विद्यालयलाई खेलकुद तथा शैक्षिक सामग्रीसहित खाद्यान्न सहयोग गरेको छ। संघले २३ प्रकारका सामग्री प्रधानाध्यापक रामचन्द्र अधिकारीलाई हस्तान्तरण गरेको हो। मुस्ताङको घरपझोङ गाउँपालिका४ जोमसोम अवस्थित जनहित माध्यमिक विद्यालयलाई सैनिक श्रीमती संघको पदाधिकारी टोलीले मंगलबार उक्त सामग्री हस्तान्तरण गरेका हुन्। जोमसोम स्थित नारायण दल गणको समन्वयमा सैनिक श्रीमती संघकी अध्यक्ष सुनिता शर्मा र सचिव शोभाना पौडेल लगायत संघका पदाधिकारी तथा सदस्यहरुले मुस्ताङको जनहित माध्यमिक विद्यालयमा पुगेरै उक्त खेलकुद तथा शैक्षिक सामग्रीसहित खाद्यान्न सामग्री हस्तान्तरण गरेका हुन्। संघले खाद्यान्नतर्फ चामल, मैदा, चना, भटमास, राजमा र केराउ गरी ६ थरीको खाद्यान्न सहयोग भएको जनाइएको छ।"
अवैध रूपमा ल्याइएको काठसहित युवक पक्राउ,नुवाकोट : नुवाकोटको कोलोनीमा अवैध रूपमा ल्याइएको काठसहित युवक पक्राउ परेका छन्। विदुर नगरपालिका८ बगुवावट कोलोनी बजारतर्फ आउँदै गरेको प्रदेश ३०१०२४ च ८६३३ नम्बरको बोलेरो गाडी चेकजाँच गर्ने क्रममा अवैध काठ फेला परेपछि गाडीसहितको काठ र युवकलाई पक्राउ गरिएको जिल्ला प्रहरी कार्यालय नुवाकोटले जनाएको छ। जिल्ला प्रहरी कार्यालय नुवाकोट मातहत नगर प्रहरी कार्यालय कोलोनीबाट खटिएको प्रहरी अधिकृतसहितको प्रहरी जाँच टोलीले पक्राउ गरेको प्रहरी नायव उपरीक्षक तिलक भारतीले जानकारी दिए। उनका अनुसार आवश्यक कागजात विना अवैध रुपमा ढुवानी गरेको टुनीको चिरुवा काठ ३५ थान फेला परेको थियो। आवश्यक कारबाहीका लागि डिभिजन वन कार्यालय नुवाकोटमा बुझाइएको छ।
भन्सार छलि गरी लैजान लागेको सुनजस्तो देखिने पहेँलो धातुसहित दुई जना पक्राउ,"काठमाडौं : त्रिभुवन अन्तर्राष्ट्रिय विमानस्थलबाट भन्सार छलेर ल्याइएको अन्दाजी २५ ग्राम सुनजस्तो देखिने पहेँलो धातुसहित दुई जनालाई प्रहरीले पक्राउ गरेको छ। पाँचथर फालेजुङ गाउँपालिका३ घर भएका ३२ वर्षीय दिलु सुब्बा र सिन्धुली कमलामाई नगरपालिका५ घर भई हाल काठमाडौँ महानगरपालिका३२ बस्ने ३९ वर्षीय भविमान ठोकर पक्राउ परेको प्रहरीले जनाएको छ। हिमालयन एयरलाईन्सको उडानद्वारा दुबईबाट काठमाडौँ आएका सुब्बालाई भन्सार छली गर्न लगाई ठोकरले सिक्री एक थान, आईफोन १३ प्रो म्याक्स एक थान, रेडमि मोबाइल तीन थान, डेल ल्यापटप दुई थान र एक थान एयरपोड प्रो चारसहितको सामग्री सङकलन गरी लैजान लागेको अवस्थामा त्रिभुवन अन्तराष्ट्रिय विमानस्थलबाट हिजो पक्राउ गरिएको हो । पक्राउ परेका दुवै जनालाई आवश्यक अनुसन्धान तथा कारबाहीका लागि त्रिभुवन अन्तर्राष्ट्रिय विमानस्थल भन्सार कार्यालय गौचरमा बुझाइएको प्रहरीले जनाएको छ । रासस"
भैरहवामा एएनपीआर प्रणाली जडान,"भैरहवा : रुपन्देहीको सिद्धार्थनगर नगरपालिकाले बजार क्षेत्रको देवकोटा चोकमा अटोमेटिक नम्बर प्लेट रिकग्नाइजेसन (एएनपीआर) प्रणाली जडान गरेको छ। सिद्धार्थ राजमार्ग सडकखण्ड अन्र्तगत देवकोटा चोक हुँदै आवतजावत गर्ने सवारीसाधन सहित सडकमा हुने क्रियाकलापहरू प्रविधिको माध्यमले निगरानी गर्ने उद्देश्यले एएनपीआर प्रणाली जडान गरिएको सिद्धार्थनगर नगरपालिकाका मेयर इश्तियाक अहमद खाँले बताए। नगरमा विकासका साथै नगरवासीको सुरक्षाप्रति हामी सचेत छौँ उनले भने, जसका लागि यो प्रणाली जडान गरिसकेका छौँ भने नगरको विभिन्न स्थानमा थप सिसिटिभी क्यामेराहरू समेत जडान गर्न लागेका छौँ। नगरलाई प्रविधिमैत्री बनाउने लक्ष्य अनुरुप नगरपालिकाको कार्यालय विभिन्न कार्यहरू गर्दै आएको छ। जडान गरिएको प्रणालीले क्यामेराको माध्यमबाट सवारीसाधनको नम्बर प्लेट पहिचान गर्नुका साथै आवतजावत हुने सवारी साधनको रंग, फोटो र भिडियो तथ्यांकका रुपमा सर्भरमा सेभ गर्ने गर्दछ। यसले प्रणाली जडान गरिएको सडकबाट आवतजावत गर्ने सवारी साधनको पहिचान गर्न सहज हुनेछ। प्रणाली जडानले सडकमा घटेको कुनै घटनाको अनुसन्धान गर्न थप सहज हुने विश्वास लिइएको सिद्धार्थनगर नगरपालिकाका उपप्रमुख उमा अधिकारीले बताइन्। सिद्धार्थनगर बजार क्षेत्र भएकोले यहाँ हुने सक्ने घटनालाई मध्यनजर गर्दै सवारी लगायत दुर्घटना न्यूनीकरण गर्न र शान्ति सुरक्षाको दृष्टिकोणले पनि यो प्रणाली महत्वपूर्ण छ, सिद्धार्थनगर नगरपालिकाका प्रमुख प्रशासकीय अधिकृत जनक थापाले भने, त्यसैले हामीले यो प्रणाली जडान गरेका हौँ। जडान गरिएको प्रणालीको कन्ट्रोलिङ जिल्ला प्रहरी कार्यालय रुपन्देहीले गर्नेछ।"
वीरगन्ज महानगरले गर्यो ५ निजी विद्यालयमा सिलबन्दी,"वीरगन्ज : वीरगन्ज महानगरपालिकाले महानगर क्षेत्रमा अनुमति विना सञ्चालित ५ वटा निजी विद्यालयमा मंगलबार सिलबन्दी गरेको छ। महानगरपालिकाको शिक्षा समितिका अनुगमन समितिका संयोजक ईश्वरचन्द्र यादव नेतृत्वको टोलीले अनुमति बेगर सञ्चालित ५ वटा निजी विद्यालयमा सिलबन्दी गरेको हो। वीरगन्ज महानगरपालिका१२ मुर्ली बगैंचामा निनोस वीरगन्जको नामबाट सञ्चालित दिल्ली पब्लिक स्कुलको पूर्व प्राथमिक तह (मन्टेश्वरी)मा महानगरले सिलबन्दी गरेको संयोजक यावले बताए। यस्तै वीरगन्ज महानगरपालिका२६ सुगौलीमा २०५७ सालदेखि सञ्चालित सिटिजन पब्लिक स्कुल र २०७५ सालदेखि सञ्चालित एएस नलेज एकेडेमीमा पनि मंगलबार सिलबन्दी गरिएको उनले जानकारी दिए। यस्तै वीरगन्ज महानगरपालिका१८ भवानीपुरमा सञ्चालित सुरज एकेडेमी पनि अनुमति विना नै सञ्चालनमा रहेको पाइएकाले सिलबन्दी गरिएको उनले बताए। भवानीपुरमै अनुमतिभन्दा बढी तहको कक्षा सञ्चालन गरेको बुद्ध एकेडेमीमा पनि सिलबन्दी गरिएको यादवले जानकारी गराए। अनुगमनमा खटिएको टोलीमा संयोजक यादवसँगै महानगरपालिकाको शिक्षा महाशाखाका अधिकृत आनन्द लामिछाने, मेयर राजेशमान सिंहका जनसम्पर्क सल्लाहकार नवराज फुयाँल लगायतको पनि सहभागिता थियो।"
धेरैका लागि चिलगाडी : आकाशको फल,"काठमाडौं : सरकारले देशभर बनाएका ५६ विमानस्थलमध्ये १३ वटा अन्तर्राष्ट्रिय र क्षेत्रीय स्तरका छन्। बाँकी ४३ वटा पहाडी जिल्लामा निर्माण गरिएका छन्। बाराको निजगढ अन्तर्राष्ट्रिय विमानस्थलसहित अर्घाखाँची, अछाम र कालीकोट विमानस्थल वर्षौंदेखि निर्माणाधीन अवस्थामै छ। विभिन्न जिल्लाका १२ वटा विमानस्थल गौचरणमा परिणत भएका छन्। हवाई सेवा पुगेको जिल्ला ४६, नपुगेका ३१ नेपाल नागरिक उड्डयन प्राधिकरणको तथ्यांक हेर्ने हो भने हालसम्म देशका ७७ जिल्लामध्ये ४६ वटामा हवाई सेवा पुगेको छ। ती जिल्लाहरूमा सानाठूला विमानस्थलहरू बनेका छन्। यो तथ्यांकले पनि के देखाउँछ भने सरकार विमानस्थल निर्माणमा अग्रसर छ। तर, बनेका विमानस्थलहरू सञ्चालनका लागि उदासीन देखिएको छ। कतिपय दुर्गम जिल्लाहरू हवाई सेवा दुःखको सारथी बन्न पुगेका छन्। उपचारका लागि काठमाडौंंंलगायत सहरमा पुग्नै पर्ने बाध्यतालाई पहाडी जिल्लामा सञ्चालन भएका ट्वीनेटर जहाजले सेवा दिएका हुन्। तर, यो सेवा पनि अहिले भरपर्दो छैन। नेपाल वायुसेवा निगमले पहाडी जिल्लाहरूमा सेवा दिइरहेको छ। वायुसेवासँग २ वटा मात्र ट्वीनेटर जहाज छन्। ती जहाजले नागरिकहरूको प्यास मेटाउन सकेका छैनन्््। भइपरि आउँदा पैसा तिरेरै जहाज चढ्छुभन्दा पनि यात्रु हवाई सेवाबाट बञ्चित छन्। अहिले दुईवटै जहाज बिग्रिएर थन्किएका छन्। प्राधिकरणका अनुसार धनकुटा, पाँचथर, सुनसरी, तेह्रथुम, उदयपुर, रौतहट, पर्सा, सर्लाही, सिराह, धादिङ, काभ्रे, मकवानपुर, नुवाकोट, सिन्धुली, सिन्धुपाल्चोकमा हवाई सेवा पुगेको छैन। लमजुङ, म्याग्दी, नवलपुर, पर्वत, स्याङजा, तनहुँ, बर्दिया, पूर्वीरुकुम, कपिलवस्तु, नवलपरासी (बर्दघाट सुस्ता पश्चिम), प्यूठान, सल्यान, जाजरकोट, दैलेख, डडेलधुरा र महोत्तरी जिल्लामा विमानस्थल छैनन्। १४ वर्ष चलेको विमानस्थल अहिले सुनसान एकीकृत यातायात नीति नहुँदा हवाई सेवा प्रभावकारी बन्न सकेको छैन। हवाई सेवालाई संस्कृति, पर्यटन तथा नागरिक उड्डयन मन्त्रालयअन्तर्गत राखिएको छ। यो सेवालाई अब यातायातसँग जोडेर हेर्नुपर्छ। किनभने पर्यटकहरू मात्र जहाजमा चढ्छन् भन्ने हुँदैन। यातायातको सबैभन्दा भरपर्दो र छिटोछरितो माध्यमका रूपमा रहेको हवाई मार्गलाई प्रभावकारी बनाउनका लागि सरकारको ठोस नीतिगत पहल जरुरी छ। हंसराज पाण्डेय, प्रवक्ता एवं उपमहानिर्देशक, नेपाल नागरिक उड्डयन प्राधिकरण रोल्पाको लुंग्री गाउँपालिका ५ स्थित बडाचौरमा २०३२ सालदेखि ०४६ सालसम्म नियमित नेपाल वायुसेवा निगमको ट्वीनेटर जहाज सञ्चालनमा थियो। १४ वर्षसम्म चलेको विमानस्थल अहिले सुनसान छ। पञ्चायतकालमा चलेको विमानस्थललाई पुनः सञ्चालन गर्न त्यस क्षेत्रका राजनीतिक नेतृत्वले चासो देखाएका छैनन्््। विमानस्थलमा नियमित उडान गर्न संघीय सरकारसँग लिखित माग गरेका छौं, लुंग्री गाउँपालिकाका अध्यक्ष भरतकुमार थापाले भने, आश्वासन मात्र पाएका छौं। तर, जहाज उड्न सकेको छैन। उनले आगामी आर्थिक वर्ष २०८१८२ को बजेट भाषणमा रोल्पाको बडाचौर विमानस्थलको स्तरोन्नति गरिने छ भन्ने सुनेको तर त्यसबारे विस्तृत रूपमा अझै नहेरेको थापाले सुनाए। आफू बाल्यकाल हुँदा गाउँकै विमानस्थलमा जहाज आएको देखे पनि अहिले यतिका वर्ष हुँदा विमानस्थल गौचरनमा परिणत हुनु दुःखद रहेको उनले सुनाए। धावनमार्ग त्यति बिग्रिएको छैन, उनी भन्छन्, सरकारको लगानी भएको छ। यसलाई संरक्षण गर्नुपर्छ। नियमित उडान होस्। उनले यो विमानस्थल सञ्चालन भएमा छिमेकी जिल्ला प्यूठानको पर्यटकीय तीर्थस्थल स्वर्गद्वारी, बाग्लुङको ढोरपाटन शिकार आरक्ष र रोल्पाको जलजला क्षेत्रमा पुग्ने पर्यटकहरूलाई धेरै सहज हुने सुनाए। पहाडको उडानमा ढुक्क छैनन् यात्रु छिनछिनमा फेरिने सरकार र अस्थिर राजनीतिले गर्दा जनतालाई दिनुपर्ने सेवा प्रभावित बन्यो। देशका कतिपय विमानस्थलहरू गौचरणमा परिणत भएका छन्। चलेका विमानस्थलमा पनि जहाज नभएर जनताले सेवा पाउन सकेका छैनन्। क्षेत्रीय विमानस्थलहरूमा निजी क्षेत्रको राम्रो उपस्थिति छ। अब, नेपाल एयरलाइन्सबाट पनि सेवा विस्तार गर्नुपर्छ। सुदन किराती, पूर्वमन्त्री, संस्कृति, पर्यटन तथा नागरिक उड्डयन काम विशेषले यसै साता काठमाडौंं आएका गुल्मी तम्घासका शेरबहादुर थापाले तीन दिनअघि रेसुंगा विमानस्थलका लागि टिकट काटे। काठमाडौंं आउजाउ गर्दा एक दिनभरिको बसमा यात्रा गर्नुपर्ने बााध्यताबाट छुटकारा पाउँदा उनी उत्साहित थिए। आफ्नै जिल्लामा विमानस्थल सञ्चालन हुँदा कम्तीमा पनि २४ घण्टाको गुल्मी काठमाडौंं दिक्कलाग्दो यात्रा ४० मिनेटमै छोट्टिएपछि त्यस क्षेत्रका यात्रुहरू उत्साहित छन्। बिहान ६ बजे जहाज चढेर चिया खान घरमै पुगिने भएपछि गुल्मेलीहरू उत्साहित नहुने कुरै भएन। तर, जेठ २३ गते थापाको यो इच्छा पूरा हुन पाएन। जहाज चढेर आकाशमा त उनी उडे तर गन्तव्यमा पुग्नै पाएनन्। जहाज बीचमै बिग्रियो। काठमाडौंंबाट गुल्मीका लागि उडेको नेपाल एयरलाइन्सको जहाज १५ मिनेटमै पुनः काठमाडौंंमै अवतरण भयो। जहाजभित्रका धेरैजसो यात्रुहरू अतालिए। मलिन अनुहार लिएर उनीहरू जमिनमा ओर्लिँदा नयाँ जीवन पाएको अनुभूति सुनाए। उनीसहित १७ जना यात्रु गन्तव्यमा पुग्न नपाउँदा अलपत्र परेको प्रतिक्रिया दिए। जहाज तत्काल नबन्ने जवाफ आएपछि कोही रात्रिकालीन बसको यात्रा र कोही गौतमुबद्ध अन्तर्राष्ट्रिय विमानस्थल भैरहवा हुँदै गृह जिल्ला गुल्मी पुगे। पाइलटको कुशलताले गर्दा नयाँ जीवन पाएको अनुभूति भयो, ६६ वर्षीय थापाले भने, जहाजभित्र हामीलाई भिजिविलिटी पुगेन भनियो तर ओर्लिएर बुझ्दा प्लेन नै बिग्रिएको रहेछ। हाइटेक लिन नसकेको भन्ने कुरा थाहा पाइयो। काठमाडौंंमा उपचार गरेर घर फर्किन थालेकी मालिका गाउँपालिका५ छापहिले गुल्मीकै ६५ वर्षीय सावित्रा खड्काले पनि बिग्रिएको जहाज चढेर गए पनि पुनः काठमाडौंंमै फर्किन पाएकोमा नयाँ जीवन पाएको अनुभूति सुनाइन्। जहाजभित्र रुवाबासी चल्यो, खड्काले भनिन्, जहाज बिग्रिएको भए नउडाएको भए पनि हुन्थ्यो। गाडीको यात्राले वाकवाकी (वान्ता) हुने त्रासले जहाजको टिकट काटेकी उनलाई भैरहवासम्म जहाजमा गए पनि त्यसपछि गाडीको यात्रा नगरी सुख्खै भएन। भैरहवाबाट पाँच घण्टाको कष्टकर यात्रा गर्दै उनी आफ्नो घरसम्म पुगिन्। उनीसहित गाडीको यात्रा गर्दा समस्या परेका यात्रुहरूलाई सहजता थपिएको रेसुंगा विमानस्थलमा हुने अनियमित उडानले त्यति भरपर्दो सेवा दिन सकिरहेको छैन। एक वर्ष बितिसक्दा पनि त्यस क्षेत्रका नागरिकहरू गुल्मीबाट हुने हवाई उडानबाट त्यति ढुक्क छैनन्। २० वटा विमानस्थलमा उडान गरिरहेका ट्वीनेटर जहाज एक दिन रोकिँदा कम्तीमा ६ लाख रुपैयाँ बराबरको कारोबार ठप्प हुन्छ। नेपाल एयरलाइन्सले नाफाभन्दा पनि सेवाको दृष्टिकोणले जनतालाई सेवा दिइरहेको छ। बिग्रिएका जहाज छिटोभन्दा छिटो मर्मत हुन्छन्। प्राविधिक काम भएकाले यसै दिन भनेर ग्यारेन्टी दिन सकिँदैन। रमेश पौडेल, प्रवक्ता, नेपाल एयरलाइन्स गुल्मीमा २०८० वैशाख २९ गतेदेखि नेपाल वायुसेवा निगमले व्यावसायिक उडान गर्दै आइरहेको छ। सुरुमा साताको दुई दिन मात्र उडान भएकोमा यात्रुको चाप बढेपछि चार दिन समय थपिएको थियो। जहाज बिग्रिएपछि यो साता उडान नहुने खबर आएको छ, नेपाल वायुसेवा निगम रेसुंगा स्टेसन इन्चार्ज सुमन थापाले भने, एक वर्षको अवधिमा यस विमानस्थलबाट करिब सात सय जना नागरिकले सेवा लिइसकेको तथ्यांक छ। उनका अनुसार सोमबार, बुधबार, शुक्रबार र शनिबार उडान हुने गर्छ। गुल्मीसहित अर्घाखाँची र प्यूठानका नागरिकहरूले समेत रेसुंगा विमानस्थलबाट सेवा लिइरहेका छन्। पहाडी जिल्लाका नागरिकहरूले कतै सातामा सातै दिन त कतै कम्तीमा तीनचार दिन उडान भर्नका लागि माग गरिरहेका छन्। तर, निगमसँग अहिले चालु अवस्थामा रहेका दुईवटै जहाज बिग्रिएकाले नागरिकका चाहना पूरा हुन सेकेको छैन। नेपाल वायुसेवा निगमका प्रवक्ता रमेश पौडेलका अनुसार बिग्रिएका जहाजको मर्मत गर्ने काम चलिरहेको छ। संभवतः यसै साताभित्र दुईवटै जहाजको मर्मत सकिने उनको भनाइ छ। दुईवटा जहाज छन्, सबै ठाउँमा पुग्नुपर्ने अवस्था छ,पौडेलले भने, चाहेर पनि हामी धेरै माग भइरहेको ठाउँमा उडानलाई थप्न सकेका छैनौं। अन्य देशहरूको तुलनामा नेपालमा सरकारको स्वामित्वमा सञ्चालन हुने जहाजको संख्या अत्यन्तै न्यून रहेको उनको भनाइ छ। २० वटा विमानस्थलमा उडान गरिरहेका ट्वीनेटर जहाज एक दिन रोकिँदा कम्तीमा पनि ६ लाख रुपैयाँ बराबरको कारोबार ठप्प हुने पौडेलले जानकारी दिए। नेपाल एयरलाइन्सका दुईवटा ट्वीनेटर जहाज बिग्रिएर थन्किएको वर्षौं भइसक्यो तर सरकारको ध्यान पुराना बनाउन भन्दा पनि नयाँ खरिद गर्न मै देखिन्छ। निजी क्षेत्रले पनि उडान गर्नुपर्छ वायु सेवा सञ्चालक संघका निवर्तमान प्रवक्ता योगराज कँडेलले गुल्मीसहित अन्य जिल्लामा निजी क्षेत्रबाट पनि उडान भर्न सरकारसँग माग गरिरहेको जानकारी दिए। गुल्मीका लागि तारा एयरसँग कुरा भइरहेको छ, कँडेलले भने, अहिलेको भाडादरमा ३ सय रुपैयाँ जति थप हुने देखिएको छ। तारा एयरले यात्रुको सुनिश्चित भएमा सातै दिन उडान भर्ने आश्वासनसमेत दिएको छ। यसका लागि सम्बन्धित निकायहरूमा छलफल चलिरहेको छ। गुल्मी निवासी कँडेलले रेसुंगा विमानस्थलबाट यात्रुको अभाव नहुने अवस्था रहेको समेत सुनाए। नेपाल एयरलाइन्सले अहिले प्रतियात्रु ७ हजार ५ सय रुपैयाँ भाडा लिने गरेको छ। त्यसमा बढीमा तीनदेखि चार सय रुपैयाँ मात्र निजी कम्पनीका जहाजले थप भाडा लिने कँडेलको भनाइ छ। रेसुंगा विमानस्थलमा परीक्षण उडान तारा एयरको ट्वीनेटर जहाजले गरेको थियो। कँडेलका अनुसार हाल तारा एयरका चारवटा, समिट र सीता एयरका तीनतीनवटा जहाज छन्। जेठ २३ गते आकाशमै उडिरहेको बेला जहाज बिग्रिएछ। काठमाडौंंबाट गुल्मीका लागि उडेको नेपाल एयरलाइन्सको जहाज १५ मिनेटमै पुनः काठमाडौंंमै अवतरण भयो। जहाजभित्रका धेरैजसो यात्रुहरू आत्तियांै। मलिनअनुहार लिएर जमिनमा ओर्लिँदा नयाँ जीवन पाएको अनुभूति भयो। पाइलटको कुशलताले गर्दा नयाँ जीवन पाएको महसुस भएको छ। शेरबहादुर थापा, यात्रु, तम्घास गुल्मी रुकुममा माग सात दिन, उडान एक दिन नेपाल वायुसेवा निगम रुकुम शाखा प्रमुख प्रेमबहादुर ओलीका अनुसार सल्ले विमानस्थलबाट साताको एक दिन आइतबार मात्र नेपाल एयरलाइन्सको जहाजले सेवा दिँदै आएको छ। यात्रुको चापअनुसार यहाँबाट दिनहुँँँ रुकुमबाट काठमाडौंका लागि यात्रुहरू हुने गरेका छन्। तर, जहाज नहुँदा यात्रुले सेवा पाउन सकेका छैनन्। दिनहुँँ उडान भए हुन्थ्यो भन्ने खालको नागरिकहरूको माग छ, ओलीले भने, एउटा मात्र जहाजले यहाँका नागरिकहरूको माग पूरा गर्न सकेको छैन। उनले केही वर्ष अगाडि तारा एयरको जहाजले सेवा दिए पनि त्यसले निरन्तरता पाउन नसकेको बताए। रुकुमबाट सीधा काठमाडौंं उडान हुँदैन। रुकुम नेपालगञ्जका लागि मात्र सेवा छ। नेपालगञ्ज ओर्लिएर यात्रुहरू त्यहाँँको विमानस्थलबाट काठमाडौंं पुग्छन्। सातामा एक दिन मात्र हुने उडानमा टिकट पाउनै मुस्किल पर्ने मुसिकोट नगरपालिका रुकुम (पश्चिम)का नगरप्रमुख महेन्द्र केसीले जानकारी दिए। सकिन्छ सातै दिन नभए कम्तीमा दुई दिन उडान गर्नुपर्ने देखिन्छ, केसीले भने, वृद्धवृद्धा, अपांगता र सिकिस्त बिरामीहरूका लागि यहाँको उडानले धेरै सहजता बनाएको छ। जुम्लामा निगमको भन्दा समिटको नियमित नेपाल एयरलाइन्सको जुम्लानेपालगञ्ज उडान अहिले अनियमित छ। तर, निजी क्षेत्रको समिट एयरलाइन्सले दिनहुँँ उडान गरिरहेको छ। जुम्लाबाट नेपालगञ्जमा यात्रु ओरालेर त्यहाँँँबाट काठमाडौंंका लागि यात्रुहरू ठूलो जहाज चढेर पुग्ने गर्छन्। नेपाल वायुसेवा निगमका जुम्ला स्टेसन इन्चार्ज उमाकान्त न्यौपानेका अनुसार सातामा दुई दिन आइतबार र सोमबार नेपाल एयरलाइन्सले उडान भर्दै आइरहेको थियो। यो हप्ता उडान तालिका छैन, न्यौपानेले भने, जहाज बिग्रिएको भन्ने खबर आएको छ। विमानस्थल भए गौचरण निजी क्षेत्रबाट पनि उडान भर्न सरकारसँग माग गरिरहेका छौं। गुल्मीका लागि तारा एयरसँग कुरा भइरहेको छ। अहिलेको भाडादरमा तीन सय रुपैयाँ मात्र थप हुनेछ। तारा एयरले यात्रुको ग्यारेन्टी भए मात्र सातै दिन उडान भर्ने आश्वासन दिएको छ। रेसुंगा विमानस्थलबाट यात्रुको अभाव हुँदैन। नेपाल एयरलाइन्सले अहिले प्रतियात्रु सात हजार पाँच सय रुपैयाँ भाडा छ। त्यसमा बढीमा तीनदेखि चार सय रुपैयाँ मात्र निजी कम्पनीका जहाजले थप भाडा लिनेछ। योगराज कँडेल, निवर्तमान प्रवक्ता, वायु सेवा सञ्चालक संघ पूर्वसंस्कृति, पर्यटन तथा नागरिक उड्डयनमन्त्री सुदन किरातीले देशभर बनेका विमानस्थलहरू गौचरणमा परिणत हुँदा मर्मत र सञ्चालनमा सरकारको ध्यान नपुगेको प्रतिक्रिया दिएका छन्। छिनछिनमा फेरिने सरकार र अस्थिर राजनीतिका कारण जनतालाई दिनुपर्ने सेवा प्रभावित बनिरहेको किरातीको बुझाइ छ। देशभर कतिपय विमानस्थलहरू गौचरणमा परिणत भएका छन्, उनी भन्छन्, चलेका विमानस्थलमा पनि जहाज नभएर जनताले सेवा पाउन सकेका छैनन्। सन् २०१२ देखि ग्राउन्डेड भएको एउटा ट्वीनेटर जहाज बनाउने विषयमा पनि आफूले पहल गरेको उनको भनाइ छ। एकीकृत यातायात नीति भएन नेपाल नागरिक उड्डयन प्राधिकरणका प्रवक्ता एवं उपमहानिर्देशक हंस राज पाण्डेयले सरकारको एकीकृत यातायात नीति नहुँदा हवाई सेवा प्रभावकारी बन्न नसकेको प्रतिक्रिया दिए। हवाई सेवालाई संस्कृति, पर्यटन तथा नागरिक उड्डयन मन्त्रालयअन्तर्गत राखिएको छ, पाण्डेयले भने, हवाई सेवालाई अब यातायातसँग जोडेर हेर्नुपर्छ। किनभने पर्यटकहरू मात्र जहाजमा चढ्छन् भन्ने हुँदैन। उनले यातायातको सबैभन्दा भरपर्दो र छिटोछरितो माध्यमका रूपमा रहेको हवाई मार्गलाई प्रभावकारी बनाउन सरकारको ठोस नीतिगत पहल आवश्यक रहेको औंल्याए। देशका प्रायःजसो पहाडी जिल्लाहरूमा हुने उडान नेपाल वायुसेवा निगमले गरिरहेको छ, पाण्डेय भन्छन्, वायुसेवाले व्यावसायिकभन्दा पनि सामाजिक उत्तरदायित्व सम्झेर सेवा दिइरहेको छ। त्यसैले राज्यले नै यस क्षेत्रलाई प्रोत्साहन गर्ने खालका नीति तथा कार्यक्रमहरू ल्याउनुपर्छ। उनले धेरैजसो जिल्लाहरूमा बनेका विमानस्थलहरू सडक यातायातको सहज पहुँचले गर्दा ओझेलमा परेको सुनाए। उनका अनुसार दशकांैदेखि निर्माणकै क्रममा रहेका विमानस्थलहरू अझै पूरा हुन सकेका छैनन्। सरकारले समेत वर्षमा ८१० लाख रूपैयाँ बजेट छरेर प्रभावकारी काम गर्न सकेको छैन। पाण्डेयका अनुसार सबैभन्दा छिटो निर्माण भएर नियमित उडान भएको गुल्मीको रेसुंगा विमानस्थल हो। गुल्मीसँगै जोडिएको जिल्ला अर्घाखाँचीमा पनि विमानस्थल अहिले निर्माणाधिन अवस्थामा छ। तर, गुल्मीनजिकै भएका कारण उक्त विमानस्थलको दिगो सञ्चालनमा आशंका गरिएको छ। हाल सञ्चालनमा रहेका अन्तर्राष्ट्रिय तथा क्षेत्रीय विमानस्थलहरू १ त्रिभुवन अन्तर्राष्ट्रिय विमानस्थल, काठमाडौं २ गौतमबुद्ध अन्र्ताष्ट्रिय विमानस्थल, भैरहवा ३ पोखरा अन्र्ताष्ट्रिय विमानस्थल, पोखरा ४ विराटनगर विमास्थल, मोरङ ५ नेपालगञ्ज विमानस्थल, बाँके ६ चन्द्रगढी विमानस्थल, झापा ७ राजविराज विमानस्थल, सप्तरी ८ जनकपुर विमानस्थल, धनुषा ९ सिमरा विमानस्थल, बारा १० भरतपुर विमानस्थल, चीतवन ११ धनगढी विमानस्थल, कैलाली १२ सुर्खेत विमानस्थल, सुर्खेत पहाडी जिल्लाहरूमा रहेका आन्तरिक विमानस्थलहरू १ दाङ विमानस्थल, दाङ २ ताप्लेजुङ विमानस्थल, ताप्लेजुङ ३ तुम्लिङटार विमानस्थल, संखुवासभा ४ भोजपुर विमानस्थल, भोजपुर ५ थामखर्क विमानस्थल, खोटाङ ६ मनमाया राई खानीडाँडा विमानस्थल, खोटाङ ७ फाल्गुनन्द विमानस्थल, इलाम ८ फाप्लु विमानस्थल, सोलुखुम्बु ९ तेन्जिङ हिलारी विमानस्थल, सोलुखुम्बु १० रामेछाप विमानस्थल, रामेछाप ११ जोमसोम विमानस्थल, मुस्ताङ १२ जुम्ला विमानस्थल, जुम्ला १३ रारा विमानस्थल, मुगु १४ रुकुम सल्ले विमानस्थल, पश्चिम रुकुम १५ सिमिकोट विमानस्थल, हुम्ला १६ साँफेबगर विमानस्थल, अछाम १७ डोल्पा विमानस्थल, डोल्पा १८ बझाङ विमानस्थल, बझाङ १९ बैतडी विमानस्थल, बैतडी २० बाजुरा विमास्थल, बाजुरा २१ डोटी विमानस्थल, डोटी २२ रेसुंगा विमानस्थल, गुल्मी निर्माण भएर पनि सञ्चालनमा नआएका विमानस्थलहरू १ बागलुङ विमानस्थल, बाग्लुङ २ रुकुम चौरजहारी विमानस्थल, पश्चिमरुकुम ३ दार्चुला विमानस्थल, दार्चुला ४ ढोरपाटन विमानस्थल, बाग्लुङ ५ लामीडाँडा विमानस्थल, खोटाङ ६ गोरखा विमानस्थल, गोरखा ७ रुम्जाटार विमानस्थल, ओखलढुंगा ८ जिरी विमानस्थल, दोलखा ९कांगेलडेन्डा विमानस्थल, सोलुखुम्बु १० खिजी चण्डेश्वरी विमानस्थल, ओखलढुंगा ११ लाङटाङ विमानस्थल, रसुवा १२ महेन्द्रनगर विमानस्थल, कञ्चनपुर १३ मनाङ विमानस्थल, मानाङ १४ डोल्पा मसिनेचुबार विमानस्थल १५ मेघौली विमानस्थल, चितवन १६ रोल्पा विमानस्थल, रोल्पा १७ स्याङबोचे विमानस्थल, सोलुखुम्बु १८ टीकापुर विमानस्थल, कैलाली निर्माणाधीन विमानस्थलहरू १ निजगढ अन्तर्राष्ट्रिय विमानस्थल, बारा २ अर्घाखाँची विमानस्थल, अर्घाखाँची ३ कमल बजार विमानस्थल, अछाम ४ कालीकोट विमानस्थल, कालीकोट"
"मध्य र पश्चिमी तराईमा तीन दिन अत्यधिक गर्मी हुने, सतर्कता अपनाउन अनुरोध","काठमाडौं : मध्य तथा पश्चिमी तराईका भूभागमा अत्यधिक गर्मीको सम्भावना देखिएकाले आवश्यक तयारी गर्नु तथा आवश्यक सतर्कता अपनाउन अनुरोध गरिएको छ । जल तथा मौसम विज्ञान विभागअन्तर्गतको मौसम पूर्वानुमान महाशाखाले बुलेटिनमार्फत सुदूरपश्चिम र लुम्बिनी प्रदेशका तराई भूभागका केही स्थानमा बिगत केही दिनदेखि अधिकतम तापक्रम ४० डिग्री सेल्सियस वा सोभन्दा बढी मापन गरिएको जनाएको छ । महाशाखाले आज तातो दिन र तातो लहरसम्बन्धी विशेष बुलेटिन प्रकाशित गरी ती भूभागमा यही जेठ २९ गतेदेखि ३१ गतेसम्म तीन दिन तातो हावा तथा तातो लहरको सम्भावना रहेकाले सोको असरबाट बच्न आवश्यक सतर्कता अपनाउन हुन अनुरोध गरेको हो । तातो हावा तथा तातो लहरका कारण थकाई लाग्ने, कमजोरी हुने, बढी तिर्खा लाग्ने, टाउको दुख्ने, खुट्टा बाउँडिने, चक्कर आउने, बेहोस हुने, मांसपेसीहरू दुख्ने, बान्ताआदि हुनसक्ने सम्भावित असरहरू देखिन्छ । यसबाट बच्न बढी गर्मीको समयमा घरभित्र अर्थात चिसो स्थानमा रहने, बाहिरी वातावरणमा बढी नजाने, हल्का लुगा लगाउने, सुती कपडा लगाउने, बाहिर निस्कँदा टाउको छोप्ने, टोपी लगाउने, नियमित पानी तथा झोल पदार्थ (जुस, सर्वतआदि) प्रशस्त मात्रामा पिउन महाशाखाले सुझाएको छ ।"
सिन्धुपाल्चोकको बलेफी सुत्केरी भेटघाट कार्यक्रम,"सिन्धुपाल्चोक : सिन्धुपाल्चोकको बलेफी गाउँपालिकामा मातृशिशु कार्यक्रम अन्तर्गत उपाध्यक्षसँग सुत्केरी भेटघाट कार्यक्रम बाट १ सय ३० आमा लाभान्वित भएका छन्। ८ वटा वडा रहेको यस पालिकामा आर्थिक वर्ष २०८०१ मा विनियोजन गरेको बजेटबाट सुत्केरी र शिशुको पोषण सुधारलाई मख्य उद्देश्य बनाएर कार्यक्रम गरेको उपाध्यक्ष सरु लामा तामाङले बताइन्। लामाका अनुसार सुत्केरी आमाहरुलाई पौष्टिक आहारसहित सरसफाई किटको प्याकेट वितरण गरेको छ। व्यक्तिगत स्वास्थ्य र सरसफाइलाई मध्यनजर गरेर १ क्रेट अण्डा, ११ किलो चना केराउ, १ लिटर घ्यू, ब्रस, मन्जन, नेलकटर, २ पाकेट सेनेटरी प्याड, २ वटा साबुन बच्चाका आमाहरुलाई हस्तान्तरण गरिएको छ। उनका अनुसार स्वस्थ आमा, स्वस्थ बच्चाः सुनिश्चित भविष्य भन्ने धारणासहित गाउँपालिकाको सिंगो समूह आमा र शिशुहरुको स्वास्थ्यप्रति सचेत र सजक रहेको बताइन्। यो सँगै सुत्केरीको स्वास्थ्य अवस्थाको जानकारी, खानपान र सरसफाईमा ध्यान दिनका लागि सजग समेत गराएको उनले जानकारी दिइन्। यस कार्यक्रमलाई थप प्रभावकारी बनाउन उपाध्यक्ष सरु लामा तामाङसहित सम्बन्धित वडाको वडाध्यक्षहरु, स्वास्थ्य शाखा प्रमुख र स्वास्थ्यकर्मीहरुको समूहले समन्वय गरेको छ। कार्यक्रम ८ वटै वडामा ३ दिन लगातार सञ्चालन भएको थियो। गाउँपालिकाले पालिकाभित्रको स्वास्थ्य संस्थामा नियमित सुत्केरी जाँच गर्ने गर्भवतीलाई डेलिभरी गराउन नसक्ने भएमा सुविधा सम्पन्न अस्पतालसम्म लैजान निःशुल्क एम्बुलेन्सको सुविधा समेत दिँदै आएको छ। गाउँपालिकाले प्रत्येक वर्ष छोरी सम्मान कार्यक्रमसँगै बहुक्षेत्रीय पोषण योजना अन्तर्गत विपन्न समुदायको सुनौला हजार दिनको आमाहरुलाई पोषण सुधारका लागि आयआर्जन कार्यक्रममार्फत सुरुवाती पुँजी वितरण पनि गर्दै आएको छ।"
मुस्ताङमा ३ हजार बढी शालिग्राम बरामद,"जोमसोम : मुस्ताङमा १५ थान बोरामा रहेको ३३७९ वटा शालिग्राम मुस्ताङ प्रहरीले बरामद गरिएको छ। उपल्लो मुस्ताङको लोघेकर दामोदरकुण्ड गाउँपालिका१ चराङबाट लुकाइछिपाई जोमसोमतर्फ ल्याउँदै गरेको अवस्थामा उपल्लो मुस्ताङको प्रहरी चौकी घमीले शालिग्राम बरामद गरेको हो। प्रहरी चौकी घमीले लुकाइछिपाई व्यावसायिक प्रयोजनका लागि ग १ च ८१५२ र ध १ च ११५६ नम्बरको जीपमा राखेर जोमसोमतर्फ ल्याउँदै गरेको अवस्थामा शालिग्राम बरामद गरेको जिल्ला प्रहरी कार्यालय मुस्ताङका डीएसपी भोजराज पाण्डेयले जानकारी दिए। प्रहरीले बरामद गरेको शालिग्रामहरु आवश्यक कारबाहीका लागि अन्नपूर्ण संरक्षण क्षेत्र आयोजना (एक्याप)जोमसोमलाई बुझाइएको डीएसपी पाण्डेयले उल्लेख गरे। एक्याप प्रमुख प्रमोदराज रेग्मीले अवैध रुपमा लुकाइ छिपाई लैजान लागिएको शालिग्राम कस्को हो भन्ने अझै खुल्न नसकेको जानकारी दिए। एक्याप जोमसोमले बरामद गरिएको शालिग्रामहरु आवश्यक कारबाहीका लागि एक्याप जोमसोमबाट एक्यापको प्रधान कार्यालय पोखरामा पठाएको छ। मुस्ताङमा यति ठूलो संख्यामा शालिग्राम बरामद भएको पहिलो घटना मानिएको छ। अन्नपूर्ण संरक्षणको स्वामित्वमा रहेको मुस्ताङमा प्राकृतिक श्रोत साधनको बिना अनुमति ओसारपसार गर्न पाइँदैन। तर, शालिग्रामको हकमा भने एक्याप र जिम्मेवार निकायहरुले व्यावसायिक प्रयोजनका निम्ति शालिग्राम छोडपूर्जी दिने कानुनमा उल्लेख छैन। तर ,घरायसी व्यक्तिगत रुपमा भने एकदुई वटा शालिग्राम लैजानेलाई रोक लगाइएको छैन।"

शीर्षक,विवरण
मंकिपक्ससँग कोभिडको जस्तो गल्ती नहोस,"सरकारले पनि नीति, नियमसँगै स्वास्थ्य सेवा चुस्त दुरुस्त पार्ने, सकेसम्म रोग भित्रिन नदिने र भित्रिइहाले नागरिकको स्वास्थ्योपचार गर्ने आवश्यक तयारी अहिलेदेखि नै गर्न जरुरी छ। कोभिड महामारी विश्वका अरू देशमा फैलिँदा नेपालले खास वास्ता गरेन। पूर्वतयारी र प्रतिकार्यको चाँजोपाँजो भएन। नेपालीलाई त्यस्ता रोगले छुन सक्दैन शैलीका हावादारी हल्ला धेरै फिजियो। सरकार पनि मस्तराम बन्यो। कोभिडकै बेला पर्यटनमन्त्री अस्ट्रेलिया भ्रमणमा गएर नेपाल सुरक्षित छ भन्ने हास्यास्पद कार्यक्रम गरे। त्यसबाट विश्व मञ्चमा नेपाल लज्जाको विषय बन्यो। अनि कोभिड १९ ले घेरिहाल्यो। लकडाउन (बन्दाबन्दी) नै गर्नुपर्यो। अनि १० हजारभन्दा बढी नेपालीले कोभिड १९ मा ज्यान गुमाए। अहिले विश्व स्वास्थ्य संगठनले मंकिपक्स भन्ने रोगको महामारी फैलिएको भन्दै आपत्काल घोषणा गरिसकेको छ। तर, नेपाल भने यसबारे केही सोचेजस्तो र जोखिम नियन्त्रण र प्रतिकार्यका लागि तयारीमा देखिन्न। जबकि अफ्रिकी मुलुकहरूमा यो रोगले कैयौंको ज्यान लिइसकेको छ। र, छिमेकी पाकिस्तानसम्म यो रोग देखा परिसक्यो। अब भारतसँग खुला सीमा भएको नेपाल भित्रिन बेर नलाग्न सक्छ। कोभिडभन्दा मंकिपक्स खतरनाक छ। सासकै माध्यमबाट यो एकअर्कामा सर्छ। एउटै ओच्छ्यान प्रयोग गर्दा पनि सर्छ। झन् छुँदा र म्वाइँ खाँदा सर्ने भइहाल्यो। ज्वरो नै मंकिपक्सको पहिलो लक्षण हो। ज्वरोपछि छाला, अनुहार, हत्केला र पैतालाहरूमा बिबिरा (डाबर)हरू देखा पर्छन्। मांसपेशीहरू दुख्ने र संक्रमण जटिल बन्दै र बढ्दै जाँदा दृष्टि गुम्न सक्छ, निमोनिया हुन्छ, मस्तिष्कमा असर पुयाउँछ र अन्तमा ज्यानै पनि जान्छ। पोहोरै विदेशबाट आएकी एकजनामा यो रोग नेपाल देखा परिसकेको हो। ती महिला पछि निको भइन् र रोग फैलन पनि पाएन। यसपछि भने विश्व स्वास्थ्य संगठनले विश्वभर यसको आतंक फैलन सक्ने भन्दै चेतावनी दिइसकेको सन्दर्भ यहाँ मननीय छ। कुनै पनि संक्रमणबाट जोगिने भनेको आफैं हो। सरकारले सबै नागरिकलाई कुनै पनि खालको सुरक्षा दिने होइन। उसले नीति बनाउँछ। पालना गर्ने नागरिकको धर्म हो। तर, सरकारले बनाउने नीति र नियम अटेर गर्ने प्रवृत्ति हुँदा आफैं महामारीको सिकारमात्रै भइन्न, अरूलाई पनि सर्छ। धेरैले दुःख पाउँछन्। एउटाले बिराउने र शाखा पिराउने हुन जान्छ। तसर्थ सरसफाइमा ध्यान दिने, सामाजिक दूरी कायम गर्ने, भिडभाड नगर्ने र रोगबाट जोगिनेतर्फ सबै नागरिक सतर्क हुनुपर्छ। सरकारले पनि नीति, नियमसँगै स्वास्थ्य सेवा चुस्त दुरुस्त पार्ने, सकेसम्म रोग भित्रिन नदिने र भित्रिइहाले नागरिकको स्वास्थ्योपचार गर्ने आवश्यक तयारी अहिलेदेखि नै गर्न जरुरी छ।"
२० वर्ष नपुग्दै ४३ प्रतिशत महिलाको बिहे,"काठमाडौं : संविधानले बालअधिकारलाई मौलिक हकमै सूचीकृत गरेको छ। बालविवाह, बालबालिकाको गैरकानुनी ओसारपसार, अपहरण वा बन्धक बनाउन नपाइने व्यवस्था संविधानमा छ। मुलुकी अपराध संहिताले विवाह गर्न २० वर्ष उमेर तोकेको छ। २० वर्षभन्दा कम उमेरमा हुने विवाह स्वतः बदर हुने संहितामा छ। त्यतिमात्र होइन, २० वर्षभन्दा कम उमेरमा विवाह गर्नेगराउनेलाई तीन वर्षसम्म कैद र ३० हजार रुपैयाँसम्म जरिवाना तोकेको छ। तर, हालै सार्वजनिक भएको सरकारी तथ्यांकले मुलुकमा बालविवाह व्याप्त रहेको देखाएको छ। राष्ट्रिय जनगणना ०७८ मा २० देखि २४ वर्षका व्यक्तिलाई विवाहको उमेरबारे प्रश्न सोधिएको थियो। तपार्इंहरूको विवाह कति वर्षमा भयो ? भनेर २० देखि २४ वर्ष उमेरका महिला पुरुषलाई सोध्दा, दिएको उत्तरअनुसारको तथ्यांक यो हो, राष्ट्रिय तथ्यांक कार्यालयका एक अधिकारीले भने। २० वर्षमुनि ३० प्रतिशत विवाह २० वर्षमुनि अर्थात् गैरकानुनी विवाह गर्नेको औसत दर २९७ प्रतिशत छ। जसमा ४३ प्रतिशत महिला छन्। पुरुषको संख्या १४५ प्रतिशत छ। २७ लाख ३१ हजार ३ सय ३९ जना २० देखि २४ वर्षका युवामध्ये ८ लाख ११ हजार ९ सय ३३ जनाको विवाह २० वर्ष अगावै भएको तथ्यांकले देखाएको छ। अपराध संहिताअनुसार २९७ प्रतिशत गैरकानुनी विवाह छन्। मुलुकी अपराध संहिता २०७४ मा विवाह गर्ने उमेर २० वर्ष तोकिएको छ। गैरकानुनी विवाह मधेस र कर्णालीमा उच्च छ। मधेसमा ५९४ प्रतिशत महिलाको विवाह २० वर्षभन्दा कम उमेरमा हँुदै आएको छ। १५८ प्रतिशत पुरुषको विवाह २० वर्षमुनि भएको छ। मधेस प्रदेशमा औसत ३८७ प्रतिशतको गैरकानुनी विवाह भइरहेको छ। कर्णालीमा ५५६ प्रतिशत महिलाको विवाह २० वर्ष तलै हँुदै आएको छ। २९२ प्रतिशत पुरुषको पनि गैरकानुनी विवाह भइरहेको छ। मधेसमा २० वर्ष तल विवाह गर्ने ४३६ प्रतिशत छन्। कोशीमा १२१ प्रशितशतको गैरकानुनी विवाह भएको छ। जसमा ३९५ प्रतिशत महिला र २६९ प्रतिशत पुरुष छन्। लुम्बिनी प्रदेशमा ३११ प्रतिशत जसमा महिलाको ४३ र पुरुषको १६ प्रतिशत गैरकानुनी विवाह भएको पाइएको छ। सुदूरपश्चिममा ३२२ प्रतिशत जसमा ४२६ महिला र १७७ प्रतिशत पुरुषका विवाह २० वर्षभन्दा कम उमेरमा भएको छ। बागमती र गण्डकीमा कम गैरकानुनी विवाह बागमती प्रदेश र गण्डकी प्रदेशमा तुलनात्मक रूपमा कम छ। गैरकानुनी विवाह गण्डकीमा २५३ प्रतिशत मात्रै छ। जसमा महिलाको ३७५ प्रतिशत र पुरुषको १०७ प्रतिशत छ। बागमतीमा १८७ प्रतिशतको गैरकानुनी विवाह भएको छ। जसमा महिला २६९ र पुरुष १० प्रतिशत छन्। निरक्षर व्यक्तिमा गैरबालविवाह दर उच्च छ। अर्थात्, करिब ५८ प्रतिशत छ। मधेसी दलित र पहाडी दलित तथा भाषिक समुदाय (मुस्लिम) समुदायमा क्रमशः ४७, ४२ र ४० प्रतिशत गैरकानूनी (२० वर्षभन्दा कम उमेरमा ) छ। १५ वर्ष नपुग्दै हुन्छ विवाह कानुनतः अपराध र दण्डनीय भए पनि १५ वर्ष नपुग्दै विवाह गर्ने दर उच्च छ। राष्ट्रिय जनगणनाको तथ्यांकअनुसार अझै २७ लाख ३१ हजार ३ सय ३९ जना २० देखि २४ वर्षका युवामध्ये ५० हजार ८ सय ९७ जनाले १५ वर्ष अगावै विवाह गरेका छन्। अर्थात् करिब २ प्रतिशतले प्रारम्भिक अवस्थामा नै बालविवाह (अर्ली म्यारिज) गरेका छन्। मधेस प्रदेशमा त ५७ प्रतिशत बालिकाको विवाह १५ वर्ष अगावै भएको छ। जनगणना ०७८ अनुसार १९ प्रतिशतको विवाह १५ वर्ष नपुग्दै भएको छ। जसमा बालिकाको ३ प्रतिशत र बालक ०५ प्रतिशत छन्। सबैभन्दा धेरै १५ वर्षभन्दा कम उमेरमा विवाह हुनेमा मधेस प्रदेश छ। मधेसपछि कर्णाली र लुम्बिनीमा १५ वर्ष नहुँदै विवाह हुने दर उच्च छ। मधेसमा ३४ प्रतिशतको विवाह १५ वर्ष नपुग्दै भएको छ। जसमा ५७ प्रतिशत बालिका र ०९ प्रतिशत बालक छन्। कर्णालीमा २ प्रतिशत छन्। जसमा बालिका ३१ र बालक ०६ प्रतिशत छन्। त्यस्तै लुम्बिनीमा १८ प्रतिशतको १५ वर्ष नपुग्दै विवाह भएको छ। जसमा बालिका २८ र बालक ०५ प्रतिशत छन्। कोशी प्रदेशमा १६ प्रतिशतको १५ वर्षभन्दा तल नै विवाह भएको छ। जसमा बालिका २५ र बालक ०४ प्रतिशत छन्। सुदूरपश्चिम प्रदेशमा पनि १६ प्रतिशतको १५ वर्ष तलै विवाह भएको छ। जसमा बालिका २३ र बालक ०५ प्रतिशत छन्। बालबालिका शान्ति क्षेत्र राष्ट्रिय अभियान(सिजप)की अध्यक्ष मीना शर्मा कर्णाली प्रदेशमा बालविवाह नभएको घर नै भेटिन गाह्रो रहेको बताउँछिन्। उनले भनिन्, बालविवाह भयावह छ। बालविवाह उच्च वर्गमा कम र न्यूनवर्गमा उच्च बालविवाह उच्च वर्गमा कम र न्यूनआय भएका वर्गमा उच्च छ। जनगणनाको तथ्यांकअनुसार अतिउच्च वर्षमा ४९ प्रतिशत मात्रै बालविवाह छ। त्यस्तै उच्च वर्गमा ११७, मध्यमवर्गमा १५६, न्यूनवर्गमा १७८ र अति न्यूनवर्गमा २०८ प्रतिशतको १८ वर्ष नपुग्दै विवाह हुने गरेको छ। २० देखि २४ वर्षका कुल जनसंख्यामध्ये १८ वर्ष नपुग्दै विवाह अर्थात् बालविवाह १४१ प्रतिशतको भएको छ। जसमा बालिकाको संख्या २१९ प्रतिशत र बालकको ५ प्रतिशत छ। ७ प्रदेशको तुलना गर्दा सबैभन्दा बढी बालविवाह मधेस प्रदेश भएको छ। १९९ प्रतिशतको मधेसमा बालविवाह भएको छ। जसमा ३२८ प्रतिशत बालिका र ५७ प्रतिशत बालक छन्। कर्णाली प्रदेशमा त २०१ प्रतिशतको बालविवाह भएको छ। जसमा २९ प्रतिशत बालिका र ९५ प्रतिशत बालक छन्। लुम्बिनीमा बालविवाह उच्च नै छन्। १४८ प्रतिशत बालबालिकाको १८ वर्ष नपुग्दै विवाह भएको छ। जसमा २१८ प्रतिशत बालिका र ५५ प्रतिशत बालक छन्। सुदूरपश्चिम प्रदेशमा १३४ प्रतिशतको बालविवाह भएको छ। जसमा १९१ प्रतिशत बालिका र ५५ प्रतिशत बालक छन्। कोशी प्रदेशमा १२८ प्रतिशतको बालविवाह भएको छ जसमा २०१ प्रतिशत बािलका र ४३ प्रतिशत बालक छन्। गण्डकी प्रदेशमा ११९ प्रतिशतको १८ वर्ष पुग्दै विवाह भएको छ। जसमा बालिका १८९ र बालक ३५ प्रतिशत छन्। त्यस्तै बागमती प्रदेशमा ८४ प्रतिशतको बालविवाह भएको छ। जसमा १३२ प्रतिशत बालिका र ३५ प्रतिशत बालक छन्। राष्ट्रिय तथ्यांक कार्यालयका निर्देशक ढुण्डिराज लामिछानेले कानुनमा तोकिएको विवाहको उमेरमा सुधार आवश्यक देखिएको बताउँछन्। पछिल्लो समयमा बालिकाको विवाह गर्ने दरमा केही सुधार आएको छ। सन् २०१९ देखि २०२१ अवधिकमा बालिकाको बालविवाह गर्ने दरमा करिब ११ प्रतिशत बिन्दुले कमी आएको छ। मानव विकास सूचांकअनुसार बालविवाहको अवस्थामा निकै सुधार भएको देखिएको छ। गण्डकी तथा सुदूरपश्चिम प्रदेशमा अन्य प्रदेशको भन्दा धेरै सुधार आएको छ। बागमती, कोशी र लुम्बिनीमा कम सुधार भएको छ। सन् २०१९ मा ३८८ प्रतिशत बालविवाह हुने गरेको थियो। २०२१ मा आएर २१९ प्रतिशतमा झरेको छ। २० देखि २४ वर्षका कुल जनसंख्यामा तुलना गर्दा कोशी प्रदेशमा साढे ८ प्रतिशतले बालविवाहको दरका कमी आएको छ। सन् २०१९ मा २८५ प्रतिशत बालविवाह थियो भने २०२१ मा आएर २०१ प्रतिशत भएको छ। त्यस्तै २०१९ मा मधेस प्रदेशमा ४६ प्रतिशत रहेकोमा २०२१ मा ३२८ प्रतिशतमा झेरेको छ। बागमतीमा २०१९ मा १९७ रहेकोमा २०२१ मा १३२ प्रतिशत भएको छ। गण्डकीमा २०१९ मा ३५५ प्रतिशतबाट घटेर २०२१ मा १८९ प्रतिशत भएको छ। लुम्बिनीमा ३३७ बाट घटेर २१८ प्रतिशत भएको छ। त्यस्तै कर्णालीमा ४४३ बाट २९ प्रतिशतमा र सुदूरपश्चिमा ३५६ प्रतिशतबाट १९१ प्रतिशतमा झरेको छ। बालबालिकाको वैवाहिक अवस्था : ७४ हजार २ सय ५२ विवाहित मुलुकमा १० वर्षमाथिका बालबालिका (१०देखि १७ वर्ष)को संख्या ४६ लाख ६३ हजार ८ सय ७३ छ। ७४ हजार २ सय ५२ विवाहित छन्। अर्थात १६ प्रतिशत विवाहित छन्। जसमा विधुरविधुवाको संख्या ५ सय ३४ छ। १ सय ७ जनाले त पारपाचुके नै गरेका छन्। २ सय २२ जना छुट्टिएर बसेका छन्। विवाह नभएको संख्या ४५ लाख ८८ हजार ७ सय ५८ छ। २३ लाख ८० हजार ५ सय ७५ बालकमा १५ हजार ४०१ जना विवाहित छन्। विवाह नभएकाको संख्या २३ लाख ६४ हजार ८ सय ७७ छ। जबरजस्ती करणीको मुद्दामा १८ देखि २० वर्षबीचको उमेर समूहका व्यक्ति आधाभन्दा बढी छन्। नारायण सापकोटा , सहसचिवराष्ट्रिय मानवअधिकार आयोग बालबालिकाको विषयमा सार्वजनिक भएको तथ्यांक हेर्दा अहिले नै सचेत हुनुपर्ने अवस्था आइसकेको छ। दीपक ढकाल, उपसचिवमहिला तथा बालबालिका मन्त्रालय कर्णाली प्रदेशमा बालविवाह नभएको घर नै भेटिन गाह्रो छ। त्यहाँ बालविवाहको अवस्था भयावह छ। मीना शर्माबालअधिकार अभियन्ता विवाहित बालकको संख्या ०६ प्रतिशत छ। जसमा २१४ जना विधुर छन् ३० जनाले पारपाचुके गरिसकेका छन् भने ५३ जना छुटिएर बसेका छन्। बालिकाको कुल संख्या छ२२ लाख ८३ हजार २९८। तीमध्ये २६ प्रतिशत अर्थात् ५८ हजार ८५१ विवाहित छन्। जसमा विधुवाको संख्या ३ सय २० छ। ७७ जनाले पारपाचुके गरिसकेका छन्। १ सय ६९ छुटिएर बसेका छन्। कुल बालबालिका मध्ये विवाहित बालबालिका १६१ छन्। ग्रामीण क्षेत्रमा धेरै बालविवाह ग्रामीण क्षेत्रमा अझै पनि बालविवाह व्याप्त छ। सहरी क्षेत्र, अर्धसहरी क्षेत्रभन्दा ग्रामीण क्षेत्रमा बालविवाह उच्च रहेको सरकारी तथ्यांकले देखाएको छ। सहरी क्षेत्रमा १०३ प्रतिशत बालविवाह हुने गरेको छ। अर्धसहरीमा १४५ र ग्रामीणमा २२१ प्रतिशत बालविवाह भएको तथ्यांकले देखाएको छ। कोशी प्रदेशमा १६४ प्रतिशत, मधेसमा १५६, बागमतीमा ११४ प्रतिशत, गण्डकीमा १८७, लुम्बिनीमा १८७, कर्णालीमा २६२ प्रतिशत र सुदूरपश्चिममा १५३ प्रतिशत विवाहित बालबालिका छन्। विवाहको उमेरमा बहस विवाहको उमेरमा पुनर्विचार गर्नुपर्ने बहस पनि सुरु भएको छ। गोबिन्दप्रसाद कोइराला (गोबिन्द बन्दी) कानुनमन्त्री हुँदा विवाहको उमेरमा १८ वर्षमा झार्नुपर्ने विषय उठान भएको थियो। विवाहको उमेर सम्बन्धि व्यवस्थाले अपराध बढाएको भन्दै तत्कालीन मन्त्री कोइरालाले नै संशोधनको विषय उठाएका थिए। पछिल्ला केही घटनाक्रमले पनि यो विषय बहसमा आएको छ। राष्ट्रिय मानवअधिकार आयोगका सहसचिव नारायण सापकोटाले विवाह गर्ने उमेर २० वर्ष हुँदा अपराध बढाएको तथ्यांकले नै पुष्टि गरेको बताए। उनले कुल जबरजस्ती करणीको मुद्दामा १८ देखि २० वर्षबीचको उमेर समूहका व्यक्ति आधाभन्दा बढी छन्। पछिल्लो एक अध्ययनको विषय उल्लेख गर्दै उनले भने, जबरजस्ती करणी सम्बन्धमा अदालतमा परेका मुद्दामा १८ देखि २० वर्ष बीचको ५० प्रतिशत र १८ वर्षभन्दा कम उमेरको ५० प्रतिशत छ। यो पछिल्लो अनुसन्धान प्रतिवेदनको तथ्यांक हो। तत्कालीन अवस्थामा विवाहको उमेर बढाउने कारण पनि उनले स्पष्ट पारे। विवाहको उमेर २० वर्ष बनाउनुको कारण बारे स्पष्ट पार्दै भने, कानुन बनाउँदा मुलुकको जनसंख्या वृद्धिदर उच्च थियो,त्यसलाई न्यून गर्न पनि यो व्यवस्था गरिएको हो। कम्तीमा १२ कक्षासम्म सबै पढुन भनेर नै यो व्यवस्था गरिएको हो। तर, पछिल्लो समयमा जनसंख्या बृद्धिदर ऋणात्मकतिर जान थालेको छ। जसले गर्दा नीतिगत विषयमा बहस गर्नुपर्ने अवस्था आउँदै छ। उनले गरिबी, जनचेतनाको अभावलगायतका कारणले बालविवाह भइरहेका कारण उल्लेख गरेका छन्। जेल पठाए पनि, कडा कानुन बनाए पनि बालविवाह रोकिँदैन, त्यसका लागि जनचेतना, गरिबी निवारण, आर्थिक उन्नत्ति आवश्यक छ, उनले भने। उनले त्यसका लागि राष्ट्रिय मानवअधिकार आयोगले राष्ट्रिय जाँचबुझ कार्यक्रम सुरुवात गरेको दाबी गरे। राष्ट्रिय बाल अधिकार परिषद्का अधिकृत रामबहादुर चन्द पनि विवाहको उमेरको विषयमा बहस आवश्यक रहेको बताउँछन्। उनले बाल अधिकारको परिभाषा पुनर्विचार आवश्यकता रहेको बताए। १८ देखि २० वर्षबीचमा हुने विवाह छिटो, गैरकानुनी विवाह हुनसक्छ, १८ वर्षमुुनिको विवाह मात्रै बालविवाह हो, उनले भने। महिला, बालबालिका तथा ज्येष्ठ नागरिक मन्त्रालयका उपसचिव दीपक ढकालले बालबालिकाको विषयमा अहिले सार्वजनिक भएको तथ्यांक हेर्दा अहिले नै सचेत हुनुपर्ने अवस्था आएको बताए। बालअधिकारकर्मी राजेश शर्माले राजनीतिक नेतृत्व नै बालविवाहको विषयमा जिम्मेवार नरहेको बताउँछन्। उनले बालविवाहमा जनप्रतिनिधि, राजनीतिक नेताको नै संरक्षणमा हुने गरेको बताए। राजनीतिक नेता, जनप्रतिनिधिहरूको संरक्षणमा नै बालविवाह भइरहेका छन्। बालविवाहको मुद्दा मिलाउने काम नै नेता र जनप्रतिनिधिको हुन्छ। बालबालिकाहरू नै धर्म, परम्परा, सस्कृति, सामाजिक संरचना, अशिक्षा, गरिबी लगायतका कारणले बालविवाह भइरहेको बताउँछन्। बालबालिकालाई विवाहको नकारात्मक असरको विषय सचेत गराउन नसक्दा पनि बालविवाह कमी आउन सकेको छैन्। खुला समाजको विकाससँगै उनीहरूको उमेर नपुग्दै भागी विवाह गर्ने संख्या बढिरहेको छ। जागृति बाल क्लबकी अध्यक्ष प्रितम कार्की आर्थिक र पारिवारिक अवस्थाका कारण बालविवाह भइरहेको बताउँछिन्। बालक अब्दुल अन्सारी गरिबीको कारणले नै १५,१६,१७ वर्षमा नै विवाह भइरहेको बताउँछन्। के हो गैरकानुनी विवाह र बालविवाह, अर्ली म्यारिज ? संविधान र कानुनअनुसार २० वर्ष नपुग्दै हुने सबै विवाह गैरकानुनी हुन्। त्यस्ता विवाद स्वतः रद्द हुन्छन्। तर, १५ वर्ष नपुग्दै विवाह हुने गरेको सरकारी तथ्यांकले नै देखाएको छ। १५ वर्ष नपुग्दै हुने विवाहलाई अर्ली म्यारिज भनिन्छ।"
युवती बेपत्ता बनाइ हत्या गर्नेलाई कारबाही माग,"बेनी : म्याग्दीको बेनी नगरपालिका९ घतानकी १९ वर्षीय मीना परियारलाई बेपत्ता बनाइ हत्या गर्ने घटनामा संलग्न सबैलाई पक्राउ, सत्यतथ्य छानबिन र दोषीलाई कारबाहीको माग गर्दै बुधबार बेनीमा प्रदर्शन भएको छ। दलित एकता सञ्जाल, परियार सेवा र मिजार समाज म्याग्दीले आयोजना गरेको र्याली बेनी बजार परिक्रमा गरेर जिल्ला प्रशासन कार्यालय अगाडि पुगेर कोणसभामा परिणत भएको थियो। परिवार सेवा समाज म्याग्दीका अध्यक्ष प्रेम परियारले गैरदलितसँगको प्रेम सम्बन्धका कारण गर्भवती अवस्थामा बेपत्ता बनाइ हत्या गरिएकी मीनाको कंकाल भेटिए पनि सबै आरोपीलाई पक्राउ गरि अनुसन्धानमा ढिलाइ भएकाले दबाब दिन कार्यक्रम गरिएको बताए। ६ महिनाकी गर्भवती मीनालाई बेपत्ता बनाउने उनका प्रेमी राम खत्रीलगायत पाँच जनाविरुद्ध किटानी जाहेरी दिएका छौं, मीनाकी भाउजू कमला बर्देवाले भनिन्, जंगलमा गाडिएको अवस्थामा भेटिएको कंकाल, गहना र कपडा मिनाकै भएको पहिचान गरेर जाहेरी दिए पनि प्रक्रियाको बाहनामा सबै आरोपीलाई पक्राउ नगर्दा दोषी उम्कने खतरा छ। गत साउन २७ गते बेनी नगरपालिका९ आँखखेत कालीमूलको जंगलमा गाडिएको अवस्थामा भेटिएको मानव कंकाल, सुनको सिक्री, कपडा र चप्पल २०८० पुस १६ गतेदेखि बेपत्ता मीनाको भएको पहिचान गरेका आफन्तले साउन ३० गते प्रेमी राम खत्रीलगायत पाँच जनाविरुद्ध किटानी जाहेरी दिएका थिए। जाहेरीका आधारमा अनुसन्धानका लागि चार जनालाई पक्राउ गरी हिरासतमा राखिएको र एक जना फरार रहेका जिल्ला प्रहरी कार्यालय म्याग्दीका प्रहरी निरीक्षक राजन रायमाझीले बताए। गंगटा खोज्न गएकाहरूले गाडिएको अवस्थामा मानव कंकाल देखेपछि जनप्रतिनिधिमार्फत प्रहरीलाई खबर गरेका थिए।"
"एनआरएन, निजी क्षेत्र र न्यायाधीशलाई छानबिनको दायरामा ल्याइने","काठमाडौं : प्रतिनिधिसभाको राज्य व्यवस्था तथा सुशासन समितिमा भ्रष्टाचारसम्बन्धी विधेयकमा अख्तियार दुरुपयोग अनुसन्धान आयोगको क्षेत्राधिकारका विषयमा छलफल व्यापकरुप भइरहेको छ। गैरआवासीय नेपाली (एनआरएन), निजी क्षेत्र, न्यायाधीशको छानबिनलाई अख्तियारको दायरामा ल्याउने विषय उठेको छ। अख्तियारले गैरआवासीय नेपाली (एनआरएन)लाई छानबिनको दायरामा ल्याउने प्रस्ताव राखेको छ। अख्तियारले राज्य व्यवस्था तथा सुशासन समितिमा पेस गरेको १० बुँदे सुझावमा भ्रष्टाचार निवारण ऐनमा एनआरएनको कुरा पनि समेट्न सुझाव दिएको छ। अख्तियारले साउन ३१ गते नै पेस गरेको प्रस्तावमा भ्रष्टाचार, अकुत सम्पत्ति आर्जन र घुस, रिसवतअन्तर्गत छानबिनको दायरमा ल्याउने गरी क्षेत्राधिकार विस्तार हुनुपर्ने प्रस्ताव राखेको हो। बुधबारको समितिको बैठकको छलफलका क्रममा सुरुमा यो कुरा प्रधानमन्त्री कार्यालयका सचिव फणीन्द्र गौतमले उठाएका थिए। गौतमले गैरआवासीय नेपालीलाई पनि भ्रष्टाचार निवारण ऐनमा समेट्न अख्तियारले प्रस्ताव गरेको बताए। अख्तियारले भ्रष्टाचार निवारण ऐन संशोधन गर्दा गैरआवासीय नेपाली नागरिकलाई पनि समेट्नुपर्ने माग गरेकाले यसलाई टुंग्याउनुपर्ने हो कि ? गौतमले भने, एनआरएन निजी क्षेत्र हो वा अन्य कुनै हो स्पष्ट गर्दा सहज होला। नेकपा एमालेका सांसद रघुजी पन्तले एनआरएन नेपाली नागरिक हो कि हैन वा विदेशी के हो त्यो कुरा प्रस्ट हुनुपर्ने धारणा राखे। नेकपा एकीकृत समाजवादीका सांसद राजेन्द्रप्रसाद पाण्डेले नयाँ विषय आएको भन्दै छलफल हुनुपर्ने बताए। गैरआवासीय नेपाली नागरिलाई भोटिङ अधिकार छैन, आर्थिक अधिकार दिएपछि के गर्ने हो ? उनले प्रश्न गरे। सांसदहरूको धारणा राखेपछि गृहमन्त्री रमेश लेखकले गैरआवासीय नेपाली नागरिक भनेको नेपाली नागरिककै एक भाग भएको बताए। गैरआवासीय नेपाली नागरिक भनेको नेपाली नागरिककै एक भाग हो। विभिन्न प्रकारमध्ये एक हो। नागरिकता पुनः प्राप्ति छ। राजनीतिबाहेक, आर्थिक, सांस्कृतिक अधिकार दिने भनेको छ। आर्थिक अधिकार गर्न पाउने भनेकाले यो (भ्रष्टाचार मुद्दा लाग्ने विषय) राख्दा हुन्छ भन्ने लाग्छ गृहमन्त्री लेखकले भने। उनले बुधबार नै कुनै निर्णय गर्न नसकिने बताए । सांसद रधुजी पन्त, हितराज पाण्डेलगायतले अर्को बैठकमा छलफल गर्ने प्रस्ताव गरका थिए। भ्रष्टाचार निवारण ऐन २०५९ को संशोधन विधेयकमा अख्तियारले यस्तो प्रावधान राख्नुपर्ने प्रस्ताव गरेको हो। न्यायाधीश र निजी क्षेत्रलाई अख्तियारले छानबिन गर्ने अधिकार माग राज्य व्यवस्था समितिको बैठकमा सांसदहरूले न्यायाधीश र निजी क्षेत्रलाई अख्तियारले छानबिन गर्ने अधिकार बनाउन माग गरेका छन्। समितिको बैठकमा भ्रष्टाचार निवारण ऐन संशोधन विधेयकमाथि आफ्नो धारणा राख्दै नेपाली कांग्रेसका सांसद राजन केसीले उनले यस्तो माग गरे। अख्तियारले मुद्दा हाल्ने तर न्यायाधीशले सफाइ सहजै दिने गरेको भन्दै उनले छानबिन गर्न र अख्तियारले निजी क्षेत्रमा प्रवेश गर्न नहुनेसमेत माग गरे। नेपाल मजदुर किसान पार्टीका सांसद प्रेम सुवालले भ्रष्टाचार मुद्दामा अख्तियारले छानबिन गर्न सक्ने कानुनी व्यवस्था गर्नुपर्ने माग गरेका छन्। बैठकमा बोल्दै सुवालले अहिले भ्रष्टाचार नेता र व्यापारी मिलेर गर्ने भएकाले निजी क्षेत्रलाई पनि अनुसन्धानको दायरमा ल्याउनुपर्ने माग उनले गरे। उनले विगतमा एक जना पनि नेताको काठमाडौंमा घर नभएको तर अहिले बंगला र गाडीहरू कसरी आयो भन्दै प्रश्न गरे। सुवालले छानबिनका लागि आयोग बनाउन समेत सुझाव दिए। सतर्कता केन्द्रले पनि माग्यो कारबाही गर्ने अधिकार राष्ट्रिय सतर्कता केन्द्रले सरकारी कर्मचारीको अनुचित कार्यमाथि कारबाही गर्ने अधिकार आफूलाई दिन माग गरेको छ। राज्य व्यवस्था तथा सुशासन समितिको छलफलमा सतर्कता केन्द्रका प्रहरी नायब महानिरीक्षक निरन्जन विष्टले कसैको पनि क्षेत्राधिकारमा नरहेको अनुचित कार्य आफूहरूलाई दिन माग गरेका हुन्। भ्रष्टाचार अनुसन्धान गर्ने अनुचित कार्य आवश्यक रहेको र माननीयहरू समेतको धारणाका आधारमा अनुचित कार्यमाथि कारबाही गर्ने अधिकार राष्ट्रिय सतर्कता केन्द्रलाई दिन अनुरोध गर्दछु, विष्टले भने। गृहमन्त्री रमेश लेखकले भ्रष्टाचार निवारणसम्बन्धी ऐनमा अनुचित कार्य हेर्नुपर्ने विषय समेत छलफलका लागि पहिचान भएको बताएका थिए ।"
"प्रतिनिधिसभा बैठक सुरू, सांसदले सोधेका प्रश्नको जवाफ दिँदै प्रधानमन्त्री ओली","काठमाडौं : प्रतिनिधि सभाको बैठक सुरू भएको छ। बैठकमा प्रधानमन्त्री केपी शर्मा ओलीले सांसदले सोधेका प्रश्नको जवाफ दिने कार्यसूची छ। प्रतिनिधि सभा नियमावली, २०७९ को परिच्छेद९ अनुसार प्रधानमन्त्रीसँग प्रस्नोत्तर भएको हो। बैठकमा सभामुख देवराज घिमिरेले प्रतिनिधि सभाअन्तर्गतको विषयगत समितिहरूमा सदस्यहरूको नाम हेरफेर गर्ने कार्यसूची छ। धितोपत्रसम्बन्धी (पहिलो संशोधन) विधयेकलाई प्रस्तुत गर्न अनुमति माग्ने प्रस्तावमाथि सांसद प्रेम सुवालले राखेको विरोधको सूचनालाई निर्णयार्थ प्रस्तुत गरिने कार्यसूची रहेको छ। त्यस्तै उपप्रधानमन्त्री एवम् अर्थमन्त्री विष्णु प्रसाद पौडेलले धितोपत्र सम्बन्धी (पहिलो संशोधन) विधेयक२०८१ प्रस्तुत गर्नेछन्। अर्थमन्त्री पौडेलले आर्थिक कार्यविधि तथा वित्तिय उत्तरदायित्व (पहिलो संशोधन) विधेयकसमेत सम्भावित कार्यसूचीमा उल्लेख छ।"
नेतृत्वबारे अहिल्यै बहस गर्ने बेला भएको छैन : माओवादी प्रवक्ता सापकोटा,"काठमाडौं : नेकपा माओवादी केन्द्रका नेताहरूले पार्टीको विचारलाई सशक्त ढंगले जनतामाझ लानुपर्ने सुझाव दिएका छन्। पार्टी कार्यालय पेरिसडाँडामा बिहीबार सम्पन्न बागमती प्रदेशबाट केन्द्रमा प्रतिनिधित्व गर्ने केन्द्रीय सदस्य र प्रदेश पदाधिकारीहरूको परामर्श बैठकमा उनीहरूले पार्टीभित्र उन्नतस्तरको बहस सिर्जना गर्दै त्यसलाई शसक्त ढंगले जनतामाझ लानुपर्ने सुझाव दिएको पार्टी प्रवक्ता अग्नि सापकोटाले बताए। काठमाडौं उपत्यकामा नयाँ कार्यक्रम विकास गर्नुपर्ने, सूचना प्रविधिका साथै युवाहरूलाई जोड दिँदै कार्यकर्तालाई आत्मनिर्भर बनाउनुपर्ने लगायतका सुझाव आएको उनले बताए। उनले पार्टी फुटको तरंग हल भइसकेको भन्दै अहिले नेतृत्वबारे बहस गर्ने बेला नभएको बताए। सापकोटाले सदनलाई प्रभावकारी बनाएर आवश्यक परे सडक संघर्षको कार्यक्रम तय गर्नुपर्ने लगायतका सुझाव आएको पनि बताए। उनले सबै परामर्शको सुझावका आधारमा केन्द्रीय समितिले नयाँ योजनाका साथ निर्णय गर्ने उल्लेख गरे। पार्टी केन्द्रीय समितिको पूर्ण बैठक बस्नु अगाडि सो बैठकको तयारी स्वरूप हरेक प्रदेशमा दुईदुई दिन परामर्श बस्ने निर्णय हालै बसेको स्थायी समिति बैठकले गरेको थियो। सोहीअनुसार क्रमशः उपत्यका विशेष तथा सम्पर्क समन्वय, गण्डकी प्रदेश, सुदुपश्चिम प्रदेशलगायतको परामर्श बैठक बैठक बस्ने माओवादीले जनाएको छ।"
"संस्कृति, पर्यटन तथा नागरिक उड्डयनमन्त्री पाण्डे भारत प्रस्थान","काठमाडौं : संस्कृति, पर्यटन तथा नागरिक उड्डयनमन्त्री बद्रीप्रसाद पाण्डे भारत प्रस्थान गरेका छन्। भारतको गुजरतामा शुक्रबारबाट हुने तीन दिने आठौं धर्मधम्ब सम्मेलनमा सहभागी हुन उनी त्यसतर्फ प्रस्थान गरेका हुन्। भारत फाउन्डेसनको पहल एवं गुजरात विश्वविद्यालय, अमदाबादसँगको सहकार्यमा हुन लागेको धर्मधम्म सम्मेलनमा हिन्दू र बौद्ध सभ्यताहरूबीच निकट रहेका विचारहरूमाथि विमर्श हुने जनाइएको छ। सम्मेलनमा भूटान, श्रीलङ्का र नेपाललगायतका देशका मन्त्रीहरूको सहभागिता रहनेछ। यसपटकको धर्मधम्म सम्मलेनको नारा धर्म र धम्ममा ब्रह्माण्ड विज्ञान रहेको छ। सम्मेलनले शताब्दीयौंदेखिको सांस्कृतिक र सभ्यताको अन्तरसम्बन्धले प्रदान गरेको धर्मधम्म बीचको साझा विचारहरूलाई एकीकृत गर्न महत्त्वपूर्ण भूमिका निर्वाह गर्ने अपेक्षा गरिएको छ। सम्मेलनको उद्देश्य उदीयमान नयाँ विश्व व्यवस्थाको लागि दार्शनिक संरचना निर्माण गर्नका लागि धर्मधम्म परम्पराका धार्मिक, राजनीतिक र विचारधारा नेताहरूलाई एकसाथ ल्याउने रहेको छ। उक्त सम्मेलनमा विदेशका शोधकर्ताहरूले आफ्ना शोधपत्रहरू प्रस्तुत गर्ने भएका छन्। आठौं अन्तर्राष्ट्रिय धर्मधम्म सम्मेलन २०२४ मा १८ देशका तीनसय भन्दा बढी प्रतिनिधि सहभागी हुनेछन्।"
प्रतिगमन भन्ने प्रचण्डलाई ओलीको जवाफ डेमोक्रेसी र बहुदलीय प्रणाली पनि हामीले नै ल्याएका हौं,"काठमाडौं : प्रधानमन्त्री केपी शर्मा ओलीले देशमा डेमोक्रेसी र बहुदलीय प्रणाली आफूहरूले नै ल्याएको बताएका छन्। प्रतिनिधिसभा बैठकमा बिहीबार सांसदहरूसँगको सबाल जवाफमा प्रधानमन्त्री ओलीले अहिले सरकारमा रहेका दलहरूले नै लोकतन्त्र र बहुदलीय प्रणाली ल्याएको स्पष्ट पारे। संविधान संशोधनको विषयलाई प्रमुख प्रतिपक्षी दल नेकपा माओवादी केन्द्रले फैलाएको 'प्रतिगमन'को प्रधानमन्त्री ओलीले कडा प्रतिवाद गरे। उनले माओवादी अध्यक्ष पुष्पकमल दाहाललाई इंगित गर्दै संविधान संशोधनलाई प्रतिगमन भनेर भ्रम फैलाइएको बताए। 'संविधान संशोधन गर्न नसकिने दस्तावेज होइन। वर्तमान संविधान प्रयोग गर्दै जाँदा जनताका आकांक्षालाई राजनीतिक दलको सहमतिमा संविधान संशोधन गर्न सकिन्छ। तर, त्यसलाई गलत प्रचार गरिएको छ। प्रतिगमनतिर लग्यो भनिएको छ। अहिले सरकारमा रहेका दलहरूले नै देशमा डेमोक्रेसी र बहुदलीय व्यवस्था ल्याउन भूमिका खेलेका छन्,' प्रधानमन्त्री ओलीले भने। उनले भ्रष्टाचार नियन्त्रण गर्ने कुरालाई क्षणिक प्रचारबाजी नबनाएको स्पष्ट पारे। 'भ्रष्टाचारीलाई कानुनसंगत कारबाही गर्नुपर्छ भनेका हौं। भ्रष्टाचारीविरुद्ध कठोररूपमा उत्रिन सम्बन्धित सबै निकायलाई समन्वय गर्न पनि भनेका छौं। यसलाई क्षणिक प्रचारबाजी गरेका छैनौं,' प्रधानमन्त्री ओलीले भने। नेपालको राजनीति, अर्थनीति र विकासलाई अगाडि बढाउने र कानुनी राज्य स्थापित गर्ने सबालमा सरकारमा रहेका नेपाली कांग्रेस र नेकपा एमालेले ठूलो भूमिका खेलेको उनको भनाइ छ।"
दक्षिण एसियाका साझा समस्याबारे अनुसन्धान गर्न परराष्ट्रमन्त्री देउवाको आग्रह,"नयाँ दिल्ली : परराष्ट्रमन्त्री डा आरजु राणा देउवाले दक्षिण एसियाका साझा समस्याहरुको संयुक्त रुपमा अनुसन्धान गरी समाधानका उपायहरु सुझाउन दक्षिण एसियाली विश्वविद्यालयका प्राज्ञहरुलाई आग्रह गरेकी छन्। आज नयाँ दिल्लीमा उनीहरूसँग शिष्टाचार भेटका लागि पुगेका दक्षिण एसियाली विश्वविद्यालयका अध्यक्ष प्राध्यापक के के अग्रवालसँग उनले दक्षिण एसियामा देखा परिरहेको जलवायु परिवर्तनको असरलगायत साझा समस्यामा ध्यान दिन आग्रह गरेकी हुन्। जलवायु परिवर्तन त अहिलेको यस क्षेत्रकै ज्वलन्त समस्या भयो। त्यस्तै अरु पनि हाम्रो दक्षिण एसियाली क्षेत्रका कैयौँ साझा समस्या छन्। अध्यक्ष अग्रवालसहितको टोलीसँग मन्त्री देउवाले भनिन्, ती समस्याको समाधानका लागि यो विश्वविद्यालयका अनुसन्धानदाता एवं प्राज्ञहरुले संयुक्त रुपमा अनुसन्धान गरी उपायहरू सुझाउन सकेमा राम्रो हुन्छ भन्ने मलाई लाग्छ। भेटमा विश्वविद्यालयका अध्यक्ष प्राध्यापक अग्रवालले विश्वविद्यालयका क्रियाकलापहरूका बारेमा जानकारी गराउँदै यस अन्तर्गत नेपाल क्याम्पस स्थापना गर्न प्रस्ताव गरे। सो विश्वविद्यालय दक्षिण एसियाली क्षेत्रीय सहयोग संगठन, सार्कका सदस्य राष्ट्रहरुको सहभागितामा सञ्चालित छ। सार्क सदस्य राष्ट्रका परराष्ट्रमन्त्रीहरू यो विश्वविद्यालयको पदेन चान्सलर रहने व्यवस्था छ। गत आइतबार नयाँ दिल्ली पुगेकी मन्त्री देउवाले प्रधानमन्त्री नरेन्द्र मोदी, विदेशमन्त्री एसजयशंकर, भारतीय जनता पार्टीको विदेश विभाग प्रमुख डा विजय चौथाइवालेसँग शिष्टाचार भेट गरेकी थिइन्। उनी आज अपरान्ह स्वदेश फर्कँदै छिन्।"
पोखरा विमानस्थलका लागि लिइएको ऋण अनुदानमा परिणत गर्न चिनियाँ पक्षलाई आग्रह,"काठमाडौं : सरकारले पोखरा क्षेत्रीय अन्तर्राष्ट्रिय विमानस्थल निर्माण गर्दा लिइएको ऋणलाई अनुदानमा परिणत गर्न चिनियाँ पक्षलाई आग्रह गरेको छ। अर्थ मन्त्रालयले ऋणलाई अनुदानमा परिणत गर्न आग्रह गर्दै चिनियाँ पक्षलाई पत्र लेखेको छ। अर्थ मन्त्रालयमा आयोजित कार्यक्रममा अर्थ मन्त्रालय अन्तर्राष्ट्रिय आर्थिक सहायता समन्वय महाशाखा प्रमुख धनीराम शर्माले सो पत्र चीन अन्तर्राष्ट्रिय विकास सहयोग निकायका उपाध्यक्ष याङ वेइकुनलाई हस्तान्तरण गरे। त्यस्तै उक्त कार्यक्रममा उपप्रधानमन्त्री एवं अर्थमन्त्री विष्णुप्रसाद पौडेलले चीन नेपालको असल छिमेकी भएको र नेपालको अर्थतन्त्रको अवस्थालाई विशेष ध्यान दिँदै पोखरा क्षेत्रीय अन्तर्राष्ट्रिय विमानस्थल निर्माण गर्दा लिइएको ऋणलाई अनुदानमा बदल्न चिनियाँ पक्षलाई आग्रह गरेका थिए। उनले नेपाल सरकारले गरेको आग्रह चिनियाँ पक्षबाट पूरा हुने विश्वास व्यक्त गरे। सो अवसरमा नेपालका लागि चिनियाँ राजदूत छन् सोङ पनि सहभागी थिए। पोखरा क्षेत्रीय अन्तर्राष्ट्रिय विमानस्थलका लागि नेपाल सरकारले चीनको एक्जिम बैंकबाट हालको विनिमय दरअनुसार करिब २५ अर्ब ८८ करोड रुपैयाँ (१३३८७४ मिलियन चिनियाँ युआन) ऋण लिने सम्झौता गरेको थियो। २०७२ साल चैत ८ गते पोखरा क्षेत्रीय अन्तर्राष्ट्रिय विमानस्थल निर्माणका लागि ऋण सम्झौता भइ २०७३ साल पुस २७ गतेबाट निर्माण कार्य सुरु भएको थियो। २०७९ साल पुस १७ गते पोखरा क्षेत्रीय अन्तर्राष्ट्रिय विमानस्थलको उद्घाटन गरिएको थियो। कार्यक्रममा काठमाडौं चक्रपथको कलंकीदेखि बसुन्धरा महाराजगञ्जसम्मको ८२ किलोमिटर सडक निर्माण, हिल्सासिमिकोट सडक खण्डलाई दुई लेनमा स्तरोन्नति, मुस्ताङको कोरला नाकामा आइसीपी र आइसीटी निर्माण र अरनिको राजमार्गको मर्मत सुधार तथा पहिरो नियन्त्रणसम्बन्धी कार्यको सम्भाव्यता अध्ययन गर्नेसम्बन्धी चारवटा छुट्टाछुट्टै सहयोग आदान प्रदानसम्बन्धी पत्रमा हस्ताक्षर भएको थियो। नेपाल सरकारको तर्फबाट अर्थ सचिव डा घिमिरेले र चीनको तर्फबाट चीन अन्तर्राष्ट्रिय विकास सहयोग निकायका उपाध्यक्ष याङ वेइहुनले हस्ताक्षर गरेका छन्। अर्थमन्त्री पौडेलले वीर अस्पतालको पूर्वाधार निर्माण, मदन भण्डारी विज्ञान तथा प्रविधि विश्वविद्यालयको पूर्वाधार निर्माणको सम्भाव्यता अध्ययन गरी डीपीआर तयार तथा पूर्वाधार निर्माण लगायतमा चीन सरकारको सहयोगका लागि अनुरोध गरेका थिए।"
प्रहरी समायोजनको प्रक्रिया अघि बढिसकेको छ : गृहमन्त्री,"जनकपुरधाम : गृहमन्त्री रमेश लेखकले प्रदेशका प्रहरी समायोजनसहितका समस्या समाधानका लागि संघीय प्रहरी कानुन संशोधन हुनेगरी नयाँ कानुन बनाउन लागिएको बताएका छन्। सिरहा र धनुषामा आयोजना हुन लागेको विभिन्न कार्यक्रमहरूमा सहभागी हुन बिहीबार जनकपुर आइपुगेका गृहमन्त्री लेखकले विमानस्थलमा पत्रकारहरूसँग कुराकानी गर्दै नयाँ प्रहरी कानुन बनाउन मन्त्रालयबाट निर्णय गरि अर्थ मन्त्रालयमा पठाइसकिएको र विभिन्न मन्त्रालयको सहमतिपछि संसदमा पेश हुने बताए। प्रहरीसम्बन्धी संघीय ऐनमा संशोधन परिमार्जन गरेर प्रहरीको समायोजन र प्रदेश प्रहरी गठन र समायोजनका कामहरू धमाधम हुने उनको दावी छ । वर्तमान सरकार डेलिभरि गर्नकै लागि बनेकाले त्यसमा कुनै कम्प्रोमाइज नहुने र मुलुकमा शान्ति सुव्यस्था र विधिको शासन कायम हुने उनको भनाइ छ। गृहमन्त्री लेखकले राजनीतिक स्थितरता,आर्थिक गतिविधि बढाउन, संघीय लोकतान्त्रिक व्यवस्था र समावेशितासहितको संविधान र विधि बचाउन तथा सार्थक बनाउन वर्तमात सरकार अगाडि बढिरहेको बताए। उनले त्यसै अनुसारको कार्यसम्पादन पनि भइरहेको उनको भनाइ छ।"
दाहालको सचिवालयले भन्यो टिकटकले मापदण्ड पूरा गर्यो कि आर्थिक चलखेल भयो?,"काठमाडौं : पूर्व प्रधानमन्त्री एवं नेकपा माओवादी केन्द्रका अध्यक्ष पुष्पकमल दाहालले टिकटक खुलाउनुको पछाडि आर्थिक चलखेल भएको हुनसक्ने आशंका गरेको छ। दाहाल नेतृत्वको सरकारले २०८० कात्तिक ७ गते टिकटकमाथि प्रतिबन्ध लगाउने निर्णय गरेको थियो। तत्कालीन सरकारले टिकटकलाई मुख्यतः तीन बुँदे मापदण्ड पूरा गर्न परिपत्र नै पठाएको थियो। टिकटकले मापदण्ड पूरा नगरेपछि दाहाल नेतृत्वको सरकारले प्रतिबन्ध लगाएको थियो। प्रतिबन्ध भएको ९ महिनापछि केपी शर्मा ओली नेतृत्वको सरकारले बिहीबार टिकटकमाथि लगाइएको प्रतिन्ध फुकुवा गरेको हो। ओली नेतृत्वको सरकारले टिकटकाथिको प्रतिबन्ध फुकुवा गरेपछि दाहालले आशंका व्यक्त गरेका हुन्। 'सरकारले टिकटक प्रतिबन्ध हटाएको छ। हामीले सरकारमा छँदा टिकटक प्रतिनिधिसँग सघन छलफलपछि विभिन्न शर्त राखेका थियौं। टिकटकले ती शर्तहरू मानेको हो कि यसको पछाडि आर्थिक चलखेल भएको छ? यो विषय समयक्रमसँगै स्पष्ट हुँदै जानेछ,' उनको सचिवालयले भनेको छ। दाहाल नेतृत्वको सरकारले कानुनी तथा नीतिगत पक्ष, सामग्री नियमन र सहजीकरण र नेपालमा लगानी तथा सामाजिक उत्तरदायित्व गरी मुख्य तीन बुँदे शर्त पेश गरेको थियो। जसमा नेपालको मौजुदा कानुन (सञ्चार, सामाजिक सञ्जाल, करलगायत) अन्तर्गत रही सञ्चालन गर्नुपर्ने, सम्बन्धित निकायहरूमा सूचीकरण भई उत्तरदायित्व निर्वाह गर्नुपर्ने, सामाजिक सञ्जाल तथा कम्पनीसँग सम्बन्धित गुनासो सम्बोधन गर्न नेपालको प्रचलित कानुनले तोकेको निकायसँग आवश्यक समन्वय गर्न नेपालका लागि डेडिकेटेट सम्पर्क संयन्त्र सुनिश्चित गर्नुपर्ने नीतिगत शर्तहरू राखिएको थियो त्यस्तै सामग्री नियमन र व्यवस्थापनका लागि नेपाली भाषामा पोख्त भएका नेपाली जनशक्ति थप्नुपर्ने, कम्पनीमा कार्यरत रहेका नेपालीभाषी कर्मचारीलाई क्षमता अभिवृद्धि गर्नुपर्ने, नेपालको कानुनले निषेध गरेका सामग्री नियमनको प्रयोजनार्थ नेपाल सरकारले तोकेको निकायलाई प्रत्यक्ष रिपोर्ट प्रणालीको सुनिश्चितता गर्नुपर्ने, बालयौन दुर्यव्यवहार, बालश्रम, बाल तथा महिला बेचबिखन, वयस्क सामग्री, अश्लीलता, देहव्यापार, लागु औषधको कारोबार एवं प्रयोगलगायतका कानुनले निषेध गरेका संवेदनशील सामग्री नियन्त्रण गर्नुपर्ने, सामाजिक अपराध नियन्त्रणमा सहयोग गर्न सोसँग सम्बन्धित शब्द, चित्र, संकेत, दृश्य, ग्राफिक, ध्वनी आदि सामग्री स्वसूचित    को नेपालमै आएर परीक्षण गर्नुपर्ने शर्त राखिएको थियो। त्यस्तै नेपालको स्वीकृत पाठ्यक्रम अनुसार सामुदायिक विद्यालयका लागि डिजिटलाइज पाठ्यसामग्री, सिकाइ कक्षा, छात्रवृति, विद्यालय डिजिटलाइजेसन लगायतका कार्यक्रम सञ्चालन गर्नुपर्ने, सामुदायिक विद्यालयलाई आइसीटी ल्याब अथवा अन्य मोडालिटीमा डिजिटलाइसेनका लागि शिक्षा मन्त्रालयसँगको सहकार्यम आवश्यक सहयोग गर्नुपर्ने, इन्टरनेटको सुरक्षित प्रयोग तथा यससम्बन्धी आम जनतालाई सुसूचित गर्न नेपाल सरकारको सुझाव अनुसार डिजिटल साक्षरता अभियान सञ्चालन गर्नुपर्ने, नेपालको आर्थिक तथा सामाजिक विकासका लागि पर्यटन लगायतका क्षेत्रको प्रचार प्रसारमा सघाउनुपर्ने शर्त राखिएको थियो। यसैबीच ओली नेतृत्वको सरकारले पनि पनि टिकटकलाई चार बुँदे शर्त पेश गरेका छन्। तीन शर्तहरू तीन महिनाभित्र पूरा नगरिएक पुनः टिकटकमाथि प्रतिबन्ध लगाउने सरकारले चेतावनी पनि दिएको छ। ओली नेतृत्वको सरकारले पनि टिकटकले नेपालको पर्यटन प्रवर्द्धनमा सहयोग गर्नुपर्ने, डिजिटल सुरक्षा साक्षरताका लागि काम गर्नुपर्ने, नेपाली नागरिकको साक्षरता दर बढाउन मद्दत तथा सार्वजनिक शिक्षालाई गुणस्तरीय बनाउनका लागि सहयोग गर्नुपर्ने र सामाजिक सञ्जालमा प्रयोग हुने भाषामा संवेदनशीलता अपनाउनुपर्ने सर्त राखिएको छ।"
भ्रमणले नेपालभारतबीचको सम्बन्धलाई बलियो बनाउनेछ : परराष्ट्रमन्त्री,"काठमाडौं : परराष्ट्रमन्त्री डाआरजु राणा देउवाले भारत भ्रमण फलदायी भएको बताएकी छन्। पाँच दिने भारत भ्रमण सकेर बिहीबार स्वदेश फर्किपछि त्रिभुवन अन्तर्राष्ट्रिय विमानस्थलमा आयोजित पत्रकार सम्मेलनमा बोल्दै मन्त्री राणाले आफ्नो भ्रमणले नेपाल र भारतबीच मैत्रीपूर्ण सम्बन्धलाई थप सुदृढ बनाउने विश्वास व्यक्त गरिन्। 'भ्रमणले नेपाल र भारतबीच आपसी सद्भाव उल्लेखनीय भूमिका निर्वाह गर्नुको साथै दुई मुलुकबीच रहिआएको मैत्रीपूर्ण सम्बन्धलाई थप मतबुत बनाउनेछ,'उनले भनिन्। भारतका प्रधानमन्त्री नरेन्द्र मोदीसँग भेटघाट भएको बताउँदै मन्त्री राणाले नेपाल र भारतबीच मैत्रीपूर्ण सम्बन्धलाई थप सुदृढ बनाउने विषयमा छलफल भएको जानकारी दिइन्। मन्त्री राणाले भेटका क्रममा प्रधानमन्त्री केपी ओलीका तर्फबाट नेपालको राजकीय भ्रमणको निम्तो हस्तान्तरण गरेको बताइन्। मन्त्री राणाले भारतीय विदेश मन्त्री एस जयशंकरसँगको भेटमा व्यापार तथा पारवहन, उर्जा कनेक्टिभिटी, हवाई मार्ग, बाढी तथा डुवान समस्या तथा पञ्चेश्वर बहुउद्देश्यीय आयोजना, खेलकुद, सीमामा पूर्वाधार तथा नेपाल भारत सम्बन्धलगायत समग्र पक्षमा छलफल भएको बताइन्। यसको साथै दुई पक्षीय संयन्त्रका माध्यमबाट दुवै पक्षबीच विभिन्न तहमा हुने सम्पर्कलाई निरन्तरता दिने विषयमा सहमति भएको उनले जानकारी दिइन्। उनले भ्रमणका क्रममा भारतले नेपाललाई गर्दै आएको सहयोगको निरन्तरतामा प्रतिवद्धता जनाएको उल्लेख गरिन्। मन्त्री राणा भारतीय विदेशमन्त्री एस जयशंकरको औपचारिक निमन्त्रणामा भदौ २ गते भारत प्रस्थान गरेकी थिइन्। पाँच दिनको भ्रमण सकेर मन्त्री राणा आज स्वदेश फर्किएकी हुन्।"
एसपीपी अघि बढाउन अमेरिकाले कुनै प्रस्ताव गरेको छैन : प्रधानमन्त्री,"काठमाडौं : प्रधानमन्त्री केपी शर्मा ओलीले अमेरिकाको स्टेट पार्टनरशिप कार्यक्रम (एसपीपी)बारे कुनै प्रस्ताव नआएको बताएका छन्। प्रतिनिधिसभाको बैठकमा सांसदहरूसँगको सबाल जवाफ कार्यक्रममा प्रधानमन्त्री ओलीले अमेरिकाले एसपीपी अगाडि बढाउन कुनै प्रस्ताव नगरेको प्रष्ट पारेका हुन्। तत्कालीन प्रधानमन्त्री पुष्पकमल दाहालले अमेरिकाले एसपीपी अगाडि बढाउन दबाब दिएको तर आफूले नमानेपछि सरकारबाट बाहिरिनुपरेको आन्तरिक बैठकहरूमा बताएका थिए। सोही आधारमा सांसदले सोसम्बन्धी प्रश्न सोधेका थिए। जवाफमा प्रधानमन्त्री ओलीले भने, 'एसपीपीबारे कुनै चर्चा भएको छैन। अहिले बढाउनुपर्छ भन्ने प्रस्ताव पनि आएको छैन।'"
सशर्त टिकटक खुलाउने सरकारको निर्णय,"काठमाडौं : सरकारले टिकटक खुलाउने निर्णय गरेको छ। बिहीबार बसेको मन्त्रिपरिषद् बैठकले शर्तसहित टिकटक खुलाउने निर्णय गरेको हो। एक मन्त्रीका अनुसार टिकटकले तीन महिनाभित्र आवश्यक मापदण्ड पूरा गर्नुपर्नेछ। तीन महिनाभित्र प्रक्रिया पूरा नगरे पुनः बन्द गर्ने शर्त राखिएको ती मन्त्रीको भनाइ छ। सरकारले आजैदेखि टिकटक खुलाउन सम्बन्धित निकायलाई निर्देशनसमेत दिएको छ। तत्कालीन प्रधानमन्त्री पुष्पकमल दाहालले २०८० कात्तिक २७ गते टिकटक प्रतिबन्ध गर्ने निर्णय गरेको थियो। टिकटक बन्द भएपछि चिनियाँ पक्षले तत्कालीन र वर्तमान सरकारलाई समेत पटकपटक खुलाउनका लागि दबाब दिँदै आएको थियो। दाहाल नेतृत्वको सरकारले सामाजिक सद्भाव बिथोल्ने गरी पारिवारिक संरचना र सामाजिक सम्बन्धलाई खलबल्याउने गरी प्रचारप्रसार हुन थालेको भन्दै सरकारले टिकटकमाथि प्रतिबन्ध लगाएको बताएको थियो। त्यसबेला अभिव्यक्ति स्वतन्त्रताको आडमा छाडा, घिनलाग्दा, उत्तेजक, व्यक्तिको मानमर्दन गर्नेजस्ता गतिविध बढेको सरकारको निष्कर्ष थियो।"
गण्डकी प्रदेश : कांग्रेसएमाले सत्ता सहकार्यमा अझै किन सहमति जुटेन ?,"गण्डकी : गण्डकी प्रदेशमा नेपाली कांग्रेस र नेकपा (एमाले)बीच सत्ता सहकार्यमा ढिलाइ भइरहेको छ । नयाँ सत्ता समीकरण अनुसार संघ सरकार गठन भएको डेढ महिना बितिसक्दा गण्डकीमा भने सत्ता गठबन्धनको मुख्य घटक एमाले सरकार बाहिर छ । सत्ता साझेदारीका विषयमा पटकपटक गरिएका छलफल निष्कर्षविहीन भएका दुवै दलका नेताले जनाएका छन् । कांग्रेसका प्रदेशसभा सदस्य डिल्लीराम सुवेदीले दलहरुबीच मन्त्रालयको बाँडफाँटमा सहमति जुट्न बाँकी रहेको बताए । मुख्यमन्त्री र एमाले संसदीय दलका नेताबीच र दुवैतर्फको कार्यदलस्तरमा छलफल भइरहेको छ, उनले भने, छिट्टै सहमति जुट्ने विश्वास छ, अब पनि ढिलो गरियो भने अनावश्यक आशङ्का पैदा हुन्छ । गण्डकी काँग्रेस संसदीय दलका नेता सरेन्द्रराज पाण्डे नेतृत्वको सरकार छ । मुख्यमन्त्री पाण्डेले अहिलेको सरकारमा मन्त्री रहेका नेकपा (माओवादी केन्द्र)को चुनाव चिन्ह लिएर निर्वाचित नेपाल समाजवादी पार्टीका फणिन्द्र देवकोटा र स्वतन्त्र प्रदेशसभा सदस्य राजीव गुरुङलाईसमेत समेटेर सरकार पुर्नगठन गर्न चाहेको प्रदेशसभा सदस्य सुवेदीले बताए। उहाँहरु दुवैलाई सरकारमा साथै लिएर जानुपर्छ भन्नेमा काँग्रेस स्पष्ट छ, संसदीय दलले पनि यही निर्णय गरेको छ, उनले भने, हिजो अफ्टेरो घडीमा सरकारलाई साथ दिनुभएका प्रदेशसभा सदस्यलाई काँग्रेसले सरकारबाहिर राख्न सक्दैन । प्रदेशसभा सदस्य देवकोटा र गुरुङको निर्णायक समर्थनमा मुख्यमन्त्री पाण्डेले गत जेठ २८ गते प्रदेशसभाबाट विश्वासको मत पाएका थिए । एमाले गण्डकी प्रदेशसभा संसदीय दलका प्रमुख सचेतक गोविन्दबहादुर नेपालीले छलफल औचित्य पुष्टि हुने गरी मन्त्रालय थप गर्ने विषयमा एमाले सकारात्मक रहेको बताए । अहिले भइरहेका मन्त्रालयमार्फत सेवा प्रवाहमा बोझ र समस्या भएको अवस्था हो भने केही मन्त्रालय थप गर्न सकिन्छ, उनले भने, संविधान दिएको अधिकार भन्दैमा धेरै मन्त्रालय बनाउनु हुँदैन, नागरिकको पनि त्यसमा विरोध छ । मुख्यमन्त्रीले ल्याएको मन्त्रालय थप गर्ने प्रस्तावमा छलफल चलिरहेको उनको भनाइ छ । अहिले सात मन्त्रालय छन् । यसअघि एमाले संसदीय दलका नेता खगराज अधिकारी मुख्यमन्त्री हुँदा १२ बाट घटाएर मन्त्रालय संख्या सातमा पुर्याइएको थियो । आफ्नो सरकारका पालामा मन्त्रालय सङ्ख्या घटाएर जनस्तरबाट प्रशंसा बटुलेको एमालेले अहिलेको सरकारले पनि मन्त्रालय नथपोस् भन्ने चाहन्छ । तर साना दललाई पनि सरकारमा समेट्ने काँग्रेसको अडानका कारण त्यो सम्भव हुने देखिएको छैन । मन्त्रालय थप्ने र भागबण्डाका विषयमा दुई दलबीच सघन ढङ्गले छलफल चलिरहेको छ, छिट्टैमा सहमति जुट्छ, एमाले प्रमुख सचेतक नेपालीले भने । साना दललाई पनि समेटेर जाने विषयमा एमाले सकारात्मक रहेको उनको भनाइ छ । सम्मानजनक हैसियतबिना एमाले सरकारमा नजाने उनले बताए । मुख्यमन्त्री पाण्डे संविधानको धारा १६८ (३) बमोजिम प्रदेशसभाको सबैभन्दा ठूलो दलका हैसियतमा गत जेठ १६ गते मुख्यमन्त्रीमा नियुक्त भएका थिए । उनले काँग्रेसका २७, राप्रपाका दुई, नेसपाका एक र एक स्वतन्त्र प्रदेशसभा सदस्य गरी ३१ प्रदेशसभा सदस्यको समर्थन पाउनुभएको थियो । एमालेका २२ र माओवादी केन्द्रका छ प्रदेशसभा सदस्यले विश्वासको मतको विपक्षमा मत दिएका थिए । त्यसअघि मुख्यमन्त्री बन्नुभएका नेकपा (एमाले) संसदीय दलका नेता खगराज अधिकारीले प्रदेशसभाबाट प्राप्त गरेको विश्वासको मतलाई सर्वोच्च अदालतले असंवैधानिक रहेको फैसला गरेपछि पाण्डे पुनः मुख्यमन्त्रीमा नियुक्त भएका थिए । अधिकारीले पाएको विश्वासको मतविरुद्ध दायर भएको रिटमा सुनुवाई गर्दै सर्वोच्च अदालतले प्रदेशसभाको सबैभन्दा ठूलो दलको नेताका हैसियतमा पाण्डेलाई मुख्यमन्त्रीमा नियुक्त गर्न परमादेश दिएको थियो । ६० सदस्यीय प्रदेशसभामा नेपाली काँग्रेसका २७, एमालेका २२, नेकपा (माआवादी केन्द्र)का सात (सभामुखबाहेक), राष्ट्रिय प्रजातन्त्र पार्टीका दुई र एक स्वतन्त्र प्रदेशसभा सदस्य छन्।  रासस"
प्रतिनिधिसभा बैठक : प्रधानमन्त्री ओलीसँग आज प्रश्नोत्तर कार्यक्रम हुने,"काठमाडौं : प्रतिनिधि सभाको बैठकमा आज प्रधानमन्त्रीसँग प्रश्नोत्तर हुने भएको छ। आज दिउँसो १ बजे बस्ने बैठकमा प्रधानमन्त्री केपी शर्मा ओलीसँग प्रश्नोत्तर कार्यक्रम तय भएको प्रतिनिधि सभाका सचिव सुरेश अधिकारीले जानकारी दिए। प्रतिनिधि सभा नियमावली, २०७९ को परिच्छेद९ अनुसार प्रस्नोत्तर गर्ने जनाइएको छ। बैठकमा सभामुख देवराज घिमिरेले प्रतिनिधि सभाअन्तर्गतको विषयगत समितिहरूमा सदस्यहरुको नाम हेरफेर गर्ने कार्यसूची छ। धितोपत्रसम्बन्धी (पहिलो संशोधन) विधयेकलाई प्रस्तुत गर्न अनुमति माग्ने प्रस्तावमाथि सांसद प्रेम सुवालले राखेको विरोधको सूचनालाई निर्णयार्थ प्रस्तुत गरिने कार्यसूची रहेको छ। त्यस्तै उपप्रधानमन्त्री एवम् अर्थमन्त्री विष्णु प्रसाद पौडेलले धितोपत्र सम्बन्धी (पहिलो संशोधन) विधेयक२०८१ प्रस्तुत गर्नेछन्। अर्थमन्त्री पौडेलले आर्थिक कार्यविधि तथा वित्तिय उत्तरदायित्व (पहिलो संशोधन) विधेयकसमेत सम्भावित कार्यसूचीमा उल्लेख छ। राष्ट्रियसभा बैठक पनि आजै दिउँसो सवा १ बजे बस्नेछ ।"
माओवादी केन्द्रको बागमती प्रदेशस्तरीय परामर्श बैठक आज पनि जारी,"काठमाडौं : नेकपा माओवादी केन्द्रको प्रदेशस्तरीय परामर्श बैठक आज पनि जारी रहेको छ। बागमती प्रदेशबाट केन्द्रमा प्रतिनिधित्व गर्ने केन्द्रीय सदस्य र प्रदेश पदाधिकारीहरूको परामर्श बैठक बुधबारबाट जारी पेरिस डाँडामा जारी रहेको माओवादी केन्द्रले जनाएको छ। पार्टी केन्द्रीय समितिको पूर्ण बैठक बस्नु अगाडि सो बैठकको तयारी स्वरूप हरेक प्रदेशमा परामर्श बस्ने निर्णय पदाधिकारी बैठकले गरेको थियो। माओवादीभित्र नेतृत्वको कार्यशैलीप्रति आन्तरिक विवाद बढ्नुका साथै सरकारबाट हट्नु परेपछि माओवादीले सांगठनिक छलफल अगाडि बढाउन लागेको हो। यसैगरी उपत्यका विशेष तथा सम्पर्क समन्वय प्रदेशमा कार्यरत केन्द्रीय सदस्य तथा प्रदेश पदाधिकारीहरूको बैठक भाद्र ७ र ८ गते, गण्डकी प्रदेशको भाद्र ९ र १० गते, सुदूरपश्चिम प्रदेशको भाद्र १२ र १३ गते,कर्णाली प्रदेशका केन्द्रीय सदस्य तथा प्रदेश पदाधिकारीहरूको बैठक भाद्र १४ र १५ गते, लुम्बिनी प्रदेशका केन्द्रीय सदस्य तथा प्रदेश पदाधिकारीहरूको बैठक भाद्र १६ र १७ गते, तीन वटै केन्द्रीय आयोगका सदस्यहरूको बैठक भाद्र १८ र १९ गते, मधेश प्रदेशको भाद्र २२ र २३ गते,कोसी प्रदेशको भाद्र २४ र २५ गते बस्ने माओवादी केन्द्रले जनाएको छ। यसैगरी जवस मोर्चामा कार्यरत पार्टी केन्द्रीय सदस्य हरू र केन्द्रीय विभागहरूमा कार्यरत पार्टी केन्द्रीय सदस्यहरूको बैठक भाद्र २७ र २८ गते,प्रवास प्रदेशमा कार्यरत पार्टी केन्द्रीय सदस्य हरू तथा प्रदेश पदाधिकारीहरूको बैठक भाद्र ३१ आश्विन १ गते र जेष्ठ कम्युनिष्ट मञ्च र केन्द्रीय सल्लाहकारहरूको बैठक असोज २ र ३ गते तय गरिएको छ।"
यो सरकारलाई प्रतिफल नदेखिनेगरी काम गर्ने छुट छैन : प्रधानमन्त्री,"काठमाडौं : प्रधानमन्त्री केपी शर्मा ओलीले वर्तमान सरकार जनताका समस्या समाधान र अधिकार सुरक्षित गर्न कटिवद्ध रहेको बताएका छन्। बिहीबार प्रतिनिधिसभा बैठकमा सांसदहरूले सोधेका प्रश्नको जवाफ दिने क्रममा प्रधानमन्त्री ओलीले जनताका निराशाहरूलाई चिर्नेगरी सरकारले काम गरिरहेको बताएका हुन्। प्रधानमन्त्री ओलीले प्रतिफल नदेखिनेगरी काम गर्ने सुविधा आफू नेतृत्वको सरकारलाई नभएको दावी गरे। 'जनतामा निराशा नहोस्, आशावादी जागोस् कामना मात्रै गरिरहेको छैन, जनताले या कसैले पनि औंलो ठड्याउने ठाउँ नहोस् हामीलाई कुनै गल्ती गर्ने अथवा कुनै अन्यौल सृजना हुनेगरी काम गर्ने, अथवा प्रतिफल नदेखिनेगरी काम गर्ने कुनै सुविधा छैन र कुनै छुट पनि छैन,'उनले भने। उनले गरिबीको रेखामुनि रहेका जनतालाई उठाउने अभिभारा आफ्नो काँधमा आएको बताए। उनले भने,'२१ औ शताब्दीमा हामी गरिबीको दुष्चक्रमा छौं। २० प्रतिशतभन्दा माथि जनता गरिबीको रेखामुनि छन्। यसबाट जनतालाई उठाउनुछ।' उनले सन् २०३० सम्म दिगो विकास गन्तव्य प्राप्त गर्नु्पर्ने बताए। प्रधानमन्त्री ओलीले मुलुकमा विभिन्न क्षेत्रमा समस्या भएपनि त्यसको समाधान गर्न दत्तचित्र भएर काम गरिरहेको जिकिर गरे। सरकारमा नेपालको राजनीतिकमा ऐतिहासिक भूमिका खेलेका र ऐतिहासिक भूमिका पूरा गरेर आएका दलहरू रहेको बताउँदै यिनीहरूले मुलुकका लागि ऐतिहासिक काम गर्ने विश्वास व्यक्त गरे। मुलुकमा विगतको तुलनामा विकास भएपनि अझै सोचेजस्तो विकास हुन नसकेको बताए।"
टीआरसी विधेयक राष्ट्रियसभाबाट पारित,"काठमाडौं : राष्ट्रियसभाबाट सङ्क्रमणकालीन न्यायसँग सम्बन्धित विधेयक (टीआरसी) विनासंशोधन पारित भएको छ। सभाको आजका बैठकले कानुन, न्याय तथा संसदीय मामिलामन्त्री अजयकुमार चौरसियाले प्रस्तुत गरेको प्रतिनिधिसभाबाट सन्देशसहित प्राप्त बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग (तेस्रो संशोधन) विधेयक, २०८१ पारित गरियोस् भन्ने प्रस्ताव सर्वसम्मतिले पारित गरेको हो। त्यसअघि कानुनमन्त्री चौरसियाद्वारा प्रस्तुत प्रतिनिधिसभाबाट सन्देशसहित प्राप्त बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग (तेस्रो संशोधन) विधेयक, २०७९ माथिको दफावार छलफल सदनमा गरियोस् भन्ने प्रस्ताव सर्वसम्मतिले स्वीकृत गरेको थियो। राष्ट्रियसभा अध्यक्ष नारायणप्रसाद दाहालले उक्त प्रस्तावमाथि दफावार प्रारम्भ हुने जानकारी गराएका थिए। उनले उक्त प्रस्तावमाथि संशोधन प्रस्ताव दर्ता नभएको व्यहोरा जानकारी गराए। सो प्रस्तावमाथि दलीय आधारमा छलफल भएको थियो। राष्ट्रियसभाले सो विधेयक पारित गरेर प्रतिनिधिसभामा फिर्ता पठाएको छ। उक्त विधेयक प्रतिनिधिसभाबाट गत साउन ३० गते पारित भएको थियो। सो विधेयक २०७९ फागुन २५ गते प्रतिनिधिसभामा दर्ता भएको थियो। प्रतिनिधिसभामा उत्पत्ति भएको सो विधेयक सभामुख देवराज घिमिरेबाट प्रमाणित भएर प्रमाणीकरणका लागि राष्ट्रपतिसमक्ष जानेछ। राष्ट्रपतिबाट प्रमाणीकरण भएसँगै सो ऐन कार्यान्यवनमा आउनेछ।"
'डेडिकेटेड र ट्रङ्क लाइनको बक्यौता एक रूपैयाँ छोडिन्न : प्रधानमन्त्री,"काठमाडौं : प्रधानमन्त्री केपी शर्मा ओलीले नेपाल विद्युत् प्राधिकरणको डेडिकेटेड र ट्रङ्क लाइनको बक्यौता एक रूपैयाँ नछाडेर उठाउने स्पष्ट गरेका छन्। प्रतिनिधिसभाको आजको बैठकमा सांसदको प्रश्नको जवाफ दिँदै प्रधानमन्त्री ओलीले भने, 'बक्यौता उठाइन्छ, छोडिँदैन, तर उद्योग बन्द गरेर होइन सञ्चालन नै गरेर उठाइन्छ। विगतमा किन समयमै महसुल उठाइएन, किन लाइन काटियो र किन फेरि लाइन जोडियो भन्ने प्रश्न सम्बन्धित निकायसँग जोडिन्छ। यसमा सरकार स्पष्ट छ, लाइन बन्द नगरी बक्यौता उठाइनेछ।' उनले सरकार र प्राधिकरणबीच कुनै मतभेद नभएको पनि स्पष्ट गरे। उनले यस विषयमा अहिले सामाजिक सञ्जाल र कतिपय मिडियामा आधारहीन प्रचार भइरहेको उल्लेख गर्दै विद्युत् प्राधिकरणले महसुल उठाउन खोजेको र सरकारले मिनाहा गरेको भन्दै झुटो प्रचार अर्थहीन भएको टिप्पणी गरे। प्रधानमन्त्री ओलीले भने, 'उद्योग नै बन्द हुँदा बक्यौता उठ्ने आधार पनि बन्द हुन्छ, रोजगारी बन्द हुन्छ, उत्पादन पनि घट्छ, व्यापार घाटा बढ्छ। बक्यौता उठाउन पनि त उद्योग चलाउनै पर्छ। औद्योगिक ग्राहकसँग लिनुपर्ने खपत अनुसारको महसुल मिनाहा गरिएको भन्ने झुटो सूचनाको पछि नलाग्न म सबैलाई आग्रह गर्छु। खपतअनुसारको महसुल उठाएरै छोडिन्छ।'"
प्रहरीको ३० वर्षे सेवा कार्यान्वयन नगर्न सर्वोच्चको अन्तरिम आदेश,"काठमाडौं : सर्वोच्च अदालतले ३० वर्षे सेवा अवधिका कारण अवकाशमा जान लागेका प्रहरी अधिकारीको अवकाश रोक्न अन्तरिम आदेश दिएको छ। न्यायाधीश हरिप्रसाद फुयालको एकल इजलाशले २१ प्रहरी अधिकारीले दिएको रिटमाथि सुनुवाइ गर्दै ३० वर्षे सेवा अवधिका आधारमा सेवाबाट अवकाश हुने भनी दिइएको पत्र कार्यान्वयन नगराउन अन्तरिम आदेश दिएको हो। आगामी भदौ १६ गतेदेखि अवकाशमा जान लागेका प्रहरी अधिकारीमध्ये २१ जनाले ३० वर्षे सेवाअवधि हटाउन माग गर्दै सर्वोच्च अदालतमा रिट निवेदन दर्ता गराएका थिए। एसएपी जीवक कुमार श्रेष्ठ, दिनेसराज मैनालीलगायतले वारेसमार्फत रिट दर्ता गराएका थिए। सर्वोच्चले प्रहरी किताबखानाले अवकाश पत्र थमाएको सम्बन्धमा कारण देखाऊ आदेश पनि जारी गरेको छ। यो आदेशसँगै ३० वर्षे सेवा हदका कारण अवकाशमा जान लागेका ठूलो संख्यामा प्रहरीहरूको अवकाश रोकिएको छ। आउने असोज १० गते यो रिटको पूर्ण सुनुवाइको लागी पेसी तोकिएको छ।"
दुप्चेश्वरमा एक महिनामै १२ लाख भेटी,नुवाकोट : पशुपतिनाथको पर्यायका रुपमा पुजिँदै आएको नुवाकोटको प्रसिद्ध दुप्चेश्वर मन्दिरमा दैनिक हजारौं भक्तजन दर्शनका लागि पुगिरहेका छन्। दुप्चेश्वरमा साउन एक महिनामा मात्र १२ लाख ८३ हजार १ सय ७१ रुपैयाँ संकलन भएको छ। साउन एक महिनामा भक्तजनहरुले सात लाख ८० हजार चार सय ३० चढाएको भेटी र सन्ध्या आरतीका लागि भक्तजनले चढाएका पाँच लाख दुई हजार सात सय ४१ गरी झण्डै १३ लाख रुपैयाँ कुल भेटी संकलन भएको दुप्चेश्वर क्षेत्र विकास कोषले जनाएको छ। साउनको अन्तिम सोमवार अर्थात् मात्र दुप्चेश्वरमा भक्तजनहरुले दुईलाख २५ हजार ६ सय ४० रुपैया भेटी चढाएका थिए। दुप्चेश्वर गाउँपालिका६ करेजुङको पहरामा रहेको दुप्चेश्वर महादेव मन्दिरमा गत वैशाख १ गतेदेखि दैनिक रुपमा भक्तजनहरुले चढाएको भेटी गणना गरिँदै आएको छ। साउन महिनामा मात्र दुप्चेश्वरमा १२ लाख रुपैया भेटी संकलन भएको छ। साउन महिना शिवको महिना मानिने भएकाले अन्य महिनाका तुलनामा दर्शनार्थी बढेको मन्दिरका पुजारी भगवानहरि धितालको भनाइ छ। मन्दिरमा गत वैशाखदेखि असार मसान्तसम्म १० लाख ५८ हजार ५ सय ८७ रुपैयाँ संकलन भएको थियो। सो रकम र साउनमा संकलित १२ लाख ८३ हजार १ सय ७१ रुपैयाँसमेत गरि चार महिनामा २३ लाख ४१ हजार सात सय ५८ रुपैया संकलन भएको छ।
संस्कृति संरक्षणका लागि लाखे प्रदर्शनी,"दोलखा : दोलखा सदरमुकाम चरिकोटमा सांस्कृतिक विकास र जात्रापर्वहरूको संरक्षण र प्रवर्द्धनका लागि लाखे नाचको आयोजना गरिएको छ। बिहीबार दोलखासहित विभिन्न ४ जिल्लाको १७ प्रकारका लाखे नाच प्रदर्शन गरिएको हो। जिल्लाको चरिकोट, जिरी र लापीलाङ, रामेछापको भंगेरी, चिसापानी र मन्थली, काठमाडौंको मच्छेगाँउ, काभ्रेपलाञ्चोकका धुलिखेलबाट आएका टोलीले लाखे नाच प्रस्तुत गरेका थिए। भीमेश्वर नगरपालिकाको सहयोगमा लालीगुराँस युवा क्लब चरिकोटले लाखे नाच प्रदर्शनी कार्यक्रमको समन्वय गरेको लालीगुराँस युवा क्लबका अध्यक्ष प्रविन श्रेष्ठको भनाइ छ। क्लबले चरिकोटमा प्रदर्शन गर्दै आएको लाखे नाचलाई जिल्लाको जिरी, मैनापोखरी, किर्नेटार, मागादेउराली, सिंगटी, काठमाडौंको मच्छेगाँउ र चितवनमा समेत प्रदर्शनको लागि लगेको र सोही क्रममा यो बर्ष अन्य जिल्लाको लाखे नाच पनि चरिकोटमा प्रदर्शनका लागि ल्याउने कार्यक्रमअनुसार बिहिबार दोलखा लगायत विभिन्न ४ जिल्लाको लाखे नाच प्रदर्शन गरिएको हो। चरिकोटमा विभिन्न जिल्लाको लाखे नाच प्रदर्शन गर्दा सांस्कृतिक आदान प्रदानसँगै सदरमुकामको आर्थिक विकासमा समेत टेवा पुग्न सक्ने उद्देश्यले लाखे महोत्सव गरिएको क्लबका अध्यक्ष श्रेष्ठले बताए। संस्कृति आदान प्रदान कै लागि आगामी भदौ १४ र १५ गते दोलखा चरिकोटका टोली लाखे प्रदर्शनका लागि काठमाडौंको मच्छेगाँउ जाने भएको छ, उनले भने। सुनसान चसरकोटमा चहलपहल बढाउन प्रदर्शन गरिएको लाखे नाचमा धेरै संख्यामा मानिसहरूको उपस्थिति रहेको थियो। क्लबले चरिकोट गुठीको सहकार्यमा प्रत्येक वर्ष गठेमंगलदेखि कृष्ण जन्माष्टमीको भोलिपल्टसम्म चरिकोट बजारमा लाखे नाच प्रदर्शन गर्दै आएको छ। धेरै वर्ष अघिदेखि सुरु भएको लाखे नाचले सदरमुकामको रौनक बढाएको र अन्य जिल्लाको लाखे नाचबाट पनि नयाँ अनुभव साटासाट हुने हेतुले यो वर्ष अन्य जिल्लालाई आमन्त्रण गरिएको हो। लाखे नाच ऐतिहासिक सहर दोलखाबाट सुरु भएको हो। दोलखा कै सिको गर्दै २०१६ सालबाट सदरमुकाम चरिकोटमा पनि लाखे नाच प्रदर्शन सुरु गरिएको चरिकोट बासीको भनाइ छ। झण्डै डेढ सय वर्ष अघि चरिकोट पुरानो बजारमा नेवार समुदायको बसोबास सुरु भएपछि विभिन्न पर्व तथा जात्राको सुरुवात भएको हो।"
"मिनि ट्रक दुर्घटना हुँदा एकको मृत्यु, दुई जना घाइते",बैतडी : बैतडीमा मिनि ट्रक दुर्घटना हुँदा एक जनाको मृत्यु भएको छ। मृत्यु हुनेमा ट्रकका साहु सुर्नया गाउँपालिका६ घर भई हाल कञ्चनपुरको शुक्लाफाँटा नगरपालिका४ बस्दै आएका ३० वर्षीय जगदीश अवस्थीको रहेका छन्। दुर्घटनामा परी सुर्नया गाउँपालिका६ मूलखटालीका चालक ३८ वर्षीय अम्मर अवस्थी र कञ्चनपुरको शुक्लाफाँटा नगरपालिका४ का राजेन्द्र राना घाइते भएका छन्। जिल्लाको दोगडाकेदार गाउँपालिका२ मकफलकोटमा सुपप्र ०२००१ क ०७३४ नम्बरको मिनि ट्रक दुर्घटना भएको हो। सिल्लेगडाकटौजपानी कच्ची सडकमा बिहिबार साँझ ७ बजेतिर मिनी ट्रक दुर्घटनामा परेको हो। चालक अवस्थीको अवस्था गम्भीर रहेको जिल्ला प्रहरी कार्यालय बैतडीका प्रमुख प्रहरी नायब उपरीक्षक दीपक गिरीले जानकारी दिए। घाइतेहरूलाई उपचारका लागि डडेलधुरा अस्पताल पठाइएको छ। ट्रक सडकबाट ५० मिटर तल खसेको बताइएको छ। छड र सिमेन्ट बोकेर जाँदै गरेको ट्रक दुर्घटनामा परेको प्रहरी नायब उपरीक्षक गिरीले बताए। घटनाका विषयमा थप अनुसन्धान भइरहेको प्रहरीले जनाएको छ।
शुक्रबार देशका यी स्थानमा हुने छ वर्षा,"काठमाडौं : शुक्रबार देशभर साधारणतया बदली रहने छ। मौसम पूर्वानुमान महाशाखाका अनुसार कोशी, मधेश, बागमती, गण्डकी, लुम्बिनी प्रदेशका केही स्थानहरूमा तथा बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी र बागमती प्रदेशका एक दुई स्थानमा भारी वर्षाको पनि सम्भावना रहेको छ। शुक्रबार राति देशभर आंशिकदेखि साधारणतया बदली रहने छ। कोशी, मधेश, बागमती र सुदूरपश्चिम केही स्थानहरूमा तथा बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, मधेश र सुदूरपश्चिम प्रदेशका एकदुई स्थानमा भारी वर्षाको पनि सम्भावना रहेको छ।"
"घर भाडामा लिएर चप्पल तस्करी, १६ लाख बराबरको बरामद","विराटनगर : मोरङको रंगेलीमा घरका कोठा भाडामा लिएर विभिन्न ब्राउण्डका चप्पलको तस्करी गरेको पाइएको छ। अवैध चप्पल भण्डारणस्थलमा प्रहरीले बिहीबार दिउँसो छापा हानेर १६ लाख बराबरको चप्पल बरामद गरेको छ। अलगअलग स्थानका भण्डारणस्थलमा इलाका प्रहरी कार्यालय रंगेलीका इन्सपेक्टर सन्तोषकुमार खड्का नेतृत्वको टोलीले छापा हानेको हो। भारतबाट तस्करी गरेर ल्याइएको चप्पल रंगेली नगरपालिका३ आमतोला र रंगेली८ दर्वेसाबाट बरामद गरिएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार आमतोलास्थित नजिया खातुनको घरको कोठाबाट ११ लाख मूल्य बराबरको १६ बोरा र दर्वेसास्थित यज्ञ अग्रवालको घरको कोठाबाट ५ लाख बराबरको ६ बोरा चप्पल बरामद भएको छ। एउटा बोरामा ३ सयदेखि ६ सय जोडीसम्म चप्पल भेटिएका छन्, बस्नेतले भने, जम्मा ८ हजार जोडी चप्पल बरामद गरिएको छ। अवैध धन्दा चलाइरहेका व्यक्तिले खातुन र अग्रवालको घरको कोठा भाडामा लिएर विभिन्न ब्राण्डका चप्पल तस्करी गरी ल्याउँदै भण्डारण गरेर राख्ने गरेको प्रहरीको प्रारम्भिक अनुसन्धानबाट खुलेको छ। तस्करीमा घरधनीको संलग्नता नपाइएको उनले बताए। चप्पल तस्करीमा संलग्नको पहिचान खुल्न बाँकी छ। डीएसपी बस्नेतका अनुसार नाम, थर र वतन नखुलेका बंगाली भनेर चिनिने व्यक्तिले भन्सार छली गरेर विभिन्न ब्राण्डका चप्पल तस्करी गरी ल्याउँदै घरको कोठा भाडामा लिएर भण्डारण गरी राखेको सूचना प्रहरीलाई आएको थियो। ती व्यक्तिले ५ महिना अघिदेखि घर भाडामा लिएर भारतबाट चप्पल तस्करी गरेर नेपाल भित्राउने गरेको प्रहरीले जनाएको छ। प्रहरी आएको थाहा पाएर चप्पल तस्करीको धन्दा चलाइरहेका व्यक्ति भने फरार बनेका थिए। उनको खोजी तीव्र पारिएको जानकारी बस्नेतले दिए। बरामद भएका चप्पल आवश्यक अनुसन्धान र कारबाहीका लागि भन्सार कार्यालयमा बुझाइने उनले बताए।"
मेलामा कुटपिट हुँदा एक युवा गम्भीर घाइते,"बेनी : म्याग्दीको रघुगंगा गाउँपालिका८ दुवाडी ढाँडमा आयोजित मेलामा कुटपिट हुँदा एक जना गम्भीर घाइते भएका छन्। कालीबराह युथ क्लबले जनैपूर्णिमा पर्वको अवसरमा आयोजित मेलाको खेलकुद प्रतियोगितामा सहभागी भएका रघुगंगा८ को साहरा स्पोर्ट्स क्लबका खेलाडी २६ वर्षीय दुर्गाबहादुर छन्त्यालमाथि कुटपिट भएको हो। खाना खान होटलमा गएका दुर्गाबहादुरलाई प्रकाश छन्त्याल, रुपेश छन्त्याल, निर छन्त्याल, केशव छन्त्यालसहितको ६७ जनाको समूहले धारिलो हतियार प्रहार र कुटपिट गरेर गम्भीर घाइते बनाएका दुर्गाबहादुरका दाजु युवराज छन्त्यालले बताए। उनका अनुसार टाउको र आँखामा चोट लागेर घाइते भएका दुर्गाबहादुरलाई बेनी अस्पतालले सिफर गरेपछि उपचारका लागि बिहीबार पोखराको गण्डकी अस्पतालको आईसीयुमा राखिएको छ। पीडितको तर्फबाट युवराजले ४ जनाविरुद्ध ज्यान मार्ने उद्योग सम्बन्धी मुद्दामा जिल्ला प्रहरी कार्यालयमा लिखित किटानी जाहेरी सहितको निवेदन बुझाएको बताए। जिल्ला प्रहरी कार्यालयका प्रहरी निरीक्षक राजन रायमाझीले दुर्गाबहादुरको तर्फबाट घटनाको विषयमा जानकारी आएको र पीडक पक्षलाई छलफलमा बोलाएको बताए। कुटपिटको आरोप लागेका प्रकाश छन्त्यालले दुर्गाबहादुरले आफूमाथि आक्रमण गरेकाले प्रतिकार गर्दा असहज वातावरण सिर्जना भएको प्रतिक्रिया दिए।"
बागमती प्रदेशका मुख्य न्यायाधिवक्ताले लिए शपथ,"हेटौंडा : बागमती प्रदेशको मुख्य न्यायाधिवक्ता सुकदेव काफ्लेले पद तथा गोपनीयताको शपथ लिएका छन्। प्रदेश प्रमुख दीपकप्रसाद देवकोटाको उपस्थितिमा उच्च अदालत पाटनका मुख्य न्यायाधीश नृपध्वज निरौलाले उनलाई प्रदेश प्रमुखको कार्यालय हेटौंडामा बुधबार पद तथा गोपनीयताको शपथ खुवाएका हुन्। शपथ कार्यक्रलममा मुख्यमन्त्री बहादुर सिं लामा, मन्त्रीहरू, प्रदेश सरकारका सचिवहरू लगायतको उपस्थिति थियो। दोलखाको तामाकोशी गाउँपालिका३ निवासी काफ्लेलाई आइतबार प्रदेश प्रमुख दीपकप्रसाद देवकोटाले मुख्य न्यायाधिवक्तामा नियुक्त गरेका थिए। नेपालको संविधानको धारा १६० उपधारा (२) बमोजिम प्रदेशका मुख्यमन्त्री लामाको सिफारिसमा काफ्लेलाई मुख्य न्यायाधिवक्ता पदमा नियुक्त गरेका थिए। काफ्लेले यसअघि पूर्वकानुन तथा न्यायमन्त्री भीमबहादुर तामाङ र पूर्वमहिला तथा समाज कल्याणमन्त्री लिला कोइरालाको सल्लाहकारसमेत भएर काम गरिसकेका छन्। उनले २५ वर्षदेखि निरन्तर कानुन व्यवसायीका रूपमा काम गर्दै आएका छन्।"
विराटनगरमा राधाकृष्ण रथयात्राको तयारी,"विराटनगर : विराटनगरमा यसवर्षको राधाकृष्ण रथयात्रा यही भदौ ११ गते मंगलबार निकालिँदै छ। ऐतिहासिक रथयात्राको तयारी तीव्र पारिएको छ। प्रत्येक वर्ष श्रीकृष्ण जन्माष्टमीको भोलिपल्ट रथयात्रा निकाल्ने गरिन्छ। राधाकृष्णको युगल जोडीसहितको रथ विराटनगर महानगरपालिका१ स्थित राधाकृष्ण मन्दिरबाट दिउँसो ३:३० बजेतिर निकालिने छ। राधाकृष्ण रथयात्रा समारोह समितिले बिहीबार पत्रकार सम्मेलनको आयोजना गर्दै ९३ औं रथयात्राको तयारी अन्तिम चरणमा पुगेको उल्लेख गरेको छ। विगतभन्दा भिन्न शैलीमा यसवर्ष रथयात्रा निकाल्ने तयारी छ। रथयात्रा समारोह समितिका अध्यक्ष कैलाश रेग्मीले विगतभन्दा फरक र अझ भव्य रुपमा रथयात्रा निकाल्ने तयारी भइरहेको जानकारी दिए। रथयात्रामा नेपाल र भारतका ५ लाख बढी भक्तजनहरुको सहभागिता हुने अपेक्षा छ। यो नेपालको सबैभन्दा ठूलो र पुरानो रथयात्रा हो। यसको छुट्टै महत्व रहेकाले भक्तजनको उल्लेखनीय उपस्थिति रहने गरेको छ, उनी भन्छन्। रथयात्राले विराटनगर बजारभित्रको ९ किलोमिटर यात्रा तय गर्नेछ। रथयात्रा सम्पन्न हुन करिब ६ घण्टा लाग्ने रेग्मीको भनाइ छ। समितिका उपाध्यक्ष नन्दकिशोर राठीले भक्तजनहरुलाई पूजाआजाका लागि सहज बनाइने बताए। उनका अनुसार यात्रा अवधिभर ४३ स्थानमा रथलाई विश्राम गराइने छ। रथयात्रामा विगतजस्तो व्यावसायिक प्रचारप्रसार गर्न प्रतिबन्ध लगाइएको राठीले बताए। विक्रम संवत १९८८ सालदेखि खट यात्राबाट प्रारम्भ भएको यसलाई २०२५ सालदेखि रथयात्राको रूप निकाल्न थालिएको हो। रथयात्राको अवलोक गर्न र रथको पूजा गर्न पूर्वी नेपालका विभिन्न स्थानसहित भारतबाट समेत भक्तजन आउने गरेका छन्। पछिल्लो समय सुनसरी, झापालगायतका स्थानमा पनि रथयात्रा निकाल्न थालिएपछि विराटनगरको रथयात्रामा भक्तजनको उपस्थिति कम हुँदै गएको छ। रथको डोरी छोयो भने मोक्ष प्राप्त हुने र मनोकामना पूरा हुने जनविश्वास छ।"
"करेन्ट लागेर गोरखामा युवकको मृत्यु, एक घाइते",गोरखा : गोरखामा करेन्ट लागेर युवकको मृत्यु भएको छ। बिहीबार साढे १२ बजेतिर करेन्ट लागेर गोरखा नगरपालिका९ लक्ष्मीबजारका २४ वर्षीय सुनिल मगरको मृत्यु भएको प्रहरीले जनाएको छ। उनको भरतपुर मेडिकल कलेजमा उपचारका क्रममा मृत्यु भएको प्रहरी नायव उपरीक्षक रमेश कुमार श्रेष्ठले बताए। गोरखा नगरपालिका६ पाटेचौरस्थित निर्माणाधिन घरमा काम गर्ने क्रममा फलामको रडले नजिकै रहेको बिजुलीको नाङ्गो तारमा छुन पुग्दा त्यहाँ काम गर्ने २ जनालाई करेन्ट लागेको थियो। उनीहरू मध्य भारत घर भई हाल गोरखा सदरमुकामको पेट्रोल पम्प नजिकै बस्दै आएका २८ वर्षीय अर्मन खान घाइते भएका हुन्। खानको अवस्था भने सामान्य रहेको बताइएको छ।
डोटीस्थित सेती नदीमा बेवारिसे शव फेला,"डोटी : डोटीस्थित सेती नदीमा बेवारिसे शव फेला परेको छ। दिपायल सिलगढी नगरपालिका४ पिपल्ला बजारस्थित पक्की पुल नजिकै सेती नदीमा शव फेला परेको हो । जिल्ला प्रहरी कार्यालय डोटीका प्रहरी नायव उपरीक्षक (डीएसपी) भीमलाल भट्टराईका अनुसार बिहीबार बिहान स्थानीयले शव देखेपछि प्रहरीलाई खबर गरेका थिए । सशस्त्र प्रहरी, नेपाल प्रहरीले शव निकालेको डीएसपी भट्टराईले जानकारी दिए । शवको पहिचान हुन सकेको छैन । घटनाको थप अनुसन्धान भइरहेको प्रहरीले जनाएको छ ।"
२० वर्ष नपुग्दै ४३ प्रतिशत महिलाको बिहे,"काठमाडौं : संविधानले बालअधिकारलाई मौलिक हकमै सूचीकृत गरेको छ। बालविवाह, बालबालिकाको गैरकानुनी ओसारपसार, अपहरण वा बन्धक बनाउन नपाइने व्यवस्था संविधानमा छ। मुलुकी अपराध संहिताले विवाह गर्न २० वर्ष उमेर तोकेको छ। २० वर्षभन्दा कम उमेरमा हुने विवाह स्वतः बदर हुने संहितामा छ। त्यतिमात्र होइन, २० वर्षभन्दा कम उमेरमा विवाह गर्नेगराउनेलाई तीन वर्षसम्म कैद र ३० हजार रुपैयाँसम्म जरिवाना तोकेको छ। तर, हालै सार्वजनिक भएको सरकारी तथ्यांकले मुलुकमा बालविवाह व्याप्त रहेको देखाएको छ। राष्ट्रिय जनगणनाअन्तर्गत बालबालिकाको तथ्यांक नतिजाअनुसार १० देखि १५ वर्ष उमेरका बालबालिकाको बिहेवारी दर उच्च देखाएको छ। त्यसमा पनि बालिकाको संख्या धेरै छ। राष्ट्रिय जनगणना ०७८ मा २० देखि २४ वर्षका व्यक्तिलाई विवाहको उमेरबारे प्रश्न सोधिएको थियो। तपार्इंहरूको विवाह कति वर्षमा भयो ? भनेर २० देखि २४ वर्ष उमेरका महिला पुरुषलाई सोध्दा, दिएको उत्तरअनुसारको तथ्यांक यो हो, राष्ट्रिय तथ्यांक कार्यालयका एक अधिकारीले भने। २० वर्षमुनि ३० प्रतिशत विवाह २० वर्षमुनि अर्थात् गैरकानुनी विवाह गर्नेको औसत दर २९७ प्रतिशत छ। जसमा ४३ प्रतिशत महिला छन्। पुरुषको संख्या १४५ प्रतिशत छ। २७ लाख ३१ हजार ३ सय ३९ जना २० देखि २४ वर्षका युवामध्ये ८ लाख ११ हजार ९ सय ३३ जनाको विवाह २० वर्ष अगावै भएको तथ्यांकले देखाएको छ। अपराध संहिताअनुसार २९७ प्रतिशत गैरकानुनी विवाह छन्। मुलुकी अपराध संहिता २०७४ मा विवाह गर्ने उमेर २० वर्ष तोकिएको छ। गैरकानुनी विवाह मधेस र कर्णालीमा उच्च छ। मधेसमा ५९४ प्रतिशत महिलाको विवाह २० वर्षभन्दा कम उमेरमा हँुदै आएको छ। १५८ प्रतिशत पुरुषको विवाह २० वर्षमुनि भएको छ। मधेस प्रदेशमा औसत ३८७ प्रतिशतको गैरकानुनी विवाह भइरहेको छ। कर्णालीमा ५५६ प्रतिशत महिलाको विवाह २० वर्ष तलै हँुदै आएको छ। २९२ प्रतिशत पुरुषको पनि गैरकानुनी विवाह भइरहेको छ। मधेसमा २० वर्ष तल विवाह गर्ने ४३६ प्रतिशत छन्। कोशीमा १२१ प्रशितशतको गैरकानुनी विवाह भएको छ। जसमा ३९५ प्रतिशत महिला र २६९ प्रतिशत पुरुष छन्। लुम्बिनी प्रदेशमा ३११ प्रतिशत जसमा महिलाको ४३ र पुरुषको १६ प्रतिशत गैरकानुनी विवाह भएको पाइएको छ। सुदूरपश्चिममा ३२२ प्रतिशत जसमा ४२६ महिला र १७७ प्रतिशत पुरुषका विवाह २० वर्षभन्दा कम उमेरमा भएको छ। बागमती र गण्डकीमा कम गैरकानुनी विवाह बागमती प्रदेश र गण्डकी प्रदेशमा तुलनात्मक रूपमा कम छ। गैरकानुनी विवाह गण्डकीमा २५३ प्रतिशत मात्रै छ। जसमा महिलाको ३७५ प्रतिशत र पुरुषको १०७ प्रतिशत छ। बागमतीमा १८७ प्रतिशतको गैरकानुनी विवाह भएको छ। जसमा महिला २६९ र पुरुष १० प्रतिशत छन्। निरक्षर व्यक्तिमा गैरबालविवाह दर उच्च छ। अर्थात्, करिब ५८ प्रतिशत छ। मधेसी दलित र पहाडी दलित तथा भाषिक समुदाय (मुस्लिम) समुदायमा क्रमशः ४७, ४२ र ४० प्रतिशत गैरकानूनी (२० वर्षभन्दा कम उमेरमा ) छ। १५ वर्ष नपुग्दै हुन्छ विवाह कानुनतः अपराध र दण्डनीय भए पनि १५ वर्ष नपुग्दै विवाह गर्ने दर उच्च छ। राष्ट्रिय जनगणनाको तथ्यांकअनुसार अझै २७ लाख ३१ हजार ३ सय ३९ जना २० देखि २४ वर्षका युवामध्ये ५० हजार ८ सय ९७ जनाले १५ वर्ष अगावै विवाह गरेका छन्। अर्थात् करिब २ प्रतिशतले प्रारम्भिक अवस्थामा नै बालविवाह (अर्ली म्यारिज) गरेका छन्। मधेस प्रदेशमा त ५७ प्रतिशत बालिकाको विवाह १५ वर्ष अगावै भएको छ। जनगणना ०७८ अनुसार १९ प्रतिशतको विवाह १५ वर्ष नपुग्दै भएको छ। जसमा बालिकाको ३ प्रतिशत र बालक ०५ प्रतिशत छन्। सबैभन्दा धेरै १५ वर्षभन्दा कम उमेरमा विवाह हुनेमा मधेस प्रदेश छ। मधेसपछि कर्णाली र लुम्बिनीमा १५ वर्ष नहुँदै विवाह हुने दर उच्च छ। मधेसमा ३४ प्रतिशतको विवाह १५ वर्ष नपुग्दै भएको छ। जसमा ५७ प्रतिशत बालिका र ०९ प्रतिशत बालक छन्। कर्णालीमा २ प्रतिशत छन्। जसमा बालिका ३१ र बालक ०६ प्रतिशत छन्। त्यस्तै लुम्बिनीमा १८ प्रतिशतको १५ वर्ष नपुग्दै विवाह भएको छ। जसमा बालिका २८ र बालक ०५ प्रतिशत छन्। कोशी प्रदेशमा १६ प्रतिशतको १५ वर्षभन्दा तल नै विवाह भएको छ। जसमा बालिका २५ र बालक ०४ प्रतिशत छन्। सुदूरपश्चिम प्रदेशमा पनि १६ प्रतिशतको १५ वर्ष तलै विवाह भएको छ। जसमा बालिका २३ र बालक ०५ प्रतिशत छन्। बालबालिका शान्ति क्षेत्र राष्ट्रिय अभियान(सिजप)की अध्यक्ष मीना शर्मा कर्णाली प्रदेशमा बालविवाह नभएको घर नै भेटिन गाह्रो रहेको बताउँछिन्। उनले भनिन्, बालविवाह भयावह छ। बालविवाह उच्च वर्गमा कम र न्यूनवर्गमा उच्च बालविवाह उच्च वर्गमा कम र न्यूनआय भएका वर्गमा उच्च छ। जनगणनाको तथ्यांकअनुसार अतिउच्च वर्षमा ४९ प्रतिशत मात्रै बालविवाह छ। त्यस्तै उच्च वर्गमा ११७, मध्यमवर्गमा १५६, न्यूनवर्गमा १७८ र अति न्यूनवर्गमा २०८ प्रतिशतको १८ वर्ष नपुग्दै विवाह हुने गरेको छ। २० देखि २४ वर्षका कुल जनसंख्यामध्ये १८ वर्ष नपुग्दै विवाह अर्थात् बालविवाह १४१ प्रतिशतको भएको छ। जसमा बालिकाको संख्या २१९ प्रतिशत र बालकको ५ प्रतिशत छ। ७ प्रदेशको तुलना गर्दा सबैभन्दा बढी बालविवाह मधेस प्रदेश भएको छ। १९९ प्रतिशतको मधेसमा बालविवाह भएको छ। जसमा ३२८ प्रतिशत बालिका र ५७ प्रतिशत बालक छन्। कर्णाली प्रदेशमा त २०१ प्रतिशतको बालविवाह भएको छ। जसमा २९ प्रतिशत बालिका र ९५ प्रतिशत बालक छन्। लुम्बिनीमा बालविवाह उच्च नै छन्। १४८ प्रतिशत बालबालिकाको १८ वर्ष नपुग्दै विवाह भएको छ। जसमा २१८ प्रतिशत बालिका र ५५ प्रतिशत बालक छन्। सुदूरपश्चिम प्रदेशमा १३४ प्रतिशतको बालविवाह भएको छ। जसमा १९१ प्रतिशत बालिका र ५५ प्रतिशत बालक छन्। कोशी प्रदेशमा १२८ प्रतिशतको बालविवाह भएको छ जसमा २०१ प्रतिशत बािलका र ४३ प्रतिशत बालक छन्। गण्डकी प्रदेशमा ११९ प्रतिशतको १८ वर्ष पुग्दै विवाह भएको छ। जसमा बालिका १८९ र बालक ३५ प्रतिशत छन्। त्यस्तै बागमती प्रदेशमा ८४ प्रतिशतको बालविवाह भएको छ। जसमा १३२ प्रतिशत बालिका र ३५ प्रतिशत बालक छन्। राष्ट्रिय तथ्यांक कार्यालयका निर्देशक ढुण्डिराज लामिछानेले कानुनमा तोकिएको विवाहको उमेरमा सुधार आवश्यक देखिएको बताउँछन्। पछिल्लो समयमा बालिकाको विवाह गर्ने दरमा केही सुधार आएको छ। सन् २०१९ देखि २०२१ अवधिकमा बालिकाको बालविवाह गर्ने दरमा करिब ११ प्रतिशत बिन्दुले कमी आएको छ। मानव विकास सूचांकअनुसार बालविवाहको अवस्थामा निकै सुधार भएको देखिएको छ। गण्डकी तथा सुदूरपश्चिम प्रदेशमा अन्य प्रदेशको भन्दा धेरै सुधार आएको छ। बागमती, कोशी र लुम्बिनीमा कम सुधार भएको छ। सन् २०१९ मा ३८८ प्रतिशत बालविवाह हुने गरेको थियो। २०२१ मा आएर २१९ प्रतिशतमा झरेको छ। २० देखि २४ वर्षका कुल जनसंख्यामा तुलना गर्दा कोशी प्रदेशमा साढे ८ प्रतिशतले बालविवाहको दरका कमी आएको छ। सन् २०१९ मा २८५ प्रतिशत बालविवाह थियो भने २०२१ मा आएर २०१ प्रतिशत भएको छ। त्यस्तै २०१९ मा मधेस प्रदेशमा ४६ प्रतिशत रहेकोमा २०२१ मा ३२८ प्रतिशतमा झेरेको छ। बागमतीमा २०१९ मा १९७ रहेकोमा २०२१ मा १३२ प्रतिशत भएको छ। गण्डकीमा २०१९ मा ३५५ प्रतिशतबाट घटेर २०२१ मा १८९ प्रतिशत भएको छ। लुम्बिनीमा ३३७ बाट घटेर २१८ प्रतिशत भएको छ। त्यस्तै कर्णालीमा ४४३ बाट २९ प्रतिशतमा र सुदूरपश्चिमा ३५६ प्रतिशतबाट १९१ प्रतिशतमा झरेको छ। बालबालिकाको वैवाहिक अवस्था : ७४ हजार २ सय ५२ विवाहित मुलुकमा १० वर्षमाथिका बालबालिका (१०देखि १७ वर्ष)को संख्या ४६ लाख ६३ हजार ८ सय ७३ छ। ७४ हजार २ सय ५२ विवाहित छन्। अर्थात १६ प्रतिशत विवाहित छन्। जसमा विधुरविधुवाको संख्या ५ सय ३४ छ। १ सय ७ जनाले त पारपाचुके नै गरेका छन्। २ सय २२ जना छुट्टिएर बसेका छन्। विवाह नभएको संख्या ४५ लाख ८८ हजार ७ सय ५८ छ। २३ लाख ८० हजार ५ सय ७५ बालकमा १५ हजार ४०१ जना विवाहित छन्। विवाह नभएकाको संख्या २३ लाख ६४ हजार ८ सय ७७ छ। जबरजस्ती करणीको मुद्दामा १८ देखि २० वर्षबीचको उमेर समूहका व्यक्ति आधाभन्दा बढी छन्। नारायण सापकोटा , सहसचिव राष्ट्रिय मानवअधिकार आयोग बालबालिकाको विषयमा सार्वजनिक भएको तथ्यांक हेर्दा अहिले नै सचेत हुनुपर्ने अवस्था आइसकेको छ। दीपक ढकाल, उपसचिव महिला तथा बालबालिका मन्त्रालय कर्णाली प्रदेशमा बालविवाह नभएको घर नै भेटिन गाह्रो छ। त्यहाँ बालविवाहको अवस्था भयावह छ। मीना शर्मा बालअधिकार अभियन्ता विवाहित बालकको संख्या ०६ प्रतिशत छ। जसमा २१४ जना विधुर छन् ३० जनाले पारपाचुके गरिसकेका छन् भने ५३ जना छुटिएर बसेका छन्। बालिकाको कुल संख्या छ२२ लाख ८३ हजार २९८। तीमध्ये २६ प्रतिशत अर्थात् ५८ हजार ८५१ विवाहित छन्। जसमा विधुवाको संख्या ३ सय २० छ। ७७ जनाले पारपाचुके गरिसकेका छन्। १ सय ६९ छुटिएर बसेका छन्। कुल बालबालिका मध्ये विवाहित बालबालिका १६१ छन्। ग्रामीण क्षेत्रमा धेरै बालविवाह ग्रामीण क्षेत्रमा अझै पनि बालविवाह व्याप्त छ। सहरी क्षेत्र, अर्धसहरी क्षेत्रभन्दा ग्रामीण क्षेत्रमा बालविवाह उच्च रहेको सरकारी तथ्यांकले देखाएको छ। सहरी क्षेत्रमा १०३ प्रतिशत बालविवाह हुने गरेको छ। अर्धसहरीमा १४५ र ग्रामीणमा २२१ प्रतिशत बालविवाह भएको तथ्यांकले देखाएको छ। कोशी प्रदेशमा १६४ प्रतिशत, मधेसमा १५६, बागमतीमा ११४ प्रतिशत, गण्डकीमा १८७, लुम्बिनीमा १८७, कर्णालीमा २६२ प्रतिशत र सुदूरपश्चिममा १५३ प्रतिशत विवाहित बालबालिका छन्। विवाहको उमेरमा बहस विवाहको उमेरमा पुनर्विचार गर्नुपर्ने बहस पनि सुरु भएको छ। गोबिन्दप्रसाद कोइराला (गोबिन्द बन्दी) कानुनमन्त्री हुँदा विवाहको उमेरमा १८ वर्षमा झार्नुपर्ने विषय उठान भएको थियो। विवाहको उमेर सम्बन्धि व्यवस्थाले अपराध बढाएको भन्दै तत्कालीन मन्त्री कोइरालाले नै संशोधनको विषय उठाएका थिए। पछिल्ला केही घटनाक्रमले पनि यो विषय बहसमा आएको छ। राष्ट्रिय मानवअधिकार आयोगका सहसचिव नारायण सापकोटाले विवाह गर्ने उमेर २० वर्ष हुँदा अपराध बढाएको तथ्यांकले नै पुष्टि गरेको बताए। उनले कुल जबरजस्ती करणीको मुद्दामा १८ देखि २० वर्षबीचको उमेर समूहका व्यक्ति आधाभन्दा बढी छन्। पछिल्लो एक अध्ययनको विषय उल्लेख गर्दै उनले भने, जबरजस्ती करणी सम्बन्धमा अदालतमा परेका मुद्दामा १८ देखि २० वर्ष बीचको ५० प्रतिशत र १८ वर्षभन्दा कम उमेरको ५० प्रतिशत छ। यो पछिल्लो अनुसन्धान प्रतिवेदनको तथ्यांक हो। तत्कालीन अवस्थामा विवाहको उमेर बढाउने कारण पनि उनले स्पष्ट पारे। विवाहको उमेर २० वर्ष बनाउनुको कारण बारे स्पष्ट पार्दै भने, कानुन बनाउँदा मुलुकको जनसंख्या वृद्धिदर उच्च थियो,त्यसलाई न्यून गर्न पनि यो व्यवस्था गरिएको हो। कम्तीमा १२ कक्षासम्म सबै पढुन भनेर नै यो व्यवस्था गरिएको हो। तर, पछिल्लो समयमा जनसंख्या बृद्धिदर ऋणात्मकतिर जान थालेको छ। जसले गर्दा नीतिगत विषयमा बहस गर्नुपर्ने अवस्था आउँदै छ। उनले गरिबी, जनचेतनाको अभावलगायतका कारणले बालविवाह भइरहेका कारण उल्लेख गरेका छन्। जेल पठाए पनि, कडा कानुन बनाए पनि बालविवाह रोकिँदैन, त्यसका लागि जनचेतना, गरिबी निवारण, आर्थिक उन्नत्ति आवश्यक छ, उनले भने। उनले त्यसका लागि राष्ट्रिय मानवअधिकार आयोगले राष्ट्रिय जाँचबुझ कार्यक्रम सुरुवात गरेको दाबी गरे। राष्ट्रिय बाल अधिकार परिषद्का अधिकृत रामबहादुर चन्द पनि विवाहको उमेरको विषयमा बहस आवश्यक रहेको बताउँछन्। उनले बाल अधिकारको परिभाषा पुनर्विचार आवश्यकता रहेको बताए। १८ देखि २० वर्षबीचमा हुने विवाह छिटो, गैरकानुनी विवाह हुनसक्छ, १८ वर्षमुुनिको विवाह मात्रै बालविवाह हो, उनले भने। महिला, बालबालिका तथा ज्येष्ठ नागरिक मन्त्रालयका उपसचिव दीपक ढकालले बालबालिकाको विषयमा अहिले सार्वजनिक भएको तथ्यांक हेर्दा अहिले नै सचेत हुनुपर्ने अवस्था आएको बताए। बालअधिकारकर्मी राजेश शर्माले राजनीतिक नेतृत्व नै बालविवाहको विषयमा जिम्मेवार नरहेको बताउँछन्। उनले बालविवाहमा जनप्रतिनिधि, राजनीतिक नेताको नै संरक्षणमा हुने गरेको बताए। राजनीतिक नेता, जनप्रतिनिधिहरूको संरक्षणमा नै बालविवाह भइरहेका छन्। बालविवाहको मुद्दा मिलाउने काम नै नेता र जनप्रतिनिधिको हुन्छ। बालबालिकाहरू नै धर्म, परम्परा, सस्कृति, सामाजिक संरचना, अशिक्षा, गरिबी लगायतका कारणले बालविवाह भइरहेको बताउँछन्। बालबालिकालाई विवाहको नकारात्मक असरको विषय सचेत गराउन नसक्दा पनि बालविवाह कमी आउन सकेको छैन्। खुला समाजको विकाससँगै उनीहरूको उमेर नपुग्दै भागी विवाह गर्ने संख्या बढिरहेको छ। जागृति बाल क्लबकी अध्यक्ष प्रितम कार्की आर्थिक र पारिवारिक अवस्थाका कारण बालविवाह भइरहेको बताउँछिन्। बालक अब्दुल अन्सारी गरिबीको कारणले नै १५,१६,१७ वर्षमा नै विवाह भइरहेको बताउँछन्। के हो गैरकानुनी विवाह र बालविवाह, अर्ली म्यारिज ? संविधान र कानुनअनुसार २० वर्ष नपुग्दै हुने सबै विवाह गैरकानुनी हुन्। त्यस्ता विवाद स्वतः रद्द हुन्छन्। तर, १५ वर्ष नपुग्दै विवाह हुने गरेको सरकारी तथ्यांकले नै देखाएको छ। १५ वर्ष नपुग्दै हुने विवाहलाई अर्ली म्यारिज भनिन्छ।"
गोसाइँकुण्ड मेलामा साढे २ लाख भेटी,रसुवा : धार्मिकस्थल गोसाइँकुण्डमा जनैपूर्णिमा मेलामा साढे २ लाख भेटी संकलन भएको छ। गोसाइँकुण्ड क्षेत्र विकास समितिका अनुसार २ लाख ५७ हजार १ सय ५५ रुपैयाँ भेटी संकलन भएको हो। गोसाइँकुण्ड पुगेका भक्तजनले मन्दिरमा चढाएको भेटी पुजारीमार्फत संकलन गरी नेपाल प्रहरीको सुरक्षाका साथ धुन्चे ल्याएर गणना गरिएको थियो। सङ्कलित भेटी बैंकमा जम्मा गरिएको छ। प्राप्त रकम महादेवको नाममा खोलिएको बैंक खातामा जम्मा गरी कार्य समितिको निर्णय बमोजिम गोसाइँकुण्ड क्षेत्रको संरक्षण कार्यमा खर्च हुने बताइएको छ। नाग पञ्चमीदेखि भाद्र ३ गते जनैपूर्णिमा मेलासम्मको अवधिमा ११ हजारभन्दा बढी भक्तजनले गोसाइँकुण्डमा स्नान गरेको गोसाइँकुण्ड क्षेत्र विकास समितिले जनाएको छ। गत वर्षको तुलनामा यस वर्ष कम रकम संकलन भएको गोसाइँकुण्ड क्षेत्र विकास समितिका अध्यक्ष संजीव डीएमले बताए।
"कोशी अस्पतालमा चलाइएन एनआईसीयू, लाखौंका उपकरण प्रयोगविहीन","विराटनगर : विराटनगरको कोशी अस्पतालमा एनआईसीयू सञ्चालन हुन नसक्दा लाखौं मूल्य बराबरका उपकरण प्रयोगविहीन बनेका छन्। एनआईसीयू बेड, भेन्टिलेटर, सिरिन्ज पम्प, फोटोथेरापी मेसिन लगायतका उपकरणलाई माकुराको जालो र खियाले ढाकेको देख्न सकिन्छ। प्रयोगमा नआउँदा मेसिनरी औजार बिग्रिने अवस्थामा पुगेका छन्। बेवारिसे बनेका २ करोड ५० लाख बढीका उपकरण एनआईसीयू कक्ष सञ्चालन गर्ने भनिएको कोठामा ताल्चा लगाएर राखिएको छ। लुथरन समाज सन्थाल ग्रुपले ४८ लाख बराबरका भेन्टिलेटरका सामानसमेत उपलब्ध गराएको थियो। सबै तयारी हुँदा पनि अस्पताल प्रशासन र विकास समितिले दक्ष जनशक्तिको अभाव देखाउँदै एनआईसीयू सञ्चालनमा आनाकानी गरिरहेको पाइएको छ। चिकित्सकको एउटा समूह एनआईसीयू चल्न नदिन खुलेर लागेको छ। चलाउन खोज्दा विभिन्न बहानामा उनीहरूले अवरोध गर्ने गरेको अस्पतालका कर्मचारी बताउँछन्। सुनसरी घर भएका विजयकुमार झाले प्रसूतिका लागि बुहारीलाई कोशी अस्पताल ल्याएका थिए। तर, पेटभित्र बच्चा असामान्य अवस्थामा रहेकाले जन्मिएपछि समस्या हुनसक्ने र एनआईसीयूमा राख्नुपर्ने हुनसक्छ भन्दै चिकित्सकले प्रसूति गराउन मानेनन्। १ दिनपछि नोबेल शिक्षण अस्पताल रेफर गरिदिए। उपचार सहज हुन्छ भनेर बुहारीलाई सरकारी अस्पताल ल्याए पनि एनआईसीयू नभएको बहाना बनाएर बाहिर पठाइदिएको गुनासो झाको छ। उदयपुरको गाईघाटका मोहनबहादुर राउतले केही दिनअघि जन्मिएका नातिलाई चिकित्सकको सल्लाह अनुसार एनआईसीयूमा राख्न कोशी ल्याएका थिए। एनआईसीयूको सेवा नभएको भन्दै अस्पतालले भर्ना लिएन। निजी अस्पतालमा १ दिनको २० देखि २२ हजार रुपैयाँसम्म खर्च हुन्छ भनेपछि उपचार गराउन नपाएको गुनासो उनी गर्छन्। कोशीमा एनआईसीयू भएको भए राउतले निःशुल्क सेवा पाउने थिए। आर्थिक अवस्था कमजोर भएकाले अर्काको बनीबुतो गरेर जीविकोपार्जन गर्दै आएको बताउने उनले निजी अस्पतालमा लगेर एनआईसीयूमा राख्नसक्ने अवस्था पनि थिएन। नातिको उपचार गराउन नपाएका राउतसँग सरकारी अस्पतालको टिठलाग्दो अवस्था हेरेर फर्किनुबाहेक विकल्प भएन। कोशी प्रदेशकै सबैभन्दा ठूलो सरकारी स्वास्थ्य संस्था कोशी अस्पतालमा शिशुको उपचार गराउने एनआईसीयू सञ्चालन हुन सकिरहेको छैन। कोशीमा त्यो सेवा नपाउने झा र राउत मात्रै हैनन्। अरु धेरै जना उनीहरूजस्तै पीडित छन्। एनआईसीयू आवश्यक पर्ने शिशु लिएर दैनिक ५७ जनासम्म आउँछन्। चिकित्सकका अनुसार जन्मिएको २८ दिनभित्र स्वास्थ्यमा समस्या आए शिशुलाई एनआईसीयूमा राखेर उपचार गर्नुपर्ने हुन्छ। सरकारीको एनआईसीयूमा शिशुको उपचार गराउँदा पैसा लाग्दैन। नवजात शिशु कार्यक्रमअन्तर्गत सरकारले निःशुल्क उपचारको व्यवस्था मिलाएको छ। उपचारबापत लाग्ने पैसा सरकारले अस्पताललाई उपलब्ध गराउँछ। तर, कोशीमा एनआईसीयू सञ्चालनमै छैन। चल्न नदिन विकास समिति, डाक्टरकै समूहदेखि बिचौलियासम्म सक्रिय छन्। कर्मचारीका अनुसार एनआईसीयू चलाउन बच्चा विभागले चासो दिनुपर्ने हो। त्यहाँका चिकित्सक विभिन्न निजी क्लिनिक र अस्पतालमा काम गर्छन्। संघीय सरकार मातहतको कोशीमा एनआईसीयू सञ्चालन भएमा निजीबाट हुने आम्दानी गुम्ने डर उनीहरूमा रहेको ती कर्मचारी बताउँछन्। कोशीमा एनआईसीयू हुँदा निःशुल्क उपचार गर्नुपर्छ। निजीमा पुर्याउँदा चिकित्सकलाई राम्रो आम्दानी हुन्छ, उनले भने, त्यही भएर बालरोग विशेषज्ञहरू कोशीको एनआईसीयू सञ्चालनमा बाधक बनिरहेका छन्। चल्न नदिन गिरोह नै सक्रिय छ। उनका अनुसार बिचौलिया र स्वार्थ समूहसँगको मिलेमतोकै कारण अस्पताल विकास समिति र प्रशासनले पनि चासो दिएको छैन। एनआईसीयू चल्न नदिने समूहको नेतृत्व बच्चा विभागका प्रमुख डा रामनारायण चौधरीले गरिरहेको ती कर्मचारीले बताए। डा चौधरी निजी स्वास्थ्य संस्थामा काम गर्छन्। यस विषयमा उनले कुरै गर्न चाहेनन्। अस्पतालमै भेटौं न। अनि कुरा गर्छु, टेलिफोनमा उनले भने, मलाई अहिले कुरा गर्ने समय छैन। यो विषयमा म केही बोल्दिनँ। महेश भट्टराई नेतृत्वको अस्पताल विकास समितिले १ वर्षअघि स्वास्थ्य मन्त्रालयसँग स्वास्थ्यकर्मी र चिकित्सकको दरबन्दी माग गर्दै ५ बेडको एनआईसीयू सञ्चालनको तयारी गरेको थियो। विस्तार गरेर पछि १० बेडको बनाउने योजना थियो। २०८० असारमा समितिको कार्यकाल सकिएपछि त्यो प्रक्रिया त्यत्तिकै सेलायो। धेरै मूल्य पर्ने उपकरण कामै नलाग्ने अवस्थामा पुग्न लागेका छन्। त्यतिबेला एनआईसीयू सञ्चालनका लागि उपकरणहरू सबै व्यवस्थापन गरी करिब १० लाख रुपैयाँ खर्च गरेर कोठा मर्मत गरिएको विकास समितिका पूर्वसदस्य मुकेश बुढाथोकीले बताए। प्राविधिक र विज्ञमार्फत उपकरण जडान गरेर एनआईसीयू सञ्चालन गर्न मात्रै बाँकी छाडेर आफूहरू अस्पतालबाट बिदा भएको उनको भनाइ छ। सञ्चालनका लागि भौतिक संरचना, उपकरणदेखि सबै तयारी अवस्थामा थियो। कार्यकाल सकिएका कारण हामीले त्यो काम गर्न भ्याएनौं। अहिले के हुँदैछ थाहा छैन, बुढाथोकी भन्छन्। अस्पतालबाट पुरानो समिति बिदा भएपछि डा फरवार्ड सिलवालको नेतृत्वमा नयाँ विकास समिति आयो। समितिले गोविन्द मिश्रलाई बायोमेडिकल इन्जिनियर नियुक्त गर्यो। मिश्रको नियुक्तिसँगै एनआईसीयूको काम अघि बढ्ने अपेक्षा गरिएको थियो। तर, चिकित्सक र स्टाफ नर्सको अभाव देखाउँदै १ वर्षसम्म सञ्चालनमा ल्याइएको छैन। स्वास्थ्य मन्त्रालयले दरबन्दी स्वीकृत गरेर पठाएपछि डा सिलवाल नेतृत्वको समितिले चिकित्सकसमेतका स्वास्थ्यकर्मी र कर्मचारी भर्नाका लागि विज्ञापन गरेको थियो। तर, त्यसलाई थाती राखेर भित्रभित्रै आफूनिकटलाई नियुक्ति दिने काम भइरहेको अस्पताल स्रोतले बतायो। एनआईसीयू चल्न नदिन भने जनशक्ति अभावलगायतका अनेक बहानाबाजी गरिन्छ। स्वार्थपूर्ण हिसाबले काम गरिरहेको विकास समिति विभिन्न विवाद र अनियमिततामा मुछिएको छ। अति आवश्यकीय सेवा सञ्चालनमा भने बेवास्ता गरिरहेको छ। सरकारी अस्पताल धराशायी र अस्तव्यस्त बन्दै गएसँगै बिरामीले सहज उपचार पाउन छाडेको उपभोक्ता अधिकारकर्मी उत्तम ढुंगेलले बताए। एनआईसीयू नहुँदा गरिब र विपन्न वर्गका शिशुलाई महँगो मूल्य तिरेर उपचार गराउन सर्वसाधारण बाध्य रहेको उनको भनाइ छ। भौतिक संरचनादेखि उपकरण सबै तयारी अवस्थामा हुँदा पनि एनआईसीयू सञ्चालन नगर्नु दुःखद् हो। कोशीमा बिचौलिया र स्वार्थ समूहको जगजगी छ, उनले भने, त्यो सञ्जाल तोड्न नसके अस्पताल सकिन्छ। अस्पतालभित्रकाले नै बिचौलियाको काम गरिरहेका छन्। विकास समिति र अस्पताल प्रशासनले बिचौलियासँग मिलेर एनआईसीयू सञ्चालन नगरेको ढुंगेल बताउँछन्। यसतर्फ संघीय सरकारले विशेष ध्यान दिनुपर्ने उनले बताए। इच्छाशक्तिको कमी र राज्यको उदासिनताले अस्पताल थिलथिलो बनिरहेको ढुंगेलको भनाइ छ। कोशी अस्पतालमै मेसु (मेडिकल सुपरिटेन्डेन्ट) भइसकेका डा रोशन पोखरेल अहिले स्वास्थ्य मन्त्रालयको सचिव छन्। मेसु भइसकेर मन्त्रालय र स्वास्थ्य सेवा विभागमा पुगेका धेरै जना अस्पतालको दुरवस्थाका बारेमा जानकार छन्। तर, ठाउँमा पुगेर पनि उनीहरूले अस्पताललाई सुधार्न चाहेनन्, ढुंगेल भन्छन्। उनका अनुसार दलका नेता, विकास समिति, कर्मचारी र चिकित्सकले अस्पताललाई दुहुनो गाईजस्तो बनाएका छन्। अस्पताललाई निःशुल्क सेवा लिने र आफ्ना मान्छे भर्ती गर्ने थलोका रूपमा मात्रै उपभोग गरिरहेका छन्। अस्पताल सुधारतर्फ ध्यान दिएकै छैनन्, उनले भने, अस्पतालमा एकैपटक आईसीयू ३२ देखि ४० बेडसम्मको सञ्चालन गर्न सकिन्छ। तर, उपकरण सबै थुपारेर राखिएको छ। अधिकांश चिकित्सकले निजीमा काम गर्ने बताउँदै ढुंगेलले भने, सुधार गरेर सरकारी अस्पताललाई व्यवस्थित गर्नेतर्फ उनीहरू लाग्दैनन्। बरु बिचौलियाको भूमिकामा हुन्छन्। सेवा सञ्चालनका लागि संघीय सरकारलाई पटकपटक दबाब दिँदा पनि वास्ता नगरेको उनले बताए। कसैलाई चासै छैन। धेरै मूल्य पर्ने औजार उपकरण त्यत्तिकै थन्क्याएर राखिएको छ, ढुंगेलले भने, यता गरिबले सहज उपचार पाउँदैनन्। महँगो शुल्क तिरेर उपचार गराउन बाध्य छन्। पैसा अभावका कारण सेवा पाउन नसक्दा गरिब एवं विपन्नका शिशुको मृत्यु भइरहेको उनले बताए। प्रदेशदेखि संघीय मन्त्रीले पटकपटक अस्पतालको निरीक्षण गर्छन्। तर, अति आवश्यकीय सेवा सुचारु गर्न ध्यान दिँदैनन्। उल्टै आफ्ना मान्छेलाई कर्मचारी नियुक्त गर्न दबाब दिएर जाने गरेको स्रोतले बतायो। कोशीका निमित्त मेसु डा रविनराज सिंहले अस्पतालसँग १० देखि १२ बेडको एनआईसीयू चलाउने क्षमता रहेको बताए। तर, दक्ष जनशक्ति अभाव रहेका कारण सेवा सञ्चालन गर्न नसकिएको उनको जिकिर छ। संरचना र उपकरण तयारी अवस्थामा छ। तर, जनशक्ति छैनन्, डा सिंहले भने। विकास समिति अध्यक्ष डा सिलवालले यस विषयमा आफूलाई केही थाहा नभएको बताए। मैले एनआईसीयू चलाउन खोजेकै हो। तर, सम्भव भइरहेको छैन। उनीहरू (डाक्टर)सँग भिड्न सकिदैन रहेछ। अरु कुरा अस्पताल प्रशासनतिरै सोध्नु, उनले भने। अस्पतालका मेडिकल रेकर्ड अधिकृत गोविन्द कटुवाल कोशीमा दैनिक २५ देखि ३० जनासम्म बच्चा जन्मने बताउँछन्। उनका अनुसार दैनिक १ सय ५० जनासम्म गर्भवती चेकजाँचका लागि आउँछन्।"
बागमतीमा विज्ञान प्रविधि नवप्रवर्तन सम्बन्धी विधेयक प्रमाणीकरण,"हेटौंडा : बागमती प्रदेश प्रमुख दीपक प्रसाद देवकोटाले बिहीबार विज्ञान प्रविधि नवप्रवर्तन सम्बन्धी विधेयक प्रमाणीकरण गरेका छन्। २०८१ साउन १६ गते प्रदेश सभाबाट पारित भई प्रदेश प्रमुख समक्ष पेश भएको विज्ञान प्रविधि नवप्रवर्तन तथा विकास कोष सञ्चालन सम्बन्धमा व्यवस्था गर्न बनेको विधेयक देवकोटाले प्रमाणीकरण गरेका हुन। प्रमाणीकरण भएपछि अब यो विधेयक विज्ञान, प्रविधि, नवप्रवर्तन तथा विकास कोष ऐन, २०८१ को नाममा रहनेछ। विज्ञान प्रविधिका विविध क्षेत्रमा खोज, अध्ययन, अनुसन्धान, आविष्कार र नवप्रवर्तनमा गरिने लगानीबाट विकसित, प्रविधियुक्त, गुणस्तर र परिणाममुखी नतिजाको माध्यमबाट आर्थिक विकास र नागरिकको जीवन पद्धतिलाई सरल तथा सहज बनाउँदै प्रदेशको समृद्धिमा योगदान पुर्याउने मूलभूत उद्देश्यले यो विधेयक निर्माण गरिएको हो।"
अविरल वर्षाले कैलालीमा ५ सय घर डुवानमा,"धनगढी : मंगलबार रातिदेखि परिरहेको अविरल वर्षाले कैलालीका ५ सय परिवारका १७ सयजना जना प्रभावित भएका छन् । जिल्ला प्रशासन कार्यालय कैलालीका सूचना अधिकारी शिवराज जोशीले दिएको जानकारी अनुसार सबैभन्दा बढी कैलालीको भजनी नगरपालिका र कैलारी गाउँपालिका डुबानबाट बढि प्रभावित भएको हो। दुबै स्थानीय तहमा ५ सय घर डुवानमा परेका छन् । कैलारी गाउँपालिकाको मनिकापुर र बन्दरगौडीका १६ परिवार विस्थापित भएका छन् । उनीहरूलाई स्थानीय विद्यालयमा राखिएको जिल्ला प्रशासन कार्यालय कैलालीले जनाएको छ । भजनी र कैलारीसँगै जानकी गाउँपालिका, जोशीपुर गाउँपालिका, घोडाघोडी र गौरीगगा नगरपालिकाका अधिकांश बस्ती जलमग्न भएका छन् । भजनीमा मात्रै ४ सय बढी घर डुबानमा परेको जोशीले जानकारी दिए । कैलारी ५ वयनपुरमा घरभित्र पानी पसेपछि निस्कने क्रममा ४२ वर्षीय लोकमाया चौधरीलाई पानीले बगाएको थियो । उनको उद्धार पछि धनगढीस्थित निसर्ग अस्पतालमा उपचार भइरहेको छ । अहिले पनि कैलालीमा साना ठूला नदीमा पानीको बहाव बढिरहेको छ भने निरन्तर वर्षा भइरहेको छ । बाढीको जोखिम अझै बढ्न सक्ने भन्दै जोखिम क्षेत्रमा रहेको स्थानीयलाई सुरक्षित ठाउँमा आउन जिल्ला प्रशासन कार्यालयले सूचना जारी गरिसकेको छ । अहिले स्थानीय पालिका, प्रहरी, सशस्त्र प्रहरी र स्थानीयको सहयोगमा उद्धार कार्य समेत जारी रहेको छ । कैलालीका प्रमुख जिल्ला अधिकारी धर्मेन्द्र कुमार मिश्रसहितका सुरक्षा अधिकारी डुवानग्रस्त क्षेत्रको अवलोकनमा निस्किएका छन्।"
जोखिम मोलेर विद्यालय जान्छन् चुरेका बालबालिका,"कैलाली : चुरे गाउँपालिका४ भएर बग्ने कालेखोलामा पुल नहुँदा यहाँका स्कुले बालबालिका जोखिम मोलेर विद्यालय जान बाध्य छन् । वर्षायाममा उनीहरू जोखिमपूर्ण यात्रा गरेर जगातिस्थित समैजी आधारभूत विद्यालय जान बाध्य छन् । कालेखोलामा पुल नहुँदा पानी परेका बेला तुडेपानी र बार्जुगडाका विद्यार्थीलाई अभिभावकले प्रत्येक बिहान र दिउँसो स्कुल पुर्याउने र ल्याउने गर्दै आएका छन् । विद्यार्थीले निथ्रुक्क भिजेर कक्षामा बस्नुपर्ने दयनीय अवस्था रहेको शिक्षक मदन विकले बताए। उनले भने, 'कालेखोलामा पुल नहुँदा यस्तो बाध्यता परेको हो । ठूलो पानी पर्नेबित्तिकै केटाकेटी स्कुल नै आउँदैनन् ।' गाउँलेहरूले वर्षौँदेखि कालेखोलामा झोलुङ्गे पुलको माग गर्दै स्थानीय तह, जिल्ला र प्रदेशका कार्यालय अनुरोध गरेका भएपनि त्यसको सुनुवाइ नभएको स्थानीय हेमबहादुर विष्टले बताए । चुरे४ का वडाध्यक्ष चन्द्रबहादुर लामिछाने मगरले वडालाई प्राप्त हुने सीमित बजेटले सडक, पुल तथा तटबन्ध निर्माण गर्न नसकिएको बताए। रासस"
हुम्लाको चङ्खेलीमा जीप दुर्घटनामा घाइते भएका मल्लको उपचारका क्रममा मृत्यु,"काँक्रेविहार (सुर्खेत) : बुधबार हुम्लाको चङ्खेलीमा भएको जीप दुर्घटनामा परी गम्भीर घाइते भएका रमेश मल्लको उपचारको क्रममा मृत्यु भएको छ । मुगुको छायाँनाथरारा नगरपालिका१३ निवासी २५ वर्षीय मल्लको कर्णाली प्रदेश अस्पताल कालागाउँ सुर्खेतमा उपचारका क्रममा बुधबार राति मृत्यु भएको अस्पतालका सूचना अधिकारी विनोद बस्नेतले जानकारी दिए। बुधबार बिहान चङ्खेली गाउँपालिका२ गर्खाबाट देउली बजारतर्फ गइरहेको कर्णाली प्रदेश २००१ च ०९२२ नम्बरको जीप मुगु खण्डको गौरीसल्लामा दुर्घटना भएको थियो । जीपका मालिक मल्लका दाइ नाता पर्ने रोशन शाहीले रासससँग भने,''रमेशले जीप किनेको चारपाँच महिना मात्रै भयो । सानै उमेरमा बुबा गुमाएका रमेशले घरपरिवार पाल्नका लागि भर्खरै जीप किनेका थिए । रमेशका आमा,श्रीमती र दुई छोराछोरी छन् । उहाँ घरको एक्लो छोरा हुनुहुन्थ्यो ।' दुर्घटनामा गम्भीर भएका अन्य तीनजनालाई थप उपचारका लागि सिम्रिक एयरको हेलिकोप्टरबाट प्रदेश अस्पताल कालागाउँ ल्याइएको थियो । जिल्ला प्रहरी कार्यालय हुम्लाका अनुसार दुर्घटनामा गम्भीर घाइते भएकामा चङ्खेली गाउँपालिकाका ३५ वर्षीय सुरेन्द्र शाही,५० वर्षीय तिलबहादुर शाही, र मुगुको छायाँनाथ रारा नगरपालिका१३ का ४० वर्षीय पृथ्वी रावतको सघन उपचार कक्षमा उपचार भइरहेको छ । प्रहरीका अनुसार अन्य घाइतेको अवस्था सामान्य रहेकाले चङ्खेली गाउँपालिकामा रहेको दार्मा स्वस्थ्य चौकीमा उपचार भइरहेको छ ।"
रुकुमपूर्वमा अरिंगालको टोकाइबाट युवकको मृत्यु,"रुकुमपूर्व : अरिंगालको टोकाइबाट रुकुमपूर्वमा युवकको मृत्यु भएको छ। एक जना घाइते भएका छन्। जिल्लाको भूमे गाउँपालिका९ चुनवाङका २७ वर्षीय न्युटन घर्तीको बिहीबार बिहान उपचारका क्रममा रुकुमपूर्व अस्पतालमा मृत्यु भएको हो। सिस्ने गाउँपालिका७, नाथिघाटका २४ वर्षीय कमल रेउलेको भने रुकुमपूर्व अस्पतालमा उपचार भइरहेको जिल्ला प्रहरी कार्यालय रुकुमपूर्वका सूचना अधिकारी प्रहरी निरीक्षक हरि भट्टराईले जानकारी दिए। प्रहरी निरीक्षक भट्टराईका अनुसार बुधबार अपराह्न ४ बजेको समयमा घर्ती र रेउले सिस्ने गाउँपालिका५ को धौलापैरा जंगलमा अरिंगाल पोल्ने क्रममा अरिंगालको टोकाइबाट घाइते भएका थिए। घाइतेलाई उपचारका लागि रुकुमपूर्व अस्पताल ल्याइएको थियो। उपचारको क्रममा घर्तीको मृत्यु भएको अस्पतालले जनाएको छ। रेउलेको रुकुमपूर्व अस्पतालमा उपचार भइरहेको र अहिले अवस्था सामान्य रहेको प्रहरी प्रहरीको भनाइ छ।"
सीधा कुरा विरुद्ध अदालतको अपहेलना मुद्दामा सर्वोच्चले आज फैसला सुनाउँदै,"काठमाडौं : सर्वोच्च अदालतले अदालतको अपहेलना मुद्दामा सीधा कुरा नामक अनलाइन र युट्युब च्यानलका प्रकाशक,कार्यकारी सम्पादकविरुद्धको मुद्दामा आज फैसला सुनाउने भएको छ। सुनुवाइका लागि बृहत्त पूर्ण इजलासमा पेशी तोकिएको छ। यसअघि साउन १७ गते बृहत्त पूर्णइजलासले उक्त मुद्दामा सुनुवाइ गरी फैसलाको मिति आजका लागि निर्धारण गरेको थियो। सोही दिनको इजलासले मुद्दाको बहसमा सहभागी कानुन व्यवसायीहरूलाई १५ दिनभित्र बहस नोटपेस गर्ने समय दिइएको थियो। सर्वोच्च अदालतले सीधा कुरा अनलाइनका सञ्चालक युवराज कँडेल र कार्यकारी सम्पादक नवीन ढुंगानालगायतविरुद्ध अदालतको अपहेलना मुद्दा फैसलाका लागि ९ जना न्यायाधीशको बृहत् पूर्ण इजलास गठन गरेको थियो। बृहत् पूर्ण इजलासमा प्रधानन्यायाधीश विश्वम्भरप्रसाद श्रेष्ठ, न्यायाधीशहरू प्रकाशमान सिंह राउत, सपना प्रधान मल्ल, प्रकाशकुमार ढुंगाना, हरिप्रसाद फुँयाल, नहकुल सुवेदी, विनोद शर्मा, महेश शर्मा पौडेल र बालकृष्ण ढकाल छन्। सीधा कुरा नामको अनलाइनले सर्वोच्च अदालतका न्यायाधीश, मिडिया सञ्चालक, कानुन व्यवसायीका सम्बन्धमा भ्रामक प्रचार सामग्री तयार पारी प्रसारण र प्रकाशन गरेको थियो। उक्त कार्यले अदालतको न्याय सम्पादनमा नै असर परेको भन्दै सर्वोच्च अदालतका उपरजिष्ट्रार गोविन्द घिमिरेले सीधा कुराविरुद्ध अदालतको अपहेलना मुद्दामा निवेदन दिएका थिए। सीधा कुराले तयार पारेको अडियो सामग्री भ्रामक र असत्य भएको प्रहरी अनुसन्धानबाट स्पष्ट भइसकेको छ। प्रहरीले तयार पारेको प्रतिवेदनका आधारमा सीधा कुराका प्रकाशक र कार्यकारी सम्पादकविरुद्ध जिल्ला अदालत काठमाडौंमा मुद्दा दायर भएको छ। जिल्ला सरकारी वकिलको कार्यालय काठमाडौंले गत असार १३ गते विदयुतीय कारोबार ऐन र अपमानजक कसुरविरुद्धको अपराध गरेको अभियोगमा सीधाकुराका प्रकाशक युवराज कँडेल , कार्यकारी सम्पादक नवीन ढुंगाना फेक अडियो बनाउने राजकुमार तिमिल्सिनालाई प्रतिवादी बनाइ १ लाख रुपैयाँसम्मको जरिवाना,पाँच वर्षसम्म कैद वा दुवै सजाय माग दावी गर्दै मुद्दा दर्ता गरेको थियो। फेक अडियो बनाएको आरोपमा तिमिल्सिना बुधबार पक्राउ परेका छन् ।"
मकवानपुरमा भैँसीले बाघ मार्यो !,"चितवन : मकवानपुरको मनहरीस्थित एकजना किसानको गोठमा पालेको भैँसीले बाघ मारेको छ । मनहरी गाउँपालिका६ प्रतापपुरका बलबहादुर राईको गोठमा रहेको भैँसीले चितवन राष्ट्रिय निकुञ्जबाट निस्केको बाघलाई मारेको रासस समाचारमा उल्लेख छ । निकुञ्जका सूचना अधिकारी गणेशप्रसाद तिवारीका अनुसार बिहीबार बिहान भैँसीको प्रतिकारमा बाघ मरेको हो । बाघको आक्रमणबाट भैँसी घाइते भएको छ । यस्तो घटना निकुञ्ज र मध्यवर्ती क्षेत्रमा पहिलो हो । 'मरेको बाघ बुढो र दुब्लो देखिन्छ । निकुञ्जभित्र सिकार गर्न नसकेर आहाराको खोजीमा बाहिर निस्केको हुनसक्छ', उनले भने। शव परीक्षणका राष्ट्रिय निकुञ्ज ल्याइएको सूचना अधिकारी तिवारीले जानकारी दिए।"
गाउँको विकास नभएसम्म देशमा समृद्धि आउँदैन : गृहमन्त्री लेखक,"सिरहा : गृहमन्त्री रमेश लेखकले गाउँमा विकास, सुशासन, शान्ति र समृद्धि नपुगेसम्म देशमा समृद्ध नहुने बताएका छन्। बिहीबार सिरहाको लहान नगरपालिका१४, बस्तीपुर आश्रममा समाजवादी चिन्तक तथा नेपाली कांग्रेसका स्वर्गीय नेता प्रदीप गिरिको दोस्रो स्मृतिमा सभामा पुगी उनी देशमा विकास र समृद्धि ल्याउन गाउँको विकास हुन जरुरी रहेको बताएका हुन्। स्वर्गीय गिरिका छोरा सन्तोष गिरिले बुबाले देश विकास हुन पहिले गाउँको विकास हुन अति आवश्यक रहेको स्मरण गर्दै उनको सपनालाई पूरा गर्न आफूहरूले कार्य थालेका सुनाएका थिए। गाउँमा सेवा गर्ने उद्देश्यले प्रदीप गिरि मेमोरियल ट्रस्ट स्थापना गरी कामहरू सुरु गर्न योजना बनाएको गिरिले जानकारी गराए। सोही सन्दर्भलाई जोड्दै गृहमन्त्री लेखकले सरकारले गाउँको विकास, दिगो शान्ति र सुशासन कायम गर्ने दिशामा यो गठबन्धन सरकारले काम गरिरहेको सुनाएका छन्। स्वर्गीय नेता प्रदीप गिरी ज्ञान, सूचना र जानकारीको समुद्र हुनुहुन्थ्यो। हामी त कुवा हौं। एउटा कुवाले समुद्रको गहिराइको बखान गर्न सम्भव हुँदैन,उनले भने,हामीले संविधान बनाउँदा जनजाति, मधेसी, महिला, दलित लगायतको माग सम्बोधन गराउन उहाँको प्रयासलाई भुल्न हुँदैन। गृहमन्त्री लेखकले गिरी अद्भुत व्यक्तित्व भएको नेता भएको र उनको ज्ञानले जो कोहीलाई आश्चर्यचकित तुल्याएको बताए। उनी नेपाली कांग्रेसको नेता भए पनि उनको अथाह ज्ञानकै कारण सबै पार्टीका नेता कार्यकर्ता, सिंगो देश र अन्य मुलुकले पनि उत्तिकै सम्मान दिएको लेखकको भनाइ थियो। उनले भने, उहाँको ज्ञानको स्तर यस्तो थियो कि कम्युनिष्ट पार्टीकै ठूलठूला नेताहरू भन्नुहुन्थ्यो यदि नेपालमा कम्युनिष्टकै विषयमा कोही स्पष्ट जानकार छन् भने उहाँ भनेको प्रदीप गिरी हो। गिरीको अभाव मुलुकलाई जहिल्यै खड्किरहने भन्दै उनले उनको आदर्श व्यक्तित्वबाट सबैले प्रेरणा लिनुपर्ने उनले बताए। उहाँको जस्तो अद्भुत र अलौकिक व्यक्ति गुमाउनु यो मुलुकका लागि अत्यन्त दुःखको विषय हो, उहाँको अभाव खड्किरहन्छ, उनले भने, उहाँको आदर्श व्यक्तित्वबाट हामीले धेरै कुरा सिक्नुपर्छ। कार्यक्रम प्रदीप गिरि मेमोरियल ट्रस्टकी अध्यक्ष भारती सिलवाल गिरिको अध्यक्षतामा भएको थियो।"
"एनआरएन, निजी क्षेत्र र न्यायाधीशलाई छानबिनको दायरामा ल्याइने","काठमाडौं : प्रतिनिधिसभाको राज्य व्यवस्था तथा सुशासन समितिमा भ्रष्टाचारसम्बन्धी विधेयकमा अख्तियार दुरुपयोग अनुसन्धान आयोगको क्षेत्राधिकारका विषयमा छलफल व्यापकरुप भइरहेको छ। गैरआवासीय नेपाली (एनआरएन), निजी क्षेत्र, न्यायाधीशको छानबिनलाई अख्तियारको दायरामा ल्याउने विषय उठेको छ। अख्तियारले गैरआवासीय नेपाली (एनआरएन)लाई छानबिनको दायरामा ल्याउने प्रस्ताव राखेको छ। अख्तियारले राज्य व्यवस्था तथा सुशासन समितिमा पेस गरेको १० बुँदे सुझावमा भ्रष्टाचार निवारण ऐनमा एनआरएनको कुरा पनि समेट्न सुझाव दिएको छ। अख्तियारले साउन ३१ गते नै पेस गरेको प्रस्तावमा भ्रष्टाचार, अकुत सम्पत्ति आर्जन र घुस, रिसवतअन्तर्गत छानबिनको दायरमा ल्याउने गरी क्षेत्राधिकार विस्तार हुनुपर्ने प्रस्ताव राखेको हो। बुधबारको समितिको बैठकको छलफलका क्रममा सुरुमा यो कुरा प्रधानमन्त्री कार्यालयका सचिव फणीन्द्र गौतमले उठाएका थिए। गौतमले गैरआवासीय नेपालीलाई पनि भ्रष्टाचार निवारण ऐनमा समेट्न अख्तियारले प्रस्ताव गरेको बताए। अख्तियारले भ्रष्टाचार निवारण ऐन संशोधन गर्दा गैरआवासीय नेपाली नागरिकलाई पनि समेट्नुपर्ने माग गरेकाले यसलाई टुंग्याउनुपर्ने हो कि ? गौतमले भने, एनआरएन निजी क्षेत्र हो वा अन्य कुनै हो स्पष्ट गर्दा सहज होला। नेकपा एमालेका सांसद रघुजी पन्तले एनआरएन नेपाली नागरिक हो कि हैन वा विदेशी के हो त्यो कुरा प्रस्ट हुनुपर्ने धारणा राखे। नेकपा एकीकृत समाजवादीका सांसद राजेन्द्रप्रसाद पाण्डेले नयाँ विषय आएको भन्दै छलफल हुनुपर्ने बताए। गैरआवासीय नेपाली नागरिलाई भोटिङ अधिकार छैन, आर्थिक अधिकार दिएपछि के गर्ने हो ? उनले प्रश्न गरे। सांसदहरूको धारणा राखेपछि गृहमन्त्री रमेश लेखकले गैरआवासीय नेपाली नागरिक भनेको नेपाली नागरिककै एक भाग भएको बताए। गैरआवासीय नेपाली नागरिक भनेको नेपाली नागरिककै एक भाग हो। विभिन्न प्रकारमध्ये एक हो। नागरिकता पुनः प्राप्ति छ। राजनीतिबाहेक, आर्थिक, सांस्कृतिक अधिकार दिने भनेको छ। आर्थिक अधिकार गर्न पाउने भनेकाले यो (भ्रष्टाचार मुद्दा लाग्ने विषय) राख्दा हुन्छ भन्ने लाग्छ गृहमन्त्री लेखकले भने। उनले बुधबार नै कुनै निर्णय गर्न नसकिने बताए । सांसद रधुजी पन्त, हितराज पाण्डेलगायतले अर्को बैठकमा छलफल गर्ने प्रस्ताव गरका थिए। भ्रष्टाचार निवारण ऐन २०५९ को संशोधन विधेयकमा अख्तियारले यस्तो प्रावधान राख्नुपर्ने प्रस्ताव गरेको हो। न्यायाधीश र निजी क्षेत्रलाई अख्तियारले छानबिन गर्ने अधिकार माग राज्य व्यवस्था समितिको बैठकमा सांसदहरूले न्यायाधीश र निजी क्षेत्रलाई अख्तियारले छानबिन गर्ने अधिकार बनाउन माग गरेका छन्। समितिको बैठकमा भ्रष्टाचार निवारण ऐन संशोधन विधेयकमाथि आफ्नो धारणा राख्दै नेपाली कांग्रेसका सांसद राजन केसीले उनले यस्तो माग गरे। अख्तियारले मुद्दा हाल्ने तर न्यायाधीशले सफाइ सहजै दिने गरेको भन्दै उनले छानबिन गर्न र अख्तियारले निजी क्षेत्रमा प्रवेश गर्न नहुनेसमेत माग गरे। नेपाल मजदुर किसान पार्टीका सांसद प्रेम सुवालले भ्रष्टाचार मुद्दामा अख्तियारले छानबिन गर्न सक्ने कानुनी व्यवस्था गर्नुपर्ने माग गरेका छन्। बैठकमा बोल्दै सुवालले अहिले भ्रष्टाचार नेता र व्यापारी मिलेर गर्ने भएकाले निजी क्षेत्रलाई पनि अनुसन्धानको दायरमा ल्याउनुपर्ने माग उनले गरे। उनले विगतमा एक जना पनि नेताको काठमाडौंमा घर नभएको तर अहिले बंगला र गाडीहरू कसरी आयो भन्दै प्रश्न गरे। सुवालले छानबिनका लागि आयोग बनाउन समेत सुझाव दिए। सतर्कता केन्द्रले पनि माग्यो कारबाही गर्ने अधिकार राष्ट्रिय सतर्कता केन्द्रले सरकारी कर्मचारीको अनुचित कार्यमाथि कारबाही गर्ने अधिकार आफूलाई दिन माग गरेको छ। राज्य व्यवस्था तथा सुशासन समितिको छलफलमा सतर्कता केन्द्रका प्रहरी नायब महानिरीक्षक निरन्जन विष्टले कसैको पनि क्षेत्राधिकारमा नरहेको अनुचित कार्य आफूहरूलाई दिन माग गरेका हुन्। भ्रष्टाचार अनुसन्धान गर्ने अनुचित कार्य आवश्यक रहेको र माननीयहरू समेतको धारणाका आधारमा अनुचित कार्यमाथि कारबाही गर्ने अधिकार राष्ट्रिय सतर्कता केन्द्रलाई दिन अनुरोध गर्दछु, विष्टले भने। गृहमन्त्री रमेश लेखकले भ्रष्टाचार निवारणसम्बन्धी ऐनमा अनुचित कार्य हेर्नुपर्ने विषय समेत छलफलका लागि पहिचान भएको बताएका थिए ।"
सीधा कुरा विरुद्ध अदालतको अपहेलना मुद्दामा फैसला सुनाइने मिति सर्यो,"काठमाडौं : सर्वोच्च अदालतले अदालतको अपहेलना मुद्दामा सीधा कुरा नामक अनलाइन र युट्युब च्यानलका प्रकाशक,कार्यकारी सम्पादकविरुद्धको मुद्दामा आज फैसला नसुनाउने भएको छ। फैसला सुनुवाइको मिति भदौ २० गतेलाई तोकिएको सर्वोच्च अदालत प्रशासनले जनाएको छ। यसअघि साउन १७ गते बृहत्त पूर्णइजलासले उक्त मुद्दामा सुनुवाइ गरी फैसलाका लागि आज मिति निर्धारण गरेको थियो। सोही दिनको इजलासले मुद्दाको बहसमा सहभागी कानुन व्यवसायीहरूलाई १५ दिनभित्र बहस नोटपेस गर्ने समय दिइएको थियो। सर्वोच्च अदालतले सीधा कुरा अनलाइनका सञ्चालक युवराज कँडेल र कार्यकारी सम्पादक नवीन ढुंगानालगायतविरुद्ध अदालतको अपहेलना मुद्दा फैसलाका लागि ९ जना न्यायाधीशको बृहत् पूर्ण इजलास गठन गरेको थियो। बृहत् पूर्ण इजलासमा प्रधानन्यायाधीश विश्वम्भरप्रसाद श्रेष्ठ, न्यायाधीशहरू प्रकाशमान सिंह राउत, सपना प्रधान मल्ल, प्रकाशकुमार ढुंगाना, हरिप्रसाद फुँयाल, नहकुल सुवेदी, विनोद शर्मा, महेश शर्मा पौडेल र बालकृष्ण ढकाल छन्। सीधा कुरा नामको अनलाइनले सर्वोच्च अदालतका न्यायाधीश, मिडिया सञ्चालक, कानुन व्यवसायीका सम्बन्धमा भ्रामक प्रचार सामग्री तयार पारी प्रसारण र प्रकाशन गरेको थियो। उक्त कार्यले अदालतको न्याय सम्पादनमा नै असर परेको भन्दै सर्वोच्च अदालतका उपरजिष्ट्रार गोविन्द घिमिरेले सीधा कुराविरुद्ध अदालतको अपहेलना मुद्दामा निवेदन दिएका थिए। सीधा कुराले तयार पारेको अडियो सामग्री भ्रामक र असत्य भएको प्रहरी अनुसन्धानबाट स्पष्ट भइसकेको छ। प्रहरीले तयार पारेको प्रतिवेदनका आधारमा सीधा कुराका प्रकाशक र कार्यकारी सम्पादकविरुद्ध जिल्ला अदालत काठमाडौंमा मुद्दा दायर भएको छ। जिल्ला सरकारी वकिलको कार्यालय काठमाडौंले गत असार १३ गते विदयुतीय कारोबार ऐन र अपमानजक कसुरविरुद्धको अपराध गरेको अभियोगमा सीधाकुराका प्रकाशक युवराज कँडेल , कार्यकारी सम्पादक नवीन ढुंगाना फेक अडियो बनाउने राजकुमार तिमिल्सिनालाई प्रतिवादी बनाइ १ लाख रुपैयाँसम्मको जरिवाना,पाँच वर्षसम्म कैद वा दुवै सजाय माग दावी गर्दै मुद्दा दर्ता गरेको थियो। फेक अडियो बनाएको आरोपमा तिमिल्सिना बुधबार पक्राउ परेका छन् ।"
महेन्द्र बहुमुखी क्याम्पस क्षेत्रमा सुतली बम विष्फोट,दाङ : दाङको घोराहीस्थित महेन्द्र बहुमुखी क्याम्पस क्षेत्रमा सुतली बम बिस्पोट गरिएको छ। मोटरसाइकलमा आएका दुई जना व्यक्तिले क्याम्पसमा सुतली बम विष्फोट गराएको जिल्ला प्रहरी कार्यालय दाङका निमित्त प्रहरी प्रमुख डीएसपी राम प्रसाद तिमल्सिनाले जानकारी दिए। तिमल्सिनाका अनुसार उक्त घटनामा संलग्न भएको अभियोगमा अभियान थापा र क्याम्पसमै अध्ययनरत सुदन कार्की पक्राउ परेका छन्। उनीहरुको साथबाट सुतली बम जस्तो देखिने वस्तुसमेत फेला परेको छ। क्याम्पसमा शंकास्पद वस्तु फेला परेपछि घटनाबारे अनुसन्धान भइरहेको प्रहरीले जनाएको छ।
जनैपूर्णिमाको भोलिपल्टदेखि भक्तपुरमा महाकाली नाच किन देखाइन्छ ?,"काठमाडौं : भक्तपुरमा हुने धेरै नाचमध्ये प्रसिद्ध महाकाली नाच प्रदर्शन गरिएको छ । भक्तपुरस्थित मध्यपुर थिमीको दिगु टोलमा बुधबार राति महाकाली नाच देखाइएको हो । पहिले जनताले दुःख पाएको बेलामा भगवान स्वयम् प्रकट भएर जनतालाई सहयोग गर्न उत्पन्न भएको नाचको रुपमासमेत महाकाली नाचलाई लिने गरिन्छ । यो नाँच पनि जनैपूर्णिमाको भोलिपल्टदेखि सुरू गरिएको थियो । उक्त ऐतिहासिक नाच दिगुटोल, चपाचो, वाननीलगायतका स्थानमा देखाइएको थियो जसमा महाकाली, महालक्ष्मी, देवी, सिंहर दैत्य, भूत भैरव,कावाख्या तथा माक देवगण गरी विभिन्न देवीदेवतालाई नचाइएको थियो । जीव जिवात्माहरु एक आपसमा मिलेर बस्नुपर्छ भन्ने मान्यताका साथ उक्त नाच देखाइने गरिएको स्थानीयहरूको भनाइ छ । मध्यपुरथिमिलाई भूतप्रेत,पिचाश र दानवी शक्तिबाट जोगाउन यस्ता परम्परागत धार्मिक आस्था बोकेको नाच देखाउने परम्परा रहेको संस्कृतिविद्हरूको भनाइ छ ।"
भैरवकुमारी जात्रा सुरु,"दोलखा : ऐतिहासिक सहर दोलखा बजारमा बुधवार बेलुका १० बजेबाटबाट भैरवकुमारी जात्रा सुरु भएको छ। ५ दिनसम्म चल्ने यो जात्रामा कालो रङ्गको वस्त्रधारी भैरवका पछाडि रातो भेषमा सजिएकी कुमारी अनि उनीहरूको वरिपरि हातहतियारसहित विभिन्न वेषभूषामा सजिएका सिपाहीहरू रातभरि घुमेर नाच्ने गर्दछ। गाईजात्राको भोलिपल्ट भाद्र कृष्ण पक्ष द्वितीयादेखि षष्टीसम्म १४ जनाको समूहमा एकै पटक बाजा बजाई भैरव कुमारी र सिपाहीहरूसहित नचाउने यो जात्रा दोलखा बजारमा मात्र देखाइने वडा नं २ का वडाध्यक्ष स्टालिन श्रेष्ठले बताए। शिवभक्ति समुदायले मात्र नाँच्ने यो जात्रा उक्त समुदायका युवाहरू रोजगारीका सिलसिलामा बाहिर गएका कारण सञ्चालनमा कठिनाइ भएको वडाध्यक्ष स्टालिन श्रेष्ठको भनाइ छ। भैरव, कुमारी, नकिन, चाकालचुकुल, गुभाजु, माछा मार्ने अभिनयकर्ता गरी शिवभक्ति समुदायका नाच्ने टोलीको १४ जनाका समूहमा यो जात्रा सुरु गरिन्छ। बजार स्थित कुमारी घरबाट निकालिने यो जात्रा हेर्न धेरै भक्तजनहरू दोलखा बजार आउँछन्। भैरव कुमारी जात्रामा मुकुण्डोसहित कालो जामा लगाइ उन्मत्त तामाको लिङ्ग अरूले अठ्याई बोकेको भैरव अघि अघि बाजाको तालमा नाँच्दै र मुकुटसहित रातो साडी लगाएको कुमारी र विभिन्न वेषभुषामा हातहतियार समेत बोकेका हतियारधारी गणहरू भैरव र कुमारीको आसपास हुने गरी नाच देखाउँदै दोलखा शहरको विभिन्न देवस्थलहरूको परिक्रमा गर्ने गर्छन्। यो नाँच राती १० बजेबाट बिहान ४ बजेसम्म अथवा चराले ननाघ्ने गरी भित्र पसि सक्नुपर्ने भएपनि पुग्नुपर्ने ठाउँ सबैतिर पुग्दा अलि ढिला पनि हुन सक्ने वडाध्यक्षको भनाइ छ। भैरवकुमारी जात्रा निकाल्ने समयमा दोलखाका अधिकांश महिला र युवतीहरू व्रतसमेत बस्ने गर्छन्। बिहानदेखि व्रत बसी बेलुका भैरव कुमारीको पूजा गरी सगुन दियो भने मनमा चिताएको कुरा पूरा हुने जनविश्वास रहेको छ। भैरव कुमारीको दर्शन मात्र गर्यो भने पनि रोग ब्याधि नलाग्ने र मनमा चिताएको कुरा पूरा हुने किंवदन्ती छ। भैरव कुमारी जात्रा दोलखामा कहिलेदेखि सुरु भयो भन्ने एकिन प्रमाण नभए पनि दोलखामा पाइएको नेसं ५८० को अभिलेखमा भैरव कुमारी जात्रा दोलखा शहरमा प्रर्दशन गरिने जात्रा मध्ये सबै भन्दा पुरानो जात्रा हो भन्ने उल्लेख भएको पाइन्छ।"
संसदीय छानविन समितिले हाम्रो ग्रुप अफ कम्पनीका तत्कालीन संस्थापक पौडेलसँग लियो बयान,काठमाडौं : सहकारी संस्था बचत रकम दुरुपयोग संसदीय छानविन विशेष समितिले तत्कालिन हाम्रो ग्रुप अफ कम्पनीका तत्कालिन संस्थापक पुष्पराज पौडेलसँग बयान लिएको छ । सिंहदरबारमा बिहीबार बसेको समिति बैठकले हाम्रो ग्रुप अफ कम्पनी र गोर्खा ग्रुप अफ कम्पनीको सम्बन्धका बारेमा पौडेलसँग सोधपुछ गरेको हो । तत्कालिन अवस्थामा हाम्रो ग्रुप अफ कम्पनीले हर्बो इन्टरनेशनल नेटवर्किङका नाममा सर्वसाधारणको करोडौंको ठगी गरेको थियो । ठगि प्रकरणपछि पौडेल हाम्रो ग्रुप अफ कम्पनीबाट बाहिरिएपछि सोहि कम्पनीलाई गितेन्द्रबाबु राई (जीबी) को नेतृत्वमा गोर्खा ग्रुप अफ कम्पनी बनाइएको थियो । पौडेल आफूलाई अहिले राजनीतिक तथा धार्मिक अभियन्ता रुपमा चिनाउँदै आएका छन् । बिहीबार नै समितिले सहकारी हिनामिना प्रकरणमा मुछिएका अन्य व्यक्तिसँग पनि सोधपुछ गरेको समिति संयोजक सूर्य थापाले जानकारी दिए। कार्यादेश अनुसार तीन महिनाको समयावधि सकिन लागेको समितिले प्रतिवेदन लेखनको कामलाई पनि निरन्तरता दिएको थापाले बताए । सहकारी बचत रकम दुरुपयोगको छानविन गर्न गत जेठ १५ गते समिति गठन गरिएको थियो ।
पहिरोले गल्छीरसुवागढी सडक अवरुद्ध,नुवाकोट : सडकमा ठूलो ढुङ्गासहित खसेको पहिरोका कारण गल्छीरसुवागढी सडकमा यातायात सञ्चालन बन्द भएको छ। जिल्ला ट्राफिक प्रहरी कार्यालयका प्रमुख जेजङ्ग कार्कीका अनुसार नुवाकोटको बेलकोटगढी नगरपालिका८ स्थित ठूलोखोला नजिक सडकमा खसेको ठूलो ढुङ्गासहितको पहिरोले डेडिकेटेड डबल लेनको सडक पूर्ण रूपमा बन्द भएको छ। देवीघाटबाट महादेवफाँट हुँदै गल्छी आवतजावत गर्ने सडक पूर्ण रूपमा अवरुद्ध भएको छ। सोही रुटको आसपासमा वैकल्पिक सडक नभएको हुँदा यातायातका साधन आवातजावत गर्न समस्या भएको छ। धादिङको गल्छीबाट नुवाकोटको त्रिशूली तथा रसुवागढी हुँदै केरुङ जानुपर्ने सवारीसाधन गल्छीबाट काठमाडौं नै पुगेर टोखाछहरे सडक प्रयोग गर्न प्रहरीले अनुरोध गरेको छ। बुधबार राति खसेको पहिरोसँगैको ठूलो ढुङ्गा हटाउन ब्रेकर लगाउनुपर्ने भएकाले सडक सञ्चालन गर्न समय लाग्ने देखिएको गल्छीरसुवागढी सडक योजना कार्यालयका प्रमुख धुव्रकुमार श्रेष्ठले जानकारी दिए। पहिरो पन्छाउन आज बिहानदेखि भारी उपकरणसहितको जनशक्ति परिचालन गरिएको छ। रासस
मुस्ताङमा पोखरीमा डुबेर एक युवकको मृत्यु,जोमसोम : मुस्ताङको वारागुङ मुक्तिक्षेत्र४ तिरी गाउँ नजिक पौडी खेल्ने क्रममा पोखरीमा डुबेर एक युवाको मृत्यु भएको छ । वारागुङ मुक्तिक्षेत्र४ को तिरी गाउँ नजिकको पोखरीमा बुधबार दिउँसो अन्दाजी ४ बजे वारागुङ मुक्तिक्षेत्र१ खिङ्गाका ३५ वर्षीय विकल गुरुङको पौडी खेल्ने क्रममा डुबेर मृत्यु भएको जिल्ला प्रहरी कार्यालय मुस्ताङले जनाएको छ । गुरुङ वारागुङ१ खिङ्गाबाट पौडी खेल्नका लागि आफ्ना केही साथीहरूसँग त्यहाँ पुगेका थिए । साथीहरुसँगै पौडी खेल्ने क्रममा अचानक पोखरीमा डुबेर उनको मृत्यु भएको जिल्ला प्रहरी कार्यालय मुस्ताङका प्रनाउ भोजराज पाण्डेयले जानकारी दिए । पौडी खेल्ने क्रममा युवाको मृत्यु भएको सूचनापछि नजिकैको कागबेनी प्रहरी चौकीबाट प्रहरी सहायक निरीक्षक यमबहादुर दरैको कमाण्डमा प्रहरी टोली घटनास्थलमा पुगेको थियो । प्रहरीले घटनास्थलको मुचुल्का लगायतका कार्य सम्पन्न गरेको छ भने घटना सम्बन्धमा आवश्यक अनुसन्धान भइरहेको जनाइएको छ ।
"पञ्चैबाजा, महिलाको पेसा","अर्घाखाँची : अर्घाखाँचीको सन्धिखर्कमा महिलाहरूले व्यावसायिक रूपमा पञ्चैबाजा बजाउन सुरु गरेका छन्। गाउँघरमा पञ्चैबाजा केही समुदायका पुरुषहरूले मात्र बजाउनुपर्छ भन्ने परम्परागत मान्यतालाई चिर्दै सन्धिखर्क१२ डिभर्नाका महिलाले नौमती बाजालाई पेसाको रूपमा अगाडि बढाउन लागेका हुन्। महिलाहरूलाई पन्चैबाजा बजाउन तालिम प्रदान गरेपछि उनीहरू व्यावसायिक रूपमा अगाडि बढेको सन्धिखर्क नगरपालिकाका नगर प्रमुख कृष्णप्रसाद श्रेष्ठले बताए। डिभर्नामा महिलाहरूले १४ जनाको समूह बनाएर कला संस्कृति संरक्षणसँगै आयआर्जन गर्ने कार्यमा जुटेका छन्। नौमती बाजा बजाउने तालिममा नेवार, परियार, विक सहभागी छन्। समुदायका केही व्यक्तिले महिलाहरूले पनि बाजा बजाउन जाने भनेर हेप्ने गरे पनि आफूहरू निरन्तर लाग्ने तालिममा सहभागी पार्वता श्रेष्ठले बताइन्। सबै दिदीबहिनीहरू व्यावसायिक रूपमा अगाडि बढ्न प्रतिबद्ध भएको उनको भनाइ छ। लोप हुँदै गएको कला संस्कृति संरक्षण गर्न तालिमसँगै डिभर्नाका महिलाहरू सिर्जनशील बाजा समूह नै स्थापना गरेर बाजा बजाउन अगाडि बढेको नगर उपप्रमुख मि श्रा आचार्यले बताइन्। महिलाहरूले पञ्चैबाजा बजाउन थालेपछि व्यावसायिक रूपमा फाइदा पुग्ने र आयआर्जनमा टेवा पुग्ने अपेक्षा गरिएको नगर उपप्रमुख आचार्यको भनाइ छ। शुभकार्य गर्दा बज्ने पन्चैबाजा पछिल्लो समय बिस्तारै बज्न छाडेका छन्। पाका पुस्तामा भएको सीप युवा पुस्ताले चासो नदिँदा नौमती बाजा लोप हुने चिन्ता बढेको छ। सिकेको सीपलाई निरन्तरता दिँदै आयआर्जनको बाटोमा लाग्नुपर्ने सन्धिखर्क नगरपालिकाका निमित्त प्रमुख प्रशासकीय अधिकृत मञ्जु खनालले बताइन्। अर्घाखाँचीको सन्धिखर्क६नरपानीमा महिलाहरूको पन्चैबाजा बजाउने दुई समूह रहेका छन्। मालारानी गाउँपालिकाको हंशपुरमा एक समूह रहेको छ। उनीहरू पनि व्यावसायिक रूपमा अगाडि बढेका छन्।"
युवती बेपत्ता बनाइ हत्या गर्नेलाई कारबाही माग,"बेनी : म्याग्दीको बेनी नगरपालिका९ घतानकी १९ वर्षीय मीना परियारलाई बेपत्ता बनाइ हत्या गर्ने घटनामा संलग्न सबैलाई पक्राउ, सत्यतथ्य छानबिन र दोषीलाई कारबाहीको माग गर्दै बुधबार बेनीमा प्रदर्शन भएको छ। दलित एकता सञ्जाल, परियार सेवा र मिजार समाज म्याग्दीले आयोजना गरेको र्याली बेनी बजार परिक्रमा गरेर जिल्ला प्रशासन कार्यालय अगाडि पुगेर कोणसभामा परिणत भएको थियो। परिवार सेवा समाज म्याग्दीका अध्यक्ष प्रेम परियारले गैरदलितसँगको प्रेम सम्बन्धका कारण गर्भवती अवस्थामा बेपत्ता बनाइ हत्या गरिएकी मीनाको कंकाल भेटिए पनि सबै आरोपीलाई पक्राउ गरि अनुसन्धानमा ढिलाइ भएकाले दबाब दिन कार्यक्रम गरिएको बताए। ६ महिनाकी गर्भवती मीनालाई बेपत्ता बनाउने उनका प्रेमी राम खत्रीलगायत पाँच जनाविरुद्ध किटानी जाहेरी दिएका छौं, मीनाकी भाउजू कमला बर्देवाले भनिन्, जंगलमा गाडिएको अवस्थामा भेटिएको कंकाल, गहना र कपडा मिनाकै भएको पहिचान गरेर जाहेरी दिए पनि प्रक्रियाको बाहनामा सबै आरोपीलाई पक्राउ नगर्दा दोषी उम्कने खतरा छ। गत साउन २७ गते बेनी नगरपालिका९ आँखखेत कालीमूलको जंगलमा गाडिएको अवस्थामा भेटिएको मानव कंकाल, सुनको सिक्री, कपडा र चप्पल २०८० पुस १६ गतेदेखि बेपत्ता मीनाको भएको पहिचान गरेका आफन्तले साउन ३० गते प्रेमी राम खत्रीलगायत पाँच जनाविरुद्ध किटानी जाहेरी दिएका थिए। जाहेरीका आधारमा अनुसन्धानका लागि चार जनालाई पक्राउ गरी हिरासतमा राखिएको र एक जना फरार रहेका जिल्ला प्रहरी कार्यालय म्याग्दीका प्रहरी निरीक्षक राजन रायमाझीले बताए। गंगटा खोज्न गएकाहरूले गाडिएको अवस्थामा मानव कंकाल देखेपछि जनप्रतिनिधिमार्फत प्रहरीलाई खबर गरेका थिए।"
"आज यी स्थानमा भारी वर्षा हुने, सचेत रहन आग्रह","काठमाडौं : आज कोशी, मधेस र सुदूरपश्चिम प्रदेशका केही स्थानमा भारी वर्षा हुने मौसम पूर्वानुमान महाशाखाले जनाएको छ। महाशाखाका अनुसार अहिले बिहान कोशी, मधेस, बागमती, गण्डकी र लुम्बिनी प्रदेशका केही तथा बाँकी प्रदेशका एक दुई स्थानहरूमा मेघगर्जन र चट्याङसहित हल्का वर्षा भइरहेको छ । आज दिउँसो सबै प्रदेशका केही स्थानमा मेघगर्जन र चट्याङसहित हल्कादेखि मध्यम वर्षा भए पनि कोशी, मधेस र सुदूरपश्चिम प्रदेशका केही स्थानमा तथा बाँकी प्रदेशका एकदुई स्थानमा भारी वर्षा हुने महाशाखाको बुलेटिनमा उल्लेख छ। त्यसैगरी आज राति सबै प्रदेशका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ । कोशी र मधेस प्रदेशका एकदुई स्थानमा भारी वर्षाको पनि सम्भावना रहेको जनाइएको छ। भारी वर्षा हुने स्थानमा रहेका मानिसहरूलाई सतर्कता अपनाउन महाशाखाले अनुरोध गरेको छ।"
प्रतिबन्धित लागू औषधसहित दुई युवा पक्राउ,"उदयपुर : प्रहरीले प्रतिबन्धित लागू औषधसहित दुई युवालाई बुधबार पक्राउ गरेको छ । प्रहरी चौकी लालपत्ता उदयपुरबाट खटिएको प्रहरीको टोलीले मोटरसाइकलको फिल्टरभित्र लुकाएर ल्याउँदै गरेको अवस्थामा त्रियुगा नगरपालिका ६ लालपत्ताबाट उनीहरूलाई पक्राउ गरेको हो । लहानबाट गाईघाटतर्फ आउँदै गरेको स५प८०९९ नम्बरको मोटरसाइकलबाट ल्याउने क्रममा चालक त्रियुगा नगरपालिका ८ का २६ वर्षीय दिनेश कटुवाल र २७ वर्षीय सन्देश कार्कीलाई पक्राउ गरिएको जिल्ला प्रहरी कार्यालयका सूचना अधिकारी डिएसपी राजन चापागाईले बताए । उनका अनुसार फिल्टरभित्र लुकाई ल्याउँदै गरेको डाइजेपाम१० एम्पुल, व्रुपिनोर्फिन१० एम्पुल, फेनारगन १० एम्पुल, वक्सडाईन कोरेक्स एक बोतल, नाईट्राभेट ६० ट्याब्लेट, स्पास्मो ८ टयाब्लेट गरी जम्मा ३० एम्पुल, ६८ ट्याब्लेट, १ वोतल प्रतिवन्धित लागूऔषध पक्राउ गरिएको हो । पक्राउ परकाहरूलाई प्रहरी हिरासतमा राखी थप अनुसन्धान सुरु गरिएको डिएसपी चापागाइले जानकारी दिए ।"

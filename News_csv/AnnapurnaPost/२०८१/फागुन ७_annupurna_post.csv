शीर्षक,विवरण
"वीरगन्जका क्यासिनोमा मुख्यमन्त्रीको छड्के, एक नेपाली पक्राउ","वीरगन्ज : मधेस प्रदेशका मुख्यमन्त्री सतिश कुमार सिंहले वीरगन्जमा सञ्चालनमा रहेका क्याबिनहरूमा छड्के अनुगमन गरेका छन्। बुधबार वीरगन्जका निजी अस्पतालहरूको अनुगमनपछि मुख्यमन्त्री सिंहले वीरगन्जका दुई वटा क्यासिनोमापनि छड्के अनुगमन गरेका हुन्। वीरगन्जमा हालः कूल चारवटा होटलमा क्यासिनो सञ्चालनमा रहेका छन्। तीमध्ये बुधबार मुख्यमन्त्री सिंहले वीरगन्जको होटल दियालो लर्ड्समा सञ्चालित किङ्ग्स क्यासिनो र होटल सुरजमा सञ्चालित फर्चुन सिटी क्यासिनोमा अनुगमन गरेका हुन्। होटल सुरजमा सञ्चालित फर्चुन सिटी क्यासिनोमा मुख्यमन्त्री सिंहले अनुगमन गर्ने क्रममा भेटिएका एक नेपाली नागरिकलाई नियन्त्रणमा लिएर नेपाल प्रहरीको जिम्मा पनि लगाएको मुख्यमन्त्री सिंहका प्रेस संयोजक मनोज मोरबैताले जानकारी दिए। नेपालमा सञ्चालित क्यासिनोमा नेपाली नागरिकलाई जुवा खेल्न प्रवेश निषेध रहेको छ। दुवै क्यासिनोमा अनुगमनका क्रममा मुख्यमन्त्री सिंहले क्यासिनो सञ्चालनका लागि सरकारबाट लिएको इजजातपत्र, क्यासिनोमा जुवा खेल्न आउने भारतीय ग्राहकहरूको आधार कार्ड, क्यासिनोको रिसेप्सनमा गरिएको ग्राहकको इन्ट्री रजिष्टरलगायतका कागजात एक एक गरेर जाँच गरेका थिए। वीरगन्जका क्याबिनहरूमा नेपाली नाागरिकलाई निर्वाधरूपमा प्रवेश दिने गरिएको जनगुनासो आएपछि आँफुले अनुगमन गरेको मुख्यमन्त्री सिंहले बताए। दुवै क्यासिनोमा अनुगमनका क्रममा जुवा खेल्न आउने ग्राहकका बारे क्यासिनोका कर्मचारीले राखेका विवरणमा त्रुटि भेटिएको भन्दै उनले पछिल्लो एक महिनाको ग्राहकको इन्ट्री विवरण, सिसिटिभी क्यामेराको फुटेज, ग्राहकको विवरण लगायतका कागजात मुख्यमन्त्री कार्यालयमा पेस गर्न निर्देशन दिइएको उनले बताए। अनुगमनका क्रममा दुवै क्यासिनोमा नेपाल सरकारले तोकेका प्रावधान र कानुनको कार्यान्वयनको अवस्था सन्तोषजनक नभेटिएको उनले बताए। उनले भने, मैले दुवै क्यासिनाका सञ्चालकलाई एक पछिल्लो एक महिनाको विवरणसहितको कागजातहरू मागेको छु। ती कागजातहरू आएपछि अध्ययन गर्छु। यदि कानुनी प्रावधान नपुगेको भेटियो भने प्रचलित कानुन अनुसार कारबाही हुन्छ।"
मलेसियाले एकैपटक १८ जना नेपालीलाई गर्यो निष्कासन,"काठमाडौं : नेपालीहरूको वैदेशिक रोजगारको प्रमुख गन्तव्य हो, मलेसिया। मलेसियामा लाखौं नेपालीहरू विभिन्न कम्पनीहरूमा कार्यरत छन्। कतिपय प्रक्रिया पुर्याएर त्यहाँ पुगेका छन् भने कतिपय गैरकानुनी तरिकाबाट पनि मलेसियामा काम गरिरहेका छन्। कानुन विपरीत काम गर्ने नेपालीहरूलाई त्यहाँको अध्यागमनले बेलाबेला पक्राउ गरी अनुसन्धान पनि गर्ने गरेको छ। यसैबीच मलेसियाको अध्यागमनले ठूलो संख्यामा नेपालीहरूलाई निष्कासन (डीपोर्ट) गरेको छ। स्रोतका अनुसार मलेसियाले एकैपटक १८ जना नेपालीलाई निष्कासन गरेको हो। उनीहरूलाई यसै साता मलिन्दो एयरलायन्सको विमानबाट नेपाल फर्काइएको स्रोतले जनाएको छ। नेपाल फर्काइनेमा चन्द, तामाङ, चौधरी, बलोन, बुढाथोकी, श्रेष्ठ, तमेली, यादव, सार्की, घर्तीमगर, शेर्पा, कानु, आले मगर, सुनार, रिमाल, यादव, लिम्बु र तामाङ थर रहेका छन्। कानुन विपरीत बसोबास गरिरहेको आरोपमा उनीहरूलाई मलेसियाको अध्यागमनले निष्कासन गरेको हो। गत पुसमा पनि मलेसिया सरकारले १३ जना र मंसिरमा २६ जना नेपालीलाई निष्कासन गरेको थियो।"
"अन्तर्राष्ट्रिय खेल खेल्न नपाएका क्रिकेट खेलाडीहरूको र्याङ्किङ बिग्रियो, को कति स्थानमा?",काठमाडौं : एक दिवसीय क्रिकेटमा नेपाली खेलाडीहरूको र्याङ्किङ घटुवामा परेको छ। गत मंसिरयता अन्तर्राष्ट्रिय खेल नखेलेका नेपाली खेलाडहरूको र्याङ्किङ तल झरेको हो। आइसीसीले हालै जारी गरेको एक दिवसीयतर्फ कुशल भुर्तेलबाहेक लगभग सबै खेलाडीको र्याङ्किङ तल झरेको हो। ओपनर आसिफ शेख दुई स्थानमा घटुवामा परेका छन्। उनी ८३ नम्बरमा झरेका छन्। कुशल भुर्तेल एक स्थान बढुवासँगै ८७ मा उक्लिएका छन्। कप्तान रोहित पौडेल ८९ स्थानमा कायम छन्। त्यस्तै एक दिवसीयतर्फ बलिङमा सन्दीप लामिछाने ३ स्थान तल झरेका छन्। उनी ४६ स्थानमा पुगेका छन्। त्यस्तै ललित राजबंशी पनि ३ स्थान तल झरेर ५० मा पुगेका छन् भने दीपेन्द्र सिंह ऐरी ५ स्थान तल झरेर ६५ मा पुगेका छन्। त्यस्तै सोमपाल कामी एक स्थान तल झरेर ७५ पुगेका छन् भने करण केसी २ स्थान तल झरेर ७९ मा पुगेका छन्। त त्यस्तै बलिङतर्फ अफगानिस्तानका राशिद खानलाई उछिनेर श्रीलंकाका महीश थिकसाना नम्बर वान खेलाडी बन्न पुगेका छन् भने ब्याटिङतर्फ पाकिस्तानका बाबर आजमलाई उछिनेर भारतका सुभमन गिल पहिलो स्थानमा उक्लिएका छन्। त्यस्तै एक दिवसीयतर्फ नेपाल १८औं नम्बरमा कायमै रहेका छन्। एक दिवसीयतर्फ आयरल्यान्डलाई उछिनेर जिम्बावे ११ स्थानमा उक्लिएका छन्।
"नेपाललाई संघीयता सम्बन्धमा दिइएको सहायताबारे ट्रम्प आक्रोशित, भने यो ठगी हो","काठमाडौं : अमेरिकी राष्ट्रपति डोनाल्ड ट्रम्पले नेपालमा दिइएको सहायतालाई ठगीको रूपमा व्याख्या गरेका छन्। ह्वाइट हाउसमा भएको पत्रकार सम्मेलनमा राष्ट्रपति ट्रम्पले नेपाललाई संघीयता सम्बन्धमा दिइएको सहायतालाई ठगी भएको बताएका हुन्। उनले नेपाललाई संघीयताका लागि दिइएको २० मिलियन अमेरिकी डलर ठगी भएको बताएका हुन्। 'नेपाललाई २० मिलियन डलर संघीयताका लागि दिइएको छ। यो सरासर ठगी हो,' उनले भने। उनले नेपाललाई १९ मिलियन अमेरिकी डलर जैविक विविधता संरक्षणका लागि पनि दिइएको बताएका छन्। अहिले यी दुवै सहायतालाई ट्रम्प प्रशासनले रद्द गरेको छ। उनका सहयोगी एलन मस्कले यी दुवै सहायता रद्द गर्न ह्वाइट हाउस प्रशासनलाई सुझाव दिएका थिए। सोही सुझावअनुसार ट्रम्प प्रशासनले गत १६ फेब्रुअरीमा यी दुवै सहायतालाई रद्द गर्ने निर्णय गरेको थियो। यसअघि नेपाललाई धर्म निरपेक्षताका नाममा दिइएको सहायतालाई पनि विश्व स्तरबाट आलोचना भएको थियो। राष्ट्रपति ट्रम्पले सपथ लिएसँगै वैदेशिक अनुदान ९० दिनका लागि निलम्बन गरेको छ। उक्त निलम्बनसँगै नेपालमा सञ्चालित परियोजनाहरू पनि स्थगित भएका छन्। नेपालमा सञ्चालित अमेरिकी परियोजना मिलेनियम च्यालेन्ज कर्पोरेशन (एमसीसी) पनि स्थगित भएको छ। अर्थ मन्त्रालयले मंगलबार विज्ञप्ति जारी गरेर अमेरिकी सहायता सञ्चालित एमसीसी परियोजना ९० दिनका लागि स्थगित भएको जानकारी दिएको छ। 'अमेरिकी सहायता संस्था मिलेनियम च्यालेन्ज कर्पोरेशन (एमसीसी)ले २०८१ फागुन २ गतेको इमेल पत्रमार्फत नेपाल सरकार र उक्त निकायबीच २०७४ भदौ २९ मा सम्पन्न कम्प्याक्टअन्तर्गत कार्यान्वयन भइरहेका आयोजनाहरूसँग सम्बन्धित 'एमसीसी फन्ड'बाट भुक्तानी हुने क्रियाकलापहरू अमेरिकी राष्ट्रपतिको जनवरी २० मा जारी ९० दिनको स्थगनसम्बन्धी कार्यकारी आदेशानुसार रोकिएको व्यहोरा सरोकारवालाहरूलाई जानकारी गराइन्छ,' अर्थ मन्त्रालयले भनेको छ।"
प्रजातन्त्रका लागि लड्नेहरूलाई कांग्रेसले सदैव सम्मान गर्छ : सभापति देउवा,काठमाडौं : नेपाली कांग्रेसका सभापति शेरबहादुर देउवाले संविधानमा भएका कमीकमजोरीलाई सुधार गर्दै अघि बढ्ने बताएका छन्। बुधबार कांग्रेस पार्टी कार्यालय सानेपामा प्रजातन्त्र सेनानी संघको महाधिवेशन उद्घाटन गर्दै सभापति देउवाले अहिलको संविधान लचिलो रहेको भन्दै संशोधनमार्फत् कमीकमजोरीलाई सुधार गर्दै अघि बढ्ने बताएका हुन्। समावेशीताको विषयमा नपुगेका कुराहरूलाई पूरा गर्नका लागि कांग्रेस प्रतिवद्ध रहेको उनले बताए। सभापति देउवाले सम्पूर्ण नेपालीहरूलाई समावेश गराउने गरि नेपालमा समावेशी राजनीति लागू भएको उल्लेख गरे । ३३ प्रतिशत महिलाको आरक्षण संसारमा थोरै देशमा मात्रै भएको उनको भनाइ छ । उनले अग्रजहरूको त्याग र तपस्याले मुलुकमा परिवर्तन सम्भव भएको भन्दै प्रजातन्त्रका लागि लड्नेहरूलाई कांग्रेसले सदैव सम्मान गर्ने जिकिर गरे। कार्यक्रममा कांग्रेसका अन्य नेताहरूले पार्टीलाई एकतावद्ध र बलियो बनाउँदै आगामी निर्वाचनमा ध्यान दिनुपर्नेमा जोड दिएका थिए।
"वीरगन्जका निजी अस्पतालमा मुख्यमन्त्रीको छड्के, एक अस्पताल बन्द गर्न निर्देशन","वीरगन्ज : मधेस प्रदेशका मुख्यमन्त्री सतिश कुमार सिंहले वीरगन्जमा रहेका निजी अस्पतालहरूमा बुधबार छड्के अनुगमन गरेका छन्। वीरगन्ज महानगरपालिकाका विभिन्न स्थानमा रहेका ७ वटा निजी अस्पतालमा मुख्यमन्त्री सिंहले अनुगमन गरेका हुन्। त्यसक्रममा उनले इजजात बिना सञ्चालित एउटा अस्पताल बन्द गर्न अस्पताल प्रशासनलाई पत्र पनि काटेका छन्। बुधबार मुख्यमन्त्री सिंहले वीरगन्जका भवानी हस्पिटल एण्ड रिसर्च प्रालि, प्रभु हस्पिटल एण्ड रिसर्च सेण्टर, सर्वोत्तम हस्पिटल, नेपाल इण्डो हस्पिटल एण्ड आई सेण्टर, स्पर्श मल्टिस्पेसिलिटी हस्पिटल, गण्डक हस्पिटल प्रालि र शाह हस्पिटल प्रालिमा छड्के अनुगमन गरेका हुन्। अनुगमनका क्रममा नेपाल इण्डो हस्पिटल एण्ड आई सेण्टरको अस्पताल सञ्चालनका लागि आवश्यक इजाजत पत्र लगायत कुनैपनि कागजात नभेटिएपछि मुख्यमन्त्री सिंहले तत्काल उक्त अस्पताल बन्द गर्न पत्र काटेको अनुगमन टोलीमा सहभागी प्रदेशको स्वास्थ्य मन्त्रालयका जनस्वास्थ्य अधिकृत सन्तोष ठाकुरले जानकारी दिए। त्यस्तै अस्पतालको इजजात पत्र नविकरण नगरेका भवानी हस्पिटल एण्ड रिसर्च प्रालि र पर्श मल्टिस्पेसिलिटी हस्पिटललाई तत्काल नवीकरण गराएर सम्पूर्ण कागजातसहित प्रदेशको स्वास्थ्य मन्त्रालयमा उपस्थिती हुन दुवै अस्पतालका सञ्चालकलाई मुख्यमन्त्री सिंहले लिखित निर्देशन दिएको ठाकुरले बताए। अस्पतालको अनुगमनपश्चात अन्नपूर्णसँग प्रतिक्रिया दिँदै मुख्यमन्त्री सिंहले भने, वीरगन्जका निजी अस्पतालका सेवा बारे व्यापक जनगुनासो आएको थियो। त्यसैलाई मध्नजर गर्दै बुधबार आफैं वीरगन्ज आएर मैले निजी अस्पतालहरूको अनुगमन गरेको हुँ। अनुगमनका क्रममा नेपाल इण्डो हस्पिटल एण्ड आई सेण्टरमा पुग्दा त्यहाँ जिम्मेवार व्याक्ति कोहीपनि नभेटिएको र आवश्यक कागजातपनि अस्पतालले उपलब्ध गराउन नसकेपछि तत्काल बन्द गर्न पत्र काटेको उनले बताए। यस्तै भवानी हस्पिटल र र,स्पर्श मल्टिस्पेसिलिटी हस्पिटलको नविकरण नै नगरिएको भेटिएकाले दुवैलाई तत्काल नवीकरण गराएर मन्त्रालयमा उपस्थित हुन पत्र काटिएको उनले बताए। वीरगन्जका निजी अस्पतालहरुको अनुगमनका क्रममा अधिकांश अस्पतालमा अस्पतालजन्य फोहोर पदार्थको उचित व्यवस्थापन नगरिएको, विपन्न,ज्येष्ठ नागरिकलाई उपचार शुल्कमा दिनुपर्ने १० प्रतिशत छुटको प्रावधान लागू नगरिएको, इजजात लिएको भन्दा बढी संख्यामा शय्या सञ्चालन गरेको जस्ता त्रुटि पनि भेटिएको उनले बताए। त्यसका लागि सम्बन्धित अस्पतालका सञ्चालक र व्यवस्थापकलाई मौखिक सचेत गराएको उनले बताए। १० प्रतिशत छुट दिएको भए त्यसको कागजात मन्त्रालयमा पेस गर्न निर्देशन पनि दिएको मुख्यमन्त्री सिंहले बताए। यसअघि मुख्यमन्त्री सिंहले जनकपुरका पनि ४० भन्दा बढी निजी अस्पतालहरूको छड्गे अनुगमन गरेर नियम विपरीत सञ्चालित १० वटा अस्पताल बन्द गराइसकेका छन्।"
प्रकृति लम्सालको शव भैरहवा ल्याइयो,"भैरहवा : भारतको ओडिसा राज्यस्थित केआइआइटी विश्वविद्यालयमा अध्यरनत प्रकृति लम्सालको शव भैरहवामा ल्याइएको छ। आइतबार विश्वविद्यालयको छात्रावासमा उनी मृत अवस्थामा फेला परेकी थिइन्। मंगलबार पोष्टमार्टमपछि उनको शव परिवारको जिम्मा लगाइएको थियो। बुधबार विमानमार्फत ओडिसाको भुवनेश्वरबाट दिल्ली हुँदै गोरखपुरसम्म उनको शव ल्याइएको हो। त्यसपछि सडक मार्गबाट एम्बुलेन्समा बेलहिया नाका हुँदै उनको शव भैरहवा ल्याइएको प्रहरीले जनाएको छ। समाचार तयार पार्दासम्म लम्सालको शव भैरहवास्थित युनिभर्सल कलेज अफ मेडिकल साइन्सेज तथा शिक्षण अस्पतालमा राखिएको छ। प्रकृतिका बुबा भारतबाट घर आउने क्रममा रहेकाले उनी आएपछि उनको निर्णयअनुसार शवको अन्त्येष्टि आजै वा भोलि गर्ने भन्ने टुंगो लाग्ने बुझिएको छ। ओडिसा राज्य सरकारले मंगलबार घटनाबारे छानबिन गर्न उच्चस्तरीय जाँचबुझ समिति गठन गरेको छ। भुवनेश्वर प्रहरीले घटनाको आरोपमा विश्वविद्यालयमा अध्यनरत छात्र एडविक श्रीवास्तवलाई पक्राउ गरेको छ। साथै, प्रहरीले अनुसन्धानका लागि विश्वविद्यालयका पाँच जना कर्मचारीलाई पक्राउ गरेपनि त्यहाँको अदालतले उनीहरूलाई पक्राउ परेको केही घण्टामै धरौटीमा रिहा गरेको छ।"
गणतन्त्रलाई असफल देखाउने प्रयास भइरहेको छ : भट्टराई,"सुर्खेत : नेकपा एमाले सचिव योगेश भट्टराईले गणतन्त्र फेल भयो भन्नेहरूको अभियानलाई निष्क्रिय बनाउन कांग्रेस र एमाले एक ठाउँमा उभिनुपर्ने बताएका छन्। बुधबार एमाले सुर्खेतको पार्टी कार्यालयमा अगुवा नेता कार्यकर्तासँगको भेटघाटलाई सम्बोधन गर्दै भट्टराईले गणतन्त्रलाई असफल देखाउने प्रयास भइरहेको बताउँदै त्यसलाई रोक्न कांग्रेसएमालेको सहकार्य आवश्यक रहेको बताए। राजावादीहरू चम्किँदैछन्, गणतन्त्र फेल भयो भनेर मौका मागिरहेका छन्, उनले भने २५० वर्षसम्म मौका दिएकै हो, दरबार हत्याकाण्ड हामीले गरेको हो र ? दरबार हत्याकाण्डकै कारण राजतन्त्र समाप्त भयो, अब त्यो संस्था फर्केर आएर देश चलाउन सक्छ भन्ने कुनै सम्भावना रहँदैन। नेकपा (माओवादी केन्द्र) का अध्यक्ष पुष्पकमल दाहाल प्रचण्ड प्रति कटाक्ष गर्दै माओवादी ओरालो लाग्दै गएको दाबी गरे। प्रचण्डले किन हामीविरुद्ध आवाज उठाइरहनु भएको छ ? किनकि हामीले उहाँको प्रधानमन्त्री पद खोस्यौं, उहाँ लुडो खेलेझैं हामीले जितेका कारण छट्पटिनु भएको हो, उनले भने। उनले माओवादी नेतृत्वको सरकार बसिरहनु देशका लागि विनाशकारी भएको टिप्पणी गर्दै कांग्रेसएमाले गठबन्धन नै देशको स्थायित्वका लागि उपयुक्त मोडेल भएको तर्क गरे। माओवादीले ६२६३ पछि सबैभन्दा धेरै सरकार चलाएको छ, तर अहिले सडकमा छ, अर्थतन्त्र अगाडि बढेको छैन, विदेशी लगानी आएको छैन, यस्तो परिस्थितिमा कांग्रेसएमाले मिल्नुको विकल्प छैन्, भट्टराईले भने। उनले नेकपा एकीकृत समाजवादीको भविष्य नरहेको बताउँदै माधव नेपाल नेतृत्वको पार्टी लामो समय टिक्न नसक्ने टिप्पणी गरे। माधव नेपालको पार्टी अब चल्दैन भन्ने सबैलाई थाहा छ, उहाँले जहाँसम्म चलाउनुहुन्छ, चलाउन दिऔं, तर समाजवादी पार्टीको आयु धेरै लामो छैन, भट्टराईले भने। एमालेले तीन महिने अभियान चलाइरहेको बताउँदै उनले अब कागजी कमिटी बनाउने प्रवृत्तिबाट मुक्त हुनुपर्ने बताए। निर्वाचित भएपछि जनताका घरघरमा पुग्नुपर्छ, जनताको गुनासो सुनेर पार्टीको संरचना सुधार गर्न आवश्यक छ, भट्टराईले भने।"
पाल्पामा नि:शुल्क स्वास्थ्य परीक्षण : अधिकांशको तौल आवश्यकताभन्दा बढी,"तानसेन : प्रजातन्त्र दिवसको अवसरमा जिल्ला स्वास्थ्य कार्यालय पाल्पाले नि:शुल्क स्वास्थ्य शिविर सञ्चालन गरेको छ । स्वास्थ्य शिविरमा सुगर, ब्लड प्रेसर, मृगौला परीक्षण तथा उचाई र तौल नाप जाँच गरिएको हो । नेपाल सरकार स्वास्थ्य मन्त्रालयले नसर्ने रोगको प्रारम्भिक पहिचान, तथ्याङ्क संकलन र रोकथामका लागि देशभर फागुन महिनाभरी ३० वर्षमाथि उमेर समूहका सबै व्यक्तिमा स्क्रिनिङ्ग कार्यक्रमलाई सफल बनाउन प्रजातन्त्र दिवसको अवसरमा शिविर सञ्चालन गरिएको हो । अहिले नेपालमा नसर्ने रोग अन्तर्गत मधुमेह, उच्च रक्तचाप, मृगौला तथा उच्च तौल भएका रोगीहरूको संख्या दिन प्रतिदिन बढ्दै गएको छ । सरकारले नसर्ने रोगलाई न्युनिकरण गर्नका लागि पाल्पाका १० वटै पालिकाका स्वास्थ्य चौकी, अस्पताल, जिल्ला तथा क्षेत्रीय अस्पतालमा नि:शुल्क सुगर, ब्लड प्रेसर, मृगौला परीक्षण तथा उचाई र तौल नाप जाँच गर्दै आएको छ । नागरिकहरूको परीक्षण तथा चेकजाँच दर बढाउन यो अभियानमा सफल बनाउन पज्रातन्त्र दिवसका अवसरमा समेत जिल्ला स्वास्थ्य कार्यालय पाल्पाले परीक्षण डेक्स स्थापना गरी चिकित्सकको सहभागितामा नि:शुल्क स्वास्थ्य जाँच गरेको जिल्ला स्वास्थ्य कार्यालय पाल्पाका निमित्त प्रमुख टुक प्रसाद पोखरेलले बताए । पाल्पा दरबार परिसरमा सञ्चालन गरिएको चेकजाँच तथा परीक्षण कार्यक्रममा राजनीतिकर्मी,कर्मचारी,नागरिक समाज, विभिन्न संघ संस्थाका प्रमुख तथा प्रतिनिधिहरू,सुरक्षाकर्मी तथा सरवसाधारणहरूको सहभागिता रहेको थियो । चेकजाँचमा अधिकांश व्यक्तिको आवश्यकता भन्दा बढी तौल भएको,केहीमा सुगर तथा प्रेसर बढी भएको देखिएको परीक्षण कार्यमा सहभागी पाल्पा अस्पतालकी चिकित्सक डामिनुका कुमारी रजतले बताए। स्थानीय स्वास्थ्यकर्मीहरूले सेवाग्राहीहरूको स्वास्थ्य परीक्षण गर्दै आवश्यक सल्लाह सुझाव प्रदान गरिरहेका छन् ।"
"भद्रपुर झापा गोल्डकप सुरु, दार्जिलिङमाथि आयोजकको संर्घषपूर्ण जित","झापा : दोस्रो संस्करणको भद्रपुर झापा गोल्डकप गम्भीर राई स्मृति अन्तर्राष्ट्रिय आमन्त्रण नकआउट फुटबल प्रतियोगिता बुधरदेखि सुरु भएको छ। भद्रपुरस्थित मेची रंगशाला भएको उद्घाटन खेलमा घरेलु टोली आयोजक भद्रपुर ब्लेजर्सले पाहुना टोली भारत दार्जिलिङ पुलिस फुटबल क्लबमाथि संर्घषपूर्ण जित निकाल्दै क्वाटरफाइनलको यात्रा तय गरेको छ। भद्रपुर ब्लेजर्सले दार्जिलिङ पुलिस फुटबल क्लबलाई ४३ गोल अन्तरले पराजित गरेका थिए । दर्शकले भरिभराउ अत्यन्तै रोमाञ्चक खेलको तेस्रो मिनेटमा भद्रपुरका तर्फबाट विदेशी खेलाडी साम कार्लोस १८ याडबाट दोस्रो वार च्याप्दै गरेको प्रहार गोल भएको थियो। खेलको ३९औं मिनेटमा भद्रपुरका स्ट्राइकर मिलन राईले गरेको प्रहार दार्जिलिङका गोल रक्षक निगम सिंहबाट रिवाउन्स भएको थियो। सो बललाई भद्रपुरका कप्तान आशिष चापागाईँले गोल गर्दै खेललाई २० को स्थितिमा पुर्याएका थिए । खेलको ४२ औं मिनेटमा भद्रपुरका सत्यम शर्माले मैदानको मध्य भागबाट सिङ्गल खेल्दै गोल गर्न सफल भए। दार्जिलिङका गोलरक्षक सिंहसँग वानटुवान स्थितिमा उनले गोल गरे । खेलको ७२ औं मिनेटमा विशाल दर्जीको क्रस पासमा प्रताप राईले गोल गर्दै भद्रपुरको जित सुनिश्चित गरे। पहिलो हाफमा फितलो प्रदर्शन गरेको दार्जिलिङले दोस्रो हाफमा आयोजक भद्रपुरमाथि दबाब सृजना गरेको थियो। खेलको ५०औं मिनेटमा प्रशान्त राईले पेनाल्टी एरियामा पाएको पासलाई गोलमा परिणत गरे। खेलको ५५औं मिनेटमा नयन प्रधानले अर्को गोल थपे। आशिष देवानको क्रस पासमा पेनाल्टी एरियामा अनमार्क रहेका प्रधानले सुन्दर गोल गरे। खेलको ७० औं मिनेटमा दार्जिलिङका रूड गुलितले गोल गर्दै खेललाई ३३ को बराबरीमा ल्याए पनि प्रतियोगिताबाट बाहिरिनु पर्यो। खेलको ३४औं मिनेटमा आशिष चापागाईंको क्रस पासमा मिलन राईले गरेको पावरफुल प्रहार दार्जिलिङका गोलरक्षक सिंहले पञ्च गरेर बचाउ गरे। ५३औं मिनेटमा आशिष चापागाईँले विपक्षी गोल रक्षकसँग वान भर्सेस वानको स्थितिमा गोल गर्ने सकेनन्। खेलको अधिकांश समय दार्जिलिङले विपक्षी भद्रपुरमाथि खासै मुभ बनाउन सकेन। टेक्निकल खेल प्रदर्शन गरेको दार्जिलिङले दोस्रो हाफमा दबाब सृजना गरेको भएपनि पहिलो खेलबाटै घर फर्कियो। खेलको प्लेयर अफ द म्याच विजेता टिमका आशिष चापागाईं भए। उनले नगद २१ हजारसहित टर्फी पाएका छन्। खेलपछि भएको पोष्ट म्याच कन्फ्रेन्समा बोल्दै भद्रपुरका प्रशिक्षक सचिन्द्र धिमालले पहिलो हाफमा नतिजा आफ्नो पक्षमा पारेपछि टिमले दोस्रो हाफमा दबाबको सामना गर्नु परेको धारणा राखे। उनले वैकल्पिक खेलाडीले अन्तिम समयमा परिणाम आफ्नो पक्षमा पार्न सफल भएको र आगामी खेलमा यसलाई सुधारेर लैजाने बताए। उता दार्जिलिङका प्रशिक्षक शिव तामाङले टिमले सुरूवातमै गोल खाएपछि दबाब झेल्नु परेको बताए। टिम सेट नभई गोल खानु विपक्षी टिमलाई नतिजा सुम्पिनु परेको उनको भनाइ छ । खेलको दोस्रो हाफमा खेलाडीले मैदानमा राम्रो प्रदर्शन गरेपनि एक गोलले हार बेहोर्नु परेको उनको भनाइ छ। बिहीबारको खेल झापा ११ एफसी र मछिन्द्र फुटबल क्लबबीच हुने आयोजक समितिले जनाएको छ। गोल्डकपमा घरेलु टोली भद्रपुर ब्लेजर्स सहित ए डिभिजन क्लब चर्च ब्वाइज युनाइटेड, मछिन्द्र फुटबल क्लब, नेपाल पुलिस क्लब, न्यु रोड टिम, सशस्त्र प्रहरीको एपिएफ एफसी र झापा ११ एफसी सहभागी हुनेछन्। गोल्डकपमा तीन विदेशी टिम दार्जिलिङ पुलिस एफसी भारत, ट्रान्सपोर्ट युनाइटेड एफसी भुटान, काउर्न बाजार प्रगति संघ बंगलादेशसहित १० टिम सहभागी छन्। गोल्डकपको विजेताले नगद १३ लाख, आकर्षक ट्रफी र मेडल र उपविजेताले नगद ७ लाख, ट्रफी र मेडल प्राप्त गर्नेछ। गोल्डकप सम्पन्न गर्न एक करोड ७८ लाख रुपैयाँ खर्च लाग्ने अनुमान गरिएको छ।"
नेपाल र ओमनबीच पर्यटनसम्बन्धी समझदारी,"काठमाडौं : नेपाल र ओमनबीच पर्यटनको विकास, प्रवर्द्धन र आवश्यक सहयोग तथा समन्वय सम्बन्धमा द्विपक्षीय समझदारी पत्रमा हस्ताक्षर भएको छ। आठौं हिन्द महासागरीय सम्मेलनमा सहभागिताका लागि ओमनमा रहेका परराष्ट्रमन्त्री आरजु राणा देउवा र ओमनका सम्पदा तथा पर्यटनमन्त्री सलिम बिन मोहम्मद बिन सयद अल महरूकबीच आज ओमनको राजधानी मस्कटमा भएको भेटवार्तापछि सो समझ्दारी भएको हो। यस समझ्दारीपछि दुई देशबीचमा पर्यटकीय पूर्वाधार निर्माण, पर्यटन सूचना एवं हस्पिटालिटी का क्षेत्रमा द्विपक्षीय सहयोग आदानप्रदान र समन्वय हुनेछ। सो भेटका क्रममा उहाँहरुबीचमा नेपालमा पर्यटनका क्षेत्रमा गर्न सकिने लगानी एवं दुवै देशको पर्यटीय सम्भावना र आदानप्रदानका विषयमा कुराकानी भएको थियो। त्यसैगरी आज नै मस्कटमा मन्त्री डा देउवा र ओमनका ऊर्जा तथा खनिजसम्बन्धी मन्त्री सलिम बिन नसर अल अउफीबीच पनि भेटवार्ता भएको थियो। उनीहरूबीच दुई देशबीचको सम्बन्ध तथा ऊर्जाका क्षेत्रमा रहेका सम्भावित आपसी सहयकार्य र लाभका बारेमा कुराकानी भएको थियो।"
एकीकृत समाजवादीले भन्यो अध्यादेशको प्रक्रिया र अन्तरबस्तुमा असहमति छ,"काठमाडौं : नेकपा एकीकृत समाजवादीले अध्यादेशको प्रक्रिया र अन्तरबस्तुमा असहमति जनाएको छ। पार्टी कार्यालय आलोकनगरमा बुधबार बसेको नेकपा एकीकृत समाजवादीको पोलिटब्युरो बैठकले भूमाफिया, कालोबजारीया, राजस्व छली गर्ने व्यक्ति, विचौलिया, भ्रष्टचारी, तस्कर र दलालहरूलाई फाइदा पुग्ने गरी अध्यादेशको ल्याएको भन्दै असहमति र विरोध जनाएको हो। बैठकले संसदमा अध्यादेशहरूको विपक्षमा मतदान गर्ने स्थायी कमिटीको निर्णयलाई अनुमोदन गरेको प्रचार विभाग प्रमुख प्रकाश ज्वालाले जानकारी दिए। बैठकले भारतको ओडीसामा नेपाली विद्यार्थीमाथि भएको घटनाप्रति सत्यतथ्य छानबिन गरी दोषीलाई कारबाही गर्नका लागि कूटनीतिक पहल गर्न माग गरेको छ। त्यस्तै खोटाङको हलेसीमा केही दिनअघि भएको आगलागीका पीडित पक्षहरूलाई आवश्यक क्षतिपूर्तिको लागि सरकारको ध्यानाकर्षण गराएको ज्वालाले बताए। बैठकमा विधान प्रकाशनका सम्बन्धमा सम्मानित नेता झलनाथ खनालले असन्तुष्ट व्यक्त गरेका थिए। महाधिवेशनले निर्णय गरेका कुराहरू फरक ढंगले विधानमा समावेश भएकाले त्यसलाई सच्याउने निर्णय भएको ज्वालाले जानकारी दिए। त्यस्तै बैठकले बिहीबारबाट सुरु हुने पार्टीको केन्द्रीय कमिटी बैठकको एजेन्डा पारित गरेको छ। अध्यक्षको राजनीतिक प्रतिवेदन, पार्टी नियमावली, विनियम, निर्देशिका, आचारसंहिता, आन्दोलनद्वारा पार्टी निर्माण सम्बन्धी आगामी कार्ययोजना लगायतका केन्द्रीय कमिटी बैठकका एजेन्डाहरू पारित गरेको प्रचार विभाग प्रमुख ज्वालाले बताए।"
एथलेटिक्स क्रस कन्ट्री च्याम्पियनसीपमा सहभागी हुने नेपाली टोलीको बिदाइ,"काठमाडौं : दक्षिण एसियाली एथलेटिक्स क्रस कन्ट्री च्याम्पियनसीपमा सहभागी हुने नेपाली टोलीको बिदाइ गरिएको छ। टोलीलाई राष्ट्रिय खेलकुद परिषद् (राखेप) का सदस्य सचिव टंकलाल घिसिङले बुधबार एक कार्यक्रमबीच बिदाइ गरे। सदस्य सचिव घिसिङले प्रतियोगिता भनेको खेलाडीले प्रशिक्षणमा गरेको तयारीलाई प्रमाणित गर्ने अवसर भएको बताए। च्याम्पियनसिपमा सहभागी हुन ५ खेलाडीसहित ७ सदस्यीय नेपाली टोली बिहीबार पाकिस्तानको इस्लामाबाद प्रस्थान गर्ने भएको छ। फागुन ११ गते हुने प्रतियोगिताको सिनियरमा २ र जुनियरमा ३ गरी ५ पुरुष खेलाडीले नेपालको चुनौती प्रस्तुत गर्नेछन्। सिनियरमा सुशिलकुमार शाही र सञ्जय श्रेष्ठ सहभागी हुने छन्। जुनियरमा बादल कार्की, अजय विक र कृष्णबहादुर परियारले भाग लिने छन्। सिनियरमा १० किलोमिटर तथा जुनियरमा ८ किलोमिटर दूरीमा प्रतिस्पर्धा हुनेछ। नेपालले सिनियरमा व्यक्तिगत तथा जुनियरमा व्यक्तिगत र टिम इभेन्टमा सहभागिता जनाउने छ। प्रशिक्षकमा विमला राना मगर तथा व्यवस्थापकमा भीमकुमारी भुसाल रहेका छन्।"
कानुन उल्लंघन गर्ने चार नेपालीलाई स्पेनले गर्यो निष्कासन,"काठमाडौं : कानुन उल्लंघन गरेको आरोपमा स्पेनले चार जना नेपालीलाई निष्कासन गरेको छ। गैरकानुनी तरिकाले स्पेनमा बस्दै आएका उनीहरूलाई यसै साता निष्कासन गरी नेपाल पठाइएको हो। स्रोतका अनुसार एक जनालाई टर्कीस एयरलायन्सको विमानबाट र बाँची तीन जनालाई कतार एयरलायन्सको विमानबाट काठमाडौं पठाइएको हो। निष्कासनमा पर्नेमा राना, खनाल, भण्डारी र केसी थरी रहेका छन्। राना 'ओभरस्टे' गरेको आरोपमा निष्कासनमा परे पनि बाँकी तीन जनालाई कुन कानुनअन्तर्गत निष्कासन गरिएको भन्ने विषय खुलाइएको छैन। दलाल र आकर्षक कमाइको प्रलोभनमा परेर नेपालीहरू युरोप पुग्ने गरेका छन्। तर, त्यहाँको कानुनबारे जानकार नहुँदा नेपालीहरू निष्कासनमा पर्ने गरेका छन्। गत माघमा स्पेनले ८ जना नेपालीलाई निष्कासन गरेको थियो। पासपोर्ट फ्याँकेर लुकीछिपी बस्दै आएका नेपालीहरू निष्कासनमा परेका थिए।"
किन रित्तिँदैछन् गाउँका विद्यालय ?,"शिक्षा नियमावली २०५९ को अनुसूची ३ (ठ) ले भन्छ सामुदायिक विद्यालय सञ्चालन गर्न कम्तीमा पनि एउटा कक्षा कोठामा (तराईमा ५० जना, पहाडमा ४५ र हिमाली क्षेत्रमा ४० जना) विद्यार्थी अनिवार्य हुनुपर्छ। तर, नियमावलीले तोकेअनुसार सामुदायिक विद्यालयमा विद्यार्थी छैनन्। विद्यार्थी संख्यालाई नै आधार मान्ने हो भने देशभरका हजारौं विद्यालय सञ्चालनका लागि मापदण्डविपरीत छन्। प्रावि तहका गाउँका केही विद्यालयमा तीनचार जनामात्र विद्यार्थी अध्ययनरत छन्। विद्यार्थी नपाएर कतिपय विद्यालय बन्द गर्ने र माथिल्लो कक्षा घटाउने लहर चलेको छ। सहरी क्षेत्रका सामुदायिक विद्यालयमा विद्यार्थीको चाप देखिए पनि गाउँका विद्यालयहरू अस्तित्वको संकटबाट गुज्रिएका छन्। बुटवल : केही यस्ता सामुदायिक विद्यालय छन्, जहाँ एउटै विद्यालयमा हजारौं विद्यार्थी पढ्छन्। बिहानको प्रार्थनासभा नै विशाल हुन्छ। तर, यो दृश्य सबै सामुदायिक विद्यालयमा भेटिँदैन। केही यस्ता पनि विद्यालय छन् जो विद्यार्थी नपाएर अस्तित्व संकटमा छन्। तीनचार जना विद्यार्थी मात्र भर्ना भएका छन्। विद्यार्थीभन्दा शिक्षक धेरै छन्। गाउँमा विद्यालय मर्जदेखि माथिल्लो कक्षा घटाउने लहरै चलेको छ। १६ हजार विद्यालयमा सयभन्दा कम विद्यार्थी मुलुकका करिब १६ हजार विद्यालयमा एक सयभन्दा कम विद्यार्थी भर्ना भएका छन्। शिक्षा मन्त्रालयका अनुसार कुल १५ हजार ९ सय ६५ वटा विद्यालयमा एक सयभन्दा कम विद्यार्थी भर्ना भएका हुन्। शिक्षा नियमावलीअनुसार ती विद्यालय सञ्चालनका लागि योग्य छैनन्। कक्षा पाँचसम्मको विद्यालय सञ्चालनका लागि कम्तीमा पनि पहाडमा २ सय २५, तराईमा २ सय ५० र हिमाली क्षेत्रमा २ सय जना विद्यार्थी अनिवार्य हुनुपर्छ। मापदण्डअनुसार प्रावि तहका अधिकांश विद्यालय सञ्चालन भएका छैनन्। मन्त्रालयका अनुसार देशभर कुल २७ हजार ९ सय ९० वटा सामुदायिक विद्यालय छन्। ९ हजार ७ सय ४ वटा विद्यालयमा १ सयदेखि ५ सयसम्म मात्र विद्यार्थी छन्। ५ हजार १ देखि १ हजारसम्म विद्यार्थी हुने विद्यालय १ हजार ६ सय ३६ वटा छन्। बढीमा १ हजार ५ सय जनासम्म विद्यार्थी हुने विद्यालयको संख्या ४ सय ४९ छ भने २ हजारसम्म विद्यार्थी हुने १ सय ३६ वटा छन्। देशभर ठूला सामुदायिक विद्यालयको संख्या जम्मा एक सय मात्र छ। जहाँ दुई हजारभन्दा बढी विद्यार्थी अध्ययनरत छन्। विद्यालय भवन ४, विद्यार्थी संख्या ५ गुल्मीको मालिका गाउँपालिका५ स्थित रघको मालिका प्राथमिक विद्यालयमा पाँच जनामात्र विद्यार्थी छन। शैक्षिक सत्र ०६२६३ मा स्थापना भएको यस विद्यालयमा सुरुमा ३ कक्षासम्म सञ्चालन गरिएको थियो। क्रमशः विद्यार्थी भर्ना हुन छाडेपछि अहिले बालविकासमा सीमित गरिएको छ। एक जना बालविकास सहजकर्ता कार्यरत छन्। विद्यालयमा चारवटा छरिएर रहेका भवन छन्। फर्निचर पर्याप्त छ। तर, विद्यार्थी नभएर विद्यालयको वरिपरि वनमाराले घेरेको छ। खानेपानी धारामा खिया लागिसक्यो। झार उम्रिएर धारा पुर्न लागिसक्यो। कक्षा ३ सम्मको पढाइ हुने विद्यालय घटुवा हुँदाहुँदै बालविकासमा झरेको सहजकर्ता चमेली ज्ञवालीले जानकारी दिइन्। विद्यार्थी नभएपछि सुनसान छ, ज्ञवालीले भनिन्, दुई वर्षअघि तीनबाट दुई र अहिले एक कक्षा पनि हटाएर बालविकास मात्र छ। सहजकर्ता ज्ञवालीको आकस्मिक काम पर्यो भने अर्को शिक्षक वा सहजकर्ता नभएपछि विद्यालय बन्द हुन्छ। अन्नपूर्णको टोली स्थलगत रिपोर्टिङमा पुग्दा पनि विद्यालयमा ताल्चा लागेको थियो। स्नातक तहको परीक्षा चलिरहेकाले सहजकर्ता ज्ञवाली बिदामा थिइन्। उनको विकल्पमा अर्का सहजकर्ता नहुँदा करिब एक साता विद्यालय बन्द भयो। कतै बन्द, कतै घटुवा सुरुवाती वर्षमै मापदण्डविपरीत खुलेका केही सामुदायिक विद्यालय विद्यार्थी नपाएर कतै बन्द भएका छन् भने कतै घटुवा हुने क्रम तीव्र रूपमा चलिरहेको छ। त्यसैमध्येको घटुवा हुनेमा पर्छ, गुल्मीकै अर्को विद्यालय मालिका५ म्यालडाँडाको विद्यादेवी प्राथमिक विद्यालय। ०५४ सालमा स्थापना भएको यस विद्यालय सुरुमा कक्षा एक र पछिल्लो समय तीन कक्षासम्म पढाइ सञ्चालनमा थियो। बालबच्चालाई पढाउँदै मालिका५ गुल्मी म्यालडाँडाकी सहजकर्ता मधुकुमारी थापा। यो विद्यालय पनि कक्षा ३ बाट घटुवा भएर बालविकासमा पुगेको हो। विद्यार्थी संख्या बर्सेनि ओरालो लाग्न थालेपछि ०७४ सालमा तीन कक्षा हटाइयो। त्यसपछि ०७६ सालमा २ कक्षा हट्यो र ०८१ मा कक्षा एकको पनि पढाइ हुन छाड्यो। हाल एक कक्षाको दरबन्दी कायम छ। तर, पढाइ छैन। राहत शिक्षक चन्द्रप्रसाद अर्याल विद्यालयका शिक्षक हुन्। उनी नजिकैको छापस्थित जमलपोखरा माध्यमिक विद्यालयमा पढाउँछन्। तलब विद्यादेवी प्राविबाटै लिन्छन। बालविकासको मात्र पढाइ हुने यो विद्यालयमा १७ जना बालबालिका भर्ना भएका छन्। चन्द्र सर आउने हो भने एक कक्षाको पनि पढाइ सञ्चालन गर्न सकिन्थ्यो, बालविकास सहजकर्ता मधुकुमारी थापाले भनिन्, १७ जना बच्चा छन्, उनीहरूलाई माथिल्लो कक्षा पढ्न यहाँ सुविधा हुन सकेन। राहत शिक्षक अर्याल एक वर्ष पढाएर जमलपोखरा गएको उनले जानकारी गराइन्। विद्यालयका चारवटा कक्षा कोठा छन्। एउटा कार्यालय छ। कार्यालय सहयोगीको रूपमा हरिलाल थापा कार्यरत छन्। फराकिलो विद्यालयको मैदान छ। तर, विद्यार्थी नहुँदा यस विद्यालय पनि विरक्तलाग्दो छ। कुनै बेला बढीमा ९२ जनासम्म विद्यार्थी पढ्ने गरेको कार्यालय सहयोगी थापाले स्मरण गरे। गाउँमा पनि धेरैले एक जनाभन्दा धेरै बच्चा नजन्माउने चलन आयो, बालविकास सहजकर्ता थापाले भनिन्, धेरै छोराछोरी पनि नजन्माउने। भएका पनि सुविधा खोज्दै सहर पस्ने भएपछि गाउँका विद्यालयमा कसरी बालबालिका हुन्छन् ? २०६० सालमा बालविकास स्थापना भएदेखि आफू निरन्तर कार्यरत रहेको उनले बताइन्। सुरुमा पाँच सय रुपैयाँबाट सेवा गरेकी थापाको अहिले १७ हजार ३ सय रुपैयाँ तलब छ। विद्यार्थी नभएपछि घटुवाको तयारी प्यूठानका चारवटा विद्यालयमा २० जनाभन्दा कम विद्यार्थी भएपछि मर्ज गर्ने तयारी थालेको शिक्षा विकास समन्वय इकाइ प्यूठानका प्रमुख दुर्गाबहादुर खड्काले जानकारी दिए। झिमरुक गाउँपालिका६ दहखोलास्थित सिद्ध प्रावि, प्यूठान नगरपालिका३ को बालमन्दिर प्रावि, सोही नगरपालिकाको वडा नम्बर १ स्थित भूमीश्वर प्रावि र वडा नम्बर ७ ढाडचौरस्थित नेरा प्राविलाई कक्षा घटुवा गर्ने तयारी भइरहेको छ। यी विद्यालयमा हाल कक्षा ५ सम्मको पढाइ हुँदै आइरहेको छ। कक्षा घटाएपछि तीन कक्षासम्म पढाइ हुने खड्काले बताए। उनका अनुसार प्यूठानमा कुल ३ हजार ३ सय ५३ वटा सामुदायिक विद्यालय छन्। त्यसमध्ये २ सय २२ वटा प्रावि तहका छन्। अत्यन्तै न्यून संख्यामा विद्यार्थी भएका विद्यालयहरू नजिकैका विद्यालयसँग मर्ज गर्नुपर्ने खड्काले सुझाव दिए। माध्यमिक तहसम्मको शिक्षाको अधिकार स्थानीय तहलाई दिएपछि साविकको जिल्ला शिक्षा कार्यालय हाल शिक्षा विकास तथा समन्वय एकाइ भूमिकाविहीन छ। तर, नागरिक समाजका अगुवाहरूले शिक्षा क्षेत्रको विकास र गुणस्तरका लागि साविककै जिल्ला शिक्षा कार्यालयकै मोडालिटीबाट काम गर्नुपर्ने सुझाव दिएका छन्। शिक्षा विकास तथा समन्वय इकाइ सल्यानका प्रमुख विष्णु बेल्वासेले जिल्लाका दुईवटा विद्यालयमा तीनतीन जना विद्यार्थी अध्ययनरत रहेको जानकारी दिए। सल्यानभर कुल ४ सय ८४ वटा सामुदायिक विद्यालय छन्। बेल्वासेका अनुसार यहाँ १ सय ८० वटा विद्यालयमा ४५ जनाभन्दा कम विद्यार्थी छन्। चारवटा विद्यालयमा एक हजारभन्दा बढी विद्यार्थी रहेको समेत उनले जानकारी दिए। दरबन्दी मिलाएर कक्षा घटुवा शिक्षकहरूको दरबन्दी मिलान गर्ने प्यूठानमा एक मात्र स्थानीय तह झिमरुक गाउँपालिका हो। दरबन्दी मिलान गरेर गाउँपालिकाले वडा नम्बर ७ को बालकल्याण प्रावि, वडा नम्बर १ डाँडाखर्कको दीपेन्द्र प्रावि र वडा नम्बर ६ दहखोलाका सिद्ध प्राविलाई कक्षा घटुवा गरिएको छ। सिद्ध प्राविमा कक्षा ५ सम्म पढाइ हुने गरेकोमा अहिले एक कक्षामात्र सञ्चालनमा छ। अन्य दुईवटामा कक्षा ५ बाट झारेर तीन कक्षा मात्र पठनपाठनको अनुमति छ। गाउँपालिकाभरि कुल ४६ वटा सामुदायिक विद्यालय छन्। शिक्षा नियमावलीअनुसार सञ्चालन गर्ने हो भने एकदुईवटा विद्यालय मात्र मापदण्डअनुसार चल्न पाउँछन्, गाउँपालिकाका सामाजिक विकास शाखा प्रमुख एवं शिक्षा अधिकृत मोहन बीसीले भने, विद्यार्थी संख्या २० भन्दा तल भएका विद्यालयको कक्षा घटुवा गरेका छौं। अरू थुप्रै विद्यालय मर्ज गरेर सञ्चालन गर्नुपर्ने देखिएको छ। उनले शिक्षक कर्मचारी दरबन्दी मिलान कार्यविधि बनाएर काम गरेको जानकारी दिए। शिक्षा नियमावलीमा प्रतिकक्षा ४५ जना विद्यार्थी संख्या तोके पनि गाउँपालिकाले कार्यविधिमा १० जनालाई आधार मानेर विद्यालय सञ्चालनको अनुमति दिएको बीसीले बताए। गाउँका विद्यालय रित्तिनुमा बसाइँसराइ प्रमुख कारण शिक्षा विकास तथा समन्वय एकाइ सल्यानका प्रमुख विष्णु बेल्वासेले गाउँका सामुदायिक विद्यालयमा विद्यार्थी अभाव हुनुको प्रमुख कारण बसाइँसराइ भएको औंल्याए। बसाइँसराइले गाउँ रित्तिए, विद्यालय कसरी भरिभराउ हुन्छन्, उनले भने, अलिकति गाउँमा बसोबास गर्नेहरू पनि विद्यालय मर्जले टाढा हुँदा सहर पसे। गाउँमा रोजगारीको अभावमा सहर पस्दा विद्यालयमा पढ्ने बालबालिकाको अभाव बर्सेनि खडेरी हुँदै गएको उनको भनाइ छ। तराईका विद्यालयमा शिक्षक, विद्यार्थी अनुपातमा धेरै भिन्नता छैन, बेल्वासे भन्छन्, विद्यार्थी कम हुने प्रमुख समस्या गाउँमै छ। यसतर्फ स्थानीय तहले विशेष कार्यक्रम ल्याउनुपर्छ। उनले अन्तरपालिका शिक्षक, दरबन्दी मिलान कार्यक्रम समन्वय एकाइले हेर्ने र सम्बन्धित पालिकाको दरबन्दी मिलान सोही पालिकाले नै गर्ने अधिकार भएकाले यसतर्फ विशेष ध्यान दिनुपर्नेमा जोड दिए। सामुदायिकमा ६४ प्रतिशत बालबालिका देशभर विद्यालय शिक्षामा कुल ७२ लाख बालबालिका विद्यालय जान्छन्। त्यसमध्ये ६४ प्रतिशत बालबालिका सामुदायिक विद्यालयमा अध्ययनरत रहेको शिक्षा विज्ञान तथा प्रविधि मन्त्रालयका उपसचिव एवं सूचना अधिकारी नीलकण्ठ अधिकारीले जानकारी दिए। प्रतिशतका आधारमा हेर्ने हो भने सामुदायिक विद्यालयमा नै धेरै बालबालिका पढिरहेका छन्, उनले भने, यो तराई, पहाड र हिमाली क्षेत्रको तथ्यांक हो। तुलनात्मक रूपमा पहाडी क्षेत्रका विद्यालयमा विद्यार्थी अभाव छ। उनले विद्यालय तहमा कार्यरत विभिन्न प्रकृतिका शिक्षक, कर्मचारी, बालविकास सहयोगी कार्यकर्तालगायतलाई मध्यनजर गरी दरबन्दी मिलानका लागि उच्चस्तरीय दरबन्दी पुनरावलोकन कार्यदल गठन गरिएको जानकारी दिए। सेवानिवृत्त शिक्षा सचिव दीपेन्द्रविक्रम थापाको संयोजकत्वमा गठित कार्यदलले अन्तिम प्रतिवेदन तयार पारी मन्त्रालयलाई बुझाउने प्रक्रियामा रहेको उनले जानकारी दिए। २०७५ सालमा बनेको कार्यदलले बुझाएको प्रतिवेदनले केही सुझाव दिएको थियो, ढकालले भने, अहिलेको उच्चस्तरीय कार्यदलको दुई महिनाको अवधि पूरा भएको छ। कार्यदलले दिएको सुझावका आधारमा मन्त्रालयले आगामी दिनमा शिक्षा क्षेत्रमा गर्नुपर्ने सुधारका कामहरूलाई अघि बढाउँछ। बर्सेनि घट्दो जनसंख्या वृद्धिदर र पहाडी क्षेत्रमा हुने बसाइँसराइले गर्दा नै गाउँका विद्यालयहरूमा विद्यार्थी पाउनै मुस्किल हुने गरेको ढकालको बुझाइ छ। आफ्नो पालिका क्षेत्रमा शिक्षक, विद्यार्थी संख्याको अनुपातलाई परिमार्जन गरी आफ्नो ठाउँ विशेष पनि बनाउन सकिने अधिकार सम्वन्धित पालिकालाई भएको ढकालले बताए। शिक्षा सुधार्न सरकारले शिक्षक दिनुपर्यो गाउँपालिका राष्ट्रिय महासंघका केन्द्रीय महासचिव खिमबहादुर थापाले दरबन्दीअनुसारका शिक्षकहरूको व्यवस्थापन केन्द्र सरकारले गर्नुपर्ने बताए। सामुदायिक विद्यालयको शिक्षा सुधार्न र आकर्षण बढाउन दरबन्दीअनुसारका शिक्षक नहुनु पनि प्रमुख समस्या भएको उनले बताए। धेरै पालिकाहरूले आफ्नो शिक्षा नीति, ऐन र नियमावली बनाएर सामुदायिकमा आकर्षण बढाएका छन्, उनले भने, पालिकाहरूले राम्रो काम गरेका छन्, तर उनीहरूसँग पर्याप्त स्रोत साधन र जनशक्ति छैन। यसतर्फ केन्द्र र प्रदेश सरकारले साथ दिनुपर्छ। उनले आफू अध्यक्ष रहेको कालीगण्डकी गाउँपालिका स्याङ्जाको सामुदायिक विद्यालयको शिक्षामा गुणस्तर ल्याउन धेरै मेहनत गरेको प्रतिक्रिया दिए। राज्यकोषबाट तलब, भत्ता खाने जो कसैले पनि संस्थागत विद्यालयमा आफ्ना सन्तानलाई पढाउनु हुँदैन, उनले भने, हाम्रोमा सबैले सरकारीमा पढाउनुहुन्छ। हाम्रो पालिकाको एउटा संस्थागत विद्यालय विद्यार्थी अभावमा बन्द भयो। अर्को बन्द हुने क्रममा छ। निजी विद्यालयले सामुदायिकमा मर्ज गरौं भनेर प्रस्ताव गरिरहनुभएको छ। उनले कालीगण्डकी पठनसीप कार्यक्रम सञ्चालनपछि बालबालिकामा धेरै पठनसीको विकास भएको अनुभव सुनाए। कक्षा तीनसम्मका बालबालिका सबैले नेपाली भाषा स्पष्टसँग पढ्ने, बुझ्ने र लेख्ने भइसकेको समेत उनले बताए। जनसंख्यामा विस्तारै कमी हुँदै जानु र गाउँबाट बजार झर्ने प्रवृत्तिले पनि गाउँका केही विद्यालयमा विद्यार्थी अभाव हुने गरेको थापाले प्रतिक्रिया दिए। १५ हजार ९ सय ६५ वटा विद्यालयमा एक सयभन्दा कम विद्यार्थी भर्ना भएका छन्। देशभर कुल २७ हजार ९ सय ९० वटा सामुदायिक विद्यालय छन्। ९ हजार ७ सय ४ वटा विद्यालयमा १ सयदेखि ५ सयसम्म मात्र विद्यार्थी छन्। देशभर ठूला सामुदायिक विद्यालयको संख्या जम्मा एक सय मात्र छ। जहाँ दुई हजारभन्दा बढी विद्यार्थी अध्ययनरत छन्। कक्षा पाँचसम्मको विद्यालय सञ्चालनका लागि कम्तीमा पनि पहाडमा २ सय २५, तराईमा २ सय ५० र हिमाली क्षेत्रमा २ सय जना विद्यार्थी अनिवार्य हुनुपर्छ। बर्सेनि घट्दो जनसंख्या वृद्धिदर र पहाडी क्षेत्रमा हुने बसाइँसराइले गाउँका विद्यालयहरूमा विद्यार्थी अभाव। केही यस्ता पनि विद्यालय छन् जो विद्यार्थी नपाएर अस्तित्व संकटमा छन्। तीनचार जना विद्यार्थी मात्र भर्ना भएका छन्। विद्यार्थीभन्दा शिक्षक धेरै छन्। नीलकण्ठ ढकाल उपसचिव एवं सूचना अधिकारी शिक्षा विज्ञान तथा प्रविधि मन्त्रालय देशभर विद्यालय शिक्षामा कुल ७२ लाख बालबालिका विद्यालय जान्छन्। त्यसमध्ये ६४ प्रतिशत बालबालिका सामुदायिक विद्यालयमा पढ्छन्। तुलनात्मक रूपमा पहाडी क्षेत्रका विद्यालयमा विद्यार्थी अभाव छ। दरबन्दी मिलानका लागि उच्चस्तरीय दरबन्दी पुनरावलोकन कार्यदल गठन भएको छ। कार्यदलले काम सकेको छ। अब प्रतिवेदन मन्त्रालयमा पेस हुन्छ। २०७५ सालमा कार्यदलले बुझाएको प्रतिवेदनपछि केही काम भए। बर्सेनि घट्दो जनसंख्या वृद्धिदर र पहाडी क्षेत्रमा हुने बसाइँसराइले गाउँका विद्यालयहरूमा विद्यार्थी अभाव देखिन्छ। विष्णु बेल्वासे  एकाइ प्रमुख, शिक्षा विकास तथा समन्वय एकाइ सल्यान गाउँका सामुदायिक विद्यालयमा विद्यार्थी अभाव हुनुको प्रमुख कारण बसाइँसराइ हो। बसाइँसराइले गाउँ रित्तिए, विद्यालय कसरी भरिभराउ हुन्छन् ? अलिकति गाउँमा बसोबास गर्नेहरू पनि विद्यालय मर्जपछि टाढा भयो भन्दै सहर पसे। गाउँमा रोजगारीको अभावमा सहर पस्दा विद्यालयमा पढ्ने बालबालिकाहरूको अभाव बर्सेनि खडेरी लाग्दै गयो। तराईका विद्यालयमा शिक्षक, विद्यार्थी अनुपातमा धेरै भिन्नता छैन। विद्यार्थी कम हुने प्रमुख समस्या गाउँमै छ। यसतर्फ स्थानीय तहले पनि विशेष ध्यान दिनुपर्छ। खिमबहादुर थापा  महासचिव, गाउँपालिका राष्ट्रिय महासंघ दरबन्दीअनुसार शिक्षकहरूको व्यवस्थापन केन्द्र सरकारले मिलाइदिनुपर्छ। सामुदायिक विद्यालयको शिक्षा सुधार्न र आकर्षण बढाउन दरबन्दीअनुसारका शिक्षक नहुनु पनि प्रमुख समस्या हो। धेरै पालिकाहरूले आफ्नो शिक्षा नीति, ऐन र नियमावली बनाएर सामुदायिकमा आकर्षण बढाएका छन्। पालिकाहरूले राम्रो काम गरेका छन्। उनीहरूसँग पर्याप्त स्रोतसाधन र जनशक्ति छैन। यसतर्फ केन्द्र र प्रदेश सरकारले साथ दिनुपर्छ। म अध्यक्ष भएको कालीगण्डकी गाउँपालिका स्याङ्जाको सामुदायिक विद्यालयको शिक्षामा धेरै परिवर्तन आएको छ। राज्यकोषबाट सेवा सुविधा लिनेहरूले सामुदायिकमा आफ्ना बालबच्चा पढाउनुहुन्छ।"
मापदण्डविपरीत रातु नदीको दोहन,"बर्दिबास : महोत्तरीमा रातु नदी सभ्यताको फेरि दोहन सुरु भएको छ । महोत्तरी र धनुषाको साँधमा पर्ने रातु नदीबाट मापदण्डविपरीत नदीजन्य पदार्थ उत्खनन गर्न ठूल्ठूला इक्विपमेन्ट नै प्रयोग गरिएको छ । जुन कानुनविपरीत रहेको छ । चालु आर्थिक वर्षका लागि बर्दिबास नगरपालिकाले खोला उत्खननका लागि ठेक्का लगाइएको छ । कडा अनुगमनको अभावमा ठेकेदारहरूले मापदण्डलाई उल्लंघन गर्दै आइरहेका छन् । यस वर्षका लागि माघ २५ गतेदेखि खोला खन्न सुरु गरिएको थियो । रातु नदीको सभ्यता १२ हजार वर्ष पुरानो हो । मापदण्डअनुसार खोलाबाट तीन फिट गहिरो गरेर मात्रै नदीजन्य पदार्थ उत्खनन गर्नुपर्ने छ । तर, आइतबार रातु खोलाको गरिएको अनुगमनका अनुसार ६ फिटसम्म खनेर नदीको दोहन भइरहेको देखिएको छ । ठेकेदारहरूले पुलनजिकैबाट पनि नदीजन्य पदार्थ उत्खनन गरिरहेका छन् । जबकि पुलबाट पाँच सय मिटर टाढाबाट मात्रै उत्खनन गर्न पाइने नियम छ । तर, रातु खोलाको पथलैया खण्डस्थित झोलुंगे पुलको २ सय मिटर नजिकैबाट नदीजन्य पदार्थ उत्खनन भइरहेको पाइएको छ । बर्दिबास नगरपालिकाका उपमेयर तथा अनुगमन समितिकी संयोजक तारादेवी महतोले नदी उत्खनन मापदण्डमै गराउने बताएकी छिन् । अनुगमन गर्दा उत्खनन गर्दा ठेकेदारले कतै, कतै मिस्टेक गरेको देखिएको छ, उनले भनिन् । नदीजन्य पदार्थ एक प्रकारले सुन नै हो । लगानी थोरै, आम्दानी धेरै हुने भएकाले देशैभरिका नदीहरूको दोहन तीव्र हुँदै आएको छ । त्यसै उदाहरण हो रातु नदीको उत्खनन । खोला दोहनमा अनुगन तथा संरक्षणको अधिकार पाएकाहरूको मिलिभगत रहँदै आएकोे माओवादी केन्द्रीय सदस्य राजु खड्काले बताए । हजारौं वर्ष पुरानो रातु नदीको निरन्तर भइरहेको दोहनमा प्रहरी, प्रशासन र जनप्रतिनिधिहरूको मिलिभगत रहेको उनले ठोकुवा गरे । रातु नदी सभ्यताको संरक्षणको माग गर्दै गत वर्ष स्थानीयहरूले सर्वोच्च अदालतसम्म न्याय माग्दै मुद्दा हालिसकेको अवस्था छ । मुद्दा अहिले विचाराधीन अवस्था रहेको छ । स्थानीय सरकारले आफ्नो रवैया नसुधारे फेरि कानुनी उपचार खोज्न बाध्य हुने एमालेका नेता शंकर महतोले बताए । चुरेबाट बग्ने रातु नदीको अन्धाधुन्ध दोहनले खेतीयोग्य जमिन मरुभूमि भइरहेको छ, उनले भने, खानेपानी र सिँचाइको स्रोतहरू सुकेका छन् । यसले जीवनयापन गर्न कठिन बनेको छ । वातावरण तथा नदी अधिकारका लागि काम गर्दै आएका वरिष्ठ अधिवक्ता पदमबहादुर श्रेष्ठले ठूला यन्त्र प्रयोग गरेर नदीजन्य पदार्थ उत्खनन गर्न रोक लगाइएको छ । तर, रातु खोलामा यी मापदण्डलाई उल्लंघन गरिएको छ । रातु खोलालाई चार प्याकेजमा विभाजित गरेर बर्दिबास नगरपालिकाले आर्थिक वर्ष २०८१०८२ का लागि भ्याटबाहेक कुल ८ करोड ४० लाख ९३ हजार १ सय ४१ रुपैयाँमा ठेक्का लगायो । बर्दिबास नगरपालिकाका राजस्व शाखाका सजीव बरालका अनुसार कुल चारवटै प्याकेजबाट कुल २ लाख ९४ हजार ६ सय ८१ घनमिटर नदीजन्य पदार्थ उत्खनन गर्ने गरी ठेक्का बन्दोबस्त गरिएको छ । उत्खननको म्याद जेठ मसान्तसम्म रहेको छ । पहिलो चरणमा अनुगमन गर्न आएका छौं । कुनै कुनै ठाउँमा अलि बढी खनेको गहिराइ बर्दिबास नगरपालिकाका उपमेयर तारादेवी महतोले पहिलो चरणमा ठेकेदारलाई सचेत गराएको बताइन् । उनले भनिन्, आज सचेत गरेका छौं । मापदण्डअनुसार काम नभएर उत्खनन रोक्छौं । भएका कमी, कमजोरीलाई हामी सुधार गर्न तयार छौं । यता बर्दिबास नगरपालिकाका प्रमुख प्रशासकीय अधिकृत राममणि अधिकारीले मापदण्डअनुसार खोला उत्खनन गर्न ठेकेदारलाई निर्देशन दिएको बताएका छन् । खोला उत्खननको अनुगमन गर्दा कहीँ कतै मापदण्डभन्दा बढी उत्खनन गरिएको छ । ठेकेदारहरूले आफूले गरेको गल्तीको महसुस पनि गरेका छन्, उनले भने, पहिलोपटकमा ठेकेदारहरूलाई सर्त गराएका छौं । अब मापदण्डभन्दा बाहिर गएर उत्खनन गरिएको पाइएमा कारबाही प्रक्रियामा जानेछौं । अहिलेसम्म मापदण्ड मिचिएको देखिएन ? भन्ने प्रश्नमा उनले थपे, एक दुई ठाउँमा देखिएको छ । हामीले सजग गराइसकेका छौं । पुल नजिकैबाट खन्न पाइँदैन । हामी यसतर्फ सचेत गराएका छौं । जिल्ला अनुगमन समितिका सदस्यसमेत रहेका महोत्तरीका प्रमुख जिल्ला अधिकार लालबाबु कवाडीले मापदण्डविपरीत भएका कामलाई तत्काल रोक्ने बताएका छन् ।"
गौतमबुद्ध अन्तर्राष्ट्रिय विमानस्थलबाट सुन बरामद,भैरहवा : भैरहवास्थित गौतमबुद्ध अन्तर्राष्ट्रिय विमानस्थलबाट एक सय २५ ग्राम सुन बरामद भएको छ । मंगलबार दिउँसो विमानस्थलको आगमन टर्मिनल भवनको प्रवेशद्वार नजिकै महिला शौचालयबाट वेवारिसे अवस्थामा सुन बरामद भएको प्रहरीले जनाएको छ । लुम्बिनी प्रदेश प्रहरी कार्यालय दाङका एसएसपी जर्नादन जिसीका अनुसार रियाज अहमद नाउको नाममा जारी भएको गोल्डेन स्टोन न्यू ज्वेलरीको दुई वटा २५ ग्राम र एक सय ग्रामको बिलसहित सुनजस्तो देखिने पहेलो रंगको धातुले बनेको दुई थान सिक्री बरामद भएको हो । बरामद सिक्री गौतमबुद्ध अन्तर्राष्ट्रिय विमानस्थल भन्सार कार्यालयमा पठाइएको उनले बताए । यसअघि भैरहव विमानस्थलमा कार्यरत प्रहरी नै सुनसहित पक्राउ परेका थिए ।
भैरहवा विमानस्थलबाट विदेशी मुद्रासहित भारतीय पक्राउ,"भैरहवा : भैरहवास्थित गौतमबुद्ध अन्तर्राष्ट्रिय विमानस्थलमा विदेशी मुद्रासहित एकजना भारतीय नागरिकलाई प्रहरीले पक्राउ गरेको छ । पक्राउ पर्नेमा मुम्बईको मालाड वेष्टका ३६ वर्षीय राहुल चतुर्वेदी रहेको प्रहरीले जनाएको छ । श्रीएयरको उडानमार्फत् भैरहवाबाट काठमाडौं जान लागेका चतुर्वेदीको साथबाट ९ लाख २४ हजार सात ७ सय भारतीय रुपैयाँ, एक हजार यूएस डलर र ९ सय ६० संयुक्त अरब इमिरेट्स दिर्हाम विदेशी मुद्रा बरामद भएको लुम्बिनी प्रदेश प्रहरी कार्यालय दाङका एसएसपी जर्नादन जिसीले बताए । उनका अनुसार बरामद विदेशी मुद्रा र पक्राउ परेका भारतीय नागरिकलाई आवश्यक कारवाहीका लागि राजस्व अनुसन्धान कार्यालय बुटवल पठाइएको छ ।"
केआईआईटीमा अध्ययनरत १६ जना विद्यार्थी काँकडभिट्टा नाकाबाट स्वदेश फर्किए,"झापा : भारतको उडिसास्थित कालिङ्गा इन्स्टिच्यूट अफ इन्डस्ट्रियल टेक्नोलोजी (केआईआईटी) विश्वविद्यालयले निकालेकामध्ये १६ जना नेपाली विद्यार्थी स्वदेश फर्किएका छन्। उनीहरू आज बिहानको राती १ बजे झापाको काँकडभिट्टा नाकाबाट स्वदेश फर्किएका हुन्। केआइआइटी होस्टेलमा बुटवलकी छात्रा प्रकृति लम्सालको मृत्युपछि उत्पन्न परिस्थिति असहज बनेपछि उनीहरू स्वदेश फर्किएको बताइएको छ। घर फर्किनेहरू सप्तरी राजविराज२ तित्रीगाछीका आरती रोही, सालिमी दास, रिसक सिंह,आयुष राज, प्रजित यादव, कृष दास, राकेश साह,नवीन मण्डल रहेका छन्। त्यस्तै सुनसरी इनरुवा १ का ओमप्रसाद पोद्धार, मोरङ विराटनगर१२ का आदित्य मिश्र, कास्की पोखराका सुलभ पौडेल,आयुष अधिकारी, काठमाडौँ१० पुरानो बानेश्वरका समिम पौडेल, ललितपुर महालक्ष्मी४ हात्तीबनका आकाश शाह, काठमाडौँ१३ ताहाचलका पीयूष शाह र काठमाडौँ गोकर्णेश्वर ७ का बिकेश श्रेष्ठ रहेका छन्। काँकडभिट्टाबाट नेपाल प्रवेशका गरेका उनीहरू आआफ्नो गन्तव्यतर्फ लागि सकेको जिल्ला प्रहरी कार्यालय झापाले जनाएको छ।"
तीनै तहको सरकारबीच सहकार्य र एकताले मात्रै मुलुक अगाडि बढ्छ: मुख्यमन्त्री कार्की,"विराटनगर : कोशी प्रदेशका मुख्यमन्त्री हिक्मत कुमार कार्कीले प्रदेश संरचनालाई जनताले सुनिने,देखिने र अनुभव गर्ने बनाउन आफूहरू क्रियाशिल रहेको बताएका छन्। ७५ औं राष्ट्रिय प्रजातन्त्र दिवसको उपलक्ष्यमा कोशी प्रदेश सरकारले बुधबार विराटनगरस्थित मुख्यमन्त्री कार्यालयमा आयोजना गरेको कार्यक्रमलाई सम्बोधन गर्दै मुख्यमन्त्री कार्कीले संघीय,प्रदेश र स्थानीय सरकार बीचको समन्वय,सहकार्य र एकताका आधारमा मुलुकलाई समुन्नत र समृद्ध बनाउन सकिने धारणा राखे। उनले मुलुक र संविधानको रक्षा कुनै एक व्यक्ति वा संस्था भन्दा पनि सम्पूर्ण नेपालीको एकता र सहकार्यबाट मात्र सम्भव रहेको उल्लेख गरे। नेपालको सार्वभौमसत्ता नेपालीले नै जोगाएको भन्ने कुरा सबैले बुझ्न आवश्यक रहेको उनको भनाइ छ। ७५ औं राष्ट्रिय प्रजातन्त्र दिवस प्रदेशस्तरीय मूल समारोह समितिले आयोजना गरेको सो कार्यक्रम अघि प्रभातफेरी कार्यक्रम आयोजना गरिएको थियो । मुख्यमन्त्री कार्यालयबाट सुरू भएको बाजागाजा सहितको र्यालीले नगरको विभिन्न भागको परिक्रमा गरेको थियो ।"
"प्रधानमन्त्री राष्ट्रिय प्रतिभा पुरस्कार घोषणा, ककसले पाए ?","काठमाडौं : सरकारले शान्ति, सुशासन, नवप्रवर्तन, वैज्ञानिक खोज, अनुसन्धान तथा विकासको क्षेत्रमा उल्लेखनीय योगदान पुर्याउने प्रतिभाशाली नागरिकलाई प्रधानमन्त्री राष्ट्रिय प्रतिभा पुरस्कार घोषणा गरेको छ। राष्ट्रिय प्रजातन्त्र दिवस २०८१ का अवसरमा आज सैनिकमञ्च टुँडिखेलमा आयोजित मूल समारोहमा उक्त पुरस्कारको घोषणा गरिएको हो। टेलिमेडिसिन क्षेत्रतर्फ डा छिरिङ लामा (सिन्धुपाल्चोक), विज्ञान प्रविधि नवप्रवर्तनतर्फ डा विराजसिंह थापा (मोरङ), कीर्तिमानी पर्वतारोही पूर्णिमा श्रेष्ठ (गोरखा), विज्ञान प्रविधितर्फ आभाष मास्के (काठमाडौँ) र हरिराम श्रेष्ठ (गोरखा)ले पुरस्कृत घोषित भएका हुन्। यस्तै चिकित्सा क्षेत्रतर्फ डा ओम मूर्ति अनिल (महोत्तरी), खेलकुदतर्फ सावित्रा भण्डारी (लमजुङ), सम्पदा संरक्षणतर्फ रवीन्द्र पुरी (भक्तपुर), मानवसेवा तथा समाजसेवातर्फ दिलशोभा श्रेष्ठ (काठमाडौँ) र रामजी अधिकारी (गोरखा) पुरस्कृत भए। पुरस्कृत व्यक्तित्वलाई विशेष समारोह आयोजना गरी पुरस्कार प्रदान गरिनेछ। नवप्रवर्तन क्षेत्रका प्रतिभावान नागरिकलाई प्रोत्साहन गर्ने प्रयोजनका लागि २०७५ मङ्सिर १७ गतेको मन्त्रिपरिषद् बैठकले उक्त पुरस्कार स्थापना गर्ने निर्णय गरेको थियो। तत्कालीन प्रधानमन्त्री केपी शर्मा ओलीलाई कोरिया सरकारबाट प्राप्त एक लाख अमेरिकी डलरमा नेपाल सरकारबाट रु एक करोड थप गरी प्रधानमन्त्री राष्ट्रिय प्रतिभा पुरस्कार कोष स्थापना भएको थियो। उक्त कोषबाट प्रत्येक वर्ष दुई जना प्रतिभालाई जनही रु पाँच लाख राशिको पुरस्कार प्रदान गर्ने निर्णय भएको थियो। २०७६ सालमा पहिलो पटक दुई विधाका तीन प्रतिभालाई पुरस्कार प्रदान गरिएको थियो। त्यसपश्चात् कोरोना महामारीका कारण पुरस्कार वितरण हुन सकेको थिएन।"
"राष्ट्रको समृद्धि जनताको सुख, सन्तुष्टि र खुशीसँग प्रत्यक्ष जोडिन्छ : ओली","काठमाडौं : प्रधानमन्त्री केपी शर्मा ओलीले राष्ट्रको समृद्धि जनताको सुख, सन्तुष्टि र खुशीसँग प्रत्यक्ष जोडिने बताएका छन्। राष्ट्रिय प्रजातन्त्र दिवसको अवसरमा टुँडिखेलमा आयोजित कार्यक्रमलाई सम्बोधन गर्दै ओलीले राष्ट्रको समृद्धि र जनताको सुखलाई आफूले परिपूर्ण लोकतन्त्र भन्ने गरेको बताएका हुन्। राष्ट्रको समृद्धि प्रत्यक्षतः जनताको सुख, सन्तुष्टि र खुशीसँग जोडिएको हुन्छ। सम्पन्नताको यात्रा अनवरत चलिरहन्छ। राष्ट्रको समृद्धि र जनताको सुखलाई मैले परिपूर्ण लोकतन्त्र भन्ने गरेको छु। चलन चल्तीमा भनिने प्रजातन्त्रले संगठन र अभिव्यक्तिको स्वतन्त्रताको मात्र वकालत गर्यो। परिपूर्ण लोकतन्त्रले सबैलाई उनले भने,अधिकार र अवसर, समानता र सामाजिक न्याय, सुरक्षा र सम्मानमा समान पहुँचको पैरवी गर्छ। समृद्धि भनेको समग्र विकास हो, सुख भनेको व्यक्तिको मानवीय र जैविक न्यायोचित आवश्यकताको सहज परिपूर्ति हो। हामी त्यसतर्फ इमान्दारीपूर्वक हिंडिरहेका छौं। बढ्दो जनआकांक्षा र चुनौतीहरूबीच, राज्यको संस्थागत र सामर्थ्यकाबीय लय मिलाएर संगतिपूर्ण ढङ्गले अगाडि बढिरहेको उनले जानकारी गराए। हाम्रो युवा पुस्ता देशको भविष्य हो। उनीहरुलाई शिक्षा, स्वास्थ्य, रोजगारी र उद्यमको अवसर उपलब्ध गराउन र स्टार्टअपमार्फत् उद्यमशीलताको थालनी गरिएको छ। युवाहरुलाई सशक्त बनाएर नै मुलुकलाई समृद्धितर्फ लैजाने यस सरकारको नीति छ ओलीले भने। लोकतन्त्रको खुला मैदानमा नै जनताको जीवनमा प्रगति भएको छ। तर हाम्रा चुनौती अझै बाँकी छन्। लोकतन्त्रलाई पारदर्शी र अझ जवाफदेही बनाउँदै, समाजमा व्याप्त असमानता, गरिवी र भ्रष्टाचारलाई हटाउँदै हामी ती चुनौतीलाई चिर्ने छौं।ओलीले भने, लोकतन्त्रको उज्यालोकै कारण आज हामीले डिजिटल माध्यमबाट नागरिकलाई शीघ्र सार्वजनिक सेवाको थालनी गर्न सकेका हौं, जसले सरकारी सेवालाई झन्झटरहित र पारदर्शी बनाउन सुरु गरेको छ। सन् २०२६ सम्ममा नेपाललाई अति कम विकसित मुलुकको हैसियतबाट स्तरोन्नति गर्ने र त्यसको दीगो व्यवस्थापनका लागि आर्थिक सूचकहरुको बढोत्तरी गर्ने आधार पनि लोकतन्त्र नै भएको उल्लेख गरे। ओलीले भने, सन् २०३० भित्र दीगो विकासका लक्ष्यहरु हासिल गर्ने अभियानमा हामी हाम्रा हरेक क्षण, सम्भावना र सामर्थ्यको सदुपयोग गरिरहेका छौं। यसबाटै हामी समृद्ध नेपाल, सुखी नेपालीको राष्ट्रिय आकाङ्क्षा पूरा गर्न सफल हुने छौं। यो पनि पढ्नुहोस फागुन ७ गते रैतीबाट जनताको दर्जामा पुर्याएको दिन : प्रधानमन्त्री ओली यसरी मनाइयो प्रजातन्त्र दिवस (फोटो फिचर) फागुन ७ गतेले युगान्तकारी महत्व राख्छ : प्रधानमन्त्री ओली"
८ हजार विद्यार्थीको निःशुल्क बाथ र मुटु जाँच,"गुल्मी : गुल्मीमा रेसुंगा नगरपालिकाका भित्रका १५ वर्ष उमेर समूहका आठ हजार विद्यार्थीको निःशुल्क बाथ, मुटुरोग चेकजाँच गरिएको छ। जिल्लाको रेसुंगा नगरपालिका भित्रका सामुदायिक तथा संस्थागत विद्यालयका विद्यार्थीको निःशुल्क स्वास्थ्य परीक्षण गर्न सुरु गरिएको थियो। नेपाल हृदय रोग निवारण प्रतिष्ठान गुल्मीको आयोजना सुरु गरिएको निःशुल्क बाथ र मुटु रोग परिक्षणको रेसुंगा नगरपालिकाका नगरप्रमुख खिलध्वज पन्थीले शुभारम्भ गरेका थिए। नगरप्रमुख पन्थीले नगरभित्रका प्रत्येक नगारिकको स्वास्थ्य सेवामा नगरपालिका सदैव प्रतिबद्ध रहेको बताए। पछिल्लो समय क्यान्सर, मिर्गौला र मुटुका बिरामी धेरै भेटिन थालेका छन्। नसर्ने त्यस्ता खाले रोगको बारेमा विद्यार्थीलाई जानकारी दिने र उनीहरूको निःशुल्क स्वास्थ्य परिक्षणका लागि नगरपालिकाले आर्थिक सहयोग गरेको पन्थीले बताए। समाज र समुदायमा विद्यार्थीमार्फत यस रोगको जानकारी र निवारणको उपायबारे सचेतना फैलाउन यस अभियानले थप टेवा पुग्ने उनले जानकारी दिए। नगरपालिकाले स्वास्थ्य क्षेत्रमा धेरै काम गरेको बताउँदै निर्माणधीन सुविधासम्पन्न गुल्मी अस्पतालको नयाँ भवनमा आईसीयू निर्माणसहितको स्वास्थ्य सेवा प्रदान गर्ने गरेर नगरपालिकाले योजना बनाएको उनको भनाइ छ। केन्द्रीय समिति सदस्य तथा पूर्वजिल्ला अध्यक्ष अखिलेश्वरप्रसाद पाण्डेले पछिल्लो समयमा सर्ने भन्दा नसर्ने रोग बालबालिकामा बढेको बताए। उनले नेपालमा बालबालिका सहित मानिसमा अत्याधिक मुटु रोग देखिएकाले त्यसको निवारणका लागि २०४५ सालमा नेपाल हृदय रोग निवारण प्रतिष्ठान स्थापना भएको जानकारी दिए। अहिले नेपालका नेपाल हृदय रोग निवारण प्रतिष्ठानका ५७ जिल्लामा शाखा रहेका छन्। २०६६ सालमा गुल्मीमा स्थापना भएको प्रतिष्ठानले जिल्लामा विभिन्न समयमा स्वास्थ्य शिविर लगायतका कार्यक्रम सन्चालन गरेर नागरिकलाई सेवा प्रदान गर्दै आएको छ। स्थानीय सरकारसँगको सहकार्यमा गुल्मी जिल्लामै पहिलोपटक विद्यार्थीको स्वास्थ्य परीक्षण गर्न लागेको पूर्वजिल्ला अध्यक्ष पाण्डेले बताए। नगरपालिकाभित्रका विद्यालयमा संचालन गरिएको स्वास्थ्य परिक्षण अभियानमार्फत जिल्लाभरको अवस्था सर्वेक्षण गरिने पाण्डेले बताए। रेसुंगा नगरपालिकाभर सामुदायिक र संस्थागत ५० वटा विद्यालय छन्। विद्यार्थी उमेरमा बाथ र मुटुरोग किन लाग्छ ? रोग लाग्नुको कारण के हो ? यसको रोकथाम तथा निवारण कसरी गर्ने ? भन्ने बारेमा विद्यार्थीलाई मुटुरोग विशेषज्ञ डा सुमन्त बन्जाडे जानकारी दिएका थिए। उनले कतिपय बालबालिकामा जन्मजात रोग लाग्ने बताए। अहिले वाथ र मुटुको रोग कम भएको तर यसको जोखिम कायमै रहेको बताउँदै विशेषज्ञ डाक्टर बन्जाडेले विद्यार्थीमा देखिएमा समस्या समाधान यसले थप टेवा पुग्ने बताए। धूमपान, मद्यपान, मोटोपना, शारीरिक निष्क्रियता, खराब खानपिन मुटु रोगका कारण हुन्। नेपालमा प्रत्येक वर्ष १ हजार बालबालिकाको मुटु रोगका कारण मृत्यु हुने गरेको तथ्यांकले देखाएको छ। विभिन्न कारणले अहिले १ लाख बालबालिका यस रोगबाट ग्रसित छन्। जिल्लाको सदरमुकाम तम्घासस्थित महेन्द्र नमूना माध्यमिक विद्यालयबाट सुरु भएको निःशुल्क स्वास्थ्य परिक्षण तीनदिन चलेको थियो। नगरपालिका भित्रबाट आएको तथ्यांकका आधारमा जिल्ला र बालबालिकाको स्वास्थ्य अवस्थाको सर्वेक्षणमा मद्दत पुग्ने आयोजकले अपेक्षा लिएको छ।"
बाल सिर्जनात्मक कार्यक्रम महानगरको उच्च प्राथमिकतामा : बालेन शाह,"काठमाडौं : काठमाडौं महानगरपालिकाका प्रमुख बालेन शाहले बाल सिर्जनाका कार्यक्रमलाई महानगरले प्राथमिकतामा राखेको बताएका छन्। प्रजातन्त्र दिवसको अवसर पारेर काठमाडौं महानगर वडा नम्बर २७ ले बुधबार काठमाडौंको रानीपोखरी परिसरमा आयोजना गरेको पिएल सिंह स्मृति चित्रकला प्रतियोगिता कार्यक्रममा प्रमुख शाहले अतिरिक्त क्रियाकलापले विद्यालय स्तरका बालबालिकाको चौतर्फी विकासमा योगदान पुग्ने भएकाले बाल सिर्जनाका कार्यक्रमलाई महानगरले प्राथमिकतामा राखेको बताएका हुन्। उनले विद्यालयस्तरका बालबालिका लक्षित चित्रकला,संगीत र साहित्यिक कार्यक्रमलाई महानगरले निरन्तरता दिने उल्लेख गरे। बालबालिकाको शारीरिक, मानसिक, चारित्रिक तथा सामाजिक विकासमा प्रभावकारी भूमिका खेल्ने उनको भनाइ छ । त्यस्तै उनले पिएल सिंह दूरदृष्टि राख्ने नेताका रुपमा रहेको स्मरण गरे। हाम्रा सांस्कृतिक सम्पदा विषयक स्थलगत चित्रकला प्रतियोगितामा विभिन्न विद्यालयका २ सय जना विद्यार्थीको सहभागी रहेको थियो।"
बाइडेनले मनोनीत गरेका सबै न्यायाधिवक्तालाई बर्खास्त गर्न ट्रम्पको निर्देशन,"वासिङटन डिसी : अमेरिकी राष्ट्रपति डोनाल्ड ट्रम्पले जो बाइडेनले मनोनीत गरेका बाँकी सबै अमेरिकी न्यायाधिवक्तालाई बर्खास्त गर्न निर्देशन दिएका छन्। ट्रम्पले आफ्नो ट्रुथ सोसल प्लेटफर्ममा लेख्दै उक्त कुरा जनाएका हुन्। 'विगत चार वर्षमा न्याय विभागको जति राजनीतिकरण भएको छ पहिले कहिल्यै भएको थिएन । त्यसैले बाँकी रहेका सबै बाइडेन कालीन अमेरिकी महान्यायाधिवक्तालाई बर्खास्त गर्न निर्देशन दिएको छु ।', उनले लेखेका छन्, 'हामीले तुरुन्तै घर सफा गर्नुपर्छ र विश्वास पुनःस्थापित गर्नुपर्छ । अमेरिकाको स्वर्ण युगमा निष्पक्ष न्याय प्रणाली हुनुपर्दछ। त्यसको सुरुवात आजबाट हुन्छ।' अमेरिकामा सत्तासीन राष्ट्रपतिले आफ्ना अरुले मनोनीत गरेका अमेरिकी न्यायाधिवक्ताका रूपमा चिनिने संघीय अभियोजकहरूको स्थान लिनु सामान्य अभ्यास हो। देशको ९४ सङ्घीय जिल्ला अदालतहरू मध्ये दुई जिल्ला अदालतबाहेक सबै अदालतमा एक अमेरिकी वकील रहने व्यवस्था रहेको छ । यसरी त्यहाँ ९३ अमेरिकी न्यायाधिवक्ताहरू छन् । अमेरिकी वकिलहरू प्रत्येक जिल्लामा शीर्ष सङ्घीय कानून प्रवर्तन अधिकारी हुन् । गत नोभेम्बरमा भएको चुनावमा ट्रम्पको जितपछि डेमोक्र्याटिक पार्टीको तर्फबाट राष्ट्रपति निर्वाचित भएका पूर्व राष्ट्रपति बाइडेनले मनोनीत गरेका केही अमेरिकी वकिलले राजीनामा दिए पनि अधिकांशले आफ्नो जिम्मेवारी सम्हालिरहेका छन् । ट्रम्पले आफूमाथि अन्यायपूर्ण ढङ्गबाट मुद्दा चलाएको आरोप लगाउँदै आएको न्याय विभाग रिपब्लिकनले पदभार ग्रहण गरेदेखि नै व्यापक हलचलको निशानामा परेको छ र कैयौँ उच्च पदस्थ अधिकारीहरूलाई बर्खास्त गरिएको छ। बर्खास्त गरिएकामध्ये ट्रम्पविरुद्ध दुई वटा फौजदारी मुद्दा दायर गरेका विशेष सल्लाहकार ज्याक स्मिथको कार्यालयका सदस्यहरू पनि छन् ।"
अपर म्याग्दी१ जलविद्युत आयोजनाको बाँध निर्माण थालियो,"बेनी : ५३ दशमलब पाँच मेगावाट क्षमताको अपर म्याग्दी१ जलविद्युत आयोजनाको बाँध निर्माण थालिएको छ । म्याग्दी हाइड्रोपावर लिमिटेड प्रर्वद्धक रहेको आयोजनाले धवलागिरी गाउँपालिका४ खाम्लामा म्याग्दी नदीको पानीलाई सुरुङमा छिराउनका लागि १५ मिटर अग्लो र ४० मिटर लामो बाँध निर्माण थालेको हो । धवलागिरी गाउँपालिकाका अध्यक्ष प्रेमप्रसाद पुन, पूर्वअध्यक्ष थमसरा पुन,धवलागिरी४ का वडा अध्यक्ष यामप्रसाद घर्तिमगरलगायत जनप्रतिनिधि र स्थानीय अगुवाहरूको उपस्थितिमा बाँध निर्माण कार्यको सुरुवात गरिएको आयोजना प्रमुख ज्योतिकुमार केसीले बताए । जग्गा व्यवस्थापनको काम सकेर म्याग्दी नदीको दायाँतर्फ ढलान गरेर औपचारिक रुपमा बाँधको पक्की संरचना निर्माण सुरू गरेको उनले बताए । विस२०८० चैत १९ मा सम्झौता र २०८१ बैशाख २८ गते कार्यक्षेत्रमा परिचालित भएको सिभिल ठेकेदार लुना बिल्डर्स एण्ड कन्ट्याक्टरले पहाड काटेर बाँध निर्माण स्थल तयार पारिसकेको छ । विस२०८३ फागुन २१ गते विद्युत उत्पादन गर्ने लक्ष्यसहित बाँधसँगै सुरुङ र विद्युतगृह निर्माणको कामलाई तीव्रता दिएको आयोजनाका प्रबन्ध निर्देशक लक्ष्मण न्यौपानेले बताए । विस २०८१ भदौ १२ गतेदेखि धवलागिरी४ छहरीमा सुरू भएको एक सय ९८ दशमलब ९० मिटर लामो अडिट नम्बर २ को प्रवेशमार्ग सुरुङ खनेर थप पाँच सय ३० मिटर मुख्य सुरुङ निर्माण भइसकेको छ । पाँच किलोमिटर सात सय मिटर सुरुङ मध्य केही दिनमा बाँध र मालिका गाउँपालिका७ भारवाङको आउटलेट तर्फबाट पनि खन्न सुरू गर्ने तयारी गरेको छ । सानीमा बैङ्कको नेतृत्वमा छवटा बैङ्कको ऋण, प्रर्वद्धक कम्पनी र सर्वसाधारणको सेयरमार्फत् जुटाइने ११ अर्ब २३ करोड २७ लाख छ हजार रुपैयाँको लगानीमा निर्माण हुने आयोजनाको विद्युतगृह मालिका गाउँपालिका७ भारवाङमा रहनेछ । भारवाङदेखि एक दशमलब पाँच किलोमिटर १३२ केभी क्षमताको प्रसारण लाइन बनाएर नेपाल विद्युत प्राधिकरणले मालिका गाउँपालिका७ डाडाखेतमा निर्माण गरिरहेको एक सय ३२ केभी क्षमताको सवस्टेसनबाट यस आयोजनाबाट वार्षिक औसत तीन सय १५ दशमलव ०१ गिगावाट घण्टा विद्युत केन्द्रीय लाइनमा जोडिनेछ । बाँध निर्माण स्थलनजिकै एक सय मिटर लामो र १५ मिटर अग्लो तीन वटा पानी थिग्राउने पोखरी निर्माण गर्न जग्गा व्यवस्थापन भइरहेको छ । हालसम्म १६ दशमलब पाँच प्रतिशत भौतिक प्रगति भएको छ । रन अफ द रिभर प्रकृतिको आयोजनाको आउटलेट देखि विद्युतगृहको उचाई १९६ मिटर रहेको छ । आउटलेटबाट पानीलाई विद्युतगृहमा खसाल्न छ सय ९२ मिटर पेनस्टक पाइप जडान गरिने भएको छ । उर्जा इन्जिनियरिङ एण्ड म्यानेजमेन्ट सोलु सन प्राली परामर्शदाता रहेको यस आयोजनाको मेकानिकल र इलेक्ट्रो मेकानिकल ठेकेदार छनौटको प्रक्रियामा रहेको छ । अपर म्याग्दी१ को प्रर्वछक कम्पनी उर्जा डेभलपर्स प्रालीमा आवद्ध छ । भारवाङदेखि बाँध निर्माण स्थलसम्म नौ किलोमिटर पहुँचमार्ग निर्माण गरिसकेको आयोजनाले सामाजिक उत्तरदायित्वका कार्यक्रमका लागि बिनियोजन गरेको छ करोड २० लाख बजेटबाट प्रभावित क्षेत्रमा सडक निर्माण,शिक्षा,स्वास्थ्य,मठमन्दिरलाई हालसम्म एक करोड नौ लाख १५ हजार सहयोग गरेको जनाएको छ । बाँध निर्माण कार्यको सुरुवात गर्दै गाउँपालिका अध्यक्ष र पुर्वअध्यक्ष पुनद्धय,वडा अध्यक्ष घर्ती र वुद्धीविकास माविका प्रअ जगबहादुर किसानले आयोजनालाई निर्धारित समयमा सम्पन्न गराउन सहयोग गर्ने प्रतिवद्धता जनाए । आयोजनामा आवश्यक पर्ने स्थानीय जनशक्तिलाई प्राथमिकता दिएर रोजगारी सिर्जनामा सघाउन आग्रह गरेका थिए ।"
चिकित्सक दम्पतीले लिए १८ अनाथ बालबालिकाको अभिभावकत्व,"चितवन : कमाउने रहर धेरैको हुन्छ। तर, कमाएर विपन्नलाई सहयोग गरेर रमाउने विरलै हुन्छन्। आफ्नो कमाइ सामाजिक सेवामा खर्चिने चितवनका चिकित्सक दम्पतीले परिवार गुमाएका र आर्थिक विपन्नता भएका अनाथ बालबालिकाको चितवनका चिकित्सक दम्पतीले अभिभावकत्व लिएका छन्। आर्थिक अवस्थाले पढ्न नपाएका १८ जान बालबालिकालाई चितवनका वरिष्ठ चिकित्सक डा अजय न्यौपाने र डा सरु थापाले उनीहरूको पढाइसहित अभिभावकको जिम्मा लिएका हुन्। तनहुँँको देवघाट गाउँपालिकाका विकट भेगका १० सामुदायिक विद्यालयका १० बालक र ८ जना बालिकाको उच्च शिक्षासम्मका लागि सम्पूर्ण व्यवस्थापनसहितको जिम्मेवारी उनीहरूले लिएका हुन्। चिकित्सक दम्पतीले स्थापना गरेको डा अजय डा सरु थापा फाउन्डेसनमार्फत ६ वर्षदेखि १२ वर्षसम्मका बालबालिकालाई सहयोगसहितको अभिभावकत्व लिएका हुन्। बालबालिकाले पढ्न चाहेजति पढाउने भएका छन्। आमाबुवामध्ये कुनै एक नभएकालाई आवश्यक स्रोतसाधनसहित शैक्षिक भविष्यको जिम्मेवारी लिएको फाउन्डेसनका संस्थापक डा अजय न्यौपानेले बताए। ती बालबालिकाहरू जो सरकारी विद्यालयमा अध्ययन गरिरहेका छन्। हामी उनीहरूको उज्ज्वल भविष्य निर्माणका अभिभावकका रूपमा, हामी केवल आर्थिक सहायता मात्र होइन, माया, स्नेह, र जीवनका हरेक क्षेत्रमा अटल सहयोग प्रदान गर्न प्रतिज्ञाबद्ध छौं, फाउन्डेसनका संस्थापक डा अजय न्यौपानेले भने, हाम्रो लक्ष्य उनीहरूलाई प्रेम र स्नेहले हुर्काउनु, उनीहरूको सपनाहरूलाई प्रोत्साहन गर्नु, र शिक्षा मार्फत उनीहरूलाई सक्षम बनाउनु हो। चाहे उनीहरू जहाँसम्म पढ्न चाहून्। शनिबार देवघाट गाउँपालिका ५ स्थित कालिका आधारभूत विद्यालयमा बालबालिकालाई शैक्षिक भविष्यको जिम्मेवारी लिएका हुन्। उनीहरूलाई शैक्षिक सामाग्रीसहित झोला, खेलकुदका सामग्री प्रदान गरे। जसले आफ्ना परिवार गुमाएका छन् र आर्थिक कठिनाइको सामना गरिरहेका छन्, ती साना नानीहरूले आशा र खुसीले भरिएको जीवन बिताउन पाउनुपर्छ। हामी उनीहरूको यात्रामा साथ दिन पाउँदा आफूलाई साँच्चै सौभाग्यशाली महसुस गर्छौं, फाउन्डेसनकी संस्थापक डा सरु थापाले भनिन्, उनीहरूको हरेक पाइला मार्गदर्शन गर्न तत्पर छौं र उनीहरूलाई कहिल्यै एक्लो महसुस हुन नदिन प्रतिबद्ध छौं। उनीहरूको जीवनमा सकारात्मक परिवर्तन ल्याउने अवसर पाउनु हाम्रो लागि ठूलो सम्मान हो। विभिन्न वडामा भएका विद्यालयमा सम्पर्क गरेर विद्यार्थीको छनोट गरिएको हो। विद्यालयले गरेको सिफारिसका आधारमा उनीहरूको जिम्मेवारी लिइएको हो। पठनपाठनमा समस्या थियो। अभिभावकत्वले नमुना बालबालिकाको भविष्य बन्ने आशा जागेको छ, कालिका माध्यमिक पूर्वविद्यार्थी मञ्चका अध्यक्ष विकास ढकालले भने, अभिभावकविहीन बालबालिकाले पढ्ने हौसला पाएका छन्।"
शान्ति सम्झौताका लागि अमेरिका रुस वार्ता : युक्रेनको प्रतिक्रियाले आफू निराश भएको ट्रम्पको भनाइ,"वासिङटन डिसी : अमेरिकी राष्ट्रपति डोनाल्ड ट्रम्पले युक्रेनका राष्ट्रपति भोलोदिमिर जेलेन्स्कीले युक्रेनमा युद्ध अन्त्य गर्न अमेरिका र रुसबीच भएको शान्ति वार्ताको बारेमा दिएको अभिव्यक्तिप्रति प्रतिक्रिया जनाएका छन्। ट्रम्पले युक्रेनको प्रतिक्रियाबाट आफू निराश भएको बताएका छन्। भोलोदिमिर जेलेन्स्कीले रुस र अमेरिकाबीचको वार्तामा आफूलाई आमन्त्रित नगरिनु आश्चर्यजनक भएको बताएका थिए। अमेरिकी राष्ट्रपति ट्रम्पले युद्धको दोषी युक्रेन नै भएको बताए। उनले युक्रेन सम्झौतामा पुग्न नसक्नु युक्रेनकै गल्ती भएको बताए। उनले भने, 'मैले सुनेको छु कि उनीहरू (युक्रेन) बैठकमा स्थान नपाएको कारणले रिसाएका थिए। तर उनीहरूसँग तीन वर्ष र त्योभन्दा पहिले पनि समय थियो। यो धेरै सजिलै समाधान गर्न सकिन्थ्यो।' रुसले फेब्रुअरी २०२२ मा युक्रेनमा आक्रमण गरेपछि सोसमयदेखि निरन्तर दुई देशबीच युद्ध भइरहेको छ। युक्रेनमा जारी युद्ध अन्त्य गर्ने विषयमा मंगलबार साउदी अरेबियामा रुसी विदेशमन्त्री सर्गेई लाभरोभ र अमेरिकी विदेशमन्त्री मार्को रुबियोबीच शान्ति वार्ता भएको थियो। युद्ध सुरु भएदेखि दुई देशबीच युद्ध अन्त्यको विषयमा भएको पहिलो यस्तो बैठक हो। रुस र अमेरिकाबीचको वार्ताबारे भोलोदिमिर जेलेन्स्कीले भनेका थिए, 'हामी सबै पारदर्शिता चाहन्छौं। कसैले पनि हाम्रो पछाडि केही निर्णय नगरोस्। हामीलाई रुसअमेरिका वार्तामा आमन्त्रित गरिएको थिएन। यो हाम्रो लागि पनि आश्चर्यको कुरा थियो। हामीले यो कुरा मिडियाबाट थाहा पायौं।'"
राजनीतिक संस्कारका आयाम,"सिद्धान्तमा अडिग हुने राजनीतिक संस्कार विकास गर्नुपर्छ। नेपालको संविधानको धारा ६१ (१) मा राष्ट्रपतिको व्यवस्था छ । राष्ट्रपति देशको राष्ट्राध्यक्ष हुने र सोही हैसियतमा संविधानमा र संघीय कानुनबमोजिम आफ्नो कार्य सम्पादन गर्नुगर्ने संवैधानिक व्यवस्था छ । संविधानको पालन र संरक्षण गर्नु राष्ट्रपतिको प्रमुख कर्तव्य तोकिएको छ। राष्ट्रपति नेपाली सेनाको सर्वोच्च परमाधिपति तोकिएको र राष्ट्रपतिसमक्ष राजदूतहरूको ओहदाको प्रमाणपत्र पेस गरिने उल्लेख छ। राष्ट्रपतिको निर्वाचन प्रतिनिधिसभाले गरिने भनी संविधान २०७२ मा उल्लेख छ । राष्ट्रपतिले उपराष्ट्रपतिसमक्ष राजीनामा दिएमा वा निजले संविधानको गभ्भीर उल्लंघन गरेको आरोपमा संविधानसभाका तत्काल कायम रहेका सम्पूर्ण सदस्यहरूका कम्तीमा दुईतिहाइ बहुमतबाट निजका विरुद्ध महाभियोगको प्रस्ताव पारित भएमा वा निजको मृत्यु भएमा राष्ट्रपति पदमुक्त हुने व्यवस्था वर्तमान संविधानमा राखिएको छ। राष्ट्रपतिले आफ्नो कार्यभार सम्हाल्नुअघि प्रधानन्याधीशसमक्ष पद तथा गोपनीयताको शपथ लिनुपर्ने व्यवस्था गरिएको छ। नेपालको संविधान २०७२ मा उपराष्ट्रपतिको व्यवस्था गरिएको छ। राष्ट्रपति पदमुक्त भई अर्को राष्ट्रपति निर्वाचित नभएको अवधिसम्म वा राष्ट्रपतिको अनुपस्थितिमा राष्ट्रपतिबाट गरिने कार्यहरू नै उपराष्ट्रपतिबाट गरिने कार्य भनी तोकिएको देखिन्छ। उपराष्ट्रपतिले राष्ट्रपतिसमक्ष राजीनामा दिएमा वा निजले संविधानको गभ्भीर उल्लंघन गरेको आरोपमा प्रतिनिधिसभामा तत्काल कार्यमा रहेका सम्पूर्ण सदस्यहरूका कम्तीमा दुईतिहाइ बहुमतबाट निजका विरुद्ध महाभियोगको प्रस्ताव पारित भएमा वा निजको मृत्यु भएमा उपराष्ट्रपतिको पदमुक्त हुने अवस्था देखिन्छ । उपराष्ट्रपतिको योग्यता नयाँ निर्वाचन प्रक्रियासम्बन्धी व्यवस्था राष्ट्रपतिको सरह हुनेछ भनी उल्लेख छ । उपराष्ट्रपतिले आफ्नो कार्यभार सम्हाल्नुअघि राष्ट्रपतिसमक्ष पद तथा गोपनीयताको शपथ लिनुपर्ने उल्लेख गरिएको छ । राष्ट्रपति र उपराष्ट्रपतिको पारिश्रमिक तथा अन्य सुविधा ऐनद्वारा निर्धारण भएबमोजिम हुने भनिएको छ । राष्ट्रपतिको कार्यलाई सहयोय पुर्याउनका लागि एक सचिवालयको व्यवस्था गरिएको छ। सचिवालयको कामकारबाही सञ्चालन् गर्न आवश्यक कर्मचारी तथा व्यवस्थापनलगायत आवश्यक कुरा नेपाल सरकारले गर्ने व्यवस्था गरिएको छ। अधिकांश दलहरूले कार्यकारी अधिकार प्रधानमन्त्रीमा हु्नुपर्ने र राष्ट्रपति संवैधानिक हुनुपर्ने व्यवस्था अघि सारेका थिए। हाल सोेहीबमोजम नै भएको देखिन्छ। भविष्यमा त्यसैगरी प्रत्यक्ष जननिर्वाचित व्यक्ति नै प्रधानमन्त्री बन्ने परम्परा बनाई कार्यकारी अधिकार सुम्पनुपर्छ भन्ने भनाइ यद्यपि व्यक्त गरिँदै आएको छ। साथै राष्ट्रपति हालको व्यवस्थाअनुसार नै गर्न पर्ने कतैबाट आएको छ भने खुल्ला सिमाना भएका कारण प्रत्यक्ष जनअनुमोदित राष्ट्रपति खुल्ला सिमाना भएसम्म प्रत्यक्ष जनअनुमोदित राष्ट्रपतिको व्यवस्था गर्न नहुने तर्क दिइन्छ। यसैमा नै राष्ट्रको कल्याण हुनेछ। राजनीतिक स्थिरताको लागि समयमा नै समयावधिमा पाँचपाँच वर्षमा आमचुनाव हुँदै जानुपर्ने तर्क राखिन्छ। संविधान २०७२ अनुसार नियमित संसदीय चुनावबाट संसद् बनाई देशमा शान्ति कायम गरी देशको आर्थिक विकास गर्नु नै वैचारिक विखण्डनबाट बच्ने एकमात्र उपाय हो। राजनीतिक दलहरू एक भएर दलीय संस्कार निर्वाह गर्ने संस्कृतिको अभाव छ। बहुदल आएको २९ वर्ष नपुग्दै बहुदलीय व्यवस्थालाई अझ परिपक्व बनाउन दोस्रोे संविधानसभामार्फत संविधान २०७२ आयो। पञ्चायतकालमा भ्रष्टाचारीको छवि बनाएका नेताहरू बहुदल आएपछि चोखिए। निर्वाचनमार्फत उनीहरू पटकपटक सत्तामा आसिनसम्म हुन पुगे। बहुदलीय व्यवस्था कमजोर बनाउन यस्तो संस्कार पनि जिम्मेवार थियो। २०४६ सालपछिको राजनीतिमा तत्कालीन सद्भावना पार्टीले तराईका बासिन्दाको चाहना समेट्न सक्नुपथ्र्यो। तर यसको असमर्थताको कारण तराईमा सद्भावनाबाट टुटफुट भएका विभिन्न मधेसवादी दलहरूको प्रादुर्भाव भयो। यसरी आफ्नो जिम्मेवारीलाई सही ढंगले निर्वाह गर्न नसक्दा सबैजसो पार्टीहरू फुटेर गए। तर अल्प अवधिमा दुई चिरा भएको नेपाली कांग्रेसपछि पुनः एकीकृत भयो। तर २०७६ र २०७७ आउँदा कांग्रेस पार्टीमा गडबडको स्थिति आयो । संविधान २०७२ अघिका तेस्रो आमनिर्वाचनसम्म मुख्य पाँच संसदीय दलहरू निर्वाचन हाबी भएका थिए। बहुदलीय व्यवस्थाको आधार पनि उनीहरू नै थिए। तर गणतन्त्र आएपछिका संविधान २०७२ पछिको पहिलो आमचुनावमा हाल नेकपाको सरकारको शासन छ। अब पाँच वर्षको २०७२ संविधानपछिको पहिलो आमचुनावको अवधि करिब आधी सकिएको छ। नेपाली कांग्रेस प्रजातन्त्रको पर्यायजस्तै हुन पुगेको थियो । अहिलेको अवस्थामा अब कांग्रेसभित्र किचलो हुँदै आएको छ। यस्तो विकृत अवस्था सिर्जना हुन नहुने थियो । र गणतान्त्रिक बहुदलीय व्यवस्था राम्रोसँग बित्नुपर्ने थियो। तर यसो हुन सकेन र राजनीतिक विकृत अवस्थामै रहन बाध्य भयो। २०४६ साल अघि नेपालमा निषेधित राजनीति विद्यमान थियो। तर २०४६ र २०६२६३ सालका आन्दोलनपछि राजनीतिक क्रियाकलापले संवैधानिक मान्यता पाएपछि राजनीति कोठाबाट बाहिर सडक र सदनसम्म पुग्यो। तर यसको बाबजुद पनि नेपालमा गणतान्त्रिक बहुदलीय व्यवस्था नाम मात्रको रहन गयो र यो एकदलीय व्यवस्था जस्तो हुन पुग्यो। कांग्रेस पार्टी पाखामा रहन पुग्यो। २०७२ संविधानअघि पटकपटकको आम निर्वाचनमा कांग्रेस अग्रपंक्तिमा रहन सफल भयो। तर यो क्रम संविधान २०७२ पछिको पहिलो आम चुनावमा क्रम भंग भयो। तर तत्कालीन एमाओवादीमाओवादी केन्द्र र तत्कालीन एमाले मिले संयुक्त रूपमा बहुमतको पार्टी बन्न पुगी हाल नेकपा एमालेकोे शासन शासन व्यवस्था रही शासन चलेको छ। पञ्चायती व्यवस्थामा भएका विकृतिहरूको बहुदल स्थापनापछि छानबिन हुनुपर्थ्यो। र, दोषीहरूमाथि यथोचित कारबाही बढाइनुपर्थ्यो। तर यस्को ठीकविपरीत विशेषत २०६२ पछि भ्रष्टाचार झन् मौलाउन थाल्यो र झांगियो। नेपालको गणतान्त्रिक बहुदलीय व्यवस्थामा प्रधानमन्त्रीको पद संसदीय प्रक्रियामा नै रही प्रत्यक्ष जन निर्वाचित प्रधानमन्त्री नहुने अवस्था छ। त्यसर्थ गणतान्त्रिक बहुदलीय व्यवस्थामा प्रत्यक्ष जननिर्वाचित व्यक्ति नै प्रधानमन्त्री हुने भएमा नेपालको पार्टी व्यवस्थाका कमजोरी हट्न जानुका साथै माटो सुहाउने गणतान्त्रिक व्यवस्था हुन्छ। यस्तो अवस्थामा नेता, कार्यकर्ता एवं मतदाता सबै परिचालन भई चल्ने राजनीतिक व्यवस्था नै संघीय गणतान्त्रिक बहुदलीय व्यवस्था हो। यस्तो व्यवस्थामा सबैजनाले आआफ्नो भूमिका स्पष्टसँग अनुभव र उपभोग गर्न पाउँदछन्। गणतान्त्रिक बहुदल स्थापित भएपछिका चुनावी अवस्थामा सत्ताको अधिकार सीमित व्यक्तिमा निहित हुने गरेको छ। बहुदल र विकेन्द्रीकरण नारा उरालिएको भए पनि अधिकार थोरै माथिल्ला व्यक्तिहरूमा सीमित भएको देखिन्छ। यसले राष्ट्रियता समन्वयलाई पनि सीमित गरिदिएको छ। र, सत्ता भनेको सीमित व्यक्तिको बिर्ता हो भन्ने मान्यता धमिलो रूपमा स्थापित गरिदिएको छ। दल परिवर्तन गर्ने विचार र संस्कारले बहुदलीय व्यवस्थालाई विकृत बनाउन सक्छ। यस्को अन्त्यका लागि पदमा रहनेले मानवीय दृष्टिकोण अपनाउने पर्ने हुन्छ। राजनीति सिद्धान्तमा अडिग हुने संस्कार विकास गर्नु पर्छ। पारदर्शितालाई वढावा दिन भ्रष्टाचारीलाई कारबाही गरिने स्पष्ट र प्रभावकारी प्रावधानले पनि विकास गरिनुपर्छ। तर मानिसको स्वभाव समयअनुसार परिवर्तन हुने हुँदा भ्रष्टाचार बढ्दै जान पनि सक्छ। त्यसर्थ गणतान्त्रिक बहुदलीय व्यवस्था सुदृढ पार्न भ्रष्टाचार हुने क्षेत्रका जाँचपडताल हुनुपर्छ र सो क्षेत्रमा भ्रष्टाचार न्यूनीकरण कार्यहरूलाई प्रभावकारी रूपमा लागू गर्नुपर्छ। त्यसर्थ प्रशासनलाई स्वच्छ र पारदर्शी बनाउन सरकारले गणतन्त्र दिवसका दिन भ्रष्टाचारी घोषित गरी कारबाही गर्नु पर्दछ। यसो गरेमा सामाजिकआर्थिक विकृति हटन सक्दछ। नेपालमा ३० वर्षमा निर्दलीय व्यवस्था अफापसिद्ध भयो तर प्रजातान्त्रिकसाम्यवादी व्यवस्था भने कुनैकुनै देशमा प्रभावकारी देखिएको छ। तर २०४६ मा नेपालमा बहुदलीय व्यवस्था पुनस्र्थापित आए पनि निर्दलीय व्यवस्थामा जस्तै व्यक्तिगत स्वार्थ बहुदलीय व्यवस्थामा पनि हाबी भएको अवस्था छ। बहुदलीय व्यवस्थामा अनेकन विकृति देखा परेको छ। यसको उदाहरणमा तत्कालीन बहालवाला र पूर्वमन्त्रीहरू जेल पर्दै जानुले पुष्टि गर्दछ। पञ्चायती व्यवस्थामा भएका विकृतिहरूको बहुदल स्थापनापछि छानबिन हुनुुपथ्र्यो । र, दोषीहरूमाथि यथोचित कारबाही बढाइनुपथ्र्यो। तर यस्को ठीकविपरीत विशेषत २०६२ पछि भ्रष्टाचार झन् मौलाउन थाल्यो र झांगियो। व्यवहारमा बहुदलको संयुक्त सहमतिका सरकार पञ्चायती सरकार जस्तै अन्धाधुन्ध भ्रष्टाचार बढ्दै र गरिबी बढदै गयो। फलस्वरूप जनताको दैनिकी र जीविकोपार्जनमा फरक देखिएन्। पूर्वी युरोपका देशहरूमा एकदलीय साम्यवादी व्यवस्थाले कतिको परिवर्तन ल्यायो ? त्यो त विश्लेषणकै विषय हो। सार्वभौम जनता भएको अवस्थामा ऐननियम र कानुनविनियम व्यवहारमा उत्रनुपर्छ। यसो हुन सकेन भने संसदीय प्रजातान्त्रिक गणतन्त्र प्रक्रियामा अनियमितता आएँछ। त्यस्तो अनियमितता एवं विकृतिबाट राष्ट्रलाई बचाउन सबै सतर्क रहनुपर्छ। भारतले हासिल गरेको प्रजातान्त्रिक गणतन्त्रको अनुभव हामीका लागी राम्रो पाठ हुन सक्दछ। नेपालमा २०६२ पछि कम्युनिस्ट पार्टीहरूका उदीयमान र २०८१।०८२ आउँदा त बाहुल्य देखिन्छ। यसबाट के देखिन्छ भने नेपालले चीनको जस्तो पूर्ण साम्यवादी व्यवस्था अँगालेमा भारतसँग सम्बन्ध बिग्रन सक्दछ। तर आमचुनावबाट कम्युनिस्ट घटकहरूले बहुमत आई शासन गरेमा भारत र चीन दुवैबाट समर्थन भई समदूरीको राजनीति हुन जान्छ। आजसम्ममा हासिल भएका अनुभवहरूले गणतान्त्रिक बहुदलीय व्यवस्थामा सामान्य रूपमा साम्यवादीहरूका भोटबाट जितेर साम्यवादी पार्टीहरू सत्तामा नियमित रूपमा रहेमा नेपालको परराष्ट्र नीति समदूरीमा रहन सक्दैन्। त्यसर्थ नेपालमा गणतान्त्रिक बहुदलीय व्यवस्थामार्फत निर्वाचनमा अत्यधिक भोट पाई बहुमतको कम्युनिस्ट पार्टीहरूले सरकार बनाएमा भारत र चीनबीच समदूरी कायम हुन गई समदूरीको कूटनीतिक सम्बन्ध नै हाम्रा लागि एकमात्र उत्तम विकल्प हुन सक्दछ।"
"दुई मोडल नेपाल ल्याउँदै एलएस अटो, चितवनमा टेस्ट ड्राइभ र एक्सचेन्ज क्याम्प","काठमाडौं : एलएस अटोले २०२५ मा दुई मोडलहरू एलईभी ०३ र एलईभी ०५ मोफसलमा ल्याउँदैछ। एलईभी ०१ एक प्रिमियस क्रमओभर इलेक्ट्रिक एसयूभी हो भने एलईभी ०५ मिडसाइज कम्प्याक्ट एसयूभी हो। एलएस अटोले बनाएको पहिलो मोडल एलईभी ०१ नेपाल भित्रिसकेको छ । नेपालको लागि नेक्सन भेन्चर आधिकारिक वितरक नियुक्ती भएसँगै एलएस अटोको एलईभी ०१ नेपाल भित्रिएको हो । स्ट्याण्डर्ड र कम्फर्ट गरि दुई भेरियन्टमा भित्रियको एलईभी ०१ मा ६७१ किलोवाट आवरको व्याट्रीप्याक रहेको छ । यो इभीमा ९९ किलोवाटको फ्रन्टह्वील डाइभ मोटर रहेको छ । यो मोटरले ३२० न्यूटन मिटरको टर्क जेनेरेट गर्छ । एलईभी ०१ मा नेपालको बाटो सुहाउँदो २१० एमएमको ग्राउण्ड क्लियरेन्स रहेको छ । प्योर इलेक्टिक प्ल्याटफर्म एलईभी एक्समा बनेको यो इभीमा व्याट्रीप्याक पोजिसन साइड बडिभन्दा अझैमाथि रहेको छ । यसको व्याट्रीप्याक र ग्राउण्ड बिचको दुरी द्दद्दज्ञ एमएमको रहेको छ । एसभोल्टको हनिकम्ब आर्किटेक्चरमा डिजाइन भएको यसको व्याट्रीप्याक अन्य इभीहरूमा जस्तो ह्याङगीङ्ग भएको जस्तो बाहिरबाट देखिदैन । एस भोल्टको व्याट्री एनसीएम तथा व्लेडव्याट्री भन्दा ८ प्रतिशतले बढि दक्ष रहेको छ । चीनको लिडिङ डिजाइन हाउस एलएस अटोले बनाएको यो एसयूभी निकै एरोडाइनामिक रहेको छ । यसको ड्रयाग कोफिसीयन्ट इलेक्ट्रीक एसयूभीहरुमा सबैभन्दा कम ०२६८ मात्र रहेको छ । यो इभीले एक पटकको फुल चार्जमा ५०० किलोमिटर सम्मको रेन्ज दिन्छ । प्रिमीयम डिजाइन रहेको एलईभी ०१ मा होरिजेन्टल डीआरएल, भर्टिकल हेडलाइट सेटअप रहेको छ भने रियरमा सस्पेन्डेड टेललाइट डिजाइन रहेको छ । लेदरेट स्टेरिङ ह्वील तथा सीटकभर, वायरलेस चार्जिङ प्याड, मल्टीकलर एम्बीयन्ट लाइट, इलेक्ट्रीक एड्जस्टेबल फ्रन्टसिट, लग्जरी क्याविन स्पेश, हाइटेक ड्यासबोर्ड इन्टरफेस, एलसीडी इन्टुमेन्टल क्लस्टर, प्यानारोमिक सनरुफ, इलेक्ट्रीक टेलगेट, मल्टी ड्राइभ मोड जस्ता फिचर रहेको छ । सुरक्षाका लागि यो इभीमा १० वटा एयरव्याग, इबीडी, ट्रयाक्सन कन्ट्रोल, इलेक्ट्रोनिक स्टेबीलीटी कन्ट्रोल, क्रूजकन्ट्रोल, अटोहोल्ड, हिलअसिस्ट कन्ट्रोल आदि फिचर रहेको छ ।   आधिकारिक विक्रेता नेक्सन वेन्चर प्रालिले चितवनको   बाट टेस्ट ड्राइभ र एक्सचेन्ज क्याम्प सुरू गर्दैछ। क्याम्प फाल्गुन ९ र १० गतेसम्म चल्नेछ।"
सामाजिक प्लेटफर्मको नियमन,"इन्टरनेटको विश्वव्यापी पहुँचसँगै विचार तथा अभिव्यक्ति अधिकारका कारणले सामाजिक प्लेटफर्मलाई नियमन गर्न जटिल छ। सामाजिक मिडिया प्लेटफर्महरू दैनिक जीवनको अभिन्न अंग भएका छन्। राजनीतिक प्रवचनलाई आकार दिनदेखि सांस्कृतिक प्रवृत्तिहरूलाई प्रभाव पार्नसमेत यी प्लेटफर्महरूले उपयोग हुँदै आएको छ । सूचना सञ्चार गर्ने, जानकारी साझा गर्ने र विचारहरू बनाउने तरिकामा क्रान्तिकारी परिवर्तन गरेको छ। यद्यपि, अनलाइन गतिविधिमा अभूतपूर्व वृद्धिसँगै, सामग्री व्यवस्थापन र हानिकारक अभ्यासहरू नियमन गर्न चुनौतीहरू पनि देखा परेका छन्। यसै सन्दर्भमा सरकारले गलत सूचना, साइबर बुलिङ र गोपनीयता उल्लंघन जस्ता चिन्ताहरूलाई सम्बोधन गर्ने उद्देश्यले सामाजिक मिडिया विधेयक पेस गरेको छ। सामाजिक सञ्जालको सञ्चालन, प्रयोग तथा नियमन गर्ने सम्बन्धमा व्यवस्था गर्न विधेयकको राखिएको प्रावधानबारे बहस भइरहेको छ । डिजिटल मिडियालाई व्यवस्थित गर्न खोजेको सरकारी धारणा छ। व्यवस्था ल्याउन खोजेको छ । यद्यपि, यसको प्रभावकारिताको बारेमा चर्को बहस सुरु गरेको छ। सामाजिक मिडिया विधेयकको निहितार्थलाई अझ राम्ररी बुझ्नको लागि, सूचना ओभरफ्लोको सिद्धान्तको लेन्समार्फत यसलाई आलोचनात्मक रूपमा जाँच्नु महत्वपूर्ण छ । सूचनाहरू सर्वव्यापी छ। सूचना अपरिहार्य र लाभदायक पनि छन्। सूचनाहरूको उचित प्रयोग, नियन्त्रण र लाभको सुनिश्चित गर्न जान्दैनौं। मुख्यतया इन्टरनेटको विश्वव्यापी पहुँचसँगै विचार र अभिव्यक्ति अधिकारको कारणले यी प्लेटफर्महरूलाई नियमन गर्न जटिल छ। बजार र नाफा संरक्षण नियमहरूको पालनालाई ध्यानमा राख्दै नियमन गर्न केही अन्तर्राष्ट्रिय, क्षेत्रीय र राष्ट्रिय प्रयासहरू प्रभावकारी भएका छन्। विधेयकले सूचनाको मात्रा र एल्गोरिदमिक हेरफेरको फराकिलो मुद्दाहरूलाई सम्बोधन गर्दैन। प्रयोगकर्ताहरूद्वारा अपलोड गरिएको सामग्रीलाई नियमन गर्ने जिम्मेवारी लिन प्लेटफर्महरूले नै लिन आवश्यक छ। यसले घृणायुक्त भाषण, गलत सूचना वा पोर्नोग्राफीजस्ता हानिकारक सामग्री हटाउन आदेश दिन्छ। थप रूपमा विधेयकले प्रयोगकर्ताहरूको व्यक्तिगत डेटाको सुरक्षा गर्न खोज्छ। जानकारीको कुनै पनि उल्लंघन वा दुरुपयोगको लागि प्लेटफर्महरूलाई जिम्मेवार बनाउँछ। विधेयकले सामाजिक सञ्जाल कम्पनीहरूले सरकारलाई नियमित रूपमा उपलब्ध गराइने रिपोर्टहरूसहित अवैध सामग्री रिपोर्टिङ र निगरानीको लागि प्रणालीहरू लागू गर्ने अपेक्षा गर्दछ। जसमा, मानहानि, साइबर बुलिङ वा गलत जानकारी फैलाउनेजस्ता गतिविधिहरूमा संलग्न व्यक्तिहरूले कानुनी नतिजाहरूको सामना गर्नुपर्ने हुन्छ । विधेयकले यी कार्यहरूको लागि आपराधिक जवाफदेहिता लागू गर्दछ। हानिकारक सामग्रीलाई नियमन गर्ने विधेयकको उद्देश्य भए तापनि यसले यसको व्यापक दायरा र अभिव्यक्ति स्वतन्त्रतालाई कुण्ठित गर्ने सम्भावनाको लागि आलोचनाको सामना गरेको छ। यसका प्रावधानहरूले सामाजिक सञ्जाल प्लेटफर्महरूमा सेन्सरसिपको बोझ राखेको देखिन्छ, सम्भावित रूपमा अतिनियमन गर्दछ। सामाजिक मिडिया विधेयकले गलत वा भ्रामक सामग्री हटाउन सामाजिक मिडिया कम्पनीहरूलाई जिम्मेवार ठहराएर गलत सूचना र हानिकारक सामग्रीको प्रसारलाई सम्बोधन गर्ने लक्ष्य राखेको छ। हानिकारक सामग्रीमाथिको नियमन महŒवपूर्ण छ। सूचनाको हानिकारक ओभरफ्लोले विभिन्न समस्याहरू निम्त्याउन सक्छ। केवल गलत जानकारी हटाउँदा डाटा प्रयोगकर्ताहरूले नेभिगेट गर्नै पर्ने अत्यधिक बाढीलाई सम्बोधन गर्दैन। विधेयकले सेन्सरसिपमा पनि जोखिम बढाउँछ। विधेयकले आंशिक रूपमा समस्यालाई कम गर्ने अपेक्षा गर्न सकिन्छ । तर विधेयकले सूचना उपभोग व्यवस्थापनमा प्रयोगकर्ताको जिम्मेवारीलाई सम्बोधन गर्न असफल हुन्छ। मिडिया साक्षरता र आलोचनात्मक सोचलाई प्रवद्र्धन नगरी विधेयकले लक्षणलाई मात्र सम्बोधन गर्दछ। सामाजिक मिडिया विधेयक अनलाइन सामग्रीलाई नियमन गर्ने दिशामा एक कदम हो तर यसले सूचना ओभरलोडको ठूलो मुद्दालाई छुटाएको छ। यसबारे थप व्यापक दृष्टिकोण आवश्यक छ। नेपालमा सामाजिक सञ्जाल विधेयक, राम्रो नियोजित हुँदाहुँदै पनि सूचना ओभरलोड समस्याको पूर्ण जटिलतालाई सम्बोधन गर्न असफल भएको छ। यद्यपि हानिकारक सामग्री विनिमय गर्न र व्यक्तिगत डेटाको सुरक्षा गर्न यसको प्रयासहरू महŒवपूर्ण छन्। यसले सूचना प्रवाह र एल्गोरिदमिक हेरफेरको फराकिलो मुद्दाहरूलाई सम्बोधन गर्दैन। अझ प्रभावकारी रणनीतिका लागि बहुआयामिक दृष्टिकोण चाहिन्छ। सामग्री नियमन मात्र नभई प्रयोगकर्ताहरूले देखेका कुराहरूलाई आकार दिने एल्गोरिदमहरूमा सुधार, मिडिया साक्षरता सुधार गर्न र प्रयोगकर्ताहरूलाई डिजिटल खपत व्यवस्थापनमा मद्दत गर्ने व्यवस्था हुनुपर्छ । सामाजिक मिडिया प्लेटफर्महरूको नियमनका सन्दर्भमा एक स्पष्ट दृष्टिकोण आवश्यक छ । जसले दुई अन्तक्र्रियात्मक र प्रायः भ्रामक पक्षहरूलाई सम्बोधन गर्दछ । सञ्चालकहरूले आफ्नो जवाफदेहितालाई जोड दिँदै उत्पादन गरेको सामग्रीको लागि जिम्मेवारी वहन गर्नुपर्छ। साथसाथै, प्लेटफर्महरूले प्रयोगकर्ता रिपोर्टिङ संयन्त्र र सक्रिय निगरानी गर्नु पर्छ । सामाजिक मिडिया प्लेटफर्महरूमा दर्ता प्रक्रिया हुनुपर्दछ । कानुनको पालन, कर, जवाफदेहिता र पारदर्शिता रहनु पर्छ । दर्ताले आवश्यक पर्दा सञ्चारको लागि सम्पर्क बिन्दु पनि दिन्छ। आफ्नो अधिकार क्षेत्रको कानुनी ढाँचाभित्र काम गरेको सुनिश्चित हुनुपर्छ । यसलाई व्यावहारिक र स्वीकार्य बनाउनु पर्छ । सोसल मिडिया सञ्चालन र प्रक्रियाहरूमा पारदर्शी हुनुपर्छ। विशेषगरी सामग्री हटाउने सन्दर्भमा स्पष्ट हुनुपर्छ । प्लेटफर्ममा विज्ञापनको प्रकृति र उत्पत्तिको बारेमा प्रयोगकर्ताहरूको जागरुकता हुनुपर्छ । सञ्चालकहरूमा विज्ञापन अभ्यासहरूमा पारदर्शिता पनि हुनुपर्छ । विज्ञापन बढ्दा सामाजिक सञ्जाल प्लेटफर्महरूमा कर लगाउनु आवश्यक छ। सरकारले सामाजिक सञ्जाललाई नियमन गर्ने प्रयास गरेको छ। यसमा नीति निर्माताहरूले सामग्री र प्लेटफर्म नियमनबीचको रेखालाई स्पष्ट रूपमा विभाजित नगरेको देखाउँछ। प्रावधानहरू अव्यवस्थित र प्रतिबन्धित देखिन्छन् र स्थापित अन्तर्राष्ट्रिय मापदण्डहरू पालन गर्दैनन्। सामाजिक सञ्जालको सानो बजार भएका नेपालजस्ता देशमा उचित नियमावलीको मस्यौदा तयार गर्ने प्रमाण, तथ्यांक, विशेषज्ञता र प्रविधिको अभाव छ ।"
००७ सालदेखि नै स्थायी सरकार बन्नै सकेन,"२००७ सालको क्रान्ति नेपालको राजनीतिक इतिहासमा महत्वपूर्ण घटना हो। शुक्रराज शात्री, गंगालाल श्रेष्ठ, धर्मभक्त माथेमा र दशरथ चन्दले बलिदानी दिए। नेपाली जनताका लागि ठूलो उपलब्धि पनि हो। ००७ सालअघि नै नेपाली कांग्रेस र नेपाल कम्युनिस्ट पार्टी स्थापना भए। संघर्षकै लागि प्रजापरिषद् पार्टी स्थापना भयो। ००७ सालको क्रान्तिले राजनीतिक स्वतन्त्रता दियो। प्रजातन्त्रले जनतालाई अधिकार दियो, पार्टीलाई अधिकार दियो। प्रजातन्त्र निरन्तर चलिरहने प्रक्रिया हो। प्रजातन्त्रमा समय समयमा अबरोध भए। प्रजातन्त्र कहिले टुट्न गयो, यसैका लागि कहिले फेरि संघर्ष गर्नुपर्ने परिस्थिति आयो। नेपालमा प्रजातन्त्र बाँङ्गो टिंगो बाटोबाट अघि बढिरहेको छ । देशले राजनीतिक रूपमा फड्को त मार्यो, तर आर्थिक तथा सामाजिक रूपान्तरण भएन। नेपाल यस्तो देश हो, जसले ३३ वटा क्रान्ति गर्नुपर्यो। २००७ मा त्यत्रो क्रान्ति भयो। १०४ वर्षीय जहानियाँ राणा शासनविरुद्ध संघर्ष गर्नुपर्यो। यो क्रान्तिले राणाशासन फाल्यो। तर, प्रजातन्त्र स्थायी भएन। निरंकुश पञ्चायती व्यवस्था लादियो। ०४६ सालमा प्रजातन्त्रको पुनस्र्थापनाका लागि लड्नु पर्यो। त्यो संघर्षले ३० वर्षे निरंकुस एकदलीय पञ्चायती व्यवस्था अन्त्य गर्यो। ०६२६३ सालमा अर्को ठूलो जनआन्दोलन भयो। त्यो आन्दोलनबाट लोकतन्त्रको स्थापना भयो। राजतन्त्रको अन्त्य भयो। गणतन्त्रको स्थापना भयो। ०७२ सालमा संविधानसभाबाट संविधान बन्यो। त्यसपछि गणतन्त्र नेपालको संस्थागत विकास सुरुवात भएको छ। तर, पार्टीहरूबीचको सम्बन्ध अनौठो किसिमको भयो। जुट्न पनि सक्दैनन्, मिल्न पनि सक्दैनन्। कहिले मिल्छन् कहिले तिनै नानाथरी आरोपप्रत्यारोपमा उत्रन्छन्। निरन्तर पाँच वर्ष देश हाँक्ने सरकार पनि बनाउन सक्दैनन्। जबसम्म केन्द्र बलियो हँुदैन। अरू कुराहरू चाहिएको गतिमा अघि बढेनन्। त्यही नियति भोगिरहेका छौं। यसबाट जनता निराश छन्। असन्तुष्टि चुलिएको छ। तर, देशमा केही पनि भएन भन्ने कुरा सही होइन। ००७ यता देशमा व्यापक परिवर्तन भएको छ। नेपाल बदलिएको छ। मैले देख्दा देख्दै भौतिक, सांस्कृतिक रूपमा, सामाजिक रूपमा देशले फड्को मारेको छ। वैदेशिक सम्बन्धको हिसाबले धेरै राम्रो भएको छ। तर, समयक्रमअनुसार जति रूपान्तरण हुनुपर्ने थियो, जति धेरै आर्थिक विकास गर्नुपर्ने थियो, जति युवाहरूको रोजगारी प्राप्ति हुनुपर्ने थियो, त्यसअनुसार नभएकै हो। हाम्रो देश प्राकृतिक साधन स्रोतमा धनी छ। तर, यी तिनको सही उपयोग गर्ने मामिलामा सोचे जति हुन सकेको छैन। मुलुकको नेतृत्व बलियो हुनका लागि सरकार बलियो हुनुपर्छ। सरकार बलियो हुनका लागि निर्धक्क साथ पाँच वर्षसम्म निर्वाचित गरेको सरकारले काम गर्न पाउने बातावरण हुनु र्छ। लगातार पाँच वर्ष सरकार नचलेको कारण नै मुलुममा अनेक समस्या आएका हुन्। ००७ यता नै सरकार स्थिर हुन सकेनन्। कुनै सरकार पाँच वर्ष चल्नै पाएका छैनन्। जसले गर्दा जुन रूपमा देशको विकास र समृद्धि हुनुपर्ने थियो, त्यो हुन नसकेको हो। १० वर्षको संवैधानिक अभ्यासको पनि समीक्षा गर्ने बेला भएको छ। अब समीक्षा पनि हुन्छ नै होला। दलहरूले पनि समीक्षा गर्ने भनेका छन्। आशा त गर्नै पर्छ। आशा गरौं अब देशले बाटो समात्ला। प्रजातन्त्र एक दिनमा बन्ने कुरा पनि होइन। प्रजातन्त्र बलियो बनाउनका लागि नै हामीले स्वतन्त्रता पाएका हौं। त्यसको सुरुवात २००७ सालबाट नै भएको हो। यो ७४ वर्षमा अबधि देशले धेरै चीज पाएको छ। उपभोग कति गर्ने भन्ने हामीमा निर्भर रहने विषय हो। अझै पाउन पर्ने जति चाहिँ नपाएको हो। अब मुलुकलाई बलियो बनाउनका लागि पार्टीहरू बलिया हुनुपर्छ। सरकार बलियो बन्नुपर्छ । यसपछि देश पनि बन्छ नै। (आचार्य संविधानविद् हुन्।)"
अब सामाजिक र आर्थिक क्रान्ति,"२००७ सालको क्रान्ति नेपाली राजनीतिक आन्दोलनको पहिलो जनक्रान्ति थियो। उक्त जनक्रान्तिले २३ वटा प्रमुख आधारभूत विषयमा न्याय दियो। पहिलो, नागरिक स्वतन्त्रता। त्यसअघि हिँडडुल गर्न पनि अनुमति लिनुपथ्र्यो। जनक्रान्तिले नागरिकलाई बन्धनबाट मुक्ति दिलायो। स्वतन्त्रताको ढोका खोल्यो। जनक्रान्तिको यो मुख्य उपलब्धि थियो। दोस्रो, देशलाई लोकतान्त्रिक शासन प्रणालीतर्प अग्रसर गरायो। अर्थात्, नवीन राज्य प्रणालीतर्प जानका लागि महत्वपूर्ण योगदान पुर्यायो। तेस्रो, क्रान्ति लगत्तै शिक्षाको विकास ह्वात्तै भयो। ००७ सालको क्रान्तिपछि नै देशव्यापी स्कुलहरू खुल्न थाले, जसले जनतामा शिक्षा र चेतनाको स्तर बढेर गयो। त्यही चेतनाको जगमा उभिएर नेपाल आज यहाँ आइपुगेको छ। ००७ सालमा राजनीतिक परिवर्तन त भयो। तर, राज्यशक्ति नागरिकमा आएर संविधानसभामार्पत नयाँ संविधान बनेर जान्छ भन्ने अपेक्षा पूरा भएन। त्यसैकारण राजाले ०१७ सालमा कु गरेर शक्ति हातमा लिए। यद्यपि, ०१५ सालको निर्वाचन बाट पहिलो निर्वाचित सरकारले देश समुन्नतिको प्रारम्भिक जग भने खडा गरेको थियो। यतिबेला हामी समृद्घिको दोस्रो जगमा टेकिरहेका छौं। अब, तेस्रो स्टेपमा जानुपर्ने चरणमा छौं। पहिलो जग जननेता बीपी कोइराला प्रधानमन्त्री भएको बेलामा बन्यो। त्यसलाई निरन्तरता दिन सक्नुपथ्र्यो। जस्तो कि नेपालमा विश्वविद्यालय थिएन। पहिलो विश्वविद्यालय नै बीपीको पालामा बन्यो। पहिलो एयरलायन्स बीपीकै पालामा स्थापित भयो। जंगलहरू व्यक्तिका नाममा थिए, त्यसको राष्ट्रियकरण बीपीकै पालामा भयो। पछि गिरिजाप्रसाद कोइराला प्रधानमन्त्री भएका बेलामा वनलाई समुदायमा हस्तान्तरण गरियो। नेपालमा नेपाली रुपैयाँ (नेरु) नोटको सुरुवात पनि त्यति बेलै भयो। मेचीमहाकाली हाइवेको सर्भे गर्ने काम पनि बीपी कोइरालाकै पालामा भएको थियो। जसलाई पञ्चायतकालमा महेन्द्र राजमार्ग नाम दिइएको थियो। यसरी अन्य विविध विषयमा पनि समुन्नतिको प्रारम्भिक जग त्यो बेला बसेको थियो। तर, संसदीय प्रणालीले राम्ररी काम गर्न पाएन। ३० वर्षसम्म लोकतान्त्रिक प्रणालीलाई अवरुद्ध गरियो। ००७ सालको क्रान्तिले जुन खालको स्पिड लिएको थियो, ०१७ साल पुस १ गतेको राजाको कु ले ब्रेक लगायो। त्यसपछि ०४६ सालमा राजनीतिक परिवर्तन भयो। परिवर्तन हुनु अगाडिको सानो चित्र सम्झिने हो भने विपि कोइराला प्रधानमन्त्री भएका बेला ०१६ सालमा शिलान्यास भएको बनेपाबर्दिवास सडककै अवस्था हेरांै न। बीपीले उद्घाटन गरेकै कारणले त्यो बाटो त्यस बेला बन्न सकेन। विपिले शिलान्यास गरेको बाटो बनाउनलाई प्रजातन्त्र नै पुनर्वहाली भएको सरकार पर्खिनुपर्यो। यस्ता कैयौं उदाहरण छन्, देशले प्रजातान्त्रिक प्रणालीको बाटोबाट नै देशले समुन्नति हासिल गर्न सक्छ भन्ने स्पष्ट देखाएका छन्। ०१७ सालको कु को दोस्रो भाग तत्कालीन राजा ज्ञानेन्द्रले ०५९ र ०६१ सालमा कु गरे। त्यसले लोकतन्त्र सँगसँगै राजतन्त्र पनि अघि बढ्न सक्छ भन्ने परम्परागत मान्यतालाई भत्काइदियो। त्यसपछाडि राजसंस्थाको बिदाइ भयो। अहिले हामी ०७२ को संविधानपछि राजसंस्था रहित लोकतन्त्रमा छौं। ००७ सालकै क्रान्तिको जगको स्प्रिडमा नेपाल विकासको तेस्रो खुडकलो टेक्ने क्रममा छ। दोस्रो खुडकलोको क्रममा गाउँघरमा बाटोहरू बने। ०४६ साल पछाडि गाउँमा विद्युतीकरण बढेर गयो। निजी क्षेत्रलाई पनि मिडिया चलाउन, एयरलायन्स, अस्पतालहरू, बैंकहरू चलाउन दिइयो। त्यसपछाडी केही प्रगति वा सुधार भएका छन्। अब हामी जहाँ छौं, त्यहाँबाट अघि बढ्नुपर्छ। अर्थात्, जुन संवैधानिक पद्धति अपनाएका छौं, त्यो बाटोबाट देशले समुन्नतिमा जानसक्ने अवस्था छ। अर्थात्, राजनीतिक क्रान्तिका चरण पूरा भएका छन्। अब सामाजिक र आर्थिक क्रान्तितर्फ जानका लागि मार्ग प्रशस्त भएको छ। (शर्मा कांग्रेस महामन्त्री हुन्।)"
"पश्चिमी वायुको प्रभाव कायमै, हिमपात र वर्षाको संभावना के छ ?","काठमाडौं : हाल नेपालमा पश्चिमी वायुको साथै पश्चिमी न्यून चापीय प्रणालीको आंशिक प्रभाव रहेको छ। मौसम पूर्वानुमान महाशाखाका अनुसार कोशी प्रदेशलगायत देशका पहाडी भूभागमा आंशिक बदली रही बाँकी भूभागमा आंशिक बदली देखि मौसम मुख्यतया सफा रहेको छ। तराईका थोरै भूभागहरूमा हुस्सुरकुहिरो लागेको छ। आज दिउँसो सुदूरपश्चिम प्रदेशलगायत देशको पहाडी भूभागमा आंशिक बदली रही बाँकी भूभागमा आंशिक बदलीदेखि मौसम मुख्यतया सफा रहनेछ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। महाशाखाका अनुसार आज राति सुदूरपश्चिम प्रदेश,कर्णाली प्रदेश र लुम्बिनी प्रदेशलगायत देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदली रहनेछ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
विदुर पर्यटन महोत्सवको अवधि थप,"नुवाकोट : स्थानीय उत्पादनको बजारीकरण तथा खेल पर्यटनको मूल उद्देश्यसहित नुवाकोटको पीपलटारमा सञ्चालित प्रथम विदुर खेलकुद तथा पर्यटन महोत्सवको अवधि थप गरिएको छ। महोत्सव तीन दिन थपेर यही फागुन १० गतेसम्म कायम गरिएको आयोजक पीपलटार फुटबल क्लबले जनाएको छ। दर्शकको माग र चापलाई मध्यनजर गर्दै प्रथम विदुर खेलकुद तथा पर्यटन महोत्सवको अवधि फागुन १० गतेसम्म थप गरिएको आयोजक क्लबका अध्यक्ष उद्धव पनेरुको भनाइ छ। मंगलबार विदुर ५ पीपलटारस्थित प्रथम विदुर खेलकुद तथा पर्यटन महोत्सवमा वागमती प्रदेश सरकारका खेलकुद मन्त्री मीनकृष्ण महर्जनको प्रमुख आतिथ्यतासँगै अन्य सरोकारवाला व्यक्तिहरू महोत्सवस्थल पुगेका थिए। महोत्सवमा बागमती प्रदेशका खेलकुद परिषद् सदस्यसचिव दीपक लामा, नेपाली कांग्रेस नुवाकोटका उपसभापति राजु थापा, खेलकुद विकास समितिका अध्यक्ष विजय गुरुङलगायतले महोत्सवले आन्तरिक तथा वाह्य पर्यटकहरूको आगमन हुनुका साथै खेल तथा पर्यटन गतिविधिमा मद्दत पुगेको बताए। महोत्सवमा चर्चित गायिका प्रीति आले र गायक रमेशराज भट्टराईले आआफ्नो प्रस्तुति दिए। आयोजक पीपलटार फुटबल क्लबले खेलकुद तथा पर्यटन प्रवर्द्धनमा महोत्सव महत्वपूर्ण भूमिका खेलेको ठहरसहित महोत्सवको अवधि फागुन ७ गतेसम्म रहेकोमा तीन दिन अवधि थप गरेको हो।"
यसरी मनाइयो प्रजातन्त्र दिवस (फोटो फिचर),"काठमाडौं : आज ७५ औं राष्ट्रिय प्रजातन्त्र दिवस विविध कार्यक्रम आयोजना गरी मनाइएको छ । २००७ साल फागुन ७ गते प्रजातन्त्र बहाली भएको दिनको सम्झनामा हरेक वर्ष प्रजातन्त्र दिवस मनाउने गरिन्छ। १०४ वर्षे लामो जहानियाँ राणा शासनको अन्त्य भई प्रजातन्त्रको प्रादूर्भाव भएको गौरवपूर्ण र अविस्मरणीय दिनका रूपमा २००७ फागुन ७ गतेलाई लिने गरिएको छ। प्रजातन्त्र दिवसका अवसरमा मूल समारोह समितिले सैनिक मञ्च टुँडिखेलमा आयोजित कार्यक्रममा राष्ट्रपति रामचन्द्र पौडेल, उपराष्ट्रपति रामसहाय यादव,प्रधानमन्त्री केपी शर्मा ओली, सभामुख देवराज घिमिरेलगायत उच्चपदस्थ पदाधिकारी सहभागी थिए। कार्यक्रममा मुलुकमा प्रजातन्त्र स्थापनाका लागि भएका विभिन्न सङ्घर्षमा जीवन उत्सर्ग गर्ने ज्ञातअज्ञात सहिदप्रति श्रद्धाञ्जली अर्पण गरिएको छ । सरकारले प्रजातन्त्र दिवसका अवसरमा आज सार्वजनिक बिदा दिएको छ । तस्बिर : अभिषेक महर्जन"
चन्दा असुली र धरानको शान्ति सद्भाव भड्काएको आरोपमा सिर्जना बेघा पक्राउ,"धरान : सुनसरीको धरान उपमहानगरपालिकाको अफवाह फैलाएर शान्ति सद्भाव भड्काएको अभियोगमा सिर्जना बेघा पक्राउ परेकी छन्। इलाका प्रहरी कार्यालय धरानको टोलीले सिर्जनालाई बुधबार बिहान अमरहाटबाट पक्राउ गरेको हो। सामाजिक सञ्जालमा अफाह फैलाएर साम्प्रदायिक बनि धरानको शान्ति सद्भाव भडकाएको, अवैध चन्दा असुली कार्यमा संलग्न रहेको अभियोगमा सिर्जना बेघालाइ पक्राउ गरिएको इलाका प्रहरी कार्यालय धरानका डीएसपी प्रकास जबेगुले बताए। वर्षदिन अगाडिदेखि सिर्जनाले धरानको शान्ति सद्भाव भड्काउन कानुनविपरीतका क्रियाकलाप गरेको प्रहरीले जनाएको छ। यस अगाडि सार्वजनिक स्थलमा गोरु काटेर भोज खाएको भिडियो सामाजिक सञ्जालमा हालेको र इलाका प्रहरी कार्यालयको गेटमा तोडफोड गरेको अभियोगमा पनि सिर्जना पक्राउ परेकी थिइन्। उनलाई बुधबार जिल्ला अदालत सुनसरीमा म्याद थपका लागि लग्ने तयारी छ। उनीमाथि अनुसन्धान भइरहेको प्रहरीको भनाई छ। सिर्जनाले सामाजिक सञ्जालको दुरुपयोग गरि प्रहरी प्रशासन विरुद्ध झुटा आरोप लगाउने गरेको बताइएको छ।"
आधारहीन आरोपको प्रमाण पेस गर्न प्रचण्डलाई मन्त्री खड्काको चुनौती,"काठमाडौं : ऊर्जा, जलस्रोत तथा सिँचाइ मन्त्री दीपक खड्काले सरकारबाट बाहिरिने बित्तिकै निराधार आरोप लगाउने प्रवृत्तिले मुलुकको राजनीतिक स्थायित्व र विकासलाई असर पार्ने धारणा व्यक्त गरेका छन्। मंगलबार संसद्मा बोल्दै उनले उक्त कुरा बताएका हुन्। गत माघ २४ गते प्रतिनिधिसभा बैठकमा नेकपा (माओवादी केन्द्र)का अध्यक्ष एवं पूर्वप्रधानमन्त्री पुष्पकमल दाहाल प्रचण्ड ले ऊर्जा मन्त्रालयसँग सम्बन्धित केही विषय उठाएपछि मन्त्री खड्काले त्यसको खण्डन गर्दै प्रमाणबिना गरिने टिप्पणीले संसद्को गरिमा खस्काउने बताए। मन्त्री खड्काले संसदमै प्रचण्डले उठाएको जगदुल्ला जलविद्युत् आयोजनासम्बन्धी लेनदेनको आरोप पूर्णरूपमा आधारहीन रहेको दाबी गरे। म मन्त्रालयमा पुग्नुअघि नै उक्त आयोजनाको ठेक्का प्रक्रिया अघि बढिसकेको थियो। कानुनी र प्रक्रियागत त्रुटिका कारण ठेक्का रद्द गरियो। यसमा मेरो कुनै व्यक्तिगत संलग्नता छैन। निराधार आरोप लगाउनुको सट्टा प्रमाण पेस गर्न चुनौती दिन्छु, उनले स्पष्ट पारे। पछिल्ला आठ वर्ष ऊर्जा मन्त्रालयको नेतृत्व माओवादी नेताहरूले गरेको बताउँदै उनले भने, यदि अनियमितता भएको हो भने त्यसमा पनि अध्ययन हुनु जरुरी छ। नेपाल विद्युत् प्राधिकरणका वर्तमान प्रमुखको विषयमा बोल्दै मन्त्री खड्काले लोडसेडिङ अन्त्य गर्नुमा केवल व्यक्तिको मात्रै योगदान नभएको प्रष्ट पारे। लोडसेडिङ अन्त्यको जस एउटा व्यक्तिलाई मात्र दिनु अन्याय हुन्छ। ४०० मेगावाट विद्युत् भारतबाट ल्याएर तत्कालीन समस्या समाधान गरिएको थियो। प्रसारण लाइन निर्माणजस्ता पूर्वाधार सुधारहरू पनि महत्वपूर्ण थिए, जसको भूमिकालाई नजरअन्दाज गर्न सकिँदैन, उनले भने। उनले प्राधिकरणका एमडीको भूमिकामाथि प्रश्न उठाउँदै भने, सरकारी संस्थानका प्रमुखहरूले कानुनी दायराभित्र रहेर काम गर्नुपर्छ। नीति निर्माण सरकारको जिम्मेवारी हो, कार्यान्वयन गर्ने निकायले सरकारको नीतिनिर्णयलाई सम्मान गर्नुपर्छ। मन्त्री खड्काले डेडिकेटेड र ट्रंक लाइनको २२ अर्ब रुपैयाँको विवाद समाधानका लागि सरकारले छानबिन समिति गठन गरिसकेको बताए। आठ वर्षसम्म सत्ता चलाउँदा किन यसबारे कदम चालिएन ? अहिले निष्पक्ष छानबिन समिति बनाइएको छ, त्यसलाई अवैध भन्नु कति जायज छ ?, उनले प्रश्न गरे। मन्त्री खड्काले निराधार आरोप लगाउनुको सट्टा प्रमाणसहित प्रस्तुत हुन सबैलाई आग्रह गरे। यदि मविरुद्ध लगाइएका आरोपहरू प्रमाणित गर्न सकिन्छ भने म कुनै पदमा नरहने मात्र होइन, तपाईंहरूको पछाडि झोला बोकेर हिँड्न पनि तयार छु। तर, आधारहीन टिप्पणी गरेर संसद्को गरिमा घटाउनु हुँदैन, उनले भने। मन्त्री खड्काले ऊर्जा क्षेत्रको दिगो विकासबाट मुलुकको आर्थिक उन्नति हुन सक्ने भन्दै सबै पक्षलाई सकारात्मक सोच राख्न आग्रह गरे। सरकारले ऊर्जा क्षेत्रमा पारदर्शिता, सुशासन र उत्तरदायित्वलाई प्राथमिकता दिएको उल्लेख गर्दै मन्त्री खड्काले भने, समस्या समाधानका लागि तथ्य र प्रमाणका आधारमा छलफल गरौं। निराधार आरोपप्रत्यारोपले देशको विकास प्रक्रियामा बाधा मात्र पुर्याउँछ।"
फागुन ७ गते रैतीबाट जनताको दर्जामा पुर्याएको दिन : प्रधानमन्त्री ओली,"उनले भनेका छन्, जहानियाँ शासन विरुद्ध जीवन उत्सर्ग गर्नुहुने शुक्रराज शास्त्री, धर्मभक्त माथेमा, दशरथ चन्द र गङ्गालाल श्रेष्ठ लगायत अमर शहीदहरूमा भावपूर्ण श्रद्धाञ्जली र सम्मान काठमाडौं : प्रधानमन्त्री केपी शर्मा ओलीले आजको दिन रैतीबाट जनताको दर्जामा पुर्याएको दिन भएको बताएका छन्। राष्ट्रिय प्रजातन्त्र दिवसको अवसरमा शुभकामना दिँदै ओलीले आजको दिन नेपालीको जीवनमा सर्वाधिक महत्वको दिन भएको बताएका हुन्। उनल भनेका छन्, फागुन ७ गते। आजको दिन हामी नेपालीको जीवनमा सर्वाधिक महत्वको दिन हो, बलिदानपूर्ण संघर्षद्वारा आफूलाई रैतीबाट जनताको दर्जामा पुर्याएको दिन हो। गौरवपूर्ण एवम् ऐतिहासिक यस दिनमा सम्पूर्ण लोकतन्त्रप्रेमी नेपालीहरुमा दिवसको शुभकामना दिँदै उनले अमर शहीदहरूमा भावपूर्ण श्रद्धाञ्जली र सम्मान व्यक्त गरेका छन्। ओलीले राष्ट्रिय प्रजातन्त्र दिवस राष्ट्रव्यापीरुपमा मनाउन आग्रह गरेका छन्। गत हप्ता सिंहदरबारमा भएको बैठकलाई सम्बोधन गर्दै ओलीले जनतामाथि दमन गर्ने, नाङ्गो र हेपाहा खालको प्रवृत्ति देखाउने निरङ्कुशतन्त्र र प्रतिगमनलाई नेपाली जनताको बलिदानी संघर्षले परास्त गरेको ऐतिहासिक दिनलाई जनस्तरमा समेत मनाउन आग्रह गरेका थिए। प्रजातन्त्र दिवसलाई नमान्ने कुरा लोकतान्त्रिक हुन नसक्ने उनको भनाई छ। हिंसालाई जनयुद्ध दिवस भन्न रुचाउनेहरु त्यत्रो परिवर्तनलाई मान्न नरुचाउने तत्व पनि भएको भन्दै उनले जनताको कार्यक्रम बनाउने गरी अगाडि बढ्न सुझाव दिए। यो दिवसलाई केवल माथिको आदेशनिर्देशका भरमा मनाउने औपचारिक दिवस मनाउनु हुँदैन। यसलाई जनताको कार्यक्रम बनाउने गरी तयारी गर्नुपर्छ।, प्रधानमन्त्री ओलीले भनेका थिए, मुलुकका लागि यो सबैभन्दा ठूलो परिवर्तन ल्याउने दिने हो। यहाँ हिंसालाई जनयुद्ध दिवस भन्न रुचाउनेहरु छन् तर त्यत्रो परिवर्तनलाई मान्न नरुचाउने तत्वहरु छँदैछन्। प्रजातन्त्र दिवसलाई नमान्ने कुरा लोकतान्त्रिक हुन सक्दैन। यस दिवसलाई भव्यताका साथ मनाउनुपर्छ।"
आज ७५ औं राष्ट्रिय प्रजातन्त्र दिवस मनाइँदै,"काठमाडौं : आज ७५ औं राष्ट्रिय प्रजातन्त्र दिवस विविध कार्यक्रम आयोजना गरी मनाइँदैछ । २००७ साल फागुन ७ गते प्रजातन्त्र बहाली भएको दिनको सम्झनामा हरेक वर्ष प्रजातन्त्र दिवस मनाउने गरिन्छ। १०४ वर्षे लामो जहानियाँ राणा शासनको अन्त्य भई प्रजातन्त्रको प्रादूर्भाव भएको गौरवपूर्ण र अविस्मरणीय दिनका रूपमा २००७ फागुन ७ गतेलाई लिने गरिएको छ । प्रजातन्त्र दिवसका अवसरमा मूल समारोह समितिले सैनिक मञ्च टुँडिखेलमा आयोजित कार्यक्रममा राष्ट्रपति रामचन्द्र पौडेल, प्रधानमन्त्री केपी शर्मा ओली लगायत उच्चपदस्थ पदाधिकारी सहभागी हुनेछन्। कार्यक्रममा मुलुकमा प्रजातन्त्र स्थापनाका लागि भएका विभिन्न सङ्घर्षमा जीवन उत्सर्ग गर्ने ज्ञातअज्ञात सहिदप्रति श्रद्धाञ्जली अर्पण गरिने छ । सरकारले प्रजातन्त्र दिवसका अवसरमा आज सार्वजनिक बिदा दिएको छ ।"
रुसयुक्रेन युद्धको शान्ति सम्झौताका लागि किन साउदी अरबमै वार्ता?,"युक्रेन र रुसबीच चलिरहेको युद्ध रोक्ने विषयमा रुस र संयुक्त राज्य अमेरिकाबीच पहिलो चरणको वार्ता सकिएको छ। बैठक साउदी अरबको रियादमा भएको थियो। बैठकमा युक्रेन भने उपस्थित थिएन। मंगलबार साढे ४ घण्टासम्म चलेको उक्त वार्तामा विभिन्न विषयमा सहमति भएको छ। युरोप तथा युक्रेनले आफूहरु उपस्थित नभएको शान्ति सम्झौता मान्य नहुने जनाउँदै आएका छन्। यतिबेला धेरै मानिसको मनमा रुस र युक्रेनबीचको युद्धको वार्ता साउदी अरबमा किन हुँदैछ भन्ने प्रश्न उब्जिएको हुन सक्छ। यो शान्ति सम्झौताको नेतृत्व साउदी अरबका राष्ट्रिय सुरक्षा सल्लाहकार (एनएसए)ले गरेको छ। क्रेमलिनका प्रवक्ताले अमेरिका र रुस दुवै बीच वार्ताको लागि साउदी अरेबिया सही ठाउँ भएको बताएका थिए। सीएनएनका अनुसार युवराज मोहम्मद बिन सलमान साउदी अरेबियाको तेलमा निर्भर अर्थतन्त्र र यसको कट्टरपन्थी इस्लामिक इतिहासलाई रूपान्तरण गर्ने अभियानमा छन्। यसले साउदी विश्वभर नरम शक्तिको रूपमा देखा पर्न सक्छ। हाल उनी यो अभियानमा केही हदसम्म सफल पनि देखिएका छन्। साउदी विदेश मामिला विज्ञ अली शिहाबीका अनुसार युवराजको पुटिन र ट्रम्प दुवैसँग राम्रो व्यक्तिगत सम्बन्ध छ। यस शान्ति सम्झौतामा राष्ट्रपति ट्रम्पको भूमिका ठूलो छ। वास्तवमा ट्रम्पले सधैं युवराजलाई समर्थन गरेका छन्। २०१८ मा साउदी एजेन्टहरूले पत्रकार जमाल खशोग्गीको हत्या गर्दा ट्रम्पले युवराजलाई समर्थन गरेका थिए। युवराजले सो समयमा अन्तर्राष्ट्रिय निन्दा भोग्नु परेको थियो। सन् २०१७ मा जब ट्रम्प पहिलो पटक राष्ट्रपति निर्वाचित भए उनले आफ्नो पहिलो विदेश भ्रमणमा साउदी अरेबियामा गरे। सन् २०२० मा चुनाव हारेपछि पनि साउदी अरेबियाले ट्रम्पसँग व्यापार गरिरह्यो। साउदी अरेबियाले ट्रम्पका ज्वाइँ जारेड कुशनरको फर्ममा २ अर्ब डलर लगानी गरेको छ । त्यस्तै साउदीमा ट्रम्प टावर निर्माण गर्ने योजना पनि घोषणा गरेको छ। युवराजको रुसी राष्ट्रपति पुटिनसँग पनि धेरै राम्रो सम्बन्ध छ। खशोग्गीको हत्यापछि पुटिनले पनि युवराजलाई समर्थन गरेका थिए। युक्रेनसँगको युद्ध सुरु भएपछि साउदी अरेबियामाथि पश्चिमी देशहरूबाट रुसलाई अलग्याउन र रुसी तेलको विश्वव्यापी आपूर्ति नियन्त्रण गर्न उनीहरूसँग सामेल हुन ठूलो दबाब आएको थियो। तर साउदीले त्यसो गर्न अस्वीकार गरेको थियो। अमेरिकाको तत्कालीन बाइडेन प्रशासनले २०२२ मा तेल उत्पादन बढाउन आग्रह गर्दा पनि उनले अस्वीकार गरेका थिए। रुस, अमेरिका तथा युक्रेनसँग पनि राम्रो सम्बन्ध भएको कारणले शान्ति सम्झौताको वार्ता गर्न साउदीअरबको भूमि रोजिएको जनाइएको छ।"
प्रजातन्त्रको सार्थकता नागरिकले समान अवसर र सम्मान प्राप्त गरेपछि हुन्छ : सभामुख घिमिरे,"स्थायित्व र सुशासनका माध्यमबाट समृद्ध नेपालको निर्माण गर्नु हाम्रो साझा जिम्मेवारी हो। काठमाडौं : सभामुख देवराज घिमिरेले प्रजातन्त्रको सार्थकता नागरिकले समान अवसर र सम्मान प्राप्त गरेपछि हुने बताएका छन्। राष्ट्रिय प्रजातन्त्र दिवस २०८१ को शुभकामना दिँदै उनले दिवसले लोकतान्त्रिक मूल्य र आदर्शप्रति प्रतिबद्ध रहन प्रेरणा दिने गरेको बताएका हुन्। राष्ट्रिय प्रजातन्त्र दिवस २०८१ को अवसरमा प्रजातन्त्र, लोकतन्त्र र नागरिक स्वतन्त्रताको सपना साकार पार्न आफ्नो जीवन उत्सर्ग गर्ने वीर शहीदहरूप्रति हार्दिक श्रद्धाञ्जली अर्पण गर्दछु। नेपाली जनताको स्वतन्त्रता र समानताको लागि लडेका शहीदहरूको साहस, त्याग र बलिदानको सदैव उच्च कदर गर्न चाहन्छु। राष्ट्रिय प्रजातन्त्र दिवस हरेक वर्ष फागुन ७ गते मनाइन्छ, यो दिनले जहाँनिया राणा शासनको अन्त्य र प्रजातान्त्रिक युगको प्रारम्भको ऐतिहासिक महत्व बोकेको छ। २००७ सालको प्रजातान्त्रिक आन्दोलनले नेपाली जनतालाई निरंकुशताको अन्धकारबाट मुक्त गरी स्वतन्त्रताको उज्यालोमा ल्याएको थियो। शुभकामना सन्देशमा भनिएको छ,शहीदहरूको बलिदानले प्रजातन्त्र तथा नागरिक स्वतन्त्रतासँगै देशले गणतन्त्रको यात्रा तय गरेको थियो। २०६२६३ को जनआन्दोलनले पञ्चायती निरंकुशता र राजतन्त्रको अन्त्य गर्दै संघीय लोकतान्त्रिक गणतन्त्रको युग प्रारम्भ गर्यो। यो उपलब्धि नेपाली जनताको साहसिक संघर्ष र सहिदहरूको त्यागकै कारण सम्भव भएको हो। उनले जनताको जीवनमा सकारात्मक परिवर्तन ल्याउन अझै धेरै काम गर्न बाँकी रहेको बताएका छन्। सभामुख घिमिरेले भनेका छन्, मुलुकले राजनीतिक आन्दोलन र क्रान्तिमा महत्वपूर्ण सफलता प्राप्त गरेको छ, तर जनताको जीवनमा सकारात्मक परिवर्तन ल्याउन अझै धेरै काम गर्न बाँकी छ। अब राजनीतिक आन्दोलनको चरण समाप्त भइसकेको छ। स्थायित्व र सुशासनका माध्यमबाट समृद्ध नेपालको निर्माण गर्नु साझा जिम्मेवारी रहेको उनले बताए। सन्देशमा भनिएको छ,अबको प्राथमिकता सामाजिक न्याय, आर्थिक समृद्धि र जनताको जीवनस्तर उकास्नुमा केन्द्रित हुनुपर्छ। स्थायित्व र सुशासनका माध्यमबाट समृद्ध नेपालको निर्माण गर्नु हाम्रो साझा जिम्मेवारी हो। प्रजातन्त्रको सार्थकता तब मात्र हुनेछ, जब प्रत्येक नागरिकले समान अवसर र सम्मान प्राप्त गर्नेछन्।"
रुस र अमेरिका बीचको वार्ताले किन रिसाए जेलेन्स्की?,"साउदी अरेबियामा अमेरिका र रुसी विदेशमन्त्रीहरूबीच युद्ध शान्तिको लागि वार्ता भइरहेको बेलामा युक्रेनका राष्ट्रपति भने टर्कीमा थिए। युक्रेनरुस युद्ध अन्त्य गर्न बसिएको उक्त वार्तामा युक्रेनलाई भने निमन्त्रणा थिएन। युक्रेनी राष्ट्रपति भोलोडिमिर जेलेन्स्कीले युक्रेनको उपस्थितिबिना भएको उक्त वार्ता आफूहरुको लागि पनि आश्चर्यको कुरा भएको बताए। आफूहरुले पनि मिडियाबाट नै उक्त वार्ताको बारेमा थाहा पाएको उनले बताए। उनले आफ्नो उपस्थितिबिना भएको फैसला नमान्ने पनि बताउँदै आएका छन्। उनले भने, 'हामी चाहन्छौं कि सबै कुरा पारदर्शी होस् ताकि कसैले पनि हाम्रो पछाडि केही निर्णय नगरोस्। हामीलाई रूसअमेरिका वार्तामा आमन्त्रित गरिएको थिएन।' जेलेन्स्कीले थप भने, 'वार्ताअघि संयुक्त राज्य अमेरिकासँगको रक्षा ग्यारेन्टीको मुद्दामा थप प्रगति हुनुपर्छ। साथै वार्तामा युक्रेनका अतिरिक्त युरोपेली संघ, टर्की र बेलायत पनि समावेश हुनुपर्छ।' उनले युक्रेनले कुनै पनि हालतमा रूसले कब्जा गरेको क्षेत्र फिर्ता नलिइ सम्झौतामा सहमति नजनाउने बताए। उनले भने, 'पूर्व हाम्रो हो, क्रिमिया हाम्रो हो। ती सबै शहर र गाउँहरू हाम्रा लागि महत्त्वपूर्ण छन्।' जेलेन्स्कीले बुधबारको लागि तय गरेको साउदी अरेबियाको आफ्नो भ्रमण मार्च १० सम्मको लागि स्थगित गर्ने पनि बताए। अमेरिकी विदेशमन्त्रीले के भने? साउदी अरेबियामा भएको रुससँगको वार्ताको बारेमा अमेरिकी विदेशमन्त्री मार्को रुबियोले यो बैठक अमेरिकी राष्ट्रपति डोनाल्ड ट्रम्प र रुसी राष्ट्रपति पुटिन बीचको फोन वार्ता पछि भएको बताए। युक्रेनको अनुपस्थितिको बारेमा बोल्दै उनले कसैलाई पनि किनारा नलगाइएको बताए। अमेरिकाले युक्रेन र ईयू दुवैलाई थप वार्तामा संलग्न गराउने उनको भनाइ छ। रुस विरुद्ध लगाइएका प्रतिबन्धहरूको बारेमा बोल्दै उनले द्वन्द्व अन्त्य गर्न प्रत्येक पक्षले छुट दिनुपर्ने जनाए। उनले भने, 'युरोपेली संघले पनि कुनै न कुनै समयमा वार्तामा सामेल हुनुपर्नेछ किनकि उनीहरूले पनि रुसमाथि प्रतिबन्ध लगाएका छन्।' अमेरिकी विदेशमन्त्री रुबियोले मंगलबारको वार्तालाई युक्रेन युद्ध अन्त्य गर्ने कठिन र लामो यात्राको पहिलो चरणमा भएको बताए। बीबीसी"
सानामध्यम व्यवसाय डिजिटल गर्न हक एआई,"काठमाडौं : ऐश्वर्य सापकोटाको बाल्यकाल परिवारबाट टाढा रहेर बित्यो। वित्तीय जिम्मेवारीका कारण उनका बुवाआमा सधैं व्यस्त हुन्थे। ८१० वर्षकी ऐश्वर्यलाई आमाबुवाको समय र गाइडेन्स चाहिएको थियो। त्यो अभाव उनले टेक्नोलोजीमार्फत पूरा गरेकी थिइन्। निन्द्रा लाग्ने बेलामा स्पोटिफाईले कथा सुनाउनेदेखि लिएर जीवनका महŒवपूर्ण निर्णयहरूमा गुगलले बाटो देखाइदिनेसम्म टेक्नोलोजी उनको सबैभन्दा भरपर्दो साथी, शिक्षक र मार्गदर्शक बन्यो। टेक्नोलोजीले मलाई सशक्त बनायो आत्मनिर्भर बनायो र यसको शक्ति मैले पहिलोपटक आफ्नै जीवनमा अनुभव गरें, ऐश्वर्य भन्छिन्। सानैदेखि उनको मनमा टेक्नोलोजीमार्फत समाजलाई कसरी माथि उठाउन सकिन्छ भन्ने कुरा गहिरोसँग बसिरहेको थियो। यही सोचले उनलाई सीएसआईटी अध्ययन गर्न प्रेरित गर्यो र हक एआई स्थापना गर्ने मार्गतर्फ अघि बढायो। कसरी सुरु भयो हक एआई ? ऐश्वर्य उनको साथी सञ्जयप्रति आभार व्यक्त गर्छिन्। जसले हक एआईको सुरुवाती दिनदेखि नै उनको साथ दिएका छन्। उनी भन्छिन्, सञ्जयको साथ र उत्प्रेरणाले हक एआईको यात्रालाई यहाँसम्म ल्याउन महत्त्वपूर्ण भूमिका खेलेको छ। म उनलाई हृदयदेखि नै धेरै धन्यवाद दिन चाहान्छु। हक एआईका सेवा र ग्राहकहरू हक एआई एक आईटी कन्सल्टिङ तथा सर्भिस कम्पनी हो। जसले नेपाली साना र मध्यम व्यवसाय (एसएमबीएस) तथा उद्यमहरूलाई डिजिटल परिवर्तन गर्न सहयोग गर्दछ। हामी ग्राहकहरूको आवश्यकताअनुसार वेब तथा मोबाइल एप विकास, आईटी परामर्श यूआईयूएक्स डिजाइन ब्रान्डिङ स्यास सोलुसन, इकमर्सजस्ता सेवाहरू प्रदान गर्दछौं, उनी भन्छिन्। व्यवसायीहरूलाई डिजिटल रूपान्तरण गर्न सहजीकरण गर्न हक एआईले टेक कन्सल्टेन्सन तथा कस्टमर सफ्टवेयर समाधान उपलब्ध गराउँदछ। हक एआईले वातावरणीय प्रविधि ईकमर्स, मिडिया तथा उत्पादन रियल स्टेट, टेक स्टार्टअप तथा अन्तर्राष्ट्रिय ग्राहकहरूसँगसहित विभिन्न क्षेत्रका व्यवसायीहरूसँग सहकार्य गर्दै आएको छ। हक एआईको सेवाले व्यवसायीहरूलाई डिजिटल रूपमा सशक्त पार्न, प्रभावकारी समाधान प्रदान गर्न र स्थानीय तथा अन्तर्राष्ट्रिय स्तरमा प्रतिस्पर्धा गर्न सक्षम बनाउँछ। हक एआईले आफ्ना ग्राहकको आवश्यकतालाई बुझेर नवीनतम, प्रभावकारी र प्रयोगकर्ता केन्द्रित प्रविधि समाधानहरू प्रदान गर्न प्रतिबद्ध छ। हक एआई यात्रा कस्तो रह्यो ? ऐश्वर्यलाई हक एआई कम्पनी आफ्नो बच्चाजस्तै छ। पहिलोपटक संस्थापक बनेको मेरो अनुभव साँच्चै रोलरकोस्टर जस्तै रहेको छ, उनी भन्छिन्, प्रत्येक सफल परियोजनाबाट प्राप्त हुने उत्साह, चुनौतीहरूको समाधान खोज्ने बानी र टिम तथा क्लाइन्टहरूसँगको सहकार्यले मेरो यात्रालाई अझै विशेष बनाएको छ। हाम्रो क्लाइन्टहरूले हाम्रो यात्रामा जुन अपार माया र समर्थन देखाएका छन, त्यसले हामीलाई हाम्रो काममा अझ बढी प्रेम गर्न प्रेरित गरेको छ ऐश्वर्य भन्छिन्। यही भरोसा र सहयोगले हामीलाई अगाडि बढ्न, निरन्तर सुधार गर्न र अझ प्रभावकारी समाधान प्रदान गर्न प्रेरित गर्दछ। अहिले मेरो जीवन क्लाइन्ट, टिम र प्रविधिहरूको वरिपरि घुमिरहेको छ र म यसमा पूर्ण रूपमा समर्पित छु, ऐश्वर्य भन्छिन्। सिकाइका तरिका र उपायहरू १ सरप्राइजको लागि सधैं तयार रहने : कुनै पनि काम कहिल्यै सोचेअनुसार हुँदैनन्। नसोचेका र कल्पनासमेत नगरेका परिस्थितिहरू उत्पन्न हुन्छन्, जसलाई कसरी सामना गर्ने भन्ने कुरामा आफ्नो मानसिकता र बहन गर्न गर्न सक्ने क्षमतामा निर्भर गर्दछ। जसका लागि लचिलो र हरेक कुराको समाधान गर्न सक्ने हुनु पर्दछ। २ टेक्नोलोजी बुझ्न व्यवस्थापन बुझ्नुपर्छ म्यानेजमेन्ट बुझ्ने काम विज्ञान र नयाँ चिज बुझ्नु जत्तिकै महत्त्वपूर्ण छ। त्यसैले वित्तीय निर्णयहरू, टिम सम्हाल्ने क्षमता र प्रभावकारी सहकार्य, दीर्घकालीन सफलताका लागि अनिवार्य रूपमा म्यानेजमेन्ट बुझ्नुपर्ने हुन्छ। ३ सिकाइ कहिल्यै रोकिँदैन बजार समयअनुसार निरन्तर विकसित हुँदै जान्छ, र यदि हामीले त्यसलाई पछ्याउन सकेनौं भने अरू कसैले गर्नेछ। निरन्तर सिक्ने र समयअनुसार चल्ने हुनु आवश्यक छ ताकि सही समयमा प्रतिस्पर्धा गर्न सकियोस्। ग्लोबल टेक म्याप र टेक्नोलोजीमा नेपालको अवस्था नेपालका साना र मध्यमस्तरका व्यवसाय (एसएसमबीएस) ले पछिल्लो समय डिजिटलाइजेसनको महŒवलाई राम्रोसँग बुझेको छ। जसले उपभोक्ताहरूका लागि उत्पादनहरू निर्माण गर्ने मात्रै नभई आन्तरिक कार्य र कार्य व्यवस्थापनका लागि विभिन्न तरिकाहरूको विकास गर्न पनि मद्दत गरेको छ। व्यापार सञ्चालनका लागि आवश्यक पर्ने सकारात्मक प्रभावबारे महसुस गराउँदै आएको छ। साना र मध्यम व्यवसायलाई सहयोग गर्न, हक एआई आईटी तथा विभिन्न सेवाहरू प्रदान गर्न प्रतिबद्ध गर्दछ, जसले मानिसहरूलाई प्रविधिको महŒव बुझ्न पे्ररित गर्दछ्।हाल नेपाल सरकारको आईटी क्षेत्रप्रति दृष्टिकोण क्रमशः सुधार हुँदै गएको छ। यद्यपि अझै केही समस्याहरू भने पक्कै छन्, तर, हालसालै बनाइएका सरकारी नीतिहरूले प्रविधि समुदायमा भने सकारात्मक प्रतिक्रिया उत्पन्न गरेको छ। उदाहरणका लागिः कानुनको पछिल्लो संशोधनले नेपाली आईटी कम्पनीहरूलाई विदेशमा लगानी गर्न र शाखा कार्यालयहरू खोल्न अनुमति दिएको छ, जसले अन्तर्राष्ट्रिय स्तरमा प्रतिस्पर्धा गर्न सहज बनाउनुका साथै, सरकारले विशेष आर्थिक क्षेत्रहरूमा सञ्चालन गर्ने आईटी कम्पनीहरूलाई कर छुट दिने योजना बनाएको छ, जसले रोजगारी सिर्जना गर्न र विदेशी लगानी आकर्षित गर्न मद्दत गर्नेछ। यस्तै, नेपालको आईटी आसलाग्दो क्षेत्र रहेको छ र यदि सही रूपमा यसको उपयोग गर्न सकियो भने, हामी अन्तर्राष्ट्रिय बजारमा रहेका उत्कृष्ट कम्पनीहरूसम्म पुग्न सक्छौं। यहाँ इच्छाशक्ति भएका व्यक्तिहरू मिलेर उत्कृष्ट उत्पादनहरू निर्माण गरेका छन्, जसलाई अहिले विश्वभरका कम्पनीहरूले प्रयोग गरिरहेका छन्। उदाहरणका लागिः सेक्युरिटी पाल परेवा ल्याबजस्ता नेपाली प्रविधि कम्पनीहरूले नेपालको प्रविधि समुदायलाई विश्वस्तरमा पुर्याउन मद्दत गरेका छन्। नयाँ उद्यमीहरूका लागि सन्देश आफ्नो जुनुनप्रति इमान्दार रहनुहोस्, सहकार्यलाई अँगाल्नुहोस्, तपाईंको दृढ संकल्पले तपाईंलाई अगाडि बढ्न प्रेरित गरोस्। सम्झनुहोस्, यात्रा कठिन हुन सक्छ, तर तपाईंले सिर्जना गर्ने प्रभाव असीमित छ।"
फागुन ७ गतेले युगान्तकारी महत्व राख्छ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले फागुन ७ गतेले युगान्तकारी महत्व राख्ने बताएका छन्। राष्ट्रिय प्रजातन्त्र दिवसको अवसरमा टुँडिखेलमा आयोजित कार्यक्रमलाई सम्बोधन गर्दै ओलीले चैत २६, वैशाख ११, जेठ १५ र असोज ३ गते, फागुन ७ गते विशेष दिन भएको बताएका हुन्। नेपाली लोकतान्त्रिक आन्दोलनको इतिहासमा केही दिनहरु विशेष छन् चैत २६, वैशाख ११, जेठ १५, र असोज तीन। निर्दलीयताको समाप्ती, लोकतन्त्र, गणतन्त्र र संघीयता सहितको संविधान प्राप्तिमा यी दिनको विशेष महत्व छ। प्रत्येक दिनले एकपछि अर्को गर्दै जनतालाई सार्वभौम बनाएका छन्, थप अधिकार दिलाएका छन्। तर ती सबै दिन भन्दा युगान्तकारी महत्व फागुन ७ गतेले राख्छ। प्रधानमन्त्री ओलीले भने,२००७ साल फागुन ७ गते ! नेपालको इतिहासमा यस्तो सन्धिकाल हो, जसले हाम्रा पुर्खालाई हुकुमी शासनको क्रूर जन्जिरले बाँधिएको घना रातबाट स्वयंको विवेकले चल्ने स्वतन्त्रताको न्यानो विहानीमा पुर्याएको यातनादायी, कहालीलाग्दो तर साहसिक लामो यात्राको स्मरण गराउँछ। फागुन ७ गतेले हाम्रो, खेर गएको सिङ्गो शताव्दीको स्मरण गराउँछ। विज्ञानप्रविधिमा संसारले फड्को मारिरहँदा नेपालमा भने जहानियाँ शासकको एउटा सनकी आदेशले अन्वेषणमा लाग्ने प्रतिभाको हात काटिएको घटनाको स्मरण गराउँछ। सत्यतथ्य बोल्नेको जिब्रो थुतेर पातमा राखिएको, आँखा फोरिएको र नव प्रवर्तनमा लाग्नेहरुको जात काडिएको जस्ता पिडादायी घटनाहरुको याद गराउँछ। आफ्नै नागरिकले राजधानी काठमाडौं छिर्न समेत भिसा लिनु पर्ने इतिहास सम्झाउने उनले बताए। उनले भने,आजको दिनले, शासकका पटाङ्गिनीमा बज्ने बिगुलको इसारामा मात्र घरबाहिर निस्कन र भित्र छिर्न पाइने निरङ्कुश परम्परा सम्झाउँछ। आफ्नै नागरिकले राजधानी काठमाडौं छिर्न समेत भिसा लिनु पर्ने र तानाशाही शासकका वैधअवैध सन्तानका लागि भव्य महल ठड्याउन सयौं नागरिकलाई रैतान भन्दै झाराको उर्दी लगाएर जवरजस्ती श्रम शोषण गर्नेको इतिहास सम्झाउँछ। एमालेका अध्यक्षसमेत रहेका ओलीले फागुन ७ गतेले शासनको स्वरुप मात्रै फेरेको होइन, हुकुमी निगाहबाट हुने पजनी फेरेर निजामती प्रशासनको जग हाले दाबी गरे। फागुन ७ गतेले शासनको स्वरुप मात्रै फेरेको होइन, हुकुमी निगाहबाट हुने पजनी फेरेर निजामती प्रशासनको जग हाल्यो। योजनावद्ध विकासको थालनी गर्यो। सार्वभौम समानताको आधारमा मित्रराष्ट्रहरुसँग कुटनैतिक सम्बन्धको शुरुवात गर्यो।उनले भने,समग्रमा फागुन ७ ले मुलुकलाई सबै हिसावले स्वतन्त्र र सार्वभौम बनाउने दृढ संघर्ष अघि बढायो। यसरी हामी फागुन ७ लाई प्रजातन्त्र दिवसको रुपमा मनाउँछौं। शहीदहरुको महान त्यागलाई सम्झन्छौं। नयाँ पुस्तालाई, उनीहरुको उज्ज्वल भविष्यको लागि, पुर्खाले भोगेको हण्डर, ठक्कर तथा बलिदान र समर्पणको महानगाथा स्मरण गराउँछौं। जहानियाँ शासकले आफ्ना सन्तानका लागि दरबार बनाएको तर, प्रजातन्त्रले जनताका लागि सडक, पुल, कुलो, बिजुली, व्यवसायिक व्यापार केन्द्र, अस्पताल र विद्यालय बनाएको दाबी गरे। उनले यसलाई आजको पुस्ताले असान्दर्भिक तुलनाबाट होइन, विवेकको तराजुमा राखेर तौलनु पर्ने उल्लेख गरे। निरंकुश शासनको कहालीलाग्दो रात पार गरी लोकतान्त्रिक अधिकार उपभोग गरिरहेको हाम्रो समाजले पूर्वाधार विकासमा तुलनात्मक फाड्को मारेको छ। सामाजिक सुरक्षाका प्रवन्धहरु विस्तार भएका छन्। सामाजिक न्यायमा प्रगति गरेको छ। समाज, हुकुमी जन्जिरले बाँधिएको अवस्थाबाट सूचनाप्रविधिको सञ्जालमा जोडिएको छ। यसको प्रयोग मार्फत् आफूलाई निर्वाध अभिव्यक्त गर्ने स्वतन्त्रताको राजमार्गमा पुगेको छ उनले भने।"
"साउदी अरेबियामा रुस र अमेरिकाबीच साढे ४ घण्टा वार्ता, यी विषयमा सहमति","रियाद : युक्रेन युद्ध रोक्नो विषयमा रुस र संयुक्त राज्य अमेरिकाबीच पहिलो चरणको वार्ता सकिएको छ। बैठक साउदी अरबको रियादमा भएको थियो। बैठकमा युक्रेन भने उपस्थित थिएन। साढे ४ घण्टासम्म चलेको यस बैठकमा रुस र अमेरिकाले सबैभन्दा पहिले आफ्नो आपसी सम्बन्ध सुधार गर्न पहल गरेको जनाइएको छ। दुवै देशले सकेसम्म चाँडो आआफ्ना दूतावासहरू सुरु गर्ने सहमति भएको छ। दुई देशबीच तनावको अवस्था सिर्जना नहोस् भन्ने उद्देश्यले दूतावासमा कर्मचारी राख्ने जनाइएको छ। युक्रेन युद्ध सुरु भएपछि दुवै देशले दूतावासबाट कर्मचारीहरूलाई निकाला गरेका थिए। दूतावास लगभग तीन वर्षदेखि बन्द थिए। युक्रेन मुद्दामा रुसअमेरिका ३ बुँदे सहमति युक्रेन मुद्दामा शान्ति सम्झौताको लागि दुवै देशले टोली गठन गर्नेछन्। यी टोलीहरूले निरन्तर अन्तरक्रिया गर्नेछन्। अमेरिकाले बैठकको उद्देश्य युद्धलाई स्थायी रूपमा अन्त्य गर्नु रहेको बताएको छ। अमेरिकाले शान्ति पुनर्स्थापनाको प्रयासमा युक्रेन र युरोपलाई पनि कुनै न कुनै रूपमा समावेश गरिने बताएको छ। अमेरिकाले युद्धबाट प्रभावित हरेक पक्षलाई स्वीकार्य हुने समाधान खोज्ने जनाएको छ। जेलेन्स्कीद्वारा साउदी अरेबियाको भ्रमण स्थगित युक्रेन युद्ध रोक्नको लागि गरिएको यो बैठकमा युक्रेनी राष्ट्रपति भोलोडिमिर जेलेन्स्कीलाई आमन्त्रित गरिएको थिएन। मंगलबार बैठक समाप्त भएपछि जेलेन्स्की बुधबार आफ्नी श्रीमतीसँग साउदी अरेबियाको भ्रमणमा जाने जनाइएको थियो। यस अवधिमा उनको कुनै पनि रूसी वा अमेरिकी अधिकारीलाई भेट्ने योजना थिएन। तर अबेर मंगलबार राती जेलेन्स्कीले साउदी जाने आफ्नो योजना रद्द गरे। उनले मार्च १० मा साउदी अरब जाने बताए। रुसले भन्यो : आवश्यक परेमा पुटिन जेलेन्स्कीसँग कुरा गर्न तयार यसअघि बैठकको क्रममा रूसी राष्ट्रपति कार्यालय क्रेमलिनका प्रवक्ता दिमित्री पेस्कोभले आवश्यक परेमा राष्ट्रपति पुटिन युक्रेनी राष्ट्रपति जेलेन्स्कीसँग वार्ता गर्न तयार रहेको बताएका थिए। क्रेमलिनका प्रवक्ता दिमित्री पेस्कोभले पत्रकारहरूसँग कुरा गर्दै भने, ' रुस युक्रेनको युरोपेली संघमा सामेल हुने निर्णयको विरुद्धमा नभएको बताए। रुसले यो संगठनलाई आफ्नो सुरक्षाको लागि खतरा मान्दैन। युरोपेली संघमा सामेल हुने वा नहुने भन्ने निर्णय युक्रेनले गर्ने कुरामा निर्भर गर्दछ। यस संगठनको हिस्सा बन्नु कुनै पनि देशको 'सार्वभौम' अधिकार हो। तर जब नेटो जस्ता रक्षा संगठनहरूको कुरा आउँछ, हाम्रो फरक विचार हुन्छ।' शान्ति पुनर्स्थापनाको ग्यारेन्टी युरोपबाट आउनुपर्ने अमेरिकाले युद्ध पछि शान्ति पुनर्स्थापनाको ग्यारेन्टी युरोपबाट आउनुपर्ने जनाएको छ। युरोपेली देशहरूले आफ्नो रक्षा खर्च बढाउनुपर्ने अमेरिकाको भनाइ छ। यसको जवाफमा रुसले युक्रेनमा युरोपेली सेनाको तैनाथी स्वीकार्य नभएको बताएको छ। युक्रेनमा नेटोको आगमन रूसको लागि खतरा भएको जनाइएको छ। मिडिया रिपोर्टका अनुसार वार्तामा रुसले युक्रेनको कब्जा गरिएको भूमि फिर्ता नगर्ने पनि बताएको छ। म्याक्रोंले ट्रम्प र जेलेन्स्कीसँग युद्धको बारेमा कुरा गरे फ्रान्सेली राष्ट्रपति इमानुएल म्याक्रोंले सोमबार अमेरिकी राष्ट्रपति डोनाल्ड ट्रम्प र युक्रेनी राष्ट्रपति भोलोदिमिर जेलेन्स्कीसँग युक्रेन युद्धको विषयमा कुराकानी गरेका छन्। सामाजिक सञ्जाल प्लेटफर्म एक्समा पोस्ट गर्दै म्याक्रोनले लेखे, 'युरोपेली नेताहरूलाई एकै ठाउँमा ल्याएपछि मैले राष्ट्रपति ट्रम्प र त्यसपछि राष्ट्रपति जेलेन्स्कीसँग कुरा गरें। हामी युक्रेनमा दिगो शान्ति चाहन्छौं। यो हासिल गर्न रूसले आफ्नो आक्रामकता अन्त्य गर्नुपर्छ, साथै युक्रेनको लागि भरपर्दो सुरक्षा ग्यारेन्टी पनि सुनिश्चित गर्नुपर्छ। अन्यथा मिन्स्क सम्झौताहरू जस्तै युद्धविराम असफल हुन सक्छ।' युक्रेनमा सेना पठाउन बेलायती प्रधानमन्त्री तयार बेलायती प्रधानमन्त्री केयर स्टारमरले युद्धको बीचमा युक्रेनमा सेना पठाउन तयार रहेको जनाएका छन्। स्टारमरले सोमबार शान्ति सम्झौताको एक भागको रूपमा सुरक्षाको ग्यारेन्टी गर्न युक्रेनमा सेना पठाउन इच्छुक रहेको बताए। डेली टेलिग्राफसँग कुरा गर्दै उनले भने, 'म यो हल्का रूपमा भनिरहेको छैन। म यो कुरा गहिरोसँग बुझ्छु, किनकि यसले बेलायती सैनिकहरूलाई पनि खतरा निम्त्याउँछ।' सोमबार पेरिसमा युरोपेली नेताहरूको शिखर सम्मेलन हुनुभन्दा अगाडि स्टारमरले उक्त कुरा भनेका हुन्।"
जनताको अवस्था बदल्न सबै एक भएर अघि बढौं : प्रचण्ड,"काठमाडौं : नेपाल कम्युनिष्ट पार्टी (माओवादी केन्द्र)का अध्यक्ष पुष्पकमल दाहाल प्रचण्डले बदलिएको राजनीतिक व्यवस्थाअनुरूप जनताको अवस्था बदल्न सबै एकताबद्ध भएर अगाडि बढ्नु आजको आवश्यकता भएको बताएका छन्। राष्ट्रिय प्रजातन्त्र दिवसका अवसरमा बुधबार शुभकामना दिँदै उनले जनताको संघर्षको बलमा प्राप्त उपलब्धिको रक्षा गर्दै संविधानको कार्यान्वयनमार्फत् समाजवादोन्मुख राज्यको आधारशीला खडा गर्नु राष्ट्रिय कार्यभार भएको बताएका हुन्। 'नेपाली जनताको बलिदानको जगमा स्थापित प्रजातन्त्रले आफूलाई परिस्कृत र परिमार्जन गर्दै संघीय लोकतान्त्रिक गणतन्त्रको गौरवपूर्ण परिस्थितिसम्म आइपुगेको छ,'अध्यक्ष दाहालले भने,'यी उपलब्धिका निम्ति २००७ सालको आन्दोलन, २०४६ सालको आन्दोलन, जनयुद्ध, २०६२६३ को ऐतिहासिक जनआन्दोलनलगायत उत्पीडित वर्ग, जाति, क्षेत्र, लिङ्ग र समुदायका न्यायपूर्ण आन्दोलनको निर्णायक भूमिका छ ।' पूर्वप्रधानमन्त्री समेत रहेका प्रचण्डले सुशासन, सामाजिक न्याय र समृद्धिको मूल एजेण्डामार्फत बदलिएको प्रजातन्त्र दिवसले देशका चुनौती छिचोल्दै नवीनतम् सम्भावना प्राप्त गर्न सबैलाई प्रेरणा प्रदान गरोस् भनी कामना समेत गरेका छन् । उनले प्रजातन्त्र स्थापनाका निम्ति जीवनको अमूल्य बलिदान गर्ने सहिदप्रति भावपूर्ण श्रद्धासुमन अर्पण गर्दै प्रजातान्त्रिक आन्दोलनका सम्पूर्ण योद्धाप्रति उच्च सम्मान व्यक्त गरेका छन्।"
एकतोला सुनको मूल्य १ लाख ७० हजार नाघ्यो,काठमाडौं : स्थानीय बजारमा बुधबार सुनको मूल्य फेरि बढेको छ। नेपाल सुनचाँदी व्यवसायी महासंघका अनुसार आज ११ सय रुपैयाँले बढेर प्रतितोला सुनको मूल्य १ लाख ७० हजार ५०० सय पुगेको हो। मंगलबार प्रतितोला सुनको मूल्य १ लाख ६९ हजार ४०० रुपैयाँ कायम भएको थियो। यस्तै सुनको मूल्य बढेसँगै चाँदीको मूल्य पनि बढेको छ। आज प्रतितोला चाँदी १ हजार ९८५ रुपैयाँमा खरिदबिक्री भइरहेको महासंघले जनाएको छ। मंगलबार प्रतितोला चाँदीको मूल्य १ हजार ९७० रुपैयाँ कायम भएको थियो।
ह्वाइट हाउसले भन्यो : मस्कले आधिकारिक निर्णय लिन पाउँदैनन्,"वासिङटन डिसी : अमेरिकामा राष्ट्रपति कार्यालय ह्वाइट हाउसले अदालतमा अमेरिकी व्यापारी एलोन मस्क राष्ट्रपति डोनाल्ड ट्रम्पका सल्लाहकार मात्र भएको जनाएको छ। मस्क सरकारी दक्षता विभाग (डओजीई)का कर्मचारी नभएकाले उनको सरकार भित्र निर्णय लिने कुनै अधिकार नभएको जनाएको छ। १४ अमेरिकी राज्यहरूले ट्रम्प र मस्कविरुद्ध वाशिंगटन डीसीको संघीय अदालतमा मुद्दा दायर गरेका छन्। यी राज्यहरू एलोन मस्कलाई  प्रमुखमा नियुक्त गरिएकोमा रिसाएका छन्। मस्कले अथाह शक्ति प्राप्त गरेको र यो अमेरिकी संविधानको उल्लङ्घन भएको उनीहरुको धारणा छ। यस मुद्दाको बारेमा बोल्दै ह्वाइट हाउसको प्रशासन कार्यालयका निर्देशक जोशुआ फिशरले अदालतलाई मस्कको भूमिका केवल एक सल्लाहकारको मात्र भएको बताएका छन्। उनको काम केवल राष्ट्रपतिलाई सल्लाह दिनु र प्रशासनको निर्देशन कर्मचारीहरूलाई पुर्याउनु मात्र हो। राष्ट्रपति ट्रम्पले मस्कलाई सरकारी कार्यबल हटाउन र सम्पूर्ण विभागहरूलाई एकैचोटि खारेज गर्न दिएको असीमित शक्ति यस देशलाई स्वतन्त्रता दिने मानिसहरूका लागि अत्यन्तै स्तब्ध पार्ने निर्णय भएको मुद्दामा बताइएको छ। 'देशको सम्पूर्ण शक्ति निर्वाचित नभएको व्यक्तिको हातमा आउनुभन्दा लोकतन्त्रको लागि ठूलो खतरा अरू के हुन सक्छ र?राष्ट्रपतिलाई संघीय निकायहरू खारेज गर्ने अधिकार छैन।', मुद्दामा भनिएको छ। मुद्दामा संविधानको नियुक्ति खण्डले मस्कले पाउने जति अधिकार पाउन उक्त व्यक्तिलाई औपचारिक रूपमा राष्ट्रपतिद्वारा मनोनित अथव सिनेटद्वारा अनुमोदन गर्नुपर्ने जनाइएको छ।"
फेसबुकबाट हुन्छ सबैभन्दा बढी साइबर अपराध,"नेपाल प्रहरीको साइबर ब्युरोको प्रवक्ता दीपकराज अवस्थीका अनुसार सामाजिक सञ्जालको माध्यमबाट हुने अपराध निकै बढ्दो छ। काठमाडौं : के तपाईं सामाजिक सञ्जाल फेसबुक चलाउँदै हुनुहुन्छ ? फेसबुकमा तपाईंले सार्वजनिक गर्ने विवरणहरू के के छन् ? कहिल्यै विचार गर्नुभएको छ ? तपाईंले सुनका गहना लगाएर देखाइएको फोटो, आपराधिक मानसिकता भएका व्यक्तिलाई ठगी गर्ने बहाना पनि बन्न सक्छ। तपाईं घर छाडेर कतै जान थालेको विवरण फेसबुकमा सेयर गर्नुभयो भने, चोरी गर्ने मानसिकता भएकाहरूलाई सजिलो माध्यम भएको हुन सक्छ। चिन्दै, नचिनेका र फेसबुकमा भेट भएका अञ्जान साथीलाई तपाईंले आफ्ना समस्या र व्यक्तिगत विवरण सुनाउनुहुन्छ भने तपाईं समस्यामा पर्ने निश्चित छ। पछिल्लो समय साइबर क्राइमको संख्या निकै बढ्दो छ। आर्थिक वर्ष २०८१८२ सुरु भएपछि ६ महिनामा मात्रै देशभर करिब ११ हजार साइबर क्राइमका उजुरी दर्ता भए। योमध्ये ६ हजार १ सय १ वटा साइबर अपराध फेसबुकबाट भएको भन्दै उजुरी दर्ता भएका थिए। यस्तै इन्स्टाग्रामको माध्यमबाट साइबर अपराध गरेको भन्दै १ हजार ८ सय ८४ वटा उजुरी दर्ता भएका छन्। ह्वाट्सएप र टिकटकबाट साइबर क्राइम भएको भन्दै क्रमशः १ हजार २ सय ५६ र ९ सय ६१ वटा उजुरी दर्ता भएका छन्। नेपाल प्रहरीको साइबर ब्युरोको प्रवक्ता दीपकराज अवस्थीका अनुसार सामाजिक सञ्जालको माध्यमबाट हुने अपराध निकै बढ्दो छ। मुख्यतः सामाजिक सञ्जालबाट आर्थिक अपराध र सम्बन्धमा हुँदा खिचेका फोटो भिडियो सार्वजनिक गरेर यौन हिंसा गर्ने प्रवृत्ति बढिरहेको छ। ६ महिनामा करिब ११ हजार साइबर क्राइमका उजुरी आएको तथ्यले समाजमा इन्टरनेटबाट हुने अपराध मौलाइरहेको पुष्टि हुन्छ। यस्तो अपराधको निसानामा बालबालिका, युवादेखि जानेका, बुझेका व्यक्ति र वृद्धवृद्धाहरू पनि परिरहेका छन्। गृह मन्त्रालयमा सोमबार आयोजित एक कार्यक्रममा समेत साइबर क्राइम पछिल्लो समय निकै बढेको तथ्यांक प्रस्तुत गरिएको थियो। गृह मन्त्रालयका प्रवक्ता रामचन्द्र तिवारीले मन्त्रालयको प्राथमिकतामा परेका सुरक्षा चुनौतीहरूको विषयमा बताएका थिए। उनका अनुसार पछिल्लो समय सडक दुर्घटना हुने र धेरै व्यक्तिको ज्यान जान थालेपछि मन्त्रालयले यसको नियन्त्रणका लागि विशेष पहल गर्ने बताए। यसका साथै आत्महत्या न्यूनीकरण, लागुऔषध दुव्र्यसन नियन्त्रण, साइबर क्राइम रोकथाम र राजस्व चुहावट नियन्त्रणमा मन्त्रालयले विशेष योजना बनाएर काम गर्ने जानकारी दिएका छन्। मुख्यतः सामाजिक सञ्जालबाट आर्थिक अपराध र सम्बन्धमा हुँदा खिचेका फोटो भिडियो सार्वजनिक गरेर यौन हिंसा गर्ने प्रवृत्ति बढिरहेको छ। गृह प्रवक्ता रामचन्द्र तिवारी भन्छन्, गृह मन्त्रालयले प्रत्येक जिल्लामा सडक दुर्घटना न्यूनीकरणका लागि सबै सरोकारवालाहरूसँग समन्वय गरेर कार्ययोजना नै बनाएर काम गरिरहेको छ। सडक दुर्घटना घटाउन टाइमकार्ड लागू गर्ने नियमित चेकजाँच गर्ने सडकको मर्मत सम्भार गर्ने, ट्राफिक संकेतहरू चुस्त राख्ने, मापासे लापासे चेकजाँच गर्ने, सवारीको क्षमता अनुगमन र दुर्घटना न्यूनीकरणलाई कार्यसम्पादनसँग आबद्ध गर्न प्रयास गरिएको छ। यस्तै ट्राफिक नियम उल्लंघनको अभिलेख प्रणालीलाई अध्यावधिक गरी ७१ जिल्लामा २ सय १२ स्थानमा लागू भएको छ। अपराध रोकथाम र नियन्त्रणका लागि समुदाय प्रहरी साझेदारी कार्यक्रम लागू गरिएको छ। हालसम्म २० हजार ७ सय ६५ वटा अनुचित व्यवहारको उजुरी दर्ता भएको छ। सहकारी ठगीसम्बन्धी यो आवमा ४८ वटा मुद्दा दर्ता भएको छ। जसमा ४३ जना पक्राउ र ३ सय ५० जना आरोपी फरार रहेका छन्। सहकारी ठगीबाट यो ६ महिनामा ५ अर्ब १२ करोड बराबरको रकम ठगी भएको छ। आत्महत्या न्यूनीकरणको लागि मानसिक स्वास्थसम्बन्धी विषयमा अध्ययन अनुसन्धान गर्न गृह मन्त्रालय र काठमाडौं विश्वविद्यालयको मानसिक स्वास्थ्य विभागबीच सहकार्यको समझदारी भई कार्यान्वयन सुरु भएको छ। आत्महत्या न्यूनीकरणको लागि वडादेखि जिल्ला तहसम्म संयन्त्रहरू परिचालन गरी आत्महत्याविरुद्ध नेपाल प्रहरीले अभियान सुरु गरेको छ। गृहको तथ्यांकअनुसार यो आव सुरु भएपछि पछिल्लो ६ महिनामा ३ हजार १ सय ३४ जनाले आत्महत्या गरेका छन्। सबैभन्दा बढी कोशी प्रदेशमा ६ सय ७८ जनाले आत्महत्या गरेका छन्। प्रत्येक जिल्लामा लागुऔषधविरुद्ध तीन महिने अभियान सञ्चालन गर्न रकम पठाइएको छ। नेपाल प्रहरी, सशस्त्र प्रहरी बल, नेपालबाट समेत लागुऔषधविरुद्ध नियमित सचेतनामूलक कार्यक्रमहरू सञ्चालनमा रहेको छ। लागुऔषध दुव्र्यसनीमा ३ हजार ६ सय ८३ जना पक्राउ परेका छन्। देशभर २ हजार ३ सय ६४ वटा मुद्दा दर्ता भएको छ। लागूऔषध रोकथाम तथा नियन्त्रण राष्ट्रिय गुरुयोजना (२०७९२०८४), लागू औषध राष्ट्रिय रणनीति, २०६६ अनुसार कार्यक्रमहरूको प्रभावकारी कार्यान्वयन गर्न सबै निकायहरूसँग समन्वय भइरहेको छ। प्रमुख जिल्ला अधिकारीको नेतृत्वमा रहने राजस्व चुहावट नियन्त्रण समितिलाई क्रियाशील बनाइएको र प्रत्येक महिना बैठक बसी समीक्षा प्रतिवेदन मन्त्रालय पठाउन निर्देशन गरिएको। सडक दुर्घटनाबाट ६ महिनामा १,२३३ जनाले ज्यान गुमाए चालु आर्थिक वर्षको पहिलो ६ महिनाको अवधिमा देशभर ११ हजार ३ सय ३८ सवारी दुर्घटना भएको पाइएको छ। साउनदेखि पुससम्म भएका सवारी दुर्घटनामा परी १ हजार २ सय ३३ जनाले ज्यान गुमाएका छन्। गृह मन्त्रालयले सोमबार पत्रकार सम्मेलन गरी सडक दुर्घटनाको राष्ट्रिय अवस्था र प्रवृत्तिबारे जानकारी गराएको हो। गृह मन्त्रालयका अनुसार गत वर्षको ६ महिनाको तुलनामा यस वर्षको ६ महिनामा सडक दुर्घटना संख्या घटेको तर, मृत्यु संख्या भने बढेको छ। गत वर्ष साउनदेखि पुससम्म १२ हजार ८ सय ५६ वटा सवारी दुर्घटना भएको थियो। जसमा १२ सय ३३ जनाले ज्यान गुमाएका थिए। यस वर्ष साउनमा १ हजार ६ सय २८ वटा सवारी दुर्घटना भएका छन्। जसमा १ सय ५२ जनाको मृत्यु भएको छ। भदौमा १ हजार ६ सय १९ सवारी दुर्घटना भएकोमा १ सय ७४ जनाले ज्यान गुमाएका छन्। यसैगरी असोजमा १ हजार ८ सय ७३ सवारी दुर्घटना भएका छन्। त्यसमा दुई सय जनाले मृत्युवरण गरेका छन्। कात्तिकमा १ हजार ९ सय २८, मंसिरमा २ हजार १४ र पुसमा २२ सय ७६ वटा सवारी दुर्घटना भएका छन्। सवारी दुर्घटनामा परी कात्तिकमा २ सय ५८ जना, मंसिरमा २ सय ५२ जना र पुसमा १ सय ९७ जनाको मृत्यु भएको गृहको तथ्यांकमा उल्लेख छ।"
आगामी वर्षको बजेट सिलिङ १९ खर्ब,"काठमाडौं : आगामी आर्थिक वर्ष २०८२८३ का लागि १९ खर्ब रुपैयाँको सीमाभित्र रहेर बजेट सिलिङ तोकिएको छ। यसअनुरूप राष्ट्रिय योजना आयोगले मंगलबार अर्थ मन्त्रालयमा राष्ट्रिय स्रोतको प्रारम्भिक अनुमान तथा खर्च सीमा निर्धारणसम्बन्धी प्रतिवेदन २०८१ पेस गरेको हो। आयोगले आर्थिक वर्ष २०८१८२ का लागि १८ खर्बको सीमाभित्र रहेर बजेट सिलिङ तोक्न भनेकोमा यसैको आसपासमा रहेर १८ खर्ब ६० अर्ब ३० करोड रुपैयाँ विनियोजन गरेको थियो। अब आगामी आर्थिक वर्षमा पनि सिलिङ तोकेभन्दा बढी अर्थात् १९ खर्बमाथि र २० खर्ब रुपैयाँभन्दा कम हुने गरी आयोगले बजेट विनियोजन गर्न भनेको छ। आयोगले स्रोत सुनिश्चितता गरेर सिलिङ तोकेको जनाएको छ। १०१२ प्रतिशतले राजस्व बढ्ने, आन्तरिक ऋणसमेत लिएर स्रोत जोहो गर्ने गरी सीमा तोकिएको आयोगका उपाध्यक्ष प्राडा शिवराज अधिकारी बताउँछन्। आन्तरिक ऋण खासै नबढाउने पक्षमा छ। उनकाअनुसार वैदेशिक सहायता अमेरिकी सहायता संस्था मिलेनियम च्यालेन्ज (एमसीसी) प्रयोग गर्ने भएकाले अहिलेकोभन्दा २०२२ प्रतिशत वैदेशिक सहायता बढ्ने अपेक्षा गरेका छौं। तर यता अमेरकिी सरकारले एमसीसी पनि ३ महिनाका लागि स्थगन गर्न इमेलमार्फत पत्र पठाएको अर्थ मन्त्रालयले मंगलबार जानकारी दिएको छ। यसबीच आयोगको उक्त स्रोतको अपेक्षामा भने प्रश्न खडा भएको छ। अब विशेष गरेर बजेटको प्राथमिकतामा परिवर्तन गर्न आयोगले सुझाव दिएको छ। हिजो सबै परियोजनामा बजेट छुट्ट्याइन्थ्यो अब सम्पन्न हुन लागेको परियोजनामा पैसा राखिने भएको छ। यसरी सम्पन्न हुन लागेको परियोजनामा बजेट विनियोजन गर्दा आर्थिक वृद्धि हुन्छ। आर्थिक वृद्धि भएपछि राजस्व पनि आउँछ। कतिपय अहिले सम्पन्न नहुने परियोजनाहरूमा पैसा नराखेपछि त्यो पैसा बच्छ। यसरी प्राथमिकिकरणअनुसार गर्न लागेको यो नयाँ विधि हो। यसले बजेट सिलिङको आकार बढाउन मद्दत गरेको हो, आयोगका उपाध्यक्ष प्राडाअधिकारीले अन्नपूर्णसँग भने। यस्तै, आयोगले कम पैसा लाग्ने र छिटो सम्पन्न हुने खालको आयोजना पहिलो प्राथमिकतामा छन्। पैसा धेरै चाहिने तर छिटो सकिने खालको परियोजना दोस्रोमा परेका छन्। यस्ताखाले ४५ वटा मापदण्ड छुट्ट्याएर बजेट विनियोजन गर्न आयोगले सुझाएको छ। यो मापदण्डले परियोजनाहरू छिटो सम्पन्न भएपछि परिणाम पनि आउँछ। अर्कोतर्फ नीजि लगानीमा करीब ३ सय हाराहारीमा जलविद्युत् आयोजनाहरू आउने क्रममा भएकाले यसले पनि आर्थिक वृद्धिमा सहायता गर्ने उनको भनाइ छ। यसअनुरूप हामीले १६औं योजनामा आर्थिक वृद्धिदर ६६ प्रतिशत लक्ष्य राखेकाले उक्त बजेट सिलिङअनुसार पूरा हुने प्राडा अधिकारीको तर्क छ। यससँगै, योजना आयोगले आर्थिक वर्ष २०८२८३ को आयोजना तथा कार्यक्रम प्रस्ताव गर्नेसम्बन्धी मार्ग दर्शन पनि अर्थ मन्त्रालयमा पेश गरेको छ। अबको बजेट बनाउदा प्राथमिकिकरण गर्ने र जथाभावी परियोजना बनाउनेमा कम गर्न यस्तो मार्गदर्शन दिएको प्राडा अधिकारीले जानकारी दिए।उनकाअनुसार अब उक्त मार्ग दर्शनबमोजिम अर्थ मन्त्रायसँग योजना आयोगले पनि मिलेर काम गर्ने छ। वास्तविकतामा आधारित बजेट बन्छ। यस्तो बजेटबाट परियोजनाहरू समयमै सम्पन्न हुन्छ। यसअनुसार बजेट विनियोजन गर्दा प्रोजेक्ट पयो भन्ने होइन परियोजना सम्पन्न भयो भन्ने नारा बन्छ। अबको बजेट परिणाममुखी हुन्छ। यसअनुसार आगामी आवको बजेट तालिका आयोगले बजेट सिलिङ फागुन ६ गते अर्थ मन्त्रालयलाई बुझाएसँगै अब गृहकार्य गरेर अर्थले विभिन्न मन्त्रालयलाई मन्त्रालयगत सिलिङ आगामी फागुन १५ गतेभित्र पठाउने छ। अर्थले बजेट सीमामा र बजेट तर्जुमा सम्बन्धि मार्गदर्शन तगार गरी मन्त्रालय तथा केन्द्रीय निकायमा पठाउने छन्। यो आयोगमकै साथमा हुन्छ। यसपछि मन्त्रालयहरूसँगको छलफलमा आगामी चैतवैशाखसम्म बुझाउनुपर्ने छ। अर्थमन्त्रीले विनियोजन विधेयकमा समावेश हुने सरकारका बजेट तथा कार्यक्रमका सिद्धान्त र आयोजना वा कार्यक्रमको प्राथमिकताको विवरण वैशाख १५ गतेभित्र संघीय संसद प्रस्तुत गर्ने छन्। यसपछि वैशाख मसान्तभित्र संघीय संसदमा पेस भएको बजेट तथा कार्यक्रमका सिद्धान्त र प्राथमिकताको विवरण उपर संघीय संसद्ले सैद्धान्तिक छलफल गरी त्यसमा कुनै विषय समावेश गर्नुपर्ने, हटाउनुपर्ने वा सोसम्बन्धी कुनै सुझाव वा निर्देशन दिन आवश्यक देखेमा अर्थ मन्त्रालयमा त्यस्तो सुझाव तथा निर्देशन पठाउने छन्। यसपछि अर्थ मन्त्रालयले तयारी पूरा गरी अन्तिम रूप दिएर जेठ १५ गते मुलुकको बजेट सार्वजनिक प्रचलन छ।"
प्रकृति मृत्यु प्रकरण : कलिंगा विश्वविद्यालयका ३ निर्देशकसहित ६ जना पक्राउ,"काठमाडौं : ओडिशाको भुवनेश्वरमा रहेको कलिंगा इन्स्टिच्युट अफ इन्डस्ट्रियल टेक्नोलोजी (किट) को होस्टेलमा प्रकृति लम्सालको मृत्यु भएको घटनामा अहिलेसम्म ६ जनालाई पक्राउ गरिएको छ। मंगलबार विश्वविद्यालयका एकजना भारतीय विद्यार्थी, तीन निर्देशक र दुई सुरक्षा गार्डलाई पक्राउ गरिएको दैनिक भास्करमा उल्लेख छ। यस विषयमा अनुसन्धान गर्न ओडिशा सरकारले मंगलबार गृह विभागका अतिरिक्त मुख्य सचिव, महिला तथा बाल विकास विभागका प्रमुख सचिव र उच्च शिक्षा विभागका आयुक्तसहसचिव सम्मिलित एक उच्चस्तरीय तथ्य खोजी समिति गठन गरेको जनाइएको छ। फेब्रुअरी १६ को साँझ बीटेक तेस्रो वर्षकी विद्यार्थी प्रकृति लम्सालको शव कलेजको होस्टेलमा फेला परेको थियो। उनले आत्महत्या गरेको भनिएको थियो। विद्यार्थीको मृत्युलाई लिएर कलेजका नेपाली विद्यार्थीहरूले विश्वविद्यालय प्रशासनविरुद्ध विरोध प्रदर्शन गरेका थिए। विद्यार्थीहरूले प्रकृतिसँगैको ब्याचका एक भारतीय विद्यार्थीले उनलाई दुर्व्यवहार गरिरहेको आरोप लगाएका छन्। उजुरीपछि पनि विश्वविद्यालयले अभियुक्तहरू विरुद्ध कारबाही नगरेको विद्यार्थीहरूको भनाइ छ। विद्यार्थीहरूले विश्वविद्यालयले यो विषयलाई दबाउन खोजेको पनि आरोप लगाएका छन्। मृतक विद्यार्थीको काकाको छोराको उजुरीको आधारमा प्रहरीले आरोपी भारतीय विद्यार्थीलाई पक्राउ गरेको छ। उनीविरुद्ध आत्महत्या गर्न दुरुत्साहन गरेको अभियोगमा मुद्दा दर्ता गरिएको थियो। भारतीय सरकारले गठन गरेको समितिको प्रतिवेदन अनुसार कानुनी र प्रशासनिक कारबाही गरिने भनिएको छ। विद्यार्थीविरुद्ध भएको बल प्रयोग र दुर्व्यवहारका रिपोर्टहरूको अनुसन्धान भइरहेको जनाइएको छ। घटनाका जिम्मेवार व्यक्तिहरू विरुद्ध कानुनी कारबाही गरिने जनाइएको छ।"
सिकौं सानदार सामुदायिक विद्यालयबाट,"सामुदायिक अर्थात् सरकारी विद्यालयको नतिजा र आकर्षण दैनानदिन खस्किँदो छ । अझ गाउँघरमा त सरकारी विद्यालयमा विद्यार्थी पाउनै मुस्किल भइसक्यो । रोजगारी, गुणस्तरीय शिक्षा र औषधिमुलो गर्नका लागि मानिसहरूको गाउँ छाड्ने क्रम बढ्दो छ । त्यसैले गर्दा पनि होला गाउँका विद्यालयमा विद्यार्थी भेटिदैनन् । कतिपय विद्यालयमा त विद्यार्थीभन्दा पनि शिक्षक धेरै छन् । सबैले राम्रा र महँगा निजी विद्यालयमा पढाउन सक्दैनन् । निम्न वर्गका नागरिकहरूका लागि सरकारी शिक्षकहरू भगवान् हुन्, विद्यालय ज्ञानको ज्योति फैलाउने मन्दिर हो । तर, यही मन्दिरको संरक्षण र विकासमा कसैले चासो दिँदैनन् । सरकारी विद्यालयको नतिजा खस्किँदै गइरहेको बेला केही यस्ता विद्यालयहरू पनि छन्, जहाँ थेगी नसक्नु विद्यार्थीको भिड छ । विद्यालयको प्रार्थना विशाल आमसभाजस्तै देखिन्छ । त्यतिमात्र होइन, नतिजा पनि सर्वोत्कृष्ट छ । शैक्षिक क्षेत्रमा मोफसलको राजधानी भनेर उपमा पाइरहेको बुटवलमा यस्ता सानदार सामुदायिक विद्यालयहरू छन् । कालिका मानवज्ञान मावि, शान्ति नमुना मावि र कान्ति मावि उदाहरणीय विद्यालय हुन् । यी विद्यालयमा सयौं होइन, हजारौं विद्यार्थी पढछन् । हजारौं विद्यार्थी सीमित कोटाका कारण भर्ना हुनै नपाएर फर्किन्छन् । आखिर यी पनि सरकारी विद्यालय नै हुन् । नेपाल सरकारकै लगानी छ । अरू विद्यालयले पाउने सेवा सुविधाजस्तै यी विद्यालयले पनि पाउँछन् । तर, आकर्षण किन यति धेरै छ । सधैंभरि नतिजामा देशभरमै कसरी उत्कृष्ट भइरहन्छन् ? यस्ता विषयको खोजी गर्ने र असल अभ्यासको सबैले अनुसरण गर्नुपर्छ । माध्यमिक तहसम्मको शिक्षाको सम्पूर्ण अधिकार अहिले स्थानीय सरकारको काँधमा छ । आफैं शिक्षा नीति बन(ाउने र कार्यान्वयन गर्ने सहितको अधिकार स्थानीय पालिकालाई छ । उत्कृष्ट विद्यालय कसरी हुन सम्भव भयो ? कमजोर विद्यालय के कारणले खस्किए ? जस्ता विषयमा दुवै विद्यालयका शिक्षक, कर्मचारी, विद्यार्थी र अभिभावकहरूबीच अन्तरक्रिया गर्नुपर्छ । देशभरका सामुदायिक विद्यालयप्रति आकर्षण बढाउनका लागि स्थानीय सरकारले विशेष जोड दिनुपर्छ । किनकि सबै अधिकार, स्रोत र साधन उनीहरूसँगै छ । जनप्रतिनिधिहरूले चासो दिने हो र प्रशासनिक क्षेत्रबाट सहयोग हुने हो भने गाउँको सामुदायिक विद्यालयको शिक्षा माथि लैजान धेरै समय लाग्दैन । देशभरका २७ हजार ९ सय ९० वटा सामुदायिक विद्यालयमध्ये नगन्य संख्यामा मात्र उत्कृष्ट विद्यालयहरू छन् । कमजोर विद्यालयहरूले राम्रा विद्यालयले गरेका असल र नमुना कामहरूको अनुसरण गरौं ।"
जनता नै राज्य शक्तिको सम्पूर्ण स्रोत : राष्ट्रपति पौडेल,"काठमाडौं : राष्ट्रपति रामचन्द्र पौडेलले प्रजातन्त्र दिवसका अवसरमा लोकतन्त्रले सामाजिक न्याय, समानता, सामाजिक सद्भाव तथा समृद्धिसहित बृहत् राष्ट्रिय एकतालाई अझै मजबुत तुल्याउने विश्वास व्यक्त गरेका छन्। प्रजातन्त्र दिवस २०८१ को अवसरमा शुभकामना दिँदै उनले जनता नै राज्य शक्तिको सम्पूर्ण स्रोत हुन् भन्ने मान्यतालाई स्थापित गरेको बताएका छन्। लोकतन्त्रले सामाजिक न्याय, समानता, सामाजिक सद्भाव तथा समृद्धि सहित बृहत् राष्ट्रिय एकतालाई अझै मजबुत तुल्याउँछ । जनता नै राज्य शक्तिको सम्पूर्ण स्रोत हुन् भन्ने मान्यतालाई यसले स्थापित गरेको छ । नेपालको संविधानले संघीय लोकतान्त्रिक गणतान्त्रात्मक व्यवस्थालाई अंगिकार गर्दै न्याय र समानतामा आधारित समाजवाद उन्मुख अर्थतन्त्र निर्माण गर्ने लक्ष्य लिएको छ उनले भनेका छन्। गणतन्त्र नेपालीले सात दशकभन्दा लामो संघर्षबाट प्राप्त गरेको महत्वपूर्ण उपलब्धि भएको उनको भनाई छ। मुलुकको सार्वभौमसत्ता जनतामा निहित हुनुपर्छ भन्ने मान्यतालाई जनताको संघर्ष तथा सहिदको बलिदानबाट स्थापित गरेको हुनाले यस दिन नेपालको इतिहासमा गौरवपूर्ण र अविस्मरणीय दिनका रूपमा अंकित छ। संघीय लोकतान्त्रिक गणतन्त्र हामी नेपालीले सात दशकभन्दा लामो संघर्षबाट प्राप्त गरेको महत्वपूर्ण उपलब्धि हो। उनले दिगो शान्ति, सुशासन, विकास र समृद्धिको राष्ट्रिय लक्ष्य हासिल गर्न मद्दत पुगोस् भन्ने कामना गरेका छन्। शुभकामना सन्देशमा भनिएको छ, नेपालको सार्वभौमसत्ता, भौगोलिक अखण्डता, राष्ट्रिय हित, स्वाभिमान र लोकतन्त्रका लागि भएका विभिन्न आन्दोलनहरूमा योगदान गर्नुहुने सबैप्रति सम्मान प्रकट गर्दै राष्ट्रिय प्रजातन्त्र दिवसले दिगो शान्ति, सुशासन, विकास र समृद्धिको राष्ट्रिय लक्ष्य हासिल गर्न मद्दत पुगोस् भन्ने कामना गर्दछु ।"
सिकौं सानदार सामुदायिक विद्यालयबाट,"सामुदायिक अर्थात् सरकारी विद्यालयको नतिजा र आकर्षण दैनानदिन खस्किँदो छ । अझ गाउँघरमा त सरकारी विद्यालयमा विद्यार्थी पाउनै मुस्किल भइसक्यो । रोजगारी, गुणस्तरीय शिक्षा र औषधिमुलो गर्नका लागि मानिसहरूको गाउँ छाड्ने क्रम बढ्दो छ । त्यसैले गर्दा पनि होला गाउँका विद्यालयमा विद्यार्थी भेटिदैनन् । कतिपय विद्यालयमा त विद्यार्थीभन्दा पनि शिक्षक धेरै छन् । सबैले राम्रा र महँगा निजी विद्यालयमा पढाउन सक्दैनन् । निम्न वर्गका नागरिकहरूका लागि सरकारी शिक्षकहरू भगवान् हुन्, विद्यालय ज्ञानको ज्योति फैलाउने मन्दिर हो । तर, यही मन्दिरको संरक्षण र विकासमा कसैले चासो दिँदैनन् । सरकारी विद्यालयको नतिजा खस्किँदै गइरहेको बेला केही यस्ता विद्यालयहरू पनि छन्, जहाँ थेगी नसक्नु विद्यार्थीको भिड छ । विद्यालयको प्रार्थना विशाल आमसभाजस्तै देखिन्छ । त्यतिमात्र होइन, नतिजा पनि सर्वोत्कृष्ट छ । शैक्षिक क्षेत्रमा मोफसलको राजधानी भनेर उपमा पाइरहेको बुटवलमा यस्ता सानदार सामुदायिक विद्यालयहरू छन् । कालिका मानवज्ञान मावि, शान्ति नमुना मावि र कान्ति मावि उदाहरणीय विद्यालय हुन् । यी विद्यालयमा सयौं होइन, हजारौं विद्यार्थी पढछन् । हजारौं विद्यार्थी सीमित कोटाका कारण भर्ना हुनै नपाएर फर्किन्छन् । आखिर यी पनि सरकारी विद्यालय नै हुन् । नेपाल सरकारकै लगानी छ । अरू विद्यालयले पाउने सेवा सुविधाजस्तै यी विद्यालयले पनि पाउँछन् । तर, आकर्षण किन यति धेरै छ । सधैंभरि नतिजामा देशभरमै कसरी यस्ता विषयको खोजी गर्ने र असल अभ्यासको सबैले अनुसरण गर्नुपर्छ । माध्यमिक तहसम्मको शिक्षाको सम्पूर्ण अधिकार अहिले स्थानीय सरकारको काँधमा छ । आफैं शिक्षा नीति बन(ाउने र कार्यान्वयन गर्ने सहितको अधिकार स्थानीय पालिकालाई छ । उत्कृष्ट विद्यालय कसरी हुन सम्भव भयो ? कमजोर विद्यालय के कारणले खस्किए ? जस्ता विषयमा दुवै विद्यालयका शिक्षक, कर्मचारी, विद्यार्थी र अभिभावकहरूबीच अन्तरक्रिया गर्नुपर्छ । देशभरका सामुदायिक विद्यालयप्रति आकर्षण बढाउनका लागि स्थानीय सरकारले विशेष जोड दिनुपर्छ । किनकि सबै अधिकार, स्रोत र साधन उनीहरूसँगै छ । जनप्रतिनिधिहरूले चासो दिने हो र प्रशासनिक क्षेत्रबाट सहयोग हुने हो भने गाउँको सामुदायिक विद्यालयको शिक्षा माथि लैजान धेरै समय लाग्दैन । देशभरका २७ हजार ९ सय ९० वटा सामुदायिक विद्यालयमध्ये नगन्य संख्यामा मात्र उत्कृष्ट विद्यालयहरू छन् । कमजोर विद्यालयहरूले राम्रा विद्यालयले गरेका असल र नमुना कामहरूको अनुसरण गरौं ।"
आगामी वर्षको बजेट सिलिङ १९ खर्ब,"काठमाडौं : आगामी आर्थिक वर्ष २०८२८३ का लागि १९ खर्ब रुपैयाँको सीमाभित्र रहेर बजेट सिलिङ तोकिएको छ। यसअनुरूप राष्ट्रिय योजना आयोगले मंगलबार अर्थ मन्त्रालयमा राष्ट्रिय स्रोतको प्रारम्भिक अनुमान तथा खर्च सीमा निर्धारणसम्बन्धी प्रतिवेदन २०८१ पेस गरेको हो। आयोगले आर्थिक वर्ष २०८१८२ का लागि १८ खर्बको सीमाभित्र रहेर बजेट सिलिङ तोक्न भनेकोमा यसैको आसपासमा रहेर १८ खर्ब ६० अर्ब ३० करोड रुपैयाँ विनियोजन गरेको थियो। अब आगामी आर्थिक वर्षमा पनि सिलिङ तोकेभन्दा बढी अर्थात् १९ खर्बमाथि र २० खर्ब रुपैयाँभन्दा कम हुने गरी आयोगले बजेट विनियोजन गर्न भनेको छ। आयोगले स्रोत सुनिश्चितता गरेर सिलिङ तोकेको जनाएको छ। १०१२ प्रतिशतले राजस्व बढ्ने, आन्तरिक ऋणसमेत लिएर स्रोत जोहो गर्ने गरी सीमा तोकिएको आयोगका उपाध्यक्ष प्राडा शिवराज अधिकारी बताउँछन्। आन्तरिक ऋण खासै नबढाउने पक्षमा छ। उनकाअनुसार वैदेशिक सहायता अमेरिकी सहायता संस्था मिलेनियम च्यालेन्ज (एमसीसी) प्रयोग गर्ने भएकाले अहिलेकोभन्दा २०२२ प्रतिशत वैदेशिक सहायता बढ्ने अपेक्षा गरेका छौं। तर यता अमेरकिी सरकारले एमसीसी पनि ३ महिनाका लागि स्थगन गर्न इमेलमार्फत पत्र पठाएको अर्थ मन्त्रालयले मंगलबार जानकारी दिएको छ। यसबीच आयोगको उक्त स्रोतको अपेक्षामा भने प्रश्न खडा भएको छ। अब विशेष गरेर बजेटको प्राथमिकतामा परिवर्तन गर्न आयोगले सुझाव दिएको छ। हिजो सबै परियोजनामा बजेट छुट्ट्याइन्थ्यो अब सम्पन्न हुन लागेको परियोजनामा पैसा राखिने भएको छ। यसरी सम्पन्न हुन लागेको परियोजनामा बजेट विनियोजन गर्दा आर्थिक वृद्धि हुन्छ। आर्थिक वृद्धि भएपछि राजस्व पनि आउँछ। कतिपय अहिले सम्पन्न नहुने परियोजनाहरूमा पैसा नराखेपछि त्यो पैसा बच्छ। यसरी प्राथमिकिकरणअनुसार गर्न लागेको यो नयाँ विधि हो। यसले बजेट सिलिङको आकार बढाउन मद्दत गरेको हो, आयोगका उपाध्यक्ष प्राडाअधिकारीले अन्नपूर्णसँग भने। यस्तै, आयोगले कम पैसा लाग्ने र छिटो सम्पन्न हुने खालको आयोजना पहिलो प्राथमिकतामा छन्। पैसा धेरै चाहिने तर छिटो सकिने खालको परियोजना दोस्रोमा परेका छन्। यस्ताखाले ४५ वटा मापदण्ड छुट्ट्याएर बजेट विनियोजन गर्न आयोगले सुझाएको छ। यो मापदण्डले परियोजनाहरू छिटो सम्पन्न भएपछि परिणाम पनि आउँछ। अर्कोतर्फ नीजि लगानीमा करीब ३ सय हाराहारीमा जलविद्युत् आयोजनाहरू आउने क्रममा भएकाले यसले पनि आर्थिक वृद्धिमा सहायता गर्ने उनको भनाइ छ। यसअनुरूप हामीले १६औं योजनामा आर्थिक वृद्धिदर ६६ प्रतिशत लक्ष्य राखेकाले उक्त बजेट सिलिङअनुसार पूरा हुने प्राडा अधिकारीको तर्क छ। यससँगै, योजना आयोगले आर्थिक वर्ष २०८२८३ को आयोजना तथा कार्यक्रम प्रस्ताव गर्नेसम्बन्धी मार्ग दर्शन पनि अर्थ मन्त्रालयमा पेश गरेको छ। अबको बजेट बनाउदा प्राथमिकिकरण गर्ने र जथाभावी परियोजना बनाउनेमा कम गर्न यस्तो मार्गदर्शन दिएको प्राडा अधिकारीले जानकारी दिए।उनकाअनुसार अब उक्त मार्ग दर्शनबमोजिम अर्थ मन्त्रायसँग योजना आयोगले पनि मिलेर काम गर्ने छ। वास्तविकतामा आधारित बजेट बन्छ। यस्तो बजेटबाट परियोजनाहरू समयमै सम्पन्न हुन्छ। यसअनुसार बजेट विनियोजन गर्दा प्रोजेक्ट पयो भन्ने होइन परियोजना सम्पन्न भयो भन्ने नारा बन्छ। अबको बजेट परिणाममुखी हुन्छ। यसअनुसार आगामी आवको बजेट तालिका आयोगले बजेट सिलिङ फागुन ६ गते अर्थ मन्त्रालयलाई बुझाएसँगै अब गृहकार्य गरेर अर्थले विभिन्न मन्त्रालयलाई मन्त्रालयगत सिलिङ आगामी फागुन १५ गतेभित्र पठाउने छ। अर्थले बजेट सीमामा र बजेट तर्जुमा सम्बन्धि मार्गदर्शन तगार गरी मन्त्रालय तथा केन्द्रीय निकायमा पठाउने छन्। यो आयोगमकै साथमा हुन्छ। यसपछि मन्त्रालयहरूसँगको छलफलमा आगामी चैतवैशाखसम्म बुझाउनुपर्ने छ। अर्थमन्त्रीले विनियोजन विधेयकमा समावेश हुने सरकारका बजेट तथा कार्यक्रमका सिद्धान्त र आयोजना वा कार्यक्रमको प्राथमिकताको विवरण वैशाख १५ गतेभित्र संघीय संसद प्रस्तुत गर्ने छन्। यसपछि वैशाख मसान्तभित्र संघीय संसदमा पेस भएको बजेट तथा कार्यक्रमका सिद्धान्त र प्राथमिकताको विवरण उपर संघीय संसद्ले सैद्धान्तिक छलफल गरी त्यसमा कुनै विषय समावेश गर्नुपर्ने, हटाउनुपर्ने वा सोसम्बन्धी कुनै सुझाव वा निर्देशन दिन आवश्यक देखेमा अर्थ मन्त्रालयमा त्यस्तो सुझाव तथा निर्देशन पठाउने छन्। यसपछि अर्थ मन्त्रालयले तयारी पूरा गरी अन्तिम रूप दिएर जेठ १५ गते मुलुकको बजेट सार्वजनिक प्रचलन छ।"
आधारहीन आरोपको प्रमाण पेस गर्न प्रचण्डलाई मन्त्री खड्काको चुनौती,"काठमाडौं : ऊर्जा, जलस्रोत तथा सिँचाइ मन्त्री दीपक खड्काले सरकारबाट बाहिरिने बित्तिकै निराधार आरोप लगाउने प्रवृत्तिले मुलुकको राजनीतिक स्थायित्व र विकासलाई असर पार्ने धारणा व्यक्त गरेका छन्। मंगलबार संसद्मा बोल्दै उनले उक्त कुरा बताएका हुन्। गत माघ २४ गते प्रतिनिधिसभा बैठकमा नेकपा (माओवादी केन्द्र)का अध्यक्ष एवं पूर्वप्रधानमन्त्री पुष्पकमल दाहाल प्रचण्ड ले ऊर्जा मन्त्रालयसँग सम्बन्धित केही विषय उठाएपछि मन्त्री खड्काले त्यसको खण्डन गर्दै प्रमाणबिना गरिने टिप्पणीले संसद्को गरिमा खस्काउने बताए। मन्त्री खड्काले संसदमै प्रचण्डले उठाएको जगदुल्ला जलविद्युत् आयोजनासम्बन्धी लेनदेनको आरोप पूर्णरूपमा आधारहीन रहेको दाबी गरे। म मन्त्रालयमा पुग्नुअघि नै उक्त आयोजनाको ठेक्का प्रक्रिया अघि बढिसकेको थियो। कानुनी र प्रक्रियागत त्रुटिका कारण ठेक्का रद्द गरियो। यसमा मेरो कुनै व्यक्तिगत संलग्नता छैन। निराधार आरोप लगाउनुको सट्टा प्रमाण पेस गर्न चुनौती दिन्छु, उनले स्पष्ट पारे। पछिल्ला आठ वर्ष ऊर्जा मन्त्रालयको नेतृत्व माओवादी नेताहरूले गरेको बताउँदै उनले भने, यदि अनियमितता भएको हो भने त्यसमा पनि अध्ययन हुनु जरुरी छ। नेपाल विद्युत् प्राधिकरणका वर्तमान प्रमुखको विषयमा बोल्दै मन्त्री खड्काले लोडसेडिङ अन्त्य गर्नुमा केवल व्यक्तिको मात्रै योगदान नभएको प्रष्ट पारे। लोडसेडिङ अन्त्यको जस एउटा व्यक्तिलाई मात्र दिनु अन्याय हुन्छ। ४०० मेगावाट विद्युत् भारतबाट ल्याएर तत्कालीन समस्या समाधान गरिएको थियो। प्रसारण लाइन निर्माणजस्ता पूर्वाधार सुधारहरू पनि महत्वपूर्ण थिए, जसको भूमिकालाई नजरअन्दाज गर्न सकिँदैन, उनले भने।उनले प्राधिकरणका एमडीको भूमिकामाथि प्रश्न उठाउँदै भने, सरकारी संस्थानका प्रमुखहरूले कानुनी दायराभित्र रहेर काम गर्नुपर्छ। नीति निर्माण सरकारको जिम्मेवारी हो, कार्यान्वयन गर्ने निकायले सरकारको नीतिनिर्णयलाई सम्मान गर्नुपर्छ। मन्त्री खड्काले डेडिकेटेड र ट्रंक लाइनको २२ अर्ब रुपैयाँको विवाद समाधानका लागि सरकारले छानबिन समिति गठन गरिसकेको बताए। आठ वर्षसम्म सत्ता चलाउँदा किन यसबारे कदम चालिएन ? अहिले निष्पक्ष छानबिन समिति बनाइएको छ, त्यसलाई अवैध भन्नु कति जायज छ ?, उनले प्रश्न गरे। मन्त्री खड्काले निराधार आरोप लगाउनुको सट्टा प्रमाणसहित प्रस्तुत हुन सबैलाई आग्रह गरे। यदि मविरुद्ध लगाइएका आरोपहरू प्रमाणित गर्न सकिन्छ भने म कुनै पदमा नरहने मात्र होइन, तपाईंहरूको पछाडि झोला बोकेर हिँड्न पनि तयार छु। तर, आधारहीन टिप्पणी गरेर संसद्को गरिमा घटाउनु हुँदैन, उनले भने। मन्त्री खड्काले ऊर्जा क्षेत्रको दिगो विकासबाट मुलुकको आर्थिक उन्नति हुन सक्ने भन्दै सबै पक्षलाई सकारात्मक सोच राख्न आग्रह गरे। सरकारले ऊर्जा क्षेत्रमा पारदर्शिता, सुशासन र उत्तरदायित्वलाई प्राथमिकता दिएको उल्लेख गर्दै मन्त्री खड्काले भने, समस्या समाधानका लागि तथ्य र प्रमाणका आधारमा छलफल गरौं। निराधार आरोपप्रत्यारोपले देशको विकास प्रक्रियामा बाधा मात्र पुर्याउँछ।"
विदुर पर्यटन महोत्सवको अवधि थप,"नुवाकोट : स्थानीय उत्पादनको बजारीकरण तथा खेल पर्यटनको मूल उद्देश्यसहित नुवाकोटको पीपलटारमा सञ्चालित प्रथम विदुर खेलकुद तथा पर्यटन महोत्सवको अवधि थप गरिएको छ। महोत्सव तीन दिन थपेर यही फागुन १० गतेसम्म कायम गरिएको आयोजक पीपलटार फुटबल क्लबले जनाएको छ। दर्शकको माग र चापलाई मध्यनजर गर्दै प्रथम विदुर खेलकुद तथा पर्यटन महोत्सवको अवधि फागुन १० गतेसम्म थप गरिएको आयोजक क्लबका अध्यक्ष उद्धव पनेरुको भनाइ छ। मंगलबार विदुर ५ पीपलटारस्थित प्रथम विदुर खेलकुद तथा पर्यटन महोत्सवमा वागमती प्रदेश सरकारका खेलकुद मन्त्री मीनकृष्ण महर्जनको प्रमुख आतिथ्यतासँगै अन्य सरोकारवाला व्यक्तिहरू महोत्सवस्थल पुगेका थिए। महोत्सवमा बागमती प्रदेशका खेलकुद परिषद् सदस्यसचिव दीपक लामा, नेपाली कांग्रेस नुवाकोटका उपसभापति राजु थापा, खेलकुद विकास समितिका अध्यक्ष विजय गुरुङलगायतले महोत्सवले आन्तरिक तथा वाह्य पर्यटकहरूको आगमन हुनुका साथै खेल तथा पर्यटन गतिविधिमा मद्दत पुगेको बताए। महोत्सवमा चर्चित गायिका प्रीति आले र गायक रमेशराज भट्टराईले आआफ्नो प्रस्तुति दिए। आयोजक पीपलटार फुटबल क्लबले खेलकुद तथा पर्यटन प्रवर्द्धनमा महोत्सव महत्वपूर्ण भूमिका खेलेको ठहरसहित महोत्सवको अवधि फागुन ७ गतेसम्म रहेकोमा तीन दिन अवधि थप गरेको हो।"
अब सामाजिक र आर्थिक क्रान्ति,"२००७ सालको क्रान्ति नेपाली राजनीतिक आन्दोलनको पहिलो जनक्रान्ति थियो। उक्त जनक्रान्तिले २३ वटा प्रमुख आधारभूत विषयमा न्याय दियो। पहिलो, नागरिक स्वतन्त्रता। त्यसअघि हिँडडुल गर्न पनि अनुमति लिनुपथ्र्यो। जनक्रान्तिले नागरिकलाई बन्धनबाट मुक्ति दिलायो। स्वतन्त्रताको ढोका खोल्यो। जनक्रान्तिको यो मुख्य उपलब्धि थियो। दोस्रो, देशलाई लोकतान्त्रिक शासन प्रणालीतर्प अग्रसर गरायो। अर्थात्, नवीन राज्य प्रणालीतर्प जानका लागि महत्वपूर्ण योगदान पुर्यायो। तेस्रो, क्रान्ति लगत्तै शिक्षाको विकास ह्वात्तै भयो। ००७ सालको क्रान्तिपछि नै देशव्यापी स्कुलहरू खुल्न थाले, जसले जनतामा शिक्षा र चेतनाको स्तर बढेर गयो। त्यही चेतनाको जगमा उभिएर नेपाल आज यहाँ आइपुगेको छ। ००७ सालमा राजनीतिक परिवर्तन त भयो। तर, राज्यशक्ति नागरिकमा आएर संविधानसभामार्पत नयाँ संविधान बनेर जान्छ भन्ने अपेक्षा पूरा भएन। त्यसैकारण राजाले ०१७ सालमा कु गरेर शक्ति हातमा लिए। यद्यपि, ०१५ सालको निर्वाचन बाट पहिलो निर्वाचित सरकारले देश समुन्नतिको प्रारम्भिक जग भने खडा गरेको थियो। यतिबेला हामी समृद्घिको दोस्रो जगमा टेकिरहेका छौं। अब, तेस्रो स्टेपमा जानुपर्ने चरणमा छौं। पहिलो जग जननेता बीपी कोइराला प्रधानमन्त्री भएको बेलामा बन्यो। त्यसलाई निरन्तरता दिन सक्नुपथ्र्यो। जस्तो कि नेपालमा विश्वविद्यालय थिएन। पहिलो विश्वविद्यालय नै बीपीको पालामा बन्यो। पहिलो एयरलायन्स बीपीकै पालामा स्थापित भयो। जंगलहरू व्यक्तिका नाममा थिए, त्यसको राष्ट्रियकरण बीपीकै पालामा भयो। पछि गिरिजाप्रसाद कोइराला प्रधानमन्त्री भएका बेलामा वनलाई समुदायमा हस्तान्तरण गरियो। नेपालमा नेपाली रुपैयाँ (नेरु) नोटको सुरुवात पनि त्यति बेलै भयो। मेचीमहाकाली हाइवेको सर्भे गर्ने काम पनि बीपी कोइरालाकै पालामा भएको थियो। जसलाई पञ्चायतकालमा महेन्द्र राजमार्ग नाम दिइएको थियो। यसरी अन्य विविध विषयमा पनि समुन्नतिको प्रारम्भिक जग त्यो बेला बसेको थियो। तर, संसदीय प्रणालीले राम्ररी काम गर्न पाएन। ३० वर्षसम्म लोकतान्त्रिक प्रणालीलाई अवरुद्ध गरियो। ००७ सालको क्रान्तिले जुन खालको स्पिड लिएको थियो, ०१७ साल पुस १ गतेको राजाको कु ले ब्रेक लगायो। त्यसपछि ०४६ सालमा राजनीतिक परिवर्तन भयो। परिवर्तन हुनु अगाडिको सानो चित्र सम्झिने हो भने विपि कोइराला प्रधानमन्त्री भएका बेला ०१६ सालमा शिलान्यास भएको बनेपाबर्दिवास सडककै अवस्था हेरांै न। बीपीले उद्घाटन गरेकै कारणले त्यो बाटो त्यस बेला बन्न सकेन। विपिले शिलान्यास गरेको बाटो बनाउनलाई प्रजातन्त्र नै पुनर्वहाली भएको सरकार पर्खिनुपर्यो। यस्ता कैयौं उदाहरण छन्, देशले प्रजातान्त्रिक प्रणालीको बाटोबाट नै देशले समुन्नति हासिल गर्न सक्छ भन्ने स्पष्ट देखाएका छन्। ०१७ सालको कु को दोस्रो भाग तत्कालीन राजा ज्ञानेन्द्रले ०५९ र ०६१ सालमा कु गरे। त्यसले लोकतन्त्र सँगसँगै राजतन्त्र पनि अघि बढ्न सक्छ भन्ने परम्परागत मान्यतालाई भत्काइदियो। त्यसपछाडि राजसंस्थाको बिदाइ भयो। अहिले हामी ०७२ को संविधानपछि राजसंस्था रहित लोकतन्त्रमा छौं। ००७ सालकै क्रान्तिको जगको स्प्रिडमा नेपाल विकासको तेस्रो खुडकलो टेक्ने क्रममा छ। दोस्रो खुडकलोको क्रममा गाउँघरमा बाटोहरू बने। ०४६ साल पछाडि गाउँमा विद्युतीकरण बढेर गयो। निजी क्षेत्रलाई पनि मिडिया चलाउन, एयरलायन्स, अस्पतालहरू, बैंकहरू चलाउन दिइयो। त्यसपछाडी केही प्रगति वा सुधार भएका छन्। अब हामी जहाँ छौं, त्यहाँबाट अघि बढ्नुपर्छ। अर्थात्, जुन संवैधानिक पद्धति अपनाएका छौं, त्यो बाटोबाट देशले समुन्नतिमा जानसक्ने अवस्था छ। अर्थात्, राजनीतिक क्रान्तिका चरण पूरा भएका छन्। अब सामाजिक र आर्थिक क्रान्तितर्फ जानका लागि मार्ग प्रशस्त भएको छ।(शर्मा कांग्रेस महामन्त्री हुन्।)"
"वीरगन्जका निजी अस्पतालमा मुख्यमन्त्रीको छड्के, एक अस्पताल बन्द गर्न निर्देशन","वीरगन्ज : मधेस प्रदेशका मुख्यमन्त्री सतिश कुमार सिंहले वीरगन्जमा रहेका निजी अस्पतालहरूमा बुधबार छड्के अनुगमन गरेका छन्। वीरगन्ज महानगरपालिकाका विभिन्न स्थानमा रहेका ७ वटा निजी अस्पतालमा मुख्यमन्त्री सिंहले अनुगमन गरेका हुन्। त्यसक्रममा उनले इजजात बिना सञ्चालित एउटा अस्पताल बन्द गर्न अस्पताल प्रशासनलाई पत्र पनि काटेका छन्। बुधबार मुख्यमन्त्री सिंहले वीरगन्जका भवानी हस्पिटल एण्ड रिसर्च प्रालि, प्रभु हस्पिटल एण्ड रिसर्च सेण्टर, सर्वोत्तम हस्पिटल, नेपाल इण्डो हस्पिटल एण्ड आई सेण्टर, स्पर्श मल्टिस्पेसिलिटी हस्पिटल, गण्डक हस्पिटल प्रालि र शाह हस्पिटल प्रालिमा छड्के अनुगमन गरेका हुन्। अनुगमनका क्रममा नेपाल इण्डो हस्पिटल एण्ड आई सेण्टरको अस्पताल सञ्चालनका लागि आवश्यक इजाजत पत्र लगायत कुनैपनि कागजात नभेटिएपछि मुख्यमन्त्री सिंहले तत्काल उक्त अस्पताल बन्द गर्न पत्र काटेको अनुगमन टोलीमा सहभागी प्रदेशको स्वास्थ्य मन्त्रालयका जनस्वास्थ्य अधिकृत सन्तोष ठाकुरले जानकारी दिए। त्यस्तै अस्पतालको इजजात पत्र नविकरण नगरेका भवानी हस्पिटल एण्ड रिसर्च प्रालि र पर्श मल्टिस्पेसिलिटी हस्पिटललाई तत्काल नवीकरण गराएर सम्पूर्ण कागजातसहित प्रदेशको स्वास्थ्य मन्त्रालयमा उपस्थिती हुन दुवै अस्पतालका सञ्चालकलाई मुख्यमन्त्री सिंहले लिखित निर्देशन दिएको ठाकुरले बताए। अस्पतालको अनुगमनपश्चात अन्नपूर्णसँग प्रतिक्रिया दिँदै मुख्यमन्त्री सिंहले भने, वीरगन्जका निजी अस्पतालका सेवा बारे व्यापक जनगुनासो आएको थियो। त्यसैलाई मध्नजर गर्दै बुधबार आफैं वीरगन्ज आएर मैले निजी अस्पतालहरूको अनुगमन गरेको हुँ। अनुगमनका क्रममा नेपाल इण्डो हस्पिटल एण्ड आई सेण्टरमा पुग्दा त्यहाँ जिम्मेवार व्याक्ति कोहीपनि नभेटिएको र आवश्यक कागजातपनि अस्पतालले उपलब्ध गराउन नसकेपछि तत्काल बन्द गर्न पत्र काटेको उनले बताए। यस्तै भवानी हस्पिटल र र,स्पर्श मल्टिस्पेसिलिटी हस्पिटलको नविकरण नै नगरिएको भेटिएकाले दुवैलाई तत्काल नवीकरण गराएर मन्त्रालयमा उपस्थित हुन पत्र काटिएको उनले बताए। वीरगन्जका निजी अस्पतालहरुको अनुगमनका क्रममा अधिकांश अस्पतालमा अस्पतालजन्य फोहोर पदार्थको उचित व्यवस्थापन नगरिएको, विपन्न,ज्येष्ठ नागरिकलाई उपचार शुल्कमा दिनुपर्ने १० प्रतिशत छुटको प्रावधान लागू नगरिएको, इजजात लिएको भन्दा बढी संख्यामा शय्या सञ्चालन गरेको जस्ता त्रुटि पनि भेटिएको उनले बताए। त्यसका लागि सम्बन्धित अस्पतालका सञ्चालक र व्यवस्थापकलाई मौखिक सचेत गराएको उनले बताए। १० प्रतिशत छुट दिएको भए त्यसको कागजात मन्त्रालयमा पेस गर्न निर्देशन पनि दिएको मुख्यमन्त्री सिंहले बताए। यसअघि मुख्यमन्त्री सिंहले जनकपुरका पनि ४० भन्दा बढी निजी अस्पतालहरूको छड्गे अनुगमन गरेर नियम विपरीत सञ्चालित १० वटा अस्पताल बन्द गराइसकेका छन्।"
"वीरगन्जका क्यासिनोमा मुख्यमन्त्रीको छड्के, एक नेपाली पक्राउ","वीरगन्ज : मधेस प्रदेशका मुख्यमन्त्री सतिश कुमार सिंहले वीरगन्जमा सञ्चालनमा रहेका क्याबिनहरूमा छड्के अनुगमन गरेका छन्। बुधबार वीरगन्जका निजी अस्पतालहरूको अनुगमनपछि मुख्यमन्त्री सिंहले वीरगन्जका दुई वटा क्यासिनोमापनि छड्के अनुगमन गरेका हुन्। वीरगन्जमा हालः कूल चारवटा होटलमा क्यासिनो सञ्चालनमा रहेका छन्। तीमध्ये बुधबार मुख्यमन्त्री सिंहले वीरगन्जको होटल दियालो लर्ड्समा सञ्चालित किङ्ग्स क्यासिनो र होटल सुरजमा सञ्चालित फर्चुन सिटी क्यासिनोमा अनुगमन गरेका हुन्। होटल सुरजमा सञ्चालित फर्चुन सिटी क्यासिनोमा मुख्यमन्त्री सिंहले अनुगमन गर्ने क्रममा भेटिएका एक नेपाली नागरिकलाई नियन्त्रणमा लिएर नेपाल प्रहरीको जिम्मा पनि लगाएको मुख्यमन्त्री सिंहका प्रेस संयोजक मनोज मोरबैताले जानकारी दिए। नेपालमा सञ्चालित क्यासिनोमा नेपाली नागरिकलाई जुवा खेल्न प्रवेश निषेध रहेको छ। दुवै क्यासिनोमा अनुगमनका क्रममा मुख्यमन्त्री सिंहले क्यासिनो सञ्चालनका लागि सरकारबाट लिएको इजजातपत्र, क्यासिनोमा जुवा खेल्न आउने भारतीय ग्राहकहरूको आधार कार्ड, क्यासिनोको रिसेप्सनमा गरिएको ग्राहकको इन्ट्री रजिष्टरलगायतका कागजात एक एक गरेर जाँच गरेका थिए। वीरगन्जका क्याबिनहरूमा नेपाली नाागरिकलाई निर्वाधरूपमा प्रवेश दिने गरिएको जनगुनासो आएपछि आँफुले अनुगमन गरेको मुख्यमन्त्री सिंहले बताए। दुवै क्यासिनोमा अनुगमनका क्रममा जुवा खेल्न आउने ग्राहकका बारे क्यासिनोका कर्मचारीले राखेका विवरणमा त्रुटि भेटिएको भन्दै उनले पछिल्लो एक महिनाको ग्राहकको इन्ट्री विवरण, सिसिटिभी क्यामेराको फुटेज, ग्राहकको विवरण लगायतका कागजात मुख्यमन्त्री कार्यालयमा पेस गर्न निर्देशन दिइएको उनले बताए। अनुगमनका क्रममा दुवै क्यासिनोमा नेपाल सरकारले तोकेका प्रावधान र कानुनको कार्यान्वयनको अवस्था सन्तोषजनक नभेटिएको उनले बताए। उनले भने, मैले दुवै क्यासिनाका सञ्चालकलाई एक पछिल्लो एक महिनाको विवरणसहितको कागजातहरू मागेको छु। ती कागजातहरू आएपछि अध्ययन गर्छु। यदि कानुनी प्रावधान नपुगेको भेटियो भने प्रचलित कानुन अनुसार कारबाही हुन्छ।"
"नेपाललाई संघीयता सम्बन्धमा दिइएको सहायताबारे ट्रम्प आक्रोशित, भने यो ठगी हो","काठमाडौं : अमेरिकी राष्ट्रपति डोनाल्ड ट्रम्पले नेपालमा दिइएको सहायतालाई ठगीको रूपमा व्याख्या गरेका छन्। ह्वाइट हाउसमा भएको पत्रकार सम्मेलनमा राष्ट्रपति ट्रम्पले नेपाललाई संघीयता सम्बन्धमा दिइएको सहायतालाई ठगी भएको बताएका हुन्। उनले नेपाललाई संघीयताका लागि दिइएको २० मिलियन अमेरिकी डलर ठगी भएको बताएका हुन्। 'नेपाललाई २० मिलियन डलर संघीयताका लागि दिइएको छ। यो सरासर ठगी हो,' उनले भने। उनले नेपाललाई १९ मिलियन अमेरिकी डलर जैविक विविधता संरक्षणका लागि पनि दिइएको बताएका छन्। अहिले यी दुवै सहायतालाई ट्रम्प प्रशासनले रद्द गरेको छ। उनका सहयोगी एलन मस्कले यी दुवै सहायता रद्द गर्न ह्वाइट हाउस प्रशासनलाई सुझाव दिएका थिए। सोही सुझावअनुसार ट्रम्प प्रशासनले गत १६ फेब्रुअरीमा यी दुवै सहायतालाई रद्द गर्ने निर्णय गरेको थियो। यसअघि नेपाललाई धर्म निरपेक्षताका नाममा दिइएको सहायतालाई पनि विश्व स्तरबाट आलोचना भएको थियो। राष्ट्रपति ट्रम्पले सपथ लिएसँगै वैदेशिक अनुदान ९० दिनका लागि निलम्बन गरेको छ। उक्त निलम्बनसँगै नेपालमा सञ्चालित परियोजनाहरू पनि स्थगित भएका छन्। नेपालमा सञ्चालित अमेरिकी परियोजना मिलेनियम च्यालेन्ज कर्पोरेशन (एमसीसी) पनि स्थगित भएको छ। अर्थ मन्त्रालयले मंगलबार विज्ञप्ति जारी गरेर अमेरिकी सहायता सञ्चालित एमसीसी परियोजना ९० दिनका लागि स्थगित भएको जानकारी दिएको छ। 'अमेरिकी सहायता संस्था मिलेनियम च्यालेन्ज कर्पोरेशन (एमसीसी)ले २०८१ फागुन २ गतेको इमेल पत्रमार्फत नेपाल सरकार र उक्त निकायबीच २०७४ भदौ २९ मा सम्पन्न कम्प्याक्टअन्तर्गत कार्यान्वयन भइरहेका आयोजनाहरूसँग सम्बन्धित 'एमसीसी फन्ड'बाट भुक्तानी हुने क्रियाकलापहरू अमेरिकी राष्ट्रपतिको जनवरी २० मा जारी ९० दिनको स्थगनसम्बन्धी कार्यकारी आदेशानुसार रोकिएको व्यहोरा सरोकारवालाहरूलाई जानकारी गराइन्छ,' अर्थ मन्त्रालयले भनेको छ।"
किन रित्तिँदैछन् गाउँका विद्यालय ?,"शिक्षा नियमावली २०५९ को अनुसूची ३ (ठ) ले भन्छ सामुदायिक विद्यालय सञ्चालन गर्न कम्तीमा पनि एउटा कक्षा कोठामा (तराईमा ५० जना, पहाडमा ४५ र हिमाली क्षेत्रमा ४० जना) विद्यार्थी अनिवार्य हुनुपर्छ। तर, नियमावलीले तोकेअनुसार सामुदायिक विद्यालयमा विद्यार्थी छैनन्। विद्यार्थी संख्यालाई नै आधार मान्ने हो भने देशभरका हजारौं विद्यालय सञ्चालनका लागि मापदण्डविपरीत छन्। प्रावि तहका गाउँका केही विद्यालयमा तीनचार जनामात्र विद्यार्थी अध्ययनरत छन्। विद्यार्थी नपाएर कतिपय विद्यालय बन्द गर्ने र माथिल्लो कक्षा घटाउने लहर चलेको छ। सहरी क्षेत्रका सामुदायिक विद्यालयमा विद्यार्थीको चाप देखिए पनि गाउँका विद्यालयहरू अस्तित्वको संकटबाट गुज्रिएका छन्। बुटवल : केही यस्ता सामुदायिक विद्यालय छन्, जहाँ एउटै विद्यालयमा हजारौं विद्यार्थी पढ्छन्। बिहानको प्रार्थनासभा नै विशाल हुन्छ। तर, यो दृश्य सबै सामुदायिक विद्यालयमा भेटिँदैन। केही यस्ता पनि विद्यालय छन् जो विद्यार्थी नपाएर अस्तित्व संकटमा छन्। तीनचार जना विद्यार्थी मात्र भर्ना भएका छन्। विद्यार्थीभन्दा शिक्षक धेरै छन्। गाउँमा विद्यालय मर्जदेखि माथिल्लो कक्षा घटाउने लहरै चलेको छ। १६ हजार विद्यालयमा सयभन्दा कम विद्यार्थी मुलुकका करिब १६ हजार विद्यालयमा एक सयभन्दा कम विद्यार्थी भर्ना भएका छन्। शिक्षा मन्त्रालयका अनुसार कुल १५ हजार ९ सय ६५ वटा विद्यालयमा एक सयभन्दा कम विद्यार्थी भर्ना भएका हुन्। शिक्षा नियमावलीअनुसार ती विद्यालय सञ्चालनका लागि योग्य छैनन्। कक्षा पाँचसम्मको विद्यालय सञ्चालनका लागि कम्तीमा पनि पहाडमा २ सय २५, तराईमा २ सय ५० र हिमाली क्षेत्रमा २ सय जना विद्यार्थी अनिवार्य हुनुपर्छ। मापदण्डअनुसार प्रावि तहका अधिकांश विद्यालय सञ्चालन भएका छैनन्। मन्त्रालयका अनुसार देशभर कुल २७ हजार ९ सय ९० वटा सामुदायिक विद्यालय छन्। ९ हजार ७ सय ४ वटा विद्यालयमा १ सयदेखि ५ सयसम्म मात्र विद्यार्थी छन्। ५ हजार १ देखि १ हजारसम्म विद्यार्थी हुने विद्यालय १ हजार ६ सय ३६ वटा छन्। बढीमा १ हजार ५ सय जनासम्म विद्यार्थी हुने विद्यालयको संख्या ४ सय ४९ छ भने २ हजारसम्म विद्यार्थी हुने १ सय ३६ वटा छन्। देशभर ठूला सामुदायिक विद्यालयको संख्या जम्मा एक सय मात्र छ। जहाँ दुई हजारभन्दा बढी विद्यार्थी अध्ययनरत छन्। विद्यालय भवन ४, विद्यार्थी संख्या ५ गुल्मीको मालिका गाउँपालिका५ स्थित रघको मालिका प्राथमिक विद्यालयमा पाँच जनामात्र विद्यार्थी छन। शैक्षिक सत्र ०६२६३ मा स्थापना भएको यस विद्यालयमा सुरुमा ३ कक्षासम्म सञ्चालन गरिएको थियो। क्रमशः विद्यार्थी भर्ना हुन छाडेपछि अहिले बालविकासमा सीमित गरिएको छ। एक जना बालविकास सहजकर्ता कार्यरत छन्। विद्यालयमा चारवटा छरिएर रहेका भवन छन्। फर्निचर पर्याप्त छ। तर, विद्यार्थी नभएर विद्यालयको वरिपरि वनमाराले घेरेको छ। खानेपानी धारामा खिया लागिसक्यो। झार उम्रिएर धारा पुर्न लागिसक्यो। कक्षा ३ सम्मको पढाइ हुने विद्यालय घटुवा हुँदाहुँदै बालविकासमा झरेको सहजकर्ता चमेली ज्ञवालीले जानकारी दिइन्। विद्यार्थी नभएपछि सुनसान छ, ज्ञवालीले भनिन्, दुई वर्षअघि तीनबाट दुई र अहिले एक कक्षा पनि हटाएर बालविकास मात्र छ। सहजकर्ता ज्ञवालीको आकस्मिक काम पर्यो भने अर्को शिक्षक वा सहजकर्ता नभएपछि विद्यालय बन्द हुन्छ। अन्नपूर्णको टोली स्थलगत रिपोर्टिङमा पुग्दा पनि विद्यालयमा ताल्चा लागेको थियो। स्नातक तहको परीक्षा चलिरहेकाले सहजकर्ता ज्ञवाली बिदामा थिइन्। उनको विकल्पमा अर्का सहजकर्ता नहुँदा करिब एक साता विद्यालय बन्द भयो। कतै बन्द, कतै घटुवा सुरुवाती वर्षमै मापदण्डविपरीत खुलेका केही सामुदायिक विद्यालय विद्यार्थी नपाएर कतै बन्द भएका छन् भने कतै घटुवा हुने क्रम तीव्र रूपमा चलिरहेको छ। त्यसैमध्येको घटुवा हुनेमा पर्छ, गुल्मीकै अर्को विद्यालय मालिका५ म्यालडाँडाको विद्यादेवी प्राथमिक विद्यालय। ०५४ सालमा स्थापना भएको यस विद्यालय सुरुमा कक्षा एक र पछिल्लो समय तीन कक्षासम्म पढाइ सञ्चालनमा थियो। बालबच्चालाई पढाउँदै मालिका५ गुल्मी म्यालडाँडाकी सहजकर्ता मधुकुमारी थापा। यो विद्यालय पनि कक्षा ३ बाट घटुवा भएर बालविकासमा पुगेको हो। विद्यार्थी संख्या बर्सेनि ओरालो लाग्न थालेपछि ०७४ सालमा तीन कक्षा हटाइयो। त्यसपछि ०७६ सालमा २ कक्षा हट्यो र ०८१ मा कक्षा एकको पनि पढाइ हुन छाड्यो। हाल एक कक्षाको दरबन्दी कायम छ। तर, पढाइ छैन। राहत शिक्षक चन्द्रप्रसाद अर्याल विद्यालयका शिक्षक हुन्। उनी नजिकैको छापस्थित जमलपोखरा माध्यमिक विद्यालयमा पढाउँछन्। तलब विद्यादेवी प्राविबाटै लिन्छन। बालविकासको मात्र पढाइ हुने यो विद्यालयमा १७ जना बालबालिका भर्ना भएका छन्। चन्द्र सर आउने हो भने एक कक्षाको पनि पढाइ सञ्चालन गर्न सकिन्थ्यो, बालविकास सहजकर्ता मधुकुमारी थापाले भनिन्, १७ जना बच्चा छन्, उनीहरूलाई माथिल्लो कक्षा पढ्न यहाँ सुविधा हुन सकेन। राहत शिक्षक अर्याल एक वर्ष पढाएर जमलपोखरा गएको उनले जानकारी गराइन्। विद्यालयका चारवटा कक्षा कोठा छन्। एउटा कार्यालय छ। कार्यालय सहयोगीको रूपमा हरिलाल थापा कार्यरत छन्। फराकिलो विद्यालयको मैदान छ। तर, विद्यार्थी नहुँदा यस विद्यालय पनि विरक्तलाग्दो छ। कुनै बेला बढीमा ९२ जनासम्म विद्यार्थी पढ्ने गरेको कार्यालय सहयोगी थापाले स्मरण गरे। गाउँमा पनि धेरैले एक जनाभन्दा धेरै बच्चा नजन्माउने चलन आयो, बालविकास सहजकर्ता थापाले भनिन्, धेरै छोराछोरी पनि नजन्माउने। भएका पनि सुविधा खोज्दै सहर पस्ने भएपछि गाउँका विद्यालयमा कसरी बालबालिका हुन्छन् ? २०६० सालमा बालविकास स्थापना भएदेखि आफू निरन्तर कार्यरत रहेको उनले बताइन्। सुरुमा पाँच सय रुपैयाँबाट सेवा गरेकी थापाको अहिले १७ हजार ३ सय रुपैयाँ तलब छ। विद्यार्थी नभएपछि घटुवाको तयारीप्यूठानका चारवटा विद्यालयमा २० जनाभन्दा कम विद्यार्थी भएपछि मर्ज गर्ने तयारी थालेको शिक्षा विकास समन्वय इकाइ प्यूठानका प्रमुख दुर्गाबहादुर खड्काले जानकारी दिए। झिमरुक गाउँपालिका६ दहखोलास्थित सिद्ध प्रावि, प्यूठान नगरपालिका३ को बालमन्दिर प्रावि, सोही नगरपालिकाको वडा नम्बर १ स्थित भूमीश्वर प्रावि र वडा नम्बर ७ ढाडचौरस्थित नेरा प्राविलाई कक्षा घटुवा गर्ने तयारी भइरहेको छ। यी विद्यालयमा हाल कक्षा ५ सम्मको पढाइ हुँदै आइरहेको छ। कक्षा घटाएपछि तीन कक्षासम्म पढाइ हुने खड्काले बताए। उनका अनुसार प्यूठानमा कुल ३ हजार ३ सय ५३ वटा सामुदायिक विद्यालय छन्। त्यसमध्ये २ सय २२ वटा प्रावि तहका छन्। अत्यन्तै न्यून संख्यामा विद्यार्थी भएका विद्यालयहरू नजिकैका विद्यालयसँग मर्ज गर्नुपर्ने खड्काले सुझाव दिए। माध्यमिक तहसम्मको शिक्षाको अधिकार स्थानीय तहलाई दिएपछि साविकको जिल्ला शिक्षा कार्यालय हाल शिक्षा विकास तथा समन्वय एकाइ भूमिकाविहीन छ। तर, नागरिक समाजका अगुवाहरूले शिक्षा क्षेत्रको विकास र गुणस्तरका लागि साविककै जिल्ला शिक्षा कार्यालयकै मोडालिटीबाट काम गर्नुपर्ने सुझाव दिएका छन्। शिक्षा विकास तथा समन्वय इकाइ सल्यानका प्रमुख विष्णु बेल्वासेले जिल्लाका दुईवटा विद्यालयमा तीनतीन जना विद्यार्थी अध्ययनरत रहेको जानकारी दिए। सल्यानभर कुल ४ सय ८४ वटा सामुदायिक विद्यालय छन्। बेल्वासेका अनुसार यहाँ १ सय ८० वटा विद्यालयमा ४५ जनाभन्दा कम विद्यार्थी छन्। चारवटा विद्यालयमा एक हजारभन्दा बढी विद्यार्थी रहेको समेत उनले जानकारी दिए। दरबन्दी मिलाएर कक्षा घटुवाशिक्षकहरूको दरबन्दी मिलान गर्ने प्यूठानमा एक मात्र स्थानीय तह झिमरुक गाउँपालिका हो। दरबन्दी मिलान गरेर गाउँपालिकाले वडा नम्बर ७ को बालकल्याण प्रावि, वडा नम्बर १ डाँडाखर्कको दीपेन्द्र प्रावि र वडा नम्बर ६ दहखोलाका सिद्ध प्राविलाई कक्षा घटुवा गरिएको छ। सिद्ध प्राविमा कक्षा ५ सम्म पढाइ हुने गरेकोमा अहिले एक कक्षामात्र सञ्चालनमा छ। अन्य दुईवटामा कक्षा ५ बाट झारेर तीन कक्षा मात्र पठनपाठनको अनुमति छ। गाउँपालिकाभरि कुल ४६ वटा सामुदायिक विद्यालय छन्। शिक्षा नियमावलीअनुसार सञ्चालन गर्ने हो भने एकदुईवटा विद्यालय मात्र मापदण्डअनुसार चल्न पाउँछन्, गाउँपालिकाका सामाजिक विकास शाखा प्रमुख एवं शिक्षा अधिकृत मोहन बीसीले भने, विद्यार्थी संख्या २० भन्दा तल भएका विद्यालयको कक्षा घटुवा गरेका छौं। अरू थुप्रै विद्यालय मर्ज गरेर सञ्चालन गर्नुपर्ने देखिएको छ। उनले शिक्षक कर्मचारी दरबन्दी मिलान कार्यविधि बनाएर काम गरेको जानकारी दिए। शिक्षा नियमावलीमा प्रतिकक्षा ४५ जना विद्यार्थी संख्या तोके पनि गाउँपालिकाले कार्यविधिमा १० जनालाई आधार मानेर विद्यालय सञ्चालनको अनुमति दिएको बीसीले बताए। गाउँका विद्यालय रित्तिनुमा बसाइँसराइ प्रमुख कारण शिक्षा विकास तथा समन्वय एकाइ सल्यानका प्रमुख विष्णु बेल्वासेले गाउँका सामुदायिक विद्यालयमा विद्यार्थी अभाव हुनुको प्रमुख कारण बसाइँसराइ भएको औंल्याए। बसाइँसराइले गाउँ रित्तिए, विद्यालय कसरी भरिभराउ हुन्छन्, उनले भने, अलिकति गाउँमा बसोबास गर्नेहरू पनि विद्यालय मर्जले टाढा हुँदा सहर पसे। गाउँमा रोजगारीको अभावमा सहर पस्दा विद्यालयमा पढ्ने बालबालिकाको अभाव बर्सेनि खडेरी हुँदै गएको उनको भनाइ छ। तराईका विद्यालयमा शिक्षक, विद्यार्थी अनुपातमा धेरै भिन्नता छैन, बेल्वासे भन्छन्, विद्यार्थी कम हुने प्रमुख समस्या गाउँमै छ। यसतर्फ स्थानीय तहले विशेष कार्यक्रम ल्याउनुपर्छ। उनले अन्तरपालिका शिक्षक, दरबन्दी मिलान कार्यक्रम समन्वय एकाइले हेर्ने र सम्बन्धित पालिकाको दरबन्दी मिलान सोही पालिकाले नै गर्ने अधिकार भएकाले यसतर्फ विशेष ध्यान दिनुपर्नेमा जोड दिए। सामुदायिकमा ६४ प्रतिशत बालबालिका देशभर विद्यालय शिक्षामा कुल ७२ लाख बालबालिका विद्यालय जान्छन्। त्यसमध्ये ६४ प्रतिशत बालबालिका सामुदायिक विद्यालयमा अध्ययनरत रहेको शिक्षा विज्ञान तथा प्रविधि मन्त्रालयका उपसचिव एवं सूचना अधिकारी नीलकण्ठ अधिकारीले जानकारी दिए। प्रतिशतका आधारमा हेर्ने हो भने सामुदायिक विद्यालयमा नै धेरै बालबालिका पढिरहेका छन्, उनले भने, यो तराई, पहाड र हिमाली क्षेत्रको तथ्यांक हो। तुलनात्मक रूपमा पहाडी क्षेत्रका विद्यालयमा विद्यार्थी अभाव छ। उनले विद्यालय तहमा कार्यरत विभिन्न प्रकृतिका शिक्षक, कर्मचारी, बालविकास सहयोगी कार्यकर्तालगायतलाई मध्यनजर गरी दरबन्दी मिलानका लागि उच्चस्तरीय दरबन्दी पुनरावलोकन कार्यदल गठन गरिएको जानकारी दिए। सेवानिवृत्त शिक्षा सचिव दीपेन्द्रविक्रम थापाको संयोजकत्वमा गठित कार्यदलले अन्तिम प्रतिवेदन तयार पारी मन्त्रालयलाई बुझाउने प्रक्रियामा रहेको उनले जानकारी दिए। २०७५ सालमा बनेको कार्यदलले बुझाएको प्रतिवेदनले केही सुझाव दिएको थियो, ढकालले भने, अहिलेको उच्चस्तरीय कार्यदलको दुई महिनाको अवधि पूरा भएको छ। कार्यदलले दिएको सुझावका आधारमा मन्त्रालयले आगामी दिनमा शिक्षा क्षेत्रमा गर्नुपर्ने सुधारका कामहरूलाई अघि बढाउँछ। बर्सेनि घट्दो जनसंख्या वृद्धिदर र पहाडी क्षेत्रमा हुने बसाइँसराइले गर्दा नै गाउँका विद्यालयहरूमा विद्यार्थी पाउनै मुस्किल हुने गरेको ढकालको बुझाइ छ। आफ्नो पालिका क्षेत्रमा शिक्षक, विद्यार्थी संख्याको अनुपातलाई परिमार्जन गरी आफ्नो ठाउँ विशेष पनि बनाउन सकिने अधिकार सम्वन्धित पालिकालाई भएको ढकालले बताए। शिक्षा सुधार्न सरकारले शिक्षक दिनुपर्यो गाउँपालिका राष्ट्रिय महासंघका केन्द्रीय महासचिव खिमबहादुर थापाले दरबन्दीअनुसारका शिक्षकहरूको व्यवस्थापन केन्द्र सरकारले गर्नुपर्ने बताए। सामुदायिक विद्यालयको शिक्षा सुधार्न र आकर्षण बढाउन दरबन्दीअनुसारका शिक्षक नहुनु पनि प्रमुख समस्या भएको उनले बताए। धेरै पालिकाहरूले आफ्नो शिक्षा नीति, ऐन र नियमावली बनाएर सामुदायिकमा आकर्षण बढाएका छन्, उनले भने, पालिकाहरूले राम्रो काम गरेका छन्, तर उनीहरूसँग पर्याप्त स्रोत साधन र जनशक्ति छैन। यसतर्फ केन्द्र र प्रदेश सरकारले साथ दिनुपर्छ। उनले आफू अध्यक्ष रहेको कालीगण्डकी गाउँपालिका स्याङ्जाको सामुदायिक विद्यालयको शिक्षामा गुणस्तर ल्याउन धेरै मेहनत गरेको प्रतिक्रिया दिए। राज्यकोषबाट तलब, भत्ता खाने जो कसैले पनि संस्थागत विद्यालयमा आफ्ना सन्तानलाई पढाउनु हुँदैन, उनले भने, हाम्रोमा सबैले सरकारीमा पढाउनुहुन्छ। हाम्रो पालिकाको एउटा संस्थागत विद्यालय विद्यार्थी अभावमा बन्द भयो। अर्को बन्द हुने क्रममा छ। निजी विद्यालयले सामुदायिकमा मर्ज गरौं भनेर प्रस्ताव गरिरहनुभएको छ। उनले कालीगण्डकी पठनसीप कार्यक्रम सञ्चालनपछि बालबालिकामा धेरै पठनसीको विकास भएको अनुभव सुनाए। कक्षा तीनसम्मका बालबालिका सबैले नेपाली भाषा स्पष्टसँग पढ्ने, बुझ्ने र लेख्ने भइसकेको समेत उनले बताए। जनसंख्यामा विस्तारै कमी हुँदै जानु र गाउँबाट बजार झर्ने प्रवृत्तिले पनि गाउँका केही विद्यालयमा विद्यार्थी अभाव हुने गरेको थापाले प्रतिक्रिया दिए। नीलकण्ठ ढकाल उपसचिव एवं सूचना अधिकारी शिक्षा विज्ञान तथा प्रविधि मन्त्रालय देशभर विद्यालय शिक्षामा कुल ७२ लाख बालबालिका विद्यालय जान्छन्। त्यसमध्ये ६४ प्रतिशत बालबालिका सामुदायिक विद्यालयमा पढ्छन्। तुलनात्मक रूपमा पहाडी क्षेत्रका विद्यालयमा विद्यार्थी अभाव छ। दरबन्दी मिलानका लागि उच्चस्तरीय दरबन्दी पुनरावलोकन कार्यदल गठन भएको छ। कार्यदलले काम सकेको छ। अब प्रतिवेदन मन्त्रालयमा पेस हुन्छ। २०७५ सालमा कार्यदलले बुझाएको प्रतिवेदनपछि केही काम भए। बर्सेनि घट्दो जनसंख्या वृद्धिदर र पहाडी क्षेत्रमा हुने बसाइँसराइले गाउँका विद्यालयहरूमा विद्यार्थी अभाव देखिन्छ। विष्णु बेल्वासे  एकाइ प्रमुख, शिक्षा विकास तथा समन्वय एकाइ सल्यान गाउँका सामुदायिक विद्यालयमा विद्यार्थी अभाव हुनुको प्रमुख कारण बसाइँसराइ हो। बसाइँसराइले गाउँ रित्तिए, विद्यालय कसरी भरिभराउ हुन्छन् ? अलिकति गाउँमा बसोबास गर्नेहरू पनि विद्यालय मर्जपछि टाढा भयो भन्दै सहर पसे। गाउँमा रोजगारीको अभावमा सहर पस्दा विद्यालयमा पढ्ने बालबालिकाहरूको अभाव बर्सेनि खडेरी लाग्दै गयो। तराईका विद्यालयमा शिक्षक, विद्यार्थी अनुपातमा धेरै भिन्नता छैन। विद्यार्थी कम हुने प्रमुख समस्या गाउँमै छ। यसतर्फ स्थानीय तहले पनि विशेष ध्यान दिनुपर्छ। खिमबहादुर थापा  महासचिव, गाउँपालिका राष्ट्रिय महासंघ दरबन्दीअनुसार शिक्षकहरूको व्यवस्थापन केन्द्र सरकारले मिलाइदिनुपर्छ। सामुदायिक विद्यालयको शिक्षा सुधार्न र आकर्षण बढाउन दरबन्दीअनुसारका शिक्षक नहुनु पनि प्रमुख समस्या हो। धेरै पालिकाहरूले आफ्नो शिक्षा नीति, ऐन र नियमावली बनाएर सामुदायिकमा आकर्षण बढाएका छन्। पालिकाहरूले राम्रो काम गरेका छन्। उनीहरूसँग पर्याप्त स्रोतसाधन र जनशक्ति छैन। यसतर्फ केन्द्र र प्रदेश सरकारले साथ दिनुपर्छ। म अध्यक्ष भएको कालीगण्डकी गाउँपालिका स्याङ्जाको सामुदायिक विद्यालयको शिक्षामा धेरै परिवर्तन आएको छ। राज्यकोषबाट सेवा सुविधा लिनेहरूले सामुदायिकमा आफ्ना बालबच्चा पढाउनुहुन्छ।"
"राष्ट्रको समृद्धि जनताको सुख, सन्तुष्टि र खुशीसँग प्रत्यक्ष जोडिन्छ : ओली","काठमाडौं : प्रधानमन्त्री केपी शर्मा ओलीले राष्ट्रको समृद्धि जनताको सुख, सन्तुष्टि र खुशीसँग प्रत्यक्ष जोडिने बताएका छन्। राष्ट्रिय प्रजातन्त्र दिवसको अवसरमा टुँडिखेलमा आयोजित कार्यक्रमलाई सम्बोधन गर्दै ओलीले राष्ट्रको समृद्धि र जनताको सुखलाई आफूले परिपूर्ण लोकतन्त्र भन्ने गरेको बताएका हुन्। बढ्दो जनआकांक्षा र चुनौतीहरूबीच, राज्यको संस्थागत र सामर्थ्यकाबीय लय मिलाएर संगतिपूर्ण ढङ्गले अगाडि बढिरहेको उनले जानकारी गराए। हाम्रो युवा पुस्ता देशको भविष्य हो। उनीहरुलाई शिक्षा, स्वास्थ्य, रोजगारी र उद्यमको अवसर उपलब्ध गराउन र स्टार्टअपमार्फत् उद्यमशीलताको थालनी गरिएको छ। युवाहरुलाई सशक्त बनाएर नै मुलुकलाई समृद्धितर्फ लैजाने यस सरकारको नीति छ ओलीले भने। लोकतन्त्रको खुला मैदानमा नै जनताको जीवनमा प्रगति भएको छ। तर हाम्रा चुनौती अझै बाँकी छन्। लोकतन्त्रलाई पारदर्शी र अझ जवाफदेही बनाउँदै, समाजमा व्याप्त असमानता, गरिवी र भ्रष्टाचारलाई हटाउँदै हामी ती चुनौतीलाई चिर्ने छौं।ओलीले भने, लोकतन्त्रको उज्यालोकै कारण आज हामीले डिजिटल माध्यमबाट नागरिकलाई शीघ्र सार्वजनिक सेवाको थालनी गर्न सकेका हौं, जसले सरकारी सेवालाई झन्झटरहित र पारदर्शी बनाउन सुरु गरेको छ। सन् २०२६ सम्ममा नेपाललाई अति कम विकसित मुलुकको हैसियतबाट स्तरोन्नति गर्ने र त्यसको दीगो व्यवस्थापनका लागि आर्थिक सूचकहरुको बढोत्तरी गर्ने आधार पनि लोकतन्त्र नै भएको उल्लेख गरे। ओलीले भने, सन् २०३० भित्र दीगो विकासका लक्ष्यहरु हासिल गर्ने अभियानमा हामी हाम्रा हरेक क्षण, सम्भावना र सामर्थ्यको सदुपयोग गरिरहेका छौं। यसबाटै हामी समृद्ध नेपाल, सुखी नेपालीको राष्ट्रिय आकाङ्क्षा पूरा गर्न सफल हुने छौं।"
एकीकृत समाजवादीले भन्यो अध्यादेशको प्रक्रिया र अन्तरबस्तुमा असहमति छ,"काठमाडौं : नेकपा एकीकृत समाजवादीले अध्यादेशको प्रक्रिया र अन्तरबस्तुमा असहमति जनाएको छ। पार्टी कार्यालय आलोकनगरमा बुधबार बसेको नेकपा एकीकृत समाजवादीको पोलिटब्युरो बैठकले भूमाफिया, कालोबजारीया, राजस्व छली गर्ने व्यक्ति, विचौलिया, भ्रष्टचारी, तस्कर र दलालहरूलाई फाइदा पुग्ने गरी अध्यादेशको ल्याएको भन्दै असहमति र विरोध जनाएको हो। बैठकले संसदमा अध्यादेशहरूको विपक्षमा मतदान गर्ने स्थायी कमिटीको निर्णयलाई अनुमोदन गरेको प्रचार विभाग प्रमुख प्रकाश ज्वालाले जानकारी दिए। बैठकले भारतको ओडीसामा नेपाली विद्यार्थीमाथि भएको घटनाप्रति सत्यतथ्य छानबिन गरी दोषीलाई कारबाही गर्नका लागि कूटनीतिक पहल गर्न माग गरेको छ। त्यस्तै खोटाङको हलेसीमा केही दिनअघि भएको आगलागीका पीडित पक्षहरूलाई आवश्यक क्षतिपूर्तिको लागि सरकारको ध्यानाकर्षण गराएको ज्वालाले बताए। बैठकमा विधान प्रकाशनका सम्बन्धमा सम्मानित नेता झलनाथ खनालले असन्तुष्ट व्यक्त गरेका थिए। महाधिवेशनले निर्णय गरेका कुराहरू फरक ढंगले विधानमा समावेश भएकाले त्यसलाई सच्याउने निर्णय भएको ज्वालाले जानकारी दिए। त्यस्तै बैठकले बिहीबारबाट सुरु हुने पार्टीको केन्द्रीय कमिटी बैठकको एजेन्डा पारित गरेको छ। अध्यक्षको राजनीतिक प्रतिवेदन, पार्टी नियमावली, विनियम, निर्देशिका, आचारसंहिता, आन्दोलनद्वारा पार्टी निर्माण सम्बन्धी आगामी कार्ययोजना लगायतका केन्द्रीय कमिटी बैठकका एजेन्डाहरू पारित गरेको प्रचार विभाग प्रमुख ज्वालाले बताए।"
फागुन ७ गते रैतीबाट जनताको दर्जामा पुर्याएको दिन : प्रधानमन्त्री ओली,"उनले भनेका छन्, जहानियाँ शासन विरुद्ध जीवन उत्सर्ग गर्नुहुने शुक्रराज शास्त्री, धर्मभक्त माथेमा, दशरथ चन्द र गङ्गालाल श्रेष्ठ लगायत अमर शहीदहरूमा भावपूर्ण श्रद्धाञ्जली र सम्मान काठमाडौं : प्रधानमन्त्री केपी शर्मा ओलीले आजको दिन रैतीबाट जनताको दर्जामा पुर्याएको दिन भएको बताएका छन्। राष्ट्रिय प्रजातन्त्र दिवसको अवसरमा शुभकामना दिँदै ओलीले आजको दिन नेपालीको जीवनमा सर्वाधिक महत्वको दिन भएको बताएका हुन्। उनल भनेका छन्, फागुन ७ गते। आजको दिन हामी नेपालीको जीवनमा सर्वाधिक महत्वको दिन हो, बलिदानपूर्ण संघर्षद्वारा आफूलाई रैतीबाट जनताको दर्जामा पुर्याएको दिन हो। गौरवपूर्ण एवम् ऐतिहासिक यस दिनमा सम्पूर्ण लोकतन्त्रप्रेमी नेपालीहरुमा दिवसको शुभकामना दिँदै उनले अमर शहीदहरूमा भावपूर्ण श्रद्धाञ्जली र सम्मान व्यक्त गरेका छन्। ओलीले राष्ट्रिय प्रजातन्त्र दिवस राष्ट्रव्यापीरुपमा मनाउन आग्रह गरेका छन्। गत हप्ता सिंहदरबारमा भएको बैठकलाई सम्बोधन गर्दै ओलीले जनतामाथि दमन गर्ने, नाङ्गो र हेपाहा खालको प्रवृत्ति देखाउने निरङ्कुशतन्त्र र प्रतिगमनलाई नेपाली जनताको बलिदानी संघर्षले परास्त गरेको ऐतिहासिक दिनलाई जनस्तरमा समेत मनाउन आग्रह गरेका थिए। प्रजातन्त्र दिवसलाई नमान्ने कुरा लोकतान्त्रिक हुन नसक्ने उनको भनाई छ। हिंसालाई जनयुद्ध दिवस भन्न रुचाउनेहरु त्यत्रो परिवर्तनलाई मान्न नरुचाउने तत्व पनि भएको भन्दै उनले जनताको कार्यक्रम बनाउने गरी अगाडि बढ्न सुझाव दिए। यो दिवसलाई केवल माथिको आदेशनिर्देशका भरमा मनाउने औपचारिक दिवस मनाउनु हुँदैन। यसलाई जनताको कार्यक्रम बनाउने गरी तयारी गर्नुपर्छ।, प्रधानमन्त्री ओलीले भनेका थिए, मुलुकका लागि यो सबैभन्दा ठूलो परिवर्तन ल्याउने दिने हो। यहाँ हिंसालाई जनयुद्ध दिवस भन्न रुचाउनेहरु छन् तर त्यत्रो परिवर्तनलाई मान्न नरुचाउने तत्वहरु छँदैछन्। प्रजातन्त्र दिवसलाई नमान्ने कुरा लोकतान्त्रिक हुन सक्दैन। यस दिवसलाई भव्यताका साथ मनाउनुपर्छ।"
तीनै तहको सरकारबीच सहकार्य र एकताले मात्रै मुलुक अगाडि बढ्छ: मुख्यमन्त्री कार्की,"विराटनगर : कोशी प्रदेशका मुख्यमन्त्री हिक्मत कुमार कार्कीले प्रदेश संरचनालाई जनताले सुनिने,देखिने र अनुभव गर्ने बनाउन आफूहरू क्रियाशिल रहेको बताएका छन्। ७५ औं राष्ट्रिय प्रजातन्त्र दिवसको उपलक्ष्यमा कोशी प्रदेश सरकारले बुधबार विराटनगरस्थित मुख्यमन्त्री कार्यालयमा आयोजना गरेको कार्यक्रमलाई सम्बोधन गर्दै मुख्यमन्त्री कार्कीले संघीय,प्रदेश र स्थानीय सरकार बीचको समन्वय,सहकार्य र एकताका आधारमा मुलुकलाई समुन्नत र समृद्ध बनाउन सकिने धारणा राखे। उनले मुलुक र संविधानको रक्षा कुनै एक व्यक्ति वा संस्था भन्दा पनि सम्पूर्ण नेपालीको एकता र सहकार्यबाट मात्र सम्भव रहेको उल्लेख गरे। नेपालको सार्वभौमसत्ता नेपालीले नै जोगाएको भन्ने कुरा सबैले बुझ्न आवश्यक रहेको उनको भनाइ छ। ७५ औं राष्ट्रिय प्रजातन्त्र दिवस प्रदेशस्तरीय मूल समारोह समितिले आयोजना गरेको सो कार्यक्रम अघि प्रभातफेरी कार्यक्रम आयोजना गरिएको थियो । मुख्यमन्त्री कार्यालयबाट सुरू भएको बाजागाजा सहितको र्यालीले नगरको विभिन्न भागको परिक्रमा गरेको थियो ।"
अब सामाजिक र आर्थिक क्रान्ति,"२००७ सालको क्रान्ति नेपाली राजनीतिक आन्दोलनको पहिलो जनक्रान्ति थियो। उक्त जनक्रान्तिले २३ वटा प्रमुख आधारभूत विषयमा न्याय दियो। पहिलो, नागरिक स्वतन्त्रता। त्यसअघि हिँडडुल गर्न पनि अनुमति लिनुपथ्र्यो। जनक्रान्तिले नागरिकलाई बन्धनबाट मुक्ति दिलायो। स्वतन्त्रताको ढोका खोल्यो। जनक्रान्तिको यो मुख्य उपलब्धि थियो। दोस्रो, देशलाई लोकतान्त्रिक शासन प्रणालीतर्प अग्रसर गरायो। अर्थात्, नवीन राज्य प्रणालीतर्प जानका लागि महत्वपूर्ण योगदान पुर्यायो। तेस्रो, क्रान्ति लगत्तै शिक्षाको विकास ह्वात्तै भयो। ००७ सालको क्रान्तिपछि नै देशव्यापी स्कुलहरू खुल्न थाले, जसले जनतामा शिक्षा र चेतनाको स्तर बढेर गयो। त्यही चेतनाको जगमा उभिएर नेपाल आज यहाँ आइपुगेको छ। ००७ सालमा राजनीतिक परिवर्तन त भयो। तर, राज्यशक्ति नागरिकमा आएर संविधानसभामार्पत नयाँ संविधान बनेर जान्छ भन्ने अपेक्षा पूरा भएन। त्यसैकारण राजाले ०१७ सालमा कु गरेर शक्ति हातमा लिए। यद्यपि, ०१५ सालको निर्वाचन बाट पहिलो निर्वाचित सरकारले देश समुन्नतिको प्रारम्भिक जग भने खडा गरेको थियो। यतिबेला हामी समृद्घिको दोस्रो जगमा टेकिरहेका छौं। अब, तेस्रो स्टेपमा जानुपर्ने चरणमा छौं। पहिलो जग जननेता बीपी कोइराला प्रधानमन्त्री भएको बेलामा बन्यो। त्यसलाई निरन्तरता दिन सक्नुपथ्र्यो। जस्तो कि नेपालमा विश्वविद्यालय थिएन। पहिलो विश्वविद्यालय नै बीपीको पालामा बन्यो। पहिलो एयरलायन्स बीपीकै पालामा स्थापित भयो। जंगलहरू व्यक्तिका नाममा थिए, त्यसको राष्ट्रियकरण बीपीकै पालामा भयो। पछि गिरिजाप्रसाद कोइराला प्रधानमन्त्री भएका बेलामा वनलाई समुदायमा हस्तान्तरण गरियो। नेपालमा नेपाली रुपैयाँ (नेरु) नोटको सुरुवात पनि त्यति बेलै भयो। मेचीमहाकाली हाइवेको सर्भे गर्ने काम पनि बीपी कोइरालाकै पालामा भएको थियो। जसलाई पञ्चायतकालमा महेन्द्र राजमार्ग नाम दिइएको थियो। यसरी अन्य विविध विषयमा पनि समुन्नतिको प्रारम्भिक जग त्यो बेला बसेको थियो। तर, संसदीय प्रणालीले राम्ररी काम गर्न पाएन। ३० वर्षसम्म लोकतान्त्रिक प्रणालीलाई अवरुद्ध गरियो। ००७ सालको क्रान्तिले जुन खालको स्पिड लिएको थियो, ०१७ साल पुस १ गतेको राजाको कु ले ब्रेक लगायो। त्यसपछि ०४६ सालमा राजनीतिक परिवर्तन भयो। परिवर्तन हुनु अगाडिको सानो चित्र सम्झिने हो भने विपि कोइराला प्रधानमन्त्री भएका बेला ०१६ सालमा शिलान्यास भएको बनेपाबर्दिवास सडककै अवस्था हेरांै न। बीपीले उद्घाटन गरेकै कारणले त्यो बाटो त्यस बेला बन्न सकेन। विपिले शिलान्यास गरेको बाटो बनाउनलाई प्रजातन्त्र नै पुनर्वहाली भएको सरकार पर्खिनुपर्यो। यस्ता कैयौं उदाहरण छन्, देशले प्रजातान्त्रिक प्रणालीको बाटोबाट नै देशले समुन्नति हासिल गर्न सक्छ भन्ने स्पष्ट देखाएका छन्। ०१७ सालको कु को दोस्रो भाग तत्कालीन राजा ज्ञानेन्द्रले ०५९ र ०६१ सालमा कु गरे। त्यसले लोकतन्त्र सँगसँगै राजतन्त्र पनि अघि बढ्न सक्छ भन्ने परम्परागत मान्यतालाई भत्काइदियो। त्यसपछाडि राजसंस्थाको बिदाइ भयो। अहिले हामी ०७२ को संविधानपछि राजसंस्था रहित लोकतन्त्रमा छौं। ००७ सालकै क्रान्तिको जगको स्प्रिडमा नेपाल विकासको तेस्रो खुडकलो टेक्ने क्रममा छ। दोस्रो खुडकलोको क्रममा गाउँघरमा बाटोहरू बने। ०४६ साल पछाडि गाउँमा विद्युतीकरण बढेर गयो। निजी क्षेत्रलाई पनि मिडिया चलाउन, एयरलायन्स, अस्पतालहरू, बैंकहरू चलाउन दिइयो। त्यसपछाडी केही प्रगति वा सुधार भएका छन्। अब हामी जहाँ छौं, त्यहाँबाट अघि बढ्नुपर्छ। अर्थात्, जुन संवैधानिक पद्धति अपनाएका छौं, त्यो बाटोबाट देशले समुन्नतिमा जानसक्ने अवस्था छ। अर्थात्, राजनीतिक क्रान्तिका चरण पूरा भएका छन्। अब सामाजिक र आर्थिक क्रान्तितर्फ जानका लागि मार्ग प्रशस्त भएको छ।(शर्मा कांग्रेस महामन्त्री हुन्।)"
गणतन्त्रलाई असफल देखाउने प्रयास भइरहेको छ : भट्टराई,"सुर्खेत : नेकपा एमाले सचिव योगेश भट्टराईले गणतन्त्र फेल भयो भन्नेहरूको अभियानलाई निष्क्रिय बनाउन कांग्रेस र एमाले एक ठाउँमा उभिनुपर्ने बताएका छन्। बुधबार एमाले सुर्खेतको पार्टी कार्यालयमा अगुवा नेता कार्यकर्तासँगको भेटघाटलाई सम्बोधन गर्दै भट्टराईले गणतन्त्रलाई असफल देखाउने प्रयास भइरहेको बताउँदै त्यसलाई रोक्न कांग्रेसएमालेको सहकार्य आवश्यक रहेको बताए। राजावादीहरू चम्किँदैछन्, गणतन्त्र फेल भयो भनेर मौका मागिरहेका छन्, उनले भने २५० वर्षसम्म मौका दिएकै हो, दरबार हत्याकाण्ड हामीले गरेको हो र ? दरबार हत्याकाण्डकै कारण राजतन्त्र समाप्त भयो, अब त्यो संस्था फर्केर आएर देश चलाउन सक्छ भन्ने कुनै सम्भावना रहँदैन। नेकपा (माओवादी केन्द्र) का अध्यक्ष पुष्पकमल दाहाल प्रचण्ड प्रति कटाक्ष गर्दै माओवादी ओरालो लाग्दै गएको दाबी गरे। प्रचण्डले किन हामीविरुद्ध आवाज उठाइरहनु भएको छ ? किनकि हामीले उहाँको प्रधानमन्त्री पद खोस्यौं, उहाँ लुडो खेलेझैं हामीले जितेका कारण छट्पटिनु भएको हो, उनले भने। उनले माओवादी नेतृत्वको सरकार बसिरहनु देशका लागि विनाशकारी भएको टिप्पणी गर्दै कांग्रेसएमाले गठबन्धन नै देशको स्थायित्वका लागि उपयुक्त मोडेल भएको तर्क गरे। माओवादीले ६२६३ पछि सबैभन्दा धेरै सरकार चलाएको छ, तर अहिले सडकमा छ, अर्थतन्त्र अगाडि बढेको छैन, विदेशी लगानी आएको छैन, यस्तो परिस्थितिमा कांग्रेसएमाले मिल्नुको विकल्प छैन्, भट्टराईले भने। उनले नेकपा एकीकृत समाजवादीको भविष्य नरहेको बताउँदै माधव नेपाल नेतृत्वको पार्टी लामो समय टिक्न नसक्ने टिप्पणी गरे। माधव नेपालको पार्टी अब चल्दैन भन्ने सबैलाई थाहा छ, उहाँले जहाँसम्म चलाउनुहुन्छ, चलाउन दिऔं, तर समाजवादी पार्टीको आयु धेरै लामो छैन, भट्टराईले भने। एमालेले तीन महिने अभियान चलाइरहेको बताउँदै उनले अब कागजी कमिटी बनाउने प्रवृत्तिबाट मुक्त हुनुपर्ने बताए। निर्वाचित भएपछि जनताका घरघरमा पुग्नुपर्छ, जनताको गुनासो सुनेर पार्टीको संरचना सुधार गर्न आवश्यक छ, भट्टराईले भने।"
यसरी मनाइयो प्रजातन्त्र दिवस (फोटो फिचर),"काठमाडौं : आज ७५ औं राष्ट्रिय प्रजातन्त्र दिवस विविध कार्यक्रम आयोजना गरी मनाइएको छ । २००७ साल फागुन ७ गते प्रजातन्त्र बहाली भएको दिनको सम्झनामा हरेक वर्ष प्रजातन्त्र दिवस मनाउने गरिन्छ। १०४ वर्षे लामो जहानियाँ राणा शासनको अन्त्य भई प्रजातन्त्रको प्रादूर्भाव भएको गौरवपूर्ण र अविस्मरणीय दिनका रूपमा २००७ फागुन ७ गतेलाई लिने गरिएको छ। प्रजातन्त्र दिवसका अवसरमा मूल समारोह समितिले सैनिक मञ्च टुँडिखेलमा आयोजित कार्यक्रममा राष्ट्रपति रामचन्द्र पौडेल, उपराष्ट्रपति रामसहाय यादव,प्रधानमन्त्री केपी शर्मा ओली, सभामुख देवराज घिमिरेलगायत उच्चपदस्थ पदाधिकारी सहभागी थिए। कार्यक्रममा मुलुकमा प्रजातन्त्र स्थापनाका लागि भएका विभिन्न सङ्घर्षमा जीवन उत्सर्ग गर्ने ज्ञातअज्ञात सहिदप्रति श्रद्धाञ्जली अर्पण गरिएको छ । सरकारले प्रजातन्त्र दिवसका अवसरमा आज सार्वजनिक बिदा दिएको छ । तस्बिर : अभिषेक महर्जन"
बाल सिर्जनात्मक कार्यक्रम महानगरको उच्च प्राथमिकतामा : बालेन शाह,"काठमाडौं : काठमाडौं महानगरपालिकाका प्रमुख बालेन शाहले बाल सिर्जनाका कार्यक्रमलाई महानगरले प्राथमिकतामा राखेको बताएका छन्। प्रजातन्त्र दिवसको अवसर पारेर काठमाडौं महानगर वडा नम्बर २७ ले बुधबार काठमाडौंको रानीपोखरी परिसरमा आयोजना गरेको पिएल सिंह स्मृति चित्रकला प्रतियोगिता कार्यक्रममा प्रमुख शाहले अतिरिक्त क्रियाकलापले विद्यालय स्तरका बालबालिकाको चौतर्फी विकासमा योगदान पुग्ने भएकाले बाल सिर्जनाका कार्यक्रमलाई महानगरले प्राथमिकतामा राखेको बताएका हुन्। उनले विद्यालयस्तरका बालबालिका लक्षित चित्रकला,संगीत र साहित्यिक कार्यक्रमलाई महानगरले निरन्तरता दिने उल्लेख गरे। बालबालिकाको शारीरिक, मानसिक, चारित्रिक तथा सामाजिक विकासमा प्रभावकारी भूमिका खेल्ने उनको भनाइ छ । त्यस्तै उनले पिएल सिंह दूरदृष्टि राख्ने नेताका रुपमा रहेको स्मरण गरे। हाम्रा सांस्कृतिक सम्पदा विषयक स्थलगत चित्रकला प्रतियोगितामा विभिन्न विद्यालयका २ सय जना विद्यार्थीको सहभागी रहेको थियो।"
प्रजातन्त्रको सार्थकता नागरिकले समान अवसर र सम्मान प्राप्त गरेपछि हुन्छ : सभामुख घिमिरे,"स्थायित्व र सुशासनका माध्यमबाट समृद्ध नेपालको निर्माण गर्नु हाम्रो साझा जिम्मेवारी हो। काठमाडौं : सभामुख देवराज घिमिरेले प्रजातन्त्रको सार्थकता नागरिकले समान अवसर र सम्मान प्राप्त गरेपछि हुने बताएका छन्। राष्ट्रिय प्रजातन्त्र दिवस २०८१ को शुभकामना दिँदै उनले दिवसले लोकतान्त्रिक मूल्य र आदर्शप्रति प्रतिबद्ध रहन प्रेरणा दिने गरेको बताएका हुन्। राष्ट्रिय प्रजातन्त्र दिवस २०८१ को अवसरमा प्रजातन्त्र, लोकतन्त्र र नागरिक स्वतन्त्रताको सपना साकार पार्न आफ्नो जीवन उत्सर्ग गर्ने वीर शहीदहरूप्रति हार्दिक श्रद्धाञ्जली अर्पण गर्दछु। नेपाली जनताको स्वतन्त्रता र समानताको लागि लडेका शहीदहरूको साहस, त्याग र बलिदानको सदैव उच्च कदर गर्न चाहन्छु। उनले जनताको जीवनमा सकारात्मक परिवर्तन ल्याउन अझै धेरै काम गर्न बाँकी रहेको बताएका छन्। सभामुख घिमिरेले भनेका छन्, मुलुकले राजनीतिक आन्दोलन र क्रान्तिमा महत्वपूर्ण सफलता प्राप्त गरेको छ, तर जनताको जीवनमा सकारात्मक परिवर्तन ल्याउन अझै धेरै काम गर्न बाँकी छ। अब राजनीतिक आन्दोलनको चरण समाप्त भइसकेको छ। स्थायित्व र सुशासनका माध्यमबाट समृद्ध नेपालको निर्माण गर्नु साझा जिम्मेवारी रहेको उनले बताए। सन्देशमा भनिएको छ,अबको प्राथमिकता सामाजिक न्याय, आर्थिक समृद्धि र जनताको जीवनस्तर उकास्नुमा केन्द्रित हुनुपर्छ। स्थायित्व र सुशासनका माध्यमबाट समृद्ध नेपालको निर्माण गर्नु हाम्रो साझा जिम्मेवारी हो। प्रजातन्त्रको सार्थकता तब मात्र हुनेछ, जब प्रत्येक नागरिकले समान अवसर र सम्मान प्राप्त गर्नेछन्।"
"प्रधानमन्त्री राष्ट्रिय प्रतिभा पुरस्कार घोषणा, ककसले पाए ?","काठमाडौं : सरकारले शान्ति, सुशासन, नवप्रवर्तन, वैज्ञानिक खोज, अनुसन्धान तथा विकासको क्षेत्रमा उल्लेखनीय योगदान पुर्याउने प्रतिभाशाली नागरिकलाई प्रधानमन्त्री राष्ट्रिय प्रतिभा पुरस्कार घोषणा गरेको छ। राष्ट्रिय प्रजातन्त्र दिवस २०८१ का अवसरमा आज सैनिकमञ्च टुँडिखेलमा आयोजित मूल समारोहमा उक्त पुरस्कारको घोषणा गरिएको हो। टेलिमेडिसिन क्षेत्रतर्फ डा छिरिङ लामा (सिन्धुपाल्चोक), विज्ञान प्रविधि नवप्रवर्तनतर्फ डा विराजसिंह थापा (मोरङ), कीर्तिमानी पर्वतारोही पूर्णिमा श्रेष्ठ (गोरखा), विज्ञान प्रविधितर्फ आभाष मास्के (काठमाडौँ) र हरिराम श्रेष्ठ (गोरखा)ले पुरस्कृत घोषित भएका हुन्। पुरस्कृत व्यक्तित्वलाई विशेष समारोह आयोजना गरी पुरस्कार प्रदान गरिनेछ। नवप्रवर्तन क्षेत्रका प्रतिभावान नागरिकलाई प्रोत्साहन गर्ने प्रयोजनका लागि २०७५ मङ्सिर १७ गतेको मन्त्रिपरिषद् बैठकले उक्त पुरस्कार स्थापना गर्ने निर्णय गरेको थियो। तत्कालीन प्रधानमन्त्री केपी शर्मा ओलीलाई कोरिया सरकारबाट प्राप्त एक लाख अमेरिकी डलरमा नेपाल सरकारबाट रु एक करोड थप गरी प्रधानमन्त्री राष्ट्रिय प्रतिभा पुरस्कार कोष स्थापना भएको थियो। उक्त कोषबाट प्रत्येक वर्ष दुई जना प्रतिभालाई जनही रु पाँच लाख राशिको पुरस्कार प्रदान गर्ने निर्णय भएको थियो। २०७६ सालमा पहिलो पटक दुई विधाका तीन प्रतिभालाई पुरस्कार प्रदान गरिएको थियो। त्यसपश्चात् कोरोना महामारीका कारण पुरस्कार वितरण हुन सकेको थिएन।"
नेपाल र ओमनबीच पर्यटनसम्बन्धी समझदारी,"काठमाडौं : नेपाल र ओमनबीच पर्यटनको विकास, प्रवर्द्धन र आवश्यक सहयोग तथा समन्वय सम्बन्धमा द्विपक्षीय समझदारी पत्रमा हस्ताक्षर भएको छ। आठौं हिन्द महासागरीय सम्मेलनमा सहभागिताका लागि ओमनमा रहेका परराष्ट्रमन्त्री आरजु राणा देउवा र ओमनका सम्पदा तथा पर्यटनमन्त्री सलिम बिन मोहम्मद बिन सयद अल महरूकबीच आज ओमनको राजधानी मस्कटमा भएको भेटवार्तापछि सो समझ्दारी भएको हो। यस समझ्दारीपछि दुई देशबीचमा पर्यटकीय पूर्वाधार निर्माण, पर्यटन सूचना एवं हस्पिटालिटी का क्षेत्रमा द्विपक्षीय सहयोग आदानप्रदान र समन्वय हुनेछ। सो भेटका क्रममा उहाँहरुबीचमा नेपालमा पर्यटनका क्षेत्रमा गर्न सकिने लगानी एवं दुवै देशको पर्यटीय सम्भावना र आदानप्रदानका विषयमा कुराकानी भएको थियो। त्यसैगरी आज नै मस्कटमा मन्त्री डा देउवा र ओमनका ऊर्जा तथा खनिजसम्बन्धी मन्त्री सलिम बिन नसर अल अउफीबीच पनि भेटवार्ता भएको थियो। उनीहरूबीच दुई देशबीचको सम्बन्ध तथा ऊर्जाका क्षेत्रमा रहेका सम्भावित आपसी सहयकार्य र लाभका बारेमा कुराकानी भएको थियो।"
आधारहीन आरोपको प्रमाण पेस गर्न प्रचण्डलाई मन्त्री खड्काको चुनौती,"काठमाडौं : ऊर्जा, जलस्रोत तथा सिँचाइ मन्त्री दीपक खड्काले सरकारबाट बाहिरिने बित्तिकै निराधार आरोप लगाउने प्रवृत्तिले मुलुकको राजनीतिक स्थायित्व र विकासलाई असर पार्ने धारणा व्यक्त गरेका छन्। मंगलबार संसद्मा बोल्दै उनले उक्त कुरा बताएका हुन्। गत माघ २४ गते प्रतिनिधिसभा बैठकमा नेकपा (माओवादी केन्द्र)का अध्यक्ष एवं पूर्वप्रधानमन्त्री पुष्पकमल दाहाल प्रचण्ड ले ऊर्जा मन्त्रालयसँग सम्बन्धित केही विषय उठाएपछि मन्त्री खड्काले त्यसको खण्डन गर्दै प्रमाणबिना गरिने टिप्पणीले संसद्को गरिमा खस्काउने बताए। मन्त्री खड्काले संसदमै प्रचण्डले उठाएको जगदुल्ला जलविद्युत् आयोजनासम्बन्धी लेनदेनको आरोप पूर्णरूपमा आधारहीन रहेको दाबी गरे। म मन्त्रालयमा पुग्नुअघि नै उक्त आयोजनाको ठेक्का प्रक्रिया अघि बढिसकेको थियो। कानुनी र प्रक्रियागत त्रुटिका कारण ठेक्का रद्द गरियो। यसमा मेरो कुनै व्यक्तिगत संलग्नता छैन। निराधार आरोप लगाउनुको सट्टा प्रमाण पेस गर्न चुनौती दिन्छु, उनले स्पष्ट पारे। पछिल्ला आठ वर्ष ऊर्जा मन्त्रालयको नेतृत्व माओवादी नेताहरूले गरेको बताउँदै उनले भने, यदि अनियमितता भएको हो भने त्यसमा पनि अध्ययन हुनु जरुरी छ। नेपाल विद्युत् प्राधिकरणका वर्तमान प्रमुखको विषयमा बोल्दै मन्त्री खड्काले लोडसेडिङ अन्त्य गर्नुमा केवल व्यक्तिको मात्रै योगदान नभएको प्रष्ट पारे। लोडसेडिङ अन्त्यको जस एउटा व्यक्तिलाई मात्र दिनु अन्याय हुन्छ। ४०० मेगावाट विद्युत् भारतबाट ल्याएर तत्कालीन समस्या समाधान गरिएको थियो। प्रसारण लाइन निर्माणजस्ता पूर्वाधार सुधारहरू पनि महत्वपूर्ण थिए, जसको भूमिकालाई नजरअन्दाज गर्न सकिँदैन, उनले भने।उनले प्राधिकरणका एमडीको भूमिकामाथि प्रश्न उठाउँदै भने, सरकारी संस्थानका प्रमुखहरूले कानुनी दायराभित्र रहेर काम गर्नुपर्छ। नीति निर्माण सरकारको जिम्मेवारी हो, कार्यान्वयन गर्ने निकायले सरकारको नीतिनिर्णयलाई सम्मान गर्नुपर्छ। मन्त्री खड्काले डेडिकेटेड र ट्रंक लाइनको २२ अर्ब रुपैयाँको विवाद समाधानका लागि सरकारले छानबिन समिति गठन गरिसकेको बताए। आठ वर्षसम्म सत्ता चलाउँदा किन यसबारे कदम चालिएन ? अहिले निष्पक्ष छानबिन समिति बनाइएको छ, त्यसलाई अवैध भन्नु कति जायज छ ?, उनले प्रश्न गरे। मन्त्री खड्काले निराधार आरोप लगाउनुको सट्टा प्रमाणसहित प्रस्तुत हुन सबैलाई आग्रह गरे। यदि मविरुद्ध लगाइएका आरोपहरू प्रमाणित गर्न सकिन्छ भने म कुनै पदमा नरहने मात्र होइन, तपाईंहरूको पछाडि झोला बोकेर हिँड्न पनि तयार छु। तर, आधारहीन टिप्पणी गरेर संसद्को गरिमा घटाउनु हुँदैन, उनले भने। मन्त्री खड्काले ऊर्जा क्षेत्रको दिगो विकासबाट मुलुकको आर्थिक उन्नति हुन सक्ने भन्दै सबै पक्षलाई सकारात्मक सोच राख्न आग्रह गरे। सरकारले ऊर्जा क्षेत्रमा पारदर्शिता, सुशासन र उत्तरदायित्वलाई प्राथमिकता दिएको उल्लेख गर्दै मन्त्री खड्काले भने, समस्या समाधानका लागि तथ्य र प्रमाणका आधारमा छलफल गरौं। निराधार आरोपप्रत्यारोपले देशको विकास प्रक्रियामा बाधा मात्र पुर्याउँछ।"
फागुन ७ गतेले युगान्तकारी महत्व राख्छ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले फागुन ७ गतेले युगान्तकारी महत्व राख्ने बताएका छन्। राष्ट्रिय प्रजातन्त्र दिवसको अवसरमा टुँडिखेलमा आयोजित कार्यक्रमलाई सम्बोधन गर्दै ओलीले चैत २६, वैशाख ११, जेठ १५ र असोज ३ गते, फागुन ७ गते विशेष दिन भएको बताएका हुन्। नेपाली लोकतान्त्रिक आन्दोलनको इतिहासमा केही दिनहरु विशेष छन् चैत २६, वैशाख ११, जेठ १५, र असोज तीन। निर्दलीयताको समाप्ती, लोकतन्त्र, गणतन्त्र र संघीयता सहितको संविधान प्राप्तिमा यी दिनको विशेष महत्व छ। प्रत्येक दिनले एकपछि अर्को गर्दै जनतालाई सार्वभौम बनाएका छन्, थप अधिकार दिलाएका छन्। तर ती सबै दिन भन्दा युगान्तकारी महत्व फागुन ७ गतेले राख्छ। प्रधानमन्त्री ओलीले भने,२००७ साल फागुन ७ गते ! नेपालको इतिहासमा यस्तो सन्धिकाल हो, जसले हाम्रा पुर्खालाई हुकुमी शासनको क्रूर जन्जिरले बाँधिएको घना रातबाट स्वयंको विवेकले चल्ने स्वतन्त्रताको न्यानो विहानीमा पुर्याएको यातनादायी, कहालीलाग्दो तर साहसिक लामो यात्राको स्मरण गराउँछ। फागुन ७ गतेले हाम्रो, खेर गएको सिङ्गो शताव्दीको स्मरण गराउँछ। विज्ञानप्रविधिमा संसारले फड्को मारिरहँदा नेपालमा भने जहानियाँ शासकको एउटा सनकी आदेशले अन्वेषणमा लाग्ने प्रतिभाको हात काटिएको घटनाको स्मरण गराउँछ। सत्यतथ्य बोल्नेको जिब्रो थुतेर पातमा राखिएको, आँखा फोरिएको र नव प्रवर्तनमा लाग्नेहरुको जात काडिएको जस्ता पिडादायी घटनाहरुको याद गराउँछ। आफ्नै नागरिकले राजधानी काठमाडौं छिर्न समेत भिसा लिनु पर्ने इतिहास सम्झाउने उनले बताए। उनले भने,आजको दिनले, शासकका पटाङ्गिनीमा बज्ने बिगुलको इसारामा मात्र घरबाहिर निस्कन र भित्र छिर्न पाइने निरङ्कुश परम्परा सम्झाउँछ। आफ्नै नागरिकले राजधानी काठमाडौं छिर्न समेत भिसा लिनु पर्ने र तानाशाही शासकका वैधअवैध सन्तानका लागि भव्य महल ठड्याउन सयौं नागरिकलाई रैतान भन्दै झाराको उर्दी लगाएर जवरजस्ती श्रम शोषण गर्नेको इतिहास सम्झाउँछ। एमालेका अध्यक्षसमेत रहेका ओलीले फागुन ७ गतेले शासनको स्वरुप मात्रै फेरेको होइन, हुकुमी निगाहबाट हुने पजनी फेरेर निजामती प्रशासनको जग हाले दाबी गरे। फागुन ७ गतेले शासनको स्वरुप मात्रै फेरेको होइन, हुकुमी निगाहबाट हुने पजनी फेरेर निजामती प्रशासनको जग हाल्यो। योजनावद्ध विकासको थालनी गर्यो। सार्वभौम समानताको आधारमा मित्रराष्ट्रहरुसँग कुटनैतिक सम्बन्धको शुरुवात गर्यो।उनले भने,समग्रमा फागुन ७ ले मुलुकलाई सबै हिसावले स्वतन्त्र र सार्वभौम बनाउने दृढ संघर्ष अघि बढायो। यसरी हामी फागुन ७ लाई प्रजातन्त्र दिवसको रुपमा मनाउँछौं। शहीदहरुको महान त्यागलाई सम्झन्छौं। नयाँ पुस्तालाई, उनीहरुको उज्ज्वल भविष्यको लागि, पुर्खाले भोगेको हण्डर, ठक्कर तथा बलिदान र समर्पणको महानगाथा स्मरण गराउँछौं। जहानियाँ शासकले आफ्ना सन्तानका लागि दरबार बनाएको तर, प्रजातन्त्रले जनताका लागि सडक, पुल, कुलो, बिजुली, व्यवसायिक व्यापार केन्द्र, अस्पताल र विद्यालय बनाएको दाबी गरे। उनले यसलाई आजको पुस्ताले असान्दर्भिक तुलनाबाट होइन, विवेकको तराजुमा राखेर तौलनु पर्ने उल्लेख गरे। निरंकुश शासनको कहालीलाग्दो रात पार गरी लोकतान्त्रिक अधिकार उपभोग गरिरहेको हाम्रो समाजले पूर्वाधार विकासमा तुलनात्मक फाड्को मारेको छ। सामाजिक सुरक्षाका प्रवन्धहरु विस्तार भएका छन्। सामाजिक न्यायमा प्रगति गरेको छ। समाज, हुकुमी जन्जिरले बाँधिएको अवस्थाबाट सूचनाप्रविधिको सञ्जालमा जोडिएको छ। यसको प्रयोग मार्फत् आफूलाई निर्वाध अभिव्यक्त गर्ने स्वतन्त्रताको राजमार्गमा पुगेको छ उनले भने।"
आज ७५ औं राष्ट्रिय प्रजातन्त्र दिवस मनाइँदै,"काठमाडौं : आज ७५ औं राष्ट्रिय प्रजातन्त्र दिवस विविध कार्यक्रम आयोजना गरी मनाइँदैछ । २००७ साल फागुन ७ गते प्रजातन्त्र बहाली भएको दिनको सम्झनामा हरेक वर्ष प्रजातन्त्र दिवस मनाउने गरिन्छ। १०४ वर्षे लामो जहानियाँ राणा शासनको अन्त्य भई प्रजातन्त्रको प्रादूर्भाव भएको गौरवपूर्ण र अविस्मरणीय दिनका रूपमा २००७ फागुन ७ गतेलाई लिने गरिएको छ । प्रजातन्त्र दिवसका अवसरमा मूल समारोह समितिले सैनिक मञ्च टुँडिखेलमा आयोजित कार्यक्रममा राष्ट्रपति रामचन्द्र पौडेल, प्रधानमन्त्री केपी शर्मा ओली लगायत उच्चपदस्थ पदाधिकारी सहभागी हुनेछन्। कार्यक्रममा मुलुकमा प्रजातन्त्र स्थापनाका लागि भएका विभिन्न सङ्घर्षमा जीवन उत्सर्ग गर्ने ज्ञातअज्ञात सहिदप्रति श्रद्धाञ्जली अर्पण गरिने छ । सरकारले प्रजातन्त्र दिवसका अवसरमा आज सार्वजनिक बिदा दिएको छ ।"
००७ सालदेखि नै स्थायी सरकार बन्नै सकेन,"२००७ सालको क्रान्ति नेपालको राजनीतिक इतिहासमा महत्वपूर्ण घटना हो। शुक्रराज शात्री, गंगालाल श्रेष्ठ, धर्मभक्त माथेमा र दशरथ चन्दले बलिदानी दिए। नेपाली जनताका लागि ठूलो उपलब्धि पनि हो। ००७ सालअघि नै नेपाली कांग्रेस र नेपाल कम्युनिस्ट पार्टी स्थापना भए। संघर्षकै लागि प्रजापरिषद् पार्टी स्थापना भयो। ००७ सालको क्रान्तिले राजनीतिक स्वतन्त्रता दियो। प्रजातन्त्रले जनतालाई अधिकार दियो, पार्टीलाई अधिकार दियो। प्रजातन्त्र निरन्तर चलिरहने प्रक्रिया हो। प्रजातन्त्रमा समय समयमा अबरोध भए। प्रजातन्त्र कहिले टुट्न गयो, यसैका लागि कहिले फेरि संघर्ष गर्नुपर्ने परिस्थिति आयो। नेपालमा प्रजातन्त्र बाँङ्गो टिंगो बाटोबाट अघि बढिरहेको छ । देशले राजनीतिक रूपमा फड्को त मार्यो, तर आर्थिक तथा सामाजिक रूपान्तरण भएन। नेपाल यस्तो देश हो, जसले ३३ वटा क्रान्ति गर्नुपर्यो। २००७ मा त्यत्रो क्रान्ति भयो। १०४ वर्षीय जहानियाँ राणा शासनविरुद्ध संघर्ष गर्नुपर्यो। यो क्रान्तिले राणाशासन फाल्यो। तर, प्रजातन्त्र स्थायी भएन। निरंकुश पञ्चायती व्यवस्था लादियो। ०४६ सालमा प्रजातन्त्रको पुनस्र्थापनाका लागि लड्नु पर्यो। त्यो संघर्षले ३० वर्षे निरंकुस एकदलीय पञ्चायती व्यवस्था अन्त्य गर्यो। ०६२६३ सालमा अर्को ठूलो जनआन्दोलन भयो। त्यो आन्दोलनबाट लोकतन्त्रको स्थापना भयो। राजतन्त्रको अन्त्य भयो। गणतन्त्रको स्थापना भयो। ०७२ सालमा संविधानसभाबाट संविधान बन्यो। त्यसपछि गणतन्त्र नेपालको संस्थागत विकास सुरुवात भएको छ। तर, पार्टीहरूबीचको सम्बन्ध अनौठो किसिमको भयो। जुट्न पनि सक्दैनन्, मिल्न पनि सक्दैनन्। कहिले मिल्छन् कहिले तिनै नानाथरी आरोपप्रत्यारोपमा उत्रन्छन्। निरन्तर पाँच वर्ष देश हाँक्ने सरकार पनि बनाउन सक्दैनन्। जबसम्म केन्द्र बलियो हँुदैन। अरू कुराहरू चाहिएको गतिमा अघि बढेनन्। त्यही नियति भोगिरहेका छौं। यसबाट जनता निराश छन्। असन्तुष्टि चुलिएको छ। तर, देशमा केही पनि भएन भन्ने कुरा सही होइन। ००७ यता देशमा व्यापक परिवर्तन भएको छ। नेपाल बदलिएको छ। मैले देख्दा देख्दै भौतिक, सांस्कृतिक रूपमा, सामाजिक रूपमा देशले फड्को मारेको छ। वैदेशिक सम्बन्धको हिसाबले धेरै राम्रो भएको छ। तर, समयक्रमअनुसार जति रूपान्तरण हुनुपर्ने थियो, जति धेरै आर्थिक विकास गर्नुपर्ने थियो, जति युवाहरूको रोजगारी प्राप्ति हुनुपर्ने थियो, त्यसअनुसार नभएकै हो। हाम्रो देश प्राकृतिक साधन स्रोतमा धनी छ। तर, यी तिनको सही उपयोग गर्ने मामिलामा सोचे जति हुन सकेको छैन। मुलुकको नेतृत्व बलियो हुनका लागि सरकार बलियो हुनुपर्छ। सरकार बलियो हुनका लागि निर्धक्क साथ पाँच वर्षसम्म निर्वाचित गरेको सरकारले काम गर्न पाउने बातावरण हुनु र्छ। लगातार पाँच वर्ष सरकार नचलेको कारण नै मुलुममा अनेक समस्या आएका हुन्। ००७ यता नै सरकार स्थिर हुन सकेनन्। कुनै सरकार पाँच वर्ष चल्नै पाएका छैनन्। जसले गर्दा जुन रूपमा देशको विकास र समृद्धि हुनुपर्ने थियो, त्यो हुन नसकेको हो। १० वर्षको संवैधानिक अभ्यासको पनि समीक्षा गर्ने बेला भएको छ। अब समीक्षा पनि हुन्छ नै होला। दलहरूले पनि समीक्षा गर्ने भनेका छन्। आशा त गर्नै पर्छ। आशा गरौं अब देशले बाटो समात्ला। प्रजातन्त्र एक दिनमा बन्ने कुरा पनि होइन। प्रजातन्त्र बलियो बनाउनका लागि नै हामीले स्वतन्त्रता पाएका हौं। त्यसको सुरुवात २००७ सालबाट नै भएको हो। यो ७४ वर्षमा अबधि देशले धेरै चीज पाएको छ। उपभोग कति गर्ने भन्ने हामीमा निर्भर रहने विषय हो। अझै पाउन पर्ने जति चाहिँ नपाएको हो। अब मुलुकलाई बलियो बनाउनका लागि पार्टीहरू बलिया हुनुपर्छ। सरकार बलियो बन्नुपर्छ । यसपछि देश पनि बन्छ नै।(आचार्य संविधानविद् हुन्।)"
जनताको अवस्था बदल्न सबै एक भएर अघि बढौं : प्रचण्ड,"काठमाडौं : नेपाल कम्युनिष्ट पार्टी (माओवादी केन्द्र)का अध्यक्ष पुष्पकमल दाहाल प्रचण्डले बदलिएको राजनीतिक व्यवस्थाअनुरूप जनताको अवस्था बदल्न सबै एकताबद्ध भएर अगाडि बढ्नु आजको आवश्यकता भएको बताएका छन्। राष्ट्रिय प्रजातन्त्र दिवसका अवसरमा बुधबार शुभकामना दिँदै उनले जनताको संघर्षको बलमा प्राप्त उपलब्धिको रक्षा गर्दै संविधानको कार्यान्वयनमार्फत् समाजवादोन्मुख राज्यको आधारशीला खडा गर्नु राष्ट्रिय कार्यभार भएको बताएका हुन्। 'नेपाली जनताको बलिदानको जगमा स्थापित प्रजातन्त्रले आफूलाई परिस्कृत र परिमार्जन गर्दै संघीय लोकतान्त्रिक गणतन्त्रको गौरवपूर्ण परिस्थितिसम्म आइपुगेको छ,'अध्यक्ष दाहालले भने,'यी उपलब्धिका निम्ति २००७ सालको आन्दोलन, २०४६ सालको आन्दोलन, जनयुद्ध, २०६२६३ को ऐतिहासिक जनआन्दोलनलगायत उत्पीडित वर्ग, जाति, क्षेत्र, लिङ्ग र समुदायका न्यायपूर्ण आन्दोलनको निर्णायक भूमिका छ ।' पूर्वप्रधानमन्त्री समेत रहेका प्रचण्डले सुशासन, सामाजिक न्याय र समृद्धिको मूल एजेण्डामार्फत बदलिएको प्रजातन्त्र दिवसले देशका चुनौती छिचोल्दै नवीनतम् सम्भावना प्राप्त गर्न सबैलाई प्रेरणा प्रदान गरोस् भनी कामना समेत गरेका छन् । उनले प्रजातन्त्र स्थापनाका निम्ति जीवनको अमूल्य बलिदान गर्ने सहिदप्रति भावपूर्ण श्रद्धासुमन अर्पण गर्दै प्रजातान्त्रिक आन्दोलनका सम्पूर्ण योद्धाप्रति उच्च सम्मान व्यक्त गरेका छन्।"
प्रजातन्त्रका लागि लड्नेहरूलाई कांग्रेसले सदैव सम्मान गर्छ : सभापति देउवा,काठमाडौं : नेपाली कांग्रेसका सभापति शेरबहादुर देउवाले संविधानमा भएका कमीकमजोरीलाई सुधार गर्दै अघि बढ्ने बताएका छन्। बुधबार कांग्रेस पार्टी कार्यालय सानेपामा प्रजातन्त्र सेनानी संघको महाधिवेशन उद्घाटन गर्दै सभापति देउवाले अहिलको संविधान लचिलो रहेको भन्दै संशोधनमार्फत् कमीकमजोरीलाई सुधार गर्दै अघि बढ्ने बताएका हुन्। समावेशीताको विषयमा नपुगेका कुराहरूलाई पूरा गर्नका लागि कांग्रेस प्रतिवद्ध रहेको उनले बताए। सभापति देउवाले सम्पूर्ण नेपालीहरूलाई समावेश गराउने गरि नेपालमा समावेशी राजनीति लागू भएको उल्लेख गरे । ३३ प्रतिशत महिलाको आरक्षण संसारमा थोरै देशमा मात्रै भएको उनको भनाइ छ । उनले अग्रजहरूको त्याग र तपस्याले मुलुकमा परिवर्तन सम्भव भएको भन्दै प्रजातन्त्रका लागि लड्नेहरूलाई कांग्रेसले सदैव सम्मान गर्ने जिकिर गरे। कार्यक्रममा कांग्रेसका अन्य नेताहरूले पार्टीलाई एकतावद्ध र बलियो बनाउँदै आगामी निर्वाचनमा ध्यान दिनुपर्नेमा जोड दिएका थिए।
जनता नै राज्य शक्तिको सम्पूर्ण स्रोत : राष्ट्रपति पौडेल,"काठमाडौं : राष्ट्रपति रामचन्द्र पौडेलले प्रजातन्त्र दिवसका अवसरमा लोकतन्त्रले सामाजिक न्याय, समानता, सामाजिक सद्भाव तथा समृद्धिसहित बृहत् राष्ट्रिय एकतालाई अझै मजबुत तुल्याउने विश्वास व्यक्त गरेका छन्। प्रजातन्त्र दिवस २०८१ को अवसरमा शुभकामना दिँदै उनले जनता नै राज्य शक्तिको सम्पूर्ण स्रोत हुन् भन्ने मान्यतालाई स्थापित गरेको बताएका छन्। लोकतन्त्रले सामाजिक न्याय, समानता, सामाजिक सद्भाव तथा समृद्धि सहित बृहत् राष्ट्रिय एकतालाई अझै मजबुत तुल्याउँछ । जनता नै राज्य शक्तिको सम्पूर्ण स्रोत हुन् भन्ने मान्यतालाई यसले स्थापित गरेको छ । नेपालको संविधानले संघीय लोकतान्त्रिक गणतान्त्रात्मक व्यवस्थालाई अंगिकार गर्दै न्याय र समानतामा आधारित समाजवाद उन्मुख अर्थतन्त्र निर्माण गर्ने लक्ष्य लिएको छ उनले भनेका छन्। गणतन्त्र नेपालीले सात दशकभन्दा लामो संघर्षबाट प्राप्त गरेको महत्वपूर्ण उपलब्धि भएको उनको भनाई छ। मुलुकको सार्वभौमसत्ता जनतामा निहित हुनुपर्छ भन्ने मान्यतालाई जनताको संघर्ष तथा सहिदको बलिदानबाट स्थापित गरेको हुनाले यस दिन नेपालको इतिहासमा गौरवपूर्ण र अविस्मरणीय दिनका रूपमा अंकित छ। संघीय लोकतान्त्रिक गणतन्त्र हामी नेपालीले सात दशकभन्दा लामो संघर्षबाट प्राप्त गरेको महत्वपूर्ण उपलब्धि हो। उनले दिगो शान्ति, सुशासन, विकास र समृद्धिको राष्ट्रिय लक्ष्य हासिल गर्न मद्दत पुगोस् भन्ने कामना गरेका छन्। शुभकामना सन्देशमा भनिएको छ, नेपालको सार्वभौमसत्ता, भौगोलिक अखण्डता, राष्ट्रिय हित, स्वाभिमान र लोकतन्त्रका लागि भएका विभिन्न आन्दोलनहरूमा योगदान गर्नुहुने सबैप्रति सम्मान प्रकट गर्दै राष्ट्रिय प्रजातन्त्र दिवसले दिगो शान्ति, सुशासन, विकास र समृद्धिको राष्ट्रिय लक्ष्य हासिल गर्न मद्दत पुगोस् भन्ने कामना गर्दछु ।"
कानुन उल्लंघन गर्ने चार नेपालीलाई स्पेनले गर्यो निष्कासन,"काठमाडौं : कानुन उल्लंघन गरेको आरोपमा स्पेनले चार जना नेपालीलाई निष्कासन गरेको छ। गैरकानुनी तरिकाले स्पेनमा बस्दै आएका उनीहरूलाई यसै साता निष्कासन गरी नेपाल पठाइएको हो। स्रोतका अनुसार एक जनालाई टर्कीस एयरलायन्सको विमानबाट र बाँची तीन जनालाई कतार एयरलायन्सको विमानबाट काठमाडौं पठाइएको हो। निष्कासनमा पर्नेमा राना, खनाल, भण्डारी र केसी थरी रहेका छन्। राना 'ओभरस्टे' गरेको आरोपमा निष्कासनमा परे पनि बाँकी तीन जनालाई कुन कानुनअन्तर्गत निष्कासन गरिएको भन्ने विषय खुलाइएको छैन। दलाल र आकर्षक कमाइको प्रलोभनमा परेर नेपालीहरू युरोप पुग्ने गरेका छन्। तर, त्यहाँको कानुनबारे जानकार नहुँदा नेपालीहरू निष्कासनमा पर्ने गरेका छन्। गत माघमा स्पेनले ८ जना नेपालीलाई निष्कासन गरेको थियो। पासपोर्ट फ्याँकेर लुकीछिपी बस्दै आएका नेपालीहरू निष्कासनमा परेका थिए।"
गौतमबुद्ध अन्तर्राष्ट्रिय विमानस्थलबाट सुन बरामद,भैरहवा : भैरहवास्थित गौतमबुद्ध अन्तर्राष्ट्रिय विमानस्थलबाट एक सय २५ ग्राम सुन बरामद भएको छ । मंगलबार दिउँसो विमानस्थलको आगमन टर्मिनल भवनको प्रवेशद्वार नजिकै महिला शौचालयबाट वेवारिसे अवस्थामा सुन बरामद भएको प्रहरीले जनाएको छ । लुम्बिनी प्रदेश प्रहरी कार्यालय दाङका एसएसपी जर्नादन जिसीका अनुसार रियाज अहमद नाउको नाममा जारी भएको गोल्डेन स्टोन न्यू ज्वेलरीको दुई वटा २५ ग्राम र एक सय ग्रामको बिलसहित सुनजस्तो देखिने पहेलो रंगको धातुले बनेको दुई थान सिक्री बरामद भएको हो । बरामद सिक्री गौतमबुद्ध अन्तर्राष्ट्रिय विमानस्थल भन्सार कार्यालयमा पठाइएको उनले बताए । यसअघि भैरहव विमानस्थलमा कार्यरत प्रहरी नै सुनसहित पक्राउ परेका थिए ।
पाल्पामा नि:शुल्क स्वास्थ्य परीक्षण : अधिकांशको तौल आवश्यकताभन्दा बढी,"तानसेन : प्रजातन्त्र दिवसको अवसरमा जिल्ला स्वास्थ्य कार्यालय पाल्पाले नि:शुल्क स्वास्थ्य शिविर सञ्चालन गरेको छ । स्वास्थ्य शिविरमा सुगर, ब्लड प्रेसर, मृगौला परीक्षण तथा उचाई र तौल नाप जाँच गरिएको हो । नेपाल सरकार स्वास्थ्य मन्त्रालयले नसर्ने रोगको प्रारम्भिक पहिचान, तथ्याङ्क संकलन र रोकथामका लागि देशभर फागुन महिनाभरी ३० वर्षमाथि उमेर समूहका सबै व्यक्तिमा स्क्रिनिङ्ग कार्यक्रमलाई सफल बनाउन प्रजातन्त्र दिवसको अवसरमा शिविर सञ्चालन गरिएको हो । अहिले नेपालमा नसर्ने रोग अन्तर्गत मधुमेह, उच्च रक्तचाप, मृगौला तथा उच्च तौल भएका रोगीहरूको संख्या दिन प्रतिदिन बढ्दै गएको छ । सरकारले नसर्ने रोगलाई न्युनिकरण गर्नका लागि पाल्पाका १० वटै पालिकाका स्वास्थ्य चौकी, अस्पताल, जिल्ला तथा क्षेत्रीय अस्पतालमा नि:शुल्क सुगर, ब्लड प्रेसर, मृगौला परीक्षण तथा उचाई र तौल नाप जाँच गर्दै आएको छ । नागरिकहरूको परीक्षण तथा चेकजाँच दर बढाउन यो अभियानमा सफल बनाउन पज्रातन्त्र दिवसका अवसरमा समेत जिल्ला स्वास्थ्य कार्यालय पाल्पाले परीक्षण डेक्स स्थापना गरी चिकित्सकको सहभागितामा नि:शुल्क स्वास्थ्य जाँच गरेको जिल्ला स्वास्थ्य कार्यालय पाल्पाका निमित्त प्रमुख टुक प्रसाद पोखरेलले बताए । पाल्पा दरबार परिसरमा सञ्चालन गरिएको चेकजाँच तथा परीक्षण कार्यक्रममा राजनीतिकर्मी,कर्मचारी,नागरिक समाज, विभिन्न संघ संस्थाका प्रमुख तथा प्रतिनिधिहरू,सुरक्षाकर्मी तथा सरवसाधारणहरूको सहभागिता रहेको थियो । चेकजाँचमा अधिकांश व्यक्तिको आवश्यकता भन्दा बढी तौल भएको,केहीमा सुगर तथा प्रेसर बढी भएको देखिएको परीक्षण कार्यमा सहभागी पाल्पा अस्पतालकी चिकित्सक डामिनुका कुमारी रजतले बताए। स्थानीय स्वास्थ्यकर्मीहरूले सेवाग्राहीहरूको स्वास्थ्य परीक्षण गर्दै आवश्यक सल्लाह सुझाव प्रदान गरिरहेका छन् ।"
चिकित्सक दम्पतीले लिए १८ अनाथ बालबालिकाको अभिभावकत्व,"चितवन : कमाउने रहर धेरैको हुन्छ। तर, कमाएर विपन्नलाई सहयोग गरेर रमाउने विरलै हुन्छन्। आफ्नो कमाइ सामाजिक सेवामा खर्चिने चितवनका चिकित्सक दम्पतीले परिवार गुमाएका र आर्थिक विपन्नता भएका अनाथ बालबालिकाको चितवनका चिकित्सक दम्पतीले अभिभावकत्व लिएका छन्। आर्थिक अवस्थाले पढ्न नपाएका १८ जान बालबालिकालाई चितवनका वरिष्ठ चिकित्सक डा अजय न्यौपाने र डा सरु थापाले उनीहरूको पढाइसहित अभिभावकको जिम्मा लिएका हुन्। तनहुँँको देवघाट गाउँपालिकाका विकट भेगका १० सामुदायिक विद्यालयका १० बालक र ८ जना बालिकाको उच्च शिक्षासम्मका लागि सम्पूर्ण व्यवस्थापनसहितको जिम्मेवारी उनीहरूले लिएका हुन्। चिकित्सक दम्पतीले स्थापना गरेको डा अजय डा सरु थापा फाउन्डेसनमार्फत ६ वर्षदेखि १२ वर्षसम्मका बालबालिकालाई सहयोगसहितको अभिभावकत्व लिएका हुन्। बालबालिकाले पढ्न चाहेजति पढाउने भएका छन्। आमाबुवामध्ये कुनै एक नभएकालाई आवश्यक स्रोतसाधनसहित शैक्षिक भविष्यको जिम्मेवारी लिएको फाउन्डेसनका संस्थापक डा अजय न्यौपानेले बताए। ती बालबालिकाहरू जो सरकारी विद्यालयमा अध्ययन गरिरहेका छन्। हामी उनीहरूको उज्ज्वल भविष्य निर्माणका अभिभावकका रूपमा, हामी केवल आर्थिक सहायता मात्र होइन, माया, स्नेह, र जीवनका हरेक क्षेत्रमा अटल सहयोग प्रदान गर्न प्रतिज्ञाबद्ध छौं, फाउन्डेसनका संस्थापक डा अजय न्यौपानेले भने, हाम्रो लक्ष्य उनीहरूलाई प्रेम र स्नेहले हुर्काउनु, उनीहरूको सपनाहरूलाई प्रोत्साहन गर्नु, र शिक्षा मार्फत उनीहरूलाई सक्षम बनाउनु हो। चाहे उनीहरू जहाँसम्म पढ्न चाहून्। शनिबार देवघाट गाउँपालिका ५ स्थित कालिका आधारभूत विद्यालयमा बालबालिकालाई शैक्षिक भविष्यको जिम्मेवारी लिएका हुन्। उनीहरूलाई शैक्षिक सामाग्रीसहित झोला, खेलकुदका सामग्री प्रदान गरे। जसले आफ्ना परिवार गुमाएका छन् र आर्थिक कठिनाइको सामना गरिरहेका छन्, ती साना नानीहरूले आशा र खुसीले भरिएको जीवन बिताउन पाउनुपर्छ। हामी उनीहरूको यात्रामा साथ दिन पाउँदा आफूलाई साँच्चै सौभाग्यशाली महसुस गर्छौं, फाउन्डेसनकी संस्थापक डा सरु थापाले भनिन्, उनीहरूको हरेक पाइला मार्गदर्शन गर्न तत्पर छौं र उनीहरूलाई कहिल्यै एक्लो महसुस हुन नदिन प्रतिबद्ध छौं। उनीहरूको जीवनमा सकारात्मक परिवर्तन ल्याउने अवसर पाउनु हाम्रो लागि ठूलो सम्मान हो। विभिन्न वडामा भएका विद्यालयमा सम्पर्क गरेर विद्यार्थीको छनोट गरिएको हो। विद्यालयले गरेको सिफारिसका आधारमा उनीहरूको जिम्मेवारी लिइएको हो। पठनपाठनमा समस्या थियो। अभिभावकत्वले नमुना बालबालिकाको भविष्य बन्ने आशा जागेको छ, कालिका माध्यमिक पूर्वविद्यार्थी मञ्चका अध्यक्ष विकास ढकालले भने, अभिभावकविहीन बालबालिकाले पढ्ने हौसला पाएका छन्।"
भैरहवा विमानस्थलबाट विदेशी मुद्रासहित भारतीय पक्राउ,"भैरहवा : भैरहवास्थित गौतमबुद्ध अन्तर्राष्ट्रिय विमानस्थलमा विदेशी मुद्रासहित एकजना भारतीय नागरिकलाई प्रहरीले पक्राउ गरेको छ । पक्राउ पर्नेमा मुम्बईको मालाड वेष्टका ३६ वर्षीय राहुल चतुर्वेदी रहेको प्रहरीले जनाएको छ । श्रीएयरको उडानमार्फत् भैरहवाबाट काठमाडौं जान लागेका चतुर्वेदीको साथबाट ९ लाख २४ हजार सात ७ सय भारतीय रुपैयाँ, एक हजार यूएस डलर र ९ सय ६० संयुक्त अरब इमिरेट्स दिर्हाम विदेशी मुद्रा बरामद भएको लुम्बिनी प्रदेश प्रहरी कार्यालय दाङका एसएसपी जर्नादन जिसीले बताए । उनका अनुसार बरामद विदेशी मुद्रा र पक्राउ परेका भारतीय नागरिकलाई आवश्यक कारवाहीका लागि राजस्व अनुसन्धान कार्यालय बुटवल पठाइएको छ ।"
अपर म्याग्दी१ जलविद्युत आयोजनाको बाँध निर्माण थालियो,"बेनी : ५३ दशमलब पाँच मेगावाट क्षमताको अपर म्याग्दी१ जलविद्युत आयोजनाको बाँध निर्माण थालिएको छ । म्याग्दी हाइड्रोपावर लिमिटेड प्रर्वद्धक रहेको आयोजनाले धवलागिरी गाउँपालिका४ खाम्लामा म्याग्दी नदीको पानीलाई सुरुङमा छिराउनका लागि १५ मिटर अग्लो र ४० मिटर लामो बाँध निर्माण थालेको हो । धवलागिरी गाउँपालिकाका अध्यक्ष प्रेमप्रसाद पुन, पूर्वअध्यक्ष थमसरा पुन,धवलागिरी४ का वडा अध्यक्ष यामप्रसाद घर्तिमगरलगायत जनप्रतिनिधि र स्थानीय अगुवाहरूको उपस्थितिमा बाँध निर्माण कार्यको सुरुवात गरिएको आयोजना प्रमुख ज्योतिकुमार केसीले बताए । जग्गा व्यवस्थापनको काम सकेर म्याग्दी नदीको दायाँतर्फ ढलान गरेर औपचारिक रुपमा बाँधको पक्की संरचना निर्माण सुरू गरेको उनले बताए । विस२०८० चैत १९ मा सम्झौता र २०८१ बैशाख २८ गते कार्यक्षेत्रमा परिचालित भएको सिभिल ठेकेदार लुना बिल्डर्स एण्ड कन्ट्याक्टरले पहाड काटेर बाँध निर्माण स्थल तयार पारिसकेको छ । विस२०८३ फागुन २१ गते विद्युत उत्पादन गर्ने लक्ष्यसहित बाँधसँगै सुरुङ र विद्युतगृह निर्माणको कामलाई तीव्रता दिएको आयोजनाका प्रबन्ध निर्देशक लक्ष्मण न्यौपानेले बताए । विस २०८१ भदौ १२ गतेदेखि धवलागिरी४ छहरीमा सुरू भएको एक सय ९८ दशमलब ९० मिटर लामो अडिट नम्बर २ को प्रवेशमार्ग सुरुङ खनेर थप पाँच सय ३० मिटर मुख्य सुरुङ निर्माण भइसकेको छ । पाँच किलोमिटर सात सय मिटर सुरुङ मध्य केही दिनमा बाँध र मालिका गाउँपालिका७ भारवाङको आउटलेट तर्फबाट पनि खन्न सुरू गर्ने तयारी गरेको छ । सानीमा बैङ्कको नेतृत्वमा छवटा बैङ्कको ऋण, प्रर्वद्धक कम्पनी र सर्वसाधारणको सेयरमार्फत् जुटाइने ११ अर्ब २३ करोड २७ लाख छ हजार रुपैयाँको लगानीमा निर्माण हुने आयोजनाको विद्युतगृह मालिका गाउँपालिका७ भारवाङमा रहनेछ । भारवाङदेखि एक दशमलब पाँच किलोमिटर १३२ केभी क्षमताको प्रसारण लाइन बनाएर नेपाल विद्युत प्राधिकरणले मालिका गाउँपालिका७ डाडाखेतमा निर्माण गरिरहेको एक सय ३२ केभी क्षमताको सवस्टेसनबाट यस आयोजनाबाट वार्षिक औसत तीन सय १५ दशमलव ०१ गिगावाट घण्टा विद्युत केन्द्रीय लाइनमा जोडिनेछ । बाँध निर्माण स्थलनजिकै एक सय मिटर लामो र १५ मिटर अग्लो तीन वटा पानी थिग्राउने पोखरी निर्माण गर्न जग्गा व्यवस्थापन भइरहेको छ । हालसम्म १६ दशमलब पाँच प्रतिशत भौतिक प्रगति भएको छ । रन अफ द रिभर प्रकृतिको आयोजनाको आउटलेट देखि विद्युतगृहको उचाई १९६ मिटर रहेको छ । आउटलेटबाट पानीलाई विद्युतगृहमा खसाल्न छ सय ९२ मिटर पेनस्टक पाइप जडान गरिने भएको छ । उर्जा इन्जिनियरिङ एण्ड म्यानेजमेन्ट सोलु सन प्राली परामर्शदाता रहेको यस आयोजनाको मेकानिकल र इलेक्ट्रो मेकानिकल ठेकेदार छनौटको प्रक्रियामा रहेको छ । अपर म्याग्दी१ को प्रर्वछक कम्पनी उर्जा डेभलपर्स प्रालीमा आवद्ध छ । भारवाङदेखि बाँध निर्माण स्थलसम्म नौ किलोमिटर पहुँचमार्ग निर्माण गरिसकेको आयोजनाले सामाजिक उत्तरदायित्वका कार्यक्रमका लागि बिनियोजन गरेको छ करोड २० लाख बजेटबाट प्रभावित क्षेत्रमा सडक निर्माण,शिक्षा,स्वास्थ्य,मठमन्दिरलाई हालसम्म एक करोड नौ लाख १५ हजार सहयोग गरेको जनाएको छ । बाँध निर्माण कार्यको सुरुवात गर्दै गाउँपालिका अध्यक्ष र पुर्वअध्यक्ष पुनद्धय,वडा अध्यक्ष घर्ती र वुद्धीविकास माविका प्रअ जगबहादुर किसानले आयोजनालाई निर्धारित समयमा सम्पन्न गराउन सहयोग गर्ने प्रतिवद्धता जनाए । आयोजनामा आवश्यक पर्ने स्थानीय जनशक्तिलाई प्राथमिकता दिएर रोजगारी सिर्जनामा सघाउन आग्रह गरेका थिए ।"
केआईआईटीमा अध्ययनरत १६ जना विद्यार्थी काँकडभिट्टा नाकाबाट स्वदेश फर्किए,"झापा : भारतको उडिसास्थित कालिङ्गा इन्स्टिच्यूट अफ इन्डस्ट्रियल टेक्नोलोजी (केआईआईटी) विश्वविद्यालयले निकालेकामध्ये १६ जना नेपाली विद्यार्थी स्वदेश फर्किएका छन्। उनीहरू आज बिहानको राती १ बजे झापाको काँकडभिट्टा नाकाबाट स्वदेश फर्किएका हुन्। केआइआइटी होस्टेलमा बुटवलकी छात्रा प्रकृति लम्सालको मृत्युपछि उत्पन्न परिस्थिति असहज बनेपछि उनीहरू स्वदेश फर्किएको बताइएको छ। घर फर्किनेहरू सप्तरी राजविराज२ तित्रीगाछीका आरती रोही, सालिमी दास, रिसक सिंह,आयुष राज, प्रजित यादव, कृष दास, राकेश साह,नवीन मण्डल रहेका छन्। त्यस्तै सुनसरी इनरुवा १ का ओमप्रसाद पोद्धार, मोरङ विराटनगर१२ का आदित्य मिश्र, कास्की पोखराका सुलभ पौडेल,आयुष अधिकारी, काठमाडौँ१० पुरानो बानेश्वरका समिम पौडेल, ललितपुर महालक्ष्मी४ हात्तीबनका आकाश शाह, काठमाडौँ१३ ताहाचलका पीयूष शाह र काठमाडौँ गोकर्णेश्वर ७ का बिकेश श्रेष्ठ रहेका छन्। काँकडभिट्टाबाट नेपाल प्रवेशका गरेका उनीहरू आआफ्नो गन्तव्यतर्फ लागि सकेको जिल्ला प्रहरी कार्यालय झापाले जनाएको छ।"
८ हजार विद्यार्थीको निःशुल्क बाथ र मुटु जाँच,"गुल्मी : गुल्मीमा रेसुंगा नगरपालिकाका भित्रका १५ वर्ष उमेर समूहका आठ हजार विद्यार्थीको निःशुल्क बाथ, मुटुरोग चेकजाँच गरिएको छ। जिल्लाको रेसुंगा नगरपालिका भित्रका सामुदायिक तथा संस्थागत विद्यालयका विद्यार्थीको निःशुल्क स्वास्थ्य परीक्षण गर्न सुरु गरिएको थियो। नेपाल हृदय रोग निवारण प्रतिष्ठान गुल्मीको आयोजना सुरु गरिएको निःशुल्क बाथ र मुटु रोग परिक्षणको रेसुंगा नगरपालिकाका नगरप्रमुख खिलध्वज पन्थीले शुभारम्भ गरेका थिए। नगरप्रमुख पन्थीले नगरभित्रका प्रत्येक नगारिकको स्वास्थ्य सेवामा नगरपालिका सदैव प्रतिबद्ध रहेको बताए। पछिल्लो समय क्यान्सर, मिर्गौला र मुटुका बिरामी धेरै भेटिन थालेका छन्। नसर्ने त्यस्ता खाले रोगको बारेमा विद्यार्थीलाई जानकारी दिने र उनीहरूको निःशुल्क स्वास्थ्य परिक्षणका लागि नगरपालिकाले आर्थिक सहयोग गरेको पन्थीले बताए। समाज र समुदायमा विद्यार्थीमार्फत यस रोगको जानकारी र निवारणको उपायबारे सचेतना फैलाउन यस अभियानले थप टेवा पुग्ने उनले जानकारी दिए। नगरपालिकाले स्वास्थ्य क्षेत्रमा धेरै काम गरेको बताउँदै निर्माणधीन सुविधासम्पन्न गुल्मी अस्पतालको नयाँ भवनमा आईसीयू निर्माणसहितको स्वास्थ्य सेवा प्रदान गर्ने गरेर नगरपालिकाले योजना बनाएको उनको भनाइ छ। केन्द्रीय समिति सदस्य तथा पूर्वजिल्ला अध्यक्ष अखिलेश्वरप्रसाद पाण्डेले पछिल्लो समयमा सर्ने भन्दा नसर्ने रोग बालबालिकामा बढेको बताए। उनले नेपालमा बालबालिका सहित मानिसमा अत्याधिक मुटु रोग देखिएकाले त्यसको निवारणका लागि २०४५ सालमा नेपाल हृदय रोग निवारण प्रतिष्ठान स्थापना भएको जानकारी दिए। अहिले नेपालका नेपाल हृदय रोग निवारण प्रतिष्ठानका ५७ जिल्लामा शाखा रहेका छन्। २०६६ सालमा गुल्मीमा स्थापना भएको प्रतिष्ठानले जिल्लामा विभिन्न समयमा स्वास्थ्य शिविर लगायतका कार्यक्रम सन्चालन गरेर नागरिकलाई सेवा प्रदान गर्दै आएको छ। स्थानीय सरकारसँगको सहकार्यमा गुल्मी जिल्लामै पहिलोपटक विद्यार्थीको स्वास्थ्य परीक्षण गर्न लागेको पूर्वजिल्ला अध्यक्ष पाण्डेले बताए। नगरपालिकाभित्रका विद्यालयमा संचालन गरिएको स्वास्थ्य परिक्षण अभियानमार्फत जिल्लाभरको अवस्था सर्वेक्षण गरिने पाण्डेले बताए। रेसुंगा नगरपालिकाभर सामुदायिक र संस्थागत ५० वटा विद्यालय छन्। विद्यार्थी उमेरमा बाथ र मुटुरोग किन लाग्छ ? रोग लाग्नुको कारण के हो ? यसको रोकथाम तथा निवारण कसरी गर्ने ? भन्ने बारेमा विद्यार्थीलाई मुटुरोग विशेषज्ञ डा सुमन्त बन्जाडे जानकारी दिएका थिए। उनले कतिपय बालबालिकामा जन्मजात रोग लाग्ने बताए। अहिले वाथ र मुटुको रोग कम भएको तर यसको जोखिम कायमै रहेको बताउँदै विशेषज्ञ डाक्टर बन्जाडेले विद्यार्थीमा देखिएमा समस्या समाधान यसले थप टेवा पुग्ने बताए। धूमपान, मद्यपान, मोटोपना, शारीरिक निष्क्रियता, खराब खानपिन मुटु रोगका कारण हुन्। नेपालमा प्रत्येक वर्ष १ हजार बालबालिकाको मुटु रोगका कारण मृत्यु हुने गरेको तथ्यांकले देखाएको छ। विभिन्न कारणले अहिले १ लाख बालबालिका यस रोगबाट ग्रसित छन्। जिल्लाको सदरमुकाम तम्घासस्थित महेन्द्र नमूना माध्यमिक विद्यालयबाट सुरु भएको निःशुल्क स्वास्थ्य परिक्षण तीनदिन चलेको थियो। नगरपालिका भित्रबाट आएको तथ्यांकका आधारमा जिल्ला र बालबालिकाको स्वास्थ्य अवस्थाको सर्वेक्षणमा मद्दत पुग्ने आयोजकले अपेक्षा लिएको छ।"
मापदण्डविपरीत रातु नदीको दोहन,"बर्दिबास : महोत्तरीमा रातु नदी सभ्यताको फेरि दोहन सुरु भएको छ । महोत्तरी र धनुषाको साँधमा पर्ने रातु नदीबाट मापदण्डविपरीत नदीजन्य पदार्थ उत्खनन गर्न ठूल्ठूला इक्विपमेन्ट नै प्रयोग गरिएको छ । जुन कानुनविपरीत रहेको छ । चालु आर्थिक वर्षका लागि बर्दिबास नगरपालिकाले खोला उत्खननका लागि ठेक्का लगाइएको छ । कडा अनुगमनको अभावमा ठेकेदारहरूले मापदण्डलाई उल्लंघन गर्दै आइरहेका छन् । यस वर्षका लागि माघ २५ गतेदेखि खोला खन्न सुरु गरिएको थियो । रातु नदीको सभ्यता १२ हजार वर्ष पुरानो हो । मापदण्डअनुसार खोलाबाट तीन फिट गहिरो गरेर मात्रै नदीजन्य पदार्थ उत्खनन गर्नुपर्ने छ । तर, आइतबार रातु खोलाको गरिएको अनुगमनका अनुसार ६ फिटसम्म खनेर नदीको दोहन भइरहेको देखिएको छ । ठेकेदारहरूले पुलनजिकैबाट पनि नदीजन्य पदार्थ उत्खनन गरिरहेका छन् । जबकि पुलबाट पाँच सय मिटर टाढाबाट मात्रै उत्खनन गर्न पाइने नियम छ । तर, रातु खोलाको पथलैया खण्डस्थित झोलुंगे पुलको २ सय मिटर नजिकैबाट नदीजन्य पदार्थ उत्खनन भइरहेको पाइएको छ । बर्दिबास नगरपालिकाका उपमेयर तथा अनुगमन समितिकी संयोजक तारादेवी महतोले नदी उत्खनन मापदण्डमै गराउने बताएकी छिन् । अनुगमन गर्दा उत्खनन गर्दा ठेकेदारले कतै, कतै मिस्टेक गरेको देखिएको छ, उनले भनिन् । नदीजन्य पदार्थ एक प्रकारले सुन नै हो । लगानी थोरै, आम्दानी धेरै हुने भएकाले देशैभरिका नदीहरूको दोहन तीव्र हुँदै आएको छ । त्यसै उदाहरण हो रातु नदीको उत्खनन । खोला दोहनमा अनुगन तथा संरक्षणको अधिकार पाएकाहरूको मिलिभगत रहँदै आएकोे माओवादी केन्द्रीय सदस्य राजु खड्काले बताए । हजारौं वर्ष पुरानो रातु नदीको निरन्तर भइरहेको दोहनमा प्रहरी, प्रशासन र जनप्रतिनिधिहरूको मिलिभगत रहेको उनले ठोकुवा गरे । रातु नदी सभ्यताको संरक्षणको माग गर्दै गत वर्ष स्थानीयहरूले सर्वोच्च अदालतसम्म न्याय माग्दै मुद्दा हालिसकेको अवस्था छ । मुद्दा अहिले विचाराधीन अवस्था रहेको छ । स्थानीय सरकारले आफ्नो रवैया नसुधारे फेरि कानुनी उपचार खोज्न बाध्य हुने एमालेका नेता शंकर महतोले बताए । चुरेबाट बग्ने रातु नदीको अन्धाधुन्ध दोहनले खेतीयोग्य जमिन मरुभूमि भइरहेको छ, उनले भने, खानेपानी र सिँचाइको स्रोतहरू सुकेका छन् । यसले जीवनयापन गर्न कठिन बनेको छ । वातावरण तथा नदी अधिकारका लागि काम गर्दै आएका वरिष्ठ अधिवक्ता पदमबहादुर श्रेष्ठले ठूला यन्त्र प्रयोग गरेर नदीजन्य पदार्थ उत्खनन गर्न रोक लगाइएको छ । तर, रातु खोलामा यी मापदण्डलाई उल्लंघन गरिएको छ । रातु खोलालाई चार प्याकेजमा विभाजित गरेर बर्दिबास नगरपालिकाले आर्थिक वर्ष २०८१०८२ का लागि भ्याटबाहेक कुल ८ करोड ४० लाख ९३ हजार १ सय ४१ रुपैयाँमा ठेक्का लगायो । बर्दिबास नगरपालिकाका राजस्व शाखाका सजीव बरालका अनुसार कुल चारवटै प्याकेजबाट कुल २ लाख ९४ हजार ६ सय ८१ घनमिटर नदीजन्य पदार्थ उत्खनन गर्ने गरी ठेक्का बन्दोबस्त गरिएको छ । उत्खननको म्याद जेठ मसान्तसम्म रहेको छ । पहिलो चरणमा अनुगमन गर्न आएका छौं । कुनै कुनै ठाउँमा अलि बढी खनेको गहिराइ बर्दिबास नगरपालिकाका उपमेयर तारादेवी महतोले पहिलो चरणमा ठेकेदारलाई सचेत गराएको बताइन् । उनले भनिन्, आज सचेत गरेका छौं । मापदण्डअनुसार काम नभएर उत्खनन रोक्छौं । भएका कमी, कमजोरीलाई हामी सुधार गर्न तयार छौं । यता बर्दिबास नगरपालिकाका प्रमुख प्रशासकीय अधिकृत राममणि अधिकारीले मापदण्डअनुसार खोला उत्खनन गर्न ठेकेदारलाई निर्देशन दिएको बताएका छन् । खोला उत्खननको अनुगमन गर्दा कहीँ कतै मापदण्डभन्दा बढी उत्खनन गरिएको छ । ठेकेदारहरूले आफूले गरेको गल्तीको महसुस पनि गरेका छन्, उनले भने, पहिलोपटकमा ठेकेदारहरूलाई सर्त गराएका छौं । अब मापदण्डभन्दा बाहिर गएर उत्खनन गरिएको पाइएमा कारबाही प्रक्रियामा जानेछौं । अहिलेसम्म मापदण्ड मिचिएको देखिएन ? भन्ने प्रश्नमा उनले थपे, एक दुई ठाउँमा देखिएको छ । हामीले सजग गराइसकेका छौं । पुल नजिकैबाट खन्न पाइँदैन । हामी यसतर्फ सचेत गराएका छौं । जिल्ला अनुगमन समितिका सदस्यसमेत रहेका महोत्तरीका प्रमुख जिल्ला अधिकार लालबाबु कवाडीले मापदण्डविपरीत भएका कामलाई तत्काल रोक्ने बताएका छन् ।"
मलेसियाले एकैपटक १८ जना नेपालीलाई गर्यो निष्कासन,"काठमाडौं : नेपालीहरूको वैदेशिक रोजगारको प्रमुख गन्तव्य हो, मलेसिया। मलेसियामा लाखौं नेपालीहरू विभिन्न कम्पनीहरूमा कार्यरत छन्। कतिपय प्रक्रिया पुर्याएर त्यहाँ पुगेका छन् भने कतिपय गैरकानुनी तरिकाबाट पनि मलेसियामा काम गरिरहेका छन्। कानुन विपरीत काम गर्ने नेपालीहरूलाई त्यहाँको अध्यागमनले बेलाबेला पक्राउ गरी अनुसन्धान पनि गर्ने गरेको छ। यसैबीच मलेसियाको अध्यागमनले ठूलो संख्यामा नेपालीहरूलाई निष्कासन (डीपोर्ट) गरेको छ। स्रोतका अनुसार मलेसियाले एकैपटक १८ जना नेपालीलाई निष्कासन गरेको हो। उनीहरूलाई यसै साता मलिन्दो एयरलायन्सको विमानबाट नेपाल फर्काइएको स्रोतले जनाएको छ। नेपाल फर्काइनेमा चन्द, तामाङ, चौधरी, बलोन, बुढाथोकी, श्रेष्ठ, तमेली, यादव, सार्की, घर्तीमगर, शेर्पा, कानु, आले मगर, सुनार, रिमाल, यादव, लिम्बु र तामाङ थर रहेका छन्। कानुन विपरीत बसोबास गरिरहेको आरोपमा उनीहरूलाई मलेसियाको अध्यागमनले निष्कासन गरेको हो। गत पुसमा पनि मलेसिया सरकारले १३ जना र मंसिरमा २६ जना नेपालीलाई निष्कासन गरेको थियो।"
प्रकृति लम्सालको शव भैरहवा ल्याइयो,"भैरहवा : भारतको ओडिसा राज्यस्थित केआइआइटी विश्वविद्यालयमा अध्यरनत प्रकृति लम्सालको शव भैरहवामा ल्याइएको छ। आइतबार विश्वविद्यालयको छात्रावासमा उनी मृत अवस्थामा फेला परेकी थिइन्। मंगलबार पोष्टमार्टमपछि उनको शव परिवारको जिम्मा लगाइएको थियो। बुधबार विमानमार्फत ओडिसाको भुवनेश्वरबाट दिल्ली हुँदै गोरखपुरसम्म उनको शव ल्याइएको हो। त्यसपछि सडक मार्गबाट एम्बुलेन्समा बेलहिया नाका हुँदै उनको शव भैरहवा ल्याइएको प्रहरीले जनाएको छ। समाचार तयार पार्दासम्म लम्सालको शव भैरहवास्थित युनिभर्सल कलेज अफ मेडिकल साइन्सेज तथा शिक्षण अस्पतालमा राखिएको छ। प्रकृतिका बुबा भारतबाट घर आउने क्रममा रहेकाले उनी आएपछि उनको निर्णयअनुसार शवको अन्त्येष्टि आजै वा भोलि गर्ने भन्ने टुंगो लाग्ने बुझिएको छ। ओडिसा राज्य सरकारले मंगलबार घटनाबारे छानबिन गर्न उच्चस्तरीय जाँचबुझ समिति गठन गरेको छ। भुवनेश्वर प्रहरीले घटनाको आरोपमा विश्वविद्यालयमा अध्यनरत छात्र एडविक श्रीवास्तवलाई पक्राउ गरेको छ। साथै, प्रहरीले अनुसन्धानका लागि विश्वविद्यालयका पाँच जना कर्मचारीलाई पक्राउ गरेपनि त्यहाँको अदालतले उनीहरूलाई पक्राउ परेको केही घण्टामै धरौटीमा रिहा गरेको छ।"
विदुर पर्यटन महोत्सवको अवधि थप,"नुवाकोट : स्थानीय उत्पादनको बजारीकरण तथा खेल पर्यटनको मूल उद्देश्यसहित नुवाकोटको पीपलटारमा सञ्चालित प्रथम विदुर खेलकुद तथा पर्यटन महोत्सवको अवधि थप गरिएको छ। महोत्सव तीन दिन थपेर यही फागुन १० गतेसम्म कायम गरिएको आयोजक पीपलटार फुटबल क्लबले जनाएको छ। दर्शकको माग र चापलाई मध्यनजर गर्दै प्रथम विदुर खेलकुद तथा पर्यटन महोत्सवको अवधि फागुन १० गतेसम्म थप गरिएको आयोजक क्लबका अध्यक्ष उद्धव पनेरुको भनाइ छ। मंगलबार विदुर ५ पीपलटारस्थित प्रथम विदुर खेलकुद तथा पर्यटन महोत्सवमा वागमती प्रदेश सरकारका खेलकुद मन्त्री मीनकृष्ण महर्जनको प्रमुख आतिथ्यतासँगै अन्य सरोकारवाला व्यक्तिहरू महोत्सवस्थल पुगेका थिए। महोत्सवमा बागमती प्रदेशका खेलकुद परिषद् सदस्यसचिव दीपक लामा, नेपाली कांग्रेस नुवाकोटका उपसभापति राजु थापा, खेलकुद विकास समितिका अध्यक्ष विजय गुरुङलगायतले महोत्सवले आन्तरिक तथा वाह्य पर्यटकहरूको आगमन हुनुका साथै खेल तथा पर्यटन गतिविधिमा मद्दत पुगेको बताए। महोत्सवमा चर्चित गायिका प्रीति आले र गायक रमेशराज भट्टराईले आआफ्नो प्रस्तुति दिए। आयोजक पीपलटार फुटबल क्लबले खेलकुद तथा पर्यटन प्रवर्द्धनमा महोत्सव महत्वपूर्ण भूमिका खेलेको ठहरसहित महोत्सवको अवधि फागुन ७ गतेसम्म रहेकोमा तीन दिन अवधि थप गरेको हो।"
प्रकृति मृत्यु प्रकरण : कलिंगा विश्वविद्यालयका ३ निर्देशकसहित ६ जना पक्राउ,"काठमाडौं : ओडिशाको भुवनेश्वरमा रहेको कलिंगा इन्स्टिच्युट अफ इन्डस्ट्रियल टेक्नोलोजी (किट) को होस्टेलमा प्रकृति लम्सालको मृत्यु भएको घटनामा अहिलेसम्म ६ जनालाई पक्राउ गरिएको छ। मंगलबार विश्वविद्यालयका एकजना भारतीय विद्यार्थी, तीन निर्देशक र दुई सुरक्षा गार्डलाई पक्राउ गरिएको दैनिक भास्करमा उल्लेख छ। यस विषयमा अनुसन्धान गर्न ओडिशा सरकारले मंगलबार गृह विभागका अतिरिक्त मुख्य सचिव, महिला तथा बाल विकास विभागका प्रमुख सचिव र उच्च शिक्षा विभागका आयुक्तसहसचिव सम्मिलित एक उच्चस्तरीय तथ्य खोजी समिति गठन गरेको जनाइएको छ। फेब्रुअरी १६ को साँझ बीटेक तेस्रो वर्षकी विद्यार्थी प्रकृति लम्सालको शव कलेजको होस्टेलमा फेला परेको थियो। उनले आत्महत्या गरेको भनिएको थियो। विद्यार्थीको मृत्युलाई लिएर कलेजका नेपाली विद्यार्थीहरूले विश्वविद्यालय प्रशासनविरुद्ध विरोध प्रदर्शन गरेका थिए। विद्यार्थीहरूले प्रकृतिसँगैको ब्याचका एक भारतीय विद्यार्थीले उनलाई दुर्व्यवहार गरिरहेको आरोप लगाएका छन्। उजुरीपछि पनि विश्वविद्यालयले अभियुक्तहरू विरुद्ध कारबाही नगरेको विद्यार्थीहरूको भनाइ छ। विद्यार्थीहरूले विश्वविद्यालयले यो विषयलाई दबाउन खोजेको पनि आरोप लगाएका छन्। मृतक विद्यार्थीको काकाको छोराको उजुरीको आधारमा प्रहरीले आरोपी भारतीय विद्यार्थीलाई पक्राउ गरेको छ। उनीविरुद्ध आत्महत्या गर्न दुरुत्साहन गरेको अभियोगमा मुद्दा दर्ता गरिएको थियो। भारतीय सरकारले गठन गरेको समितिको प्रतिवेदन अनुसार कानुनी र प्रशासनिक कारबाही गरिने भनिएको छ। विद्यार्थीविरुद्ध भएको बल प्रयोग र दुर्व्यवहारका रिपोर्टहरूको अनुसन्धान भइरहेको जनाइएको छ। घटनाका जिम्मेवार व्यक्तिहरू विरुद्ध कानुनी कारबाही गरिने जनाइएको छ।"
"पश्चिमी वायुको प्रभाव कायमै, हिमपात र वर्षाको संभावना के छ ?","काठमाडौं : हाल नेपालमा पश्चिमी वायुको साथै पश्चिमी न्यून चापीय प्रणालीको आंशिक प्रभाव रहेको छ। मौसम पूर्वानुमान महाशाखाका अनुसार कोशी प्रदेशलगायत देशका पहाडी भूभागमा आंशिक बदली रही बाँकी भूभागमा आंशिक बदली देखि मौसम मुख्यतया सफा रहेको छ। तराईका थोरै भूभागहरूमा हुस्सुरकुहिरो लागेको छ। आज दिउँसो सुदूरपश्चिम प्रदेशलगायत देशको पहाडी भूभागमा आंशिक बदली रही बाँकी भूभागमा आंशिक बदलीदेखि मौसम मुख्यतया सफा रहनेछ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। महाशाखाका अनुसार आज राति सुदूरपश्चिम प्रदेश,कर्णाली प्रदेश र लुम्बिनी प्रदेशलगायत देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदली रहनेछ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
चन्दा असुली र धरानको शान्ति सद्भाव भड्काएको आरोपमा सिर्जना बेघा पक्राउ,"धरान : सुनसरीको धरान उपमहानगरपालिकाको अफवाह फैलाएर शान्ति सद्भाव भड्काएको अभियोगमा सिर्जना बेघा पक्राउ परेकी छन्। इलाका प्रहरी कार्यालय धरानको टोलीले सिर्जनालाई बुधबार बिहान अमरहाटबाट पक्राउ गरेको हो। सामाजिक सञ्जालमा अफाह फैलाएर साम्प्रदायिक बनि धरानको शान्ति सद्भाव भडकाएको, अवैध चन्दा असुली कार्यमा संलग्न रहेको अभियोगमा सिर्जना बेघालाइ पक्राउ गरिएको इलाका प्रहरी कार्यालय धरानका डीएसपी प्रकास जबेगुले बताए। वर्षदिन अगाडिदेखि सिर्जनाले धरानको शान्ति सद्भाव भड्काउन कानुनविपरीतका क्रियाकलाप गरेको प्रहरीले जनाएको छ। यस अगाडि सार्वजनिक स्थलमा गोरु काटेर भोज खाएको भिडियो सामाजिक सञ्जालमा हालेको र इलाका प्रहरी कार्यालयको गेटमा तोडफोड गरेको अभियोगमा पनि सिर्जना पक्राउ परेकी थिइन्। उनलाई बुधबार जिल्ला अदालत सुनसरीमा म्याद थपका लागि लग्ने तयारी छ। उनीमाथि अनुसन्धान भइरहेको प्रहरीको भनाई छ। सिर्जनाले सामाजिक सञ्जालको दुरुपयोग गरि प्रहरी प्रशासन विरुद्ध झुटा आरोप लगाउने गरेको बताइएको छ।"
फेसबुकबाट हुन्छ सबैभन्दा बढी साइबर अपराध,"नेपाल प्रहरीको साइबर ब्युरोको प्रवक्ता दीपकराज अवस्थीका अनुसार सामाजिक सञ्जालको माध्यमबाट हुने अपराध निकै बढ्दो छ। काठमाडौं : के तपाईं सामाजिक सञ्जाल फेसबुक चलाउँदै हुनुहुन्छ ? फेसबुकमा तपाईंले सार्वजनिक गर्ने विवरणहरू के के छन् ? कहिल्यै विचार गर्नुभएको छ ? तपाईंले सुनका गहना लगाएर देखाइएको फोटो, आपराधिक मानसिकता भएका व्यक्तिलाई ठगी गर्ने बहाना पनि बन्न सक्छ। तपाईं घर छाडेर कतै जान थालेको विवरण फेसबुकमा सेयर गर्नुभयो भने, चोरी गर्ने मानसिकता भएकाहरूलाई सजिलो माध्यम भएको हुन सक्छ। चिन्दै, नचिनेका र फेसबुकमा भेट भएका अञ्जान साथीलाई तपाईंले आफ्ना समस्या र व्यक्तिगत विवरण सुनाउनुहुन्छ भने तपाईं समस्यामा पर्ने निश्चित छ। पछिल्लो समय साइबर क्राइमको संख्या निकै बढ्दो छ। आर्थिक वर्ष २०८१८२ सुरु भएपछि ६ महिनामा मात्रै देशभर करिब ११ हजार साइबर क्राइमका उजुरी दर्ता भए। योमध्ये ६ हजार १ सय १ वटा साइबर अपराध फेसबुकबाट भएको भन्दै उजुरी दर्ता भएका थिए। यस्तै इन्स्टाग्रामको माध्यमबाट साइबर अपराध गरेको भन्दै १ हजार ८ सय ८४ वटा उजुरी दर्ता भएका छन्। ह्वाट्सएप र टिकटकबाट साइबर क्राइम भएको भन्दै क्रमशः १ हजार २ सय ५६ र ९ सय ६१ वटा उजुरी दर्ता भएका छन्। नेपाल प्रहरीको साइबर ब्युरोको प्रवक्ता दीपकराज अवस्थीका अनुसार सामाजिक सञ्जालको माध्यमबाट हुने अपराध निकै बढ्दो छ। मुख्यतः सामाजिक सञ्जालबाट आर्थिक अपराध र सम्बन्धमा हुँदा खिचेका फोटो भिडियो सार्वजनिक गरेर यौन हिंसा गर्ने प्रवृत्ति बढिरहेको छ। ६ महिनामा करिब ११ हजार साइबर क्राइमका उजुरी आएको तथ्यले समाजमा इन्टरनेटबाट हुने अपराध मौलाइरहेको पुष्टि हुन्छ। यस्तो अपराधको निसानामा बालबालिका, युवादेखि जानेका, बुझेका व्यक्ति र वृद्धवृद्धाहरू पनि परिरहेका छन्। गृह मन्त्रालयमा सोमबार आयोजित एक कार्यक्रममा समेत साइबर क्राइम पछिल्लो समय निकै बढेको तथ्यांक प्रस्तुत गरिएको थियो। गृह मन्त्रालयका प्रवक्ता रामचन्द्र तिवारीले मन्त्रालयको प्राथमिकतामा परेका सुरक्षा चुनौतीहरूको विषयमा बताएका थिए। उनका अनुसार पछिल्लो समय सडक दुर्घटना हुने र धेरै व्यक्तिको ज्यान जान थालेपछि मन्त्रालयले यसको नियन्त्रणका लागि विशेष पहल गर्ने बताए। यसका साथै आत्महत्या न्यूनीकरण, लागुऔषध दुव्र्यसन नियन्त्रण, साइबर क्राइम रोकथाम र राजस्व चुहावट नियन्त्रणमा मन्त्रालयले विशेष योजना बनाएर काम गर्ने जानकारी दिएका छन्। मुख्यतः सामाजिक सञ्जालबाट आर्थिक अपराध र सम्बन्धमा हुँदा खिचेका फोटो भिडियो सार्वजनिक गरेर यौन हिंसा गर्ने प्रवृत्ति बढिरहेको छ। गृह प्रवक्ता रामचन्द्र तिवारी भन्छन्, गृह मन्त्रालयले प्रत्येक जिल्लामा सडक दुर्घटना न्यूनीकरणका लागि सबै सरोकारवालाहरूसँग समन्वय गरेर कार्ययोजना नै बनाएर काम गरिरहेको छ। सडक दुर्घटना घटाउन टाइमकार्ड लागू गर्ने नियमित चेकजाँच गर्ने सडकको मर्मत सम्भार गर्ने, ट्राफिक संकेतहरू चुस्त राख्ने, मापासे लापासे चेकजाँच गर्ने, सवारीको क्षमता अनुगमन र दुर्घटना न्यूनीकरणलाई कार्यसम्पादनसँग आबद्ध गर्न प्रयास गरिएको छ। यस्तै ट्राफिक नियम उल्लंघनको अभिलेख प्रणालीलाई अध्यावधिक गरी ७१ जिल्लामा २ सय १२ स्थानमा लागू भएको छ। अपराध रोकथाम र नियन्त्रणका लागि समुदाय प्रहरी साझेदारी कार्यक्रम लागू गरिएको छ। हालसम्म २० हजार ७ सय ६५ वटा अनुचित व्यवहारको उजुरी दर्ता भएको छ। सहकारी ठगीसम्बन्धी यो आवमा ४८ वटा मुद्दा दर्ता भएको छ। जसमा ४३ जना पक्राउ र ३ सय ५० जना आरोपी फरार रहेका छन्। सहकारी ठगीबाट यो ६ महिनामा ५ अर्ब १२ करोड बराबरको रकम ठगी भएको छ। आत्महत्या न्यूनीकरणको लागि मानसिक स्वास्थसम्बन्धी विषयमा अध्ययन अनुसन्धान गर्न गृह मन्त्रालय र काठमाडौं विश्वविद्यालयको मानसिक स्वास्थ्य विभागबीच सहकार्यको समझदारी भई कार्यान्वयन सुरु भएको छ। आत्महत्या न्यूनीकरणको लागि वडादेखि जिल्ला तहसम्म संयन्त्रहरू परिचालन गरी आत्महत्याविरुद्ध नेपाल प्रहरीले अभियान सुरु गरेको छ। गृहको तथ्यांकअनुसार यो आव सुरु भएपछि पछिल्लो ६ महिनामा ३ हजार १ सय ३४ जनाले आत्महत्या गरेका छन्। सबैभन्दा बढी कोशी प्रदेशमा ६ सय ७८ जनाले आत्महत्या गरेका छन्। प्रत्येक जिल्लामा लागुऔषधविरुद्ध तीन महिने अभियान सञ्चालन गर्न रकम पठाइएको छ। नेपाल प्रहरी, सशस्त्र प्रहरी बल, नेपालबाट समेत लागुऔषधविरुद्ध नियमित सचेतनामूलक कार्यक्रमहरू सञ्चालनमा रहेको छ। लागुऔषध दुव्र्यसनीमा ३ हजार ६ सय ८३ जना पक्राउ परेका छन्। देशभर २ हजार ३ सय ६४ वटा मुद्दा दर्ता भएको छ। लागूऔषध रोकथाम तथा नियन्त्रण राष्ट्रिय गुरुयोजना (२०७९२०८४), लागू औषध राष्ट्रिय रणनीति, २०६६ अनुसार कार्यक्रमहरूको प्रभावकारी कार्यान्वयन गर्न सबै निकायहरूसँग समन्वय भइरहेको छ। प्रमुख जिल्ला अधिकारीको नेतृत्वमा रहने राजस्व चुहावट नियन्त्रण समितिलाई क्रियाशील बनाइएको र प्रत्येक महिना बैठक बसी समीक्षा प्रतिवेदन मन्त्रालय पठाउन निर्देशन गरिएको। सडक दुर्घटनाबाट ६ महिनामा १,२३३ जनाले ज्यान गुमाए चालु आर्थिक वर्षको पहिलो ६ महिनाको अवधिमा देशभर ११ हजार ३ सय ३८ सवारी दुर्घटना भएको पाइएको छ। साउनदेखि पुससम्म भएका सवारी दुर्घटनामा परी १ हजार २ सय ३३ जनाले ज्यान गुमाएका छन्। गृह मन्त्रालयले सोमबार पत्रकार सम्मेलन गरी सडक दुर्घटनाको राष्ट्रिय अवस्था र प्रवृत्तिबारे जानकारी गराएको हो। गृह मन्त्रालयका अनुसार गत वर्षको ६ महिनाको तुलनामा यस वर्षको ६ महिनामा सडक दुर्घटना संख्या घटेको तर, मृत्यु संख्या भने बढेको छ। गत वर्ष साउनदेखि पुससम्म १२ हजार ८ सय ५६ वटा सवारी दुर्घटना भएको थियो। जसमा १२ सय ३३ जनाले ज्यान गुमाएका थिए। यस वर्ष साउनमा १ हजार ६ सय २८ वटा सवारी दुर्घटना भएका छन्। जसमा १ सय ५२ जनाको मृत्यु भएको छ। भदौमा १ हजार ६ सय १९ सवारी दुर्घटना भएकोमा १ सय ७४ जनाले ज्यान गुमाएका छन्। यसैगरी असोजमा १ हजार ८ सय ७३ सवारी दुर्घटना भएका छन्। त्यसमा दुई सय जनाले मृत्युवरण गरेका छन्। कात्तिकमा १ हजार ९ सय २८, मंसिरमा २ हजार १४ र पुसमा २२ सय ७६ वटा सवारी दुर्घटना भएका छन्। सवारी दुर्घटनामा परी कात्तिकमा २ सय ५८ जना, मंसिरमा २ सय ५२ जना र पुसमा १ सय ९७ जनाको मृत्यु भएको गृहको तथ्यांकमा उल्लेख छ।"

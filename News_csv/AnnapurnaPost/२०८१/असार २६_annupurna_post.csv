शीर्षक,विवरण
खस्किएको नतिजा,"मुलुकको वार्षिक बजेटको १० प्रतिशतभन्दा ज्यादा शिक्षामा मात्रै खर्च हुन्छ । हुनुपर्ने त २० प्रतिशत हो । अन्तर्राष्ट्रिय मञ्चहरूमा सरकारी प्रतिनिधिहरू २० प्रतिशतै बजेट विनियोजन गर्ने प्रतिबद्धता गर्न चुक्दैनन् पनि । तर विनियोजनमा चुक्छन् । त्यसैले त देशभरका सामुदायिक विद्यालयहरूमा शिक्षक दरबन्दी कम छन् । भएका दरबन्दी पनि हजारौंको संख्याका रिक्त छन् । भवनलगायत पूर्वाधार कमजोर छन् । अर्थात् सरकारले शिक्षालाई पर्याप्त लगानी गरेको छैन । त्यसैको एउटा नतिजा नै गत वर्षको चैत महिनामा सञ्चालन भएको माध्यमिक शिक्षा परीक्षा (एसईई) को नतिजा हो । जसमा देशभरबाट ४ लाख ६४ हजार ७ सय ६५ विद्यार्थी सहभागी हुँदा २ लाख २२ हजार ४ सय ७२ जना मात्रै कक्षा ११ मा भर्ना हुन योग्य भए । त्यसो त यसपालि नतिजा निकाल्दा अपनाइएको मापदण्ड फरक थियो । सैद्धान्तिकतर्फ पनि ३५ अंक ल्याएकै हुनुपर्नेलगायत मापदण्डका कारण धेरै विद्यार्थी कक्षा ११ मा भर्ना हुन अयोग्य हुने भएका हुन् । तर खासगरी हाम्रो पठनपाठन र शैक्षिक प्रणाली नै कमजोर छ भन्न हिच्किचाउनु पर्दैन । मुलुकका कतिपय गाउँपालिकाभरिकै सामुदायिक विद्यालयको उत्तीर्ण प्रतिशत शून्य पनि देखियो । कतिमा जम्मा एकजनामात्रै उत्तीर्ण भए । यसले देशको विद्यालय शिक्षाको हालत देखाउँछ । सहरी जिल्लाकै थुप्रै सामुदायिक विद्यालयमा पनि अत्यन्तै कमजोर नतिजा आएको छ । निजी विद्यालयको नतिजा उत्कृष्ट आउने र सामुदायिकको कमजोर हुने भनेको देशकै लागि लज्जाको विषय हो । सरकारले गरेको लगानीबाट प्रतिफल नआउनु भनेको निकै ठूलो विडम्बना हो । माध्यमिक शिक्षा पालिकाहरूको अधिकार क्षेत्रभित्र पर्छ । तर पालिकाहरू अधिकतर त आफ्नै प्रशासनिक खर्च आफ्नो आन्तरिक आम्दानीबाट पूरा गर्न असमर्थ छन् । त्यस्तोमा तिनले कसरी शिक्षा सुधार गरून् । त्यसमाथि हाम्रो विकासको दृष्टिकोण भनेको सडक र बिजुली अनि खानेपानीको धारा भन्ने हो । जबसम्म शिक्षा सुधार हुन्न, तबसम्म मुलुकका कुनै पनि समस्याको सुधार हुन्न भन्ने बुझाइ आमराजनीतिक कार्यकर्ता र जनप्रतिनिधिमा पुग्न सकेको छैन । शिक्षामा सुधार हुनेबित्तिकै विकासको चरण नै प्रारम्भ हुन्छ । भ्रष्टाचार न्यूनीकरणमा पनि शिक्षाकै भूमिका हुन्छ । देशमा समृद्धि र सदाचार स्थापित गर्न शिक्षामा सुधार नगरी धर छैन । एसईईको खस्किएको नतिजालाई मुलुककै अधोगतिका रूपमा लिनुपर्छ । संवेदनशीलतापूर्वक संघीय सरकारले नै शैक्षिक परिवर्तनको क्रान्ति ल्याउनुपर्छ ।"
स्वास्थ्य सेवामाथिको अन्यायविरुद्ध जनता जाग्नुपर्छ,"नेपाली चिकित्सकहरूको अवस्था र पेसागत सुरक्षा कस्तो छ ? चिकित्सकहरूको भौतिकसँग सँगै आर्थिक सुरक्षाको पाटोमा पनि हेर्नुपर्ने हुन्छ। यी दुवै पाटोमा नेपाली चिकित्सकहरूको अवस्था कमजोर छ। सरकारले नै एमबीबीएसका लागि उपत्यकाभित्र ४१ लख ६८ हजार ९० रुपैयाँ शुल्क निर्धारण गरेको छ। उपत्यका बाहिर ४५ लाख ९५ हजार ७ सय २० रुपैयाँ निर्धारण गरिएको छ। स्नातक तहको यो शिक्षा लिएर मात्रै पुग्दैन। उच्च शिक्षा लिनै पर्यो। एमडी एमएस गर्दासम्म १ करोडको हाराहारीमा खर्च हुन्छ। यदि १ करोड रुपैयाँ बैंकमा मुद्दतीमै राख्ने हो भने पनि चिकित्सकको मासिक तलबभन्दा बढी ब्याज आउँदो रहेछ। अहिले चिकित्सकमाथि भौतिक रूपमा पनि त्रसित भएर काम गर्नु परिरहेको छ। अपराधिक मानसिकता बोकेका व्यक्तिबाट दुव्र्यवहार भइरहेको छ। भयरहित वातावरणमा उपचार गर्न पाए पो हुन्थ्यो। हालसालै टिचिङ (त्रिवि शिक्षण) अस्पताल महाराजगञ्जमा अल्ट्रासाउन्ड डासाबमाथि नै आक्रमण भयो। अहिले नेपाली चिकित्सकहरू भौतिक र आर्थिक समस्याको दोहोरो चपेटामा परेका छन्। चिकित्सक संघले विज्ञप्ति निकाल्ने, आकस्मिक बाहेकका सेवा बन्द गर्ने गर्दा पनि दुव्र्यवहारका घटना रोकिएका छैनन् नि ? टिचिङ अस्पतालमा कार्यरत डासाबलाई आक्रमण गर्नेलाई प्रहरी प्रशासन मिलेर तत्कालै समातियो। सरकार, प्रहरी प्रशासनले आक्रमण गर्नेलाई पक्राउ गरी कानुनी कारबाही चलाउने हो भने दुव्र्यवहारका घटना रोकिने थियो। दोषीलाई अविलम्ब स्वास्थ्यकर्मी तथा स्वास्थ्य संस्थाको सुरक्षा सम्बन्धी (पहिलो संशोधन) ऐन,०७९ र संघसँग गरिएको सम्झौताअनुसार कडाभन्दा कडा कारबाही गर्ने हो भने दुव्र्यवहारका घटनाहरू दोहोरिने थिएनन्।स्वास्थ्यकर्मीमाथि किन शृंखलाबद्ध रूपमा किन आक्रमण वा दुव्र्यवहार भइरहेको छ ? यसमा अध्ययन भएको छैन ? हामीले देशव्यापी रूपमा स्थलगत अध्ययन गर्यौं। हरेक ठाउँमा चिकित्सक, स्थानीय प्रहरी प्रशासन, कानुन व्यवसायी, न्यायाधीश लगायतका सरोकारवाला व्यक्तिसँग कुराकानी पनि गर्यौं। बुझ्दै जाँदा त आक्रमण गर्ने समूह नै खडा भएको पाइयो। पेशेवर आक्रमणकारी समूह नै रहेको पत्ता लाग्यो। बिरामी पक्षसँग सम्पर्क गर्ने, अस्पताल तोडफोड बार्गेनिङ गर्ने गर्दा रहेछन्। बार्गेनिङ गरेर प्राप्त रकम पनि थोरै बिरामी पक्षलाई दिएर धेरै आफू (समूह)ले राख्ने गर्दा रहेछन्। यस्तो काम अधिकांश ठाउँमा भएको पाइयो। काठमाडौंमा यस्तो खालको समूह छ भन्ने थाहा थियो। तर, अहिले त काठमाडौं बाहिर पनि विस्तार भएको पायौं। घटनाको अनुसन्धान गर्ने प्रहरीबाटै यो तथ्य सुनियो। अहिले मुलुकमा नै भिडतन्त्र र बलतन्त्र हावी भइरहेको छ। स्वास्थ्य क्षेत्र मात्र किन पो फरक हुन्थ्यो र ? कतिपयले उपचारमा हेलचेक्र्याइँ भएको गुनासो गर्छन्। यो गुनासो हटाउने उपाय के होला ? उपचारमा हेलचेक्र्याइँ भए झैं लाग्छ भने कानुनी उपचारमा जान सकिन्छ। यो कानुनी राज्य हो। कानुन आफ्नो हातमा लिनै पर्दैन। चिकित्सकमाथि आक्रमण वा अस्पताल तोडफोड गर्नै पर्दैन। कतिपयलाई कानुनी उपचारका बारेमा जानकारी पनि छैन। कानुनी उपचार लिने प्रवृत्ति पनि खासै छैन नि ? हो। स्वास्थ्यकर्मी तथा स्वास्थ्य संस्थाको सुरक्षासम्बन्धी (पहिलो संशोधन) ऐन, ०७९ बनाउन सघाएकोमा विधायकलाई धन्यवाद दिन्छु। यसको प्रचारप्रसार पर्याप्त मात्रामा नभएको अनुभूति हामीले गरेका छौं। जनतामाझ मुलुकी अपराध संहिता र स्वास्थ्य ऐनका बारेमा जानकारी गराउनुपर्ने महसुस भएको छ। मुलुकी अपराध संहिता, ०७४ मा इलाजसम्बन्धी कानुनी व्यवस्था छ। इजाजत प्राप्त नगरेको व्यक्तिले इलाज गर्न नहुने भनिएको छ। त्यस्तै बदनियत चिताइ इलाज गर्न नहुने र त्यस्तो गर्नेलाई सजायको व्यवस्था पनि गरिएको छ। लापरवाही वा हेलचेक्र्याइँ गरी इलाज गर्न नहुने पनि व्यवस्था छ। पर्याप्त होसियारी वा सावधानी नअपनाई लारबाही वा हेलचेक्र्याइँ गरी इलाज गर्न, औषधि खान दिन वा खान सिफारिस गर्न वा चिरफार गर्न हुँदैन। यस्तो काम गर्नेलाई सजायको व्यवस्था छ। बिरामीलाई शंका लागेमा आवश्यक सोधपुछ गर्ने र कानुनी उपचारमा जान सक्ने व्यवस्था छ। तर, यसबारेमा पर्याप्त जनचेतना छैन। चिकित्सकले भयरहित भएर सेवा दिन के गर्नुपर्ला त ? बिरामीको अवस्थाबारे जानकारी लिनदिन परामर्श कक्षको व्यवस्था गर्न सकिन्छ। यसका लागि हामीले अस्पतालमा आग्रह गर्दै आएका छौं। सम्पर्क व्यक्ति पनि तोक्न भन्दै भएका छौं। बिरामीका आफन्तलाई पनि मनमा लागेको कुरा पोख्ने वा सुनुवाइ हुने ठाउँ त तोकिदिनुपर्यो नि ! यो व्यवस्था गर्ने हो भने कतिपय सामान्य विवादले पनि छिट्टै उग्ररूप लिने थिएन कि भन्ने लाग्छ। स्वास्थ्य मन्त्रालयमा भएको भेटघाटमा पनि परामर्श कक्ष र सम्पर्क व्यक्ति (सूचना अधिकारी) को व्यवस्था भएमा मात्र निजी अस्पतालको नवीकरण गर्न सल्लाह सुझाव दिएको हुँ। घटना भएको बेला अस्पतालको तर्फबाट वास्तविक जानकारी दिने कोही व्यक्ति उपलब्ध हुँदैन। सम्पर्क व्यक्ति वा सूचना अधिकारी नहुँदा अस्पतालमा भएका तोडफोड र आक्रमणका घटनामा एकोहोरो सूचना प्रवाह भएको पनि पाएका छौं। विश्व स्वास्थ्य संगठन (डब्लूएचओ) को मापदण्डबमोजिम नेपाल चिकित्सक र बिरामीबीचको अनुपात मिलेको छ ? यो अनुपात मिलेको छैन। टाढाटाढाबाट बिरामीहरू निको हुने आसमा जँचाउनु आएका हुन्छन्। चिकित्सकले राम्रोसँग सोधपुछ गर्ने र मिठो बोली बोल्दै सोध्दा आधा निको भए झैं महसुस बिरामीले गर्छन्। १५२० मिनेट लगाएर एउटा बिरामीको सोधपुछ र जाँच गर्नुपर्ने हुन्छ। सरकारले २०४८ सालको जनसंख्याको अनुपातमा चिकित्सकको दरबन्दी कायम गरेको थियो। २०४८ सालयता कति जनसंख्या वृद्धि भएअनुरूप चिकित्सकको पनि दरबन्दी पनि थप्नुपर्ने होइन ? त्यो बेला १७ सय चिकित्सकको दरबन्दी रहेछ। त्यसमा पनि चार सयले जागिर छोडेपछि स्थानीय, प्रदेश र संघमा गरी झन्डै १३ सय चिकित्सक छन्। वीर अस्पताल होस वा टिचिङ जुनसुकै सरकारी अस्पतालमा पनि बिरामीको भीड देखिन्छ। अनुपात नमिलेकै कारण मापदण्डभन्दा धेरै बिरामीहरू हेर्नुपर्ने बाध्यता चिकित्सकलाई छ। त्यसैले स्थायी दरबन्दी सिर्जना गरेर आवश्यक चिकित्सक नियुक्त गर्नुपर्छ। सरकारले पर्याप्त बजेट पनि नछुट्ट्याउने र स्थायी दरबन्दी सिर्जना नगर्दा अन्याय भएन ? चिकित्सक मात्र होइन सर्वसाधारण जनतामाथि पनि ठूलो अन्याय भएको छ। विश्व स्वास्थ्य संगठन (डब्लूएचओ)ले स्वास्थ्य क्षेत्रमा डबल डिजिटको बजेट विनियोजन गर्न सुझाव दिन्छ। तर, यहाँ सुझावको कार्यान्वयन भएको छैन। यस वर्ष ४ दशमलव ३ प्रतिशत मात्र विनियोजन गरिएको छ। संविधानको भाग ३ मा मौलिक हक र कर्तव्यको व्यवस्था छ। मौलिक हकअन्तर्गत स्वास्थ्यसम्बन्धी हकमा प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हक हुने छ र कसैलाई पनि आकस्मिक स्वास्थ्य सेवाबाट बञ्चित गरिने छैन भन्ने उल्लेख छ। त्यस्तै प्रत्येक नागरिकलाई स्वास्थ्य सेवामा समान पहुँचको हक हुने व्यवस्था पनि गरिएको छ। मौलिक हकमा उल्लेख भएबमोजिम सबै ठाउँका जनतालाई स्वास्थ्य सेवामा समान पहुँच छ त ? सरकारले स्वास्थ्य क्षेत्रमा बजेट विनियोजन, पूर्वाधार र जनशक्ति व्यवस्थापनमा उपेक्षा गर्न मिल्छ ? वास्तवमा सरकारले जनतामाथि स्वास्थ्य र शिक्षामा अन्याय गरेको छ। यो कुरा जनताले बुझ्न जरुरी छ। आफूमाथिको अन्यायविरुद्ध जनता जाग्नुपर्छ। सरकारी स्थायी जागिर नपाउने र निजीमा पर्याप्त तलब सुबिधा नपाएको गुनासो कतिपय चिकित्सकको छ। विदेश पलायनको अवस्था कस्तो छ ?अहिले मध्यमवर्गीय परिवारका व्यक्तिहरू छोराछोरीलाई डाक्टर बनाउन लागिपरेका छन्। धेरैजसो डाक्टरहरू मध्यवर्गीय परिवारका छन्। मध्यमवर्गीय परिवारको सोसियल बोन्डिङ एकदमै राम्रो हुन्छ। घरमै बसेर कतिपय जुनियर चिकित्सकहरूले अमेरिकाको युनाइटेड स्टेट्स मेडिकल लाइसेन्सिङ एग्जामिनेसन (यूएसएमएलई) को तयारी गरिरहेका छन्। बाहिर नदेखिएको मात्र हो। अहिले डाक्टरहरू बेरोजगार हुने क्रम बढेको छ। खपतभन्दा आपूर्ति धेरै छ भने स्वाभाविक हो कि चिकित्सकहरू बेरोजगार हुनुपर्छ। अहिले वर्षमा झन्डै २५ सय चिकित्सक उत्पादन भइरहेका छन्। ३ हजार जना चिकित्सक विदेश जाने तयारी देखिन्छ। किनभने चिकित्सकहरूलाई भौतिक र आर्थिक सुरक्षा नभएपछि विदेश पलायन हुने नै हो। आफ्ना गाउँ ठाउँ र परिवार छोडेर को विदेश जान चाहन्छ र ?चिकित्सकको उत्पादन पर्याप्त भइरहेकाले निजी अस्पतालले न्यून तलब सुबिधा दिने गरेका छन्। पढिसकेपछि अनुभवका लागि पनि काम गर्नै पर्ने हुन्छ। त्यसको फाइदा उठाउँदै निजीको अस्पताल व्यवस्थापनले न्यून तलब दिने गरेका हुन्। न्यून तलबमा गर्ने भए गर्नुस् नभए जति पनि डाक्टर पाइहालिन्छ भन्ने मानसिकता निजी अस्पतालको छ। सरकारले अस्पतालको नवीकरण अस्पतालको वासलात (ब्यालेन्स सिट) हेरेर डाक्टरलाई शोषण भएको पत्ता लगाई कारबाही गर्न सक्नुपर्छ। यसमा नेपाल चिकित्सक संघले के गर्ने ? अभिभावक भनेको त राज्य हो। सरकारले पहल गर्नुपर्छ। यसरी चिकित्सक पलायन हुँदा दीर्घकालमा कस्तो असर पर्ला ? दीर्घकालमा भयावह अवस्था आउन सक्छ। नयाँ मात्र होइन स्थायीहरू पनि बिदेसिन थालेपछि कस्तो स्थिति आउला ? यसको विश्लेषण र चिन्ता कसले गर्ने ? विदेश पलायन कसरी रोक्ने ? सम्बन्धित निकायले नसोंच्ने हो भने अवस्था गम्भीर हुने छ। व्यक्तिगत एवं सामाजिक र पेसागत सुरक्षा नभएर पछि बाध्य भएर पलायन भएका हुन्। अहिले नेपाल मेडिकल काउन्सिलमा दर्तावाल चिकित्सकहरू झन्डै ३५ हजार छन्। तर, यो संख्या विस्तारै पलायन हुँदै छ। सरकारी सेवा प्रवाहलाई चुस्त बनाउन कस्तो मोडालिटी अपनाउनुपर्ला ?विकल्पहरू नभएका होइनन्। जस्तो, सरकारी अस्पतालबाट विस्तारित सेवा (इएचएस) व्यवस्था गर्न सकिन्छ। केही निश्चित समय इएचएस सेवा प्रवाह गर्न सके अलि हुनेखाने, धनीमानी व्यक्तिहरूले सो सेवा लिन्थे होलान्। यसो गर्दा सर्वसाधारणलाई उपचार सेवामा सहज हुन्थ्यो। मोडालिटीका विषयमा सोच्नुपर्ने बेला भइसकेको छ। सबै नागरिकको स्वास्थ्य बिमा गराउनेतर्फ जानै पर्छ। काठमाडौं र कर्णालीको बासिन्दाका लागि मोडालिटी एउटै बनाउनु भएन। स्वास्थ्य सेवामा समान पहुँचको व्यवस्था हुने छ भन्ने कुरा संविधानमा लेखिसकेपछि स्वास्थ्य बिमा सबै जिल्ला र ठाउँमा हुनुपर्ने होइन र ? यहाँ पनि अन्याय भएको छ, जनतालाई। स्वास्थ्य बिमा नभएका जनताले बिमा सेवा नपाउने ? पहिला पो पाइलट स्टडिका लागि केही जिल्लामा बिमा सुरु गरिएको थियो। अब त सबै जनताको स्वास्थ्य बिमा हुनु पर्यो। सरकारले भनेको समयमा कर नतिर्दा जनतालाई पेनाल्टि लगाउने ? जनताले समयमा उपचार नपाउँदा सरकारले पेनाल्टी नतिर्ने ? तिर्नु पर्यो नि !, जनतालाई। संवैधानिक व्यवस्था र व्यवहारमा भएको फरकपनाले हामी चिकित्सकलाई त आक्रोशित तुल्याउँछ भने जनतालाई झन् कस्तो होला ? निजी अस्पतालमा पनि बिमाको व्यवस्था गर्ने र कोपेमेन्टको व्यवस्था गर्न सकिन्छ। यसो गर्ने हो भने चलखेल गर्ने अवस्था नै रहँदैन। सिलिङ तोकिदिन मिल्छ। यो गर्दा सबैको जित हुन्छ। विनविन सिचुएसन हुन्छ। म वर्षको दुईपटक कर्णाली प्रदेशमा पनि जान्छु। संविधानले मौलिक हकको प्रत्याभूति गरेको छ। तर, व्यवहारमा लागू हुन सकेको छैन। सरकारीमा भीडले गर्दा सेवा पाउनै गाह्रो र निजी अस्पतालमा महँगो शुल्कका कारण तिर्ने गाह्रो भन्ने गुनासो छ नि ? समयमा कर तिर्न नसके जनताले जरिवाना तिर्नुपर्छ। बिरामी परेका जनताको बेलैमा उपचार व्यवस्था मिलाउन नसकेमा सरकारले पनि जरिवाना तिर्ने कि नतिर्ने ? हो, यहाँ पनि जनतामाथि अन्याय भएको छ। सरकारी अस्पतालमा पहुँचवालाले छिटो सेवा पाउँछन्। निमुखाहरूले पालो पाउँदैनन् भन्ने गुनासो छ। सामान्य रोगका बिरामी पनि टर्सरी सेन्टरमा आउने गरेका छन्। किन त ? स्थानीय तहमै उपचार व्यवस्था भए त केन्द्रीय अस्पतालमा आउनै पर्दैनथ्यो। सामान्यदेखि जटिल खालका समस्यमा हुँदा केन्द्रीय अस्पतालमा धाउने गरेका कारण भीड बढेको हो। उपचारसँगै कतिपय औषधि खरिद पनि महँगो छ। यसलाई सर्वसुलभ बनाउन के गर्नुपर्ला ? सरकारले दीर्घरोगहरू (क्रोनिक डिजिज)का औषधिहरूको अधिकतम खुद्रा बिक्री मूल्य (एमआरपी ) तोकिदिनुपर्छ। तर, अहिले सरकारले छोटो समय अर्थात् एक साता खाने एन्टिबायोटिक, ग्यास्ट्रिकको औषधिहरूको एमआरपी तोकेको छ। मधुमेह, दम, क्यान्सर लगायतका दीर्घरोगहरूमा सेवन गर्नुपर्ने औषधिहरूको एमआरपी जतिसक्यो छिटो तोकिदिनुपर्छ। सरकारले ध्यान दिनुपर्ने र एमआरपी तोक्ने भनेकै जिन्दगीभर खाइरहनुपर्ने औषधिमा हो। केही दिन खानुपर्ने औषधिको सरकारले एमआरपी तोकेर गरिब के लाभ हुन्छ र ? यसतर्फ सरकारले योजना बनाई कार्यान्वयन गर्नुपर्छ। यसमा सरकार गम्भीर हुनुपर्छ। जनतालाई कसरी सर्वसुलभ रूपमा सेवा दिने ? स्वास्थ्यकर्मीले कसरी भयरहित वातावरणमा उपचार सेवा प्रवाह गर्ने ? भन्ने विषयमा कतिपय छलफलमा सहभागी हुन्छौं। नीतिगत कुरामा हामी खासै संलग्न हुँदैनौं। संलग्न पनि गराइँदैन, हामीलाई। स्वास्थ्य मन्त्रालयमा हुने भेटघाटमा गएका छौं। चिकित्सकको दरबन्दी लगायतमा कुरा गर्दाबित्तिकै अर्थ मन्त्रालयमा फाइल अड्केको बताउने प्रवृत्ति स्वास्थ्य मन्त्रालयको छ। मन्त्रालयहरूबीच आपसी समन्वयसमेत भएको पाइँदैन। प्रस्तुति : दिनेश गौतम"
मधेसका असुरक्षित पोखरीमा डुबेर ३ वर्षमा ४८१ को मृत्यु,"जनकपुरधाम : मधेस प्रदेशमा जथाभावी खनिएका पोखरी र खाल्डाखुल्डीहरूले बर्सेनि सयौंको ज्यान लिने गरेको छ। यस्ता मृत्युको जवाफदेहिता कानुनतः न कसैले लिने गरेको छ। न त यसको न्यूनीकरणका लागि हालसम्म कुनै प्रयास नै भएका छन्। गर्मी छल्न बनाइने यस्ता असुरक्षित आहालपोखरीमा पौडी खेल्न जाँदा बालबालिका डुब्छन्। तिनको ज्यानै जाने गरेको छ। गएको ३ वर्षमा मधेस प्रदेशका विभिन्न पोखरीमा डुबेर ४८१ जनाको ज्यान गएकामा २ सय ८७ जना बालबालिका परेका छन्। अबोधहरूका शत्रु तराईका पोखरी र खाल्डा घटना १ : धनुषाको धनौजी गाउँपालिका ५ बहुअर्बाको सार्वजनिक पोखरीमा डुबेर असार २० गते तीन बालिकाको मृत्यु भयो। मृत्यु हुनेमा मुस्कान खातुन, जिनत खातुन र अजमेरी खातुन रहेकी थिइन्। १० देखि १२ वर्ष उमेर समूहका यी तीन जना बालिका स्थानीय घोंघा पोखरीमा नुहाउन गएका थिए। नुहाउने क्रममा एक्कासि उनीहरू डुब्न थाले। बालिकाहरू डुबेको देखेर पोखरी छेउमा रहेकी अर्को बालिकाले हो हल्ला गर्दै स्थानीयलाई खबर गरिन्। तुरुन्तै पोखरीको डिलमा भीड लाग्यो। स्थानीय युवाहरूले तत्कालै हाम फालेर तीनवटै बालिकाको उद्धार गरे। तर, पानीमा डुबेर निस्सासिसकेका उनीहरूमध्ये एकको उपचारका लागि जनकपुर अस्पताल ल्याउँदै गर्दा बाटोमा मृत्यु भयो। दुई जनाको उपचारको क्रममा मृत्यु भएको वडाअध्यक्ष याकुव कवारीले बताए। घटनापछि सम्पूर्ण टोलनै शोकमग्न भएको छ। घटना २ : सिरहाको नरहा गाउँपालिका ३ खोरियाटोलका ६ वर्षीय राहुल मण्डल र ८ वर्षीय आशिष मण्डलको पोखरीमा डुबेर असार १८ गते मृत्यु भयो। स्थानीय सुशील मण्डलका छोरा राहुल र भाञ्जा आशिष खेल्ने क्रममा सोमबार दिउँसोबाट हराएका थिए। घरपरिवारले छरछिमेक सबैतिर खोजतलाश गरे पनि दुवै बालक फेला परेनन्। त्यसपछि प्रहरीलाई साँझ ५ बजेतिर खबर गरिएको थियो। प्रहरीले खोजतलाश गर्दा मंगलबार बिहानै स्थानीय वसन्त यादवको पोखरीमा दुवै बालक मृत फेला परेका सिरहाका प्रहरी प्रवक्ता डीएसपी मुक्तिनाथ सापकोटाले बताए। दुवै बालकको पोखरीमा डुबेर मृत्यु भएको प्रहरीले जनाएको छ। स्थानीयका अनुसार ग्राभेल खनेर त्यक्तिकै छाडिएको खाल्डोमा पानी भरिएर पोखरी बनेको थियो। घटना ३ : सर्लाहीको दक्षिण पश्चिम ग्रामीण भेगस्थित बलरा नगरपालिकामा जेठ २७ गते पोखरीमा डुबेर एक वृद्धाको मृत्यु भयो। बलरा नगरपालिका ९ अचलगढमा स्थानीय मुनिलाल यादवको श्रीमती ८० वर्षीया राधिकादेवी यादवको पोखरीमा डुबेर मृत्यु भएको प्रहरीले जनाएको छ। बिहानै ५ बजेतिर घरबाट बाहिर घुम्न निस्केकी राधिका पूर्वपश्चिम हुलाकी सडकको पुल मुनी रहेको पोखरीमा चिप्लिएर खसेकी थिइन्। पोखरीमा उनको शव स्थानीयले देखेपछि प्रहरीलाई खबर गरेका थिए। घटना ४ : २०८० असोज ६ गते धनुषाको बटेश्वर गाउँपालिकाका ११ वर्षीय धिनरकुमार महतोको बिगही खोला किनारको खाल्डोमा डुबेर मृत्यु भयो। घटना ५ : २०८० भदौ २९ गते जनकपुरधाम उपमहानगरपालिका लोहनामा १७ महिनाका रोहन मुखियाको घर अगाडि नै निर्माण गरिएको नालामा खसेर मृत्यु भयो। निर्माणाधीन नालाको ढक्कन ठेकेदारले नलगाएकै कारण रोहनको त्यसमा खसेर मृत्यु भएको थियो। मधेस प्रदेशमा पोखरी, खोल्सा, ठुल्ठूला खाडल, नदी, तलाउ र कलभर्टहरूमा जमेको पानीमा डुबेर अकालमै ज्यान गुमाउनेहरूको संख्या दिनप्रतिदिन बढ्दै गएको छ। प्रत्येक वर्ष असारदेखि असोजसम्म र विशेष गरी वर्षायाम सुरु भएदेखि नै मधेसमा पोखरीमा डुबेर ज्यान गुमाउनेहरूको समाचार सञ्चार माध्यममा आउन सुरु गर्छ। यस्ता घटनाहरूको क्रम बढ्दै गए पनि यसलाई न्यूनीकरण गर्न आवश्यक सावधानी भने अपनाइएको देखिँदैन। ज्यान गुमाउनेमा बालबालिका सर्वाधिकमधेस प्रदेश भरीमा पछिल्लो तीन वर्षमा पानीमा डुबेर ४८१ जनाले ज्यान गुमाएका छन्। जसमध्ये बालबालिकाको संख्या सर्वाधिक २८७ छ भने महिला ४४ जना र पुरुषको संख्या १ सय ५० रहेको मधेस प्रदेश प्रहरी कार्यालयको तथ्यांकले देखाउँछ। सो तथ्यांकअनुसार आर्थिक वर्ष २०८००८१ असार महिना २० गतेसम्ममा प्रदेश भरीमा १ सय ७० जनाले पानीमा डुबेर ज्यान गुमाइसकेका छन्। जसमध्ये बालबालिका १ सय १३, महिला १४ र पुरुषको संख्या ४३ छ। त्यसैगरी डुबेर घाईते हुनेहरूको संख्या ११ रहेको छ। यसमा पनि बालबालिका सबैभन्दा बढी ७ र ४ जना पुरुष छन्। आव २०७९८० मा प्रदेशका आठै जिल्लामा १ सय ५ जनाको डुबेर मृत्यु भएको थियो। जसमा ६५ जना बालबालिका, ९ जना महिला र ३१ पुरुष थिए। त्यसअघि आव २०७८०७९ मा २०६ जनाले पोखरी र खाल्डाखुल्डीमा डुबेर ज्यान गुमाए। जसमध्ये बालबालिका १ सय ९, महिला २१ र पुरुष ७३ जना थिए। पानीमा डुबेर ज्यान गुमाउनेहरूमा सबैभन्दा बढी बालबालिका नै रहने गरेको र उनीहरू जनचेतनाको अभाव र लापरबाहीका कारण पनि पानीजन्य विपद्को सिकार हुने गरेको धनुषाका प्रहरी उपरीक्षक भुवनेश्वर तिवारी बताउँछन्। गाउँघरमा जथाभावी पोखरी खनेर छाड्ने, माटो वा ग्राभेल खनेको खाल्डो पनि नपुरी त्यक्तिकै छाड्ने प्रवृत्ति निकै बढी छ। यस्तो अवस्थामा ती खाल्डोहरूमा वर्षायाममा पानी जमेर सानो पोखरी नै बन्ने गर्छ। बालबालिकाका लागि त्यहाँ पानीको सतह निकै बढी हुन्छ र यदि उनीहरू पोखरीमा पसे वा झरीहाले भने ज्यान नै गुमाउनु परेको अवस्थामा पुग्छन्, तिवारी भन्छन्, अभिभावकमा पानीजन्य विपद्का विषयमा जनचेतनाको अभाव र बालबालिकामाथि निगरानीको अभावले पनि यस्ता दुर्घटनाहरूलाई निम्तो दिने गर्दछ। गर्मी छल्न पोखरीमा पस्दा निम्त्याउँछ मृत्युबहुअर्बामा पोखरीमा डुबेर ज्यान गुमाएका तीनैजना बालिका गर्मी छल्न पोखरीमा नुहाउन गएका थिए। स्थानीयका अनुसार ती बालिकाहरू मात्रै नभई करिब १० जनाभन्दा बढी गाउँकै बालबालिकाहरू पोखरीमा नुहाउँदै खेलिरहेका थिए। सोही क्रममा पानीको सतह बुझ्न नसकी ती बालिकाहरूको डुबेर मृत्यु भएको हो। बाटोमा खनिएको खोल्सामा माछा खोज्दै बालबालिका । यस्ता खोल्साहरूमा पानीको सतह बढेर दुर्घटनाको जोखिम बढाउने गर्दछ । तस्बिर : मनिका झा मधेसमा वर्षायाममा पानी नपर्दासम्म अत्याधिक उम्मस र गर्मी हुने गर्दछ। यस्तो बेला बालबालिकाहरू पोखरीमा नुहाउने, भैंसी र घरपालुवा जनावरहरूलाई नुहाउन जाने र खेल्ने गर्छन् तर, सो बेला पानी बढेको थाहा नपाउँदा डुबेर ज्यान नै जाने गर्दछ, स्थानीय रामशिला महतो भन्छिन्, आमाबुवालाई आफ्नो बालबच्चा कहाँ गयो भनेर मतलब नै हुँदैन। घरधन्दा मै व्यस्त रहने बानिले पनि यस्ता दुर्घटनाहरूलाई निम्तो दिने गरेको छ। सुरक्षा सर्तकर्ताको अभाव र हेलचक्र्याइँका कारण बालबालिका खेल्ने क्रममा डुबेर मृत्यु हुने गरेको प्रायःजसो घटनामा भेटिन्छ। जथाभावी खनिएका खाल्डाहरू काल ग्राभेल खनेर त्यक्तिकै छाडिएको खाल्डोमा पानी भरिएर पोखरी नै बन्ने गरेको छ। सोही खाल्डोमा डुबेर गत साता सिरहाको नरहा गाउँपालिका ३ खोरियाटोलका ६ वर्षीय राहुल मण्डल र ८ वर्षीय आशिष मण्डलको मृत्यु भयो। यसअघि २०७८ जेठ २८ गते धनुषाको मुखियापट्टी मुसहरनिया गाउँमा निर्माणाधीन पोखरीमा डुबेर ५ जना बालिकाले ज्यान गुमाएका थिए। २०७४ सालमा रौतहटमा निर्माण कम्पनीले खनेको खाल्डोमा पानी जमेर सो पानीमा डुबेर चारजना बालबालिकाले ज्यान गुमाएका थिए। पूर्वाधार विकासको क्रममा जोखिमयुक्त संरचनाहरूलाई खुला र अव्यवस्थित छाड्दा त्यसले पानीजन्य विपद् निम्त्याउने गरेको छ। सडक विस्तार भइरहँदा खनिएका खाल्डाहरू, माटोका लागि खनिएका खाल्डाहरू, ठूलठूला नालाहरू समयमै व्यवस्थित नगरेर खाली र अव्यवस्थित छाड्ने गरिन्छ। पछि वर्षायाममा ति स्थानमा पानी जमेपछि सडक र खाल्डो बिचको फरक छुट्टिन गाह्रो हुन्छ र त्यस जोखिमको अनुमान गर्न नसक्दा दुर्घटना हुने थुप्रै उदाहरणहरू मधेसमा छन्। यहाँ सबै विकास निर्माणका कामहरू असार मसान्त र वर्षायाममा नै हुने गर्दछ। सडक बनाउनु होस् वा नाला जथाभावी बाटो खनेर खाल्डो बनाएर ठेकेदारहरूले अलपत्र पार्छन्। नत उनीहरूलाई कसैले केही भनेर दबाब दिन्छ नत उनीहरूले आफ्नो जिम्मेवारी सम्झेर ती अव्यवस्थित खाल्डोहरूलाई पुर्ने काम नै गर्छन्। मलाई सम्झना छ दुई वर्ष अगाडि मात्रै गणेशमान चारनाथ नगरपालिकामा ग्राभेल निकाल्नको लागि खनिएको गहिरो खाल्डोमा पानी जमेर तलाब झै बनेको थियो र यसै वर्षायाममा एक परिवारका दुई जना दाजुभाइ रातिको समयमा घर गइरहेको बेला त्यो खाल्डोमा परेर दुर्घटनाको सिकार हुुनु परेको थियो। यो कुनै नौलो घटनाहरू होइन्। जथाभावी खनिएका यस्ता खाल्डोहरूमा जमेर थुप्रै दुर्घटनाहरू हुने गर्दछ, अधिकारकर्मी विनोद महरा भन्छन्, जानिजानी विपद् निम्त्याउने यी खाल्डाहरूमा परेर मृत्यु हुनेहरूको अकाल मृृत्यु होइन हत्या नै भएको हो। यस्ता कुकृत्य गर्नेहरू, अनावश्यक पोखरी खनाएर छाड्नेहरूलाई कारबाही नै गर्नु आवश्यक छ। नत्र भने प्रत्येक वर्ष यसरी नै डुबेर ज्यान गुमाउने समाचारहरू सुनेर मौन बस्नुपर्ला। यस विषयमा स्थानीय प्रशासनको सर्तकर्ता र जोखिम न्यूनीकरणका लागि जुन प्रकारको प्रयास हुनुपथ्र्यो त्यो हुन सकेको छैन। पानीजन्य विपद् न्यूनीकरण गर्न निर्माण व्यावसायीहरूले खनेको खाल्डाखुल्डी वा अत्याधिक गहिरो पोखरीहरूमा कम्तीमा सूचना पाटी वा खतराको संकेत लगाउनु आवश्यक छ। सडक वा पुल निर्माण गर्दा निर्माण सडकको अवस्थाबारे जानकारी गराउन सूचना पाटी र जोखिम क्षेत्रलाई अनिवार्य रूपमा घेरा हालेर व्यवस्थीत गरियो भने जोखिम कम गर्न सकिने अधिकारकर्मीहरू बताउँछन्। नयाँ पोखरीका डिलहरूमा पोखरीको गहिराइ र जोखिमको विषयहरू सहितको विविध जानकारी लेखिएको सूचना पाटी राख्नु आवश्यक रहेको सर्वसाधारण बताउँछन्। सुरक्षित छैनन् पोखरी मधेसमा जसरी जमिनको महत्व सामाजिक प्रतिष्ठा, अचल सम्पत्ति र उत्तराधिकारीका लागि बन्दोबस्तीको अर्थमा रहेको छ, त्यसैगरी पोखरीको महत्व पनि सामाजिक, आर्थिक, सांस्कृतिक एवं पर्यावरणीय दृष्टिकोणले रहेको छ। कृषि संस्कृतिसँग जोडिएको मधेसी समाजमा पोखरीको निर्माण कृषि कार्य, सांस्कृतिक प्रयोजन, धार्मिक अनुष्ठान र पर्यटकीय, आर्थिक प्रयोजनको निम्ति गरिएको पाइन्छ। तर, पछिल्लो समय पोखरीको निर्माण बजेट कुम्ल्याउनका लागि पनि हुन थालेका छन्। जसले गर्दा अनावश्यक रूपमा खनिएका पोखरीहरू न त व्यवस्थित नै हुन्छन्, नत सुरक्षित नै। स्थानीय तह र प्रदेश सरकारले बिना उपयोगिता हेरेरै माछा पालन र पोखरी निर्माणका लागि आफ्नो बजेट छुट्याउने गरेको र सो रकम पाउन जोखिमको मूल्यांकननै नगरी खेतमै पनि पोखरी खनाउने जस्ता प्रवृत्तिले गर्दा पोखरीहरू असुरक्षित बन्न थालेका छन्। निजी जग्गामा जथाभावी पोखरी खन्ने र तिनलाई माछापालन लगायत अन्य कृषिसम्बद्ध कामका लागि उपयोग गर्ने क्रममा सुरक्षा प्रबन्धको खासै बन्दोबस्त गरिँदैन। यसले जोखिमलाई निम्त्याउने गर्दछ। पोखरी निर्माण गरिए पनि त्यसको प्रयोगका लागि सुरक्षा सामग्री, प्रयोग अभ्यास, निगरानी राख्ने र सीपयुक्त जनशक्तिको व्यवस्थापन तर्फ ध्यान नै दिइएको छैन। सार्वजनिक पोखरीको प्रयोग सबैका लागि सबै प्रयोजनले गरिन्छ तर, त्यसको सुरक्षा सतर्कता, प्रयोगविधि निर्धारण, सामग्री र हेरालु व्यवस्थापन जस्ता कार्यमा स्थानीय सरकारहरूको ध्यान पुग्न नसक्दा पनि पोखरीहरू असुरक्षित र दुर्घटनाको घर बन्दै गएका छन्। प्राथमिकतामै पर्दैनन् डुबेर हुने मृत्यु बाढी, पहिरो र प्राकृतिक प्रकोपबाट बच्न तथा जोखिम न्यूनीकरण गर्न सरकारले विभिन्न नीति तथा कार्यक्रमहरू बनाएको छ। तर, पानीजन्य विपद्कै कारण डुबेर हुने मृत्युलाई सरकारले प्राथमिकतामा राखेको छैन। विभिन्न खालका मानवद्वारा सिर्जित अप्राकृतिक क्रियाकलापका कारण पनि यस्ता समस्याहरू उत्पन्न हुने गरे तापनि यसलाई रोक्न तीनै तहको सरकार गम्भीर हुन नसकेको आरोप लाग्दै आएको छ। डुबेर हुने मृत्युको विषयलाई तिनै तहको सरकारले गम्भीरताका साथ लिएको छैन, मधेस प्रदेशसभा सदस्य रामअशिष यादव भन्छन्, जलनै जीवन हो भन्ने मान्यता सर्वविदितै छ। तर, हामी मानवद्वारा नै गरिने केही प्रकृत्ति विपरीतको क्रियाकलापहरूले र जनचेतनाको अभावले पानीजन्य जोखिम बढाइराखेको छ। मधेसमा पानीमा डुबेर मृत्यु हुनेमा अधिकांश विपन्न, गरिब र दलित समुदायका बालबालिका पर्ने गर्छन्। यसको कारण उनीहरूमा भएको जनचेतनाको कमी हो। यस्तो विपद् व्यवस्थापनका लागि डुबानको मुद्दालाई हेरेर यसको न्यूनीकरणका लागि उचित निति बनाउनु तीनै तहको सरकारको प्राथमिकताको विषय हुनुपर्दछ। जलसुरक्षा नीति बनाउनु आवश्यकतराई मधेसका बासिन्दाहरूको जीवनशैली अभिव्यक्त हुने परम्परागत संरचनाका रूपमा पोखरीलाई लिइन्छ। उत्सव, अनुष्ठानदेखि जीवकोपार्जनको दृष्टिकोणले पनि पोखरी महत्वपूर्ण पूर्वाधार मानिएको छ। तर, पछिल्लो समय यो जोखिमको पर्याय बन्दै गएको छ, पानीजन्य विपद्का अध्ययेता तथा सञ्चारकर्मी नित्यानन्द मण्डल भन्छन्, नेपालमा पानीमा डुबेर हुने मृत्यु रोकथामका लागि राष्ट्रिय जल सुरक्षा नीति निर्माण गर्नु अति आवश्यक देखिन्छ। पोखरीमा डुबेर हुने मृत्युलाई पनि विपद्् व्यवस्थापनको मुद्दा बनाइनु आवश्यक छ। बस्तीभित्रका पोखरी र गाउँटोलभन्दा अलिक पर्तिरका पोखरीका लागि फरकफरक मापदण्ड बनाएर सुरक्षा प्रबन्धन गर्नु आवश्यक छ। पोखरीको घेराबेरा अत्यन्त आवश्यक सर्त हो। त्यसैगरी उद्धारका लागि जनशक्तिको व्यवस्थापन अर्को अनिवार्य सर्तका रूपमा हुनुपर्छ। यी सर्तहरू पूरा नगर्ने व्यक्ति तथा निकायलाई पोखरी खन्ने इजाजत नै दिनु हुँदैन। पोखरीका डिलहरूमा सावधानी अपनाउन सन्देशमूलक सामग्री लेखिएका ससाना बोर्डहरू झुन्ड्याउनुपर्छ। स्थानीय तहहरूले आफ्नो योजना निर्माण गर्दा बजेटको सानो भाग यस विपद्को रोकथामका लागि छुट्ट्याएर जनचेतना कार्यक्रमहरू गर्यो भने पक्कै पनि डुबेर मृत्यु हुने घटनाहरूमा न्यूनीकरण गर्न सहयोग पुग्ने मण्डलको ठम्याइ छ। यस विषयमा स्थानीय तह, प्रदेश सरकार र केन्द्रीय सरकारबीच संवाद, समन्वय र सहकार्य आवश्यक देखिन्छ। सबैको साझा प्रयास र पहलले डुबेर मर्ने दुर्भाग्यपूर्ण स्थितिलाई रोक्न सकिन्छ। विश्व स्वास्थ्य संगठनले डुबेर हुने मृत्यु रोकथामका लागि १२ वटा कानुनी प्रावधानलाई सिफारिस गरेको छ। तर, नेपालमा हालसम्म पानीमा डुबेर मृत्यु हुनेका लागि कुनै कानुन, कार्यनीति वा रणनीति बनाइएको छैन। नियतवस यदि कसैले खाल्डो खनेर कसैलाई जोखिममा पारी मारेकोे प्रमाणित भयो भने त्यसमा कानुनी सजायको व्यवस्था छ तर, अनजानमा खनेको खाल्डो वा पोखरीमा डुबेर कसैको मृत्यु भयो भने त्यस्तोमा सजाय वा अन्य कुनै किसिमको क्षतिपूर्तिको व्यवस्था कानुनी रूपमा छैन, अधिवक्ता राजकुमार महासेठ भन्छन्, तर, यस विषयमा कानुन बन्नु आवश्यक छ। यस्ता मृत्युलाई रोकथाम गर्न नेपालले विपद् सूचना प्रणालीअन्तर्गत डुबेर मृत्यु हुनेबारे सूचना दिने प्रणाली मात्रै बनाउन सकेको छ। केन्द्रीय मत्स्य प्रबद्र्धन तथा संरक्षण केन्द्रको पुस्तिका २०७६ का अनुसार नेपालभरि सार्वजनिक तथा निजी पोखरीको संख्या ६ हजार ९ सय ३६ छ। जसमध्ये १८ हजार ९८ पोखरी मधेस प्रदेशमा छन्। सो तथ्यांकलाई हेर्दा कुल संख्याको करिब ४० प्रतिशत पोखरी मधेसमा छ।"
चौताराको नगरसभामा झडप,"सिन्धुपाल्चोक : सिन्धुपाल्चोकको चौतारा साँगाचोकगढी नगरपालिकाको बजेट सार्वजनिक गर्ने कार्यक्रममा जनप्रतिनिधिबीच झडप भएको छ। १६औं नगर सभामा बुधबार मध्यान्न बजेट पारित गर्न लाग्दा दुवै पक्षबीच धकेलाधकेल भएको थियो। सभामा केहीबेर तनावपूर्ण स्थिति सिर्जना भएको थियो। एमालेकांग्रेस र माओवादी समर्थित जनप्रतिनिधि दुई पक्षमा बाँडिएर झडपमा उत्रिएका थिए। विवाद बढ्दै गएपछि जनप्रतिनिधिहरूबीच मुठभेड भएको थियो। भौतिक पूर्वाधारतर्फको बजेट ब्रेकडाउन गरिनुपर्ने र नगरले बहुमतको आधारमा पेलेर जान खोजेको भन्दै कांग्रेस र एमालेबाट निर्वाचित वडा अध्यक्षहरूले विरोध जनाएका हु । सो क्रममा वडा नं ३ का वडाध्यक्ष टेकबहादुर तामाङमाथि हातपात भएको भन्दै उनीहरूले आपत्ति जनाएका थिए। स्थिति नियन्त्रणमा लिन नगर प्रमुख कृष्णप्रसाद सापकोटाले सुरक्षाकर्मी गुहारेका थिए। प्रहरीले स्थिति नियन्त्रणमा लिएपछि नगरप्रमुख सापकोटाले आर्थिक वर्ष २०८१८२ को बजेट र केही कार्यविधि सभामा प्रस्तुत गरेका थिए। नारावाजीकै बीच सापकोटाले बजेट र कार्यविधि बहुमतद्वारा पारित भएको घोषणा गर्दै गर्द कांग्रेसएमालेका जनप्रतिनिधीले एकलौटी तारिकाले बजेट ल्याइएको भन्दै नाराबाजी जारी राखेका थिए। तर, माओवादी समर्थित जनप्रतिनिधिले ताली बजाएर बजेटको स्वागत गरेका थिए। नगरमा माओवादीले एकलौटी गरेको आरोप लगाउँदै एमालेकांग्रेसले केही समयदेखि असन्तुष्टि जनाउँदै आएका थिए। केही साताअघि भएको नगरसभामा भएको भद्र सहमति बजेटमा नसमेटिएको उनीहरूको भनाइ थियो।"
रवि लामिछानेमाथि पार्टीले सहकारी र पासपोर्ट प्रकरणमा छानबिन गर्नुपर्छ : मुकुल ढकाल,"काठमाडौं : राष्ट्रिय स्वतन्त्र पार्टीका नेता मुकुल ढकालले सभापति रवि लामिछानेमाथि स्वतन्त्र छानबिन गर्न माग गरेका छन्। सर्वोच्च अदालतले समेत सहकारी ठगी प्रकरणमा रवि लामिछानेमाथि छानबिन हुनुपर्ने आदेश सुनाएको भन्दै महामन्त्री ढकालले पार्टीले पनि स्वतन्त्र छानबिन गर्नुपर्ने बताए। 'सहकारी ठगी प्रकरणमा रवि लामिछानेमाथि छानबिन गर्नुपर्छ भन्ने कुरामा सर्वोच्चका न्यायाधीशद्वय सपना प्रधान मल्ल र सारंगा श्रेष्ठको राय एउटै छ। राजीनामा दिने कि नदिने कुरामात्रै उहाँहरूको राय माझिएको हो। सर्वोच्च अदालतले नै छानबिन गर्नुपर्ने नजिर स्थापित गरेको छ,' बुधबार आयोजित पत्रकार सम्मेलनमा ढकालले भने। उनले सहकारी ठगीसम्बन्धी जाहेरी कतै नपरेको रवि लामिछानेको दाबी अदालतले गलत सावित गरेको बताए। पार्टीको भविष्य जोडिएकाले उनले पासपोर्ट प्रकरणमा पनि लामिछानेमाथि छानबिन हुनुपर्ने बताए। 'रवि लामिछानेमाथि कुनै जाहेरी नपरेको कुरा सर्वोच्चले गलत सावित गरेको छ। त्यसैले पार्टीले पनि तत्काल रवि लामिछानेविरुद्ध छानबिन गर्नुपर्छ। पासपोर्टको सबालमा पनि छानबिन गर्नुपर्छ। त्यसमा कहिल्यै चुनाव लड्न नमिल्ने कुरा पार्टीसँग सम्बन्धित भएकाले पार्टीको भविष्य जोडिएको छ। पार्टीलाई जोगाउनु पनि पर्नेछ,' उनले भने। उनले त्यो छानबिन रवि क्लबबाट नभएर राष्ट्रिय स्वतन्त्र पार्टीबाट हुनुपर्ने बताए। समितिमा पनि रवि क्लबबाहेक मानिसहरू राख्नुपर्ने उनले बताए। ढकालले आफ्नो निलम्बन कानुनसम्मत नभएकाले आफू अहिले पनि रास्वपाको महामन्त्रीमा कायमै भएको बताए। 'नेपालको संविधान, मूल्यमान्यता र दलसम्बन्धी ऐनअनुसार मेरो निलम्बनको प्रक्रिया मिलेको छैन। म अहिलेसम्म महामन्त्री थिएँ र छु। रवि लामिछनेको क्लबबाट मात्रै निष्कासित गरिएको हो,' उनले भने। उनले पार्टी रवि लामिछाने क्लबमा परिणत गरेको र इलिटहरूको कब्जामा पुगेको दाबीसमेत गरेका छन्। केन्द्रीय कमिटी बैठक लाइभ गर्ने प्रस्ताव गर्दा रवि लामिछानेले सिंगो केन्द्रीय कमिटीलाई खबरदार भन्दै तर्साएको उनको आरोप छ। आफूविरुद्ध उत्रिएर सिंगो केन्द्रीय कमिटीले नाङ्गो नाच देखाएको उनको आरोप छ। 'खबरदार लाइभको पक्षमा उभिएलास् भनेर रविले सिंगो केन्द्रीय कमिटीलाई तर्साए। मैले लाइभ नगर्ने हो भने कालो टेप लगाएर बस्छु भनेको थिएँ। त्यतिबेला उनीहरूले मसँग कुरा गर्न चाहेनन्। बरु मविरुद्ध उत्रिए। म कालोटेप टाँसेको बेला सभापति र सिंगो केन्द्रीय कमिटीले नाङ्गो नाच देखाए,' उनले भने। बैठक स्थगित गरेर आफूसँग वार्ता गरेको केही कुरा अर्कै हुने उनको दाबी छ। 'मैले पनि कुरा गर्न खोजेकै हो। तर, सभापतिले मसँग कुरा गर्न चाहेनन्,' उनले भने। उनले रवि लामिछानेले कुनै कुराको पनि जिम्मा नलिने गरेको आरोप लगाए। लाइभको विषय पनि केन्द्रीय सदस्यहरूमाथि दोष थोपारिदिएको उनको आरोप छ। 'लाइभ गर्ने कुरामा मात्रै उहाँ पन्छिनुभएन। उहाँ त कुनै कुराको जिम्मा लिन चाहनुहुन्न। ग्यालेक्सीको जिम्मा सबै जीबी राईलाई थुपार्नुभयो। सरुवा बढुवा पनि आइजीले गरेको दोष लगाउनुहुन्छ,' उनले भने। उनले जनताभन्दा ठूलो रवि लामिछाने नभएकाले आफू जनताको प्रश्नमात्रै गरेको बताए। ढकालले अर्को महिना फेरि प्रस्ताव यात्रामा निस्किने बताए। 'आगामी महिना प्रस्ताव यात्रा गर्दैछौं। त्यसमा मैले जनतासँग सोध्नेछु। मैले के बोल्न हुन्थ्यो के बोल्न हुँदैनथ्यो,' उनले भने।"
रास्वपालाई व्यङ्ग्य गर्दै महामन्त्री शर्माले भने : सत्य बोल्दा कांग्रेसमा कसैले कारबाही भोग्नुपर्दैन,"काठमाडौं : नेपाली कांग्रेसका महामन्त्री विश्वप्रकाश शर्माले सत्य बोल्दा कांग्रेसमा कसैले कारबाही भोग्नु नपर्ने भन्दै राष्ट्रिय स्वतन्त्र पार्टीलाई व्यङ्य गरेका छन्। रास्वपाका महामन्त्री मुकुल ढकाललाई पदमुक्त गरिएकोबारे कटाक्ष गर्दै उनले प्रश्न र आलोचनालाई सहजै ग्रहण गर्ने बताएका छन्। मंगलबार रास्वपाले ढकाललाई पार्टीको महामन्त्री र प्रवक्ताबाट हटाएपछि बुधबार बिहान कांग्रेस महामन्त्री शर्माले भनेका छन्,कांग्रेस राम्रोसँग चलेको छैन । बलियो र विजयी बन्न हामीले ढङ्ग बदल्नैपर्छ । यति सत्य बोल्दा कांग्रेसमा कसैले कारबाही भोग्नुपर्दैन। उनले प्रश्न र विरोध सहज ग्रहण गरेरै कांग्रेस जीवन्त रहेको दाबी गरे। शर्माले भने,प्रश्न,आलोचना र विरोध सहज ग्रहण गरेरै, त्यो युगदेखि यो समयसम्म काँग्रेस जीवन्त छ रहिरहनेछ। रुपान्तरणको संकल्प कार्यान्वयन गर्दै बढ्छौं हामी। रास्वपाका सहप्रवक्ता मनिष झाका अनुसार मंगलबार बसेको पार्टीको केन्द्रीय समितिको बैठकले उनलाई पार्टीको सम्पूर्ण जिम्मेवारीबाट हटाउने निर्णय गरेको हो। उनी निलम्बनमा परेपछि कार्यवहाक महामन्त्रीको जिम्मेवारी कविन्द्र बुर्लाकोटीले र प्रवक्ताको जिम्मेवारी मनिष झाले पाएका छन्। जिम्मेवारीबाट बर्खास्त गरेपछि डा मुकुल ढकालले रवि लामिछाने क्लबबाट निष्कासित भएको प्रतिक्रिया दिएका छन्। रवि लामिछाने क्लबबाट निस्कासित भएको हुँ। राष्ट्रिय स्वतन्त्र पार्टीभित्र घण्टी बज्न रोकिँदैन ,रविको पार्टीबाट राष्ट्रिय स्वतन्त्र पार्टी बनाउने सङ्कल्प रोकिँदैन,घण्टी बज्न रोकिँदैन, बाँकी कुरा भोलि,उनले सामाजिक सञ्जालमा लेखेका थिए। ढकालले आज ३ बजे पत्रकार सम्मेलन गर्दैछन्।"
माओवादी केन्द्रको संसदीय दलको बैठक बस्दै,"काठमाडौं : नेकपा माओवादी केन्द्रको संसदीय दलको बैठक बस्दैछ। बैठक सिंहदरबारस्थित संसदीय दलको कार्यालयमा दिउँसो २ बजे बस्दैछ। बैठकमा प्रधानमन्त्री पुष्पकमल दाहाल 'प्रचण्ड'ले असार २८ गते लिने विश्वासको मतका बारेमा छलफल हुने जनाइएको छ। संसदका दुई ठूला दल नेपाली कांग्रेस र नेकपा एमालेबीच गठबन्धनसहित नयाँ सत्तासमीकरण बनाउने सहमति भएसँगै प्रधानमन्त्री प्रचण्ड नेतृत्वको सरकार अल्पमतमा परेको छ। कांग्रेसएमालेबीच गठबन्धनसहितको राष्ट्रिय सरकार बनाउने सहमति भएको छ। सहमतिअनुसार संसदको बाँकी कार्यकाल नेपाली कांग्रेस र एमालेले आलोपालो सरकारको नेतृत्व गर्ने सहमति भएको छ। पहिलो चरणमा सरकारको नेतृत्व एमाले अध्यक्ष केपी शर्मा ओलीले गर्नेछन्। त्यसपछि चुनावसम्म कांग्रेस सभापति शेरबहादुर देउवाले नेतृत्व गर्ने सहमति भएको छ। सत्तामा रहेका नेकपा एमाले र अशोक राई नेतृत्वको जसपाले प्रचण्ड सरकारलाई दिएको समर्थन फिर्ता लिएपछि राजनीतिक संकटमा परेका प्रधानमन्त्री प्रचण्डले असार २८ गते संसदबाट विश्वासको मत लिँदैछन्। तर, प्रचण्डले विश्वासको मत पाउने संभावना भने छैन। हाल २ सय ७५ सदस्यीय प्रतिनिधिसभामा बहुमतका लागि १३८ सीट आवश्यक पर्छ। अहिले सबैभन्दा ठूलो दल नेपाली कांग्रेस ८८ र दोस्रो ठूलो दल नेकपा एमाले ७९ जना सांसद छन्। यी दुवैलाई जोड्दा पनि बहुमत पुग्ने अर्थात् १६७ सीट पुग्ने अवस्था छ।"
विश्वासको मत लिनुअघि बालुवाटारमा रणनीति बनाउँदै प्रधानमन्त्री,"काठमाडौं : प्रधानमन्त्री पुष्पकमल दाहालले विश्वासको मत लिनुअघि सत्ता साझेदार दलहरूसँग झलफल गरेका छन्। प्रधानमन्त्री दाहालले नेकपा एकीकृत समाजवादीका अध्यक्ष माधव कुमार नेपाल, सम्मानित नेता झलनाथ खनाल र नेपाल समाजवादी पार्टीका अध्यक्ष महिन्द्र राय यादवसँग छलफल गरेका हुन्। बालुवाटार स्रोतका अनुसार प्रधानमन्त्री दाहालले विश्वासको मत लिनुअघि आगामी रणनीति तय गर्न उनीहरूसँग छलफल गरेका हुन्। उनीहरूबीच समाजवादी मोर्चालाई अगाडि बढाउने विषयमा पनि छलफल भएको स्रोतको भनाइ छ। बैठकमा माओवादीका तर्फबाट परराष्ट्रमन्त्री नारायणकाजी श्रेष्ठ, अर्थमन्त्री वर्षमान पुन र ऊर्जामन्त्री शक्तिबहादुर बस्नेत सहभागी छन्। सत्ता साझेदार दल एमालेले कांग्रेससँग मिलेर राष्ट्रिय सहमतिको सरकार बनाउने सहमति गरेपछि दाहाल नेतृत्वको सरकार अल्पमतमा परेको छ। संवैधानिक व्यवस्थाअनुसार प्रधानमन्त्री दाहालले शुक्रबार विश्वासको मत लिँदैछन्। विश्वासको मत पाउने सम्भावना न्युन भएपछि प्रधानमन्त्री दाहालले माधव नेपाललगायत नेताहरूसँग रणनीति तय गर्न लागेको ती स्रोतको भनाइ छ। नेकपा माओवादी केन्द्रले संविधानको धारा ७६(२) पछि ७६(३) अनुसार सरकार बन्नुपर्ने बताउँदै आएको छ। जबकि कांग्रेस र एमालेले ७६(२)अनुसार नै केपी ओली नेतृत्वको सरकार बन्ने दाबी गर्दै आएका छन्। ७६ (२)मा दुई वा दुईभन्दा बढी दलको समर्थनमा सरकार बन्ने प्रावधान छ। त्यस्तो सरकार विश्वासको मत नपाउने अवस्थामा संसदको ठूलो दलका संसदीय दलको नेतालाई प्रधानमन्त्री चयन गर्ने प्रावधान ७६(३)मा छ।"
"ओलीको 'छलढाँट'बारे माओवादी बैठकमा प्रधानमन्त्रीको ब्रिफिङ, विश्वासको मतका लागि अपील गर्ने निर्णय","काठमाडौं : प्रधानमन्त्री पुष्पकमल दाहालले नेकपा एमाले अध्यक्ष केपी शर्मा ओलीको 'छलढाँट'बारे संसदीय दलको बैठकमा ब्रिफिङ गरेका छन्। नेपाली कांग्रेससँग सहमतिमा हस्ताक्षर भइसकेको अवस्थामा पनि ओलीले आफूलाई छक्याएको प्रधानमन्त्री दाहालले बैठकमा बताएका हुन्। माओवादीका प्रमुख सचेतक हितराज पाण्डेले बालुवाटारमा भएको पछिल्लो बैठकमा पनि ओलीले प्रधानमन्त्रीसँग झुटो बोलेको बताए। 'ओलीजीले कांग्रेसबीच त्यस्तो केही भएको छैन। बरु अब तीन दलका नेता बस्नुपर्छ भनेर प्रधानमन्त्रीजीलाई भन्नुभएको थियो। तर, देउवाजीसँग सोधीखोजी गर्दा उहाँले 'सम्झौता भइसक्यो, सरी' भनेर भन्नुभयो। यो हदसम्म उहाँ(ओली)ले छलढाँट गर्नुभएको छ,' पत्रकार सम्मेलनमा उनले भने। यसैबीच माओवादीले प्रधानमन्त्री दाहालको पक्षमा विश्वासको मत दिन संसदमा रहेका दलहरूलाई अपील गर्ने भएका छन्। प्रमुख सचेतक पाण्डेले संविधानको रक्षा र जनताका हितका लागि सबै दलहरूलाई विश्वासको मत दिन आह्वान गरिने बताए। 'संविधानको व्यवस्थाअनुसार नै हामीले विश्वासको मत लिने भनेका छौं। त्यसका लागि दलको दर्फबाट ह्वीप जारी गर्ने र संवधानको रक्षा र जनताको हितका लागि सबै दललाई विश्वासको मत दिन अपील गर्ने कुरा निर्णय भएको छ,' उनले भने। त्यस्तै प्रमुख सचेतक पाण्डेले संविधानको धारा ७६(२) पछि धारा ७६(३) आउने भएकाले सोही धाराअनुसार सरकार बन्नेमा आफूहरू स्पष्ट रहेको बताए।"
खोला छेउमा घर बनाउन रोक लगाउनुपर्छ : आरजु राणा,"काठमाडौं : नेपाली कांग्रेसकी सांसद डा आरजु राणाले खोलाको छेउछाउमा घर बनाउन रोक लगाउनुपर्ने बताएकी छन्। मंगलबार प्रतिनिधिसभाको बैठकको विशेष समयमा बोल्दै राणाले खोला किनार तथा बाढी र पहिरो ग्रस्त क्षेत्रमा घर बनाउन रोक लगाउने गरी सरकारले नीति बनाउनुपर्ने बताएकी हुन्। उनले राष्ट्रिय निकुञ्ज तथा संरक्षण क्षेत्र वरपर वन्यजन्तुको संरक्षणका लागि मध्यवर्ती क्षेत्र भनेर छुट्ट्याइए जस्तै मान्छेको संरक्षणका लागि पनि खोला तथा नदी किनारमा निश्चित मापदण्ड बनाउनुपर्ने बताइन्। कुन ठाउँमा बस्ती बसाउन सुरक्षित हो, कुन ठाउँ होइन भनेर भन्दिनुपर्छ, उनले भनिन्, मान्छे संरक्षणका लागि खोलाका वरपर घर बनाउनु हुँदैन, बाढी ग्रस्त क्षेत्र कति तोक्ने भन्ने हामीले नीति बनाउनुपर्छ। नभए हरेक वर्ष यस्ता समस्या दोहोरिरहन्छ, उनले भनिन्। योसँगै राणाले सरकारले बस्ती बसाउनका लागि सुरक्षित स्थानका बारेमा जानकारी पनि दिनुपर्ने बताएकी छन्। उनले सरकारले जग्गा किनबेचको विषयमा पनि सुरक्षित जमिन र असुरक्षित जमिनको बारेमा स्पष्ट पार्नुपर्ने बताइन्। मानिसहरूले खोला वरिपरि घर बनाउँदा विपतमा पर्ने गरेको भन्दै खोला छेउमा कति दूरीसम्म घर बनाउन सकिन्छ भन्नेमा मापदण्ड नै बनाउनुपर्ने उनको भनाइ छ। नेपाल सरकारले कुन ठाउँमा बस्ती बसाउनलाई सुरक्षित हो। कुन ठाउँमा बस्ती बसाउनलाई सुरक्षित होइन भनेर भनिदिनुपर्छ। भूमिसुधार मन्त्रालय छ, तर मन्त्रालयले जहाँको पनि जग्गा किनबेच गर्न दिन्छ। मध्यवर्ती क्षेत्र जीवजन्तुको सुरक्षाका लागि राखेका छौँ। तर, मान्छेको सुरक्षाका लागि पनि खोलाको वरिपरि घर बनाउनु हुँदैन। कहाँसम्म बनाउने, कहाँसम्म नबनाउने भन्ने मापदण्ड हाम्रो देशले पनि तयार पारेर दिनुपर्छ, राणाले भनिन्। बाढीपहिरोको विषयमा सांसदहरूले गरे सरकारको ध्यानाकर्षण नेपाली कांग्रेसका सांसद एनपी साउदले बाढीबाट ज्यान गुमाएकाका परिवारलाई क्षतिपूर्तिको व्यवस्था गर्न सरकारसँग माग गरेका छन्।प्रतिनिधिसभाको बैठकको सुरुवातमै सभामुख देवराज घिमिरेसँग समय माग्दै उनले भने, कञ्चनपुरमा बाढीले ठूलो संख्यामा जीवन र धन दुवैको क्षति भएको बताए। सरकारले उद्धारका कामहरूलाई अगाडि बढाउन, दिवंगतका परिवारलाई क्षतिपूर्तिको व्यवस्था गर्न, विस्थापितलाई तत्काल पुनस्र्थापनाको काममा पनि केन्द्र सरकारले ध्यान दिन आवश्यक छ, साउदले भने, स्थानीय प्रशासन, स्थानीय तह र सामाजिक संघसंस्थाको भरमा मात्रै यत्रो ठूलो विपद्लाई छाड्न सकिन्न। यतातिर सरकारको ध्यान जाओस्। पटकपटक सरकारलाई बाढीको पूर्वतयारी गर्नुपर्छ भन्दै आएका छौँ। बाढी नियन्त्रणको काममा सरकार सजग रहनुपर्छ भन्दै आएका छौं, उनले भने, तर अहिलेसम्म सरकारले बाढी नियन्त्रण, तटबन्ध निर्माणमा उपयुक्त समयमा ध्यान नदिएकाले समस्या लगातार बढ्दै गएको छ। नेपाली कांग्रेसकी सांसद ईश्वरीदेवी न्यौपानेले राजनीतिक अस्थिरताले प्राकृतिक प्रकोप न्यूनीकरणका लागि आवश्यक पूर्वयोजना र पूर्वतयारीमा बाधा परेको बताइन्। सांसद न्यौपानले प्रतिनिधिसभाको बैठकमा यस विषयमा कविता नै सुनाइन्।"
माओवादी संसदीय दलको बैठक सुरू,काठमाडौं : नेकपा माओवादी केन्द्रको संसदीय दलको बैठक सुरू भएको छ। सिंहदरबारस्थित संसदीय दलको कार्यालयमा बैठक सुरू भएको हो। बैठकमा प्रधानमन्त्री पुष्पकमल दाहाल 'प्रचण्ड'ले असार २८ गते लिने विश्वासको मतका बारेमा छलफल भइरहेको बताइएको छ। संसदका दुई ठूला दल नेपाली कांग्रेस र नेकपा एमालेबीच गठबन्धनसहित नयाँ सत्तासमीकरण बनाउने सहमति भएसँगै प्रधानमन्त्री प्रचण्ड नेतृत्वको सरकार अल्पमतमा परेको छ। कांग्रेसएमालेबीच गठबन्धनसहितको राष्ट्रिय सरकार बनाउने सहमति भएको छ। सहमतिअनुसार संसदको बाँकी कार्यकाल नेपाली कांग्रेस र एमालेले आलोपालो सरकारको नेतृत्व गर्ने सहमति भएको छ। पहिलो चरणमा सरकारको नेतृत्व एमाले अध्यक्ष केपी शर्मा ओलीले गर्नेछन्। त्यसपछि चुनावसम्म कांग्रेस सभापति शेरबहादुर देउवाले नेतृत्व गर्ने सहमति भएको छ। सत्तामा रहेका नेकपा एमाले र अशोक राई नेतृत्वको जसपाले प्रचण्ड सरकारलाई दिएको समर्थन फिर्ता लिएपछि राजनीतिक संकटमा परेका प्रधानमन्त्री प्रचण्डले असार २८ गते संसदबाट विश्वासको मत लिन लागेका हुन्।
"नागरिक उन्मुक्तिले लियो सरकारलाई दिएको समर्थन फिर्ता, विश्वासको मत पनि नदिने","काठमाडौं : नागरिक उन्मुक्ति पार्टीले सरकारलाई दिएको समर्थन फिर्ता लिएको छ। बुधबार सिंहदरवारस्थित संसदीय दलको कार्यालयमा बसेको बैठकले पुष्पकमल दाहाल नेतृत्वको सरकारलाई दिएको समर्थन फिर्ता लिएको संसदीय दलका नेता गंगाराम चौधरीले बताए। समर्थन फिर्ता लिएको पत्र बिहीबार बुझाइने उनले बताए। 'सरकारलाई दिएको समर्थन फिर्ता लिएका छौं। भोलि पत्र पनि बुझाउँछौं,' अन्नपूर्णसँग उनले भने। यससँगै प्रधानमन्त्री दाहालले नागरिक उन्मुक्तिका सांसदको विश्वासको मत पनि नपाउने भएका छन्। नेकपा एमाले र नेपाली कांग्रेसबीच राष्ट्रिय सहमतिको सरकार बन्ने भएपछि नागरिक उन्मुक्तिले समर्थन फिर्ता लिएको हो। पार्टीका संरक्षक रेशम चौधरीले यसअघि नै राष्ट्रिय सहमतिको सरकारमा सहभागी हुने बताइसकेका छन्। उनले कांग्रेस सभापति शेरबहादुर देउवासँग छलफल गरेर राष्ट्रिय सहमतिको सरकारमा सहभागी हुने प्रतिवद्धता जनाएका थिए। बैठकमा तीन सांसदको मात्र सहभागिता थियो। रञ्जिता श्रेष्ठ बैठकमा सहभागी थिएनन्।"
प्रचण्डको दोहोरो चरित्रले गर्दा सरकार विघटनको अवस्थामा पुगेको हो : अध्यक्ष ओली,"काठमाडौं : नेकपा एमालेका अध्यक्ष केपी शर्मा ओलीले एमालेलाई सत्तामा जानबाट रोक्नका लागि प्रचण्डले पहल गरिरहेको बताएका छन्। पार्टी कार्यालय च्यासलमा बुधबार बसेको पार्टीको सचिवालय बैठकलाई सम्बोधन गर्दै ओलीले प्रचण्ड नेतृत्वको सरकार अल्पमतमा पर्दा पनि राजीनामा नदिएर एमालेलाई सत्तामा जानबाट रोक्नका लागि पहल भइरहेको बताएका हुन् । उनले प्रचण्डको दोहोरो भूमिका र एमालेलाई कमजोर पार्ने गरि भएका कामका कारण अहिलेको परिस्थिति पैदा भएको धारणा राखे । भ्रष्टाचार,अस्थीरतालगायत स्वार्थपेरित काम पनि देखिएको उनले भनाइ छ। ओलीले संविधानलाई गतिशिल बनाउनका लागि आवश्यकता अनुसार परिमार्जन गर्नेगरि कांग्रेससँग सहमति भएको भन्दै आयोग बनाउने कुरा बाहिर आएका हल्लामात्रै भएको उल्लेख गरे। उनले कांग्रेसएमालेबीच समान रुपमा मन्त्रालयको बाँडफाँट हुने हैसियतका आधारमा अन्य दललाई पनि सरकारमा सहभागीता गराउने जिकिर गरे। ओलीले अब बन्ने सरकारले देशको आर्थिक विकासका साथै अन्य समस्याको समाधानमा ध्यान केन्द्रीत गर्ने दावी गरे।"
कांग्रेसएमालेबीच संविधान संशोधनका लागि आयोग बनाउने सहमति भएको छैन : ओली,"काठमाडौं : नेकपा एमालेका अध्यक्ष केपी शर्मा ओलीले नेपाली कांग्रेसएमालेबीच संविधान संशोधनका लागि आयोग बनाउने सहमति नभएको बताएका छन्। पार्टी केन्द्रीय कार्यालय च्यासलमा बुधबार बसेको सचिवालय बैठकलाई सम्बोधन गर्दै ओलीले कसैको नेतृत्वमा आयोग बन्ने भनेर सहमति नभएको बताएका हुन्। अनुभवहरूले केकस्ता परिवर्तन, परिमार्जन, सुधार आवश्यक छन्, त्यसमा आधारित भएर संशोधन गर्ने हो। योयो बुँदामा भन्ने निष्कर्षमा पुगिसकेका छैनौं। त्यस्तो कुनै आयोग बनेको छैन, कसैको नेतृत्वमा आयोग बन्ने भनेको छैन। ओलीले भने,राष्ट्रिय हितहरूको रक्षा संवर्द्धन गर्नका निम्ति र समृद्ध नेपाल, सुखी नेपाली बनाउनका निम्ति जे आवश्यक पर्छ त्यो संशोधन गर्ने भनेको हो। ओलीले एमाले र कांग्रेस मिल्दा मुलुम अस्थिरताको स्थितितर्फ जाने भनेर भ्रम फैलाउन थालिएकाले चिर्नुपर्ने बताए। एमाले र कांग्रेस प्रदेशहरूमा महिना दिनमा सरकार बनाउने, बार्गेनिङ गर्ने, दलगत स्वार्थलाई केन्द्र भागमा राखेर अस्थिरता निम्त्याउने क्रमलाई रोक्न मिलेको ओलीको भनाई छ। एमाले र कांग्रेस मिल्दा संविधान अराजकतातिर गयो,अन्योलतिर गयो, अस्थिरताको स्थितितर्फ धकेलिँदै जाने, प्रदेशहरूमा महिना महिनामा सरकार फेरिने अवस्था बन्ने, कहिले यसका तिर, कहिले उसकातिर जाने, ४ सिट छ मुख्यमन्त्री चाहिने, यस्ता खालका अस्थिरता, बार्गेनिङ, आफ्ना निजी र दलगत स्वार्थलाई केन्द्र भागमा राखेर जाने काम भयो। विकास निर्माणलाई केन्द्र भागमा नराख्ने, जनताका आवश्यकता, कामलाई केन्द्र भागमा नराख्ने, यसरी विभिन्न ढंगले करप्शनमा, अस्थिरतामा, यस्तोमा जाने काम भयो। स्वार्थमा काम गर्ने, स्वार्थलाई अग्र भागमा राख्ने यस प्रकारका कामहरु देखिएका छन्। संघीयता बदनामी भएकाले संघीयतालाई सफल बनाउने दिशामा जानुपर्ने उनको भनाई छ।संविधान गतिशील दस्तावेज हो। समाजलाई डोहोर्याउने मूल कानुन हो। संविधानको समयानुकूल रुपमा परिमार्जित हुँदै जानुपर्छ। त्यसैले कतिपय कुरामा संविधान संशोधन गर्नुपर्छ भनेका हौँ। डिटेलमा पछि कुरा गर्नेछौं। उनले मन्त्रालय भागबण्डाबाँडफाँड टुंगो लाग्न बाँकी रहेको बताए। उनले एमाले र कांग्रेसले बराबरी हैसियतमा व्यवहार गर्ने बताए।"
एमालेको सचिवालय बैठक जारी,काठमाडौं : नेकपा एमालेको सचिवालय बैठक जारी रहेको छ। नेपाली कांग्रेससँगको सहमति अनुसार अध्यक्ष केपी शर्मा ओली प्रधानमन्त्री बन्ने भएपछि पार्टीको तर्फबाट सरकारमा जाने मन्त्री छान्न मापदण्डबारे छलफल गर्न पार्टी कार्यालयमा बैठक बसेको हो। असार २८ मा प्रधानमन्त्री पुष्पकमल दाहाल प्रचण्डले संसदमा विश्वासको मत लिने कार्यतालिका रहेकाले त्यसपश्चात नयाँ सरकार गठनको प्रक्रिया अगाडि बढ्ने नेताहरुले जनाएका छन् । त्यसअघि कांग्रेस र एमालेका नेताहरूबीच मन्त्रालय भागबण्डा र सैद्धान्तिक सहमति गरेर अगाडि बढ्ने तयारी छ। एमालेबाट यस पटक अनुभवी र नयाँ सांसदलाई प्राथमिकता दिने नेताहरुले बताउँदै आएका छन्। एमाले र कांग्रेसको समझदारीअनुसार पहिलो दुई वर्ष ओलीले सरकारको नेतृत्व गरेपछि त्यसपछिको डेढ वर्ष कांग्रेस सभापति शेरबहादुर देउवाले सरकारको नेतृत्व गर्नेछन्। आजको बैठकले नेताहरूको कार्यविभाजन सहितका विषयमा पनि छलफल हुने बताइएको छ। बैठकले यस अगाडिको जिम्मेवारी हेरफेर गर्ने बताइएको छ। अध्यक्ष ओलीले आज संगठन विभागको बैठकमा पनि पार्टीको आन्तरिक विषयमा छलफल गरेका थिए।
"सेयर बजारमा २३ अंकको वृद्धि, ५ अर्बमाथिको कारोबार","काठमाडौं : सेयर कारोबार साताको चौथो दिन बुधबार नेप्से परिसूचक दोहोरो अंकले वृद्धि भएको छ। नेप्से परिसूचक २३२५ अंकले बढेर २१७५४० विन्दुमा अडिएको छ। सेन्सेटिभ इण्डेक्स १२६ प्रतिशतले बढेर ३८५७५ विन्दुमा पुगेको छ। यसदिन ३२२ स्क्रिप्सको १ करोड ५२ लाख २९ हजार ६ हजार ७३९ कित्ता सेयर ५ अर्ब ७४ करोड ४० लाख ८३ हजार ३९१ रुपैयाँमा कारोबार भए। दोहोरो अंकले बढेको बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। बलेफी हाइड्रोपावरको सेयर ९९९ प्रतिशतले वृद्धि भएको हो। बुद्धभूमि नेपाल हाइड्रोपावरका लगानीकर्ताले सर्वाधिक गुमाए। सो कम्पनीको सेयर १० प्रतिशतले घट्यो। समाज लघुवित्त वित्तीय संस्थाको सेयर ९८८ प्रतिशतले घट्यो। यसदिन हाथवे इन्भेष्टमेन्ट नेपाल १५ करोड बढिको सेयर कारोबार गरी शीर्षस्थानमा रह्यो। जानकी फाइनान्सको १४ करोड,एनआरएन ११ करोड,सीईडीबी हाइड्रोपावर डेभलपमेन्टको ९ करोड र नगदी ग्रुपको ८ करोड मूल्य बराबरको सेयर कारोबार भयो। यसदिन डेभलपमेन्ट बैंकबाहेक अन्य समूहको उपसूचक सकारात्मक देखिएका छन्। कारोबारमा आएकामध्ये १९४ स्टकको मूल्य बढ्दा ४६ वटाको घट्यो । पाँच वटा समूहको उपसूचक भने स्थिर रह्यो।"
केन्द्रीय सदस्यलाई आफ्नै भूगोलको जिम्मेवारी दिने एमालेको निर्णय,"काठमाडौं : नेकपा एमालेले केन्द्रीय नेतालाई आफ्नै भूगोलको जिम्मेवारी दिने भएको छ। एमालेको सचिवालय बैठकले अन्तर प्रदेश र अन्तर क्षेत्रका फरक फरक भूगोलमा कार्यक्षेत्र रहने गरी खटाएको एक वर्ष पूरा भएकाले आफ्नै कार्यक्षेत्रको जिम्मेवारी दिने निर्णय भएको उपमहासचिव प्रदीप ज्ञवालीले जानकारी दिए। उनका अनुसार नयाँ विभाजनको आधार केन्द्रीय सदस्यलाई प्रदेश सभा र संघीय निर्वाचन क्षेत्रको जिम्मेवारी दिने, प्रदेशका सदस्यलाई पालिकालाई,जिल्ला सदस्यले वडालाई र पालिकाले टोललाई कार्यक्षेत्र बनाउने बनाउने मापदण्ड बनाउने छ। उनले साउनभित्र नवीकरण गरिसक्न जिल्लालाई निर्देशन दिएको बताए। हालसम्म एमालेका ६६ जिल्लामा जिल्ला अधिवेशन सकिएका छन्। दुई महिने मिसन ग्रासरुट अभियान सकेपछि एमालेले २०८० जेठपश्चात २०८१ जेठसम्म नयाँ अभियान सञ्चालनका लागि नेताहरुको जिम्मेवारी व्यापक हेरफेर गरेको थियो।"
"७६ (२) अनुसार नै नयाँ सरकार गठन हुन्छ, बराबर हैसियतमा कांग्रेस र एमालेले नेतृत्व गर्छन् : प्रदीप ज्ञवाली","काठमाडौं : नेकपा एमालेले नेपालको संविधानको धारा ७६(२) अनुसार नै नयाँ सरकार गठन हुने दावी गरेको छ। बुधबार बिहान बसेको सचिवालय बैठकपछि सञ्चारकर्मीसँग कुराकानी गर्दै उपमहासचिव प्रदीप ज्ञवालीले धारा ७६ को (२) अनुसार नयाँ सरकार गठन हुने दावी गरेका हुन्। नेता ज्ञवालीले सहमति अनुसार नेपाली कांग्रेस र एमालेले बराबरीको हैसियतामा सरकार सञ्चालन गर्ने बताए। प्रधानमन्त्री प्रचण्डले संसदबाट विश्वासको मत नपाएपछि संविधानको धारा ७६ (३) अनुसार नयाँ सरकार गठन हुने पनि चर्चा चलिरहेको बेला नेता ज्ञवालीले एमाले अध्यक्ष केपी शर्मा ओली नेतृत्वको सरकार गठनका लागि कुनै संवैधानिक जटिलता नरहेको दावी गरे । 'योभन्दा अगाडि धारा ७६ को (२) संसदीय अभ्यासमा प्रयोग भइसकेको छ। संघीय सरकारमा पनि यो नजिर छ। कोशी सरकारको हकमा सर्वोच्च अदालतले एउटै धाराबाट पनि सरकार बन्न सक्छन् भन्ने कुरा स्पष्ट पारेको छ,'उनले भने,'नयाँ सरकार गठनमा कुनै पनि संवैधानिक जटिलता छैन। ७६ (२) अनुसार निर्माण हुन्छ।' यसैगरी बैठकले परिणाम दिन सक्ने व्यक्तिलाई मात्रै सरकारमा पठाउने निष्कर्ष निकालेको छ। अन्य दललाई संख्याका आधारमा सरकारमा सहभागी गराउने बैठकले निर्णय गरेको छ। असार १७ गते संसदका दुई ठूला दल नेपाली कांग्रेस र एमालेबीच गठबन्धनसहित राष्ट्रिय सहमतिको सरकार गठन गर्ने सहमति भएको छ। एमालेले नेकपा माओवादी केन्द्रका अध्यक्ष पुष्पकमल दाहाल 'प्रचण्ड' नेतृत्वको सरकारलाई दिएको समर्थन फिर्ता लिइसकेको छ। उसले सरकारलाई दिएको समर्थन फिर्ता लिएसँगै अल्पमतमा परेका प्रधानमन्त्री 'प्रचण्ड' ले असार २८ गते संसदमा विश्वासको मत लिँदैछन्। तर,उनले विश्वासको मत पाउने संभावना भने छैन। प्रचण्डले संसदबाट विश्वासको मत नपाएपछि नयाँ सरकार गठनको बाटो खुल्नेछ।"
प्रधानमन्त्री प्रचण्डलाई विश्वासको मत नदिन एमालेको निर्देशन,"काठमाडौं : नेपाल एमालेले शुक्रबार बस्ने प्रतिनिधिसभा बैठकमा अनिवार्य उपस्थित हुन निर्देशन जारी गरेको छ। शुक्रबार प्रधानमन्त्री प्रचण्डले संसदबाट विश्वासको मत लिने कार्यसूची तय भएपछि एमालेले आफ्ना सांसदहरूलाई अनिवार्य उपस्थित भएर विपक्षमा मतदान गर्न ह्विप जारी गरेको प्रमुख सचेतक महेशकुमार बर्तौलाले जानकारी दिए। असार १७ गते संसदका दुई ठूला दल नेपाली कांग्रेस र नेकपा एमालेबीच गठबन्धनसहित नयाँ सत्तासमीकरण बनाउने सहमति भएसँगै नेकपा माओवादी केन्द्रका अध्यक्ष प्रचण्ड नेतृत्वको सरकार अल्पमतमा परेको छ। कांग्रेसएमालेबीच गठबन्धनसहितको राष्ट्रिय सरकार बनाउने सहमति भएको छ। सहमतिअनुसार संसदको बाँकी कार्यकाल नेपाली कांग्रेस र एमालेले आलोपालो सरकारको नेतृत्व गर्ने सहमति भएको छ। पहिलो चरणमा सरकारको नेतृत्व एमाले अध्यक्ष केपी शर्मा ओलीले गर्नेछन्। त्यसपछि चुनावसम्म कांग्रेस सभापति शेरबहादुर देउवाले नेतृत्व गर्ने सहमति भएको छ। सत्तामा रहेका नेकपा एमाले र अशोक राई नेतृत्वको जसपाले प्रचण्ड सरकारलाई दिएको समर्थन फिर्ता लिएपछि राजनीतिक संकटमा परेका प्रधानमन्त्री प्रचण्डले असार २८ गते संसदबाट विश्वासको मत लिँदैछन्। तर,प्रचण्डले विश्वासको मत पाउने संभावना भने छैन। हाल २ सय ७५ सदस्यीय प्रतिनिधिसभामा बहुमतका लागि १३८ सिट आवश्यक पर्छ। अहिले सबैभन्दा ठूलो दल नेपाली कांग्रेस ८८ र दोस्रो ठूलो दल नेकपा एमाले ७९ जना सांसद छन्। यी दुवैलाई जोड्दा पनि बहुमत पुग्ने अर्थात् १६७ सिट पुग्ने अवस्था छ।"
झलनाथ प्रतिष्ठानको सर्पदंश केन्द्रमा भ्रष्टाचार : मधेशका पूर्वमन्त्रीसहित ५ जनालाई ८ वर्ष कैद सजाय,"अदालतले दोषी ठहर भएका पाँचै जनालाई १७ करोड ९८ लाख ३३ हजार रुपैयाँ जरिवाना र ११ करोड ७६ लाख ४६ हजार ८ सय ४० रुपैयाँ असुल गर्न पनि आदेश दिएको छ। काठमाडौं : विशेष अदालतले पूर्वप्रधानमन्त्री तथा नेकपा एकीकृत समाजवादीका नेता झलनाथ खनालका नाममा खोलिएको झलनाथ स्वास्थ्य विज्ञान प्रतिष्ठानको सहकार्यमा स्थापित सर्पदंश उपचार केन्द्रमा भ्रष्टाचार भएको ठहर गर्दै मधेस प्रदेशका तत्कालीन मन्त्री विजय कुमारसहित ५ जनालाई जनही ८ वर्ष कैद सजायको फैसला गरेको छ। विशेष अदालतका अध्यक्ष टेकनारायण कुँवर तथा सदस्यद्वय तेजनारायण सिंह राई र मुरारीबाबु श्रेष्ठको इजलासले गत असार २१ गते मधेस प्रदेशका तत्कालीन मन्त्री विजय कुमारसहित ५ जनालाई दोषी ठहर गरेको हो। विजयकुमार मधेस प्रदेशका आर्थिक मामिला तथा योजनामन्त्री हुन्। त्यस्तै प्रतिष्ठानका अध्यक्ष रेवतीप्रसाद पन्त, महासचिव नवराज भण्डारी, कोषाध्यक्ष नीरज भण्डारी र सदस्य देवेन्द्र राय पनि दोषी ठहर भएका छन्। अदालतले दोषी ठहर भएका पाँचै जनालाई १७ करोड ९८ लाख ३३ हजार रुपैयाँ जरिवाना र ११ करोड ७६ लाख ४६ हजार ८ सय ४० रुपैयाँ असुल गर्न पनि आदेश दिएको छ। तत्कालीन मन्त्री विजयकुमारलाई मुख्य प्रतिवादीका रूपमा दोषि ठहर गरिएको छ। अदालतले उनलाई मन्त्रीको हैसियतमा बसेर भ्रष्टाचार गरेको ठहर गर्दै थप १ वर्ष १ महिना सजाय हुने फैसला सुनाएको छ। विजयकुमारबाट ३ करोड ५९ लाख ६६ हजार ६ सय रुपैयाँ जरिवाना र २ करोड ३५ लाख २९ हजार ३ सय ६८ रुपैयाँ असुल गर्न आदेश भएको छ। मन्त्रीपदमा छँदा नै भ्रष्टाचार गरेकोमा उनलाई थप ५० हजार रुपैयाँ जरिवानाको सजाय पनि भएको छ। बाँकी चार प्रतिवादी पन्त, नवराज भण्डारी, निरज भण्डारी र रायलाई जनही ३ करोड ५९ लाख ६६ हजार ६ सय रुपैयाँ जरिवाना र जनही २ करोड ३५ लाख २९ हजार ३ सय ६८ रुपैयाँ असुलउपर गर्ने सजाय गरेको छ। अदालतले उपचार केन्द्र स्थापनाका लागि किनिएको ८ बिघा ९ कट्ठा ६३३ धुर जग्गा पनि जफत गर्न आदेश गरेको छ। लालबन्दी नगरपालिकाका तत्कालीन प्रमुख मानबहादुर खड्का र मधेस सरकारका तत्कालीन सचिव प्रेमकुमार श्रेष्ठले भने सफाइ पाएका छन्। जिल्ला सर्लाही, लालबन्दी नगरपालिकामा झलनाथ खनाल स्वास्थ्य विज्ञान प्रतिष्ठान, नेपालको सहकार्यमा एन्टी स्नेक भेनम उत्पादन र अनुसन्धान केन्द्रको स्थापना, व्यवस्थापन र सञ्चालन गर्ने क्रममा अनियमितता भएको हो। सर्पको विष संकलन, प्रशोधन र उत्पादन केन्द्र स्थापनाका निमित्त भौतिक संरचना निर्माणकालागि विनियोजित बजेटमा भ्रष्टाचार भएको हो। अख्तियार दुरुपयोग अनुसन्धान आयोगले गत असोज २१ गते प्रतिष्ठानमा भ्रष्टाचार भएको अभियोगसहित ७ जनाविरुद्ध विशेष अदालतमा मुद्दा दायर गरेको थियो।"
पूर्वाधार विकासको ५३ बजेट फ्रिज,"जोमसोम : पुर्वाधार विकास कार्यालय मुस्ताङको ५३ प्रतिशत बजेट फ्रिज भएको छ। चालु आर्थिक वर्ष २०८००८१ मा विनियोजित कुल बजेटको ४६८८ प्रतिशत बजेट मात्रै खर्च भएको हो। कार्यालयका लागि चालु र पुँजीगत दुवैतर्फ गरी २५ करोड ९२ लाख बजेट विनियोजन भएकोमा १२ करोड १५ लाख रुपैयाँ बजेट खर्च भएको पूर्वाधार विकास कार्यालय मुस्ताङले जनाएको छ। पूर्वाधार विकास कार्यालय मुस्ताङले चालु आर्थिक वर्ष विनियोजित २४ करोड ९० लाख पुँजीगत बजेटमध्ये ११ करोड ६० लाख अर्थात ४६६२ प्रतिशत बजेट खर्च भएको जनाएको छ। यस्तै, चालुतर्फ १० करोड २ लाख विनियोजित बजेटमध्ये ५ करोड ४४ लाख रपैयाँ अर्थात् ५३३९ प्रतिशत बजेट खर्च भएको हो। कार्यालयका लागि प्रदेश सरकारले विनियोजन गरेको २२ करोड ५५ लाख बजेटमा ११ करोड १६ लाख रुपैयाँ अर्थात् ४९४९ प्रतिशत बजेट खर्च भएको पूर्वाधार विकास कार्यालय मुस्ताङका प्रमुख अजय श्रेष्ठले जानकारी दिए। कार्यालय प्रमुख श्रेष्ठका अनुसार गण्डकी प्रदेशका आन्तरिक तथा कानुन मन्त्रालयबाट विनियोजन भएको ५५ लाख बजेटमा ४४ लाख ६ हजार रुपैयाँ अर्थात् ८०११ प्रतिशत र संघीय सरकारबाट स्थानीय स्तरका सडकपुल तथा सामुदायिक पहुँच सुधार परियोजनाका लागि विनियोजित १ करोड ८० लाख बजेटमा ६४ हजार रुपैयाँ अर्थात् ०३६ प्रतिशत बजेट खर्च भएको हो। पूर्वाधार विकास कार्यालय मुस्ताङका कार्यालय प्रमुख श्रेष्ठका अनुसार हिमाली जिल्लाको भौगोलिक अवस्था र निर्माण व्यवसायीको चरम ढिलासुस्ती र लापरबाहीले पुँजीगत बजेट अपेक्षा गरेअनुरूप खर्च हुन नसकेको हो। निर्माणाधीन योजनाको प्रक्रियागत अवधि, न्यून जनशक्ति र सीमित स्रोतसाधनका कारण कार्यालय बजेट खर्च अनपेक्षित रहेको कार्यालय प्रमुख श्रेष्ठले स्पष्ट पारे। संघीय आयोजनाअन्तर्गतको लेतेछयो जोड्ने सन्स्पेन्स पुलका लागि आएको बजेट निर्माण कम्पनीको लापरबाहीले बजेट फ्रिज भएको कार्यालयले जनाएको छ। उक्त पुलको डिजाइन फेल भएको निर्माण कम्पनीको भनाइ छ। पुलका लागि २५ प्रतिशत भीओ वृद्धि गरिएको भए पनि निर्माण कम्पनीले पुलका लागि थप भीओ वृद्धि गर्न कार्यालयसँग माग गरेको छ। कानुनी जटिलताका कारण लेतेछयो पुलको भीओ वृद्धि हुन सकेको छैन। यस्तै लेतेधम्पु पुलको पनि निर्माण कम्पनीले अनुकुल समयमा निर्माणको काम सुरु नगर्दा बजेट खर्च हुन नसकेको कार्यालय प्रमुख श्रेष्ठको भर्ना छ। प्रदेश सरकारअन्तर्गत निर्माणाधीन घरपझोङ रिङरोडसमेत निर्माण कम्पनीको ढिलासुस्तीले आवश्यक बजेट खर्च हुन नसकेको जनाइएको छ। पूर्वाधार विकास कार्यालय मुस्ताङमा ११ जनाको दरबन्दी रहे पनि स्थायी २ जना र करारका ३ जना कर्मचारीमात्रै छन्। कार्यालयको लागि दरबन्दीअनुसारको कर्मचारी पदपूर्ति हुन नसक्दासमेत चालुतर्फको आधा बजेट फ्रिज हुन पुगेको हो।"
"रवि लामिछानेलाई लक्षित गर्दै मुकुलले भने  प्रचण्ड,ओली र देउवाको शैली मन पर्नेलाई मेरो शैली बालापन लाग्न सक्छ","काठमाडौं : राष्ट्रिय स्वतन्त्र पार्टी (रास्वपा) का नेता डा मुकुल ढकालले बाढीपहिरोबाट पीडित जनताका लागि गृहमन्त्रालयबाट जुन रफ्तारमा काम हुनुपर्ने हो त्यसो हुन नसकेको बताएका छन्। पार्टीले महामन्त्रीबाट बर्खास्त गरेपछि बुधबार पत्रकार सम्मेलन गर्दै नेता ढकाल जनताले अनुभूत हुनेगरी काम गर्न नसकेको भन्दै आफ्नै पार्टीबाट सरकारमा सहभागी उपप्रधान एवं गृहमन्त्री रवि लामिछानेमाथि खनिए। उनले जनतालाई महशुस हुनेगरी काम गर्न गृहमन्त्री लामिछानेलाई सुझाव समेत दिए। नेता ढकालले जनता बाढी र पहिरोमा फसिरहँदा सभापति लामिछाने पार्टीको बैठक राखेर आफूलाई कारवाही गर्ने कि नगर्ने भनेर दौडधूपमा लागेको आरोप लगाए। ढकालले लामिछानेलाई हिजोआज प्रचण्ड, देउवा र ओलीको शैली मनपर्न थालेको भन्दै टिप्पणी गरे। उनले लामिछानेलाई लक्षित गर्दै प्रधानमन्त्री पुष्पकमल दाहाल प्रचण्ड,नेकपा एमाले अध्यक्ष केपी शर्मा ओली र कांग्रेस सभापति शेरबहादुर देउवाको शैली मनपर्नेलाई आफ्नो शैली बालापन लाग्न सक्ने भन्दै यसमा कुनै आपत्ती नभएको बताए। उनले देउवा नेतृत्वमा सरकार बन्छ कि भनेर लामिछाने सरकारमा बसिरहेको जिकिर गरे। 'आजको रवि लामिछानेलाई प्रचण्डको शैली मन पर्छ। आजको रवि लामिछानेलाई कता कता ओलीको शैली मनपर्छ। देउवाको नेतृत्वमा सरकार बन्लाकी, ७६ (३) अनुसार सरकार बन्लाकि भनेर कतै टुसुक्क सरकारमा जान पाइलाकी भनेर अझैसम्म उहाँ सरकारमा बसिरहनु भएको छ,'उनले भने,'प्रचण्ड, ओली र देउवाको शैली मनपर्ने लामिछानेलाई मुकुल ढकालको शैली बालपना लाग्न सक्छ। लागोस् मलाई मतलब छैन।' नेता ढकालले राजीनामा बुझाउन गएका रास्वपाका मन्त्रीहरू प्रधानमन्त्री प्रचण्डको कुरा सुनेर फर्किनुलाई बालापन भन्ने कि नभन्ने भन्दै प्रश्न गरे। उनले भने,'राजीनामा दिन भनेर बालुवाटार हिँडेका रवि लामिछानेहरू प्रचण्डको कुरा सुनेर यतिकै फर्किनुलाई बच्चापन भन्ने कि नभन्ने। अनि म बच्चापन भएँ कि रवि लामिछानेहरू बच्चापन भयो?' पार्टी केन्द्रीय समिति बैठकमा आफ्नो प्रतिवेदनमाथि छलफल हुनुअघि आफूसँग छलफल नगरिएको गुनासो पोखे। बैठकअघि आफूले सार्वजनिक गरेको प्रतिवेदनको सारांश पनि सभापति लामिछानेको सल्लाहमै सार्वजनिक गरिएको उनले दावी गरे। ढकालले आफूलाई पार्टीले गरेको कारवाहीको विधि र प्रक्रिया नमिलेको भन्दै आफू अझै पनि महामन्त्री रहेको जिकिर गरे। आफूलाई कारवाही गरेर रवि लामिछानेको एलिट क्लबले पार्टी कार्यालय कब्जा गरेकाले मिडियामा आउन बाध्य भएको उनको भनाइ छ। उनले अब आफूले के बोल्ने वा नबोल्ने भन्ने सुझाव लिनका लागि आगामी महिना देशभर प्रस्ताव यात्रा सुरु गर्ने र जनताको घर जाने जानकारी दिए। पार्टीको अनुशासनविपरीत 'अभद्र' र 'अमर्यादित' काम गरेको भन्दै रास्वपाले मंगलबार ढकाललाई साधारण सदस्य मात्रै रहनेगरी महामन्त्री,केन्द्रीय सदस्य र प्रवक्ताको जिम्मेवारीबाट बर्खास्त गरेको छ।"
ताप्लेजुङको तापेथोक केन्द्रविन्दु भएर भूकम्पको धक्का,काठमाडौं : ताप्लेजुङको तापेथोक केन्द्रविन्दु भएर भूकम्प गएको छ । राष्ट्रिय भूकम्प मापन तथा अनुसन्धान केन्द्र लैनचौरका अनुसार ताप्लेजुङको तापेथोक केन्द्रविन्दु भएर गए राति १:४६ बजे ४४ रेक्टर स्केलको भूकम्प गएको हो । यसअघि गत असार १४ गते सिन्धुपाल्चोक जिल्लाको हेलम्बु केन्द्रविन्दु भएर भूकम्प गएको थियो ।
"बाढीपहिरोबाट हालसम्म ८३ जनाको मृत्यु, १०६ घाइते","काठमाडौं : अविरल वर्षाका कारण आएको बाढीपहिरोलगायतका विपद्का घटनामा परेर देशभर हालसम्म ८३ जनाको मृत्यु भएको छ । प्रहरी प्रधान कार्यालयले दिएको जानकारी अनुसार गत जेठ २८ गतेदेखि आज बिहानसम्म देशका विभिन्न स्थानमा आएको बाढीपहिरामा परेर ३३ पुरुष, २५ महिला र २५ बालबालिकाको मृत्यु भएको हो । केन्द्रीय प्रहरी प्रवक्ता एवं प्रहरी नायव महानिरीक्षक दानबहादुर कार्कीका अनुसार गत जेठ २८ देखि आज बिहानसम्म बाढीपहिरामा परेर एक सय ६ जना घाइते भएका छन् । हालसम्म दुई पुरुष र तीन महिलासहित पाँचजना बेपत्ता भएको उनले राससलाई जानकारी दिए । घाइते हुनेमा ५१ पुरुष, ३६ महिला र १९ बालबालिका छन् । उक्त समयमा बाढीपहिरोका कारण तीन सय ८४ पशु चौपायाको क्षति भएको छ । यस्तै, एक सय ३९ घर र ५४ गोठमा क्षति पुगेको प्रहरी प्रवक्ता कार्कीले बताए । वर्षा र पहिरोका कारण आठ सय ५८ परिवार विस्थापित भएका छन् । बाढीपहिरोमा परेकाको उद्धारका लागि हालसम्म पाँच हजार चार सय २८ प्रहरी परिचालन गरिएको छ । मुलुकको विभिन्न भागमा परेको अविरल वर्षाका कारण एक विद्यालय र दुई सरकारी भवनमा क्षति पुगेको छ भने ४१ पुल बगाएको छ । यस्तै,एक सय ६१ घर डुबानमा परेका र एक सय १६ रोपनी जग्गा पुरिएको प्रहरी प्रधान कार्यालयले जनाएको छ । देशभर दुई हजार नौ सय ५४ परिवार विस्थापित भएका छन् । उक्त घटनामा १० करोड ७० लाख ४० हजार बराबरको क्षति पुगेको प्रहरीले जनाएको छ ।"
प्री ओपन सेसनमा नेप्से परिसूचक १०७१ अंकले बढ्यो,काठमाडौं : प्री ओपन सेसनमा बुधबार नेप्से परिसूचक दोहोरो अंकले बढेको छ। नेप्से १०७१ अंकले बढेर २१६२८६ विन्दुमा पुगेको हो। यो समयमा ६३ वटा स्क्रिप्सको ७ हजार ८५१ कित्ता सेयर ८० लाख २२७ रुपैयाँमा खरिद बिक्री भए। यो समयमा कारोबारमा आएका ४० वटा स्टकको मूल्य बढ्दा २० वटाको घट्यो भने ३ वटाको मूल्य स्थिर रह्यो।
बालकले हाँकेको मोटसाइकलको ठक्करबाट एक जनाको मृत्यु,विराटनगर : मोरङको सुनवर्षीमा बालकले हाँकेको मोटरसाइकलको ठक्करबाट मंगलबार राति एक जना पुरुषको मृत्यु भएको छ। को १ प ६३४८ नम्बरको मोटरसाइकलले ठक्कर दिँदा सुनवर्षी नगरपालिका६ का ५० वर्षीय सुरेन दासको मृत्यु भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार झपडतलखिर्किडाँगी भित्री सडक खण्डमा झपडतलबाट खिर्किडाँगीतर्फ जाँदै गरेको मोटरसाइकलले पैदल हिँडिरहेका दासलाई राति ८ बजेतिर ठक्कर दिएको थियो। दुर्घटनामा परेर गम्भीर घाइते भएका दासलाई उपचारका लागि रंगेली अस्पताल लगिएको थियो। त्यहाँ सम्भव नभएपछि थप उपचारका लागि राति ९ बजेतिर विराटनगरको कोशी अस्पतालतर्फ ल्याउँदै गर्दा बाटैमा मृत्यु भएको प्रहरीले जनाएको छ। शवलाई पोस्टमार्टमका लागि रंगेली अस्पतालमै राखिएको छ। दुर्घटनामा संलग्न मोटरसाइकल र चालक तत्काल फरार बनेका थिए। खोजी गर्ने क्रममा फेला पारेर मोटरसाइकल र चालकलाई राति १२ बजेतिर इलाका प्रहरी कार्यालय रंगेलीले नियन्त्रणमा लिएको छ। मोटरसाइकल चालक १५ वर्षीय बालक रहेको प्रहरीले जनाएको छ। डीएसपी बस्नेतले दुर्घटनाका घटनाका सम्बन्धमा थप अनुसन्धान भइरहेको जानकारी दिए।
झलनाथ प्रतिष्ठानको सर्पदंश केन्द्रमा भ्रष्टाचार : मधेशका पूर्वमन्त्रीसहित ५ जनालाई ८ वर्ष कैद सजाय,"अदालतले दोषी ठहर भएका पाँचै जनालाई १७ करोड ९८ लाख ३३ हजार रुपैयाँ जरिवाना र ११ करोड ७६ लाख ४६ हजार ८ सय ४० रुपैयाँ असुल गर्न पनि आदेश दिएको छ। काठमाडौं : विशेष अदालतले पूर्वप्रधानमन्त्री तथा नेकपा एकीकृत समाजवादीका नेता झलनाथ खनालका नाममा खोलिएको झलनाथ स्वास्थ्य विज्ञान प्रतिष्ठानको सहकार्यमा स्थापित सर्पदंश उपचार केन्द्रमा भ्रष्टाचार भएको ठहर गर्दै मधेस प्रदेशका तत्कालीन मन्त्री विजय कुमारसहित ५ जनालाई जनही ८ वर्ष कैद सजायको फैसला गरेको छ। विशेष अदालतका अध्यक्ष टेकनारायण कुँवर तथा सदस्यद्वय तेजनारायण सिंह राई र मुरारीबाबु श्रेष्ठको इजलासले गत असार २१ गते मधेस प्रदेशका तत्कालीन मन्त्री विजय कुमारसहित ५ जनालाई दोषी ठहर गरेको हो। विजयकुमार मधेस प्रदेशका आर्थिक मामिला तथा योजनामन्त्री हुन्। त्यस्तै प्रतिष्ठानका अध्यक्ष रेवतीप्रसाद पन्त, महासचिव नवराज भण्डारी, कोषाध्यक्ष नीरज भण्डारी र सदस्य देवेन्द्र राय पनि दोषी ठहर भएका छन्। अदालतले दोषी ठहर भएका पाँचै जनालाई १७ करोड ९८ लाख ३३ हजार रुपैयाँ जरिवाना र ११ करोड ७६ लाख ४६ हजार ८ सय ४० रुपैयाँ असुल गर्न पनि आदेश दिएको छ। तत्कालीन मन्त्री विजयकुमारलाई मुख्य प्रतिवादीका रूपमा दोषि ठहर गरिएको छ। अदालतले उनलाई मन्त्रीको हैसियतमा बसेर भ्रष्टाचार गरेको ठहर गर्दै थप १ वर्ष १ महिना सजाय हुने फैसला सुनाएको छ। विजयकुमारबाट ३ करोड ५९ लाख ६६ हजार ६ सय रुपैयाँ जरिवाना र २ करोड ३५ लाख २९ हजार ३ सय ६८ रुपैयाँ असुल गर्न आदेश भएको छ। मन्त्रीपदमा छँदा नै भ्रष्टाचार गरेकोमा उनलाई थप ५० हजार रुपैयाँ जरिवानाको सजाय पनि भएको छ। बाँकी चार प्रतिवादी पन्त, नवराज भण्डारी, निरज भण्डारी र रायलाई जनही ३ करोड ५९ लाख ६६ हजार ६ सय रुपैयाँ जरिवाना र जनही २ करोड ३५ लाख २९ हजार ३ सय ६८ रुपैयाँ असुलउपर गर्ने सजाय गरेको छ। अदालतले उपचार केन्द्र स्थापनाका लागि किनिएको ८ बिघा ९ कट्ठा ६३३ धुर जग्गा पनि जफत गर्न आदेश गरेको छ। लालबन्दी नगरपालिकाका तत्कालीन प्रमुख मानबहादुर खड्का र मधेस सरकारका तत्कालीन सचिव प्रेमकुमार श्रेष्ठले भने सफाइ पाएका छन्। जिल्ला सर्लाही, लालबन्दी नगरपालिकामा झलनाथ खनाल स्वास्थ्य विज्ञान प्रतिष्ठान, नेपालको सहकार्यमा एन्टी स्नेक भेनम उत्पादन र अनुसन्धान केन्द्रको स्थापना, व्यवस्थापन र सञ्चालन गर्ने क्रममा अनियमितता भएको हो। सर्पको विष संकलन, प्रशोधन र उत्पादन केन्द्र स्थापनाका निमित्त भौतिक संरचना निर्माणकालागि विनियोजित बजेटमा भ्रष्टाचार भएको हो। अख्तियार दुरुपयोग अनुसन्धान आयोगले गत असोज २१ गते प्रतिष्ठानमा भ्रष्टाचार भएको अभियोगसहित ७ जनाविरुद्ध विशेष अदालतमा मुद्दा दायर गरेको थियो। यो पनि पढ्नुहोस झलनाथ प्रतिष्ठानको रकम हिनामिनामा ७ विरुद्ध मुद्दा खै सर्पदंश उपचार केन्द्र ?"
'तपस्वी' बम्जनलाई नुवाकोट ल्याइयो,नुवाकोट : 'तपस्वी'को भेषमा विभिन्न ठाउँमा आश्रम खोल्दै आएका रामबहादुर बम्जनलाई नुवाकोट ल्याइएको छ। बम्जनलाई नुवाकोट जिल्ला कारागारमा राखिएको छ। उनलाई नुवाकोटकी एक महिला आश्रमबाटै बेपत्ता बनाएको उजुरीमाथि अनुसन्धान भइरहेको जिल्ला प्रहरी कार्यालय नुवाकोटले जनाएको छ। बम्जनलाई बुधबार दिनभर विदुरस्थित सरकारी वकिलको कार्यालयमा उपस्थित गराई सरकारी अधिकारीमार्फत बयान लिइएको छ। बाल यौन दुराचार मुद्दामा दोषी ठहर भएका बम्जनलाई सर्लाही जिल्ला अदालतले १० वर्ष कैद र ५ लाख क्षतिपूर्ति भराउने फैसला सुनाएको थियो। छुट्टै उजुरीमाथि छानबिन र बयानका लागि बम्जनलाई प्रहरीको विशेष टोलीले नुवाकोट ल्याएको हो। आफूलाई तपस्वी दाबी गर्दै आएका बम्जनलाई ढुंगेस्थित नुवाकोट जिल्ला कारागारमा राखिएको छ। प्रहरीको कडा घेराबीच सरकारी वकिलको कार्यालय नुवाकोट पुर्याइएको बम्जनलाई लगातार सात घण्टा बयान लिइएको छ। बम्जनलाई जिल्ला न्यायाधिवक्ताले उनीमाथि परेको उजुरीका सम्बन्धमा बयान लिएका थिए। बयानका बेला सुरक्षा अवस्था कडा पारिएको थियो। बम्जनले भने उनीमाथि परेको उजुरीको इन्कारी वयान दिएको बताइएको छ। उनलाई नुवाकोटकी एक महिलालाई आश्रमबाटै बेपत्ता बनाएको उजुरी परेपछि त्यसको बयानका लागि सर्लाही हुदै नुवाकोट ल्याइएको प्रहरी नायब उपरीक्षक तीलक भारतीले जानकारी दिए। डीएसपी भारतीका अनुसार घटनाको सम्बन्धमा बयान र अनुसन्धान जारी छ। प्रहरीले बम्जनले बेपत्ता बनाएको उजुरी परेको महिलाका सम्बन्धमा भने केही खुलाउन चाहेन।
बौद्धमा गुडिरहेको 'गोकर्णेश्वर' बसको इन्जिन पड्किएर एकजना घाइते,काठमाडौं : बौद्धमा गुडिरहेको बसको इन्जिन पड्किएर एकजना घाइते भएका छन्। बौद्ध पिपलबोट स्थित सडक खण्डमा बिहान ७:५० बजेतिर बसको इन्जिन पड्किएको हो। गुडिरहेको प्र३०१००५ख ९८६६ नम्बरको बाबा गोकर्णेश्वर बसको एक्कासी इन्जिन पड्किंदा बसमा सवार दोलखा घर भइ काठमाडौंको माकलबारी बस्ने ५४ वर्षीय दावा लामा घाइते भएका प्रहरीले जनाएको छ। उनको अर्थपेटिक अस्पताल नारायणटारमा उपचार भइरहेको छ। लामाको दाहिने खुट्टामा गहिरो चोट लागेको छ। बस हाल बौद्ध ट्राफिकको नियन्त्रणमा रहेको र प्रहरीद्वारा घटनाको थप अनुसन्धान भइरहेको जनाइएको छ।
सर्रे खोलाको बाढीबाट फसेका स्वास्थ्यकर्मीको सकुशल उद्दार,"सिरहा : लहान नगरपालिका२४ झुटकी गाउँका ४० वर्षीय अरुण चौधरीलाई सर्रे खोलाको बाढीबाट प्रहरीले सकुशल उद्धार गरेका छन् । चौधरी लहान नगरपालिका९ खुट्टीपारी स्वास्थ्य चौकीमा कार्यरत स्वास्थ्यकर्मी हुन् । उनी कार्यालय जाने क्रममा गाउँ छेउकै सर्रे खोलामा अचानक आएको बाढीमा फसेका थिए । उनी खोलाको बीच भागमा पुगेपछि बाढी आएपछि फसेका थिए। इलाका प्रहरी कार्यालय लहानका डीएसपी विष्णु सोतिका अनुसार खोलामा फसेको खबर पाएपछि तुरुन्तै प्रहरी घटना स्थलमा पुगेको थियो । दुई घण्टाको प्रयासपछि सकुशल उद्धार गरिएको उनले जानकारी गराए । उद्धार कार्यमा स्थानीयवासी, सशस्त्र प्रहरी पनि सहयोग गरेका थिए। यो खोलामा पुल निर्माण नहुँदा झुटकी, खेस्राहा, डाँडाटोल, रन्हालगायत स्थानीयहरू मारमा परेका छन् । बाढी आउँदा गाउँको आवतजावत नै ठप्प हुन्छ । पुलको ठेक्का लागे पनि काम सुरु भने भएको छैन ।"
कञ्चनपुरमा ७८ वर्षयताकै सर्वाधिक वर्षा,"काठमाडौं : नेपालमा वर्षा मापन भएको ७८ वर्षको अवधिमा सुदूरपश्चिम प्रदेशको कञ्चनपुरमा सर्वाधिक पानी परेको छ । यही असार २३ र २४ गते कञ्चनपुरको दोधारामा २००३ सालयताकै सर्वाधिक वर्षा भएको पाइएको छ । ऊर्जा, जलस्रोत तथा सिँचाइ मन्त्रालयको जल तथा मौसम विज्ञान विभागका अनुसार कञ्चनपुरको दोधारा, हनुमान नगर र सुन्दरपुरमा २००३ सालयताकै बढी वर्षा भएको छ । यही असार २४ गते बिहान ०८:४५ बजे मापन गरिएको प्रारम्भिक तथ्याङ्कअनुसार २४ घण्टाको अवधिमा दोधारामा ६२४० मिलिमिटर, हनुमान नगरमा ५७३६ मिलिमिटर तथा सुन्दरपुरमा ५५५८ मिलिमिटर वर्षा भएको विभागले जनाएको छ । यस वर्ष गत जेठ २८ (जुन १०) देखि पूर्वी नेपालबाट सुरु भएको मनसुनको प्रभाव असार १४ गतदेखि असार २४ गतेसम्म सक्रिय भएको थियो । यसै क्रममा सुदूरपश्चिमको कञ्चनपुरमा असार २३ र २४ गते भारी वर्षा भएको थियो । वायुमण्डलिय तथ्याङ्क, भूउपग्रहबाट लिइएको तस्बिर तथा मौसम मोडेलबाट प्राप्त मौसमको अवस्थाको विश्लेषणबाट उक्त दिन मनसुन न्यून चापिय रेखा सरदर स्थानमा रहेको भए पनि सुदूरपश्चिमको दक्षिण भाग आसपासको तल्लो वायुमण्डलमा न्यूनचापिय प्रणाली विकसित भएको थियो । साथै उपल्लो वायुमण्डल पश्चिमी वायुको न्यूनचापीय रेखा सक्रिय रही अरब सागर तथा बङ्गालको खाडी दुबैबाट जाउने जलवायुयुक्त हावा सो स्थानमा समिश्रण भई भारी वर्षा भएको विभागद्वारा आज जारी विज्ञप्तिमा उल्लेख छ । यसअघि २०७४ साउन २९ गते मकवानपुरको हेटौँडा केन्द्रमा सबभन्दा धेरै ५१६२ मिलिमिटर वर्षा मापन गरिएको थियो भने भूसंरक्षण विभागको तथ्याङ्कअनुसार २०५० साउन ५ गते (सन् १९९३ जुलाई २०) मकवानपुरको टिस्टुङ वर्षा केन्द्रमा ५४०० मिलिमिटर वर्षा मापन गरिएको थियो । महाशाखाका वरिष्ठ मौसमविद् प्रतिभा मानन्धरका अनुसार दुई दिनअघिसम्म सुदूरपश्चिम र कर्णाली प्रदेशमा सक्रिय मनसुन अहिले कोशी, मधेस, बागमती, लुम्बिनी र गण्डकी प्रदेशमा सक्रिय रहेकाले ती प्रदेशका केही स्थानमा भारी वर्षाको सम्भावना छ । 'आज राति र बुधबार राति कोशी र मधेस प्रदेशमा भारी वर्षाको सम्भावना छ । गण्डकी र लुम्बिनी प्रदेशमा पनि भारी वर्षाको सम्भावना देखिन्छ', उनले भने। हाल देशभर मनसुनी वायुको प्रभाव रहेको तथा मनसुनको न्यून चापीय रेखा पूर्वमा सरदर स्थानको आसपासमा र पश्चिममा सरदर स्थानको दक्षिणतर्फ अवस्थित रहेको महाशाखाले जनाएको छ । काठमाडौँ उपत्यकामा तुलनात्मक रुपमा कम वर्षा हुने पूर्वानुमान गरिएको छ । महाशाखाले हरेक तीन दिन विशेष मौसम बुलेटिन निकालेर मौसम पूर्वानुमानसम्बन्धी अध्यावधिक गरिरहेको छ । रासस"
"रोल्वालिङ क्षेत्रमा पर्यटक अलपत्र, बाढीले ५ वटा पुल बगायो","दोलखा : गौरीशंकर गाउँपालिकाको रोलवालिङ क्षेत्रमा गएको पहिरोले पुल बगाएपछि पर्यटकहरू अलपत्र परेका छन्। पर्यटकीय गाउँ ना र बेदिङको बीचमा ठूलो पहिरो गएपछि १० जना पर्यटकहरू अलपत्र परेका हुन्। १० जनामा छ जना रोल्वालीङ घर भै काठमाडौ बस्ने र चार जना उनीहरूको साथी रहेको स्थानीयले बताएका छन्। केही दिनदेखिको अविरल वर्षाका कारण रोल्वालीङ क्षेत्रमा आवतजावत बन्द हुँदा बेदीङ र ना गाउँका वासिन्दाको दैनिकी पनि प्रभावित बनेको छ। गौरीशङ्कर गाउँपालिका वडा नम्बर९ मा पर्ने यो क्षेत्र च्छो रोल्पा हिमताल जाने मुख्य मार्ग हो। बाढीले यो मार्गमा पर्ने पाँच वटा खोलाको पुल बगाएको र ठाउँठाउँमा पहिरो गएकोले बेदीङ र ना गाउँमा समस्या परेको वडा नम्बर९ का वडा अध्यक्ष निमागेली शेर्पाले बताए। च्छोरोल्पा जाने मुख्य मार्गमा पर्ने बेदीङ र ना गाउँमा ७० वटा घर रहेको छ। ठाउँठाउँमा पहिरो गएपछि ड्वाङभन्दा माथि जाने अवस्था छैन। बेदीङ र ना गाउँका झण्डै ६० जनाको दैनिकी कष्टकर बनेको वडा अध्यक्ष ङिमगेलीको भनाइ छ । बेदीङ र ना गाउँका स्थानीयले च्छोरोल्पा पुग्ने स्वदेशी तथा विदेशी पर्यटकको लागि होटल व्यवसायसँगै हिमाली याक पालन समेत गर्दै आएका छन्। बेदीङ र ना गाउँमा एक सय ५० भन्दा बढी हिमाली याक रहेकोले पनि उनीहरूलाई थप समस्या भएको वडा अध्यक्ष निमागेलीको भनाइ छ। बेदीङ र ना गाउँका स्थानीयसंग टेलिफोनमा कुरा भइरहेको छ। उनीहरूलाई धेरै समस्या पर्यो भने पालिका र जिल्ला प्रशासन कार्यालयसंग समन्वय गरेर हेलिकप्टरबाटै भए पनि राहतको व्यवस्था गर्ने वडाध्यक्षको भनाइ छ। 'पर्यटकहरू ना गाउँका बासिन्दासँगै बसेका छन्। मौसममा सुधार हुनासाथ हेलिकप्टरबाट उनीहरूको उद्धार गरिने प्रमुख जिल्ला अधिकारी टुवराज पोखरेलले बताए। सेनाको हेलिकप्टर आउने तयारी छ। तर, प्रतिकुल मौसमका कारण छिटो उद्दार गर्न सकिएन,' उनले भने। त्यस्तैगरी मंगलबार परेको अविरल बर्षाले गौरीशंकर गाउँपालिका७ खानी खोलामा निर्माणाधीन सासा जलविद्युत् आयोजनाको बाँधस्थलमा पूर्णरुपले क्षति पुर्याएको छ। ३० मेगावाट क्षमताको निर्माणाधीन आयोजनाको बाँधस्थलका संरचना बगाउनुका साथै सवारीसाधनलाई पनि बाढीले क्षति गरेको सासा जलविद्युत् आयोजनाको स्टोर किपर लाक्पा शेर्पाले बताए। ९५ प्रतिशत काम सम्पन्न भइसकेको सासाको हेडवक्र्समा बाढील ठुलो क्षति पुर्याएपछि आगामी दशैँमा बिद्युत उत्पादन गर्ने लक्ष्य पूरा नहुने भएको छ। बाढी पहिरोले करोडौंको क्षति भएपनि क्षतिको विवरण यकिन हुन बाँकी रहेको लाक्पाको भनाइ छ।"
पहिरोले मध्यपहाडी लोकमार्ग अवरुद्ध,बागलुङ : मङ्गलबार साँझदेखि परेको निरन्तरको वर्षासँगै खसेको पहिराले पूर्वपश्चिम पुष्पलाल (मध्यपहाडी) लोकमार्गको बागलुङ खण्ड अवरुद्ध भएको छ। गलकोट नगरपालिका१ दुदीलाभाटीमा खसेको पहिरोका कारण सडक अवरुद्ध भएको हो। भिरालो जमिनमा पहिरो निरन्तर बगिरहेकाले सडक खुलाउन कठिन भइरहेको जिल्ला प्रहरी कार्यालयका प्रहरी नायब उपरीक्षक विजय यादवले जानकारी दिए। उनले प्रहरी र स्थानीयले पहिरो पन्छाउने प्रयास गरिरहेका बताए। लोकमार्ग अवरुद्ध हुँदा पश्चिम बागलुङ र छिमेकी जिल्ला रुकुमबाट छुटेका लामो तथा छोटो दूरीका सवारीसाधन दुदिलाभाटीमा रोकिएका छन्। राष्ट्रिय गौरवको आयोजना कालीगण्डकी करिडोरमा ठाउँठाउँमा खसेको पहिराका कारण चार दिनयता सवारी आवागमन रोकिएका छैनन्। सडकको ट्रयाक नै पहिराले बगाएका करिडोर सञ्चालनका लागि कठिनाइ भइरहेको हो। जिल्लमा रहेका दुई ठूला राष्ट्रिय राजमार्ग अवरुद्ध हुँदा बागलुङका स्थानीय सडकमा चल्ने सवारीसाधन रोकिएका छन्। रासस
म्याग्दीको मलम्पारमा एक जनाको हत्या,बेनी : म्याग्दीको धवलागिरी गाउँपालिका५ मलम्पारमा एक जनाको हत्या भएको छ। मलम्पारका सोमबहादुर छन्त्यालले चिर्पट प्रहार गरेर ४२ वर्षीय धनबहादुर छन्त्यालको हत्या गरेका जिल्ला प्रहरी कार्यालय म्याग्दीले जनाएको छ। मंगलबार राति छन्त्याल दाजुभाइबीच भएको झगडाका क्रममा सोमबहादुरले चिर्पट प्रहार गर्दा धनबहादुरको घटनास्थलमै मृत्यु भएको जिल्ला प्रहरी कार्यालय म्याग्दीका प्रहरी निरीक्षक राजन रायमाझीले जानकारी दिए। सोमबहादुर भाइ र धनबहादुर एकै घरका दाजु हुन्। हत्यामा संलग्न ३९ वर्षीय सोमबहादुर लाई इलाका प्रहरी कार्यालय दरवाङबाट प्रहरी निरीक्षक सोमदास ढकालको नेतृत्वमा गएको टोलीले बुधबार दिउँसो नियन्त्रणमा लिएर अनुसन्धान अघि बढाएको छ।
खानेपानीको मुख्य ट्रान्समिसन लाइनमा क्षति,"भक्तपुर : अविरल वर्षाका कारण मनोहरा खोलाले खानेपानीको मुख्य ट्रान्समिसन लाइनमा क्षति पुर्या एको छ। मगलबार राति परेको अविरल वर्षका कारण खानेपानीको मुख्य ट्रान्समिसनलाइन भत्किएको हो। मुख्य ट्रान्समिसन लाइन भत्किएपछि काठमाडौं खानेपानी लिमिटेड थिमी वितरण शाखाले वितरण गर्दै आएको खानेपानी वितरण तालिका अवरुद्ध भएको छ। काठमाडौं खानेपानी लिमिटेड थिमी शाखा वितरण केन्द्रले आफ्नो आधिकारिक सामाजिक सञ्जाल फेसबुक पेजमार्फत बुधबार वितरण हुने स्थानमा पानी वितरण अवरुद्ध हुने जनाएको छ। थिमि शाखाका सहायक प्रबन्धक निर्देशक अनिश कुमार टी क्षेत्रीले मुख्य ट्रान्समिसन लाइन पानी एकीकृत हुने मुख्य पम्प भएको बताए। उनले मुख्य पम्प पुनःनिर्माण गर्नुपरेको बताए। मुख्य ट्रान्समिसन लाइन नै खोलाले बगाएको छ। जसका कारण हाम्रो सिस्टम सबै डाउन छ,' उनले भने। उनका अनुसार निर्माण कार्य जारी छ।"
अविरल वर्षाले भोजपुरमा सडक भासियो,"भोजपुर : अविरल वर्षाका कारण मध्यपहाडी लोकमार्गअन्तर्गत टेम्केमैयुङ गाउँपालिका३ मेस्पाङामा सडक भासिएको छ। भोजपुरचखेवा सडक खण्डको मेस्पाङ भन्ने स्थानमा करिब ६० मिटर सडक भासिएको हो। कालोपत्र गरिएको सडक भासिएपछि यातायातका साधन रोकिएका टेम्केमैयुङ गाउँपालिकाकी उपाध्यक्ष रमादेवी राईले बताइन्। उक्त स्थानमा आज बिहान सडक भासिएको हो। 'वर्षाका कारण मध्यपहाडी लोकमार्गअन्तर्गत मेस्पाङमा सडक भासिएको छ', उपाध्यक्ष राईले भनिन्,'सडकमा ठूलो क्षति भएको छ। यसरी नै निरन्तर वर्षा भयोभने अझ बढी क्षति हुनसक्छ।' रासस"
मधेसका असुरक्षित पोखरीमा डुबेर ३ वर्षमा ४८१ को मृत्यु,"जनकपुरधाम : मधेस प्रदेशमा जथाभावी खनिएका पोखरी र खाल्डाखुल्डीहरूले बर्सेनि सयौंको ज्यान लिने गरेको छ। यस्ता मृत्युको जवाफदेहिता कानुनतः न कसैले लिने गरेको छ। न त यसको न्यूनीकरणका लागि हालसम्म कुनै प्रयास नै भएका छन्। गर्मी छल्न बनाइने यस्ता असुरक्षित आहालपोखरीमा पौडी खेल्न जाँदा बालबालिका डुब्छन्। तिनको ज्यानै जाने गरेको छ। गएको ३ वर्षमा मधेस प्रदेशका विभिन्न पोखरीमा डुबेर ४८१ जनाको ज्यान गएकामा २ सय ८७ जना बालबालिका परेका छन्। अबोधहरूका शत्रु तराईका पोखरी र खाल्डा घटना १ : धनुषाको धनौजी गाउँपालिका ५ बहुअर्बाको सार्वजनिक पोखरीमा डुबेर असार २० गते तीन बालिकाको मृत्यु भयो। मृत्यु हुनेमा मुस्कान खातुन, जिनत खातुन र अजमेरी खातुन रहेकी थिइन्। १० देखि १२ वर्ष उमेर समूहका यी तीन जना बालिका स्थानीय घोंघा पोखरीमा नुहाउन गएका थिए। नुहाउने क्रममा एक्कासि उनीहरू डुब्न थाले। बालिकाहरू डुबेको देखेर पोखरी छेउमा रहेकी अर्को बालिकाले हो हल्ला गर्दै स्थानीयलाई खबर गरिन्। तुरुन्तै पोखरीको डिलमा भीड लाग्यो। स्थानीय युवाहरूले तत्कालै हाम फालेर तीनवटै बालिकाको उद्धार गरे। तर, पानीमा डुबेर निस्सासिसकेका उनीहरूमध्ये एकको उपचारका लागि जनकपुर अस्पताल ल्याउँदै गर्दा बाटोमा मृत्यु भयो। दुई जनाको उपचारको क्रममा मृत्यु भएको वडाअध्यक्ष याकुव कवारीले बताए। घटनापछि सम्पूर्ण टोलनै शोकमग्न भएको छ। घटना २ : सिरहाको नरहा गाउँपालिका ३ खोरियाटोलका ६ वर्षीय राहुल मण्डल र ८ वर्षीय आशिष मण्डलको पोखरीमा डुबेर असार १८ गते मृत्यु भयो। स्थानीय सुशील मण्डलका छोरा राहुल र भाञ्जा आशिष खेल्ने क्रममा सोमबार दिउँसोबाट हराएका थिए। घरपरिवारले छरछिमेक सबैतिर खोजतलाश गरे पनि दुवै बालक फेला परेनन्। त्यसपछि प्रहरीलाई साँझ ५ बजेतिर खबर गरिएको थियो। प्रहरीले खोजतलाश गर्दा मंगलबार बिहानै स्थानीय वसन्त यादवको पोखरीमा दुवै बालक मृत फेला परेका सिरहाका प्रहरी प्रवक्ता डीएसपी मुक्तिनाथ सापकोटाले बताए। दुवै बालकको पोखरीमा डुबेर मृत्यु भएको प्रहरीले जनाएको छ। स्थानीयका अनुसार ग्राभेल खनेर त्यक्तिकै छाडिएको खाल्डोमा पानी भरिएर पोखरी बनेको थियो। घटना ३ : सर्लाहीको दक्षिण पश्चिम ग्रामीण भेगस्थित बलरा नगरपालिकामा जेठ २७ गते पोखरीमा डुबेर एक वृद्धाको मृत्यु भयो। बलरा नगरपालिका ९ अचलगढमा स्थानीय मुनिलाल यादवको श्रीमती ८० वर्षीया राधिकादेवी यादवको पोखरीमा डुबेर मृत्यु भएको प्रहरीले जनाएको छ। बिहानै ५ बजेतिर घरबाट बाहिर घुम्न निस्केकी राधिका पूर्वपश्चिम हुलाकी सडकको पुल मुनी रहेको पोखरीमा चिप्लिएर खसेकी थिइन्। पोखरीमा उनको शव स्थानीयले देखेपछि प्रहरीलाई खबर गरेका थिए। घटना ४ : २०८० असोज ६ गते धनुषाको बटेश्वर गाउँपालिकाका ११ वर्षीय धिनरकुमार महतोको बिगही खोला किनारको खाल्डोमा डुबेर मृत्यु भयो। घटना ५ : २०८० भदौ २९ गते जनकपुरधाम उपमहानगरपालिका लोहनामा १७ महिनाका रोहन मुखियाको घर अगाडि नै निर्माण गरिएको नालामा खसेर मृत्यु भयो। निर्माणाधीन नालाको ढक्कन ठेकेदारले नलगाएकै कारण रोहनको त्यसमा खसेर मृत्यु भएको थियो। मधेस प्रदेशमा पोखरी, खोल्सा, ठुल्ठूला खाडल, नदी, तलाउ र कलभर्टहरूमा जमेको पानीमा डुबेर अकालमै ज्यान गुमाउनेहरूको संख्या दिनप्रतिदिन बढ्दै गएको छ। प्रत्येक वर्ष असारदेखि असोजसम्म र विशेष गरी वर्षायाम सुरु भएदेखि नै मधेसमा पोखरीमा डुबेर ज्यान गुमाउनेहरूको समाचार सञ्चार माध्यममा आउन सुरु गर्छ। यस्ता घटनाहरूको क्रम बढ्दै गए पनि यसलाई न्यूनीकरण गर्न आवश्यक सावधानी भने अपनाइएको देखिँदैन। ज्यान गुमाउनेमा बालबालिका सर्वाधिक मधेस प्रदेश भरीमा पछिल्लो तीन वर्षमा पानीमा डुबेर ४८१ जनाले ज्यान गुमाएका छन्। जसमध्ये बालबालिकाको संख्या सर्वाधिक २८७ छ भने महिला ४४ जना र पुरुषको संख्या १ सय ५० रहेको मधेस प्रदेश प्रहरी कार्यालयको तथ्यांकले देखाउँछ। सो तथ्यांकअनुसार आर्थिक वर्ष २०८००८१ असार महिना २० गतेसम्ममा प्रदेश भरीमा १ सय ७० जनाले पानीमा डुबेर ज्यान गुमाइसकेका छन्। जसमध्ये बालबालिका १ सय १३, महिला १४ र पुरुषको संख्या ४३ छ। त्यसैगरी डुबेर घाईते हुनेहरूको संख्या ११ रहेको छ। यसमा पनि बालबालिका सबैभन्दा बढी ७ र ४ जना पुरुष छन्। आव २०७९८० मा प्रदेशका आठै जिल्लामा १ सय ५ जनाको डुबेर मृत्यु भएको थियो। जसमा ६५ जना बालबालिका, ९ जना महिला र ३१ पुरुष थिए। त्यसअघि आव २०७८०७९ मा २०६ जनाले पोखरी र खाल्डाखुल्डीमा डुबेर ज्यान गुमाए। जसमध्ये बालबालिका १ सय ९, महिला २१ र पुरुष ७३ जना थिए। पानीमा डुबेर ज्यान गुमाउनेहरूमा सबैभन्दा बढी बालबालिका नै रहने गरेको र उनीहरू जनचेतनाको अभाव र लापरबाहीका कारण पनि पानीजन्य विपद्को सिकार हुने गरेको धनुषाका प्रहरी उपरीक्षक भुवनेश्वर तिवारी बताउँछन्। गाउँघरमा जथाभावी पोखरी खनेर छाड्ने, माटो वा ग्राभेल खनेको खाल्डो पनि नपुरी त्यक्तिकै छाड्ने प्रवृत्ति निकै बढी छ। यस्तो अवस्थामा ती खाल्डोहरूमा वर्षायाममा पानी जमेर सानो पोखरी नै बन्ने गर्छ। बालबालिकाका लागि त्यहाँ पानीको सतह निकै बढी हुन्छ र यदि उनीहरू पोखरीमा पसे वा झरीहाले भने ज्यान नै गुमाउनु परेको अवस्थामा पुग्छन्, तिवारी भन्छन्, अभिभावकमा पानीजन्य विपद्का विषयमा जनचेतनाको अभाव र बालबालिकामाथि निगरानीको अभावले पनि यस्ता दुर्घटनाहरूलाई निम्तो दिने गर्दछ। गर्मी छल्न पोखरीमा पस्दा निम्त्याउँछ मृत्यु बहुअर्बामा पोखरीमा डुबेर ज्यान गुमाएका तीनैजना बालिका गर्मी छल्न पोखरीमा नुहाउन गएका थिए। स्थानीयका अनुसार ती बालिकाहरू मात्रै नभई करिब १० जनाभन्दा बढी गाउँकै बालबालिकाहरू पोखरीमा नुहाउँदै खेलिरहेका थिए। सोही क्रममा पानीको सतह बुझ्न नसकी ती बालिकाहरूको डुबेर मृत्यु भएको हो। बाटोमा खनिएको खोल्सामा माछा खोज्दै बालबालिका । यस्ता खोल्साहरूमा पानीको सतह बढेर दुर्घटनाको जोखिम बढाउने गर्दछ । तस्बिर : मनिका झा मधेसमा वर्षायाममा पानी नपर्दासम्म अत्याधिक उम्मस र गर्मी हुने गर्दछ। यस्तो बेला बालबालिकाहरू पोखरीमा नुहाउने, भैंसी र घरपालुवा जनावरहरूलाई नुहाउन जाने र खेल्ने गर्छन् तर, सो बेला पानी बढेको थाहा नपाउँदा डुबेर ज्यान नै जाने गर्दछ, स्थानीय रामशिला महतो भन्छिन्, आमाबुवालाई आफ्नो बालबच्चा कहाँ गयो भनेर मतलब नै हुँदैन। घरधन्दा मै व्यस्त रहने बानिले पनि यस्ता दुर्घटनाहरूलाई निम्तो दिने गरेको छ। सुरक्षा सर्तकर्ताको अभाव र हेलचक्र्याइँका कारण बालबालिका खेल्ने क्रममा डुबेर मृत्यु हुने गरेको प्रायःजसो घटनामा भेटिन्छ। जथाभावी खनिएका खाल्डाहरू काल ग्राभेल खनेर त्यक्तिकै छाडिएको खाल्डोमा पानी भरिएर पोखरी नै बन्ने गरेको छ। सोही खाल्डोमा डुबेर गत साता सिरहाको नरहा गाउँपालिका ३ खोरियाटोलका ६ वर्षीय राहुल मण्डल र ८ वर्षीय आशिष मण्डलको मृत्यु भयो। यसअघि २०७८ जेठ २८ गते धनुषाको मुखियापट्टी मुसहरनिया गाउँमा निर्माणाधीन पोखरीमा डुबेर ५ जना बालिकाले ज्यान गुमाएका थिए। २०७४ सालमा रौतहटमा निर्माण कम्पनीले खनेको खाल्डोमा पानी जमेर सो पानीमा डुबेर चारजना बालबालिकाले ज्यान गुमाएका थिए। पूर्वाधार विकासको क्रममा जोखिमयुक्त संरचनाहरूलाई खुला र अव्यवस्थित छाड्दा त्यसले पानीजन्य विपद् निम्त्याउने गरेको छ। सडक विस्तार भइरहँदा खनिएका खाल्डाहरू, माटोका लागि खनिएका खाल्डाहरू, ठूलठूला नालाहरू समयमै व्यवस्थित नगरेर खाली र अव्यवस्थित छाड्ने गरिन्छ। पछि वर्षायाममा ति स्थानमा पानी जमेपछि सडक र खाल्डो बिचको फरक छुट्टिन गाह्रो हुन्छ र त्यस जोखिमको अनुमान गर्न नसक्दा दुर्घटना हुने थुप्रै उदाहरणहरू मधेसमा छन्। यहाँ सबै विकास निर्माणका कामहरू असार मसान्त र वर्षायाममा नै हुने गर्दछ। सडक बनाउनु होस् वा नाला जथाभावी बाटो खनेर खाल्डो बनाएर ठेकेदारहरूले अलपत्र पार्छन्। नत उनीहरूलाई कसैले केही भनेर दबाब दिन्छ नत उनीहरूले आफ्नो जिम्मेवारी सम्झेर ती अव्यवस्थित खाल्डोहरूलाई पुर्ने काम नै गर्छन्। मलाई सम्झना छ दुई वर्ष अगाडि मात्रै गणेशमान चारनाथ नगरपालिकामा ग्राभेल निकाल्नको लागि खनिएको गहिरो खाल्डोमा पानी जमेर तलाब झै बनेको थियो र यसै वर्षायाममा एक परिवारका दुई जना दाजुभाइ रातिको समयमा घर गइरहेको बेला त्यो खाल्डोमा परेर दुर्घटनाको सिकार हुुनु परेको थियो। यो कुनै नौलो घटनाहरू होइन्। जथाभावी खनिएका यस्ता खाल्डोहरूमा जमेर थुप्रै दुर्घटनाहरू हुने गर्दछ, अधिकारकर्मी विनोद महरा भन्छन्, जानिजानी विपद् निम्त्याउने यी खाल्डाहरूमा परेर मृत्यु हुनेहरूको अकाल मृृत्यु होइन हत्या नै भएको हो। यस्ता कुकृत्य गर्नेहरू, अनावश्यक पोखरी खनाएर छाड्नेहरूलाई कारबाही नै गर्नु आवश्यक छ। नत्र भने प्रत्येक वर्ष यसरी नै डुबेर ज्यान गुमाउने समाचारहरू सुनेर मौन बस्नुपर्ला। यस विषयमा स्थानीय प्रशासनको सर्तकर्ता र जोखिम न्यूनीकरणका लागि जुन प्रकारको प्रयास हुनुपथ्र्यो त्यो हुन सकेको छैन। पछिल्लो समय पोखरीको निर्माण बजेट कुम्ल्याउनका लागि पनि बनाउन थालिएका छन्। रकम पाउन जोखिमको मूल्यांकन नै नगरी खेतमै पनि पोखरी खनाउने जस्ता प्रवृत्तिाले असुरक्षित बन्न थालेका हुन्। सुरक्षा सर्तकर्ताको अभाव र हेलचक्र्याइँका कारण बालबालिका खेल्ने क्रममा डुबेर मृत्यु हुने गरेको प्रायःजसो घटनामा भेटिन्छ। पानीजन्य विपद् न्यूनीकरण गर्न निर्माण व्यावसायीहरूले खनेको खाल्डाखुल्डी वा अत्याधिक गहिरो पोखरीहरूमा कम्तीमा सूचना पाटी वा खतराको संकेत लगाउनु आवश्यक छ। सडक वा पुल निर्माण गर्दा निर्माण सडकको अवस्थाबारे जानकारी गराउन सूचना पाटी र जोखिम क्षेत्रलाई अनिवार्य रूपमा घेरा हालेर व्यवस्थीत गरियो भने जोखिम कम गर्न सकिने अधिकारकर्मीहरू बताउँछन्। नयाँ पोखरीका डिलहरूमा पोखरीको गहिराइ र जोखिमको विषयहरू सहितको विविध जानकारी लेखिएको सूचना पाटी राख्नु आवश्यक रहेको सर्वसाधारण बताउँछन्। सुरक्षित छैनन् पोखरी मधेसमा जसरी जमिनको महत्व सामाजिक प्रतिष्ठा, अचल सम्पत्ति र उत्तराधिकारीका लागि बन्दोबस्तीको अर्थमा रहेको छ, त्यसैगरी पोखरीको महत्व पनि सामाजिक, आर्थिक, सांस्कृतिक एवं पर्यावरणीय दृष्टिकोणले रहेको छ। कृषि संस्कृतिसँग जोडिएको मधेसी समाजमा पोखरीको निर्माण कृषि कार्य, सांस्कृतिक प्रयोजन, धार्मिक अनुष्ठान र पर्यटकीय, आर्थिक प्रयोजनको निम्ति गरिएको पाइन्छ। तर, पछिल्लो समय पोखरीको निर्माण बजेट कुम्ल्याउनका लागि पनि हुन थालेका छन्। जसले गर्दा अनावश्यक रूपमा खनिएका पोखरीहरू न त व्यवस्थित नै हुन्छन्, नत सुरक्षित नै। स्थानीय तह र प्रदेश सरकारले बिना उपयोगिता हेरेरै माछा पालन र पोखरी निर्माणका लागि आफ्नो बजेट छुट्याउने गरेको र सो रकम पाउन जोखिमको मूल्यांकननै नगरी खेतमै पनि पोखरी खनाउने जस्ता प्रवृत्तिले गर्दा पोखरीहरू असुरक्षित बन्न थालेका छन्। निजी जग्गामा जथाभावी पोखरी खन्ने र तिनलाई माछापालन लगायत अन्य कृषिसम्बद्ध कामका लागि उपयोग गर्ने क्रममा सुरक्षा प्रबन्धको खासै बन्दोबस्त गरिँदैन। यसले जोखिमलाई निम्त्याउने गर्दछ। पोखरी निर्माण गरिए पनि त्यसको प्रयोगका लागि सुरक्षा सामग्री, प्रयोग अभ्यास, निगरानी राख्ने र सीपयुक्त जनशक्तिको व्यवस्थापन तर्फ ध्यान नै दिइएको छैन। सार्वजनिक पोखरीको प्रयोग सबैका लागि सबै प्रयोजनले गरिन्छ तर, त्यसको सुरक्षा सतर्कता, प्रयोगविधि निर्धारण, सामग्री र हेरालु व्यवस्थापन जस्ता कार्यमा स्थानीय सरकारहरूको ध्यान पुग्न नसक्दा पनि पोखरीहरू असुरक्षित र दुर्घटनाको घर बन्दै गएका छन्। प्राथमिकतामै पर्दैनन् डुबेर हुने मृत्यु बाढी, पहिरो र प्राकृतिक प्रकोपबाट बच्न तथा जोखिम न्यूनीकरण गर्न सरकारले विभिन्न नीति तथा कार्यक्रमहरू बनाएको छ। तर, पानीजन्य विपद्कै कारण डुबेर हुने मृत्युलाई सरकारले प्राथमिकतामा राखेको छैन। विभिन्न खालका मानवद्वारा सिर्जित अप्राकृतिक क्रियाकलापका कारण पनि यस्ता समस्याहरू उत्पन्न हुने गरे तापनि यसलाई रोक्न तीनै तहको सरकार गम्भीर हुन नसकेको आरोप लाग्दै आएको छ। डुबेर हुने मृत्युको विषयलाई तिनै तहको सरकारले गम्भीरताका साथ लिएको छैन, मधेस प्रदेशसभा सदस्य रामअशिष यादव भन्छन्, जलनै जीवन हो भन्ने मान्यता सर्वविदितै छ। तर, हामी मानवद्वारा नै गरिने केही प्रकृत्ति विपरीतको क्रियाकलापहरूले र जनचेतनाको अभावले पानीजन्य जोखिम बढाइराखेको छ। मधेसमा पानीमा डुबेर मृत्यु हुनेमा अधिकांश विपन्न, गरिब र दलित समुदायका बालबालिका पर्ने गर्छन्। यसको कारण उनीहरूमा भएको जनचेतनाको कमी हो। यस्तो विपद् व्यवस्थापनका लागि डुबानको मुद्दालाई हेरेर यसको न्यूनीकरणका लागि उचित निति बनाउनु तीनै तहको सरकारको प्राथमिकताको विषय हुनुपर्दछ। जलसुरक्षा नीति बनाउनु आवश्यक तराई मधेसका बासिन्दाहरूको जीवनशैली अभिव्यक्त हुने परम्परागत संरचनाका रूपमा पोखरीलाई लिइन्छ। उत्सव, अनुष्ठानदेखि जीवकोपार्जनको दृष्टिकोणले पनि पोखरी महत्वपूर्ण पूर्वाधार मानिएको छ। तर, पछिल्लो समय यो जोखिमको पर्याय बन्दै गएको छ, पानीजन्य विपद्का अध्ययेता तथा सञ्चारकर्मी नित्यानन्द मण्डल भन्छन्, नेपालमा पानीमा डुबेर हुने मृत्यु रोकथामका लागि राष्ट्रिय जल सुरक्षा नीति निर्माण गर्नु अति आवश्यक देखिन्छ। पोखरीमा डुबेर हुने मृत्युलाई पनि विपद्् व्यवस्थापनको मुद्दा बनाइनु आवश्यक छ। बस्तीभित्रका पोखरी र गाउँटोलभन्दा अलिक पर्तिरका पोखरीका लागि फरकफरक मापदण्ड बनाएर सुरक्षा प्रबन्धन गर्नु आवश्यक छ। पोखरीको घेराबेरा अत्यन्त आवश्यक सर्त हो। त्यसैगरी उद्धारका लागि जनशक्तिको व्यवस्थापन अर्को अनिवार्य सर्तका रूपमा हुनुपर्छ। यी सर्तहरू पूरा नगर्ने व्यक्ति तथा निकायलाई पोखरी खन्ने इजाजत नै दिनु हुँदैन। पोखरीका डिलहरूमा सावधानी अपनाउन सन्देशमूलक सामग्री लेखिएका ससाना बोर्डहरू झुन्ड्याउनुपर्छ। स्थानीय तहहरूले आफ्नो योजना निर्माण गर्दा बजेटको सानो भाग यस विपद्को रोकथामका लागि छुट्ट्याएर जनचेतना कार्यक्रमहरू गर्यो भने पक्कै पनि डुबेर मृत्यु हुने घटनाहरूमा न्यूनीकरण गर्न सहयोग पुग्ने मण्डलको ठम्याइ छ। यस विषयमा स्थानीय तह, प्रदेश सरकार र केन्द्रीय सरकारबीच संवाद, समन्वय र सहकार्य आवश्यक देखिन्छ। सबैको साझा प्रयास र पहलले डुबेर मर्ने दुर्भाग्यपूर्ण स्थितिलाई रोक्न सकिन्छ। विश्व स्वास्थ्य संगठनले डुबेर हुने मृत्यु रोकथामका लागि १२ वटा कानुनी प्रावधानलाई सिफारिस गरेको छ। तर, नेपालमा हालसम्म पानीमा डुबेर मृत्यु हुनेका लागि कुनै कानुन, कार्यनीति वा रणनीति बनाइएको छैन। नियतवस यदि कसैले खाल्डो खनेर कसैलाई जोखिममा पारी मारेकोे प्रमाणित भयो भने त्यसमा कानुनी सजायको व्यवस्था छ तर, अनजानमा खनेको खाल्डो वा पोखरीमा डुबेर कसैको मृत्यु भयो भने त्यस्तोमा सजाय वा अन्य कुनै किसिमको क्षतिपूर्तिको व्यवस्था कानुनी रूपमा छैन, अधिवक्ता राजकुमार महासेठ भन्छन्, तर, यस विषयमा कानुन बन्नु आवश्यक छ। यस्ता मृत्युलाई रोकथाम गर्न नेपालले विपद् सूचना प्रणालीअन्तर्गत डुबेर मृत्यु हुनेबारे सूचना दिने प्रणाली मात्रै बनाउन सकेको छ। केन्द्रीय मत्स्य प्रबद्र्धन तथा संरक्षण केन्द्रको पुस्तिका २०७६ का अनुसार नेपालभरि सार्वजनिक तथा निजी पोखरीको संख्या ६ हजार ९ सय ३६ छ। जसमध्ये १८ हजार ९८ पोखरी मधेस प्रदेशमा छन्। सो तथ्यांकलाई हेर्दा कुल संख्याको करिब ४० प्रतिशत पोखरी मधेसमा छ।"
"पोखरामा पहिरोले घर पुरियो, एकजनाको मृत्यु",कास्की : पोखरामा पहिरोमा परी एकजनाको मृत्यु भएको छ । पोखरा महानगरपालिका२७ सहेलापाटाका मनबहादुर थापाको ब्लकले बनेको घर आज बिहान पहिरो पुरिँदा उनका २२ छोरा वर्षीय छोरा भीमबहादुरको मृत्यु भएको हो । जिल्ला प्रहरी कार्यालयका प्रवक्ता एवं प्रहरी नायब उपरीक्षक वसन्तकुमार शर्माले घटनास्थलबाट ५० वर्षीय कमला थापालाई सकुशल उद्धार गरेको जानकारी दिए। इलाका प्रहरी कार्यालय शिसुवा कास्कीबाट खटिएको प्रहरी टोली तथा स्थानीयवासीले घटनास्थलमा खोज तथा उद्धार गरेका थिए । उद्धारका लागि सशस्त्र प्रहरी बल नेपाल २४ नं गण कालिका गण मालेपाटनबाट समेत प्रहरी टोली खटिएको प्रहरी नायब उपरीक्षक शर्माले जानकारी दिए। पोखरामा हिजो साँझदेखि नै निरन्तर वर्षा भइरहेको छ ।रासस
बसको ठक्करबाट घाइते आमा छोराको मृत्यु,बुटवल : रुपन्देहीको जानकीनगरमा बसको ठक्करबाट घाइते भएका आमा छोराको उपचारको क्रममा मृत्यु भएको छ। इलाका प्रहरी कार्यालय बुटवलका अनुसार गुल्मीदरबार गाउँपालिका६ निवासी ३० वर्षीय रुपमा खत्री र उनका ३ वर्षीय छोरा प्रिन्स खत्रीको मृत्यु भएको हो। उनीहरु तिलोत्तमा नगरपालिका२ स्थित शंकरनगरमा बस्दै आएका थिए। आमाको मणीग्रामस्थि क्रिमशन अस्पताल र छोराको काठमाडौंमा उपचारको क्रममा मृत्यु भएको प्रहरीले जनाएको छ। बाटो काट्ने क्रममा असार २१ गते उनीहरुलाई लु २ ख ६८८८ नम्बरको बसले ठक्कर दिएको थियो।
नौबिसेमलेखु सडक राति १० बजेदेखि ३ बजेसम्म बन्द गरिने,"धादिङ : पृथ्वी राजमार्गअन्तर्गत धादिङको नौबिसेमलेखु सडकखण्ड १५ दिनका लागि राति बन्द गरिने भएको छ। बुधबारदेखि आगामी साउन ९ गतेसम्म रातिको समयमा निर्माणको काम गर्न लागिएको हो। राति १० बजेदेखि बिहान ३ बजेसम्म राजमार्ग बन्द गरेर पुलको बिम राख्ने कार्य गर्न लागिएको नागढुङ्गा मुग्लिन सडक आयोजना (पूर्वी खण्ड)का सिनियर डिभिजन इन्जिनियर ईश्वरबहादुर रिजालले बताए। नौबिसे नागढुङ्गा खण्डमा निर्माण हुँदै गरेको पुलको बिमलाई उचालेर पुलमा राख्नको लागिएको र त्यस बेला हुनसक्ने जोखिमलाई मध्यनजर गरेर काम गर्न लागिएको उनले जानकारी दिए। गणेश खोला, डाङडुङ खोला, खेस्टे खोला र पोखरे खोलाको पुलको गडर लन्चिङ गर्न लागिएको छ। दिउँसोको समयमा गाडीको चाप बढी हुने भएकाले रातिको समयमा पाँच घण्टा सवारी आवागमन बन्द गरेर काम गर्न लागिएको इन्जिनियर रिजालले बताए। 'पुलको आरसिसी बिम (प्रिकास्ट ब्रिज गर्डर) पुलभन्दा बाहिरको जमिनमा बनाइएको छ। त्यसलाई क्रेनले उचालेर पुलको दुवैतर्फको पिल्लरमा राख्नुपर्नेछ', उनले भने, 'काम नयाँ पुलमा हुने भए पनि पुरानो पुलसँगै रहेकाले काम गर्ने क्रममा आई पर्न सक्ने जोखिमलाई मध्यनजर गरी सडक सवारी रोकेर काम गर्न लागिएको हो।' काम भइरहँदा सवारी साधन आवागमनमा बाधा पर्न जाने भएकाले सवारीको चाप नहुने समय (रातिको समय)मा काम गर्न लागिएको जिल्ला प्रहरी कार्यालय धादिङका प्रहरी नायब उपरीक्षक मकेन्द्रकुमार मिश्रले जानकारी दिए। मिश्रका अनुसार एम्बुलेन्स र सुरक्षा निकायले प्रयोग गर्ने सवारी साधनबाहेक अन्य सवारी साधनलाई पूर्णरुपमा रोकिनेछ। सम्पूर्ण चालकलाई आफ्नो लेनमा अनुशासन कायम राख्न र जथाभावी ओभरटेक नगर्न जिल्ला प्रहरी कार्यालय धादिङले सूचना जारी गरेको छ। एम्बुलेन्स र सुरक्षा निकायले प्रयोग गर्ने सवारी साधनबाहेक अन्य सवारी साधन पूर्णरुपमा बन्द रहनेछ। राजमार्ग भएर यात्रा गर्ने सवारी साधनलाई वैकल्पिक मार्गको रुपमा गल्छीविदुरछहरेटोखा सडक प्रयोग गर्न जिल्ला प्रहरी कार्यालयले आग्रह गरेको छ।"

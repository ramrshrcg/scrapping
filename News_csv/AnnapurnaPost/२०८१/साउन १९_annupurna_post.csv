शीर्षक,विवरण
३६ घण्टामा ड्रोनले भेट्टायो बाघ,"महेन्द्रनगर : बुधबार दोधारा चाँदनी नगरपालिका२ स्थित उखुबारीमा बाघ देखियो। बाघ देखिएपछि स्थानीयले शुक्लाफाँटा राष्ट्रिय निकुञ्ज कार्यालयलाई खबर गरे। लगत्तै निकुञ्जको टोली दोधारा चाँदनी पुग्यो। ड्रोनबाट बाघ भएको स्थान पहिचान गर्ने प्रयास गरे पनि सफल भएन। बिहीबार बिहानै पुनः निकुञ्जको टोली बाघ देखिएको स्थानमा पुग्यो। बिहीबार बिहानैदेखि शुक्लाफाँटा राष्ट्रिय निकुञ्जका संरक्षण अधिकृत मनोज ऐर ड्रोनबाट बाघको पहिचान गरिरहेका थिए। हामी ड्रोन उडाएर बाघ खोज्दै थियौं, करिब पाँच सय मिटर पर अर्कोतर्फ गएर महिलामाथि बाघले आक्रमण गरेछ, उनले भने, ड्रोनबाट बाघ भएको स्थान पहिचान गर्दागर्दै चिच्याएको आवाज आयो। निकुञ्जको टोली बुधबारदेखि नै उक्त क्षेत्रमा पुगेर बाघको पहिचान गरिरहेको थियो। बिहीबार बिहान दोधारा चाँदनी नगरपालिका२ की हीरादेवी शाहको बाघको आक्रमणमा परी मृत्यु भयो। २६ वर्षीया शाह बिहीबार घर नजिकै धान खेतमा घाँस काट्न गएकी थिइन्। प्रत्यक्षदर्शीहरूका अनुसार हीरादेवीलाई नजिकैको उखुबारीबाट आएको बाघले पछाडिबाट आक्रमण गरेको थियो। उनलाई घिसार्दै उखुबारीभित्र बाघ पसेको थियो। नजिकै रहेका अरू महिलाले होहल्ला गरेका थिए। हल्ला भएपछि जम्मा भएका स्थानीय र सुरक्षाकर्मीसहितको टोलीले खोज्दै जाँदा उखुबारीभित्र शाहलाई मृत अवस्थामा फेला पारेका थिए। त्यसपछि उखुबारीभित्र रहेको बाघलाई नियन्त्रणमा लिन बर्दियाबाट डार्ट गर्ने प्राविधिक टोलीलाई बोलाइएको थियो। लगत्तै शुक्लाफाँटा राष्ट्रिय निकुञ्जबाट चार वटा हात्तीसहित प्राविधिक टोली बाघ नियन्त्रणमा खटिएको थियोे। तर बाघलाई नियन्त्रणमा लिन सकिएन। दिनमा बाघ नियन्त्रणमा आउन नसकेपछि बाघलाई रातभर निकुञ्जको टोली र सुरक्षाकर्मीले पहरा दिए, संरक्षण अधिकृत ऐरले भने, हामी त रातभर सुत्न पाएनौं। बिहानैदेखि पुनः नियन्त्रणमा लिने प्रयास गयांै। करिब ९ः३० बजेतिर डार्ट गर्न सफल भयांै। शुक्रबार नियन्त्रणमा लिएको बाघ बर्दिया राष्ट्रिय निकुञ्ज पठाइएको छ। मृतक हीराको तीन वर्षअघि मात्रै विवाह भएको थियो। उनको डेढ वर्षको छोरा छ। श्रीमान् कामको सिलसिलामा भारतको हिमाञ्चलमा थिए। आमाको मृत्यु भएपछि डेढ वर्षको छोरा बिचल्लीमा परेको छ। शुक्रबार श्रीमान् आएपछि अन्त्येष्टि गरिएको छ, वडा२ का अध्यक्ष पदमसिंह रावलले भने, डेढ वर्षको बालक आमा खोज्दै रोइरहेको छ। उनले नगरपालिकाबाट तत्कालका लागि रु ५० हजार राहत उपलब्ध गराएको र अन्य क्षतिपूर्तिका लागि प्रक्रिया अघि बढेको बताए। कञ्चनपुरमा छैन डार्ट गर्ने सुविधा शुक्लाफाँटासँग डार्ट गर्ने प्राविधिक सामग्री उपलब्ध नहुँदा बर्दियाबाट टोली बोलाउनु पयो। बाघलाई डार्ट (औषधियुक्त सुई प्रहार) सहित नियन्त्रणमा लिने विशेषज्ञसहितको प्राविधिक टोली बर्दिया राष्ट्रिय निकुञ्जबाट बोलाइने गरेको छ। ३६ वटा पाटेबाघ रहेको शुक्लाफाँटामा कुनै घटना घटे डार्टका लागि बर्दिया राष्ट्रिय निकुञ्जको भर पर्नु परेको छ। मानव वन्यजन्तु द्वन्द्व बढिरहेका बेला शुक्लाफाँटा राष्ट्रिय निकुञ्जमै डार्ट गर्ने प्राविधिक टोली हुनुपर्ने स्थानीयको माग छ। पछिल्लो समय यहाँ बाघको आक्रमण बढिरहेको छ। केही दिनअघि मात्रै बाघको आक्रमणमा परी शुक्लाफाँटामा महिला घाइते भइन्, स्थानीय नरेश जोशीले भने, डार्ट गर्न बर्दियाको मुख ताक्नुपर्ने अवस्था राम्रो होइन। यसको व्यवस्थापन निकुञ्ज कार्यालयले गर्नुपर्छ। उनले मानववन्यजन्तुबीचको द्वन्द्व बढ्दै गएकाले यसको न्यूनीकरणका लागि सरोकारवालाहरूले ध्यान दिनुपर्ने बताए। शुक्रबार नियन्त्रणमा लिएको बाघ पनि बर्दिया पठाउनु परेको छ। शुक्लाफाँटामा वन्यजन्तु उद्धार केन्द्र नहुँदा बाघलाई अन्यत्र स्थानमा पठाउनु परेको हो। शुक्लाफाँटा राष्ट्रिय निकुञ्जका संरक्षण अधिकृत मनोज ऐरले शुक्लाफाँटामै वन्यजन्तु उद्धार केन्द्र निर्माणकार्य अघि बढेको बताए। डार्ट गर्न जनशक्तिभन्दा पनि जनावरलाई बेहोस् बनाउने औषधि मगाउनु महŒवपूर्ण कुरा हो, उनले भने, यहाँ पनि बाघको संख्या बढेपछि हामीले पनि पूर्वतयारीका लागि राख्ने पहल गरिरहेका छौं। उनले डार्ट गर्ने जनशक्ति उपलब्ध भए पनि अन्य उपकरणहरू जुटाउने प्रयास भइरहेको बताए। राष्ट्रिय प्रकृति संरक्षण कोष शुक्लाफाँटाले वन्यजन्तु उद्धार केन्द्र निर्माणका लागि प्रक्रिया अगाडि बढाएको जनाएको छ। विभिन्न कारणले बिरामी भएका तथा नियन्त्रणमा लिएर केही समय निगरानीमा राख्नुपर्ने जनावरलाई राख्न वन्यजन्तु उद्धार केन्द्र निर्माण कार्य अगाडि बढाएको राष्ट्रिय प्रकृति संरक्षण कोष शुक्लाफाँटाका कार्यक्रम प्रमुख लक्ष्मी जोशीले बताए। शुक्लाफाँटा राष्ट्रिय निकुञ्जको अर्जुनी फाँटामा उद्धार केन्द्र निमार्णको काम अघि बढेको छ, उनले भने, हामीसँग डार्ट गर्ने प्राविधिक जनशक्ति छ। एउटा सानो उपकरण नहुँदा समस्या भएको हो। त्यो पनि एकदुई दिनभित्रै पुग्दैछ। केही समय अघिदेखि कञ्चनपुरमा पाटेबाघ बस्तीमा आउने क्रम बढेको छ। गत सातामात्रै शुक्लाफाँटा नगरपालिकामा घरनजिकै गाईलाई घाँस हाल्ने क्रममा बाघले एक महिलालाई आक्रमण गरेर घाइते बनाएको थियो।"
"कहाँ गयो होला, मलेसियाबाट बेइजिङ उडेको थ्री सेभन जिरो ?","काठमाडौं : मलेसिया एयरलाइन्सको एमएच ३७० जहाज वरिष्ठ पाइलट (क्याप्टेन) जाहारी अहमद साहले उडाएका थिए। मलेसियन एयर ट्राफिक कन्ट्रोललाई बिदाइ गर्दै उनले भने, गुड नाइट मलेसियन थ्री सेभन जिरो (३७०)। सन् २०१४ को मार्च ८ मा लिएको यो बिदाइ नै उक्त विमानका लागि अन्तिम बन्न पुग्यो। घण्टा, दिन, महिना वर्षदिन गर्दै १० वर्ष पुग्यो। अड्कलबाजीबाहेक विमानको बारेमा ठोस तथ्य पत्ता लाग्न सकेको छैन। १० वर्षअघि हराएको विमान कहाँ गयो र के भएको थियो भन्ने रहस्य नै छ। २ सय ३९ यात्रु र चालक दलका सदस्य बोकेको मलेसिया एयरलाइन्सको उक्त विमान बेपत्ता हुनु विश्वकै सबैभन्दा ठूलो उड्डयन क्षेत्रको रहस्य बनेको छ। के भएको थियो ? साहसँग १८ हजार ३ सय ६५ घण्टा आकाशमा जहाज उडाएको अनुभव थियो। उनी सन् १९८१ मा मलेसिया एयरलाइन्समा भर्ना भएका थिए र त्यसका शीर्ष पाइलटमध्येका एक थिए। उनको छेउमा सहायक पाइलट फारिक हमिद अहमद थिए। २७ वर्षीय अहमद भर्खरै सहायक पाइलटका लागि योग्य भएका थिए। केबिनमा, मलेसियाली टोलीको नेतृत्व सुपरवाइजर प्याट्रिक गोम्सले गरेका थिए जोसँग उक्त एयरलाइन्समा काम गरेको ३५ वर्षको अनुभव थियो। योसँगै अन्य १० चालक दलका सदस्य र २ सय २७ जना यात्रु सवार थिए। जसमा पाँच जना बालबालिका थिए। यात्रुहरूमा सबैभन्दा धेरै चिनियाँ नै थिए। यात्रुहरूमा दर्जन बढी मलेसियाबाट थिए भने इन्डोनेसिया, अस्टेलिया, भारत, फ्रान्स, अमेरिका, इरान, युक्रेन, क्यानडा, न्युजिल्यान्ड, नेदरल्यान्ड, रसिया, र ताइवानका यात्रु सवार थिए। यात्रुहरूमा क्वालालम्पुरमा आफ्नो क्यालिग्राफी देखाउने प्रख्यात चिनियाँ कलाकारहरूको समूह, नक्कली युरोपेली राहदानीमा यात्रा गरिरहेका दुई इरानीहरू, नयाँ काम सुरु गर्न बेइजिङ जाँदै गरेको इन्डोनेसियाली, हनिमुनमा गएका मलेसियाली दम्पती, बच्चाहरूसहितका युवा परिवारहरू थिए। यात्रु बोकेको उक्त जहाजले मलेसियाको अन्तर्राष्ट्रिय विमानस्थलको रनवे ३२ आरबाट उडान भरेको थियो। ३५ हजार फिटमा उडान भरिरहेको जहाज सामान्य अवस्थामा नै थियो। ककपिटको वातावरण, जहाजको अवस्था, बाह्य मौसम सबै सामान्य नै रहेको क्वालालाम्पुर एयर ट्राफिक कन्ट्रोललाई जानकारी गराइएको थियो। मलेसियाबाट उडान भरेको करिब ४० मिनेटपछि जहाजले मलेसिया एयर ट्राफिक कन्ट्रोलबाट बिदा लिएर भियतनामी एयर ट्राफिक कन्ट्रोलमा प्रवेश गरेको थियो। सबै सामान्य अवस्थामा र सबै प्रक्रिया पूरा गरेर निश्चित दिशामा उडेको जहाज भियतनामी आकाशमा पुगेपछि एकाएक राडर स्क्रिनबाट हरायो। प्रणालीबाट एक्कासि हराएपछि आकाशमा उडिरहेका अन्य जहाजहरूले पनि सञ्चारको प्रयास गरेका थिए। तर, सञ्चार हुन सकेन। अहिलेसम्म जहाज ३७० कहाँ गयो र के भयो भन्ने अत्तोपत्तो छैन। एमएच ३७० बेपत्ता हुँदा के भयो ? मार्च ९ को सबेरै करिब २ बजेर ४० मिनेटमा भियतनामी एयर ट्राफिक कन्ट्रोलले मलेसिया एयरलाइन्सको जहाज ३७० हराएको सम्बन्धमा जानकारी गरायो। जानकारी पाएलगत्तै एयरलाइन्सले सम्भव भएका उपायहरू प्रयोग गरी जहाज खोज्ने प्रयास गर्यो। मार्च ९ को सूर्योदयसँगै एयरलाइन्स अनुसन्धानका लागि खटाइएको टास्क फोर्सले काम सुरु गर्यो। तर, केही हात पार्न सकेन। विमान बेपत्ता भएको खबर संसारभर आगोसरी फैलियो। मलेसियालीहरू स्तब्ध भए। खराब आर्थिक अवस्थाका बाबजुद राष्ट्रिय ध्वजावाहक मलेसिया एयरलायन्सको राम्रो हवाई सुरक्षा रेकर्ड थियो। घण्टौं बित्दै गयो। तर जहाजमा के भयो भनेर कसैलाई पनि थाहा थिएन। उडान गन्तव्य मुलुक चीनको बेइजिङमा रुँदै आफन्तहरूले आफ्ना प्रियजनहरूको अवस्थाको बारेमा जानकारी दिन माग गरे। तर, सम्बन्धित अधिकारीहरूसँग कुनै जवाफ थिएन। उत्तरविहीन जवाफका मलेसिया एयरलाइन्सका अधिकारीहरू, नागरिक उड्डयन प्राधिकरण र मलेसियाली सरकार आन्तरिक रूपमा मात्र सीमित नभई अन्तर्राष्ट्रिय छानबिनमा लागे। यो छानबिनसँगै के स्पष्ट भयो भने, विमान भियतनामी हवाई क्षेत्रमा प्रवेश नै गरेको थिएन। पाइलट जाहारीले मलेसियाको एयरस्पेसबाट बिदा लिएपछि नै एमएच ३७० हराएकोे थियो। यसको ट्रान्सपोन्डरहरू (एटीसीलाई अन्तरिक्षमा हवाईजहाजको स्थान र अधिकत्तर अवस्थामा यसको उचाइको बारेमा जानकारी दिन प्रयोग गरिने) बन्द गरिएको थियो र यसको ट्याकिङ प्रणाली कुनै न कुनै रूपमा असक्षम गरिएको थियो। सैन्य राडारले विमानले उत्तरी मलेसिया र पेनाङ टापुमा फर्किनका लागि आफ्नो उडान मार्ग छोडेको देखाएको छ। त्यसपछि अण्डमान सागरतिर अघि बढेको छ। सैन्य राडारमा अन्तिम दृश्य मार्च ८ मा मलेसियन समय रातिको २ बजेर २२ मा देखिएको थियो। त्यहाँबाट, विमान दक्षिणतिर फर्किएर विशाल हिन्द महासागरमा हराएको थियो। जब विमान बेपत्ता भयो, अन्वेषकहरूले यसको कार्गो केके थियो भनेर पनि अध्ययन गरेका थिए। जहाँ लिथियम ब्याट्री, वाकीटकीहरूसहित इलेक्ट्रोनिक्सको मात्रा थियो। त्यहाँ म्यांगोस्टिन्स नामक फलको परिमाण पनि ठूलो थियो। खोज कसरी गरिँदैछ ? विमान हराएलगत्तै मलेसियाले दुई दर्जनभन्दा बढी देशहरूसँग समन्वय गरी खोजी सुरु गर्यो। खोजीको प्रारम्भिक प्रयासहरू दक्षिण चीन सागर र अण्डमान सागरमा केन्द्रित थिए। तर, सैन्य राडारको सूचनापछि सबैको ध्यान दक्षिणी हिन्द महासागरमा केन्द्रित भयो। विमान हराएको दुई दिनपछि मार्च १२ मा सैन्य राडारले नयाँ तथ्य पत्ता लगायो। बेलायती दूरसञ्चार फर्म इनमारसेटले आफ्नो उपग्रह र हराएको विमानबीच केही सञ्चार भएको देखायो। जसले विमानलाई सुझाव दिएको थियो। उक्त सञ्चार भएको समयमा जहाज ३७० दक्षिणी हिन्द महासागरको कुनै स्थानमा भएको देखायो। यो सूचनापछि महासागरको प्रारम्भिक हवाई खोज मार्च १८ मा सुरु भयो। र ४५ मिलियन वर्ग किलोमिटर (१७ मिलियन वर्ग माइल) को क्षेत्रमा एरियल सर्च गरियो। अस्ट्रेलियाको नेतृत्वमा बहुराष्ट्रिय खोजको प्रयासका बाबजुद विमानको कुनै संकेत फेला पार्न सकिएन। यो खोज ६ हप्तापछि सकिएको थियो। त्यसपछि खोज पश्चिमी अस्ट्रेलियाको समुद्री तटबाट लगभग २८ सय किलोमिटर टाढाको स्थानमा केन्द्रित भयो। जहाँ लगभग १ लाख २० हजार वर्ग किलोमिटर (४६,३३२ वर्ग माइल), जहाजहरू, पनडुब्बी र विमानहरू सबैको अध्ययन गरिएको थियो। यसका लागि १,४७ मिलियन अमेरिकी डलर खर्च गरिएको थियो। दक्षिणी हिन्द महासागरको खराब मौसमले थप अनुसन्धानलाई चुनौती थपिदियो र यो प्रयास पनि २०१७ मा समाप्त गरियो। उक्त टोलीले १९औं शताब्दीका जहाजहरू पत्ता लगाए तर, तिनीहरूले विमानको कुनै चिह्न फेला पारेनन्। त्यसपछि एक अमेरिकी फर्म ओसन इन्फिनिटीले नो फाइन्ड नो फि अर्थात् विमानको बारेमा पत्ता नलागेसम्म कुनै शुल्क नलिने नारासहित अनुसन्धानलाई अघि बढायो। त्यो खोजप्रारम्भिक खोज क्षेत्रको ठीक उत्तरमा १ लाख १२ हजार वर्गकिलोमिटर क्षेत्रमा गरिएको थियो। तर, पनि विमानको कुनै अवशेष फेला पार्न सकेन। मलेसिया एयरलाइन्सको धारणा के थियो ?विमान बेपत्ताबारे मलेसियाको आधिकारिक रिपोर्ट, २०१८ मा सार्वजनिक गरिएको थियो। रिपोर्टले जहाजका रेस्पोन्डर्सहरू जानाजानी हेरफेर गरिएको थियो तर तिनीहरूले जिम्मेवार को थियो भनेर यकिन भन्न सक्ने अवस्था नरहेको निचोड निकालेको थियो। ४ सय ९५ पृष्ठको प्रतिवेदनले मार्च ८, २०१४ मा क्वालालम्पुरबाट बेइजिङ जाने क्रममा २ सय ३९ जना यात्रुहरू लिएर बेपत्ता भएको विमानमा के भयो भन्ने कुनै निष्कर्ष निकाल्न सकेन। एमएच ३७० सुरक्षा अनुसन्धान टोलीका प्रमुख कोक सु चोनले सो बेला पत्रकारहरूलाई भने, भग्नावशेष फेला परेमा मात्र जवाफ निर्णायक हुन सक्छ। रिपोर्टले जहाजका पाइलट जाहारीलाई शंकाको घेरामा राखेको छ। फाइल तस्बिर। २०१७ मा, अस्ट्रेलियन यातायात सुरक्षा ब्युरो (एटीबीएस) को ४४० पृष्ठको रिपोर्टले एमएच ३७० बेपत्ता हुनुभन्दा ६ हप्ता अघि पाइलटले आफ्नो आन्तरिक उडान सिम्युलेटर (पाइलट प्रशिक्षण, डिजाइन वा अन्य उद्देश्यका लागि विमानको उडान र त्यो उडान गर्ने वातावरणलाई कृत्रिम रूपमा पुनः सिर्जना गर्ने यन्त्र) मा एउटा उडान गरेको देखाएको थियो जुन वास्तवमा मार्च ८ मा भएको जस्तै सुरुमा समान थियो। कोकले उक्त रिपोर्टको पृष्ठभूमि दिँदै अन्वेषकहरूले पाइलट र पहिलो अफिसरको इतिहास, तिनीहरूको पृष्ठभूमि, प्रशिक्षण र मानसिक स्वास्थ्य अवस्थाको बारेमा जाँच गर्दा कुनै त्रुटि नभेटेका पनि जानकारी दिए। हामी यो पाइलटहरूले गरेको घटना हुन सक्छ भन्ने विचारमा छैनौं, उनले भने, तर थप अनुसन्धानकर्ताहरूले इनएयर टर्न ब्याक म्यानुअल रूपमा गरिएको र विमानमा प्रणालीहरू म्यानुअल रूपमा गरिएको हुनाले सम्भावना ढोकाहरू भने खुल्ला नै राखेको छ। कोकले भने, तेस्रो पक्ष भनेजस्तो गैरकानुनी हस्तक्षेप भएको कुरालाई हामी बहिष्कार गर्न सक्दैनौं। कुनै ठोस जानकारीको अभावले अनेकन सिद्धान्तहरू फस्टाउन भने सक्षम बनाएको देखिन्छ। जहाजका केके भग्नावशेष भेटिए ? हराएको जहाजको भग्नावशेषको पहिलो टुक्रा जुलाई २९, २०१५ सम्म फेला परेको थिएन। जब अस्ट्रेलियाले खोजी गरिरहेको हिन्द महासागर क्षेत्रको लगभग ३७ सय किलोमिटर पश्चिममा फ्रान्सेली टापु रेयुनियनको समुद्र तटमा दाहिने पखेटा फ्ल्यापेरोन फेला परेको थियो। अर्को डेढ वर्षमा तान्जानिया, मोजाम्बिक, दक्षिण अफ्रिका, माडागास्कर र मौरिससको किनारमा थप २६ वटा भग्नावशेष भेटिए। जसमध्ये ३ वटा फ्लाइट ३७० बाट आएको हुन सक्ने अनुमान गरिएको थियो। केबिनको भित्री भागबाट दुईवटा टुक्राहरू आएका थिए, जसले प्लेन ब्रेकअप भएको संकेत गरेको थियो। तर विमान हावामा बिग्रियो वा समुद्रसँग ठोक्कियो भन्ने यकिन हुन सकेको छैन। तान्जानियामा फेला परेको रियुनियन विंग फ्ल्यापरोन र दाहिने पखेटा फ्ल्यापको एक टुक्रा भेटिएको थियो। उक्त टुक्राको अध्ययनले विमानलाई पानीमा अवतरण गर्न निर्देशन गर्न नदिएको देखाएको छ। केही अन्वेषकहरूले फ्लाइट ३७० ले ठाडो रूपमा पानीलाई प्रहार गरेको हुन सक्छ, फ्ल्यापेरोनको खोजअघि गरिएको एउटा मोडलिङ अध्ययनको नतिजाले भौतिक प्रमाणको कमीलाई व्याख्या गरेको छ। दुर्घटनाको कारण के हुन सक्छ ?उडान ३७० को बेपत्ता पछिका हप्ताहरूमा यसको कारणमा सिद्धान्तहरू, मेकानिकल विफलतादेखि पाइलट आत्महत्यासम्मका थिए। ट्रान्सपोन्डर संकेतहरू बन्द गर्ने लगायतका कारणले जहाज अपहरणको शंका पनि उत्पन्न गराएको थियो। तर कुनै व्यक्ति वा समूहले अहिलेसम्म त्यसको जिम्मेवारी लिएको छैन र अपहरणकर्ताहरूले विमानलाई दक्षिणी हिन्द महासागरमा उडाएको हुन सक्ने सम्भावना देखिँदैन। भग्नावशेषको खोजी पछि, कतिपयले उडान ३७० लाई गोली हानिएको अनुमान गरे, तर मिसाइल वा अन्य केही हतियार प्रयोग भएको तथ्य फेला पर्न सकेको छैन। विमान भेटिने सम्भावना छ ?पछिल्ला खोजहरूले जहाज पानीमा नै दुर्घटनाग्रस्त भएको हुन सक्ने अनुमान गरेको छ। ६४ मिटर (२१० फिट) लामो, झन्डै ६१ मिटर (२०० फिट) पखेटाको पखेटा र १८५ मिटर (६१ फिट) अग्लो पुच्छर भएको बोइङ ७७७२०० कसरी बेपत्ता हुन सक्छ भन्ने कुरा बुझ्न अझै धेरै खोजहरू भई नै रहेका छन्। विश्वको तेस्रो ठूलो महासागर हिन्द महासागरको गहिराइ र त्यसमाथिको खोज भने निरन्तर भइरहेको छ। उक्त समुद्र करिब चार हजार मिटर खोजी भएको छ। चारिथा पट्टियारत्ची पश्चिमी अस्ट्रेलिया विश्वविद्यालयमा तटीय समुद्र विज्ञानका प्राध्यापकसहितको अन्वेषकहरूको टोलीले बहाव विश्लेषण गरेको छ। जसले विमानको डेब्रिस पूर्वी अफ्रिकी राष्ट्रहरूको किनारमा हुन सक्ने भनेको छ। उनको टोलीले विगत १० वर्षमा प्रविधिमा भएको प्रगतिले केही फेला पार्न सक्ने विश्वास गरेको छ। खोज गर्ने क्षेत्रमा समुद्र करिब चार हजार मिटर गहिरो छ, पटियारत्चीले केही समय अघि भनेका छन्। पानीको तापक्रम एकदेखि दुई डिग्री सेल्सियस (३३८ ३५६ डिग्री फरेनहाइट) कम प्रवाह भएको छ। यसको मतलब अझै १० वर्षपछि पनि, भग्नावशेष क्षेत्र अपेक्षाकृत रूपमा नबिग्रिएला। यस्तै, बेलायतको कार्डिफ विश्वविद्यालयका अन्वेषकहरूले अस्ट्रेलियाको तटमा रहेको हाइड्रोअकोस्टिक स्टेसनमा कैद गरिएका अडियो (ध्वनि) संकेतहरूले विमानको भग्नावशेष पत्ता लगाउन मद्दत गर्ने बताएका छन्। वैज्ञानिकहरूले भनेका छन् कि महासागरहरूमा दुर्घटनाग्रस्त हवाईजहाजले पानीको माध्यमबाट तीन हजार किलोमिटरभन्दा बढी यात्रा गर्न सक्ने अद्वितीय ध्वनि संकेतहरू सिर्जना गर्छन्। यी ध्वनिक संकेतहरू विश्वभरका ११ जलविद्युत् स्टेसनहरूको नेटवर्कद्वारा रेकर्ड गर्न सकिन्छ, जुन समुद्रको किनार बिन्दुहरू रहेका छन्। यदि तिनीहरूले सन्तोषजनक परिणाम प्राप्त गर्न सफल भए भने यो प्रक्रिया अन्य महासागरमाआधारित दुर्घटनाहरूमा पनि ध्वनिमार्फत बेपत्ताहरूको पत्ता लगाउन प्रयोग गर्न सकिन्छ। यति धेरै वर्ष समुद्रमुनि रहेको विमानको ब्ल्याक बक्सको विश्लेषण गर्न अझै सम्भव छ कि छैन भन्ने स्पष्ट छैन। तर एमएच ३७० फेला पार्न सके यसको उत्तरको पर्खाइमा वर्षौं बिताएका परिवारहरूलाई भने राहत मिल्ने पक्का नै छ। (एजेन्सीको सहयोगमा)"
तिलगंगा नेत्र विश्वविद्यालय विधेयकलाई चालू अधिवेशनबाटै पारित गर्न प्रयासरत छु : सभामुख घिमिरे,"काठमाडौं : प्रतिनिधिसभाका सभामुख देवराज घिमिरेले तिलगंगा नेत्र विश्वविद्यालय विधेयकलाई सदनको चालू अधिवेशनबाटै पारित गर्नका लागि आफू प्रयासरत रहेको बताएका छन्। काठमाडौंमा आयोजित कार्यक्रममा सभामुख घिमिरेले तिलगंगा आँखा अस्पताललाई विश्वविद्यालय बनाउन सरकारले ल्याएको विधेयक अहिले संसदीय समितिमा विचाराधीन रहेको भन्दै यसलाई सदनको चालू अधिवेशनबाटै पारित गर्नका लागि आफू प्रयासरत रहेको बताए। उनले उक्त विधेयक पारित भएपछि नेपालमा आँखाको स्वास्थ्यसम्बन्धी उच्च शिक्षा अध्ययन, अध्यापन, अनुसन्धानका लागि कोशेढुङ्गा सावित हुने धारणा राखे। समितिबाट विधेयक पारित भए त्यसमा देखिएका कानुनी जटिलता हटाउन थप सहज हुने उनको विश्वास छ। सभामुख घिमिरेले देशमा रहेका विज्ञता, प्रतिभाहरूको कारण विश्वमा नेपालको चर्चा हुने गरेको भन्दै उनीहरूको उचित सम्मानमा राज्य गम्भीर हुनुपर्ने बताए। कार्यक्रममा सभामुख घिमिरेले ताप्लेजुङ सरोकार केन्द्रले प्रकाशन गरेका ताप्लेजुङ नामक पुस्तकको विमोचन गरेका थिए। कार्यक्रममा वरिष्ठ नेत्र चिकित्सक सन्दुक रुइतलाई विशेष सम्मान गरिएको थियो।"
जनताको आवश्यकता र संविधान कार्यान्वयनका क्रममा नमिलेका विषय मिलाउन संविधान संशोधन गर्ने हो : प्रधानमन्त्री,"काठमाडौं : प्रधानमन्त्री केपी शर्मा ओलीले संविधान संशोधन अग्रगमन, सुशासनका लागि नमिलेका विषय मिलाउनका लागि गरिने बताएका छन्। नेपाल बार एसोसिएसनका प्रतिनिधिमण्डलसँग शुक्रबार सिंहदरबारस्थित कार्यालयमा प्रधानमन्त्री ओलीले वर्तमान सरकारले संविधान संशोधन गरेर प्रतिगमन ल्याउँछ भन्ने खालका भ्रममा विश्वास नगर्न आग्रह गरेका हुन्। उनले जनताको आवश्यकता अनुसार दुई तिहाइ सांसदले संविधान संशोधन गर्न सक्ने व्यवस्था संविधानमै गरिएकाले जनमतप्रति विश्वस्त रहन आग्रह गरे। दुई तिहाइ सांसदले जुनरुपमा संविधान संशोधन गर्छन्, त्यसै आधारमा संशोधन हुने हो। हामी लोकतन्त्रका लागि जेलनेल र सङ्घर्ष गरेर यहाँसम्म आएका छौँ। हामीबाट लोकतन्त्र सिध्याउने गरी संविधान संशोधन हुन्छ भनेर कसरी कल्पना गर्न सकिन्छ ? प्रधानमन्त्री ओलीले प्रश्न गरे,संविधान संशोधनमा प्रतिगमनको कुरा कहाँबाट आयो ? हामी प्रतिगामी कुराहरुलाई हामी स्वीकार्दैनौँ। संविधान संशोधन अग्रगमन, सुशासन, विकासका लागि र कार्यान्वयनका क्रममा नमिलेका विषय मिलाउनका लागि गर्ने हो। बारका अध्यक्ष गोपाललकृष्ण घिमिरेसहितका कानुन व्यवसायीका कुरा सुनेपछि प्रधानमन्त्री ओलीले राज्यका अङ्गहरुको नियन्त्रण र सन्तुलनको सिद्धान्तलाई पालना गर्दै मुलुकको आर्थिक क्षमतालगायत अवस्था हेरेर पनि न्यायालयले फैसला दिनुपर्नेमा जोड दिए। एक उदाहरण प्रस्तुत गर्दै उनले अर्थतन्त्रको स्थिति तनाखा बढाउन सक्ने खालको छैन भने यति यति तलब बढाऊ भनेर तिथिमिति तोकेर फैसला आएमा कार्यान्वयन गर्न व्यवहारिकरुपमा समस्या हुने टिप्पणी गरे। उनले न्यायालयको पुनः संरचना र सुधार गर्दा सम्बन्धित सबैको आनीबानी र व्यवहारमा पनि पुनःसंरचना गर्नुपर्नेमा जोड दिए। बारका प्रतिनिधिले संवैधानिक पदाधिकारीमाथि महाभियोग लगाउँदा ६ महिनाभित्र संसदले किनारा लगाउनुपर्ने प्रस्ताव गर्दा प्रधानमन्त्री ओलीले त्यस अवधिलाई अझै घटाउनुपर्ने विचार राखे। तत्कालीन प्रधानन्यायाशीश सुशीला कार्कीलाई भ्रमपूर्णरुपमा महाभियोग लगाइएको उल्लेख गर्दै उनले अख्तियार दुरुपयोग अनुसन्धान आयोगका तत्कालीन प्रमुख आयुक्त लोकमानसिंह कार्कीले पदीय आचरणविरुद्ध जथाभावी गतिविधि गरेकाले आफ्नै पहलमा महाभियोग लगाइएको स्पष्ट पारे। न्यायाधीशहरुको नियुक्तिमा संसदीय सुनुवाइको व्यवस्था हटाउन गरिएको बारका सदस्यले माग गरेका थिए। जवाफमा प्रधानमन्त्री ओलीले सुनुवाइको व्यवस्था आवश्यक भएरै संविधानमा राखिएकाले त्यस्तो मागमा पुनः विचार गर्न आग्रह गरे। संवैधानिक परिषद्को सदस्यमा प्रधानन्यायाशीश रहने र परिषद्का निर्णयमाथि संवैधानिक इजलाशमा मुद्धा पर्दा प्रधानन्यायाधीशकै नेतृत्वमा सुनुवाइ हुने विरोधाभाष अन्त्य हुनुपर्ने उनीहरुले माग गरे।"
संविधान संशोधन गर्नुपर्ने भएकाले कांग्रेसएमालेले अग्रसरता लिएको हो : यागेश भट्टराई,"काठमाडौं : नेकपा एमालेका नेता योगेश भट्टराईले मुलुकलाई नयाँ दिशा दिनका लागि कांग्रेसएमाले एक ठाँउ आउनुपरेको बताएका छन्। काठमाडौंमा आयोजित कार्यक्रममा भट्टराईले देशलाई प्रयोगशाला बनाउँदा विकास र समृद्धिमा असर परेको भन्दै मुलुकलाई नयाँ दिशा दिनका लागि कांग्रेसएमाले एक ठाँउ आउनुपरेको बताए। उनले इतिहासको कठिन मोडमा कांग्रेसएमालेले देशका लागि निकै योगदान गरेको भन्दै अब मुलुकलाई अघि बढाउनका लागि पनि एकठाँउ आएको जिकिर गरे। उनले अर्थतन्त्रलाई लयमा फर्काउनुपर्ने, विदेशी मुलुकको विश्वास जितेर लगानीको वातावरण बनाउनुपर्ने लगायतका विषयलाई सहज ढंगले अघि बढाइने धारणा राखे। नेपालको राजनीतिक व्यवस्थालाई अग्रगामी दिशा दिन संविधान संशोधन गर्नुपर्ने भएकाले कांग्रेसएमालेले अग्रसरता लिए पनि सबै राजनीतिक दलहरूलाई एकसाथ लिएर जाने उनले बताए। उनले नेपालको जलवायु परिवर्तनको असर ताप्लेजुङ लगायतका हिमाली क्षेत्रमा धेरै देखिएकाले जलवायु परिवर्तनको असर न्युनीकरण गर्न सबै एकताबद्ध भएर लाग्नुपर्नेमा जोड दिए।"
पोखरा र भैरहवा अन्तर्राष्ट्रिय विमानस्थल सञ्चालन सम्बन्धी योजना आगामी मन्त्रिपरिषद् बैठकमा पेश हुन्छ : प्रधानमन्त्री,"काठमाडौं : प्रधानमन्त्री केपी शर्मा ओलीले पोखरा र भैरहवा अन्तर्राष्ट्रिय विमानस्थललाई पूर्ण क्षमताका साथ उडान गराउन सरकार लागिपरेको बताएका छन् । उनले शुक्रबार यस सम्बन्धी कार्यदल गठन गरेर यसै साता बस्ने मन्त्रिपरिषद्को बैठकमा एयरपोर्ट सञ्चालन सम्बन्धी योजना पेश गर्ने जिम्मेवारी तोकेको जानकारी दिएका हुन्। उनले थाइ एयर एसियाले शुक्रबारदेखि साताको चार दिन भैरहवाथाइल्यान्ड उडान अनुमति पाएको उल्लेख गरे। प्रधानमन्त्री ओलीले विमानस्थल सञ्चालन सम्बन्धी सुझाव दिन विज्ञहरुलाई समेत अनुरोध गरेका छन्। थाइ एयर एसियाले हिजोदेखि साताको चार दिन भैरहवा  थाइल्यान्ड उडान अनुमति पाएको छ। पोखरा र भैरहवा अन्तर्राष्ट्रिय विमानस्थललाई पूर्ण क्षमताका साथ अन्तर्राष्ट्रिय उडानको प्रयोगमा ल्याउन हामी लागिरहेका छौं।ओलीले फेसबुकमा लेखेका छन्,हिजो हामीले यस सम्बन्धी कार्यदल गठन गरेर यसै साता बस्ने मन्त्रिपरिषद्को बैठकमा एयरपोर्ट सञ्चालन सम्बन्धी योजना पेश गर्ने जिम्मेवारी तोकेका छौं। यी दुई विमानस्थल सञ्चालनमा ल्याउँदा त्रिभुवन अन्तर्राष्ट्रिय विमानस्थलको चाप पनि घट्ने छ। विमानस्थल सञ्चालन सम्बन्धी सुझाव दिन विज्ञहरुलाई समेत अनुरोध गर्छु। शुक्रबार सिंहदरबारस्थित प्रधानमन्त्री तथा मन्त्रिपरिषदको कार्यालयमा सम्बन्धित मन्त्री, सचिव र उच्चाधिकारीसँग छलफलपछि प्रधानमन्त्री ओलीले नयाँ विमानस्थल पूर्ण सञ्चालनका लागि विद्यमान समस्या,समाधानका उपाय ल्याउन निर्देशन गएका थिए। आगामी मन्त्रिपरिषद्को बैठकमा पेस गर्ने गरी प्रधानमन्त्री तथा मन्त्रिपरिषद्को कार्यालयका सचिव राजकुमार श्रेष्ठको संयोजकत्वमा सम्बन्धित सबै मन्त्रालयका सहसचिवहरु रहने कार्यदललाई विमानस्थल सञ्चालनको योजना ल्याउन जिम्मेवारी दिइएको छ।"
कांग्रेसएमालेले समानुपातिक प्रतिनिधित्व प्रणालीलाई खारेज गर्ने षड्यन्त्र गर्दैछ : उपेन्द्र यादव,"काठमाडौं : जनता समाजवादी पार्टी नेपालका अध्यक्ष उपेन्द्र यादवले कांग्रेसएमाले मिलेर समानुपातिक प्रतिनिधित्व प्रणालीलाई खारेज गर्ने षड्यन्त्र गरेको आरोप लगाएका छन्। शनिबार काठमाडौंमा पार्टी प्रवेश कार्यक्रममा बोल्दै यादवले समावेशीतालाई अन्त्य गर्नका लागि कांग्रेसएमाले मिलेर सरकार बनाएको आरोप लगाए। उनले नेपालको अहिलेसम्मका आन्दोलनको ठूलो उपलब्धि समावेशीता भएको र राज्यकै तर्फबाट नै अहिले समावेशी लोकतन्त्रमाथि प्रहार भइरहेको जिकिर गरे। यादवले संघीयता, समावेशीका कारण नभइ दलहरूकै कारण मुलुकमा राजनीतिक अस्थिरता उत्पन्न भएको बताए। उनले समावेशीसहितको लोकतन्त्रलाई हटाएर राजनीतिक स्थिरता खोज्न नहुनेमा जोड दिए। उनले यसअघि पद र पैसाको लोभमा माओवादी र एमाले मिलेर आफ्नो पार्टी फुटाएको आरोप लगाएका थिए।"
रास्वपाको बन्द कार्यशालाले महाधिवेशनको मिति प्रस्ताव गर्ने,"काठमाडौं : राष्ट्रिय स्वतन्त्र पार्टी (रास्वपा)को दुई दिने बन्द कार्यशालाले महाधिवेशनको मिति प्रस्ताव गर्ने भएको छ। शुक्रबारबाट सुरु भएको बन्द कार्यशाला आज बिहानबाट सुरु भएको छ। शुक्रबार दिनभर भएको छलफललाई निष्कर्ष दिन ६ वटै समूहलाई एक घण्टाको समय दिइएको सहप्रवक्ता प्रतिभा रावलले जानकारी दिइन्। उनका अनुसार महाधिवेशनको मितिसहित ६ वटै समूहलाई तीनवटा प्रस्ताव समेत पेश गर्न भनिएको छ। विचार, संगठन, संसदीय मामिला, अभियान, मूल्यमान्यता र लिडरसीपक्यान्डिडेट क्लबमा छुट्याइएको ६ समूहका संयोजक वा सचिवले छलफलको निष्कर्ष प्रस्तुत गर्न थालेका छन्। बन्द कार्यशालाबाट आएका प्रस्ताव छलफलका लागि केन्द्रीय समितिमा लगिने रावलले जानकारी दिइन्। हिजो दिनभर समूहगत रुपमा विषय केन्द्रित भएर गहन छलफल भयो। छलफलबाट आएका निष्कर्ष र प्रस्तावलाई एकीकृत गरी प्रतिवेदनका रुपमा केन्द्रित समितिमा लगेर थप छलफल गर्छौं सहप्रवक्ता रावलले भनिन्,यो कार्यशालाले पार्टीलाई वैचारिक र सांगठनिक रुपमा सुदृढ गर्ने गरी योजना बनाउन सहयोग गर्नेछ।"
राजनीतिक स्थायित्व र आर्थिक परिवर्तनका लागि कांग्रेसएमाले सरकार,"काठमाडौं : उपप्रधानमन्त्री एवं शहरी विकास मन्त्री प्रकाशमान सिंहले आर्थिक परिवर्तनका लागि कांग्रेस र एमाले मिलेर सरकार बनाएको बताएका छन्। शनिबार काठमाडौंमा आयोजित एक कार्यक्रममा उनले यसअघि छिटो छिटो सरकार परिवर्तन हुँदा अस्थीरता बढेको बताएका हुन्। उनले राजनीतिक स्थीरताका लागि अहिलेको गठबन्धन बनेको दाबी गरे। राजनीतिक स्थायित्व र स्थीरताको जगमा आर्थिक परिवर्तन, सामाजिक परिवर्तन गर्नेदेखि सबै कुरालाई यावत रूपमा कार्यान्वयन गर्नका लागि यो सरकार गठन भएको छ। सिंहले भने ,जिम्मेवारी ठूलो छ। त्यसमा तपाईहरूले साथ सल्लाह अनवरत रूपमा दिनुहुनेछ भन्ने विश्वास छ।"
आइतबार देशका यी स्थानमा हुने छ वर्षा,"काठमाडौं : आइतबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार कोशी, बागमती, गण्डकी, लुम्बिनी र सुदूरपश्चिम प्रदेशका केही स्थानहरू तथा मधेश र कर्णाली प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, बागमती, गण्डकी, लुम्बिनी, कर्णाली र सुदूरपश्चिम प्रदेशका एकदुई स्थानमा भारी वर्षाको पनि सम्भावना रहेको छ। आइतबार राति देशभर आंशिकदेखि साधारणतया बदली रहने छ। देशभर केही स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको महाशाखाले जनाएको छ। कोशी, मधेश, बागमती, गण्डकी र सुदूरपश्चिम प्रदेशका एकदुई स्थानमा भारी वर्षाको पनि सम्भावना रहेको छ।"
अटोरिक्सा बगाउँदा बेपत्ता भएकी महिला मृत फेला,"दाङ : दाङमा शुक्रबार खोलाले अटोरिक्सा बगाउँदा बेपत्ता भएकी एक महिला मृत फेला परेकी छन्। तुलसीपुर ४ बेतनी खोलाले बगाएर बेपत्ता भएकी तुलसीपुर ४ निवासी ५५ वर्षीया सीता आले मृत भेटिएकी हुन्। उनको शव शनिबार ग्वारखोलामा भेटिएको हो। शुक्रबार राति सवा ८ बजेतिर तुलसीपुरबाट खाद्रै जाँदै गरेको रा ह ६४०५५ नम्बरको अटो रिक्सालाई तुलसीपुर ४ स्थित बेतनी खोलाले बगाएको थियो। खोलाले बगाउँदा तुलसीपुर ४ खाद्रे निवासी ५५ वर्षीया सीता आले र सुर्खेत घर भइ सोही ठाउँ बस्ने १६ वर्षीया मन्जु खड्का बेपत्ता भएका थिए। खड्काको अवस्था भने अहिलेसम्म अज्ञात रहेको छ। उनको खोजी कार्य भइरहेको छ। अटोमा ५ जना सवार थिए। चालक तुलसीपुर ४ खाद्रे निवासी ४५ वर्षीय हरीकिशन बिक, ३३ वर्षीया सुनिता थापा र ७ वर्षीया सुशान्त आलेलाई शुक्रबार नै शकुशल उद्धार गरिएको थियो।"
धार्चे पहिरोमा बेपत्ता युवकको शव सात दिनपछि फेला,"गोरखा : गोरखाको धार्चे गाउँपालिका५ सिङ्लास्थित रेसेमा पहिरोमा बेपत्ता भएका थप एक जनाको शव सात दिनपछि फेला परेको छ । आरुघाट गाउँपालिका८, लामागाउँका २४ वर्षीया रमेश परियारको शव आज बिहान भेटिएको जिल्ला प्रहरी कार्यालय गोरखाका सूचना अधिकारी एवं प्रहरी नायव उपरीक्षक रमेशकुमार श्रेष्ठले जानकारी दिए। परियारको शव घटनास्थलदेखि करिब दुई किलोमिटर तल रेसे खोलामा फेला परेको प्रनाउ श्रेष्ठले बताए । ट्याक्टर चालक परियार घटनाको अघिल्लो दिन शनिबार साँझ रेसेमा पुगेर स्थानीय जीतबहादुर गुरुङको कृषि फार्ममा बास बस्ने क्रममा राती गएको पहिरोमा परेर बेपत्ता भएका थिए। गत आइतबार रेसेमा गएको भीषण पहिरोमा परेर पाँच जना बेपत्ता भएका थिए । बेपत्ता भएका ७० बर्षीय सुलाल कान्छा गुरुङ, ३७ वर्षीय जीतबहादुर गुरुङ, ३३ वर्षीय रेशम गुरुङ र ३५ वर्षीय कान्छी गुरुङको यसअघि नै शव फेला परेको थियो । पहिरोमा परेर सोही ठाउँका ३५ वर्षीय दिलीप गुरुङ र २७ वर्षीय खमबहादुर गुरुङ घाइते भएका थिए । घाइतेहरुको काठमाण्डौस्थित ट्रमा सेन्टरमा उपचार भइरहेको छ ।रासस"
लालबन्दीमा बेपत्ता पुरुष मृत फेला,"सर्लाही : सर्लाहीको लालबन्दी नगरपालिकास्थित साझेदारी वन क्षेत्रमा बेपत्ता एक पुरुष मृत फेला परेका छन्। लालबन्दी नगरपालिका७, स्थित घिसिङ टोलका ६१ वर्षीय खिलराज खड्का वनमा आज मृत फेला परेका हुन्। शुक्रबार घाँस लिन भनेर साइकल लिएर हिँडेका उनी अबेरसम्म पनि घर नफर्किएपछि परिवारले प्रहरीलाई खोजतलासका लागि राति अबेर खबर गरेका थिए। खोजीकै क्रममा लालबन्दी नगरपालिका८ स्थित साझेदारी वन मा आज खड्कालाई मृत फेला पारिएको जिल्ला प्रहरी कार्यालय सर्लाहीका प्रवक्ता प्रहरी नायब उपरीक्षक दीपक श्रेष्ठले जानकारी दिए। प्रहरीले शव नजिकै घाँस बाँधेको साइकल, झोलामा पोको पारेको घाँस काट्ने कचिया, खुकुरी र पानी खाने बोतल फेला पारेको छ। खबर पाएलगत्तै जिल्ला प्रहरी कार्यालयका प्रमुख प्रहरी उपरीक्षक रवीन्द्रबहादुर सिंह नेतृत्वको टोली घटनास्थल पुगेको थियो। शव शवपरीक्षणपश्चात् आफन्तको जिम्मा लगाइएको र घटनाको सूक्ष्म अनुसन्धान भइरहेको प्रहरीले जनाएको छ।"
५० किलो गाँजासहित महिला पक्राउ,"वीरगञ्ज : पर्सामा ५० किलो लागुऔषध गाँजासहित एकजना महिलालाई प्रहरीले पक्राउ गरेको छ। पक्राउ पर्नेमा ठोरी गाउँपालिका२ सुन्दरबस्ती टोलकी ३० वर्षीया अनिता गुरौं रहेकी छन्। जिल्ला प्रहरी कार्यालयका प्रहरी नायब उपरीक्षक दीपक भारतीले लागुऔषधसहित पक्राउ परेकी गुरौंले आफ्नो घरको पलङभित्र गाँजा लुकाएको भन्ने विशेष सूचनाका आधारमा खानतलासी गर्ने क्रममा ५० किलो गाँजासहित पक्राउ गरेको जानकारी दिए। जिल्ला प्रहरी कार्यालय पर्सा र इलाका प्रहरी कार्यालय ठोरीबाट खटिएको प्रहरीको टोलीले उनलाई घरबाटै नियन्त्रणमा लिएको हो। पक्राउ परेकी गुरौंलाई जिल्ला अदालत पर्साबाट पाँच दिनको म्याद थप अनुमति लिएर अनुसन्धान कार्य अघि बढाइरहेका छौँ, भारतीले भने। यसैगरी प्रहरीले ३७ लाख ६२ हजार नौ सय १६ मूल्य पर्ने बिलविजकअनुसार नभएको औषधि तथा अन्य खुद्रा सामान पक्राउ गरेको छ। वीरगञ्ज महानगरपालिका१४ स्थित गण्डक सडकखण्डमा ना७ख १६३१ नम्बरको ट्रकमा बिलविजकअनुसार नभएको सामान पक्राउ गरेर राजस्व अनुसन्धान कार्यालय पथलैया बारामा बुझाएको प्रहरीले जनाएको हो।"
बैतडीका रतोकी ६४ वर्षपछि भेटिए,"बैतडी : बैतडीको पुर्चौडी नगरपालिकाका७का नरसिंह रतोकी ६४ वर्षपछि फेला परेका छन्। २००० सालमा जन्मिएका रतोकी १७ वर्षको उमेरमा भारत जान्छु भनी घरबाट गएका थिए। त्यसपछि हालसम्म फर्किएका थिएनन्। वडा नं ७ का वडा सदस्य गामी सिंह रतोकीका काकासमेत रहेका रतोकी बिहिबार जिल्लाको मेलौली नगरपालिकामा बेवारिसे अवस्थामा फेला परेका हुन्। बेवारीसे अवस्थामा प्रहरीले फेला परेका रतोकीलाई शनिबार आफन्तहरुले घर लगेका छन्। घरका सदस्यहरुले नरसिंह घर फर्किनेमा विश्वस्त नरेहेको र एक्कासी मेलौलीमा प्रहीले बेवारीसे अवस्थामा भेटिएका भनिएका व्याक्तिको विवरण र तस्बिर हेर्दा पहिचान भएको वडा नं ७ का वडा अध्यक्ष धिरेन्द्रबहादुर बमले जानकारी दिए। नरसिंहका भतिजा गामी सिंह रतोकीले अन्तिम पटक भारतको पिथौरागढ लगायतका क्षेत्रमा खोज्ने र नभेटिएपछि कुशको शव बनाएर दाहासंस्कार गर्ने मनस्थिति बनाइसकेको वडा अध्यक्ष बमले बताए। १७ वर्षको उमेरमै घरबाट गएका हुन्, कहीकतै भेटिएनन्, त्यसपछि नरसिंहका भतिजाहरुले अन्तिम पटक भारतको पिथौरागढका केही ठाउँमा खोज्ने र नभेटिएपछि कुशकै भए पनि शव बनाएर दाहासंस्कार गर्ने तयारीमा थिए, वडा अध्यक्ष सदस्यसमेत रहेका रतोतकीका भतिजा गामी सिंह रतोकीले अन्नपूर्णसँग भने, बिहिबार मेलौलीमा भेटिए, अब खुसीकासाथ घर लैजाँदै छौँ। बिहिबार भेटिएका रतोकीको मानसिक अवस्था कमजोर भइसकेको छ। १७ वर्षको उमेरमा बिहे भएको भए पनि उनी बेपत्ता भएपछि श्रीमती पनि अन्तै गएकी बुझिएको छ। बेपत्ता रतोकीलाई ईलाका प्रहरी कार्यालय तस्वदेही मेलौलीको टोलीले वडा नं ५ सिरोडाको जङ्गलबाट उद्धार गरेको थियो।"
आफैंले चलाएको गोली लागेर सेनाका जवानको मृत्यु,"नवलपरासी : नवलपरासी (बर्दघाट सुस्तापूर्व)मा कार्यरत नेपाली सेनाका एक जवानको आफैंले चलाएको गोली लागेर मृत्यु भएको छ। कावासोती नगरपालिका७ बाँदर झुलामा रहेको नयाँ गोरख गण ख गुल्म अमलटारी सेक्टर बाँदर झुला पोस्टमा कार्यरत नेपाली सेनाका जवान २२ वर्षीय सुदीप मिजारको आफूले चलाएको गोली लागेर मृत्यु भएको जिल्ला प्रहरी कार्यालय नवलपरासी(बर्दघाट सुस्तापूर्व)का प्रहरी नायव उपरीक्षक वेदबहादुर पौडेलले जानकारी दिए। 'धादिङ गल्छी गाउँपालिका४ घर भई श्री गोरखगण कसरा चितवन दरबन्दी भई हालः नयाँ गोरख गण ख गुल्म अमलटारी बाँदर झुला पोस्टमा कार्यरत रहेका मिजारले आज दिउँसो कोत घरमा रहेको ५ दशमलव ५६ एमएमको मिनी गनले आफैंले आफ्नो घाँटीमा गोली प्रहार गरेको पाइएको छ,' उनले भने। घटनाबारे जानकारी पाउन साथ जिल्ला प्रहरी कार्यालयको टोली घटनास्थलमा पुगेको र घटनाबारे अनुसन्धान सुरु गरेको प्रहरी नायव उपरीक्षक पौडेलले जानकारी दिए।"
दुई महिनामै एक करोड ८० लाखका सुपारीका बिरुवा बिक्री,"झापा : जिल्लामा दुई महिनाको अवधिमा एक करोड ८० लाख रुपैयाँ मूल्य बराबरका सुपारीका बिरुवा बिक्री भएका छन्। सुपारीखेती विस्तार हुन थालेपछि बिरुवाको माग ह्वात्तै बढेको व्यवसायी बताउँछन्। सुपारी उत्पादक किसान संघ नेपालका अध्यक्ष निलकण्ठ तिवारीले जेठ र असार महिनामा स्थानीय सुपारी नर्सरीबाट एक लाख ५० हजार बिरुवा बिक्री भएको बताए। अहिले बर्खाको समयमा किसानहरूले सुपारीका बिरुवा रोप्ने गरेका छन्, उनले भने, अन्नबालीको तुलनामा बढी आम्दानी हुने भएकाले झापामा सुपारी खेतीको लहर चलेको छ। मेचीनगर११ धाइजनमा निजी नर्सरी सञ्चालन गर्दै आउनुभएका नारायाण रिजालले यसपाली सुपारीका बिरुवाको माग धान्न हम्मेहम्मे भइरहेको बताए। जिल्लामा सुपारीखेतीका विस्तारसँगै बिरुवाको माग बढेको उनको ठम्याइ छ। उनले यसपालीको बर्खे अवधिका लागि भनेर १५ हजार बिरुवा हुर्काएका थिए। असारसम्ममा १० हजार बिरुवा बिक्री भइसकेको र अब पाँच हजार बिरुवा नर्सरीमा रहेको उनले जानकारी दिए। बिक्री भएका १० हजार बिरुवाबाट उनले १२ लाख आम्दानी गरेका छन्। किसानहरूले सुपारीका बिरुवा प्रतिगोटा एक सयदेखि एक सय २० सम्ममा किनेर लैजाने गरेका छन्। जिल्लाको मेचीनगर, बुद्धशान्ति, अर्जुनधारालगायतका क्षेत्रमा दर्जनौं अनुभवी किसान र सुपारी सहकारीले सुपारीका बिरुवा बिक्री गर्दै आएका छन्। सहकारीले उत्पादन गरेका बिरुवासमेत खरिद गरेर किसानहरूलाई बेच्दै आएको छु, उनले भने, मागअनुसारको बिरुवा उपलब्ध गराउन गाह्रो भइरहेको छ। भारतीय व्यापारीले टिस्यूकल्चर गरिएको, हाइब्रिड जातको र तीन वर्षमै फल्ने भनेर ग्रामीण क्षेत्रमा डुलाएर बिक्री गर्दै आएको सुपारीका बिरुवासँग भने किसानहरू होसियार हुनुपर्ने नर्सरी व्यवसायी रिजाल बताउँछन्। सुपारीका बिरुवा रोपेको छ वर्षमा फल्ने हो, तीन वर्षमा होइन, उनले भने, किसान साथीहरू होसियार हुनुहोस्, टिस्यूकल्चर गरेको सुपारीकै बिरुवा हुँदैन। सुपारीका बिरुवामा झापा आत्मनिर्भर रहेको हुँदा आयातित बिरुवा प्रयोग नगर्न उनले आग्रह गरे। सुपारी उत्पादक किसान संघ नेपालका अध्यक्ष तिवारीले जिल्लामा तीन हजार छ सय ७५ हेक्टर जमिनमा सुपारीखेती रहेको बताए। केही वर्षयता धान र चियाखेती मासेर किसानहरूले धमाधम सुपारीका बिरुवा रोप्न थालेका कारण सुपारीखेतीको क्षेत्रफल बढिरहेको उनको भनाइ छ। झापा सुपारीखेतीका लागि उर्वर हावापानीयुक्त स्थान मानिएको छ। हात्ती लगायतका जङ्गली जनावरले अन्न र तरकारीबाली खाएर क्षति गरिदिने हुँदा किसान वैकल्पिक खेतीको रुपमा सुपारीतर्फ आकर्षित भएका हुन्। खेती गर्न सजिलो, कम लगानी हुने र बढी आम्दानी दिने नगदे बाली भएकाले सुपारीखेतीतर्फ आकर्षित भएका किसानलाई सरकारले समेत प्रोत्साहित गर्दै आएको छ। नेपाल सुपारीखेती जोन झापाका जिल्ला अध्यक्ष दीपक गौतमले जिल्लाको अर्जुनधारा, मेचीनगर, बुद्धशान्तिका वडालाई समेटर सुपारी जोन घोषणा गरिएको बताए। उनले जोन अन्तर्गत सात सय ७८ हेक्टर क्षेत्रफलमा सुपारीको व्यावसायिक खेती भइरहेको बताए। यहाँका नर्सरीहरूमा उत्पादित सुपारीका बिरुवा किन्न इलाम, मोरङ र सुनसरीदेखिका किसान आउने गरेका छन्। नागबेली सुपारी सहकारी संस्था र रमिते सुपारी सहकारी संस्थाले ठूलो सङ्ख्यामा सुपारीका बिरुवा उत्पादन गरेर बिक्री गरिरहेको जनाएका छन्। रासस"
अपराधमा दोषी ठहरिएका सात सय ७३ जना फरार,"नुवाकोट : नुवाकोटमा भएका विभिन्न अपराधका घटनामा संलग्न रहेको पुष्टि भएका सात सय ७३ जना फरार रहेका छन्। जिल्ला प्रहरी कार्यालयका अनुसार विगतदेखि हालसम्म विभिन्न अपराधमा दोषी ठहर भएका ती व्यक्तिलाई फैसला कार्यान्वयनका लागि खोजतलास भइरहेको छ। नुवाकोट प्रहरी प्रमुख प्रहरी उपरीक्षक शान्तिराज कोइरालाका अनुसार कार्यसम्पादन फरार अपराधीको संख्या नौ सय १३ जना रहेको थियो। हालै सम्पन्न आर्थिक वर्ष २०८०८१ मा एक सय २७ जनालाई पक्राउ गरिएको र १३ जना आफैँ न्यायालयमा हाजिर भएका छन्। जिल्लाको विभिन्न न्यायिक निकायको अन्तिम फैसलाबाट दोषी ठहर भएर फैसला कार्यान्वयन गर्नुपर्ने अपराधीको संख्या सात सय ७३ जना रहेका छन्। पछिल्लो एक वर्षमा एक सय २७ जनालाई पक्राउ गरेर फैसला कार्यान्वयनका लागि सम्बन्धित न्यायालयमा बुझाएसँगै उनीहरूबाट ६८ वर्ष तीन महिना १३ दिन कैद कट्टाको प्रक्रियामा गएको छ , प्रहरी प्रमुख कोइरालाले भने, पक्राउ परेकामध्ये न्यायालयबाट दोषी ठहरिएर जरिवाना तोकिएकाबाट रु २४ लाख १९ हजारभन्दा बढी भुक्तान भएको छ। नुवाकोटका न्यायालयबाट दोषी ठहर भएका तथा अदालतमा अभियोग लागेका प्रतिवादीलाई पछिल्लो समयमा खोजतलास तथा पक्राउ गर्ने क्रम तीव्र बनाएसँगै फैसला कार्यान्वयनमा निकै सुधार आएको प्रहरीको दाबी छ। लामो समयदेखि फरार रहेकालाई सम्बन्धित न्यायालयमा उपस्थित गराउन तथा आफैँ न्यायालयमा उपस्थित हुन प्रहरीले चलाएको अभियानअन्तर्गत अघिल्ला वर्षको तुलनामा हालै सम्पन्न आर्थिक वर्षमा निकै सुधार आएको छ। फरार व्यक्ति पक्राउमा १० प्रतिशत र जरिवाना असुलीमा ४३ प्रतिशतले वृद्धि भएको प्रहरीको तथ्यांक छ। रासस"
पोखरा महानगरमा सञ्चालित सार्वजनिक बसको प्रदूषण जाँच,"कास्की : पोखरा महानगरपालिका भित्र सञ्चालित सार्वजनिक यातायातको प्रदूषण जाँच सुरुआत गरिएको छ। यातायात व्यवस्था कार्यालयले आज पोखरा यातायात प्रालि अन्तर्गत सञ्चालित बसहरूको प्रदूषण परीक्षण गरेको हो। मापदण्ड भन्दा बाहिर रहेका सवारी साधन सञ्चालनमा रोक लगाउन सवारी साधनहरूको प्रदूषण जाँच सुरु गरिएको यातायात व्यवस्था कार्यालयका निमित्त प्रमुख अशोक गौतमले जानकारी दिए। उनका अनुसार अन्य दिनमा प्रदूषण परीक्षणका लागि भीडभाड हुने भएकाले सार्वजनिक बिदाका दिनमा समेत सेवा सञ्चालन गरिएको हो। पोखरा यातायात प्रालि अन्तर्गत सञ्चालनमा रहेका तीन सय ७८ बसको प्रदूषण परीक्षण गरिने कार्यालयले जनाएको छ। प्रदूषण परीक्षणमा अनुत्तीर्ण सवारीहरूलाई पुनः मर्मतका लागि पठाइने र उत्तीर्ण भएपछि मात्र सञ्चालन अनुमति प्रदान गरिने कार्यालय प्रमुख गौतमले बताए। पोखरा पर्यटकीय राजधानी समेत हो। यहाँ गाडीबाट निस्कने धुँवा बढी हुने गरेको स्थानीयवासीको गुनासो आएपछि कडाइका साथ जाँच गर्न लागेका हौँ। आज पोखरा यातायात प्रालिका बसहरूको यान्त्रिक परीक्षण र प्रदूषण जाँचपासको काम गरेका छौँ। आगामी दिनमा निजी विद्यालयद्वारा सञ्चालित बसहरूको समेत परीक्षण गछौँ। कार्यालय प्रमुख गौतमले भने। जाँचपास गर्दा बढी प्रदूषण देखाएका गाडीलाई तत्काल मर्मत र सर्भिसिङका लागि पठाउने गरिएको कार्यालयका मेकानिकल इन्जिनियर अब्दुल्ला हवारीले बताए। बसहरूको सर्भिसिङपछि बसको अनुत्तीर्ण हुने दर कम भएको उनले बताए। कार्यालयले प्रदूषण बढी भएका तथा जाँच अनुत्तीर्ण भएका गाडी सञ्चालनमा रोक लगाउने जनाएको छ। इन्जिनियर हवारीका अनुसार परीक्षण मेसिनले गाडीको धुँवाको डेन्सिटी हेर्ने र ३० प्रतिशत सम्म आउने उत्तीर्ण र त्यो भन्दा बढी आउने अनुत्तीर्ण हुने जानकारी दिए। परीक्षणको नतिजा तत्कालै प्राप्त हुने गरेको छ। बढी प्रदूषण देखाएर फेल भएका गाडी सञ्चालन गरे यातायात व्यवस्था ऐन अनुसार दुई हजारदेखि १० हजारसम्म कारबाही हुन्छ, उनले भने। पोखरा यातायात प्रालिका अध्यक्ष देउप्रसाद गुरुडले बसहरूले बढी धुँवा फालेको गुनासो पछि व्यवसायीले दुई लाख ५० हजार रुपैयाँसम्म खर्च गरेर इन्जिन लगायत सबै परीक्षण गराएको जानकारी दिए। गाडीको पार्टपुर्जा बाहेक गाडीमा प्रयोग गरिने इन्धनको कारणले समेत धुँवा बढी फालेको हुन सक्ने भएकाले त्यसको समेत जाँच गर्न उनले माग गरे। अध्यक्ष गुरुङले भने, गुनासो आएपछि व्यवसायीले गाडी मर्मत गरेको हो। मर्मत सम्भार गर्दा समेत धुँवा फालिरहेको छ। के कारणले धुँवा फालिरहेको हो भनेर हामीलाई इन्जिनियरले बताइदिनुपर्दछ।"
बेवारिसे तीन बालिका आफन्तलाई बुझाइयो,"उदयपुर : बेवारिसे अवस्थामा फेला परेका उदयपुरका तीन बालिकालाई उद्धारपछि परिवारलाई जिम्मा लगाइएको छ। सात वर्षअघि अभिभावकको साथमा काठमाडौं पुगेका उदयपुरगढी गाउँपालिका२ तिल्केचौरका १२ वर्षीया सरस्वती खड्का, १२ वर्षीया बालकुमारी खड्का र १३ वर्षीया गोमा मगर आमाबुबा अलगअलग भएपछि बेवारिसे बन्न पुगेका हुन्। पढ्ने र माया पाउने उमेरमा आमाबुबा अलग भएपछि बेपत्ता बनेका उनीहरू बेवारिसे अवस्थामा चितवन पुगेका थिए। बेवारिसे अवस्थामा फेला परेका उनीहरूलाई जिल्ला प्रहरी कार्यालय भरतपुरले बाल हेल्पलाइनमार्फत चितवनको दियालो परिवारलाई बुझाएको थियो। दियालो परिवारमा बस्दै आएका उनीहरूलाई कुराकानीका आधारमा उदयपुर घर भएको पहिचान खुलेपछि संस्थाले शुभारम्भ समाज नेपाल कटारी उदयपुरलाई पत्राचार गरेको अध्यक्ष फूलमाया थापा मगर (सविता)ले बताइन्। काठमाडौं गएको केही समयपछि बुवा आमा अलगअलग भएपछि उनीहरू बेवारिसे बन्न पुगेको उनले बताइन्। गोमालाई आमा देवीकुमार मगरलाई जिम्मा लगाएको छ भने सरस्वती र बालकुमारीका आमाबुबा सम्पर्कमा नआएपछि आफन्त काका रामजी खड्कालाई जिम्मा लगाएको उनले बताइन्।"
झापामा ब्राउन सुगरसहित तीन जना पक्राउ,झापा : झापामा लागू औषध ब्राउन सुगरसहित तीन जना पक्राउ परेका छन्। मेचीनगर नगरपालिका१० बस्ने २९ वर्षीय राजीव साह र २८ वर्षीय महमद अजिमलाई गएराति ९:५५ बजे मेचीनगर६ स्थित पुरानो मेची पुलबाट ब्राउन सुगरसहित प्रहरीले पक्राउ गरेको छ। भारतबाट नेपालतर्फ मे १० प १३३८ नम्बरको मोटरसाइकलमा आउँदै गरेका चालक साह र पछाडि सवार अजिमलाई शङ्का लागेर चेकजाँच गर्दा उनीहरूले ल्याउँदै गरेको प्लास्टिकसहित ५ ग्राम ७९० मिलिग्राम ब्राउन सुगर फेला परेको थियो। मोटरसाइकलसहित दुवै जनालाई नियन्त्रणमा लिई इलाका प्रहरी कार्यालय काँकडभिट्टामा राखिएको छ। त्यस्तै लागू औषधसहित एक भुटानी शरणार्थी महिला पक्राउ परेकी छन्। शुक्रबार साँझ ७:३० बजे दमक नगरपालिका ३ बेलडाँगी शिविर बस्ने २३ वर्षीया प्रमीला गुरुङ ब्राउन सुगरसहित पक्राउ परेकी हुन्। उनले अवैध रुपमा लागू औषध बेचबिखन गरिरहेको जानकारी पाएपछि प्रहरीले चेकजाँच गर्दा प्लास्टिकसहित १ ग्राम ६६० मिलिग्राम ब्राउन सुगर फेला परेको थियो। उनलाई नियन्त्रणमा लिई इलाका प्रहरी कार्यालय दमकमा राखेर थप अनुसन्धान गरिरहेको जिल्ला प्रहरी कार्यालयले जनाएको छ।
देशभर २५ जनामा हैजा पुष्टि,"काठमाडौं : देशभरि हैजा सङ्क्रमितको सङ्ख्या २५ पुगेको छ। स्वास्थ्य सेवा विभागअन्तर्गतको इपिडिमियोलोजी तथा रोग नियन्त्रण महाशाखा (इडीसीडी)ले सार्वजनिक गरेको पछिल्लो बुलेटिनअनुसार देशभरि सङ्क्रमितको सङ्ख्या २५ पुगेको हो। पछिल्लो २४ घण्टामा दुई जनामा सङ्क्रमण पुष्टि भएको छ। अहिलेसम्म ललितपुरको गोदावरी नगरपालिकामा १६, काठमाडौंको टोखा नगरपालिकामा आठ र कैलालीको धनगढी उपमहानगरपालिकामा एकजनामा हैजा सङ्क्रमण देखिएको इडीसीडीले जनाएको छ। हैजा भिब्रियो कोलेरी प्रजातिको जीवाणुबाट मानिसमा लाग्ने अति सङ्क्रामक झाडापखालासम्बन्धी रोग हो। हैजालगायत पानीजन्य रोगहरूबाट बच्न सरसफाइमा ध्यान दिन र पानी उमालेरमात्र पिउन स्वास्थ्य क्षेत्रका विज्ञले सुझाव दिएका छन्।"
नवलपरासीमा मोबाइल बरामद,"परासी : भन्सार छलेर लैजाँदै गरेको अवस्थामा सशस्त्र प्रहरीले ३३ लाखबराबरको मोबाइल बरामद गरेको छ। नवलपरासीको सरावल गाउँपालिका४ बडसारबाट सशस्त्र प्रहरी हरपुर गुल्मबाट खटिएको गस्ती टोलीले शनिबार बिहान ८८ थान मोबाइल बरामद गरेको हो। भारतीय मोटरसाइकलमा चढेर आएका व्यक्तिले झोलामा राखेर लैजाँदै गरेको मोबाइल बरामद गरिएको सशस्त्र प्रहरी बल नेपाल २६ नम्बर गण नवलपरासीका सूचना अधिकारी डीएसपी यज्ञमान साउदले जानकारी दिए। बरामद गरिएका मोबाइलमा ४० थान आइफोन र ४८ थान पोको नामक ब्राण्डका रहेका छन्। बरामद भएका मोबाइलको मूल्य ३२ लाख ७० हजार रहेको छ। बरामद मोबाइल र मोटरसाइकललाई आवश्यक कारबाहीका लागि महेशपुर भन्सार कार्यालय पठाइएको छ। कारोबारमा संलग्न व्यक्ति भने गस्ती टोलीले घेरा हाल्ने संकेत पाएपछि झोलासहितको मोटरसाइकल छाडेर भागेको डीएसपी साउदले बताए। साउन महिनाको अहिलेसम्म भन्सार छलि ल्याएका लत्ता कपडा,चिनी, हार्डवेयरलगायतका कुल ८५ लाख ५१ हजारका सामान बरामद गरेर भन्सार पठाइएको सशस्त्र प्रहरीले जनाएको छ।"
५२ वर्षीय वडाध्यक्ष कक्षा १२ उत्तीर्ण,"विद्यालय व्यवस्थापन समिति अध्यक्षसमेत रहेका खनालले पहिलो पटक सञ्चालित कक्षा ११ को शिक्षा संकाय अध्ययन सुरु गरेका थिए। हेटौंडा : कक्षा १२ को परीक्षामा वडाध्यक्ष शिवप्रसाद खनाल उत्तीर्ण भएका छन्। पढाइलाई उमेरले छेक्दैन भन्ने उदाहरणलाई स्थापित गर्दै ५२ वर्षको उमेरमा उनले कक्षा १२ उत्तीर्ण गरेका हुन्। मकवानपुरको मनहरी गाउँपालिका १ का वडाध्यक्ष खनाल आफ्नो छोराछोरीको उमेरका बालबालिकासँगै पठनपाठन गर्दै कक्षा १२ को परीक्षामा सहभागी भएका थिए। हालै प्रकाशित कक्षा १२ को नतिजामा उनले २४१ जीपीए प्राप्त गरे। उनले कक्षा ११ को परीक्षामा पनि २५३ जीपीए प्राप्त गरेका थिए। बाराको कलैयास्थित सिद्धेश्वर संस्कृत विद्यालयबाट २०४८ सालमा एसएलसी उत्तीर्ण गरेपछि उनको औपचारिक शिक्षा रोकिएको थियो। तर, उनै खनाल पढाइ छाडेको ३१ वर्षपछि गाउँकै बाल जीवनज्योति माविमा २०७९ मा कक्षा ११ मा भर्ना भएका थिए। विद्यालय व्यवस्थापन समिति अध्यक्षसमेत रहेका खनालले पहिलो पटक सञ्चालित कक्षा ११ को शिक्षा संकाय अध्ययन सुरु गरेका थिए। शैक्षिक योग्यता नहुँदा विभिन्न अवसरबाट वञ्चित हुनु परेको महसुस गरी क्षमता अभिवृद्धि गर्न र अधुरा सपनालाई अघि बढाउन अध्ययनलाई निरन्तरता दिएको उनले बताए। उतिबेला आर्थिक अवस्था कमजोर थियो। गाडीमा काम गर्न पाए पढ्न सजिलो हुन्थ्यो भनेर केही वर्ष काम गरें। एसएलसीसम्म त जसोतसो पास गरें। तर, एसएलसीभन्दा अगाडि जान सकिनँ, उनले भने। बालबालिकाले आफूले जस्तै आर्थिक अभावको कारण अध्ययन छाड्नुपर्ने अवस्था नआओस् भनेर आफ्नै पहलमा गाउँमै कक्षा १२ सम्मको अध्यापन हुने प्रबन्ध मिलाएर आफू पनि भर्ना भएको उनी बताउँछन्। बालबालिकालाई हौसला दिन आफू पनि भर्ना भएँ। संघर्ष त निकै गरेँ। तर, नतिजाले निकै उत्साहित बनाएको छ, उनले भने। उनी विद्यालय पोसाकमै सकेसम्म नियमित विद्यालय जान्थे। त्यसबेला आर्थिक समस्याका कारण पढाइ रोक्नुपर्यो। पहिले र अहिलेको शिक्षामा धेरै भिन्नता भइसक्यो। अहिले शिक्षाबिना कुनै काम अघि बढाउन नसकिने महसुस गरेर कक्षा १२ को अध्ययन सुरु गरेँ, पास हुँदा निकै खुसी लागेको छ। शिक्षा अत्यावश्यक र महŒवपूर्ण छ। समाज परिवर्तनका लागि म उत्प्रेरकका रुपमा शिक्षालाई अघि बढाउन चाहन्छु, उनले भने। विद्यालय परिसरसँगै वडा कार्यालय छ। वडा कार्यालय र विद्यालयनजिकै भएको कारण पनि उनलाई पढ्न र वडाको काम गर्न सहज भएको हो। खनाल एकाबिहानै वडा कार्यालय पुग्छन्। कक्षा सकिनासाथ पुनः वडा कार्यालयमै आएर बस्छन्। आपत्कालीन अवस्थामा वडा कार्यालयनजिकै छ। मेरो अध्ययनका कारण वडावासीलाई प्रवाह हुने सेवामा कुनै पनि कमी हुन पनि दिइनँ, उनले भने, बरु अझै पढेर गाउँमा शिक्षाको ज्योति छर्नेछु। २०७४ सालमा पहिलो पटक वडाध्यक्ष निर्वाचित भएपछि गाउँमा उच्च शिक्षा सञ्चालन गर्ने तयारी गरेको र २०७९ मा सो योजना पूरा भएको उनको भनाइ छ। हामीले २०७३ चैतमा क्याम्पस सञ्चालनको उद्देश्य लिएर महायज्ञ लगाएका थियौं। त्यसबाट ९ लाख रुपैयाँ संकलन भएको थियो। सो पैसा बैंकमा मुद्दती खातामा राखेका थियौं, उनले भने, २०७९ मा सबै प्रक्रिया पूरा गरेर हामीले गाउँमै उच्चशिक्षा पढ्न मिल्ने वातावरण बनाएका थियौं। हामी गाउँमै स्नातक अध्यापन गराउने व्यवस्था मिलाउन प्रयासरत छौं। उनका दुवै जना छोराले भने यसअघि नै कक्षा १२ पास गरेर प्राविधिक शिक्षा अध्ययन गरिरहेका छन्। प्लस टु पास गर्ने इच्छा थियो। शिक्षा संकायमा कक्षा १२ पास भएँ। अब अध्ययनलाई अझै निरन्तरता दिनेछु, खनालले भने।"
रत्नेचौर र उपल्लाचौरमा सिँचाइ आयोजना पुनर्निर्माण,"म्याग्दी : म्याग्दीको बेनी नगरपालिका१ रत्नेचौरको दुई हजार २३ र उपल्लाचौरको दुई हजार चार साले सिँचाइ आयोजना पुनर्निर्माण भएको छ। पहिराले भासिएको ठाउँमा पाइप र सडकले पुरिएको ठाउँमा नयाँ नहर बनाएर सिँचाइ आयोजना पुनर्निर्माण गरिएको हो। २००४ सालमा निर्माण भएको नहरलाई चार साले र २०२३ मा निर्माण भएको आयोजनालाई तेईस साले सिंचाइ आयोजना नामकरण गरिएको छ। खानेपानी, जलस्रोत तथा सिँचाइ डिभिजन कार्यालय म्याग्दीको सहयोगमा छुट्टाछुट्टै उपभोक्ता समितिमार्फत आयोजना पुनर्निर्माण भएको हो। उपल्लाचौर जल उपभोक्ता समितिका अध्यक्ष चन्द्रवीर थापाले पछिल्लो तीन आर्थिक वर्षमा ६० लाख रुपैयाँको बजेटबाट तीन सय ८० मिटर नहर र एक हजार ८२ मिटर पाइपलाइन जडान भएको बताए। २०४८ सालमा बनाइएको पक्की नहर मुहान नजिकै पहिराले भासिएको र उपल्लाचौरमा रत्नेचौरअर्जमभकुण्डे सडक निर्माणका क्रममा पुरिएको थियो, उनले भने, भासिएको ठाउँमा पाइपलाइन र पुरिएको नहर पुनर्निर्माण गरेपछि मुहानबाट पठाएको जति सबै पानी खेतमा आइपुग्ने भएको छ। एक सय ५० घरधुरी कृषकको करिब पाँच सय रोपनी जमिनमा १२ महिना सिँचाइ सुविधा पुगेको छ। चालु आर्थिक वर्षमा विनियोजन भएको २२ लाख रुपैयाँ बजेटबाट एक हजार पाँच सय ७४ मिटर पाइपलाइन जडान, मुहानमा दुई वटा इन्टेक र ३० थान ग्यावीयन पर्खाल बनाएर २३ साले सिँचाइ आयोजनाको पुनर्निर्माण गरिएको उपभोक्ता समितिले जनाएको छ। समितिका सचिव ओम रोकाले पाइपलाइन जडान गरेपछि वर्खाको समयमा नहर बगाउने समस्या हटेको बताए। रत्नेचौरको २५ हेक्टर जमिनमा सिँचाइ सुविधा पुगेको उनले बताए। २३ साले सिँचाइ आयोजना मर्मत सम्पन्न भएपछि ढोडेनी खोलाको पानी रत्नेचौरको फाँटमा सहज रुपमा आएपछि रत्नेचौरका किसानले असार महिनाभित्रमै धान रोपाइँ सकेका स्थानीय शंकर महतले बताए। पहिरो र बाढीले पुरानो कुलाको नहर र मुहान भत्काएपछि यसअघिको दुई वर्ष आकासे पानीको भरमा सिँचाइ गरेर धान रोप्नुपर्ने बाध्यता थियो, उनले भने, ढोडेनी खोलाको पानी रत्नेचौरको फाँटमा ल्याएर सिँचाइ गर्न पाएपछि किसानलाई सहज भएको छ।"
दूध बेचेर मासिक लाख आम्दानी,"दाङ : दाङको घोराही उपमहानगरपालिका१३ का रवि घर्तीले व्यावसायिक रुपमा पशुपालन गर्दै आएका छन्। उनले पशुपालन गर्न थालेको तीन वर्ष भयो । व्यावसायिकरुपमा लागेका घर्तीले साथीहरुसँग मिलेर भैँसीपालन, बङ्गुरपालन र हाँसपालन गर्दै आएका छन्। मेहनत गर्नसके पशुपालनबाट मनग्य आम्दानी लिन सकिने गोरखा बायो फार्मका अध्यक्ष रहेका घर्तीले भने, 'भैँसी र बङ्गुरपालन गरेर राम्रै आम्दानी भइरहेको छ ।' घोराही उपमहानगरपालिका७ घुस्रामा पाँच बिघा जग्गा किनेर व्यावसायिकरुपमा पशुपालन गर्दै आएका उनले दूध बिक्री गरेर मासिक एक लाखभन्दा बढी आम्दानी भइरहेको बताए। उनको फार्ममा १८ भैँसी र २५ बङ्गुर रहेका छन् । उत्पादन गरेको दूध घरबाटै बिक्री हुने गरेको घर्तीले बताए। 'दूध बिक्री गर्न समस्या छैन । फार्मबाटै विद्यालय र डेरीमा जाने गरेको छ', उनले भने। दैनिक ४५ देखि ५० लिटरसम्म दूध बिक्री भइरहेको घर्तीले बताए। फार्ममा कम्तीमा ४० भैँसी र जर्सी गाईसमेत थप गर्ने उनको योजना छ । बजारको मागसँगै प्रशस्तमात्रामा घाँससँगै पानीको व्यवस्था भएकाले दूध उत्पादनलाई प्राथमिकता दिएको घर्ती बताउँछन्। दूध प्रतिलिटर ७० मा बिक्री हुने गर्दछ । भैँसीपालनसँगै मासुका लागि बाख्रा, बङ्गुर, हाँस र व्यावसायिक तरकारी खेतीलाई पनि अघि बढाउने तयारी रहेको अर्का सञ्चालक खुसीराम चौधरी बताउँछन्। त्यसका लागि उहाँ थप संरचना निर्माण गर्ने तयारीमा छन्। व्यावसायिक रुपमा दूध र मासुसँगै तरकारी उत्पादन गर्ने उद्देश्यले फार्ममा अहिलेसम्म करिब एक करोड ५० लाखसम्म लगानी भइसकेको चौधरीले बताए। फार्ममा तीन जनाले रोजगारी पाएका छन् । पशुपालनका लागि सुपर नेपियर, किमु, इपिल, सुडान, मकैचरी, मकैलगायतका घाँसखेती समेत गरिएको छ । रासस"
नाचगान गरेर जुटाएको रकमबाट सीसीटीभी क्यामेरा जडान,"बेनी : म्याग्दीको बेनी नगरपालिका४ को उपल्लो तातोपानी बजारका बासिन्दाले नाचगान गरेर जुटाएको रकम सामाजिक काममा परिचालन गरेका छन्। उपल्लो तातोपानीमा रहेको टोल विकास संस्था र जलमाई भगवती आमा समूहले प्राकृतिक तातोपानी कुण्डमा स्नानका लागि र विदेशबाट जन्मथलो आएका लाहुरेहरूको स्वागतका लागि हरेक शुक्रबार सांस्कृतिक कार्यक्रम गर्छन्। नाचगान गरेर पाहुना र लाहुरेहरूबाट जुटाएको सहयोग रकमबाट सीसीटीभी क्यामेरा जडान, विश्रामस्थल, सडकबत्ती, फोहोर ब्यवस्थापन लगायतका काममा खर्च गरिएको उपल्लो तातोपानी टोल विकास संस्थाका अध्यक्ष मुक्तिप्रसाद जुग्जालीले बताए। अध्यक्ष जुग्जालीका अनुसार नाचगान गरेर जुटाएको २ लाख ८६ हजार र ७६ घरधुरीबाट १ हजार ५०० का दरले संकलन गरेको रकमबाट ४ लाख रुपैयाँ खर्चेर उपल्लो तातोपानी बजारको सुरक्षाका लागि हालै १६ ठाउँमा सीसीटीभी क्यामेरा जडान गरिएको छ। सो सीसीटीभी क्यामेरामा एक महिना सम्मको आवाज सहितको भिडियोलाई भण्डारण गर्ने क्षमता रहेको छ। केही दिनअघि उपल्लो तातोपानीमा भएको चोरीको घटनामा संलग्नलाई सीसीटीभी क्यामेराको फुटेजका आधारमा तत्कालै पक्राउ गरेर प्रहरीलाई बुझाएको जलमाई भगवती आमा समूहका सचिव मिना जुग्जाली गर्बुजाले बताइन्। आमा समूह र टोल विकास संस्थाले गत तिहारमा देउसीभैलो खेलेर जुटाएको रकमबाट उपल्लो बजारदेखि तातोपानी कुण्डमा जाने सडकको डिलतर्फ रेलिङ र विश्रामस्थल बनाएका छन्। यसअघि सडक किनारामा फुलका बिरुवा रोपिएको र सडक बत्ति जडान गरेर उज्यालो पारिएको संस्थाका उपाध्यक्ष मिना पुन बुढाथोकीले बताइन्। उपल्लो तातोपानीमा बसोबास गर्ने सेवा निवृत्त भूतपूर्व गोर्खा सैनिकहरूले हालै करिब ५ लाख रुपैयाँ खर्चेर २ वटा प्रतीक्षालय बनाएका छन्। सो प्रतीक्षालयबाट स्थानीयबासी, तातोपानीमा आउने पाहुना र बेनीदरवाङ सडकमा यात्रा गर्ने यात्रुहरू लाभान्वित भएका छन्। कुण्डचोकमा सार्वजनिक शौचालय बनाउने योजना रहेको उपाध्यक्ष बुढाथोकीले बताइन्। बिरेनुनको गन्ध आउने पानी संकलन गरिएको पोखरीमा स्नान गरेर छाला, ग्यास्ट्रिक, बाथ, चोटपटक लागेको स्वास्थ्य समस्या निको हुने जनविश्वासका साथ गत वर्ष नेपालका ५९ जिल्ला, भारत, रसिया, फ्रान्स र जापान ४४ हजार जना भन्दा बढी स्नानका लागि तातोपानी आएका थिए।"
डुबेर युवकको मृत्यु,कैलाली : धनगढीमा खोलामा डुबेर आज एकजना युवकको मृत्यु भएको छ। धनगढी उपमहानगरपालिका८ का २६ वर्षीय स्थानीय पंकज लाभको मृत्यु भएको रहेको जिल्ला प्रहरी कार्यालयका प्रहरी निरीक्षक लोकेन्द्रसिंह कार्कीले जानकारी दिए। प्रहरी निरीक्षक कार्कीका अनुसार मृतक लाभ धनगढी१ वसन्तटोल र वडा नं ८ धनगढीगाउँको बीचबाट बग्ने नवदुर्गा खोलामा हामफाली बेपत्ता भएको र खोजतलासका क्रममा दुई सय मिटर टाढा मृतावस्थामा फेलापरेका थिए। निजको शव परीक्षणका लागि सेती प्रादेशिक अस्पताल धनगढीमा राखिएको छ।
मनसुनजन्य विपद्मा परी मृत्यु हुनेको संख्या १५० पुग्यो,"काठमाडौं : बाढी, पहिरोलगायत मौसमजन्य विपद्मा परी आजसम्म देशभर एक सय ५० जनाको मृत्यु भएको छ। विपद्मा परी काठमाडौं उपत्यकामा तीन, कोशी प्रदेशमा २५, मधेसमा छ, बागमतीमा २९, गण्डकीमा ४२, लुम्बिनीमा २७, कर्णालीमा आठ र सुदूरपश्चिममा १० जनाको मृत्यु भएको केन्द्रीय प्रहरी समाचार कक्षले जनाएको छ। विपद्मा ४९ जना बेपत्ता तथा एक सय ७७ जना घाइते भएका छन् भने विपदमा फसेका एक सय आठ जनालाई उद्धार गरिएको प्रहरीले जनाएको छ। बाढीका कारण तीन सय ८४ घर डुबानमा परेका छन्। यही जेठ २८ यताका भएका घटनाबाट चार हजार दुई सय १९ घरपरिवार विस्थापित भएका छन्।"
बर्दियामा ब्राउन सुगरसहित दुईजना पक्राउ,"गुलरिया : सशस्त्र प्रहरीले बर्दियाको गुलरिया नगरपालिका वडा नम्बर ११ स्थित गणेशपुर इलाकामा भारतबाट नेपालतर्फ आउँदै गरेका दुई जनालाई लागूऔषध ब्राउन सुगर ल्याएको आरोपमा नियन्त्रणमा लिएको छ। उनीहरुको साथबाट अन्दाजी साढे एक ग्राम लागूऔषध ब्राउन सुगर फेला पारेको छ। सशस्त्र प्रहरीले बारबर्दिया नगरपालिका६ का २२ वर्षीय सन्तोष गिरी र सोही ठाउँका १९ वर्षीय नविन कँडेललाई ब्राउन सुगरको धुलोसहित नियन्त्रणमा लिएको सशस्त्र प्रहरी बल नेपाल ३१ नम्बर हेडक्वाटर बर्दियाका गणपति सशस्त्र प्रहरी उपरीक्षक चित्रांगत दाहालले बताए। उनीहरूको साथबाट भे ७ प ७३४९ नम्बरको मोटरसाइकल, रेडमी मोबाइल १ थान र ७ सय १० नेपाली रुपैयाँ बरामद भएको छ। सीमापार बजारमा लागू औषध सेवन गर्न जानेको संख्या बढ्न थालेपछि सशस्त्र प्रहरीले अवैध ओसार पसार र कारोबार हुने आशंकामा सीमामा कडाइ गर्न अभियान सुरु गरेपछि लागूऔषध सहित पक्राउ पर्नेको संख्या बढ्न थालेको छ। सीमापार भारतीय बजारमा गई लागूऔषध सेवन गरी आउने लाई सशस्त्र प्रहरीले चेक जाँचमा कडाइ गरेको छ।"
"आज यी स्थानमा मुसलधारे वर्षा, सतर्क रहन अनुरोध","काठमाडौं : आज दिउँसो कोशी, गण्डकी, लुम्बिनी र सुदूरपश्चिम प्रदेशका केही स्थानमा मुसलधारे पानी पर्ने सम्भावना रहेको जल तथा मौसम पूर्वानुमान महाशाखाले जनाएको छ। हाल देशभर मनसुनी वायुको प्रभाव कायमै रहेकोले देशका अन्य भागमा पनि सामान्य वर्षाको सम्भावना रहेको विभागको बुलेटिनमा उल्लेख छ। अहिले बिहान देशभर केही स्थानमा हल्का वर्षा भइरहेको छ । दिउँसो कोशी प्रदेश, बागमती प्रदेश, गण्डकी प्रदेश, लुम्बिनी प्रदेश र सुदूरपश्चिम प्रदेशका केही स्थानमा तथा मधेस प्रदेश र कर्णाली प्रदेशका थोरै स्थानमा मेघ गर्जनचट्याङ्गसहित हल्कादेखि मध्यम वर्षा हुनसक्ने विभागले उल्लेख गरेको छ। आज राति पनि कोशी, बागमती र गण्डकी प्रदेशका केही स्थान तथा बाँकी प्रदेशका थोरै स्थानमा मेघ गर्जनचट्याङ्गसहित हल्कादेखि मध्यम वर्षाको सम्भावना रहेको महाशाखाले जनाएको छ । भारी वर्षाको सम्भावना भएका स्थानका मानिसलाई सम्भावित संकटबाट बच्न विभागले अनुरोध गरेको छ।"
ट्रकको ठक्करबाट साइकल यात्रीको मृत्यु,इनरुवा : सुनसरीको इटहरी उपमहानगरपलिका६ पूर्वपश्चिम राजमार्गमा ट्रकको ठक्करबाट शुक्रबार एक साइकल यात्रीको मृत्यु भएको छ। इटहरीबाट विराटनगरतर्फ जाँदै गरेको प्रदेश नं १०२००१ ख ९२९४ नम्बरको ट्रकले ठक्कर दिँदा भोजपुरको षडानन्द नगरपालिका१४ का ४२ वर्षीय रामचन्द्र श्रेष्ठको मृत्यु भएको जिल्ला प्रहरी कार्यालयले जनाएको छ । उनी इटहरी४ स्थित दिदीको घरमा बस्दै आएका थिए । ट्रक चालक धरान१३ का ४५ वर्षीय गोविन्दबहादुर तामाङलाई प्रहरीले नियन्त्रणमा लिएको छ । घटनाबारे अनुसन्धान भइरहेको प्रहरीले जनाएको छ । रासस
डोटीमा सिकार खेल्ने क्रममा गोली लागेर एकजनाको मृत्यु,डोटी : डोटीमा सिकार खेल्ने क्रममा बन्दुकको गोली लागेर शुक्रबार एक जनाको मृत्यु गएको छ। घटनामा संलग्न दुई जना सिकारीलाई प्रहरीले पक्राउ गरेको छ। जिल्लाको पूर्वीचौकी गाउँपालिका६ गाँजरी बडातडा स्थित घोत्नेगडा सामुदायिक वनमा बँदेलको सिकार खेल्न गएका स्थानीय ३० वर्षीय अमर थापाको गोली लागेर ज्यान गएको थियो। उक्त घटनामा संलग्न दुई जनालाई भरुवा बन्दुकसहित गएराती नै प्रहरीले पक्राउ गरेको जिल्ला प्रहरी कार्यालय डोटीका प्रमुख प्रहरी उपरीक्षक विष्णुहरी कोइरालाले जानकारी दिएका छन्। जिल्ला प्रहरी कार्यालय डोटीबाट गएको प्रहरी टोलीले घटनास्थल नजिक भरुवा बन्दुक र दिपायल सिलगढी नगरपालिका वडा नम्बर ८ नारिदाङ स्थित धान खेतमा लुकेर रहेको अवस्थामा घटनामा संलग्न दुई जनालाई पक्राउ गरेको प्रहरी उपरीक्षक कोइरालाले बताए। पक्राउ पर्नेमा दिपायल सिलगढी नगरपालिका ८ डाडाँगाउँ बस्ने वर्ष ३३ का रामबहादुर साउद र सोही ठाउँ बस्ने वर्ष ४२ का दिल्ली साउद रहेका छन्। प्रहरीको प्रारम्भिक जानकारी अनुसार रामबहादुर साउदले चलाएको गोली लागी थापाको मृत्यु भएको खुल्न आएको बाँकी विवरण आउन भने केही समय लाग्ने प्रहरीले जनाएको छ। पक्राउ परेका दुई जनालाई राती नै प्रहरीले जिल्ला प्रहरी कार्यालयमा ल्याइसकेको बताइएको छ।
दाङमा खोलाले अटो बगाउँदा दुई जना बेपत्ता,दाङ : दाङमा खोलाले यात्रु बोकेको अटो बगाएको छ। मानिससहित र अटो बगाउँदा कम्तिमा ३ जना बेपत्ता भएका छन। तुलसीपुर उपमहानगरपालिका ४ मा रहेको बेतनी खोला र ७मा रहेको रानीघाट खोला (कालाखोला)ले दुई वटा अटो बगाएको हो। शुक्रबार परेको अविरल वर्षाका कारण आएको खोलाले यात्रु बोकेको अटो बगाउँदा अटोमा सरवारकेसह मानिक खोलामा बेपत्ता रहेको इलाका प्रहरी कार्यालय तुलसीपुरका प्रहरी निरीक्षक प्रकाश थापाले जानकारी दिए। तुलसीपुर उपमहानगरपालिका ४ बेतनी खोलाले तुलसीपुरबाट खाद्रे जादै गरेको रा १ ह ४०५५नको (५ जना सवार अटो)लाई खोलाले बगाएको प्रहरीले जनाएको छ। बगाएको अटो र त्यसमा सवारको खोजी कार्य भइरहेको प्रहरी निरीक्षक थापाले बताए। खोजी कार्यमा १० जना सुरक्षाकर्मी परिचालन भएका छन। खाद्रे बस्ने छबिलाल आले को श्रीमती ५५ वर्षीया सिता आले र सुर्खेत घर भइ हाल खाद्रे बस्ने १७ वर्षीया मन्जु खड्कासहित बेपत्ता भएको र अन्य चालकसहित ३ जनालाई उद्धार गरिएको प्रहरीले जनाएको छ। यसै गरेर तुलसीपुर घोराही सडक खण्डको कालाखोला (रानीघाट खोलाले पर्सेनी बाट तुलरीपुर आउदै गरेको अटो बगाएको छ। अटो र त्यसकम सवार सबै जना बेपत्ता रहेको प्रहरीले जनाएको छ। अटो नम्बर भने खुल्न सकेको छैन।
"मकवानपुरमा सुमो दुर्घटना : १० जना घाइते, तीनको अवस्था गम्भीर",हेटौंडा : हेटौंडाकाठमाडौं जोड्ने छोटो दुरीको सडकखण्ड भीमफेदी कुलेखानी खण्डको सिस्नेरीमा आज बिहान सुमो दुर्घटना हुँदा १० जना घाइते भएका छन्। काठमाडौंबाट बिरगन्जतर्फ आउँदै गरेको मधेश प्रदेश ०३००१ ज ०३६२ नम्बरको सुमो आफैं अनियन्त्रित भइ दुर्घटना हुँदा सुमोमा सवार १० जना घाइते भएको जिल्ला प्रहरी कार्यालय मकवानपुरका प्रहरी निरीक्षक ओम पण्डितले जानकारी दिए। प्रहरी निरीक्षक पण्डितका अनुसार घाइतेमध्ये तीन जनाको अवस्था गम्भीर रहेको छ भने ७ जनाको अवस्था मध्यम रहेको छ। उनीहरूलाई उपचारको लागि काठमाडौंतर्फ पठाइएको प्रहरी निरीक्षक पण्डितले बताए।
रोल्पामा पहिरोले घर भत्किंदा बजै र नातिनीको मृत्यु,रोल्पा : रोल्पामा पहिरोले घर भत्किंदा पुरिएर बजै र नातिनीको मृत्यु भएको छ। शुक्रबार राती सुनछहरी गाउँपालिका४ स्युरी कामीडाँडाकी ६५ वर्षीया बसुना सुनार र ४ वर्षीय माया सुनारको मृत्यु भएको हो। गएराति घरमाथि पहिरो खसेदेखि बजै नातिनी बेपत्ता भएका थिए। शनिबार बिहान दुबैको शव पुरिएको अवस्थामा फेला पारिएको जिल्ला प्रहरी कार्यालय रोल्पाले जनाएको छ। पहिरोको समयमा छोरा देउसिंह सुनार र बुहारी घरमा थिएनन् । घर पहिरोले पुरिएपछि स्थानीयले स्युरी स्थित प्रहरी चौकीमा राती करिव १० बजे जानकारी गराएका थिए। घटनाको सूचना पाउना साथ प्रहरी निरीक्षक केशरबहादुर थापाको नेतृत्वमा चार जना प्रहरी घटनास्थल पुगेका थिए। खोजी तथा उद्धारका लागि इलाका प्रहरी कार्यालय पोवाङ र सुलिचौरबाट समेत प्रहरी टोली खटिएको छ। ढुङ्गा माटोबाट बनेको देउसिंहको एक तले कच्ची घर पहिरोमा पुरिएको स्थानीयले जनाए।

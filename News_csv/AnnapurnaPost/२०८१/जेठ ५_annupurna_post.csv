शीर्षक,विवरण
अखाद्य सामग्री नयाँ बोरामा प्याक गरेर बेच्ने सप्लायर्सलाई साढे २ लाख जरिवाना,"सिन्धुली : म्याद गुज्रेका अखाद्य सामग्री नयाँ बोरामा प्याक गर्दै बेच्दै गर्ने सिन्धुलीको कमला सप्लायर्सलाई २ लाख ५० हजार जरिवाना तोकिएको छ। कमलामाई नगरपालिका४ ढुंग्रेवासमा रहेको कमला खाद्य सप्लायर्सलाई प्रदेश व्यापार व्यवसाय ऐन २०७६ अनुसार जरिवाना गरिएको हो। प्रमुख जिल्ला अधिकारी भरत खनालको अध्यक्षमा शुक्रबार बसेको संयुक्त बजार अनुगमन समितिको बैठकले कमला सप्लार्यका सञ्चालक जयकुमार दासलाई एक साताभित्र प्रदेश राजस्व कार्यालयमा जम्मा गर्नेगरी जरिवाना तोकिएको हो। यो बागमती प्रदेशमै हालसम्मको सबैभन्दा धेरै जरिवाना हो। गत सोमबार, मंगलबार र बुधबार जिल्ला अनुगमन समितिले गरेको संयुक्त अुनगमनका क्रममा म्याद सकिएको चामल, चिउरा, कोकाकोला, खाने तेल, भुजा ६ महिना म्याद भएको सोही ब्राण्डको नयाँ बोरा तथा काटुन आफैंले प्रिन्ट गरेर रिप्याकिङ गर्दै बजारमा बिक्री गर्ने गरेको पुष्टि भएको थियो। अनुगमनका क्रममा सप्लायर्सको गोदाममा म्याद गुज्रेका २ सय ५० एमएलको पेय पदार्थ (क्लास कोला) १ हजार ८ सय बोटल समेत फेला पारिएको थियो, खनालले भने। दासको कमला सप्लासर्यको ढुंग्रेवास गोदाममा सडकमै राखेर खुलामखुला चामल र चिउराको बोरा रिप्याकिङ गरिरहेको आफैंले देखेपछि तत्काल संयुक्त बजार अनुगमन समिति बोलाएर अनुगमन गर्न लगाइएको प्रजिअ खनालको भनाइ छ। अनुगमन समितिले तीन दिन लगाएर दासको ५१ वटा गोदाममा एकै साथ अनुगमन गरेको थियो। कमलामाई सप्लायर्सलाई यसअघि दुई पटक यस्तै कसुरमा १५१५ हजार जरिवाना र एक पटक सचेत पत्र दिएर छाडिएको थियो। यस्तै कमलामाई नगरपालिका६ रातमाटामा रहेको विवेक भुजिया मिललाई २० हजार जरिवाना गरिएको उद्योग तथा वाणिज्य कार्यालयका प्रमुख तथा जिल्ला अनुगमन समितिका सदस्य सचिव ध्रुव प्रसाद ढकालले जानकारी दिए। विवेक भुजा मिलले उत्पादन मिति भन्दा एक महिनाअघि नै भुजा बजारमा पठाएर बोरामा भने एक महिना पछिको उत्पादन मिति लेखिएको पाइएको थियो। यस्तै कमलामाई नगरपालिका६ रातामाटाकै रानी इन्टर प्राइजेजको म्याद गुज्रिएको ४० बोरा चिउरा जफत गरी नष्ट गरिएको छ। कमलामाई सप्लार्यसको ४८ बोरा चिउरा, ६ बोरा चामल र २५० एमएलको १ हजार ८ सय बोटल क्लास कोला समेत नियन्त्रणमा लिइएर नष्ट गरिएको ढकालले बताए। यि तीन वटै व्यापारीहरूले उपभोक्ताहरूको स्वास्थ्यमाथि गम्भीर खेलबाड गरेको समितिले ठहर गरिएको पनि ढकालको भनाइ छ।"
मादी नदीमा बालकको शव भेटियो,तनहुँ :तनहुँको व्यास नगरपालिका३ स्थित मादी नदी किनारमा आज एक बालकको शव भेटिएको छ। नदी किनारमा अन्दाजी १२१३ वर्षीय बालकको शव भेटिएको हो। मृत फेला परेका बालकको पहिचान नखुलेको जिल्ला प्रहरी कार्यालय तनहुँका प्रहरी नायब उपरीक्षक दीपककुमार रायले जानकारी दिए। निजको सनाखतका लागि प्रयास भइरहेको उनको भनाइ छ। स्थानीयवासीले शव देखेपछि प्रहरीलाई खबर गरेका थिए। घटना सम्बन्धमा अनुसन्धान भइरहेको प्रहरीले जनाएको छ।
कर्णालीबारे सकारात्मक प्रचारमात्र गरौं : मन्त्री अर्याल,"वीरेन्द्रनगर : नेपाल सरकारका श्रम, रोजगार तथा सामाजिक सुरक्षा मन्त्री डोलप्रसाद अर्याल (डिपी)ले कर्णालीका सकारात्मक कुराहरू प्रचारमा कम आउने गरेको बताएका छन्। उनले कर्णालीबारे नकारात्मक कुराहरूमात्र बढी प्रचारमा आउने गरेको भन्दै यो प्रदेश अथाह सम्भावना भएको प्रदेशका रूपमा आफूले चिन्ने गरेको बताएका हुन्। शनिबार सुर्खेतमा आयोजित पत्रकार सम्मेलनमा बोल्दै उनले कर्णालीको जडीबुटी, बहुमूल्य ढुङ्गाहरू बेचेर नै धनी हुने सम्भावना रहेको बताए। त्यसका लागि सबैले सकारात्मक कुराहरूमा धेरै ध्यान दिनुपर्ने उनको भनाइ छ। कर्णालीबारे सधैं नकारात्मक कुराहरूमात्र प्रचारमा आउने गरेको भन्दै उनले सञ्चारकर्मीहरूले पनि कर्णालीका सकारात्मक र सम्भावनाका कुराहरूलाई प्रचारमा ल्याउनुपर्नेमा जोड दिए। राष्ट्रिय स्वतन्त्र पार्टीका उपसभापति समेत रहेका अर्यालले कर्णाली बुझ्ने अवसर पाएको भन्दै कालिकोटको रास्कोटमा २५ बेटको अस्पताल बनाएर नागरिकलाई गाँउमै बिशेषज्ञ स्वास्थ्य सेवा दिएको उल्लेख गरे। त्यहाँ अहिले सबै दिन सोलारबाट सेवा प्रदान गर्ने गरी व्यवस्थापन भएको बताए। मन्त्री अर्यालले कार्यभार सम्हालेपछि हरेक दिनलाई केहि न केहि काम गर्नुपर्छ भनेर आफुहरु लागिरहेको बताए। उनले पार्टी सभापतिमाथि उठेको आरोप निराधार रहेको बताए। उनले भने, चार पाँच जनाले रजाइँ गरेको ठाउँमा नयाँ मान्छे आएपछि अनेक प्रश्न उठाइन्छ। अहिले त्यही भइरहेको छ। आफूले रजाइँ गरिरहेकाहरूलाई नयाँ अनुहार आएकोमा राम्रो लागेको छैन। आफूहरू रूपान्तरण र पुस्तान्त्रणका लागि आएको तर नयाँ अनुहार माथि अनेक तरिकाले हिलो छ्याप्ने काम भइरहेको छ। यो राम्रो कुरा होइन।'"
सत्तापक्ष र कांग्रेसबीच संसदीय छानबिन समिति बनाउने सहमति,"काठमाडौं : सहकारीको रकम हिनामिना प्रकरणमा संसदीय छानबिन समिति बनाउन सत्तापक्ष तयार भएको छ। बालुवाटारमा शनिबार बसेको सत्तारुढ दल र नेपाली कांग्रेसबीचको बैठकले संसदीय छानबिन समिति बनाउने विषयमा सहमति गरेका हुन्। त्यसका लागि कानुनमन्त्री पदम गिरीको संयोजकत्वमा कार्यदल बनाइएको छ। कार्यदलमा नेपाली कांग्रेसका सहमहामन्त्री जीवन परियार, नेकपा एमालेका प्रमुख सचेतक महेश बर्तौला र राष्ट्रिय स्वतन्त्र पार्टीका नेता शिशिर खनाल रहनेछन्। कार्यदलले टीओआर बनाएपछि छानबिन समितिको काम कारबाही अगाडि बढ्ने बताइएको छ। बैठकमा प्रधानमन्त्री पुष्पकमल दाहाल, नेकपा एमाले अध्यक्ष केपी शर्मा ओली, राष्ट्रिय स्वतन्त्र पार्टीका सभापति रवि लामिछाने र कांग्रेसबाट सभापति शेरबहादुर देउवा, महामन्त्री गगनकुमार थापा, राष्ट्रियसभा संसदीय दलका नेता कृष्णप्रसाद सिटौला र प्रमुख सचेतक रमेश लेखक सहभागी थिए। प्रमुख प्रतिपक्षी दल नेपाली कांग्रेसले सहकारी हिनामिना प्रकरणमा गृहमन्त्रीसमेत रहेका रवि लामिछानेविरुद्ध संसदीय छानबिन समिति बनाउनुपर्ने माग गर्दै आएको थियो। कांग्रेसले संसद अवरुद्धसमेत गर्दै आएको थियो। निरन्तर संसद अवरुद्ध भएपछि सभामुख देवराज घिमिरेले जसरी पनि सहमति गर्न प्रधानमन्त्रीमाथि दबाब बढाएका थिए। प्रधानमन्त्री दाहालले पनि सरकारको नीति तथा कार्यक्रम पारित गर्न, बजेट ल्याउन र विश्वासको मत पनि लिनुपर्ने अवस्था आएकाले निकास जरुरी रहेको बताएका थिए।"
आइतबार देशका यी स्थानमा हुने छ वर्षा,"काठमाडौं : आइतबार देशका पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफा रहने छ। मौसम पूर्वानुमान महाशाखाका अनुसार कोशी, बागमती, गण्डकी र कर्णाली प्रदेशको पहाडी भूभागका थोरै स्थानहरूमा साथै बाँकी पहाडी भूभागमा एकदुई स्थानमा मेघगर्जनचट्याङहावा हुरी सहित हल्कादेखि मध्यम वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। आइतबार राति कोशी, मधेश, बागमती, गण्डकी र लुम्बिनी प्रदेश लगायत देशका पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफा रहने छ। मधेश र लुम्बिनी प्रदेश लगायत कोशी, बागमती, गण्डकी कर्णाली प्रदेशको पहाडी भूभागका एकदुई स्थानमा मेघगर्जनचट्याङहावा हुरी सहित हल्कादेखि मध्यम वर्षाको सम्भावना रहेको छ। कोशी, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
उपेन्द्र यादवको पार्टी चम्चाहरूको झुण्ड हो : प्रदीप यादव,"वीरगन्ज : जनता समाजवादी पार्टी (जसपा)का उपमहासचिव प्रदीप यादवले उपेन्द्र यादवको तानाशाही र एकल निर्णयमा पार्टी चलाउने प्रवृतिका कारण जसपा नेपाल फुटेको बताएका छन्। शनिबार वीरगन्जमा जसपा पर्साले आयोजना गरेको स्वागत तथा सम्मान कार्यक्रममा बोल्दै स्वास्थ्य तथा जनसंख्या मन्त्रीसमेत रहेका यादवले भने, उपेन्द्र यादवले जसपा नेपाललाई प्राइभेट लिमिटेड कम्पनीजस्तो बनाएर पार्टीलाई राखेका थिए। पार्टीमा उनको तानाशाह थियो। कुनै पनि निर्णय एकल गर्थे। त्यसैका कारण विद्रोह गरेर हामीले छुट्टै जसपा पार्टीको निर्माण गरेका हौं। जसपा नेपालमा अहिले भएका नेता कार्यकर्तापनि उपेन्द्र यादवको तानाशाहीबाट आजित रहेको भन्दै यादवले उनिहरुपनि उपेन्द्र यादवको साथ छा्ड्न तयार रहेको बताए। उनले भने, अदालतले जेष्ठ ८ गते जसपाकै पक्षमा फैसला गर्छ। त्यसपछि अहिले उपेन्द्र यादवको पार्टी रहेका अधिकांश नेताकार्यकर्ताहरू उनलाई छाडेर हाम्रै पार्टी जसपामा आउँने पक्का छ। उपेन्द्र यादवको पार्टी चम्चाबेल्चाहरुको झुण्ड रहेको टिप्पणी गर्दे यादवले भने, उपेन्द्रको पार्टीमा गुलामी गर्नेहरु मात्र टिक्न सक्छन्। उनको गणेश परिक्रमा गर्नेहरुको मात्र भविष्य त्यो पार्टीमा रहन्छ। स्वतन्त्रतापूर्वक काम गर्न चाहनेहरु उनको पार्टीमा रहनै सक्दैनन्। स्वास्थ्यमन्त्री यादवले आँफुहरुको पार्टी जसपा एकल निर्णयबाट नभई सामुहिक निर्णयबाट चल्ने पार्टी भएको र यहि पार्टीमा सबैको सम्मान, मुल्यांकन र भविष्य भएकाले जसपामा गोलबद्ध हुन आह्वानपनि गरे । जसपाका जिल्ला अध्यक्ष सिंहासन साहको अध्यक्षतामा भएकाो कार्यक्रमलाई जसपाका केन्द्रिय सदस्य राजेशमान सिंह , मोहनलाल चौधरी , मधेस प्रदेश अध्यक्ष अशोक यादव, पूर्व प्रदेशसभा सदस्य जन्नत अन्सारी, जसपाका युवा नेता ईश्वरचन्द्र यादव लगायतलेपनि सम्बोधन गरेका थिए ।"
"सडकको विवादमा ससुरा बुहारीलाई दलियो कालोमोसो, ५ जना पक्राउ","विराटनगर : सडक निर्माणका विषयमा विवाद हुँदा मोरङको बेलबारी नगरपालिका११ लक्ष्मीमार्गमा एउटै परिवारका ससुरा बुहारीलाई कालो मोसो दलिएको छ। प्रहरीका अनुसार सुनसरीको धरान उपमहानगरपालिका१२ घर भइ हाल बेलबारी११ लक्ष्मीमार्गमा बस्दै आएका ७५ वर्षीय वृद्ध हरिबहादुर विष्ट र उनकी बुहारी ३७ वर्षीया सरस्वती बस्नेत (विष्ट)लाई मोसो दलिएको हो। मोरङ प्रहरी प्रमुख एसपी नवराज कार्कीका अनुसार सुम्निमा चोकबाट जुरातर्फ जाने सडक निर्माणका क्रममा विवाद हुँदा कालो मोसो दलेर ससुरा बुहारीमाथि अमानवीय व्यवहार गरिएको प्रारम्भिक अनुसन्धानबाट खुलेको छ। कोशी प्रदेश सरकारको बहुवर्षीय योजनाअन्तर्गत करिब साढे १२ किलोमिटर लम्बाइ र २४ फिट चौडाइको सडक निर्माण ३ वर्ष अघिबाट सुरु गरिएको थियो। विष्टको जग्गा हुँदै बाटो बन्ने क्रममा छ। आफ्नो दुवैतर्फको जग्गा बाटोले काट्ने भएपछि उनले विरोध गर्दै आएका छन्। जग्गा धनीसँगको विवादका कारण सडक निर्माणले गति लिन नसकेको स्थानीय बताउँछन्। उक्त सडक निर्माण तत्काललाई अघि नबढाउन र जग्गा धनीसँग सहमति गरेर मात्रै काम गर्न उच्च अदालत विराटनगरले वैशाख ६ गते आदेश दिएको थियो। उच्च अदालतको आदेशपछि जग्गा सम्बन्धी विवाद देखिएको क्षेत्रमा सडक निर्माणको काम रोकिएको छ। तर, अदालतले रोकेको सडक निर्माणको काम जबरजस्ती अघि बढाउन खोजेको भन्दै जग्गा धनी विष्टका परिवार विरोधमा उत्रिएका थिए। उनीहरुले तत्काललाई सडकको काम अघि नबढाउन आग्रह गरे। तर, अदालतले रोकेको भागलाई छाडेर सडकको काम अघि बढाइएको जानकारी ठेकेदार पक्षले प्रहरीलाई दिएको छ। ठेकेदारले अब काम नरोकिने भनेर सडक निर्माण अघि बढाएपछि विष्ट परिवार र स्थानीयबीच विवाद भएको प्रहरीले जनाएको छ। विवादकै क्रममा स्थानीयको भीडले गालीगलौज गर्दै लछारपछार पारेर विष्ट र उनकी बुहारीलाई शुक्रबार दिउँसो कालो मोसो दलेको प्रहरीको भनाइ छ। घटनाका बारेमा प्रहरीले साँझ ६:३० बजेतिर मात्रै जानकारी पाएको थियो। घटनामा संलग्न भएको आरोपमा प्रहरीले ५ जनालाई पक्राउ गरेको छ। जग्गा धनी विष्टले आफूहरूलाई कालो मोसो दलेर अभद्र व्यवहार गरिएको भन्दै इलाका प्रहरी कार्यालय बेलबारीमा किटानी जाहेरी दिएका छन्। जाहेरीका आधारमा बेलबारी११ का ४० वर्षीय माधव बास्तोला, ४२ वर्षीय नगेन्द्र मिश्र, ६२ वर्षीय मोहन घिमिरे, ३१ वर्षीया संगीता लुइँटेल र पुतली खवासलाई पक्राउ गरिएको एसपी कार्कीले बताए। घटनामा संलग्न भनिएकी एक जना महिला फरार रहेकाले खोजी भइरहेको प्रहरीले जनाएको छ। घटनाका सम्बन्धमा इलाका प्रहरी कार्यालय बेलबारीका इन्सपेक्टर तेजबहादुर दाहाल नेतृत्वको टोलीले अनुसन्धान अघि बढाएको छ। पक्राउ परेकाविरुद्ध अभद्र व्यवहार मुद्दा चलाउने प्रहरीको तयारी छ।"
गोसाइँकुण्ड मार्गको शिलान्यास,"सिन्धुपाल्चोक : सिन्धुपाल्चोकको हेलम्बु गाउँपालिकाको चनौटेथापाटार, इचोककुटुमसाङ खण्डअन्तर्गत गोसाइँकुण्ड मार्गको शिलान्यास गरिएको छ। बागमती प्रदेशका भौतिक पूर्वाधार विकास मन्त्री युवराज दुलालले मार्गको शिलान्यास गरेका हुन्। यो मार्गको १० दशमलव ५ किलोमिटर सडक पक्की बनाइने पूर्वाधार विकास कार्यालय सिन्धुपाल्चोकका प्रमुख भरतकुमार यादवले जनाए। जसमध्ये ५ सय मिटर सडक खण्ड ढलान गर्नुपर्ने उनले बताए। सडक निर्माणका लागि गौरी गणेश एसआरबी जेभीले १५ करोड ८६ लाखमा ठेक्का सम्झौता गरेको छ। सम्झौता अनुसार २०८३ वैशाख १६ गतेभित्र काम सम्पन्न गर्नुपर्ने छ। शिलान्यास कार्यक्रमलाई सम्बोधन गर्दै मन्त्री दुलालले समयमै काम सम्पन्न गराउन लागि स्थानीयलाई उल्लेख्य सुधार गर्न आग्रह गरे। हेलम्बुमा सडक विकासको प्रारम्भ भएकाले अब विकासको कामले गति लिने उनले बताए। दुलालले प्रदेशले मेलम्ची ग्याल्थुम, किउल तिम्बु हुँदै मेलम्ची घ्याङ सडकलाई प्रदेशले गुरु योजनाका रुपमा अगाडि बढाएको भन्दै अहिले तत्कालै मेलम्ची खानेपानीले हेर्ने भएकाले बजेट हालेर काम गर्न कानुनी जटिलता भएपनि विभिन्न निकायलाई भनेर सडक पक्की गर्ने कुरामा प्रदेश सरकार सकारात्मक रहेको बताए। मन्त्री दुलालले मेलम्ची खोलालाई दीर्घकालीन रुपमा कसरी नियन्त्रण गर्ने र यहाँ धनसम्पत्तिको कसरी संरक्षण गर्ने भन्ने बारेमा अध्ययन योजनाका साथ अगाडि बढ्ने प्रतिबद्धता जनाउँदै उनले हेलम्बुमा अझै विकासको वातावरण नभएको भन्दै तीन तहको सरकारको महत्व हेलम्बुले नबुझेको बताए।"
राप्ती नदीबाट घडियालका दुई सय ४७ अण्डा संकलन,"चितवन : चितवन राष्ट्रिय निकुञ्ज हुँदै बग्ने राप्ती नदी किनारबाट घडियाल गोहीका दुई सय ४७ अण्डा संकलन गरिएको छ। गोही प्रजनन केन्द्रमा कोरल्नका लागि जोखिममा परेका गुँडहरूबाट अण्डा संकलन गरिएको निकुञ्जका सूचना अधिकारी गणेशप्रसाद तिवारीले जानकारी दिए। राप्तीमा भेटिएका १९ मध्ये हात्तीलगायत वन्यजन्तु र मानवबाट जोखिम हुनसक्ने उच्च जोखिममा रहेका आठवटा गुँडबाट अण्डा संकलन गरिएको र सुरक्षित रहेका गुँडहरूलाई प्राकृतिक रूपमा चल्ला कोरल्न छाडिएको उनले बताए। तिवारीका अनुसार संकलन गरिएका अण्डालाई निकुञ्जको मुख्यालय कसरामा बच्चा कोरल्नका लागि राखिएका छन् भने २० वटालाई इन्कुभेटरमा ३२ डिग्री तापक्रममा राखिएका छन्। एउटै तापक्रममा राख्दा भाले निस्कन सक्ने भएकाले ती अण्डालाई इन्कुभेटरमा र अन्यलाई प्राकृतिक जस्तै गरी बालुवामा राखिएका हुन्। ती अण्डाबाट यसै महिना बच्चा कोरल्ने छन्। निकुञ्जको कसरास्थित प्रजनन केन्द्रमा भाले प्रजननयोग्य नहुँदा त्यहाँ पालिएका अण्डाबाट भने विगत केही वर्षयता चल्ला कोरल्न सकेको छैन। प्रत्येक वर्ष राप्ती र नारायणी नदी किनारका जोखिमा परेका गुँडहरूबाट गोहीका अण्डा संकलन गरेर प्रजनन केन्द्रमा बच्चा कोरल्ने गरिन्छ। यसरी कोरलिएका बच्चा हुर्काएर विभिन्न नदीहरूमा छोड्ने गरिन्छ। यस वर्ष एक सय पाँचवटा गोही राप्ती नदीमा छाडिएका छन्। प्राकृतिक बासस्थानमा बाँच्ने र हुर्कने दर कम भएकाले घडियाल गोहीको संरक्षणमा सहयोग पुर्याउने उद्देश्यले प्रजनन केन्द्रमा गोही हुर्काउने गरिन्छ। २०३५ सालमा स्थापना गरिएको घडियाल गोही प्रजनन केन्द्रबाट हालसम्म एक हजार नौ सय ५७ वटा गोही देशका विभिन्न नदीमा छाडिएका निकुञ्ज कार्यालयले जनाएको छ। हालसम्म राप्ती नदीमा एक हजार दुई सय दुई, नारायणी नदीमा चार सय १९, बबईमा एक सय १०, सप्तकोशीमा एक सय १५, कालीगण्डकीमा ३५, कर्णालीमा ४१, बाँके राष्ट्रिय निकुञ्ज पश्चिम राप्ती नदीमा १० र शुक्लाफाँटा राष्ट्रिय निकुञ्जको चौधर खोलामा २५ वटा गोही छोडिएका छन्। घडियाल प्रजनन केन्द्रमा हाल छ सय २२ गोही छन्। अन्य नदीमा गोही संरक्षण हुन नसकेपछि पछिल्ला वर्ष नारायणी र राप्तीमा मात्र गोही छाड्ने गरिन्छ। अहिले राप्ती र नारायणी नदीमा तीनतीनवटा भाले गोही छन्। घडीयाल प्रजनन केन्द्रमा हाल दुई भाले गोही छन्। ती बूढा भएर प्रजननयोग्य छैनन्। प्रजनन केन्द्रमा हुर्काएर नदीमा छाडिए पनि गोहीको संख्या उल्लेख्य रूपमा वृद्धि हुनसकेको छैन। मानवीय गतिविधि र नदीसँगै बगेर भारत पुगेका गोही नफर्किनुले पनि संरक्षणमा बाधा पुगेको जानकारहरूको बुझाइ छ। नदीबाट जथाभावी ढुङ्गा, गिट्टी निकाल्ने, माछा मार्ने जालको प्रयोगलगायतबाट पनि गोही प्रभावित हुने गरेका छन्।"
संसदीय छानबिन समितिको टीओआर बनाउन कार्यदल गठन,"काठमाडौं : सत्तारुढ गठबन्धन र प्रमुख प्रतिपक्षी दल संसद्को गतिरोध अन्त्य गर्न संसदीय छानबिन समिति गठनका लागि सहमत भएका छन्। प्रधानमन्त्री निवास बालुवाटारमा भएको सत्ता गठबन्धन र नेपाली कांग्रेसका शीर्ष नेताहरूबीचको छलफलमा संसदीय छानबिन समिति गठन गर्न दलहरू सहमत भएको कांग्रेस प्रमुख सचेतक रमेश लेखकले जानकारी दिए। उनका अनुसार छानबिन समितिको कार्यादेश (टिओआर) भोलि आइतबार बिहान छलफलपछि टुंगो लगाइने छ। 'सदनमा भइरहेको गतिरोध अन्त्यका लागि छानबिन समिति बनाएर जानुपर्छ भन्नेमा सकारात्मक छलफल भयो। सँगसँगै समितिको कार्यादेश के हुने भन्ने विषयमा पनि काम गर्ने कुरा भएको छ। समिति गठन गरेर जाने भन्नेमा सबै राजनीतिक दलहरूबीच समान धारणा बनेको छ। आजका लागि यसलाई उपलब्धिमूलक र सकारात्मक नै मान्नुपर्छ,' लेखकले भने। छानबिन समितिको कार्यादेश निर्माणका लागि कानुन, न्याय तथा संसदीय मामिलामन्त्री पदम गिरीको संयोजकत्वमा कार्यदल गठन भएको छ। कार्यदलमा एमालेबाट महेश बर्तौला, कांग्रेसबाट जीवन परियार र रास्वपाबाट शिशिर खनाल रहनेछन्। छानबिन समिति गठन गर्ने सहमति भएसँगै समितिको कार्यादेश निर्धारणका लागि तयारी थालिएको र भोलिको संसद् बैठक सहजरूपमा अघि बढ्ने विश्वास लिइएको उनको भनाइ छ। छानबिन समिति गठन गर्ने विषयमा आज चरणवद्धरूपमा छलफल भएको थियो। सुरूमा प्रधानमन्त्री पुष्पकमल दाहालले सभामुख देवराज घिमिरे, नेपाल कम्युनिष्ट पार्टी (एमाले) का अध्यक्ष केपी शर्मा ओली, उपप्रधानमन्त्री तथा गृहमन्त्री रवि लामिछाने, कानुनमन्त्री पदम गिरीलगायतसँग छलफल गरेका थिए। सभामुखसँगको छलफलपछि प्रधानमन्त्री दाहालसहित सत्तारुढ दलका नेताहरूले प्रमुख प्रतिपक्षी दल नेपाली कांग्रेसका सभापति शेरबहादुर देउवा, महामन्त्री गगन थापा, प्रमुख सचेतक लेखकलगायतसँग छलफल गरेका थिए। उपप्रधानमन्त्री तथा गृहमन्त्री रवि लामिछाने सहकारीको रकम हिनामिनामा मुछिएको विषयमा संसदीय छानबिन समिति गठन गरिनुपर्ने मागसहित कांग्रेसले संसद्मा अवरोध गर्दै आएको थियो।"
बागलुङ लिग उपाधिका लागि बाल जीवन र पावर फिटनेस भिड्ने,"बागलुङ : बागलुङ जिल्ला लिग फुटबल प्रतियोगिताको उपाधिका लागि बाल जीवन खेलकुद क्लब (चिल्ड्रेन लाईफ) र पावर फिटनेस क्लबले प्रतिस्पर्धा गर्ने भएका छन्। शनिबार समुह खको अन्तिम चरणको खेलमा बाल जीवनले रामरेखा फुटबल क्लबलाई ५० को फराकिलो गोलअन्तरले पराजित गर्दै फाइनल यात्रा तय गरेको हो। बाल जीवनको जितमा निश्चल महतले ह्याट्रिक गरे। खेलको १८ औं मिनेटमा पहिलो गोल गरेका निश्चिलले खेलको ६० औं र ६३ औं मिनेटमा गोल गर्दै प्रतियोगितामा आफ्नो पहिलो ह्याट्रिक गरे। बाल जीवनका लागि खेलको ३२ औं मिनेटमा सोनम विक र खेलको ५८ औं मिनेटमा विपुल कार्कीले गोल गरेका थिए। बाल जीवनले समुह खमा अपराजित रहँदै नौं अंकको साथ शीर्ष स्थानमा रहेर फाइनल पुगेको हो। प्रतियोगितामा कुनै अंक जोडन नसकेको रामरेखा रेलिगेशनमा परेको छ। रामरेखाले प्रतियोगितामा १२ गोल खादा २ गोल मात्र गर्न सक्यो। पावर फिटनेस क्लब शुक्रबार नै फाइनल पुगिसकेको छ। शुक्रबार पावर फिटनेसले रुद्रेपिपल युवा क्लबलाई २० गोलअन्तरले पराजित गर्दै समुह कको शिर्ष स्थानमा रहेर फाइनल प्रवेश गरेको थियो। फाइनल खेल आईतबार दिउँसो हुने आयोजक बागलुङ जिल्ला फुटबल संघका अध्यक्ष जय राजभण्डारीले जानकारी दिए। यस्तै शनिबारको दोस्रो खेल तथा समूह खको अन्तिम खेल वर्षाको कारण अवरुद्ध भएपछि एकएक अंक बाढेका छन्। गुठी युनाइटेड र वीर गोर्खाली विचको खेलको सुरुवातमा भारी वर्षा भएपछि दुई टिमसँगको सहमतिमा एकएक अंक बाँडिएको अध्यक्ष राजभण्डारीले बताए। जिल्ला फुटबल संघले ८ टिम सहभागी लिगलाई दुई समूहमा विभाजन गरेर प्रतियोगिता संचालन गरेको थियो। लिग विजेताले नगद ७५ हजार, उपविजेताले ४५ हजारसहित ट्रफी, मेडल र प्रमाणपत्र प्राप्त गर्नेछन्। लिगमा उत्कृष्ट खेल प्रदर्शन गर्ने पाँच विधाका खेलाडीलाई जनही ५ हजार प्रदान गरिने कोषाध्यक्ष सूर्य लामिछानेले बताए।"
संसद अब बन्धक बन्न सक्दैन : सभामुख घिमिरे,काठमाडौं : प्रतिनिधिसभाका सभामुख देवराज घिमिरेले जनताको प्रतिनिधिको थलो संसद अब बन्धक बन्न नसक्ने बताएकाछन्। काठमाडौंमा आयोजित कार्यक्रममा उनले जनताको अभिमतलाई आधार मानेर निर्णय गर्नुपर्ने थलोका रूपमा रहेको संसद् सधैं बन्धक बन्न नसक्ने बताए। उनले सहजरूपमा सदन सञ्चालनका लागि सबैको साथ आवश्यक रहेको उनको भनाइ छ। अहिलेको अवस्थामा संसद अवरोध भए अध्यादेशबाट निर्णय लिनुपर्ने अवस्था आउने भएकाले त्यसलाई हेक्का राख्न उनले सुझाव दिए। उनले सरकारको नीति तथा कार्यक्रम र बजेट पारितका साथै महत्वपूर्ण विधेयकहरू पारित गर्नुपर्ने दायित्व भएको चालु अधिवेशन निर्वाधरूपमा सञ्चालन हुनुपर्ने बताए। उनले समानुपातिक प्रणालीकाका कारण कुनै पनि दलको बहुमत आउन नसक्ने अवस्था संघमा देखिएको र त्यसको असर प्रदेशमा देखिएको बताए। यस्तो अवस्थामा संघीयतामाथि नै प्रश्न उठ्न थालेको उनको भनाइ छ।
"प्रधानमन्त्रीलाई सभामुखले भने अध्यादेशबाट बजेट ल्याउने परिकल्पना संविधानले गर्दैन, भोलिसम्म सहमति गर्नुस्","काठमाडौं : सभामुख देवराज घिमिरेले प्रधानमन्त्री पुष्पकमल दाहाललाई भोलि बैठक अगावै सहमति गर्न आग्रह गरेका छन्। उनले संसद बैठक अगावै सहमति गर्न आग्रह गरेका हुन्। भोलि ११ बजे संसद बैठक बस्दैछ। 'प्रमुख विपक्षी दलसँग कति चरण बसेर हुन्छ सहमति गर्नुहोस्। म निर्वाध र सौहार्दपूर्ण ढंगबाट संसद सञ्चालन होस् भन्ने चाहन्छु। जति बल गरेर संसद चलाए पनि एक क्षणमा त सहमति गर्नैपर्छ। भोलि बिहान ११ बजेअघि नै सहमतिमा पुग्नुहोस्,' सभामुखले प्रधानमन्त्री दाहाललाई भने। नीति तथा कार्यक्रम पास गर्न, प्रधानमन्त्रीले विश्वासको मत लिन र बजेट प्रस्तुत गर्ने कार्य असमझदारी र अवरोधका बीच गर्दा राम्रो सन्देश नजाने सभामुख घिमिरेको भनाइ छ। उनले अध्यादेशबाट बजेट नल्याउन पनि आग्रह गरेका छन्। 'सार्वजनिक सञ्चारमाध्यममा आएजस्तो अध्यादेशबाट बजेट ल्याउने परिकल्पना संविधानले गरेको छैन। अध्यादेशबाट बजेट ल्याउने, कानुन ल्याउने हो भने संसद र जनप्रतिनिधिको महत्व घटेर जान्छ,' उनले भने।"
राजनीति एकदमै फोहोरी खेल हो भन्ने भाष्य परिवर्तन गर्नुपर्छ : सुहाङ नेम्वाङ,काठमाडौं : नेकपा एमालेका प्रमुख सचेतक महेश बर्तौलाले कांग्रेसका कारण संसदीय प्रणालीमाथि प्रश्न सिर्जना हुने अवस्था सिर्जना भएको बताएका छन्। एमाले कोशी प्रदेश सम्पर्क कमिटीले शनिबार काठमाडौंमा आयोजना गरेको युवा विचार गोष्ठीमा बर्तौलाले संसदीय राजनीतिको लामो अनुभव छ भन्ने कांग्रेसले सत्ताका लागि नै संसद अवरुद्ध गरेको आरोप लगाउँदै यसले संसदीय प्रणालीमाथि प्रश्न सिर्जना भएको बताए। कांग्रेसको लगातारको अवरोधका कारण मुलुकमा गतिरोध पैदा भएको र जनताप्रति संसद नै चाहिँदैन कि भन्ने भाष्य निर्माण हुने खतरा रहेको उनको भनाइ छ। उनले सत्ताको वरिपरिमात्रै घुम्ने कांग्रेसको प्रवृतिका कारण सदन अवरोध भएको आरोप लगाए। सहकारीको समस्या समाधान हुनुपर्छ भन्नेमा एमाले प्रष्ट रहेको भन्दै उनले राज्यले न्यायिक समिति बनाएर यसको समाधान गर्नुपर्नेमा जोड दिए। त्यस्तै एमाले सांसद सुहाङ नेम्वाङले राजनीति एकदमै फोहोरी खेल हो भन्ने भाष्यलाई परिवर्तन गर्नुपर्ने बताए। राजनीति कहिल्यै पनि फोहोरी नहुने भन्दै उनले स्वार्थ बोकेका व्यक्ति राजनीतिमा छिरे व्यक्ति नै फोहोरी हुने जिकिर गरे। उनले अब सबै युवाहरू मिलेर देशको विकास र समृद्धिमा ध्यान दिनुपर्ने बताए। नेम्वाङले मुलुकमा नै प्रयाप्त अवसर सिर्जना गरेर युवा जनशक्तिलाई स्वदेशमा नै परिचालन गर्नुपर्नेमा जोड दिए।
बेसारबाट आयआर्जन गर्दै महिला,"गुलरिया : गुलरिया नगरपालिका८ थपुवाकी मिना थारू बेसारबाट आम्दानी भएपछि दंग छिन्। ५ कठ्ठा क्षेत्रफलमा लगाएको बेसार ४२ क्विन्टल फल्यो। बिना झन्झट थोरै मिहिनेतमै पनि राम्रो उत्पादन पाएकी उनी काँचो बेसार बेचेरै ८४ हजार रुपैयाँ आम्दानी गर्न पाउँदा खुशी छिन्। बेसार लगाएपछि गोडमेल गर्न, मलपानी हाल्न झन्झट नपर्ने भएकाले सजिलो भयो। उनले भनिन् थोरै जमिनमा धेरै उत्पादन हुने आम्दानी पनि हुने बेसार खेती धेरै सजिलो लाग्यो। सुनौलो महिला विकास बहुउद्देश्यीय सहकारी संस्था लिमिटेड गुलरिया ६ बर्दियाले बेसार प्रशोधन केन्द्र स्थापना गरेपछि उत्पादित काँचो बेसारले सजिलै बजार पाएको छ। लुम्बिनी प्रदेश सरकार कृषि तथा भूमि व्यवस्था मन्त्रालय पशुपक्षी तथा मत्स्य विकास निर्देशनालयअन्तर्गत एकीकृत कृषि तथा पशुपक्षी विकास कार्यालय बर्दियाको सहयोगमा बेसार प्रशोधन केन्द्र सञ्चालन गरेको हो। सहकारी संस्थाको समेत सहलगानीमा स्थापना गरिएको प्रशोधन केन्द्रमा वासिङ मेसिन, पिलर मेसिन, ड्रयर मेसिन लगायत प्याकेजिङ मेसिन रहेको सहकारीकी अध्यक्ष इन्दिरा सुवेदीले जानकारी दिइन्। प्रदेश सरकारको १७ लाख २ हजार ४६९, संस्थाको ५ लाख ६७ हजार ४८९ गरी २२ लाख ६९ हजार ९५९ रुपैयाँको लागतमा मेसिनरी जडान गरेका छौं, उनले भनिन्, प्रशोधन केन्द्रमार्फत बेसार पाउडर उत्पादन गरी बिक्री वितरण गर्ने हाम्रो लक्ष्य छ। जसबाट २ सय ३० जना महिला लाभान्वित हुन्छन्। बेसार प्रशोधन केन्द्र स्थापनासँगै महिलाको आयआर्जनमा पहुँच पुग्ने अध्यक्ष सुवेदीले विश्वास व्यक्त गरिन्। मेसिन जडान त गर्यौं कच्चा पदार्थ नपाए हामीलाई समस्या पर्छ। किसानहरू अनुदान पाउँदा बेसार खेती तर्फ आकर्षित हुन्छन्। अनुदान नपाए लगाउन मन गर्दैनन्। यसवर्ष कृषि तथा पशुपक्षी विकास कार्यालयसँग सहकार्य गर्दै बाँसगढी लगायत जंगल किनारका किसानहरूलाई बेसारको बिउ अनुदान वितरण भएपछि कच्चा पदार्थ पाइने आशा व्यक्त गरिन्। गुलरिया नगरपालिकाका प्रमुख प्रशासकीय अधिकृत ओमकार शाहले सहकारीले उत्पादन गरेको बेसार बजारीकरणमा नगरपालिकाले सहजीकरण गर्ने बताए। महिला सहकारीले सञ्चालन गरेको मसलाजन्य बेसार उद्योगले नगरको आर्थिक प्रबर्द्धनमा टेवा पुग्ने भएकाले पनि नगरले यसको प्रबर्द्धन गर्ने योजना बनाएको उनले बताए। गुलरिया नगरपालिकाका प्रवक्ता एवम् वडा नम्बर ६ का वडाध्यक्ष शुधांसु प्रकाश शर्माले वडाका महिलाहरूले मिहिनेतका साथ सञ्चालन गरेको बेसार प्रशोधन केन्द्रलाई उचाइमा पुर्याउन वडाले भरपुर सहयोग गर्ने बताए। स्थानीय महिला समूह तथा किसानले रासायनिक मलखाद र विषादी प्रयोग नगरी उत्पादन गरेको बेसार संकलन गरी तयार पारिएको शुद्ध बेसारले नगरसँगै जिल्लाकै पहिचान बृद्धि हुने प्रवक्ता शर्माले बताए।"
व्यक्ति केन्द्रित संसदीय छानबिन समिति बन्दैन : ईश्वर पोखरेल,"काठमाडौं : नेकपा एमालेका वरिष्ठ उपाध्यक्ष ईश्वर पोखरेलले व्यक्ति केन्द्रित गरेर छानबिन समिति बनाउने कुरा आएकाले आफूहरूले विरोध गरेको बताएका छन्। विराटनगरमा सञ्चारकर्मीसँग कुरा गर्दै वरिष्ठ उपाध्यक्ष पोखरेलले नेपाली कांग्रेसले आफ्नो प्रस्ताव नमानेकै कारण रवि लामिछानेको विरोधमा उत्रिएको आरोप लगाए। उनले समग्र सहकारी क्षेत्रमा भएको बेथिति, अनियमितता र भ्रष्टाचार छानबिन गर्न संसदीय छानबिन समिति बनाउन आफूहरू तयार रहेको तर व्यक्ति केन्द्रीत भएकाले मात्रै विरोध गरेको बताए। पोखरेलले नयाँ राजनीतिक समीकरण कामय गरेरे मुलुकमा राजनीतिक स्थायित्व दिनको लागि सकारात्मकरूपमा अगाडि जानुपर्नेमा जोड दिए। पोखरेलले संसदको गतिरोध हटाउन राजनीतिक दलहरूबीच छलफल भइरहेको र बजेट तोकिएको मितिमा नै आउने जिकिर गरे। संविधान संसोधनको विषय आवश्यक भए पनि राजनीतिक दलहरूबीच सहमति र छलफल गरिनुपर्ने उनको भनाइ छ।"
भेरी करिडोरको मुख्य पूर्वाधार तल्नु बेलिब्रिज सञ्चालन,"डोल्पा : त्रिदेशीय व्यापारिक सडक भेरी करिडोरको प्रमुख पूर्वाधारका रुपमा रहेको तल्नुबगर बेलिब्रिज पुल सञ्चालनमा आएको छ। जाजरकोटको नलगाड नगरपालिका१२ र रुकुम पश्चिमको आठबीसकोट नगरपालिकाको अनाह बीचको भेरी नदीमा बनेको उक्त पुल आजदेखि सञ्चालनमा आएको हो। भारत नेपाल हुँदै चीन जोड्ने भेरी करिडोरको अन्तर्गतको तल्नु बगर बेलिब्रिजको निर्माणकार्य सम्पन्न भएसँगै पुल सञ्चालनमा आएको डोल्पाका प्रमुख जिल्ला अधिकारी तुलसीप्रसाद दाहालले बताए। तीन वर्षअघि पुल निर्माण सुरु भएको उक्त पुल विविध कारणले ढिलासुस्ती भए पनि आफू डोल्पा आएदेखि जिल्ला स्थित राजनीतिक दल,प्रशासन,सुरक्षा निकाय र सञ्चारकर्मीहरूको निरन्तर खबरदारीका कारण पुल सञ्चालनमा ल्याउन सफल भएको उनले बताए। पुल सञ्चालनमा आएसँगै डोल्पासम्म सिधा सडक सञ्जाल जोडिएको छ, मालबाहक गाडीहरू दुनैसम्म पुग्न थालिसकेका छन्, अब बर्खाको समयमा पनि यातायात सञ्चालनमा ल्याउन भेरी करिडोर बीचमा पर्ने केही खोलाहरूमा ह्युम पाइप राख्न पहल समेत भइरहेको छ, प्रजिअ दाहालले भने। करिडोरले भारतको रुपैहिडिया नेपालगञ्ज हुँदै डोल्पा चीनको सीमा क्षेत्र मोरिम्ला नाका जोड्ने भएकाले यस सडक राष्ट्रिय महत्त्वको सडक हो, उक्त पुल सञ्चालनमा आउनु सबैका लागि सुखद कुरा हो। करिडोरअन्तर्गत नै पर्ने तल्नुबगर, छलगार्ड र खदागंमा पक्की पुल निर्माणका लागि काम समेत सुरु हुन थालिसकेको उनले बताए। भेरी करिडोर कार्यालय जाजरकोटका नायव सुब्बा दत्त लामाले कार्यालयका प्राविधिक टोलीले शुक्रबार नै भारवाहन क्षमता परीक्षण गर्दा सफल भएको बताए। पुलले २५ टनसम्म भार थेग्न सक्ने पाइएको समेत उनले बताए। तीन वर्षअघि सडक डिभिजन कार्यालय चौहरजहारीले उक्त बेलिब्रिज पुल निर्माणका लागि ठेक्का खुलाएको थियो। काम सुरु भएको तीन वर्षपछि पुल सञ्चालनमा आएको हो। २०७८ पुसमा हिम सगरमाथा खड्का कृष्ण जेभीले ३ करोड ८१ लाखमा पुल निर्माणको जिम्मा पाएको एक वर्षपछि मात्र काम सुरु गरेको थियो। विभिन्न कारणले पुल निर्माणमा ढिलासुस्ती भएपनि अहिले पुल निर्माण सकिएर आज देखि पुल सञ्चालनमा आएको भेरी करिडोर कार्यालयका जाजरकोटका प्रमुख सुनिल रञ्जितकारले जानकारी दिए। अब बाँकी खोलामा ह्युम पाइप राखेर डोल्पासम्म सिधा यातायात सञ्चालनमा ल्याउने विषयमा छलफल भइरहेको उनको भनाइ छ। भेरी करिडोर कार्यालयका अनुसार ११८ किलोमिटर लम्बाइ रहेको जाजरकोट डोल्पा सडक खण्ड भित्रको ५६ किलोमिटर सडक खण्डमा अहिले काम भइरहेको छ। ६२ किलोमिटरमा कार्यालयले फराकिलो बनाउने काम सुरु गर्न थालेको बताएको छ। जाजरकोटडोल्पा सडकखण्डअन्तर्गत पर्ने करोपगार्ड,खदाङ्ग, त्रिपुराकोटको बेलिबृज पुल यसअघि नै निर्माण भइसकेको छ भने रुपगार्ड खोलाको बेलिबृजको काम सुरु भइसकेको छ। रुपगार्डको बेलिबृज पुल निर्माण सम्पन्न भएपछि भेरी करिडोर अन्तर्गतका पाँचवटा मुख्य खोलाका पुल बन्नेछन् भने अझै सानातिना खोलामा गरेर आठवटा खोलामा पुल बन्न बाँकी छ। गत वर्ष वैशाख ६ गते निर्माणाधीन तल्नुबगर बेलिब्रिज पुल भाँचिए पछि दुई जनाको मृत्यु भएको थियो।"
"एमाले फुटाएर एस बनाएका नेपाल भन्छन् : धेरै पार्टीको पसल खुल्यो भन्ने कुरा छ, एउटै कम्युनिष्ट पार्टी बनाउन लागौं","काठमाडौं : नेकपा एकीकृत समाजवादीका अध्यक्ष माधवकुमार नेपालले माओवादी केन्द्रसँग जोडबल नभएकाले एकता हुन नसकेको बताएका छन्। शनिबार माओवादी केन्द्रको केन्द्रीय कार्यालय पेरिसडाँडामा आयोजित पुस्तक विमोचन कार्यक्रममा एकीकृत समाजवादी र माओवादी केन्द्रको एकअर्काबाट जोडबल नभएकाले एउटै पार्टी बन्न नसककेको धारणा राखे। एकीकृत समाजवादी पार्टी स्थापनाका पृष्ठभूमीको दस्तावेज आउन लागेको जानकारी दिँदै उनले भने,अलिकति कोर्स लिएको भए तपाईं, हामी एउटै ठाउँमा, एउटै संगठनमा एउटै भएर लाग्थ्यौं होला। यहाँ अलिकति जोडबल पुगेन कि क्या हो ? अलिकति हाम्रो पनि ध्यान १० तिर छरिएका थिए क्या हो। अतिकति लामो समय लिएर कुरा गएको भए एक हुन्थ्यो कि। इतिहासले बेग्लै कोर्स लिने थियो। नेपाली समाजलाई समाजवादी बाटोको दिशामा लानुपर्ने धारणा नेपालले राखे। उनले कम्युनिस्ट पार्टीको पसल एउटै भएको भए उपयुक्त हुन्थ्यो भन्ने सबैलाई लागेको टिप्पणी गरे। धेरै पार्टी हुँदा कति धेरै पसल खुलेको भन्ने कुरा छ। पसल अलगअलग नभएको भए एउटै भए, एउटा विशाल भण्डारण त्यहिँ हुन्थ्यो। उनले भने,त्यसका लागि हामी सबैको प्रयास आवश्यक छ। अहिलेको अवस्थाबाट नै हामी आत्तिनु हुँदैन। उनले वामपन्थी कम्युनिष्टहरुको एकता नयाँ उचाईमा पुगोस् भन्ने कामनासमेत गरे।"
बालुवाटारमा जारी सत्तारुढ दलको बैठकमा कांग्रेस नेताहरूको इन्ट्री,"काठमाडौं : प्रधानमन्त्री निवास बालुवाटार जारी सत्तारुढ दलको बैठकमा कांग्रेसका शीर्ष नेताहरूको प्रवेश भएको छ। प्रधानमन्त्री पुष्पकमल दाहाल, नेकपा एमाले अध्यक्ष केपी शर्मा ओली र राष्ट्रिय स्वतन्त्र पार्टीका सभापति रवि लामिछानेबीच जारी छलफलमा कांग्रेसका शीर्ष नेताहरू सहभागी भएका हुन्। कांग्रेसबाट सभापति शेरबहादुर देउवा, महामन्त्री गगनकुमार थापा, राष्ट्रियसभा संसदीय दलका नेता कृष्णप्रसाद सिटौला र प्रमुख सचेतक रमेश लेखक बैठकमा मिसिएको बालुवाटार स्रोतले जानकारी दियो। प्रधानमन्त्री दाहालले आज विहान पनि कांग्रेस नेताहरूसँग छलफल गरेका थिए। सत्तारुढ दलको बैठक बसेर फेरि कांग्रेस नेताहरूसँग छलफल गर्ने योजना बनाएका प्रधानमन्त्रीले जारी बैठकमै कांग्रेस नेताहरूलाई बोलाएका हुन्। सहकारीको रकम हिनामिना प्रकरणमा प्रमुख प्रतिपक्षी दल कांग्रेस संसदीय छानबिन समिति माग गर्दै आएको छ। सहकारी ठगिमा गृहमन्त्री लामिछाने पनि संलग्न रहेको भन्दै कांग्रेसले उनीविरुद्ध पनि छानबिन हुनुपर्ने माग गर्दै आएको छ। यही विषयमा सत्तापक्ष र प्रतिपक्षबीच छलफल भइरहेको स्रोतको भनाइ छ। प्रधानमन्त्री दाहालले सार्वजनिकरूपमै भोलि विहानसम्म सहमति हुने दाबी गरेका थिए।"
स्वास्थ्य शिविरबाट चन्द्रकोटका झण्डै १८ सय नागरिक लाभान्वित,"गुल्मी : स्थानीय तह निर्वाचन २०७९ बाट निर्वाचित जनप्रतिनिधिहरूको पदबहालीको २ वर्ष पूरा भएको उपलक्ष्यमा गुल्मीको चन्द्रकोट गाउँपालिकामा निःशुल्क बृहत् स्वास्थ्य शिविर सञ्चालन गरिएको छ। नागरिकको आधारभूत स्वास्थ्य सेवाको अधिकारलाई सुनिश्चित गर्ने उद्देश्यले गाउँपालिकाले एकदिने बृह्त निःशुल्क स्वास्थ्य शिविर सञ्चालन गरेको हो। शुक्रबार गाउँपालिकाको केन्द्र शान्तिपुरमा आयोजना गरिएको स्वास्थ्य शिविरबाट सुगर, प्रेसर, थाइराईड्स, दम, पेट, छाती, यौनरोग, हाडजोर्नी तथा नशारोग, महिला प्रसूति तथा स्त्री रोग, छाला तथा यौन रोग यूरो सर्जन रोगका बिरामीले सेवा लिएको चन्द्रकोट गाउँपालिका उपाध्यक्ष विष्णप्रसाद भण्डारीले जानकारी दिए। फिजिसियन सेवातर्फ ५ सय ८०,हाडजोर्नी तथा नशारोग तर्फ ३ सय ४७,महिला प्रसूति तथा स्त्री रोग तर्फ १ सय ६० युरो सर्जनतर्फ २४, छाला तथा यौन र आँखा उपचारमा १५९ प्रयोगशालातर्फ १ सय ५४ जना सर्वसाधारणले शिविरबाट सेवा लिएका छन्। एकदिने बृहत् स्वास्थ्य शिविरमा चन्द्रकोटबासीसँगै सत्यवती, बागलुङको बरेङ लगायतका स्थानका केही नागरिकले समेत निःशुल्क स्वास्थ्य परीक्षण गराएको गाउँपालिकाले जनाएको छ।"
"टोलटोलमा शाखा, हातहातमा मोबाइल बैंकिङ","काठमाडौं : गाउँदेखि सहरसम्म तीव्र बजार विस्तार गरेर लाखौं ग्राहकहरु माझ पुगेको एनआईसी एशिया बैंकले नेपालको बैंकिङ क्षेत्रमा एक छुट्टै पहिचान बनाएको छ। यस बैंकले टोलटोलमा शाखा विस्तार गर्नुका साथै ग्राहकहरुको हातहातमा बैंकिङ सेवाका सुविधाहरु पुर्याएको छ। सहज, सबल, गतिशील, विश्वसनीय र उत्तरदायी बैंकिङ सेवा उपलब्ध गराउँदै बैंक मुलुकभरका साढे ४१ लाखभन्दा धेरै ग्राहक माझ पुग्न सफल भएको छ। एनआईसी एसिया बैंकले मानववस्ती भएका दुर्गम गाउँहरुमा पनि आफ्नो शाखा विस्तार गरेको छ। राष्ट्रिय वित्तीय समावेशीकरणको उद्देश्यसहित सबै क्षेत्रमा बैंक पुर्याउने लक्ष्य रहेको बैंकले स्पष्ट पारेको छ। नाफाभन्दा पनि सीमान्तकृत वर्गका सेवाग्रहीलाई वित्तीय पहुँच पुर्याउने मुख्य उद्देश्यसहित ती ठाउँहरुमा शाखाविस्तार गरेको बैंकले जनाएको छ। नेपालको बैंक तथा वित्तीय क्षेत्रमा सबैभन्दा धेरै शाखा कार्यालय विस्तार गरेर अग्रणी स्थानमा रहेको एनआईसी एसिया बैंक मुगु, कालिकोट, बझाङ, रूकुम, जुम्ला, सल्यानलगायत जिल्लाका दुर्गम गाउँमा पनि विस्तार भएको प्रमुख कार्यकारी अधिकृत (सीईओ) रोशनकुमार न्यौपानेले जानकारी दिए। अन्य बैंक तथा वित्तीय संस्था नभएका करिब ३ दर्जन स्थानीय तहमा पनि शाखा खोलिएको छ। मुलुकको वित्तीय पहुँच, वित्तीय समावेशिता, कर्जा पहुँच, गरिबी निवारण, रोजगारी सृजना, वित्तीय समानता विकास, सामाजिक न्यायजस्ता राष्ट्रिय लक्ष्य प्राप्तिको बाटोमा लैजाने लक्ष्यका साथ बैंकले दीर्घकालीन योजना बनाएको छ। मुलुकको आर्थिक विकासको मेरुदण्डमा सबै वर्गका जनताको सहभागिता आवश्यक रहेको चर्चा गर्दै उनले मुलुकको वित्तीय समावेशीकरणमा योगदान पुर्याउने उद्देश्य लिएको उनको भनाइ छ। बैंकका अनुसार देशको कुल जनसंख्याको ८० प्रतिशतभन्दा बढी बसोबास रहेको ग्रामीण तथा साना सहरी क्षेत्रमा बैंकले आफ्ना ७२ प्रतिशत शाखा कार्यालयहरू सञ्चालन भइरहेको छ। बैंकले साना तथा मझौला उद्योग व्यवसाय (एसएमई) गर्नेहरुलाई लक्षित गरेर कर्जा वितरण गरिरहेको छ। एसएमई कर्जालाई बढीभन्दा बढी वितरण गर्न बैंकले देशभर सञ्चालनमा रहेका ३६० शाखा कार्यालयबाट यस्तो कर्जा प्राप्त गर्न सकिने जनाएको छ। देशको कुल जनसंख्यामध्ये २० देखि ५० वर्ष उमेर समूहसम्मको जनसंख्याको करिब ३३ प्रतिशत जनतालाई सेवादिन बैंक सफल भएको सीईओ न्यौपानेले बताए। पछिल्लो ६ वर्ष अर्थात आर्थिक वर्ष २०७३७४ देखि २०८००८१ को फाल्गुण मसान्तसम्म यस बैंकले ग्राहक संख्या, शाखा सञ्जाल विस्तार लगायतमा ठूलो फड्को मारेको छ। यस अवधिमा बैंकको ग्राहक संख्या ५ लाख ५४ हजारबाट ६५० प्रतिशतले वृद्धि भएर ४१ लाख ५५ हजारभन्दा धेरै पुगिसकेका छन्। यसै समयावधिमा समग्र बैंकिङ क्षेत्रमा ग्राहक संख्या १ करोड ६१ लाखबाट १८९ प्रतिशतले वृद्धि भएर ४ करोड ६६ लाख पुगेका छन्। देशको कुल जनसंख्याको ८० प्रतिशतभन्दा बढी बसोबास गर्ने ग्रामीण तथा साना सहरी क्षेत्रमा बैंकले आफ्ना ७२ प्रतिशत शाखा कार्यालयहरू स्थापना गरेको छ। देशको कुल जनसंख्यामध्ये २० वर्षदेखि ५० वर्ष उमेर समूहसम्मको जनसंख्याको करिब ३३ प्रतिशत जनतालाई सेवा दिन यस बैंक सफल भएको छ। यस बैंकले डिजिटल फस्ट बैंक बन्ने दीर्घकालीन रणनीति अनुरुप सम्पूर्ण बैंकिङ्ग सेवा तथा सुविधाहरू क्रमिकरुपले डिजिटलबाट गर्ने लक्ष्य राखेको छ। हाल कुल कारोबारको झन्डै ९५ प्रतिशत डिजिटल कारोबार गरिरहेको बैंकले नेपालको बैंकिङ्ग क्षेत्रमा सबैभन्दा धेरै एटीएम, पीओएस, क्युआर नेटवर्क निर्माण गर्दै डिजिटल फर्स्ट बैंकको अवधारणालाई प्राथमिकतामा राखेर अगाडि बढेको छ। मोबाइल बैंकिङ्ग प्रयोगकर्तामा यस बैंकले छलाङ मारेको छ। पछिल्लो ६ वर्षको अवधिमा यस बैंकका मोबाइल बैंकिङ प्रयोगकर्ता १ लाख २० हजारबाट २०४४ प्रतिशतले वृद्धि भएर २५ लाख ८३ हजारभन्दा धेरै पुगेका छन्। जब कि समग्र बैंकिङ क्षेत्रमा २४ लाख ३८ हजारबाट ७२१ प्रतिशतले बढेर २ करोड ४ लाख पुगेका छन्। बैंक तथा वित्तीय क्षेत्रमा यस बैंकले डिजिटल कारोबारमा अग्रणी स्थान हासिल गरेको छ। अहिलेसम्म झन्डै ३६ लाखभन्दा धेरै पटक यस बैंकको मोबाइल बैंकिङ एप मोबैंक डाउनलोड भएको छ। जसमध्ये एन्ड्रोइड मोबाइलमा ३२ लाख ४२ हजारभन्दा धेरै र आईओएस मोबाइलमा ३ लाख ३६ हजारभन्दा धेरै पटक डाउनलोड भएको छ।"
ताइवानको संसदमा सांसदहरूबीच झडप,"ताइवानमा नयाँ राष्ट्रपति लाइ चिङ टेको सपथ ग्रहण गर्नुभन्दा अघि देशको संसदमा सांसदहरूबीच झडप भएको छ। सो क्रममा लात्ती र मुक्का प्रहारसमेत भएको छ। कतिपय सांसद भने सभामुखको सिटमा पनि चढेका थिए । उनीहरु एकअर्कालाई तान्दै मुक्का र लात्ती प्रहार गरेको देखियो । वास्तवमा, ताइवान संसदमा एक प्रस्ताव ल्याइएको छ। यस अन्तर्गत विपक्षी सांसदहरुलाई सरकारको काम कारवाहीमा नजर राख्न थप अधिकार दिइने बताइएको छ । यसका साथै संसदमा झुटा बयान दिने सरकारी कर्मचारीमाथि फौजदारी मुद्दा चलाइने कुरा पनि छ । यस विधेयकमा मतदान हुनुअघि नयाँ राष्ट्रपति चिङ तेहको डेमोक्रेटिक प्रोग्रेसिभ पार्टी (डीपीपी) र चीन समर्थक विपक्षी कुओमिन्ताङ (केएमटी) पार्टीका मानिसहरूबीच झडप भएको थियो। सांसदहरू सदनमा पुगेपछि आपसमा झगडाको आरोप लगाउन थाले । ताइवानको नयाँ राष्ट्रपति लाइ चिङ टेले मे २० मा सपथ लिने बताइएको छ। उनको पार्टीसँग बहुमत छैन। ताइवानको मुख्य विपक्षी दल केएमटीसँग डीपीपीभन्दा बढी सिट छ। यद्यपि, बहुमतमा आउन ताइवान पिपुल्स पार्टी (टिपीपी) सँग गठबन्धन बनाउनुपर्नेछ। समाचार एजेन्सी रोयटर्सका अनुसार बहुमतमा रहेकाले विपक्षी दलले सरकारमाथि नजर राख्न संसदमा आफ्ना सदस्यहरूलाई थप शक्ति दिन चाहन्छ। चिङ तेहको पार्टी डीपीपीले विपक्षीले विधेयक संसदमा पास गराउन दबाब दिन खोजेको आरोप लगाउँदै सो कुरा संविधानको उल्लङ्घन भएको आरोप लगाएको छ । प्रजातान्त्रिक गणतन्त्र पार्टीका सांसदहरुले विधेयकमा पहिले प्रक्रियाअनुसार छलफल हुनुपर्ने माग राखेका छन् । विपक्षी दलले आफ्नो शक्तिको दुरुपयोग गर्नका लागि यो विधेयक पारित हुन दिन नचाहेको आरोप लगाएका छन् । यसअघि पनि ताइवानको संसदमा यस्ता घटना बाहिर आएका छन् । सन् २०२० मा पनि अमेरिकाबाट सुँगुरको मासु आयातको विरोध गर्दै केएमटीका सांसदहरूले संसदमा सुँगुरको आन्द्रा हानेका थिए । ताइवानमा यसै वर्ष जनवरीमा राष्ट्रपतिको निर्वाचन भएको थियो । त्यसमा सत्तारुढ दलका नेता विलियम लाइ चिङटे विजयी भएका थिए । उनी चीनले मतदानअघि खतरनाक पृथकतावादी भनेका व्यक्ति हुन्। चुनाव अघि चीनले मतदाताहरूलाई सैन्य द्वन्द्वबाट बच्न चाहनुहुन्छ भने सही छनौट गर्नु भनेर चेतावनी दिएको थियो। ताइवानको कुओमिन्ताङ पार्टी (केएमटी)ले हउ यु इहलाई चिङ तेसँग भिडाएको थियो। केएमटी त्यही पार्टी हो जसको सरकारले चिनियाँ कम्युनिष्टहरूसँग गृहयुद्ध हारेपछि ताइवान टापुमा बसोबास गरेको थियो। पार्टीले चुनाव जितेमा चीनसँग फेरि वार्ता गर्ने बताएको थियो । बीबीसी"
इजरायली सेनाले फेला पार्यो हमासले बन्धक बनाएका तीनजनाको शव,"इजरायली सेनाले हमासले बन्धक बनाएका तीन जनाको शव फेला पारेको छ जसमा हमासले निर्वस्त्र पारेर गाजाको गल्लीमा घुमाएको २२ वर्षीया युवती शनि लुकेको शवको पनि समावेश छ। उनको टाउको सेनाले ७ महिनाअघि फेला परेको थियो। सार्वजनिक भएको फुटेजमा लडाकुहरू ट्रकमा शव बोकेर हिँडिरहेका देखिन्छन्। २२ वर्षीय शनि ६ अक्टोबर २०२३ मा आयोजित नोभा म्युजिक फेस्टिभलमा सहभागी हुन आएकी थिइन्। सो स्थानमा ७ अक्टोबरको बिहान, हमासका लडाकुहरूले आक्रमण र गोलीबारी गरे। समाचार एजेन्सी एपीका अनुसार अन्य दुई शव २८ वर्षीय अमित बुस्किला र ५६ वर्षीय इत्जाक गेलेर्न्टरको रूपमा पहिचान गरिएको छ। तीनै जना आफ्नो ज्यान जोगाउन म्युजिक फेस्टिभबाट भागेका थिए तर हमास लडाकुहरूले समातेर मारेका थिए। मार्च २०२४ मा, शनि लुकको हत्या गरी उनको नग्न शरीर गाजाको सडकमा परेड गरिएको घटनाको फोटोले वर्षको फोटो अवार्ड प्राप्त गरेको थियो। सो अवार्डलाई लिएर सामाजिक सञ्जालमा विवाद भएको थियो। तस्वीरमा यहूदी महिला शनि लुकको नग्न शरीर र हमास लडाकु देखिन्छ। यो फोटो न्यूज एजेन्सी एपीका फोटोग्राफरले खिचेका हुन्। मानिसहरूले उक्त अवार्डले यहूदीहरूको अपमान गरेको बताएका छन्। इजरायली सेनाले गाजाको कुन क्षेत्रमा शव फेला परेको आधिकारिक रुपमा भने बताएको छैन। अहिले रफाह क्षेत्रमा सेनाले आक्रमण गरिरहेको छ। सेनाले रफाह क्षेत्रमा बन्धकहरूलाई कब्जामा लिएको सूचना प्राप्त भएको बताएको छ। उनीहरुको उद्दारका लागि सो क्षेत्रमा अभियान चलिरहेको छ। अक्टोबर ७ मा भएको आक्रमणमा २५३ जनालाई बन्धक बनाइएको थियो। तीमध्ये करिब १३० इजरायली नागरिक अझै हमासको बन्दीमा छन्। नोभेम्बर २०२३ मा एक हप्ता लामो युद्धविराम थियो। यस क्रममा धेरै बन्धकहरूलाई रिहा गरियो। त्यसयता युद्धविरामका लागि विभिन्न प्रयासहरु भए पनि सफलता भने पाउन सकेको छैन। दैनिक भास्कर"
"दुर्घटनामा श्रीमतीको मृत्यु, श्रीमानको अवस्था गम्भीर","नुवाकोट : नुवाकोटको राउतबेंसी खोलामा शनिबार भएको दुर्घटनामा श्रीमतीको मृत्यु भएको छ भने श्रीमान गम्भीर घाइते भएका छन्। मृत्यु हुनेमा दुप्चेश्वर३ राउतबेशीकी ४० वर्षिया रुप्सानी तामाङ रहेकी छन्। दुप्चेश्वर ४, पुरगाउँबाट समुन्द्रटारतर्फ जाँदै गरेको बा२ख ६३८१ नम्बरको बसले राउतबेशी खोला मोटरपुल नजिकै ढलान सडकको उकालो मोडमा विपरीत दिशाबाट आइरहेको बाप्र ०२०२प४८५८ नम्बरको मोटरसाइकललाई ठक्कर दिँदा उनको मृत्यु भएको छ। दुर्घटनामा गम्भीर घाइते भएकी रुप्सानी र मोटरसाइकल चालक उनका पति ४३ वर्षीय अस्कर तामाङ गम्भीर घाइते भएकोमा उद्धार गरि उपचारका लागि काठमाडौं लगिएको थियो। इलाका प्रहरी कार्यालय खरानीटारले चालकलाई नियन्त्रणमा लिएको छ।"
सरकारी अस्पतालको सुधार मेरो पहिलो प्राथमिकता : स्वास्थ्यमन्त्री यादव,"वीरगन्ज : संघीय सरकारका स्वास्थ्य तथा जनसंख्यामन्त्री प्रदीप यादवले देशभरिका सरकारी अस्पताल र स्वास्थ्य संस्थाहरुको सुधार आफ्नो पहिलो प्राथमिकतामा रहेको बताएका छन्। गृहनगर वीरगन्जमा शनिबार आयोजित स्वागत तथा सम्मान कार्यक्रमलाई सम्बोधन गर्दै नवनियुक्त स्वास्थ्यमन्त्री यादवले संघ, प्रदेश र स्थानीय तह तीनै तहका सरकार मातहतमा रहेका अस्पताल र स्वासथ्य संस्थाहरुमा विद्यमान समस्याको सुधार आफनो पहिलो प्राथमिकतामा रहेको बताए। उनले भने, देशभरका सरकारी स्वास्थ्य संस्थामा सुधार ल्याउने मेरो हरसम्भव कोसिस रहने छ। त्यसका लागि मन्त्री पदको पदभार ग्रहण गरेलगत्तै पहिलो निर्णय नै ठूला सरकारी अस्पतालमा जनशक्ति थप्ने निर्णय गरेको हुँ। देशभरका सरकारी स्वास्थ्य संस्थामा अहिले ६३ हजार जनशक्ति आवश्यक भए पनि अहिले ३० हजारमात्र जनशक्ति उपलब्ध रहेको बताए। अझै ३३ हजार जनशक्ति अपुग रहेकाले नागरिकको उपचारमा कठिनाइ भइरहेको र सरकारले सेवा दिन नसकरिहेको उनले बताए। त्यसैलाई मध्यनजर गर्दै सरकारी अस्पतालमा जनशक्ति थप्ने निर्णय गरेको उनले बताए। यो यो निर्णयको देशैभरबाट प्रशंसा पनि भइरहेको उनले बताए। उनले भने, धेरै क्रान्तिकारी कुरा गरेर सफल भइँदैन। धेरै क्रान्तिकारी कूरा गरेर चमत्कारी काम पनि हुन सक्दैन। त्यसका कारण स्वास्थ्य क्षेत्रमा रहेका ससाना समस्यामात्रै सम्बोधन गर्न सके भने म सफल हुने विश्वास लिएको छ। मैले मन्त्री पद सम्हालेको भर्खर पाँच दिनमात्र भएको छ। समस्याहरूको अध्ययन गरिरहेको छु। छिट्टै सातै वटा प्रदेशका स्वासथ्यमन्त्रीहरूसँग छलफल गरेर धेरै काम अगाडि बढाउने सोँचमा छु। उनले वीरगन्जको नाारायणी अस्पतालका लागि विशेष प्याकेज सरकारको आगामी नीति तथा कार्यक्रममा समावेश गराएको खुलासा गरे ।उनले आगामी नीति तथा कार्यक्रममाा नारायणी अस्पतालका लागि १ अर्ब रुपैयाँको बजेट समावेश गराएको बताए। उक्त बजेट नारायणी अस्पतालको भौतिक संरचना, उपकरण र जनशिक्त थपमा खर्च हुने उनले बताए। यसका साथै नारायणी अस्पतालमा उपचार गराउने बिरामीको उपचारका सम्पूर्ण विवरण रहने अनलाइन एपको व्यवस्था गर्न लागिएको जानकारी पनि उनले दिए।"
जति पटक लिनुपरे पनि विश्वासको मत पाउँछु : प्रधानमन्त्री दाहाल,"काठमाडौं : प्रधानमन्त्री पुष्पकमल दाहालले जति पटक लिनुपरे पनि आफूले विश्वासको मत पाउने दाबी गरेका छन्। पार्टी कार्यालयमा आयोजित कार्यक्रममा बोल्दै उनले विश्वासको मत पाउँदैन कि भन्ने चिन्ता नलिन आग्रह गरे। 'जेठ ७ गते एकपटक फेरि विश्वासको मत लिने भनेको छु। कांग्रेसका एक नेताले १२१३औं पटक विश्वासको मत लिनुपर्ने अवस्था आउँछ भनेको थियो। यो चौथोपटक त भयो। पाँचौं, छैटौं हुँदै जाने हो कि भन्ने देखिन्छ। तर, जति पटक लिए पनि विश्वासको मत प्राप्त हुनेमा म स्पष्ट छु। तपाइँहरूले धैरे टेन्सन लिनुपर्दैन,' उनले भने। प्रधानमन्त्री दाहालले मत घटबढ हुनु सामान्य कुरा भएको स्पष्ट पारे। 'कहिले मत घट्छ कहिले बढ्छ। घटबढ हुनु सामान्य कुरा हो। तर, विश्वासको मत पाउँछु,' उनले भने।"
"अत्यन्त नाजुक अवस्थाबाट देश अगाडि बढेको छ, संविधान संशोधन गर्न एमाले र कांग्रेस मिल्नुपर्छ : डा कोइराला","काठमाडौं : नेपाली कांग्रेसका नेता डा शेखर कोइरालाले अत्यन्त नाजुक अवस्थाबाट देश अगाडि बढिरहेको दाबी गरेका छन्। काठमाडौंमा आयोजित एक कार्यक्रममा उनले राजनीतिक दलका नेताहरु को प्रधानमन्त्री हुने, कसरी जाने भन्ने सोच अगाडि बढ्ने भन्नेमा रहेको बताए। कोइरालाले राजनीतिक स्थायित्व दिन सक्नुपर्ने धारणा राखे। उनले भने,राजनीतिक स्थायित्व कायम भएपछि आर्थिक विकास आफैं हुन्छ। उनले भने,राजनीतिक स्थायित्व भएपछि सुशासन कायम हुन्छ।पारदर्शिता कायम हुन्छ। उनले निर्वाचन प्रणाली सुधार नभएसम्म कुनै दलको बहुमत नआउने पुन: दाबी गरे। कोइरालाले संविधान संशोधन गर्न एमाले र कांग्रेस एक ठाउँमा नमिल्दासम्म बहुमत नआउने बताए। उनले दुई ठूला दल मिल्दा एकथरीलाई डर भएको धारणा राखे। देश यसैगरी चल्यो भने भयावह अवस्था आउँछ। तसर्थ संविधानबाट निर्वाचन प्रणाली गर्न र अरु केहि संशोधन गर्न दुई दल मिल्नै पर्ने आवश्यकता छ। समुन्नत नेपाल, समृद्ध नेपाल बनाउन हामी सक्छौं । उनले भने,राजनीतिक स्थायित्व दिन हामीहरु एक ठाउँमा उभिनैपर्छ।"
वैदेशिक रोजगार क्षेत्रमा हुने ठगि रोक्नुपर्छ : देउवा,काठमाडौं : नेपाली कांग्रेसका सभापति शेरबहादुर देउवाले वैदेशिक रोजगार क्षेत्रमा हुने ठगि रोक्नुपर्ने बताएका छन्। नेपाल लोकतान्त्रिक वैदेशिक रोजगार व्यवसायी एशोसिएशनले शनिबार काठमाडौंमा आयोजना गरेको कार्यक्रममा देउवाले मुलुकमा रेमिट्यान्स आवश्यक रहेको भन्दै वैदेशिक रोजगार क्षेत्रमा हुने ठगिलाई रोक्नुपर्ने बताए। एशोसिएशनले ठगि कार्य रोक्न मुख्य भूमिका निर्वाह गनुपर्ने उनले बताए। वैदेशिक रोजगार क्षेत्रमा महत्वपूर्ण योगदान गर्न पनि उनले आग्रह गरे। त्यस्तै कांग्रेस नेता शेखर कोइरालाले मन्त्री परिवर्तन भएसँगै नीति पनि परिवर्तन हुने गरेका कारण वैदेशिक रोजगार क्षेत्र समस्यामा परेको बताए। प्रधानमन्त्री बन्ने होडवाजीले मुलुकमा राजनीतिक अस्थिरता देखिएको उनले बताए। कोइरालाले संसदमा गृहमन्त्रीलाई बोल्न दिन कांग्रेसले नरोकेको भन्दै गृहमन्त्रीले बोलेपछि कांग्रेसले बोल्न पाउनपर्छ भन्दा सत्तापक्षलाई स्वीकार्य नभएको बताए।
किसान सूचीकरण गर्न नवलपरासीका पालिकाहरूको ढिलासुस्ती,"परासी : सरकारले सञ्चालन गरेको किसान सूचीकरण कार्यक्रम नवलपरासीमा भने सुस्त गतिमा भएको पाइएको छ। कृषि तथा पशुपन्छी विकास मन्त्रालयले किसानलाई वर्गीकरण गर्ने उद्देश्यले तथ्यांक संकलन गरिरहेको छ। २०७७ सालबाट सरकारले राष्ट्रिय अभियानकै रुपमा यो कार्यक्रम देशभर नै सञ्चालन गरेको हो। देशका विभिन्न स्थानमा किसानको सूचीकरण कार्य अघि बढेपनि नवलपरासीका स्थानीय तहहरूले भने यसमा ढिलासुस्ती देखाएका छन्। किसानहरूको सूचीकरण कार्य सम्बन्धित वडाहरूबाट गरिन्छ। राष्ट्रिय जनगणना २०७८ अनुसार जिल्लाका सात पालिकामा कुल ५५ हजार ९८ जना किसान छन्। केही पालिकाहरूले किसानको तथ्यांक लिने काम गरेपनि उक्त काम भने सुस्तगतिमा भइरहेको छ। किसानको सूचीकरण गर्नका लागि पालिकाहरूमा गणकहरू रहेका छन्। किसानको घर घरमा पुगेर तथ्यांक संकलन गर्न गणकहरूलाई राखिएको हो। केही पालिकाहरूले घरमै पठाएर तथ्यांक संकलन गरेका छन्। केहीले भने वडा कार्यालयमा सूचना निकालेर तथ्यांक संकलन गरेको जनाएका छन्। तर, त्यसलाई निरन्तरता दिन नसक्दा जिल्लामा किसान सूचीकरणको संख्या कम देखिएको छ। सुरु चरणमा गणकहरूले किसानको तथ्यांक संकलन गरेपछि त्यसको विवरण सफ्टवेयरमा प्रविष्ट गरिन्छ। प्रविष्ट गरेको तथ्यांक वडा समितिले स्वीकृत गर्नुपर्ने हुन्छ। स्वीकृत विवरण पालिकामा पठाएपछि किसानको वर्गीकरण गरी परिचय पत्रको प्रक्रिया सुरु हुने गर्दछ। तर, वडा समितिहरूले प्रविष्ट गरेका तथ्यांकको स्वीकृत गर्न ढिला गर्दा अन्य प्रक्रिया अघि बढ्न नसकेको सम्बन्धित पालिकाका कर्मचारीहरूले बताएका छन्। जिल्लाका ६ पालिकाले किसानहरूको विवरण संकलन गरेर सफ्टवेयरमा प्रविष्ट गरेका छन्। पाल्हीनन्दनले भने उक्त कार्यसमेत सुरु नगरेको कृषि ज्ञान केन्द्रका प्रमुख रविन्द्र चौवेले बताए। किसानको तथ्यांक प्रविष्ट गरेका पालिकाले पनि पूरै किसानको तथ्यांक लिएका छैनन्। जिल्लाका किसानको संख्याका आधारमा आधाको पनि तथ्यांक संकलन हुन सकेको छैन। जिल्लाका ६ पालिकाले २७ हजार २३९ किसानको मात्र विवरण प्रविष्ट गरेको कृषि ज्ञान केन्द्रका कृषि अधिकृत नवीन गैरेले जानकारी दिए। जसमध्ये सुस्ता र प्रतापपुरले मात्र प्रविष्ट गरेका किसानहरूको तथ्यांकलाई स्वीकृत गरेका छन्। सुस्ताले ४ हजार ८३१ किसानको तथ्यांक प्रविष्ट गरेकोमा २ हजार ७४८ जनाको स्वीकृत गरेको छ। त्यस्तै ७ हजार ४६९ किसानको तथ्यांक संकलन गरी सफ्टवेयरमा नाम प्रविष्ट गरेको प्रतापपुरले ५ हजार ७२५ किसानको नाम स्वीकृत गरेको छ। बाँकी ४ पालिकाले तथ्यांकलाई प्रविष्ट गराए पनि स्वीकृत गरेका छैनन्। सूचीकरणका लागि काम सुरु गरेका पालिकामध्ये बर्दघाटले १ हजार ६७, रामग्रामले ९ हजार ५२२, सुनवलले १ हजार ६८० र सरावलले २ हजार ६५४ किसानको नाम प्रविष्ट गरेको कृषि अधिकृत गैरेले जानकारी दिए। सूचीकरणका लागि पालिकाहरूले प्रचार प्रसार गर्न नसक्नुले पनि किसानहरू त्यसबारे अनविज्ञ हुँदा तीव्र रुपमा विवरण संकलन हुन नसकेको बताइएको छ।"
जागिर छाडेर गाउँमा साबुन उद्योग सञ्चालन,"सिन्धुपाल्चोक : बाह्रबिसे नगरपालिका८ मानेश्वाराका ३२ वर्षीय विमल राउत अहिले आफ्नै व्यवसायमा व्यस्त छन्। जागिरे जीवन छोडेर उनले ६ महिनाअघि गाउँमै मेटा साबुन उद्योग खोलेका छन्। उनी परिवारका सदस्यहरूसँग मिलेर लुगा धुने साबुन बनाइरहेका हुन्छन्। उद्योगबाट राउतले राम्रो आम्दानीसँगै चर्चा पनि कमाइरहेका छन्। आसपासका विभिन्न बजारमा साबुन पुर्याउँछन्। कतिपय भने राउतको कारखाना मै पुगेर पनि साबुन खरिद गर्छन्। बजारबाट ल्याउने साबुनको कारखाना गाउँमै स्थापना भएपछि स्थानीय पनि खुशी छन्। साबुन कसरी बनाइन्छ भनेर थाहा नभएकाहरू अहिले साबुन बनाएर बेचिरहेका मात्रै छैनन् दैनिक रुपमा आवश्यक पर्ने साबुन आफैंले बनाउन सकिन्छ भनेर पुष्टि गरिरहेका छन्। आफ्नै गाउँठाउँमा केही गर्नुपर्छ भन्ने सोच भएर साबुन उद्योग सञ्चालनमा ल्याएको राउत बताउँछन्। पहिले देखिनै गाउँमै केही गर्छु भन्ने लाग्थ्यो, बीचमा विदेश जान्छु भन्ने पनि लाग्यो, अहिले आफ्नै ठाउँमा सानोतिनो उद्योग सञ्चालन गरेको छु, उनी भन्छन्। सुरुवाती चरणमा लुगा धुने साबुन मात्र बनाइरहेका उनले बजारको अध्ययन पछि नुहाउने साबुन र डिटर्जेन्ट पनि बनाउने लक्ष्य रहेको सुनाए। आफ्नो नयाँ ब्राण्ड भएपछि बजारमा नाम चलेका ब्राण्डहरूसँग प्रतिस्पर्धा गर्न कठिन हुने राउतको भोगाइ छ। सुरुवाती अवस्थामा आफूहरूले उत्पादन गरेको साबुनले बजार पाउन निकै मुस्किल हुने गरेको स्मरण गर्दै उनले भने सानो व्यवसाय गर्नेलाई ठूलो लगानीका व्यवसायीलाई जस्तो सहज नहुँदो रहेछ। सुरुवात गर्दा विभिन्न समस्या बेहोर्नुपर्यो। तर साबुन लगेर प्रयोग गर्नेहरूबाट भने सकारात्मक प्रतिक्रिया पाएको उनी बताउँछन्। अहिलेसम्म सिन्धुपाल्चोक जिल्लाका बाह्रबिसे, भोटेकोशी, बलेफी गाउँपालिकामा उनको ब्राण्डले बजार पाउन थालेको छ। माग अनुरूप उत्पादन पनि बढाउँदै लैजाने उनको योजना छ। जिल्लाभरि नै आफ्नो उत्पादन टिकाइराख्ने उनको लक्ष्य छ। उत्पादनले राम्रो बजार पायो भने अन्य युवालाई समेत रोजगारी दिनेमा राउत विश्वस्त छन्। उनले स्थानीय उत्पादनलाई प्रोत्साहन दिन र युवाहरूलाई स्वदेशमै रोजगार बनाउने उद्देश्यमा सहयोग गर्न अनुरोध समेत गरे। उनले सुरुवाती चरणमा २५ लाखको लगानीमा साबुन उद्योग सञ्चालन गरेका थिए। अहिले सुरुवाती चरणमा खर्च कटाएर मासिक ३० देखि ३५ हजारसम्म आम्दानी भइरहेको उनी बताउँछन्। कम्पनी दर्तासँगै जिल्ला घरेलु कार्यालय सिन्धुपाल्चोकमा उद्योग दर्ता गरेर आफ्नो काम अगाडि बढाएका राउतले सुरुमा तालिम लिएर सीप सिकेको बताए। आफ्नै ठाउँमा केही गर्नुपर्छ भनेर साबुन उद्योग सञ्चालनमा ल्याएको छु, उनले भने यहाँबाट उत्पादित साबुन खपत गराउनका लागि स्थानीय सरकारले केही प्रयास गरिदिए हामी जस्ता साना उद्यमीहरूको मनोबल बढ्नेछ। उत्पादित साबुन बजारीकरणका लागि स्थानीय सरकारले सहयोग गरिदिनु पर्ने उनको अपेक्षा छ।"
छानबिन समिति बनाउने दबाबमा प्रधानमन्त्री,"काठमाडौं : प्रधानमन्त्री पुष्पकमल दाहाल सहकारी हिनामिना प्रकरणमा संसदीय छानबिन समिति बनाउन दबाबमा परेका छन्। सरकारको नीति तथा कार्यक्रम पास गर्नुपर्ने, बजेट ल्याउनुपर्ने र विश्वासको मत पनि लिनुपर्ने अवस्था आएकाले प्रधानमन्त्री दाहाल छानबिन समिति बनाउन दबाबमा परेका हुन्। पार्टी कार्यालय पेरिसडाँडामा शनिबार आयोजित एक कार्यक्रममा उनले थुप्रै उतारचढाव भइरहेको स्वीकारे। संसद सहजरूपमा सञ्चालन हुन नसके विश्वासको मत पनि लिने अवस्था नआउने प्रधानमन्त्रीलाई डर छ। त्यसैले आइतबार विहानसम्म जसरी पनि छानबिन समिति बनाउने विषयमा सहमति जुटाउने प्रयासमा प्रधानमन्त्री छन्। उनले प्रतिपक्षी दल नेपाली कांग्रेससँग विहान सकारात्मक छलफल भएको बताए। आजै प्रमुख सत्ता साझेदार दल नेकपा एमाले अध्यक्ष केपी शर्मा ओलीसँग पनि छलफल हुने उनले बताए। 'सहकारी समस्याका विषयमा संसदीय छानबिन समिति बनाउने विषयले संसद अवरुद्ध भएको अवस्था छ। तर, त्यस विषयमा कांग्रेससँग छलफल भइरहेको छ। एमालेसँग पनि आजै छलफल छ। भोलि विहानसम्म एउटा टुंगोसम्म ल्याउन सक्छु कि,' उनले भने, 'निकासतिर जान जरुरी छ। त्यसले विश्वासको मत लिन र नीति तथा कार्यक्रम पारित हुन सहज होस्।' प्रधानमन्त्री दाहालले आज विहान कांग्रेस नेताहरूसँग पनि छलफल गरेका छन्। छलफलपछि कांग्रेसका प्रमुख सचेतक रमेश लेखकले संसदीय छानबिन समिति गठन गरेर निकास दिन प्रधानमन्त्री सहमत भएको बताएका थिए। उनले नीति तथा कार्यक्रमअनुसार बजेट ल्याउन सरकारले टिम बनाएर काम गरिरहेको बताए।'सरकारको ध्यान नीति तथा कार्यक्रमलाई पारित गर्नु र बजेट ल्याउनु हो। हामी बजेटको अन्तिम तयारीमा छौं। नीति तथा कार्यक्रमअनुसार नै बजेट आओस् भनेर मैले सानो टिमलाई काममा लगाएको छु। नीति तथा कार्यक्रम एकतिर बजेट अर्कोतिर नहोस् भन्ने मेरो चाहना छ,' उनले भने।"
"अमेरिकाको टेक्सासमा आँधी, ७ जनाको मृत्यु",टेक्सास : टेक्सासको ह्युस्टन सहरमा आँधीका कारण मृत्यु हुने सङ्ख्या सात पुगेको अधिकारीले बताएका छन् । अमेरिकाको चौथो ठुलो सहर ह्युस्टनमा बिहीबार भएको भारी वर्षासँगै प्रतिघण्टा सय माइलसम्मको गतिमा आएको हावाले गर्दा थप तीन जनाको मृत्यु पुष्टि भएसँगै मृतकको सङ्ख्या सात पुगेको छ । तीव्र आँदीका कारण आवासीय क्षेत्रमा रूख र बिजुलीका तार खसेका छन् भने राष्ट्रिय मौसम सेवाले साइप्रसको उपनगरमा आँधी आएको पुष्टि गरेको छ । ह्यारिस काउन्टी शेरिफ एड गोन्जालेजका अनुसार पीडितमा ८५ वर्षीया महिला पनि समावेश छन् जसको घरमा बिजुलीको प्रहारले आगलागी हुँदा मृत्यु भएको थियो । आँधी प्रभावित क्षेत्रको ठूलो भागमा बिजुली काटिएपछि आफ्नो अक्सिजन ट्याङ्की भर्न जानेक्रममा ६० वर्षीय व्यक्तिलाई अचेत अवस्थामा फेला परेमा ती व्यक्ति मृत घोषित गरिएको थियो । अर्का एक ५७ वर्षीय व्यक्तीको बिजुलीको पोल सार्ने क्रममा पोल खसेर मृत्यु भएको पुष्टि भएको छ । ह्युस्टनका मेयर जोन ह्विटमिरेले आँधीपछि चार जनाको मृत्युको यथेस्ट विवरण तुरून्त उपलब्ध नभएको जानकारी दिएका छन्। तेल र पेट्रोकेमिकल्सको वरिपरि केन्द्रित अर्थोपार्जन भएका २३ मिलियन मानिसको घर ह्युस्टनमा स्कूलहरू शुक्रबार बन्द गरियो भने गैरआवश्यक कामदारहरूलाई घरमै बस्न आग्रह गरिएको थियो । रासस
उँघेको गोलसिमल,डाँडापारि क्षितिजमा घाम हतारिएर हाम्फाल्दै थियो। गोधूलि बढ्दै थियो। घाम हतारिँदै थियो गोधूलि बढ्दै थियो। हरेक प्रकृतिको दुनियाँमा हरेक वर्षको हरेक महिना हरेक दिनका चेहराहरू बिल्कुलै भिन्न पाइन्छन्। कस्तो पार्थक्य यो ? प्रकृतिको हिस्सीप्रतिको साह्रै अनुरागी म मानौं उसको प्रेमी हुँ र ऊ मेरी प्रेमिका। प्रकृतिको अनुपम सौन्दर्य मेरो स्मृतिको विशाल फाँटबाट कहिल्यै अगोचर र गायब हुन सकेन। सधैं उसको नजरमा नतमस्तक हुन विवश छु। मेरो जिन्दगानी मुफतमा कसैको ऐलानी भूमिचाहिँ अवश्य होइन। वर्षाैँवर्ष बितिसकेको थियो। विगतमा पदचिह्नहरू धरौट राखिएका स्थानहरूसँग पुनर्मिलन नभएको एउटा लामो अवधि। बेफुर्सदको कारण वा घरगाउँमा नरहेको कारण। अपितु त्यो वासन्तिक हरियाली वन प्रेमिकाको आँसुको सम्झना दिलाउने मोतीजस्तो स्वच्छ पानी हतारैहतारमा हाम्फालिरहने निर्झर झरना हिमाच्छदित यौवन नागी अनि कहिले पनि आनन्दको तृष्णा नमेटिने जवानीले भरपुर भएको चराचुरुंगीहरूको श्रुतिमधुर पुष्पित रौनकसहितको ध्वनि। प्रकृतिको शोभासँग कहिले पुनर्मिलन गर्ने भन्ने मभित्र एक प्रकारको व्यग्रता सल्किरहेको थियो। तिथिमितिको निधो गरेर बाटो लागेँ म पूर्वपरिचित प्रकृतिका संगीहरूसँग वार्तालाप गर्न। निष्पट्ट जंगलको बाटो हिँडिसकेपछि चामत्कारिक झरनामुन्तिर पुगेर अडिएँ। उसले मलाई प्रश्न गयो कहिले फर्की आयौं नि यो ? धेरै दिन भएकै छैन उसलाई जबाफ दिएँ। धेरै माथिबाट परालको भारीजस्तो सफेद पानीका गुजुल्टाहरू हृदयविदारक दृश्य समेटेर तलतिर हाम्फालिरहेका थिए। एउटा सौन्दर्यवती महिलाको पाउजु बजेजस्तो मधुर ध्वनिसँग झरनाको सिलसिलामा नटुटेको आवाज फेलिरहेको थियो। यति लामो उच्छवास पोख्नु किन झरनाले ? तिमीलाई यस्तो कहर काट्दा कुनै पीडाको आत्मा बोध हुँदैन ? मैले अधैर्य भएर चासो राखें। मेरो लक्षित गन्तव्य धेरै टाढा छ। मैले क्षण भर हाम्फाल्दा आफैं हर्षविभोर हुन्छु। म भाग्यमानी छु। मैले समुद्रको विशालतटमा गएर मिल्नु छ। म नथाक्ने एउटा साहसिक बटुवा हुँ। उसको शालिन उत्तरबाट म चकित भएँ। दायाँबायाँको वृक्षहरूलाई ललकार्दै आएको सिनग्ध चिसो हावाले मलाई बेजोडसँग अङ्कमाल गरिरहेको थियो। झरनाबाट दपेटिएका वृक्षहरू बौद्धिष्टहरूको लुंगदरजस्तै हल्लिरहेका थिए। जुन युगान्तकारी दृश्यहरूलाई मैले विस्मृतिको खाडलमा पुरिदिनु अक्षम्य पाप हुन्थ्यो। निकै लामो भलाकुसारीपछि त्यो आभा ननिभ्ने झरनासँग बिदाबारी हुने निश्चय गरें मैले। नजिकैको गुराँसवृक्षले हामीबीचको संवाद सुनिरहेको थियो। जुन वृक्षमा चढेर कैयन् पटक उसबाट फक्रिएका फूलका थुँगाहरू लुछेको थिएँ। उसको यौवको सिन्दूर लुटेको थिएँ। उसको शारीरिक सबलतामा कुनै कमी देखिएको थिएन। अझ उसमा यौवनको निक्खरपन मौलाउँदै थियो। उतिसलाई पश्चतापको राप सल्काउँदै थियो। त्यो गुराँसवृक्षमा उजागर भएर आएको यौवनदखि बरु म ईष्र्याले भुतुक्कै भएँ। तिमी त अचाक्ली नीरमाया रहेछौ नि ? एक्कासि उसको प्रश्न ममाथि तेर्सियो। म असमञ्जसको स्थितिमा परेँ। हत्तपत्त मलाई उसलाई जवाफ दिने मेसो फुरेन कञ्चटमा हात राखेर बेस्सरी टोलाएँ म। अन्तमा मलाई उत्तर फुयो बेफुर्सदको कारण यथासमयमा हाजिर हुन सकिन। नीरमाया त कहिल्यै भएकै छैन। क्षमा पाउँ। किन क्षमायाचनाको कुरा ? अनि मेरो गहनागुरियाचाहिँ जफत गर्न कहिले आउने नि ? म अब त धेरै कञ्जुस भइसकेको छु। याद राख्नु है ! मुसुक्क हाँसेर भावविभोर हुँदै ऊ स्तब्ध हुन गई। विनम्रपूर्वक उसलाई भनें यो संयोगको मिलनसँगै एउटा अवधिसम्म वियोगको कारुणिक क्षण पनि हो। म तिमीप्रति मेरो प्रेयषीभन्दा पनि ज्यादा कुन्नि किन हो ! निःसर्त समर्पित छु। तिम्रा शृंगारका सामग्रीहरू हस्तान्तरण गरे श्रद्धाले शिर झुकाएर हात थाप्छु। मैले यति भनिसकेपछि स्पन्दित उसका कोमल मनहरू अंकुरित भए झैं लाग्यो। वरिपरि उभिएका खस्रु र भोजपत्रका वृक्षहरूमा न्याउली चरीहरू आफ्नो वेदना कहिरहेका थिए। उनीहरूसामु मैले थोरैबेरसम्म भए पनि आफ्नो शिर झुकाएँ। केही संवादको माध्यमद्वारा सम्बन्धको नवीकरण भयो। म आफूमा खुसीको कुनै सिमाना रहेन। रातभर जागा भएर कर्णमधुर ध्वनि विस्फारित गर्ने गोलसिमल भने देवदारको रुखमा उँघिरहेको थियो तर उसले एक झलक अर्धमुद्रित आँखाले मलाई स्वागत गर्यो। म उसको चिरपरिचित अतिथि हुने अवसर प्राप्त गर्दा म स्वयंले आत्मगौरव गरेँ। अर्काेतर्फ अर्घसिल्ली लाटोकोसेरो मलाई ईष्र्याले हेर्दै कटुता व्यक्त गरिरहेको थियो। नजिकै एउटा दहमा सङ्लो पानी रुमलिइरहेको थियो। जमानामा पहिले एउटा वयको अवस्था कैयौँ पटक डुबुल्की मारेर त्यस दहमा पौडी खेलेको थिएँ। त्यहाँ सफा पानीमा मैले आफ्नो चेहरा देखाएँ। त्यहाँ समीपमा रहेको सफा चक्लेटी ढुंगामा भात र माछा पस्किएर पेटको किरा पनि मारिएको थियो। त्यस दहको माछाको भोजनको दुर्लभ स्वाद बाँचुञ्जेलसम्म मनस्थिति ताजै रहनेछ म आत्मबोध भएको छ। मैले झोलाबाट एक मुठी आहारा निकालेर दहमा हुर्याइदिएँ तर माछाहरूको आपत्ति भने अझै भए जस्तो म भान पर्यो। ए है मित्रहरूको त्यहाँ जान हुन्न हामी आहारा फालिदिने पापिष्टले हाम्रा पुर्खाहरू धेरैलाई स्वाह बनाइदिएको थियो। निर्दाेष र निहत्या हाम्रा पुर्खाहरूको के हविगत भयो ? सबैतिर हल्ला गरौं कि हामी बाँच्न सकौं। यस श्रापित मनुवादेखि होसियार रहौं। उनीहरूबीचको कुराकानी सुनेपछि मलाई बडो ताजुब लाग्यो। तिनीहरू मैले फ्याँकिदिएको आहाराको छेउछाउ आउने हिम्मतसम्म गरेनन्। माछाहरू मदेखि नाराज थिए। यस्तै आभास ममा उपज भएको थियो। मलाई आत्माग्लानी भयो। मैले ती माछाहरू समक्ष मनमनै क्षमायाचना सम्प्रेषण गरें। अवश्य नै तिनीहरूले मेरो अनुनय विनय स्वीकारेर ग्रहण गरेको हुनुपर्छ। डाँडापारि क्षितिजमा घाम हतारिएर हाम्फाल्दै थियो। गोधूलि बढ्दै थियो। घाम हतारिँदै थियो गोधूलि बढ्दै थियो।
"हरियाणामा भक्तजन चढेको बसमा आगलागी : १० जनाको मृ्त्यु, २५ घाइते",हरियाणा : हरियाणाको कुण्डलीमानेसरपलवल द्रुतमार्गको नुहको तावडुमा श्रद्धालुहरुले भरिएको बसमा आगजनी भएको छ । शुक्रबार राती करिब १:३० बजे आगलागी भएको हो। दुर्घटनामा ८ भक्तजनको घटनास्थलमै मृत्यु भएको थियो । अन्य २ जनाको उपचारको क्रममा अस्पतालमा मृत्यु भएको जनाइएको छ। त्यस्तै २५ जनाभन्दा बढी मानिस जलेर घाइते भएका छन् । मथुरावृन्दावनबाट भक्तहरू फर्किरहेका थिए घाइतेहरुका अनुसार बसमा ६० जना सवार थिए । उनीहरु सबै पञ्जाबचण्डीगढका मानिसका आफन्त र बासिन्दा हुन् । उनीहरु दर्शन गरेर मथुरावृन्दावनबाट फर्कंदै थिए। गुडिरहेको बसमा आगो देखेपछि स्थानीयले प्रहरी र दमकललाई खबर गरेका थिए । घाइतेहरुलाई हाल विभिन्न अस्पतालमा भर्ना गरिएको छ ।
"कान्तिलोकपथमा कार सडकबाट तल खस्यो, दुईजनाको मृत्यु",मकवानपुर : जिल्लाको बकैया गाउँपालिका१२ चौतारास्थित कान्तिलोकपथमा आज बिहान सवारी दुर्घटना हुँदा दुईजनाको मृत्यु भएको छ भने एकजना घाइते भएका छन्। जिल्ला प्रहरी कार्यालय मकवानपुरका प्रहरी नायब उपरीक्षक लक्ष्मी भण्डारीका अनुसार हेटौँडा अस्पतालमा उपचारका क्रममा रौतहटको मौलापुर नगरपालिका६ का १७ वर्षीय विवेक साह र बकैया गाउँपालिका१२ का ६५ वर्षीय प्रेमबहादुर ब्लोनको मृत्यु भएको हो। ललितपुरबाट हेटौँडातर्फ आउँदै गरेको टाटा कार सडकबाट पाँच सय मिटर तल खसेको थियो। दुर्घटनामा बाराको निजगढ नगरपालिका६ का ३० वर्षीय सन्दीप साह गम्भीर घाइते भएका छन्। उनको मकवानपुर सहकारी अस्पतालमा उपचार भइरहेको छ।
उसँग केही घाउमात्र छन् !,"ती सपनाहरूमा जहाँ स्पर्शको कलकलाउँदो चाहना थियो जहाँ हराएका बिहानीहरू भेटिने कामना थियो अत्यासलाग्दा आँसुहरू लुकाएर हिँडेका ती विपनाहरूसँग केही अनुत्तरित प्रश्नहरू अझै छन् कसलाई सोधुँ ? केही अव्यक्त कथाहरू धेरै छन् कसलाई भनुँ ? विष वृक्षमा रमाएका ती शब्दहरू सम्झिन्छु ती शब्दहरूमा उभिएर एउटा उचाइ बनाउने चाहना धेरै सपनाहरू रोपेर सपनाभित्रै निदाएका मान्छेहरू आज आफ्नै दुःखले नयाँ बाटो खोजिरहेको छ एउटा यात्रा रोजिरहेको छ । फेरि तनाव, द्वन्द्व, संघर्षको नमीठो सिलसिला यात्रा फेरि निस्पृह हुँदैछन् धेरै स्वार्थहरू छन् यात्रासँग केही भ्रमहरू पनि छन् पाइलाहरूसँग त्यो आत्मकथामा कुनै नवीनता छैन । मान्छे एउटा कथा न हो त्यहाँ मूर्खतापूर्ण अपेक्षाहरू उसले भनेको थियो धेरै अमूर्त आकांक्षाहरू उसले डोहोयाएको थियो उसलाई कसैले सोधेन उसलाई कसैले खोजेन देश कसरी दुख्छ ? देश कहाँ दुख्छ ? देश कसरी फुल्छ ? देश कलम मात्र होइन देश बन्दुक मात्र पनि त होइन एउटा सन्दर्भ भएर उठ्नु पथ्र्याे देश एउटा जीवन्त भूमिका भएर हातहरू उठ्नु पथ्र्यो धेरै विषादका घटनाहरू धेरै अत्याहटका दुर्घटनाहरू ती नलेखिएका अक्षरहरू ती नभनिएका शब्दहरू आफ्नै शून्यतामा उभिएर हराएको एउटा आकाश त्यहाँ जीवनको बयान थिएन शोक भएर रुझेका आँखाहरू पुछिदिने कुनै हात थिएन । उसँग अझै केही खतहरू मात्र छन् उसँग अझै केही घाउहरू मात्र छन् ।  किशोर विश्वकर्मा"
जनकपुरमा कारको ठक्करबाट एक जनाको मृत्यु,महेन्द्रनगर : जनकपुरधाममा कारले मोटरसाइकललाई ठक्कर दिँदा पत्रकार शिवेन्द्र रोहिताको मृत्यु भएको छ । जनकपुरधाम उपमहानगरपालिका९ थापाचोकमा आज बिहान बा२१च ३३४३ नम्बरको कारले पत्रकार रोहिता सवार प्रदेश२ज ५६९४ नम्बरको मोटरसाइकललाई ठक्कर दिएको थियो । उनको घटनास्थलमै मृत्यु भएको प्रहरी उपरीक्षक भुवनेश्वर तिवारीले जानकारी दिए। धनुषाको सहिदनगर नगरपालिका८ घर भएका ३२ वर्षीय रोहिता जनकपुर अनलाइनका सञ्चालक तथा मकालु खबरमा कार्यरत थिए । मोटरसाइकलको पछाडि सवार २५ वर्षीय जयनाथ यादव घाइते भएका छन् । उनको जनकपुरको सीता अस्पतालमा उपचार भइरहेको छ । कार चालकलाई नियन्त्रणमा लिएर घटनाको अनुसन्धान गरिरहेको प्रहरी उपरीक्षक तिवारीले बताए। रासस
संसदीय छानबिन समिति गठन गरेर निकास दिन प्रधानमन्त्री सहमत : कांग्रेस,"काठमाडौं : नेपाली कांग्रेसले प्रधानमन्त्री पुष्पकमल दाहाल प्रचण्ड लाई संसदीय छानबिन समिति गठन नगरेसम्म सदन चल्न नदिने अडान राखेको छ। शनिबार बिहान सदनको गतिरोध अन्त्य गर्ने विषयमा प्रधानमन्त्रीले नेपाली कांग्रेसका सभापति शेरबहादुर देउवासहितका नेताहरुलाई बालुवाटारमा छलफल गर्न बोलाएका हुन्। उक्त बैठकमा देउवा, उपसभापति पूर्णबहादुर खड्का, महामन्त्री गगन थापा र प्रमुख सचेतक रमेश लेखक सहभागी थिए। बैठकपश्चात नेपाली कांग्रेसका प्रमुख सचेतक लेखकले संसदीय छानबिन समिति गठन गरेर निकास दिन प्रधानमन्त्री सहमत भएको जानकारी दिए। उनले सत्ता साझेदार दलसँग छलफल गरेर पुन: बैठक बस्न जानकारी गराएको बताए। कांग्रेसले राखेका माग र संसदीय छानबिन समिति गठन गरेर निकास दिन सहमत हुनु भयो। उहाँ सकारात्मक हुनुहुन्छ, थप छलफल गर्ने कुरा भएको छलेखकले भने। संसदमा उत्पन्न गतिरोध अन्त्य गर्न विभिन्न चरणमा सत्ता पक्ष र प्रतिपक्षबीच छलफल भएपनि निष्कर्षविहीन बनेपश्चात आज पुन: सभामुख देवराज घिमिरेले दिउँसो २ बजे बालुवाटारमा प्रधानमन्त्री पुष्पकमल दाहाल र एमाले अध्यक्ष केपी शर्मा ओलीसँग छलफल गर्न लागेका छन्। समय व्यवस्थापन भए प्रमुख प्रतिपक्ष दल कांग्रेस सभापति शेरबहादुर देउवासँग पनि सभामुखले छलफल गर्ने बताइएको छ। प्रमुख प्रतिपक्षी दल कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। बिहीबार बैठक सुरु हुने बित्तिकै प्रतिपक्षले अवरोध गरेपनि सभामुख देवराज घिमिरेले राष्ट्रपति कार्यालयबाट आएको पत्र पढेर सुनाएका थिए। त्यसपश्चात गृहमन्त्री लामिछानेलाई बोल्न समय दिए। तर, कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। बिहीबारको बैठकमा धकेलाधकेल, सत्ता पक्ष र प्रतिपक्षबीच मुठभेटको अवस्थासमेत भएपछि बैठक स्थगित भएको थियो। संसदीय छानबिन समिति बनाउने विषयमा सहमति नजुटेपछि शुक्रबार बोलाइएको प्रतिनिधि सभा बैठक आइतबार ११ बजे बस्नेगरी बैठक स्थगित भएको छ।"
भारतमा चुनाव प्रचारका क्रममा कन्हैया कुमारमाथि हमला,"नयाँ दिल्ली : राजधानी दिल्लीमा उत्तरपूर्वी दिल्लीबाट लोकसभाका लागि कांग्रेस उम्मेदवार कन्हैया कुमारमाथि चुनावी प्रचारका क्रममा हमला भएको छ। उत्तरपूर्वी दिल्लीको उस्मानपुरमा आम आदमी पार्टीको स्थानीय पार्टी कार्यालय बाहिर प्रचार गर्ने क्रममा केही व्यक्तिहरूले उनीमाथि पहिले मसी हानेर त्यसपछि थप्पड हानेका थिए। उत्तरपूर्वी दिल्लीका उप पुलिस आयुक्तले आम आदमी पार्टीका काउन्सिलर छाया शर्माको उजुरीपछि यस विषयमा अनुसन्धान भइरहेको बताएका छन्। शुक्रबार साँझ भएको यस घटनासँग सम्बन्धित केही भिडियोहरू सामाजिक सञ्जालमा भाइरल भइरहेका छन् । यो घटनापछि कन्हैया कुमारले सार्वजनिक सभामा उक्त घटनाको प्रतिक्रिया दिएका छन् । कन्हैयाले भनेका छन्, 'हे सर, गुण्डा नपठाउनुहोस्, हामीले तपाईंको पुलिस देख्यौं, हामीले तपाईंको जेल देख्यौं। स्वतन्त्रता सेनानीहरूको रगत हाम्रो रंगमा बगिरहेको छ, हामी कांग्रेस पार्टीका कार्यकर्ता हौं। अंग्रेजहरुसँग डराएनौं भने अंग्रेजहरुका चाप्लुसी गर्नेसँग किन डराउने ?' कन्हैया कुमार दिल्लीको उत्तरपूर्वी लोकसभा सीटबाट कांग्रेसका उम्मेद्वार हुन् । उनी यस क्षेत्रबाट दुई पटक भाजपा सांसद भइसकेका मनोज तिवारीसँग प्रतिस्पर्धा गरिरहेका छन्। भारत गठबन्धनमा सिट बाँडफाँडका अनुसार दिल्लीको कुल सात लोकसभा सिटमध्ये कांग्रेसले तीन सिटमा प्रतिस्पर्धा गरिरहेको छ भने आम आदमी पार्टीले चार सिटमा प्रतिस्पर्धा गरिरहेको छ । यहाँ सातै सिटमा छैटौं चरणमा मे २५ मा मतदान हुँदैछ। मतगणना असार ४ गते हुनेछ । अखबार हिन्दुस्तान टाइम्सका अनुसार कन्हैया कुमारको कार्यालयका एक व्यक्तिले नाम न छाप्ने अनुरोधमा यसलाई भाजपा नेता मनोज तिवारीको षड्यन्त्र भनेका छन्। दिल्ली बीजेपी नेता नीलकान्त बक्षीले मतदाताको सहानुभूति प्राप्त गर्न कन्हैया कुमारले जानाजानी आफूमाथि आक्रमण गरेको भन्दै यी आरोपहरूलाई अस्वीकार गरेका छन्। कांग्रेस महासचिव केसी वेणुगोपालले घटनाको निन्दा गर्दै 'भाजपा ऐतिहासिक पराजयतर्फ अघि बढेको भन्दै यस्तो हिंसा गरेको' लेखेका छन्। उनले लेखेका छन्, उनीहरूले थाहा पाउनुपर्छ कि कन्हैया कुमार कांग्रेसका बलिया सिंह हुन् जो यस्ता नराम्रा घटनाबाट डराउँदैनन् ।' युवा कांग्रेसका राष्ट्रिय अध्यक्ष बीभी श्रीनिवासले दुईवटा भिडियो ट्वीट गरेका छन्। कन्हैया कुमारमाथि आक्रमण भएको समयको भिडियो सार्वजनिक भएको छ । दोस्रो भिडियो मनोज तिवारीको भेटको हो जसमा कन्हैयामाथि हमला गर्ने व्यक्ति एक छेउमा बसेको देखिन्छ । बीभी श्रीनिवासले लेखेका छन्, 'दिल्ली पुलिसले कन्हैया कुमारमाथि कायरतापूर्ण हमला गर्ने भाजपाका गुण्डाहरू विरुद्ध तुरुन्त कारबाही गर्नुपर्छ।' शुक्रबार ब्रह्मपुरीका आम आदमी पार्टीका काउन्सिलर छाया गौरव शर्माको निमन्त्रणामा कन्हैया कुमार उस्मानपुरको करतारनगरस्थित आम आदमी पार्टीको कार्यालयमा भएको बैठकमा सहभागी हुन आएका थिए । भेटपछि उनी कार्यालयबाट बाहिरिएर केही व्यक्तिसँग कुरा गरिरहेका थिए । त्यतिकैमा केही मानिसहरु उनीतिर लागे । तीमध्ये एकले कन्हैयालाई पहिले फूलको माला लगाए, त्यसपछि मसी हाने र आक्रमण गरे । यस घटनामा तीनचार जना महिला घाइते भएका र एक महिला नजिकैको नालीमा खसेकी छन्। प्रहरीका अनुसार छाया शर्माले मामिलामा हस्तक्षेप गर्न खोजेपछि उनलाई पनि दुर्व्यवहार र धम्की दिइएको थियो । आक्रमणकारीले उनको सल प्रयोग गरी छाया र उनका श्रीमानलाई मार्ने धम्की दिएको छाया शर्माले आरोप लगाएकी छन् । उत्तरपूर्वी दिल्लीका उप पुलिस आयुक्त जोय टिर्कीले पुलिसलाई यस घटनासँग सम्बन्धित फोन कल साँझ ७ बजे आएको बताए। उनले भने, 'बैठक सकिएपछि कन्हैया बाहिर निस्किरहेका थिए र छाया शर्मा उनलाई भेट्न बाहिर आएकी थिइन्, त्यतिबेला त्यहाँ उपस्थित केही व्यक्तिले पहिले कन्हैयाको घाँटीमा फूलको माला लगाएर मसी हानेर आक्रमण गरेका थिए।' घटनाबारे छाया शर्माले प्रहरीमा उजुरी दिएकी छिन् र कानुनी कारबाही भइरहेको छ । यस घटनामा उपलब्ध भिडियोबारे अहिले अनुसन्धान भइरहेको प्रहरीले जनाएको छ । तर, अहिलेसम्म प्रहरीले आक्रमणकारीको पहिचान भने गरेको छैन । बीबीसी"
उडानमा प्रयोगवादी आख्यान,"अध्यात्माको अर्थ आफैंभित्र छिर्ने कला हो। अर्को अर्थमा सत्य तथा निष्ठाको धारण गर्नु नै धर्म हो। पैसाको उडानमा नौलो प्रयोग देख्न सकिन्छ। सुरुअघि नामक खण्डमा रवीन्द्र समीरले उपन्यासको कथा लेखेका छन्। नेपालमा भएका हरेक द्वन्द्व, आन्दोलन तथा क्रान्तिमा नव कुबेरको कसरी जन्म भयो र आदर्श जीवन बाँचेका सुदामा कस्तो हालतमा छन्, यो खण्डमा मार्मिक ढंगले उत्खनन गरिएको छ। आफ्नो आस्था, आदर्श र विचारलाई पैसाले थिचेपछि माक्र्स, लेनिन, माओको ठाउँमा विश्वका पुँजीपतिजस्तै मार्क जुकरबर्ग, विल गेट्स, वारेन बफेट, ज्याक मा र मुकेस अम्बानीको फोटो राख्नु निकै प्रतीकात्मक छ। नास्तिक सिद्धान्तबाट व्यक्ति कसरी कुबेर र लक्ष्मीको पूजक हुन्छ, कथा पढ्दा विष्मय हुन्छ। अर्को खण्डमा ५६ वटा च्याप्टर छन्, जुन लघुकथाको संरचनामा लेखिएको छ। यसै पनि उनी नेपाली साहित्य खासगरी लघुकथा लेखनका अगुवा सर्जक हुन्। उनले हालसम्म १४ वटा पुस्तक प्रकाशित गरेका छन्। तीमध्ये मृत्युको आयु, कोरोनातन्त्र र पैसाको उडान नयाँ आयाममा लेखिएका उपन्यास हुन्। यी उपन्यास लघुकथा शैलीमा लेखिएका छन् जुन नेपाली साहित्यमा नितान्त नौलो प्रयोग हो। लघु संरचना र पाठकले सोचेभन्दा फरकको अन्त्योत्कर्षको कारण उनका हरेक च्याप्टर आफंैमा स्वतन्त्र लघुकथा छन्। ती लघुकथाको सिक्री उपन्यासको रूपमा जोडिएको छ। सन्दर्भ जोडौं, राजनीति, पद र व्यापारी मानसिकताले अचानक अर्बपति भएको कुबेर टुप्पाबाट पलाएपछि उसमा के कस्ता विचलन देखिएका छन्, उपन्यास पढ्दा अपत्यारिलो लाग्छ। भौतिकताका डुबेपछि मानिसमा उत्पन्न हुने मानसिकता कस्तो हुन्छ, त्यो भयावह देखिन्छ। भौतिक वस्तु किन्नु बायाँ हातको खेल भएपछि कुबेरले अभौतिक बस्तु किन्ने मनस्थितिमा लागेका हरेक च्याप्टर कहिले सम्भव लाग्छन् भने कहिले मृगतृष्णा लाग्छन्। भोक, प्यास, निद्रा, खुसी, भावना, प्रेम, इज्जत, प्रतिष्ठा, यौन, मुस्कान, आँसु, आयु, भाग्य, सौन्दर्य, दया, क्षमा आदि पैसाले किन्न सकिन्न भन्ने हाम्रो धारणा यो उपन्यास पढेपछि दुर्घटित हुन्छन्। कुबेरले पैसाको बलमा ती अभौतिक वस्तु खरिद गरेको पढ्दा पैसाको उन्मादमा जे पनि सम्भव लाग्छ। पैसाको बलले सबै कुरा किन्न सफल कुबेरले आफ्ना जन्मदाता बाबुआमा किन्न खोज्दा पराजित भएको कथाले मानवताको उज्यालो अलिकति बाँकी रहेको देखाइएको छ। वर्तमान तथा भविष्यमा कृत्रिम बौद्धिकता तथा रोबोटको मानविकीकरणको कारण पैसाले दिमाग पनि किन्न सकिने डरलाग्दो अवस्था पनि यस पुस्तकमा रोचक ढंगले लेखिएको छ। मानिसका अंगप्रत्यंग मात्र हैन, मस्तिष्कमा चिप्स राखेपछि ब्रेन ह्याक गरेर आफ्नो अनुकूलको सफ्टवेयर राख्न सकिने आगतले पाठकको मन सिरिंग हुन्छ। आदर्श जीवन बाँचेको सुदामाले हरेक अभौतिक वस्तु किन किन्न सकिन्न भन्ने तर्क निकै खँदिला तथा मर्मस्पर्शी छन्। तर कुबेरले पैसाको बलमा हरेक अभौतिक वस्तु खरिद गरेको देख्दा भविष्यको व्यवसाय कहालिलाग्दो देखिन्छ। अन्तिम कथामा जब कुबेरले आफ्नो दिमागमा एआईद्वारा निर्मित सफ्टवेयर राख्छ, त्यसपछि उसले अभौतिक वस्तु किन्ने कल्पना पनि गर्दैन। अन्तिम कथामा कुबेर मानसिक रूपमा रुग्ण तथा सोच विकृत भएकाले यी हर्कत गरेको बुझिन्छ। उसले आफ्नो मस्तिष्कका पुराना सोंच, भावना तथा व्यवहार सुपर कम्प्युटरमा सारेपछि मात्र उसमा सामान्य लक्षण देखिनुबाट कुबेर पैसाको अहम्ले गर्दा मानसिक समस्यामा रहेको अनुमान गर्न सकिन्छ। उपन्यासको भाषा रोचक तथा सघन छ। विज्ञान, चिकित्सा, परम्परा तथा तर्कशास्त्र निकै बलियोसँग बुनोट गरिएको छ। परम्परागत उपन्यास लेखनभन्दा नितान्त फरक तरिकाले पनि उपन्यास लेख्न सकिन्छ भनेर साहित्यमा नयाँ आयामको लेखनलाई पैसाको उडानले ढोका खोलेको छ। हाम्रो प्रौढ पुस्ता आजीवन पैसा आर्जनमा मात्र लागिरहेको छ। तर युवा पुस्ता जसरी भए पनि विदेश जाने र त्यहीँ बसोबास गर्ने मानसिकतामा छ। यो मानसिकताको कारण प्रौढ पुस्ताले जोडेको सम्पत्ति युवा पुस्तालाई अर्थहीन हुने र अन्ततः त्यो सम्पत्ति नष्ट हुने यथार्थतालाई पैसाको उडानले झक्झकाएको छ। साहित्य आफैंमा निर्बन्ध बिषय हो। यो कुनै नियम वा परिधिमा बाँधिएको हुँदैन। यहि शाश्वत दृष्टिको कारण साहित्य लेखनलाई सर्जकले नयाँ नयाँ गोरेटा निर्माण गर्न सक्छ। स्थापित राजमार्गमा हिँड्न सजिलो हुन्छ। तर आफैं बाटो बनाउँदै हिँड्न गाह्रो हुन्छ। यहि गाह्रो बाटो रोजेका रवीन्द्रका उपन्यास आख्यान लेखनका नयाँ राजमार्ग हुन सक्छन्। शैली र विषयवस्तुमा पकड रह्यो भने स्रष्टाले पाठकलाई स्वादिलो व्यञ्जन पस्किन सक्छ भन्ने तथ्य मृत्युको आयु, कोरोनातन्त्र र पैसाको उडानले प्रमाणित गरेका छन्। पैसाको उडानमा केही प्रसंग विशृंखलित छन्। पात्रको मानसिक अवस्था कर्कलाको शीतजस्तै नाजुक रहेको अवस्थामा उसको भावभूमि समथर पक्कै हुँदैन। भाषाको शुद्धाशुद्धीमा केही कमजोरी देखिए पनि यो उपन्यास अहिलेको सशक्त उपन्यास हो। पैसाको उडान यसरी समापन भएको छ सुदामाले भन्यो, धनका तीनवटा बाटा हुन्छन् दान, उपभोग र नाश। तिमी जीवनभर पैसाको दास भयौ, भन यो अकुत पैसा र सम्पत्ति के गर्छौ ? देश र जनतालाई खोक्रो बनाएर कमाएको धनलाई पवित्र कार्यमा दान गर्ने तिम्रो चौडा छाती छैन। त्यो धन उपभोग गर्न तिम्रो शारीरिक तथा मानसिक स्वास्थ्य बाधक छ। त्यसैले यो धनको साम्राज्य नाश हुनुको विकल्प छैन। कुबेरले भन्यो मैले यो धन आफ्ना सन्ततिलाई दिनेछु। म धृतराष्ट्रभन्दा कम छैन। सुदामाले भन्यो पूत सपूतका धन सञ्चय, पूत कपूतका धन सञ्चय। अर्थात् असल सन्तानका लागि धन सञ्चय व्यर्थ हो अनि खराब सन्तानका लागि पनि धन सञ्चय व्यर्थ हो। कुबेरले भन्यो मेरा दुइटा सन्तान विदेशमा रातदिन काममा जोतिएका छन्। यहाँ आउँदैनन्, यो सम्पत्तिको उनीहरूलाई मतलव छैन। एउटा यहीं छ, लागूपदार्थ, तस्करी तथा जुवाको दुव्र्यसन छुटाउन सम्भव भएन। मेरो ठूलो दुःखले आर्जेको यो कुबेर साम्राज्य उसले नष्ट गर्नेभयो। मसँग न विवेक, न नैतिकता, न आदर्श बाँकी रह्यो। म पनि जीवनको तेस्रो बाटो जानुको विकल्प रहेन। तेस्रो बाटो ?"
आम्दानीको स्रोत मह शिकार,"बेनी : म्याग्दीका भिरपहरामा गरिने मह शिकार आयआर्जन र पर्यटन प्रर्वद्धनको माध्यम बन्न थालेको छ। परम्परागत समाजमा घरायसी उपभोगका लागि गरिने मह शिकार पछिल्लो समय पर्यटन प्रर्वद्धनको माध्यम र आयआर्जनको स्रोत बनेको हो। धवलागिरी गाउँपालिकाका अध्यक्ष प्रेमप्रसाद पुनले महशिकार अवलोकन गर्न पर्यटक आउने र मह खरिद गर्न उपभोक्ताहरु जंगलमै पुग्न थालेपछि ग्रामिण क्षेत्रको आयआर्जन वृद्धिमा सहयोग पुगेको बताएका हुन्। अक्करे भिरमा जोखिम मोलेर गरिने महशिकार बसन्त याममा धवलागिरी चक्रीय, गुर्जा र ढोरपाटन क्षेत्रको भ्रमणमा आउने पर्यटकको लागि आकर्षण बनेको छ, उनले भने अत्याधिक माग हुने भिरमह बिक्री गरेर शिकारीहरुले आयआर्जन पनि गरेका छन्। केही दिनअघि मंगला गाउँपालिका१ थाइवाङको भिरमा ३०० लिटर मह निकालेका धवलागिरी गाउँपालिका२ खोरियाका मोतिप्रसाद पाईजाको १० जनाको टोलीले यसै हप्ता खोरियाको महभिरमा ३० लिटर मह उत्खनन् गरेको छ। पुर्व जनप्रतिनिधिसमेत रहेका पाईजा ३० वर्षदेखि महशिकार गर्दै आएका छन्। स्वाँतमा लोकबहादुर पाईजाको टोलीले १०० लिटर मह निकालेको जनाएको छ। धवलागिरी गाउँपालिकाका उपाध्यक्ष रेशम पुन मगरले महशिकार गरेर गाउँका बेरोजगारहरुलाई रोजगारी र आयआर्जनको अवसर मिलेको बताए। १ वटा महशिकार टोलीमा कम्तीमा १० जना सहभागी हुन्छन्। म्याग्दीका महशिकारीलाई कास्की, बागलुङबाट पनि ज्याला दिएर महशिकार गर्न बोलाउने गरेका छन्। भिरमह खाँदा जति स्वादिलो र रसिलो हुन्छ, यसलाई निकाल्न भने अत्यन्तै जोखिम मोल्नुपर्ने हुन्छ। भिरमा भिरमौरीले लगाएका गोला काट्नका लागि मह शिकारी डोरी (पराङ) मा झुण्डिएर मह निकालिने खोरियाको मह शिकारी टोलीका सदस्य सबहादुर चोचाङ्गी पुनले बताए। वसन्त र शरद ऋतु मह शिकारका लागि उपयुक्त समय मानिन्छ। वसन्त ऋतुमा बेँशी र शरदमा लेकमा पुगेर भिरमह निकाल्न उपयुक्त समय हो। म्याग्दीमा प्रति लिटर २ हजार ५०० रुपैयाँदेखि ३ हजार ५०० रुपैयाँका दरले भिर मह बिक्री हुने गर्छ। स्वादिलो,स्वास्थ्यका लागि हितकर र शक्ति प्रर्वद्धक हुनुका साथै धार्मिक कार्यका लागि प्रयोग हुने मह भिरबाट ननिकाल्दै अग्रिम पैसा दिएर ग्राहकले खरिद गर्ने गरेका अन्नपूर्ण५ स्वाँतका महशिकारी लोकबहादुर पाईजाले बताए। गाउँका बासिन्दा, बजार र विदेशबाट मह किन्न ग्राहक जंगलमै आउँछन, उनले भने भिर महलाई बजारको समस्या छैन्। स्थानीय सामुदायिक वन समूहलाई कर तिरेर निकालिने भिरमह निकासी गर्न डिभिजन वन कार्यालयबाट छोडपुर्जी लिनुपर्छ। मह निकाल्नका लागि भिरको माथिल्लो भाग र तल्लो भागमा दुई समूहमा शिकारी बाँढिएका हुन्छन्। एक समूहले भिरको माथिबाट तल भुइँसम्म डोरी (स्थानीय भाषामा परङ) झुण्डाउँछ भने भिरको तलपट्टि रहेको अर्को समूहले मह थाप्ने र स्याहार्ने गर्दछ। महको चाका वरिपरि माहुरी घेरिएर बसेका हुन्छन्। धुवाँ लगाइदिएपछि मौरी भाग्छन्। त्यतिबेला मह निकाल्ने विशेष ध्यान पुर्याउनुपर्छ। जब परङमार्फत गएका शिकारीले गोलामा धुँवा झोस्न शुरु गर्छ, माहुरीले टोक्ने डरले वरपरका सबै शिकारी रुख र ओडारमा लुक्छन्। माहुरी अन्यत्रै भागेपछि मात्र उनीहरु बाहिर आउँछ अनि मह निकाल्न सजिलो हुने गर्छ। मुख्य शिकारीले हतियार प्रयोग गरी निकालेको महको भाँडालाई डोरीको सहायताले भुइँसम्म ल्याउने गरिएको धवलागिरी गाउँपालिका२ खोरीयाको महशिकारी टोलीका सदस्य मनबहादुर चोचाङ्गीले बताए। भिरबाट निकालिएको महलाई प्रसोधन र भण्डारणका लागि उपकरणको आवश्यकता रहेको उनले बताए। महको बजारीकरण र गुणस्तर परीक्षण गर्नुपर्ने पनि आवश्यकता देखिएको छ। मह शिकारलाई आधुनिक र व्यवस्थितसँग सुरक्षित पनि बनाउनुपर्ने बताइएको छ।"
कहिलेकाहीँ तिमी,"तिम्रो दुःख मेरो मनमा परे परे जस्तो लाग्यो, इच्छाहरू आँसुसँगै झरे झरे जस्तो लाग्यो । कहिलेकाहीँ तिमी हामी टाढा हुँदा पनि, हाम्रो मुटु किन सँगै जले जले जस्तो लाग्यो ? कुन्नि कसको छहरा भेट्यौ, कसको पहरा, यो मनबाट अन्तै डेरा सरे सरे जस्तो लाग्यो । हिजोआज टाढै भाग्छौ, औंसीको जूनजस्तै, एक्लो सानु हिँड्नु पर्दा मरे मरे जस्तो लाग्यो । तिम्रो दुःख मेरो मनमा परे परे जस्तो लाग्यो, हाम्रो मुटु किन सँगै जले जले जस्तो लाग्यो ?  सानुराजा श्रेष्ठ अञ्जान"
अनि हामीले भोज खायौं,"त्यसदिन सबैका मुड उघ्रिएका थिए। बादलको छिटो पनि कतै देखिन्नथ्यो। पिएपछि दुनियाँको तत्त्वबोध हुनेहरू पनि उत्तिाकै हुन्छन्।  अनि हामीले भोज खायौं। हामीले त्यस दिन भोज खायौं, जुन दिन चारैतिर भोज खाने बहानाहरू लटरम्मै थिए। कैयन्लाई त निम्तोपत्र पल्टाई पल्टाई दगुर्नु थियो यहाँदेखि त्यहाँ अनि फेरि त्यहाँदेखि उहाँ। भ्याउनै हम्मेहम्मे। यो त्यो दिन थियो, जुन दिन वर्ष आरम्भ हुनेबित्तिकै सबैभन्दा बढी भोजमय थियो सायद। यतै भोज, उतै भोज। कतै ब्यान्डबाजा, कतै पञ्चैबाजा। कतै लाइभ सो, कतै डिजे। झंकारमय साँझ थियो। भोज भन्नेबित्तिकै सबैथोक अलिअलि चर्को हुन्छ, सामान्यभन्दा माथि। ध्वनि चर्को, पहिरन चर्को, अत्तरको वासना चर्को, शृंगार चर्को, उमंग चर्को, भोजन चर्को, नाचगान चर्को भोज भनेकै नुन बेगर पनि थोरैथोरै चर्को हुने अनुष्ठान हो। हामीले त्यस दिन भोज खायौं। भोजले आरम्भमै भन्छ म आर्थिक विषमताबाट निर्मित असमतल बाटोमाथिको दौड प्रतियोगिता हुँ। यहाँ दगुर्न नसक्नेले पनि दगुर्नै पर्ने हुन्छ। वास्तवमा यो कसैले बाजी नमार्ने होडबाजी हो। तपाईंलाई भोज भन्नेबित्तिकै कसैको बिहेको दृश्य झट्ट आँखामा आयो होला। हुन त भोज गर्ने सोच, शैली, परम्परा, विधिविधान आदिको अवधारणा कहिले कसले गर्यो होला ? त्यो पुर्खाहरू नै जानून्, म भन्न सक्दिनँ। पराइलाई नुन चटाएर आफ्नो बनाउने कुनै धूर्तको धुत्र्याईं थियो कि सामाजिक सद्भाव र मजबुतीकरणका लागि गरिएको समाजशास्त्रीय चिन्तन ? त्यो पनि म भन्न सक्दिनँ। तर भोजनबाटै भोज बन्यो, चाडबाड, बिहेबटुलोमा धेरैजना जम्मा हुने र विशिष्ट भोजन गर्ने चलनबाटै भोज भनिएकोमा कुनै दुविधा छैन। कोशकारहरूको मत यही रहेछ। मर्दापर्दा आफन्तजन, मलामी, शुभचिन्तक, ब्राह्मणजनलाई भेला पारेर भोजन गराउनुलाई पनि त भोज भनिन्छ। बहुजन बसेर विशिष्ट स्वादपूर्ण भोजन गरेर तृप्त हुनु नै भोजको आरम्भबिन्दु हुनुपर्छ। घरसमाजमा गरिने भोजका अलावा वनभोज पनि त हाम्रो पुस्ताभन्दा अगाडिदेखि नै चलिआएको रीत हो। वनभोजलाई भने भोजनसँग भन्दा बढी मनोरम भावसँग जोड्नु उपयुक्त होला। कुनै पनि कुरा आफ्नो मूल स्वरूपमा रहिरहन्छ भन्ने कहाँ छ र ? फेरिन्छै फेरिन्छ। जन्तेबाख्रो, बारीका डिल कान्लामा बसेर दुनाटपरीमा खाने भतेर होस् वा आजभोलिको आधुनिक भोज मकटेलदेखि ककटेलसम्म, मेन्यु र भेन्यु जे जति फेरिए पनि महत्ता भने ज्यूँका त्यूँनै छ। धेरै बृहत् रूपमा फैलिइसकेको छ भोज आँगनदेखि तारे होटेलसम्म। त्यस दिन हामीले रमाईरमाई आधुनिक भोज खायौं। भोजको पनि आयोजक त चाहिएला नि ? एकजन होस्, दुईजन होस्, वा धेरैजन। कसैले त कर जोडेर पाल्नुहोला भन्नुपर्यो। आँगनमा दुइटा केराका थम्बामा स्वागतम् लेखेको रातो तुल झुन्ड्याउँदैमा दगुरेर को आउँछ ? एकजना मात्रै हो कि ? दम्पती पो हो कि ? कि चुल्है निभाएर आउने हो ? निम्तोको लिखतले छर्लंगै पारेर बक्नुपर्यो। अनि भोज गर्नाको कारण पनि त चाहिएला ? कारणै नबुझी सुपारी टोक्न पाइन्छ भनेर मात्रै त निम्तालु के आउँलान् ? कसैको बिहे भएको होस्, हर्ष मनाउन भोज गर्लान्। कसैको व्रतबन्ध होस्, खुसी भएर भोज गर्लान्। छोरीको गुफा निस्किएको अवसर होस्, रमाएर भोज गर्लान्। जंकु, एक हजार आठ पूर्ण चन्द्र दर्शन चौरासी पूजा होस्, अझै दीर्घायुको कामनामा भोज गर्लान्। छैटी, न्वारान, अन्नप्रासन, जन्मदिन जे जे होस्, गर्न चाहनेले भोजैभोज गर्लान्। कारण तमाम छन्। एनिभर्सरी भनेर डाकेकै छन्। इङ्गेजमेन्ट भनेर पनि डाकेकै छन्। भोज भएकै छ। कतैबाट आउँदा भोज, कतै फर्किंदा भोज। व्यापार सुरु गर्नेको एउटा भोज, नोकरी पाउनेको अर्को भोज। घर बनिसक्यो, अनि भोज। मोटरगाडी किन्यो, फेरि भोज। मेट्रिक पास हुनेको पनि उस्तै भोज, विद्यावारिधिको उपाधि भिर्नेको पनि उस्तै भोज। चाड लाग्दा पनि भोज, चाड भाग्दा पनि भोज। आकाशका ताराभन्दा धेरै छन् भोजका बहानाहरू। मेरा एकजना परम् मित्रले बेलाबखत फोटो पोस्ट गर्नुहुन्छ। यति वर्षपछि विदेशबाट फर्किएको साथीसँग हाम्रो भेट। योचाहिँ बिहानपखको चियाचमेना भोज। आखिर जुनसुकै भोजमा पनि सानोभन्दा सानो भए पनि खुसीको लुर्को झुन्डिनैपर्ने रहेछ। डेरा सर्नु पर्दा, परीक्षामा फेल हुँदा, नोकरी चैट् हुँदा कसैले भोज ख्वाउँछ ? एक मुठी खुसीलाई एक मुरी बनाउने स्वादिलो बहाना हो भोज। भोज हर्षको उन्माद हो। भोज एउटा कलापूर्ण चटक हो जहाँ आफ्नाहरूलाई बोलाएर मुग्ध पारिन्छ। भोजले समय पनि सोध्दैन, बार पनि सोध्दैन। साइत जुराइरहनु पनि पर्दैन। विदेशी पाहुना आउँदा सरकारी दफ्तरमै भोज हुन्छन्। दिवा भोज, रात्रि भोज। यो कूटनीतिको मसला मिसाएको भोज हो। यसको स्वाद खल्लो हुन पनि सक्छ, टर्रो हुन पनि सक्छ। गुलियो, मीठो पनि हुन सक्छ। यस्ता भोजले ठूलै गुत्थी छिनमै सुल्झिन सक्छ, अपार मित्रताको आरम्भ हुन सक्छ। हुन त संसारभरि धेरै थरीका कूटनीति प्रख्यात छन्, तर यो भोज कूटनीतिको नाउँ कतै सुनिँदैन। भोज जोसुकैले जुनसुकै निहुँमा गरोस्, मनकारी, हितकारी, परोपकारी, व्यभिचारी, दुराचारी, अत्याचारी, घुस्याहा, लुटाहा, फटाहा, छट्टु, लट्टु जोसुकैले गरोस्, भोजमा थोरैथोरै कूटनीतिको वासना त छर्किएकै हुन्छ। माथिबाट अलिकति गुलाबजल छर्के झैं। उपर्युक्त कुनै बहानाबेगर अनि हामीले भोज खायौं। भोज आधुनिक थियो, भव्य थियो। त्यसदिन, यसरी रमाईरमाई भोज खानुपर्ने खुसीको कुनै खबर कतैबाट सुनिएको थिएन। देशमा सरकार फेरिएको थिएन। आफ्नो मान्छे उच्च पदासीन भएको थिएन। कसैलाई चिट्ठा परेको थिएन। सेयरबजार दिनभरि ओरालोतिरै थियो, उकालो चढ्नै सकेको थिएन। अर्थतन्त्रले नक्कली भाषण गरिरहेको थियो। देशका लागि दौलत कमाउन जानेहरू विमानस्थलको ताँतीमा उभिएकै थिए। छाप्रोभित्रका अनुहारहरूमा घाम लागेको थिएन। कुनै नयाँ शंखधरले गरिबको ऋण मोचन गरेका थिएनन्। कसैले पीआर पाएर देश छाड्न लागेको थिएन। ओलम्पिकमा स्वर्ण पदक जितेको पनि होइन, विश्वकपको विजेता बनेको पनि होइन। न रुसयुक्रेन युद्ध रोकिएको थियो, न इजरायल र हमासनै थामिएका थिए। सबैथोक त उस्तै थियो। हिजोजस्तै दुरुस्तै।तैपनि खै किन हो ? त्यसदिन हामीले भोज खायौं। त्यसदिन सबैका मुड उघ्रिएका थिए। बादलको छिटो पनि कतै देखिन्नथ्यो। भोजमा पिउनेहरू पनि बाक्लै हुन्छन्। पिएपछि दुनियाँको तŒवबोध हुनेहरू पनि उत्तिकै हुन्छन्। ह्वेन वाइन इज इन, विट इज आउट। एउटाले हात मिलाउँदै भन्यो, सर, म त हजुरको आवाजको फ्यान हुँ नि। अर्कोले भन्यो, म त हजुरका गीतहरूको फ्यान हुँ सर। बिचरा ! फ्यानहरू आफैं फिनिनी घुम्लान्जस्तै भइसकेका थिए। पिउनु भनेको मात्नु मात्रै होइन, आफ्नो सक्कली अवतारमा देखा पर्नु पनि हो। पिएपछि मानिसले आफ्ना दमित रहरहरूका लागि आफैं मञ्च निर्माण गर्छ। सिकारु कविलाई आफ्नो कविता सुनाउन योभन्दा उत्तम अवसर के होला ? एउटा छेउमा सानो झुण्डले उसको कविता सुन्दै थियो। वाहवाह ! वाहवाह ! साँच्चै सुन्दै थियो कि चंगा बनाएर उडाउँदै थियो, त्योचाहिँ मैले मेसो पाइनँ। अर्को झुण्डले ठट्यौलीको गुब्बारा फुटाउँदै थियो। मानिस उमेर बिर्सिएरै ठट्यौली गर्छन् यस्तो बेलामा। गाउनेहरू सुर र भाका पैंचो मागेर गाउँदै थिए। मैं पनि त गाउँथें नि भन्नेहरू गाउनलाई फालिम लागेका थिए। दर्शक भन्नेहरू सबै नाच्दै थिए, भीडभित्र एक्लै अनि आफ्नै लागि। एउटै गीतमा पनि थरीथरीका नृत्यहरू नाचिँदै थिए स्वःस्फुर्त। कोही भजन कीर्तनमा नाचेझैं नारायण ! हरिहरि ! गर्दै। कोही डिस्कोमा उफ्रेझैं बुरुक्क बुरुक्क। कोही माइकल ज्याक्सनझैं बटारिँदै मर्याक्मुरुक्। कोही रोधीमा घुमेझैं फनफनी। आफ्नै लयमा आनन्दित भइरहेका थिए सबै। अन्ततः आफू रमाउनु नै आनन्द रहेछ, चाहे जो अनि जसरी। कतै कतै कोही थिए, फर्सीको मुन्टाझैं हल्लिएका, अलि परपर। ती पनि आनन्दमै थिए। यो साँच्चिकै अद्वितीय भोज थियो। सबै निष्फिक्रीका साथ रमाइरहेका मुटु पूरै खोलेर। समय र बन्धनहरूदेखि विमुक्त। मानिसले रोजेजस्तो, खोजेजस्तो स्वाधीनता। सबै दुःख पीडाहरू गायब थिए, सबै बोझहरू हलुङ्गा थिए। परपरसम्म हाँसोमात्रै पैलिइरहेको थियो। जूनकीरी झैं टिमिक्टिमिक् चम्किएका थिए सबैजना। यदि प्रत्येक पल यसरी नै गुज्रिँदो हो ! मलाई कहिलेकाहीँ किन यस्तो लाग्छ कि भोजभतेर आफैंमा एउटा अभिमानी संस्कार हो ? आडम्बरको प्रहसन हो ? सभ्यताप्रतिको व्यंग्य हो ? सायद म परिधिभन्दा बाहिर बसेर सोचिरहेछु। एउटा तन्नेरी डुलीडुली फोटा खिच्दै थियो तमाम थरीका। खिचिक्क खिचिक्क। उसको पनि हाउभाउ गजबकै थियो, विश्वविख्यात फोटोग्राफ्ररकै। नपरिपक्व। मानौं ऊ स्वयं लियोनार्दो दा भिन्ची हो। क्यामेरामै बनाइदिन्छ ऊ द लास्ट सपरको प्रख्यात चित्र। न यो द लास्ट सपर थियो, न यो विजय मल्लको अन्तिम भोज थियो। विश्वलाई सञ्चै थियो। निर्मल मनहरू फगत् नाचिरहेका थिए मनोरञ्जनका लागि। भोज सान्निध्य र सद्भावको अचुक अस्त्र हो। भोजले जोड्छ, तोड्दैन। सबै विमोहित थिए। झिपिक्झिपिक् बत्तीहरू बलेका थिए। थर्थर् थर्काउँदै संगीत बजिरहेको थियो। झुम्झुम् झुम्दै सबै छम्छम् नाचिरहेका थिए। चारैतिर निर्वस्त्र खुसीको मेला भइरहेको थियो। सर्वे भवन्तु सुखिनः। पृथ्वी सुखी थियो, पृथ्वीवासीहरू सुखी थिए। एउटा भ्रमको कुशल मञ्चन भइरहेको थियो। अनि हामीले रमाईरमाई भोज खायौं।"
आयुको धुवाँकस,"अकारण पुलकित हुन थालेकी छु। के वास्तवमै मभित्र सल्किरहेका भावनाहरू वास्तविक हुन् ? म आफ्नो चेतनामा आउन खोज्छु, कतै ऊ भ्रान्ति त होइन ? कहिलेकाहीँ यस्तो लाग्छ, मैले यथेष्ट आयु बाँचिसकेकी छु। मेरा शेष उमेरका अझै पनि थुप्रै अभिलाषा छन्, जो मनमस्तिष्कमा मन्थन भएर आकार लिन चाहन्छन्। तर, अब सायद तिनीहरू गर्भमै तुहिन अभिशप्त छन्। किनभने दुर्बल भइसकेका मेरा दुवै मनस्थिति र कायालाई जबर्जस्ती लतार्दै घिसार्दै यी अमानवका अघि एउटा लाचार निरीह शालिक झैं उभिएर अभिनय गर्ने सामर्थ मभित्र छैन। कृत्रिम संवेदनाहरूले आक्रान्त बनाइरहेको मलाई म स्वयं क्रमशः उनीहरूजस्तै भइरहेको अनुभव गर्दैछु। कुनै अदृश्यले रचेको यो संरचनामा म मात्रै परिहास झैं बाँचिरहेको आभास हुँदैछ। समयको बहावसँगै कसैको प्रवाह प्रभावबिनै आफ्नै अथवा सबैका विरुद्ध मैले आफूलाई अहिलेसम्म कसरी उभ्याइरहें, म त्यसलाई परिभाषित गर्न असमर्थ छु। सायद अब यो परचक्री अस्तित्वले परिजीवी भएर नबाँच्ने निर्णय लिइसकेको छ। अथवा यो आत्माले सबैका आँखाबाट ओझेल भएर कतै सुदूरमा गएर आफ्नो तिलाञ्जली दिन चाहन्छ। सायद मैले कुनै प्रकारको परिणति खोजिरहेकी छु। ३७ वर्ष एक यो अधबैंसे उमेर कुनै उपहास होइन। म प्रौढतामा प्रवेश गर्दैछु। कहिलेकाहीँ यस्तो लाग्छ, म ३७ होइन, ७३ की हुँ। म आफ्नै उमेरको खिलाफ विपरीत भएर बैसाखी टेकेर आफूलाई हिँडाइरहेकी छु। मैले देख्ने र भोग्नुपर्ने सम्पूर्ण वेदनालाई मेरा संवेदनाहरूले अनुभूत गरिसकेका छन्। रिक्ततामा पनि पक्कै केहीले आफ्नो आयतन जमाएको हुनुपर्छ। त्यसैले म अघाइसकेकी छु। तर, मेरो अन्तरमनले मान्दैन, मैले पूर्णत्व पाइसकेकी छु भनेर। त्याग गर्नका निमित्त मसँग त्यस्ता अनमोल अवशेष छैनन्, जसले कसैका लागि थांग्राको काम गरोस्। समयले विदीर्ण बनाएको मेरो भाग्यलाई कसैका हत्केला अथवा निधारमा स्थान छैन। त्यसैले म समाधिस्थ हुन चाहन्छु, विस्मृत भएर। हिजोआज म आफूलाई निराकार देख्न थालेकी छु। तर, कहिले भने आफैंलाई धुवाँकस सम्झिन्छु, जहाँबाट मेरो अस्तित्व शनैः शनैः जलेर पुत्पुताइरहेको छ। कहिले म आफूलाई बाँध ठान्छु, जसलाई बिस्तारै खियाउँदै लगिरहेको छ मभित्र उम्लिरहेका मेरा व्याकुलता, व्यग्रता र अधीरताले। लाग्छ, मपग्लिएर सकिँदैछु। अञ्जान छु, मलाई आफ्नै आयुप्रति किन यति बिघ्न वितृष्णा ? बेलाबखत झ्यालबाट बाहिर नजर झार्दा म सिन्दूरले भरिएका सिँउदोहरू देख्छु। लाग्छ, त्यो रातो रङले कसैका परिचयलाई बोकेका छैनन्, बरू अस्तित्वलाई चिरा पारेर सम्झौतामा बाँच्नुपर्ने परिधि कोरिदिएका छन्। तर, मैले उक्त सिमानाभित्र बाँधिएर बाँच्नुपर्ने सौभाग्य र दुर्भाग्य पनि राम्रोसँग पाइनँ। दुःखहरू विस्तीर्ण हुँदा रहेछन्। यिनीहरू निस्सारताभित्र पनि सजिलैसँग समाविष्ट हुन्छन्। त्यसैले त दुःख नपुगेको घरातल छैन। आकाश छैन। कुनै हृदय छैन। यदि यो जीवनलाई निरूपण गर्ने हो भने यो नितान्त मेरो जीवन हो। तर, यो प्राणत्वसँग टाँसिएर आएका व्यथाहरू, वेदनाहरू, व्याकुलताहरू, व्यवधानहरू मेरा होइनन्। यी सबै मलाई मेरा अज्ञताले दिएका हुन्। अज्ञतालाई यदि रूप दिने हो भने त्यो मेरो लोग्ने भएर उभिन्छ, जसलाई यो अन्धकारमा मेरो हात छाड्न एक निमेष पनि लागेन। ढकढक! ढोकाको दस्तकले आफूभित्रको अन्तरचिन्तनबाट मलाई ब्युँझाइदिन्छ। मलाई उक्त आवाजले बोध गराउँछ, म कसैको पराधीनमा छु। म आफूलाई सम्हाल्दै संग्रहित पार्छु र ढोका खोल्छु। दुई कप चिया बनाएर ल्याऊ है माथि कोठामा यति भनेर महिला आकृति कतै लुप्त हुन्छ। म चियासँगै आफ्नो अतीतलाई उमाल्न थाल्छु। थाहा छ, अब चियाको स्वाद अमीठो हुन्छ। यो जीर्ण अस्थिपञ्जरलाई गाउँ फर्काएर आफ्नो आमाबुबाको अघि पुर्याउन सक्ने मुटु मसँग छैन। आफ्नाहरूको चिन्ता, सपना, ममतालाई कुल्चेर आफूभित्रको बौलट्टीपनबाट निर्देशित भएर यहाँ आएको मैले आखिर के पाएँ ? सायद त्यस बखत मभित्र रहेको अन्धताले वास्तवमै केही देखेन अथवा देख्न चाहेन। सबैलाई त्यागेर आएकी म आफैं बीच बाटोमा छाडिएँ। म वसन्तको पालुवा झैं आफ्नै आवृत्तिमा बाँचिरहेकी थिएँ। तिमी शिशिरको हावा झैं भएर आयौं र मलाई मेरो अस्तित्वबाट चुँडाएर अरू नै केही बन्न बाध्य बनाएर लिएर गयौं। सायद तिमीले ममा सपनाका लेप लगाइदिएका थियौं, जसले गर्दा मैले आफ्नै महकलाई सुध्न सकिनँ अथवा आफ्नै प्रच्छायालाई चिनिनँ। तिमीले मलाई यस्तो विराट शून्यतामा लिएर गयौं, जहाँ मेरो आवाजलाई स्वयंले पनि सुन्न सकिनँ। सायद तिमीले मलाई दिएको भूमिकामा आफ्नो चरित्रलाई कुशलतापूर्वक मैले अनुकरण गर्न सकिनँ। तिमीले मभित्र सधैंका लागि प्रेम र लोग्ने मान्छेप्रति वितृष्णा पैदा गराइदियौं। केही न केही आवरण अथवा अवतारमा आफूलाई लुकाउने समाजमा तिमीले मलाई निर्वाङ बनाएर गयौं। तिमी जल्लाद हौं। म अनभिज्ञ छु, तिमीले मलाई कस्तो किसिमको जहर पिलाएका छौं ? म तिमीलाई तँ भनेर सम्बोधन पनि गर्न सक्दिनँ। तिमीले मलाई अस्वचालित बनाइदिएका छौं। परित्यक्त भइसकेको म सायद अझै पनि तिम्रा केही तŒवहरूबाट निर्देशित तथा नियन्त्रित छु। म किस्तीमा दुई कप चिया लिएर भर्याङ उक्लिन्छु। मेरा खुट्टाहरूसँगै अन्तस्करणमा पुरिएका भावनाहरू पनि उप्किएर, उम्लिएर उकालो चढ्न थाल्छन्। प्राध्यापक दम्पती सोफामा बसेर टीभीमा समाचारपान गरिरहेका हुन्छन्। म उनीहरूलाई चिया टक्र्याउँदै महिला आकृतितिर हेर्दै भन्छु, दिदी, म अर्को मैना गाउँ जान्छु। मेरो बाहनालाई दुई जोडी नजरहरूले तौलिन थाल्छन्। उनीहरू जानकार छैनन्, यो निर्णयलाई मेरो मगजले कहिलेदेखि कोरल्न थालेको हो। कति दिनको छुट्टी चाहिएको हो ? यो स्वाभाविक प्रश्नमा मेरो अनपेक्षित जवाफ खप्टिन्छ, सायद अब फर्केर सहर आउदिनँ। प्रतिक्रियामा जन्मिएको मौनतालाई सुन्न नचाहेर म आफूलाई च्याँपेर चिसो छिँडी कोठामा जान्छु र त्यहाँ छरिएका आफ्ना बासी उमेरहरूलाई बटुल्न थाल्छु। कहिलेकाहीँ यस्तो लाग्छ, मैले बाँचिसकेका आयु सबै भ्रम हुन्। मेरो अतीत कुनै निदरीमा पौडिरहेको सपना हो अथवा कुनै विरक्त र भयाकुल मस्तिष्कले रचेको कल्पना, अरू केही होइन। मेरा आँखाहरूले अझै रुन बाँकी छन्। मैले यथार्थको स्वादलाई चाख्नै बाँकी छ। मलाई थाहा छैन, अहिलेसम्म यो सहरले मलाई सहेको हो या सम्हालेको हो ? तर लाग्छ, मेरा उद्गारहरूलाई यो सहरले कहिल्यै सुनेनन्। सायद यो सहर शोक र वेदनाका इँटाहरूले बनेका छन्, जसले गर्दा यो उज्जन्ड भएको छ। त्यसैले हामी एकअर्काको आर्तनादलाई सुन्न चाहन्नौं। कुनै पनि घरको परिधिभित्र म आफूलाई धेरै समयसम्म बाँध्न सक्दिनँ। यस्तो प्रतीत हुन्छ, मभित्रको रोग बिस्तारै घरमा पनि सल्किँदै छ। म सबैलाई संक्रमित बनाउँदै छु। खाना बनाउनु, कपडा धुनु, घर सफा गर्नु, जीवित भइरहनुजस्ता यी नित्यक्रिया र आफ्नै प्रवृत्तिले म आजित भइसकेकी छु। तर, म यो व्यथित शरीरलाई लिएर पलायन हुन खोजेकी भने होइन। मभित्र कुनै किसिमको योजनाको रूपरेखा कोरिएका छैनन्, तर यहाँबाट टाढिएर आफ्नै उद्गारहरूलाई उद्धार गरेर आफूलाई उदारता देखाउन चाहन्छु। थाहा छ, म गएपछि अर्काे एकजोडी हत्केलाहरू यहाँ आउनेछन् र यहीँ छिँडीमा बस्नेछन्, यी चिसा भित्ताहरूमा मैले कोरेका धमिला स्मृतिहरूलाई मेटाउँदै। बैनी, पर्सि विदेशबाट छोरा आउँदै छ। उसको कोठा सफा गरिराख है। घरधनीको आदेशलाई टिपेर म त्यो कोठा खोल्छु, जुन कोठालाई मैले एक वर्षको अन्तरालमा कहिल्यै खुलेको देखिनँ। म झस्किन्छु, यो घरका मृत भित्ताहरूले मेरा कुण्ठित कथालाई सुन्न थालेको एक वर्ष भइसक्यो ? म निरूपाय भएकी छु, यो सहरका घरहरूमा मेरा आयुहरू चुँहिएका हुन् या यी घरहरूले मेरा उमेरहरूलाई चुसिरहेका हुन् ? सपना र आकांक्षाको रङ कस्तो हुन्छ, मैले बिर्सिसकेकी छु। पछिल्लोपटक यो धड्कनले कहिले पखेटा हालेको थियो, मलाई सम्झना छैन। लाग्दैछ, जिजीविषा क्षीण हुँदै गइरहेको यो मनमस्तिष्कलाई अब कुनै पनि स्वार्थका रंगीन पर्खालहरूले अडाउन सक्दैनन्। के एउटै कारणले मान्छेलाई कहिल्यै नउभिनेगरी यसरी घायल बनाइदिने सामर्थ बोकेको हुन्छ ? के यो बन्झरतालाई पुनः सिँचाइ गर्न सकिँदैन ? दुईरातपछि फरक भूगोलको हावा चाखेर विदेशबाट धरघनीका छोरा अवतरित हुन्छ। दुई वर्षपछि उसको आगमनले घर र आमाबुबाको अनुहारलाई उत्साहको रङले पोतिदिन्छ। घरको कुनामा उभिएर उसको फराकिलो छाती र सम्मोहित पार्ने मायावी मुस्कानलाई म ताकिरहन्छु। मलाई अपरिभाषित आभासको झोक्काले हिर्काएर जान्छ। तरंगित हुन्छु, के मभित्र अझै चुँडिनका निमित्त संवेदनाहरूका धाँगा बाँकी छन् ? खरानी हुँदै गरेको यो भग्नावशेषले पुनः आफ्नो आकार लिइरहेको प्रतीत हुन्छ। प्रौढतामा उक्लिरहेको मेरो उमेर एकाएक ओरालो झर्दै तरुण हुन खोज्छ। यो उषर शरीर धेरैपछि अनौठो अनुभूतिको काउकुतीले रुझ्न थाल्छ। धड्कनको लयमा परिवर्तन आउन थाल्छ। सायद निष्प्रयोजन बाँचिरहेको अब केही स्वार्थ भेट्टाएकी छु। यसरी संवेगमा आएका उत्तेजनाहरूले मलाई घाइते बनाइदिन्छन्। मलाई बोध हुन्छ, मैले बाँच्नु पर्ने आयु अझै बाँकी छन्। आफूभित्रका वितृष्णाहरूलाई मारेर मलाई स्वीकारेको यो सहरलाई मैले पनि अँगालोमा बेर्नुपर्छ। तर, मेरा अन्तर्हृदय र सचेत मस्तिष्कले मलाई विदित गराइरहन्छन्, म ३७ वर्षको हुँ र ऊ भर्खर २२ को। म बुझ्दिनँ, आफूभन्दा लगभग १५ वर्ष कान्छो उमेरसँग यो कस्तो आकर्षण हो ? यो कस्तो सम्मोहनको मन्त्रमा म वशमा पर्दैछु ? एक्कासि लाग्न थाल्छ, म घिनाइलो अतीतको अधीनबाट मुक्त भएर मलाई प्रतीक्षा गरिरहेका मेरा चाहनाहरूका लागि बाँच्नुपर्छ। मैले विगतका खतहरूमाथि नयाँ स्मृतिहरूको लेपन लगाउनुपर्छ। यस्तो लाग्छ, उसले मलाई पीयूष पिलाइदिएर मभित्र सास र साहस दुबै फुकिदिएको छ। म पुनः धड्किँदैछु। मेरा नजरहरूले अनेक निहुँ लिएर उसलाई सुम्सुम्याउन थाल्छन्। मेरा गलित हातखुट्टाहरूमा एकाएक जागर भरिएका छन्। धेरैपछि निन्द्राले मेरो निमित्त रङ बोकेका सपनाहरूलाई ल्याउन थालेका छन्। म अकारण पुलकित हुन थालेकी छु। के वास्तवमै मभित्र सल्किरहेका भावनाहरू वास्तविक हुन् ? म आफ्नो चेतनामा आउन खोज्छु, कतै ऊ भ्रान्ति त होइन ? अथवा ऊ कुनै सेतु हुन सक्छ, मेरा बाँकी उमेरहरूसँग जोड्न बनेको। महिनालाई पूरा गर्न बाँकी रहेका १५ दिन तिनै आफ्ना उमेर झैं लाग्छन्, जसले कस्तो भविष्य साँचेर राखेका छन्, म अन्धकारमा छु। मलाई आफ्नै निर्णयले चिमोठ्न थाल्छ। कामना गर्न थाल्छु, समय अचेत भएर कतै पल्टिओस्। अनुरागले लत्तपत्तिएको मभित्र एक प्रकारको अनौठो बैचेनीले इँटाहरू थप्न थाल्छ। म विश्वस्त हुन्छु, आफ्नो नियतिको पिँजडाबाट कहिल्यै उम्कन सक्ने छैन। यहीँ रहने मनसायले तीन दिनपछि घरधनी दिदीलाई भन्छु, दिदी, म गाउँ जादिनँ, यहीँ काम गर्छु। बैनी, पहिल्यै भन्नु पर्दैन ? अब त ढिला भैहाल्यो नि ! केही दिनपछि अर्काे काम गर्ने मान्छे आउँदैछ। मलाई यो आवाज मेरो अतीतभन्दा पनि अमीठो लाग्छ।"
प्रधानमन्त्री प्रचण्ड र कांग्रेस सभापति देउवासहित शीर्ष नेताको बैठक बालुवाटारमा जारी,"काठमाडौं : प्रधानमन्त्री पुष्पकमल दाहाल प्रचण्ड र कांग्रेस सभापति शेरबहादुर देउवासहित शीर्ष नेताको बैठक बालुवाटारमा जारी रहेको छ। सहकारीको रकम हिनामिना प्रकरणमा संसदीय छानबिन समिति बनाउने विषयमा प्रधानमन्त्रीसँग छलफल गर्न नेपाली कांग्रेसका सभापति शेरबहादुर देउवासहितका नेताहरु बालुवाटार पुगेको प्रमुख सचेतक रमेश लेखकले जानकारी दिए। छलफलमा देउवा,उपसभापति पूर्णबहादुर खड्का, महामन्त्री गगन थापा र प्रमुख सचेतक लेखक सहभागी छन्। कांग्रेसका नेताहरुसँग शुक्रबार बेलुका ६ बजे तय भएपनि प्रधानमन्त्री दाहालको दाँतको उपचारका लागि अस्पताल जानुपर्ने भएकाले बैठक आज बिहानलाई सारिएको कांग्रेसका प्रमुख सचेतक लेखकले बताए। संसदमा उत्पन्न गतिरोध अन्त्य गर्न विभिन्न चरणमा सत्ता पक्ष र प्रतिपक्षबीच छलफल भएपनि निष्कर्षविहीन बनेको छ। आज दिउँसो पुन:सभामुख देवराज घिमिरेले बालुवाटारमा प्रधानमन्त्री दाहाल र एमाले अध्यक्ष केपी शर्मा ओलीसँग छलफल गर्न लागेका हुन्। सभामुखका प्रेस सल्लाहकार शेखर अधिकारीका अनुसार आज दिउँसो २ बजे प्रधानमन्त्री निवास बालुवाटारमा सदन खुलाउने विषयमा प्रधानमन्त्री दाहाल र पूर्वप्रधानमन्त्री ओली र समय व्यवस्थापन भए प्रमुख प्रतिपक्ष दल कांग्रेस सभापति देउवासँग पनि घिमिरेले छलफल गर्ने छन्। प्रमुख प्रतिपक्षी दल कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। बैठक सुरु हुने बित्तिकै प्रतिपक्षले अवरोध गरेपनि सभामुख देवराज घिमिरेले राष्ट्रपति कार्यालयबाट आएको पत्र पढेर सुनाएका थिए। त्यसपश्चात गृहमन्त्री लामिछानेलाई बोल्न समय पनि दिए। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। बिहीबारको बैठकमा धकेलाधकेल, सत्ता पक्ष र प्रतिपक्षबीच मुठभेटको अवस्थासमेत भएपछि बैठक स्थगित भएको थियो। संसदीय छानबिन समिति बनाउने विषयमा सहमति नजुटेपछि शुक्रबार बोलाइएको प्रतिनिधि सभा बैठक आइतबार ११ बजे बस्नेगरी बैठक स्थगित भएको छ।"
लागुऔषध नियन्त्रणमा आमाहरु कार्यक्रम सञ्चालन,"झापा : जिल्ला प्रहरी कार्यालय झापाले पछिल्लो दश महिनामा तीन सय ७२ लागुऔषध कारोबारीलाई पक्राउ गरेको छ। प्रहरीले जिल्लाका विभिन्न स्थानबाट लागुऔषध सेवनकर्ता, बिक्रेता र ओसारपसारमा संलग्नलाई पक्राउ गरेको हो। पक्राउ पर्नेमध्ये २५ महिलासमेत रहेका जिल्ला प्रहरी कार्यालयका प्रहरी नायब उपरीक्षक कृष्णकुमार चन्दले जानकारी दिए। लागुऔषध कारोबारमा संलग्नमध्ये स्वदेशी तीन सय २५ पुरुष र २५ महिला तथा १८ विदेशी पुरुष र चार विदेशी महिला रहेका छन्। सोही अवधिमा झापामा लागुऔषधका दुई सय ४० मुद्दा दर्ता भएका छन्। खैरो हिरोइन एक हजार नौ सय ४४ ग्राम चार हजार छ सय ४० मिलिग्राम र गाँजा २६ किलोभन्दा बढी बरामद गरेको छ। चालु आर्थिक वर्ष २०८०८१ को साउन महिनामा ३४ पुरुषसहित ३७ जना लागुऔषधसहित पक्राउ परेका थिए। त्यस्तै भदौमा ४२ जनासहित १० किलो एक सय सात ग्राम गाँजा र चार सय ५५ ग्राम हिरोइन प्रहरीले बरामद गरेको प्रहरी नायब उपरीक्षक चन्दले जानकारी दिए। त्यस्तै असोजमा ४१ जनासहित एक किलो ६ सय ७० ग्राम गाँजा र एक सय ७६ ग्राम चार सय ४० मिलिग्राम हिरोइन, कात्तिकमा लागुऔषधका १० मुद्दा दर्ता हुँदा १७ जना पक्राउ परेका थिए भने ३२ ग्राम सात सय मिलिग्राम हिरोइन प्रहरीले बरामद गरेको थियो। यसैगरी मङ्सिरमा १२ पुरुष, तीन महिला स्वदेशी र दुई पुरुष विदेशीसहित १७ जना पक्राउ परेका थिए। एघार लागुऔषधका मुद्दा दर्ता हुँदा प्रहरीले ७० ग्राम चार सय ७० मिलिग्राम हिरोइन बरामद गरेको थियो। पुसमा १४ जना पक्राउ पर्नुका साथै नौ लागुऔषधका मुद्दा दर्ता भएका थिए। सो अवधिमा एक सय ६२ ग्राम दुई सय ७० मिलिग्राम हिरोइन बरामद भएको प्रहरी नायब उपरीक्षक चन्दले बताए। माघमा ३५ जना पक्राउ परेका थिए भने २६ वटा मुद्दा दर्ता भएका थिए। माघमा दुई सय ५० ग्राम गाँजा र ३९ ग्राम तीन सय २० मिलिग्राम हिरोइन बरामद गरिएको प्रहरीले जनाएको छ। फागुनमा सबैभन्दा बढी लागुऔषध कारोबारी पक्राउ परेका छन्। सो अवधिमा ५१ स्वदेशी पुरुष, सात स्वदेशी महिला, दुई विदेशी पुरुष र एक विदेशी महिला पक्राउ परेका थिए। फागुनमा ३९ लागुऔषधसम्बन्धी मुद्दा दर्ता भएका थिए। प्रहरीले सो अवधिमा ७० ग्राम पाँच सय मिलिग्राम गाँजा र तीन सय ३५ ग्राम नौ सय ९० मिलिग्राम खैरो हिरोइन बरामद गरेको थियो। त्यस्तै चैतमा प्रहरीले ५५ स्वदेशी पुरुष, दुई स्वदेशी महिला र दुई विदेशी पुरुषलाई लागुऔषध कारोबारीका रुपमा पक्राउ गरेको थियो। चैतमा लागुऔषधका ३७ मुद्दा दर्ता भएका थिए भने प्रहरीले एक किलो चार सय ७९ ग्राम चार सय मिलिग्राम गाँजा बरामद गरेको थियो। वैशाखमा ४२ जना स्वदेशी पुरुष, दुई स्वदेशी महिला र पाँच विदेशी पुरुष पक्राउ परेका थिए। सो अवधिमा लागुऔषधका २९ मुद्दा दर्ता भएका थिए। लागुऔषध नियन्त्रणका लागि प्रहरीले दिनहुँजसो सचेतनामूलक कार्यक्रम सञ्चालन गर्दै आए पनि भारतको पश्चिम बङ्गाल र विहारसँग झण्डै एक सय ४४ किलोमिटर क्षेत्र खुला सीमा भएका कारण लागुऔषध नियन्त्रणमा प्रहरीलाई समस्या भएको छ। दिनानुदिन लागुऔषध प्रयोगकर्ताको सङ्ख्या बढ्दै गएको पाइएपछि जिल्ला प्रहरी कार्यालय झापाले अहिले लागुऔषध नियन्त्रणमा आमाहरु कार्यक्रम सञ्चालन गरेको प्रहरी उपरीक्षक मिलन केसीले जानकारी दिनुभयो। अहिले जिल्लाका १५ वटै पालिकामा यो कार्यक्रम सञ्चालनमा छ। स्थानीय तहसँग साझेदारी गर्दै प्रहरीले टोल टोलमा पुगेर उक्त कार्यक्रम सञ्चालन गरिरहेको छ। रासस"
"ललितपुरको खोकनामा गुरुङको घर चोरी, सुनचाँदीका गहना र नगदसहित ६ जना पक्राउ","काठमाडौं : ललितपुरमा चोरी गर्ने समूहका ६ जना पक्राउ परेका छन्। ललितपुर महानगरपालिका२१ खोकनाका नवराज गुरुङको घरबाट चोरी गरेको आरोपमा काठमाडौं उपत्यका अपराध अनुसन्धान कार्यालयले ६ जनालाई पक्राउ गरेको हो। काठमाडौं उपत्यका अपराध अनुसन्धान कार्यालयका प्रवक्ता रविन्द्र रेग्मीका अनुसार पक्राउ पर्नेमा रामेछाप दोरम्बा गाउँपालिका४ का ३७ वर्षीय कमल थापामगर र ३५ वर्षीय धनलाल थापा मगर, सिन्धुपाल्चोकको मेलम्ची नगरपालिका६ का २८ वर्षीय सुवास सुनार, काठमाडौंको मनोहरा६ मुलपानी बस्दै आएका ४१ वर्षीय रेशम बिक, टोखा नगरपालिका३ का ४१ वर्षीय योगेश डाँगी र सप्तरीको सुरुंगा१४ का मोहम्मद समिर रहेका छन्।उनीहरु वैशाख ७ गतेदेखि ९ गतेको बीचमा ललितपुर महानगरपालिका२१ खोकनास्थित नवराज गुरुङको घरमा कोही नभएको समयमा सुनचाँदीका गरगहनाहरु, नगद तथा आइफोन लगायतका धनमालहरु चोरी गरेको आरोपमा पक्राउ परेका हुन्। चोरी भएकामध्ये आइफोन मोबाइल किनबेच गर्ने टोखा नगरपालिका३ स्थायी घर भई न्यूरोड ताम्राकार कम्पलेक्सस्थित सेलफोन रेस्क्यु सेन्टरका सञ्चालक डाँगी र समिर समेत पक्राउ परेका हुन्। प्रहरीले घटनाको अनुसन्धान गरिरहेको जनाएको छ। उनीहरुको साथबाट केके बरामद भयो ?"
ज्ञानका अन्वेषक मणि अर्थात् चक्रपाणि,"अनेक प्रतिभा आआफ्ना क्षेत्रमा सक्रियतापूर्वक जुटेका छन्। यसैमा खोजमूलक एवम् विद्वत्तापूर्ण वाङ्मयिक साधना र उपलब्धिका कारण राष्ट्रव्यापी रूपमा समस्त नेपालीका माझ चर्चित र प्रतिष्ठित बन्न पुगेका अन्वेषक एवं प्राज्ञ ज्ञानमणि नेपालका बारेमा चर्चा गरिँदै छ। यद्यपि आफ्नो पुख्र्यौली मूल घर भोजपुर, सिक्तेल हुँदाहुँदै पनि प्रसंगवश मामाघर खोटाङ, पुराना गाउँमा १९८९ सालको श्रीपञ्चमीका दिन जन्मन पुगेका ज्ञानमणि नेपालको न्वारनको नाम चक्रपाणि हो। पूर्वी नेपालको भोजपुर शैक्षिक, साहित्यिक, सामाजिक, सांस्कृतिक गतिविधिको अग्रसरताका कारण चर्चित जिल्लाक्षेत्र हो। बालागुरु षडानन्दले बालेको शिक्षाको ज्योति तथा प्रखर क्रान्तिचेतयुक्त नारी योगमायाले चालेको सुधारवादी कदमका कारण अनि राष्ट्रिय हतियारको मान्यता पाएको सिरुपाते खुकुरीको निर्माण जस्ता टड्कारा सन्दर्भले भोजपुरलाई पूर्वी नेपालको उल्लेखनीय जिल्लाको पहिचान दिनेगरेका छन्। फलस्वरूप त्यस क्षेत्रमा साहित्य, कला, संस्कृतिका सृजना र अनुसन्धानका पक्षमा विगत लामो समयदेखि प्रभावकारी कार्यहरू हुँदैआएका छन्। उनी पिता पंभानुभक्त नेपाल तथा माता अम्बिकादेवी (अन्नपूर्णादेवी) नेपालका प्रथम सन्तान हुन्। जेठी आमाको प्रसूति व्यथाका कारण घरमा निधन भएको हुनाले पुनः त्यस्तो घटना नदोहोरियोस् भन्नाका खातिर उनकी आमालाई माइतीमा पठाइएको थियो। एउटी बहिनी जन्मिएपछि विसं२००० मा आमाको पनि निधन हुनगयो अनि किशोरावस्थामा उनी मातृविहीन बन्नपुगे। समयक्रममा कान्छी आमा विष्णुमायाबाट ५ छोरा र २ छोरी जन्मिएपछि ८ जना भाइबहिनीका आदरणीय दाजुको प्रतिष्ठासहित उनको जीवनको सुखद समय व्यतीत हुँदै गयो। ज्ञानमणि नेपालको पढाइ पाँच वर्षकै कलिलो उमेरदेखि प्रारम्भ भएको थियो। आफ्नो घर परिवेश सिक्तेल, बतासेमै रहेर उनले पहिला किताब, रुद्री, चण्डी, भानुभक्तीय रामायण अनि आफ्ना पितामह वैयाकरण नेपालका रचना पढ्न थाले। आठ वर्ष लाग्नासाथ उनको व्रतबन्ध गरियो र तत्पश्चात् दाजु पं वासुदेवसँग उनले वेद, लघुकौमुदी, अमरकोश, चाणक्यनीति दर्पण र हितोपदेश मित्रलाभ पढे। अनि पछि गोगने पाठशालामा गएर गुरु पंजयदेव अधिकारीसँग मध्यकौमुदी, रघुवंश, श्रुतबोध, तर्कसंग्रह जस्ता विषयको पढाइ पूरा गरे। त्यसपछि उच्च अध्ययनका लागि काठमाडौं जाने कि काशी (बनारस) जाने भन्ने प्रसंगमा घरसल्लाह हुँदा काठमाडौं जाने तय भएपछि पिताजीले पं लक्ष्मीप्रसाद पोखरेलका साथ लगाएर पाठशाला र अन्य क्षेत्रको अन्नपानी नखानू, तीर्थको दान नलिनू भनेर सल्लाह दिएका थिए भने हजुरआमा पद्मादेवी नेपालले सबै कुरामा सानैदेखि सचेत गराउँदै जीवनमा अगि बढ्न प्रेरणा दिएकी थिइन्। काठमाडौं आएपछि ज्ञानमणिका सामु तीन ओटा विकल्प देखापरे रानीपोखरी संस्कृत प्रधान पाठशालामा भर्ना भएर पढ्ने कि शेषराज गुरुसँग पढेर चाँडै परीक्षा उत्तीर्ण हुने अथवा नयराज पन्त गुरुसँग परीक्षा नदिने पद्धतिको अष्टाध्यायी पढाइ गर्ने ? यस परिस्थतिमा पाठशालाको पढाइ सन्तोषजनक नरहेको सूचना आफूलाई प्राप्त भएको अनि दोस्रो विकल्प छान्न लक्ष्मीप्रसादको अनुमति हुँदाहुँदै पनि निजको आफ्नै छोरो भने नयराज गुरुकहाँ पढ्दैगरेको बुझिएकाले र अष्टाध्यायी नपढी संस्कृत व्याकरणमा पारङ्गत हुन नसकिने यथार्थता बुझेपछि केही दिनको चिन्तनपश्चात् उनले तेस्रो विकल्प रोजे र गुुरुकुलीय पद्धतिअनुसार आफ्नो ज्ञान क्षितिजलाई फराकिलो बनाउँदै लगे। नयराज गुरुकहाँ मूलतः चार पुस्तक अष्टाध्यायी, अमरकोश, रघुवंश र भट्टिकाव्य तथा हर्षचरित, संस्कृतका अन्य काव्यनाटकका एकसय पुस्तक अनि इतिहास र भूगोल पनि पढ्नुपथ्र्यो। इतिहास विषयमा मूल स्रोत पहिल्याएर गुणदोष परीक्षण गरी सत्यासत्य जाँचेर पढ्नेपढाउने चलन थियो। खाली समयमा आफूभन्दा तल्लो तहका विद्यार्थीहरूलाई पनि पढाउनुपथ्र्यो। यसरी दिनको ७८ घण्टा परिश्रमपूर्वक खट्नुपथ्र्यो। उनले आफ्नो अध्ययनअध्यापनलाई सहजतासाथ उपलब्धिमूलक बनाएर अगि बढाए। आठ वर्षसम्म नियमित रूपमा पढेर सकिएपछि उनी घर फर्किए। ज्ञानमणि नेपालको पहिलो विवाह ९ वर्षमै पं धु्रवलाल खतिवडाकी छोरी लक्ष्मीदेवीसँग भएको थियो। परन्तु २००५ सालमा लक्ष्मीदेवीको असामयिक निधन हुनपुग्यो। पछि लक्ष्मीप्रसाद पोखरेलकी छोरी जयन्तीदेवीसँग उनको दोस्रो विवाह भएको थियो। तत्पश्चात् जन्मेका ५ छोरामध्ये पहिलो र कान्छो शिशु अवस्थामै तथा काइँलो (स्यमन्तमणि) बाल्यकालमा परलोक भएपछि धर्मपत्नी जयन्तीदेवी तथा दुई छोरा (सन्तोषमणि र शेखरमणि) साथ रहेको अवस्थामा अढाई दशकअगि धर्मपत्नी जयन्तीदेवीको निधन (२०५५) पश्चात् उनी एकाकी जीवनमा प्रवेश गर्न बाध्य भए र छोराबुहारीको हेरचाहमा रहे। उनको स्थायी बसोवास काठमाडौंको कलंकीमा रहेको थियो। आफ्नो अध्ययनकार्य समाप्त गरेपश्चात् उनलाई समाजसेवा, शिक्षासेवा, अनुसन्धान र इतिहास विषयमा रुचि बढ्नगयो। भोजपुर फर्किएपछि उनले बतासेमा संस्कृत पाठशाला स्थापना गरे र आठ वर्ष पढाए। समाज सुधारका पक्षमा चेतना छरे। तर तत्कालीन ग्रामीण परिवेशमा चेतनाको प्रचार, प्रसार गर्नेहरूले अनेक आरोप र सजाय खेप्नुपथ्र्यो। केही वर्षपश्चात् त्यस भेगमा सञ्चालित सबै संस्कृत पाठशाला बन्द गरिए। अनेक झन्झट, झमेला आइलागे। उनले गाउँमा बसेर आफ्नो प्राज्ञिक उन्नयन हुन नसक्ने बुझे र अन्ततः काठमाडौं आए। भोजपुरमा रहँदा अनुसन्धानमा केन्द्रित हुने लक्ष्य राखी नेपाल इतिहास विकास समिति नामको संस्था खोलेर पनि उनी क्रियाशील बनेका थिए। काठमाडौं आएपछि आफ्ना अनुसन्धान र लेखनका गतिविधिलाई तीव्रता दिए। प्रारम्भमा उनी कविता रचनामा पनि रुचि राख्थे। भोजपुरमै रहँदा केही कृतिहरू प्रकाशनमा ल्याउने काम गरेका थिए। आफ्नो राष्ट्रको सम्झना (१ र २) रचना र प्रकाशन तथा भोजपुरका आफ्ना पितामहलगायतका अन्य प्रतिभाहरूको खोजी गरी रचना सङ्कलन, सम्पादन र प्रकाशन गरेका थिए। पछि काठमाडौंमा पनि आफ्ना पूर्ववत् कार्यलाई निरन्तरता दिइरहे। राष्ट्रको सम्झना (२०२४) मा प्रयुक्त लोकलयको कविताको सन्देशमूलक नमुना यस प्रकार छ : नेपाली भाइ ! नेपालको सानो गर्दछु बयान ध्यानले सुन, मनले गुन पुर्खाको बखान। ती हाम्रा पुर्खा थिए रे कस्ता ? यी हामी कस्ता छौं हामीले अब हुनुछ कस्तो के गरे सप्रन्छौं ? यो सब गुनी देशको छिटो गर्नुछ उद्धार ठुलो छ काम, थाम्नु छ नाम, राख है विचार। कविले कवितामार्फत् आफ्नो राष्ट्रप्रेमी व्यक्तित्वको चिनारी दिएका छन्। उनले आफ्नो अध्ययनको परिवेश र प्राप्तिलाई मेरो गुरुकुलीय शिक्षा र सहपाठी (२०५४) शीर्षकको ग्रन्थमा सविस्तार वर्णन गरेका छन्। उनले विद्या वा शिक्षाको महत्त्व तथा राष्ट्रिय प्रवृत्ति बारे यस्तो विचार प्रस्तुत गरेका छन् विद्याको महत्त्वको अभाव, राष्ट्रिय जागरणको कमी, योग्यताको कदर गर्ने प्रवृत्ति विपरीत चाकडी र चापलुसी बढेको कुरा अत्यन्त दुःखदायक छ। स्वतन्त्र सार्वभौम सत्तासम्पन्न देशका लागि नसुहाउँदो दास मनोवृत्तिको प्रभाव, धनका लागि कर्तव्याकर्तव्यको र विवेकको अभाव देख्दा विचलित बन्नुपर्दछ। विनाआत्मबल, विनाविद्याबल देशको चारित्रिक विकास, आध्यात्मिक तथा भौतिक उत्थान असम्भव छन्। राष्ट्रिय शिक्षाको उन्नति भएर नागरिक मनोबल नउठी राष्ट्रिय जागरण नआई देशको उत्थान हुनैसक्दैन (कौशिकादि सन्तति, २०४५)। नेपाली वाङ्मय जगत्मा निरन्तर क्रियाशील रहेका ज्ञानमणि नेपाल नेपाली इतिहास, संस्कृति, भाषा, साहित्य र समाजशास्त्र क्षेत्रका विशिष्ट एवं बहुआयामिक व्यक्तित्व हुन्। उनले आजीवन गरेको यस पक्षको सेवाका मुख्यतः पाँच क्षेत्र छन् सृजनालेखन, अनुसन्धान, सम्पादन, अनुवाद र प्रतिभा उत्थानउत्खनन। अन्वेषक ज्ञानमणि नेपालको जीवनको लामो समय अनुसन्धान र लेखनमै बित्यो। उनले कविताकाव्य (थोरै), खोजअनुसन्धानमूलक लेखरचनाग्रन्थ (बहुल) र संस्मरण लेखे। जस्तै : १ नेपालको प्राचीन इतिहासमा नयाँ प्रकाश (२०१९) २ राष्ट्रको सम्झना (१ र२) (२०२४) ३ मही रावणबध नाटक विवेचनात्मक अध्ययन (२०४०) ४ नेपाल निरुक्त (२०४०) ५ नेपाल सुखिम सम्बन्ध (२०४३) ६ पशुपतिनाथको दर्शनस्पर्शनपूजन सम्बन्धमा समीक्षा (२०४३) ७ नेपाल भोटचीन सम्बन्धका केही सांस्कृतिक पक्ष (२०४५) ८ नेपालको महाभारत (२०५०) ९ मेरो गुरुकुलीय शिक्षा र सहपाठी (२०५४) १० नेपाल निरुपण (२०५५) ११ नेपाली साहित्यमा आदिकविको समस्या (२०५९) १२ नेपालको माध्यमिक कालको इतिहास (२०६२) १३ अतीतका स्मृति र अनुभूति (२०६५) १४ गणतन्त्रदेखि लोकतन्त्रसम्म (२०६७) १५ संघीयताको समस्या र समीक्षा (२०६८) आदि। ज्ञानमणि नेपालले सम्पादन तथा अनुवादका क्षेत्रमा पनि प्रशस्त कार्य गरेका छन्। प्रथमतः आफ्ना पितामह बहुमुखी प्रतिभा पं वैयाकरण नेपाल (१९१२१९७९) का सृजनाहरू गाउँसमाजमा पढिने, सुनाउने प्रचलन थियो। ती प्रकाशनमा आएका थिएनन्। नाति जन्मनुभन्दा एक दशकअगि नै हजुरबाको देहावसान भइसकेको थियो। उनले हजुरबालाई भेट्न पाएनन् परन्तु हजुरआमाको प्रभाव र प्रेरणाले हजुरबाका रचना पढ्ने अवसर सानैदेखि प्राप्त गरेका हुनाले काठमाडौंमा पढाइ सकेर भोजपुर फर्किएपछि रचना संकलन, सम्पादन गरी पुस्तक प्रकाशन गरे। पं वैयाकरण रचित कृतिहरू यस प्रकार छन् : १ पुराना कविता (२०१८) २ किष्किन्धाकाण्ड र पुण्य शिक्षा (२०३४) ३ वैयाकरण ग्रन्थावली (२०७०) अन्य स्रष्टाका रचनाहरू सम्पादनअनुवाद यस प्रकार गरेका छन् : १ वनका फूल (कवि र काव्य, २०२५) २ सङ्गीत लहरी (२०२५) ३ बेताल पच्चीसी (२०५७) ४ हेमराज शर्मा : उनका कृति र समीक्षा (२०५७) ५ पृथ्वीन्द्रोदय महाकाव्य (२०६८) ६ भैरवानन्द नाटक (अनुवाद) आदि। ज्ञानमणि नेपालले अन्य स्रष्टासँग मिलेर सहलेखन पनि गरेका छन्। जस्तै : १ कौटलीय अर्थशास्त्रको ऐतिहासिक व्याख्या (२००९) २ इतिहास संशोधन (१५) (२००६१२) ३ ऐतिहासिक पत्रसङ्ग्रह (व्याख्यासहित) (२०१४) ४ जयरत्नाकर नाटक (अनुवाद) (२०१४) आदि। अन्वेषक ज्ञानमणि नेपालको वाङ्मयिक योगदान ऐतिहासिक दृष्टिले अत्यन्त उपलब्धिमूलक र स्मरणीय रहेको पाइन्छ। विविध सन्दर्भका प्रकाशित ग्रन्थहरूले पनि सङ्ख्यात्मक, गुणात्मक र ऐतिहासिक योगदानको पुष्टि गरेका छन्। नेपालको प्राचीन इतिहासमा नयाँ प्रकाश, नेपाल निरुक्त, नेपालको महाभारत, नेपाल निरुपण जस्ता ग्रन्थले नेपालको इतिहासका विविध पाटाहरूलाई सप्रमाण प्रकाश पार्ने काम गरेका छन्। उपर्युक्त ग्रन्थहरूका अतिरिक्त असंख्य अनुसन्धानात्मक र विचारप्रधान लेखरचनाहरू विभिन्न पत्रपत्रिकामा प्रकाशित भए। सत्यतथ्य इतिहासको खोज गरी त्यसलाई आधिकारिकता प्रदान गर्नु ज्ञानमणि नेपालको इतिहासकार व्यक्तित्वको मूल वैशिष्ट्य हो। उनले आफ्ना प्रतिभाशाली पितामहको सृजनालाई एकीकृत गरी प्रकाशनमा ल्याएर व्यक्तित्व र कृतित्वको प्रचारप्रसार प्रशंसनीय रूपमा गरे। एउटा कर्मशीलसाधनाशील प्राज्ञिक व्यक्तित्वको उचाइ प्राप्त गरेका ज्ञानमणि नेपालको बहुपक्षीय योगदानले नेपाल र नेपालीलाई ठुलो गुन लगाएको छ। अतः उनले देखाएको बाटोमा निरन्तर अग्रसर रहेर आफ्नो जातीय, वाङ्मयिक, सांस्कृतिक गौरव, गरिमा र सभ्यतालाई संरक्षण र विकसित गर्दै उन्नतिशील बन्नु आजको आवश्यकता हो। कुनै पनि विषयसन्दर्भमा आफूलाई लागेका वा यथार्थ कुरालाई निर्धक्कसाथ प्रस्तुत गर्ने स्वभाव ज्ञानमणि नेपालमा थियो। त्यसो हुनाले नेपाली इतिहास, साहित्य, समाज, संस्कृति, राज्यशासन व्यवस्था वा मानवीय व्यवहारका पक्षमा खुलेर आफ्नो दृष्टिकोण राख्न सक्ने निर्भीक र स्पष्टवादी व्यक्ति भएकै कारण धेरैले आधिकारिक कुरा जान्नबुझ्न उनीसित सम्पर्क राख्नेगर्थे। खोजअनुसन्धानलाई मूल अभीष्ट बनाएर जीवन उत्सर्ग गर्ने ज्ञानमणि नेपाल (१९८९२०८१) लामो समयसम्म त्रिवि नेपाल र एसियाली अनुसन्धान केन्द्रमा सेवारत भए। सत्यतथ्य इतिहासको खोज गरी त्यसलाई आधिकारिकता प्रदान गर्नु ज्ञानमणि नेपालको इतिहासकार व्यक्तित्वको मूल वैशिष्ट्य हो। उनले आफ्ना प्रतिभाशाली पितामहको सृजनालाई एकीकृत गरी प्रकाशनमा ल्याएर व्यक्तित्व र कृतित्वको प्रचारप्रसार प्रशंसनीय रूपमा गरे। अनि पितामहकै स्मृति र कीर्तिलाई अक्षुण्ण राख्न २०६७ मा वैयाकरण स्मृति प्रतिष्ठान तथा वैयाकरण पुरस्कार स्थापना गरी संस्थापक अध्यक्षसंरक्षक बनेर संस्थागत नेतृत्व गरिरहे। महाकाव्यकार भुवनहरि सिग्देलले सृजना गरेको वैयाकरण महाकाव्य (२०७०) यसै प्रतिष्ठानले प्रकाशनमा ल्याएको छ। तसर्थ वैयाकरणको व्यक्तित्वकृतित्वको उत्थानमा ज्ञानमणि नेपालको अहम् भूमिका रह्यो। यस चिरस्मरणीय सत्कार्यबाट एकातिर उनले पितृऋणबाट उऋण हुने सर्वाेत्तम मार्ग अवलम्बन गरे भने अर्कातर्फ सबैलाई यसतर्फ गम्भीरतापूर्वक सोच्न र प्रवृत्त हुन मार्गनिर्देश गरे। वैयाकरण ग्रन्थावली (२०७०) मा वैयाकरणका तपसिलका रचना संकलित छन् : १) रामायण किष्किन्धाकाण्ड, २) शालिहोत्र अश्वगुणदोषनिरुपण, ३) तरकारीकल्प, ४) टक्सारवर्णन, ५) लङ्कावर्णन, ६) विराट्वर्णन र ७) व्रतमाला पुण्यशिक्षा। आफ्ना पितामहका रचना संकलन तथा प्रेरणास्रोत बारेमा ज्ञानमणि नेपालले उक्त ग्रन्थमा यसो भनेका छन् : वैयाकरण बितेका धेरै वर्षपछि मेरो जन्म भएकाले वैयाकरणसँग मेरो प्रत्यक्ष सम्बन्ध हुनसकेन। उनीसँग सम्बन्ध भएका मानिसका मुखबाट सुनेका भरबाट कलम चलाउनुपरेको छ। मानिसलाई(ले?) कुनै ठूलो काम गर्न कसैबाट प्रेरणा पाएको हुन्छ। भानुभक्तलाई पनि पूर्ववर्ती कविहरूद्वारा प्रेरणा मिल्यो होला। उनलाई अरूले नाम कमाएको देख्ता आफूलाई पनि कीर्ति कमाउने अभिलाषा पैदा भयो हो (होला?)। यति सत्य मान्नैपर्छ। वैयाकरणलाई पनि उदयानन्द, भानुभक्त जस्ता पूर्ववर्ती कविहरूका काव्यले घचघच्यायो (पृष्ठ : १३०१३२)। पं उदयानन्द अज्र्यालरचित पृथ्वीन्द्रोदय महाकाव्यको उत्खननमा अनुसन्धाता ज्ञानमणि नेपालको सर्वोपरि भूमिका रहेको छ। जसरी युवाकवि मोतीराम भट्टले भानुभक्तलाई भेटे, चिनाए, चर्चित बनाए र आदिकविको उपाधि दिए त्यसै गरी ज्ञानमणि नेपालले नेपाली कविता परम्परामा नामोल्लेखसम्म भएका प्रतिभाशाली स्रष्टा पं उदयानन्द अज्र्याल (१८१२१८९४) को पृथ्वीन्द्रोदय महाकाव्यको पाण्डुलिपि फेला पारी सम्पादन, विस्तृत व्याख्या र समीक्षासहित प्रकाशन (२०६८) मा ल्याएर उनलाई आदिमहाकविका रूपमा परिचित र प्रतिष्ठापित गराए। यसबाट नेपाली महाकाव्यको इतिहास निकै अगाडि पुग्यो। यो महाकाव्य राष्ट्रनिर्माता पृथ्वीनारायण शाह र उनको एकीकरण अभियानको काव्यिक वर्णनमा आधारित छ। यसले नेपाली प्राथमिक कविताको वीरधाराकालमै महाकाव्य रचिएको पुष्टि गरेको छ। अनि उनको नेपाली साहित्यमा आदिकविको समस्या शीर्षकको ग्रन्थमा भानुभक्तको आदिकवित्व बारे विमर्श गरिएको छ। धेरै नेपाली समालोचक, अन्वेषकका अवधारणा दिएर भानुभक्त आदिकवि नभएको पुष्टि गरिएको छ। पृथ्वीन्द्रोदय महाकाव्यमा १३ प्रकरण (सर्ग) तथा विभिन्न शास्त्रीय छन्दका कुल ८४२ श्लोक रहेका छन्। यो नेपाली भाषाको प्रथम महाकाव्य हो जो वीररसमा आधारित छ। यस महाकाव्यका बारेमा अन्वेषकसम्पादक ज्ञानमणि नेपालको टिप्पणी यस्तो रहेको छ : उदयानन्दको यो एक अद्भुत कार्य थियो। उनले त नेपाली भाषा नै काव्यको भाषा रोजे, तात्कालिक अवस्थामा त्यस जागरण युगमा त्यस नेपाली परिवेशमा अत्यन्त आवश्यक महसुस भइरहेको एकताको उद्घोषलाई जनजनमा पुर्याउने लक्ष्य लिएर आफ्नो माटोमा जन्मेका, जन्मभूमिलाई नै समुन्नत, समृद्ध, शान्त, विशाल बनाउन कम्मर कसेका वीर पुरुषार्थी पुरुषलाई धीरोदात्त नायक बनाई यस्तो ऐतिहासिक महाकाव्यको रचना गरे। यति विस्तारसँग नेपाली विषय, नेपाली नायक, नेपाली परिवेश, नेपालको एकीकरणको विवरण नेपाली वीरहरूकै शौर्यवीर्य गाथा गाइएको एक मात्र मौलिक आदिकाव्य यो हो (पृथ्वीन्द्रोदय, पृष्ठ : ४५४)। साथै उदयानन्दकृत पूर्वप्रकाशित बेताल पच्चीसी खण्डकाव्य पनि बनारसका प्रकाशकले लेखकको नाम हटाई आफ्नो बनाएको सन्दर्भको सत्यतथ्य पत्तो लगाएर उदयानन्दको नाममा उक्त काव्य पुनः प्रकाशन गरेको तथ्यले ज्ञानमणि नेपालको योगदान अझ उजागर हुनपुग्छ। खोजअनुसन्धानलाई मूल अभीष्ट बनाएर जीवन उत्सर्ग गर्ने ज्ञानमणि नेपाल (१९८९२०८१) लामो समयसम्म त्रिवि नेपाल र एसियाली अनुसन्धान केन्द्रमा सेवारत भए। अध्ययन, अनुसन्धानलाई निरन्तरता दिएर प्रशस्त कृतिहरू निर्माण गरे। पछि नेपाल प्रज्ञाप्रतिष्ठानका परिषद् सदस्यप्राज्ञ पनि बने। एकातर्फ बाल्यावस्थामा मातृविहीन हुनुपरेको असीम पीडा, सोही परिवेशमा प्रथम पत्नीको वियोग, पुत्रवियोग, प्रौढावस्थामा पुनः पत्नीवियोग, ठाहिँली बुहारी कमला नेपाल (२०७८) तथा माहिला भाइ टङ्कमणि नेपाल २०८०)को असामयिक दुःखद निधनबाट उत्पन्न शोकसन्ताप अनि पटकपटकका व्यावहारिक एवम् शारीरिक प्रतिकूलता र अप्ठ्याराहरूलाई सहेरपचाएर उनी निरन्तर साधनारत भइरहे र नेपाली वाङ्मय जगत्मा अमूल्य उपहार प्रदान गरिरहे। जस्तोसुकै जटिल परिस्थितिमा पनि उनले आफ्नो धर्म र कर्मलाई छोडेनन्, महानताको पथमा चलिरहे। नेपाली समाजसमुदायले उनको सर्वोपरि योगदानको समुचित कदरसम्मान गर्ने प्रयत्न पनि गरिरह्यो। उनले जीवनकालमा विभिन्न सम्मानपुरस्कार प्राप्त गरे। जस्तै : उदयानन्द पुरस्कार (२०४८), इतिहासशिरोमणि बाबुराम आचार्य शोधसम्मान (२०५२), राष्ट्रिय प्रतिभा पुरस्कार (२०५९), नयराज पन्त स्मृति पुरस्कार (२०६१), जानकी चन्द्रप्रभा पुरस्कार (२०६२), दण्डपाणि अज्र्याल स्मृति पुरस्कार (२०६३), प्रज्ञा इतिहास पुरस्कार (२०६९)लगायत अनेक पुरस्कार र सम्मानबाट उनी सम्मानीत भए। यस सन्दर्भबाट उनको जीवन अत्यन्त सफल र सार्थक तथा सबैका लागि अनन्य प्रेरणादायी बन्न पुगेको प्रमाणित हुन्छ। कुनै पनि विषयसन्दर्भमा आफूलाई लागेका वा यथार्थ कुरालाई निर्धक्कसाथ प्रस्तुत गर्ने स्वभाव ज्ञानमणि नेपालमा थियो। त्यसो हुनाले नेपाली इतिहास, साहित्य, समाज, संस्कृति, राज्यशासन व्यवस्था वा मानवीय व्यवहारका पक्षमा खुलेर आफ्नो दृष्टिकोण राख्न सक्ने निर्भीक र स्पष्टवादी व्यक्ति भएकै कारण धेरैले आधिकारिक कुरा जान्नबुझ्न उनीसित सम्पर्क राख्नेगर्थे। सबैसित सरल, सहज र सहृदयी व्यवहार गर्ने प्रवृत्ति उनमा थियो। एउटा कर्मशीलसाधनाशील प्राज्ञिक व्यक्तित्वको उचाइ प्राप्त गरेका ज्ञानमणि नेपालको बहुपक्षीय योगदानले नेपाल र नेपालीलाई ठुलो गुन लगाएको छ। अतः उनले देखाएको बाटोमा निरन्तर अग्रसर रहेर आफ्नो जातीय, वाङ्मयिक, सांस्कृतिक गौरव, गरिमा र सभ्यतालाई संरक्षण र विकसित गर्दै उन्नतिशील बन्नु नै उनीप्रति सच्चा श्रद्धाञ्जलि हुनेछ।"
संसदको गतिरोध अन्त्य गर्न शीर्ष नेतासँग छलफल गर्दै सभामुख,"काठमाडौं : सभामुखसहित शीर्ष नेताको बैठक आज दिउँसो बस्ने भएको छ। संसदमा उत्पन्न गतिरोध अन्त्य गर्न विभिन्न चरणमा सत्ता पक्ष र प्रतिपक्षबीच छलफल भएपनि निष्कर्षविहीन बनेपश्चात आज पुन:सभामुख देवराज घिमिरेले बालुवाटारमा प्रधानमन्त्री पुष्पकमल दाहाल र एमाले अध्यक्ष केपी शर्मा ओलीसँग छलफल गर्न लागेका हुन्। सभामुखका प्रेस सल्लाहकार शेखर अधिकारीका अनुसार आज दिउँसो २ बजे प्रधानमन्त्री निवास बालुवाटारमा सदन खुलाउने विषयमा प्रधानमन्त्री दाहाल र पूर्वप्रधानमन्त्री ओलीसँग संयुक्त छलफल गर्न लागेका हुन्। समय व्यवस्थापन भए प्रमुख प्रतिपक्ष दल कांग्रेस सभापति शेरबहादुर देउवासँग पनि सभामुखले छलफल गर्ने बताइएको छ। प्रमुख प्रतिपक्षी दल कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। बैठक सुरु हुने बित्तिकै प्रतिपक्षले अवरोध गरेपनि सभामुख देवराज घिमिरेले राष्ट्रपति कार्यालयबाट आएको पत्र पढेर सुनाएका थिए। त्यसपश्चात गृहमन्त्री लामिछानेलाई बोल्न समय पनि दिएपनि लामिछाने बोल्न पाएनन्। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। शुक्रबारको बैठकमा धकेलाधकेल, सत्ता पक्ष र प्रतिपक्षबीच मुठभेटको अवस्थासमेत भएपछि बैठक स्थगित भएको थियो। संसदीय छानबिन समिति बनाउने विषयमा सहमति नजुटेपछि शुक्रबार बोलाइएको प्रतिनिधि सभा बैठक आइतबार ११ बजे बस्नेगरी बैठक स्थगित भएको छ। संसदीय छानबिन समिति बनाउने विषयलाई लिएर सत्ता पक्ष र प्रतिपक्ष आआफ्नो अडानमा छन्।"
कार दुर्घटनामा चालकको मृत्यु,विराटनगर : विराटनगर महानगरपालिका२ पिपल चोकमा शनिबार बिहान कार दुर्घटना हुँदा चालकको मृत्यु भएको छ। बरगाछीबाट कञ्चनबारीतर्फ जाँदै गरेको को २ च ३०३१ नम्बरको कार आफैं अनियन्त्रित भइ सडकबीचको डिभाइडरमा ठोक्किएर बिहान २:४५ बजेतिर दुर्घटनामा परेको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले जानकारी दिए। उनका अनुसार दुर्घटनामा परेर कार चालक विराटनगर५ का ३८ वर्षीय राजेन्द्रप्रसाद यादवको मृत्यु भएको छ। गम्भीर घाइते भएका यादवलाई उपचारका लागि विराट नर्सिङ होममा भर्ना गरिएको थियो। उपचारका क्रममा बिहान ६:३० बजेतिर मृत्यु भएको डीएसपी बस्नेतले बताए। तीव्र गतिका कारण कार दुर्घटनामा परेको हुनसक्ने प्रहरीले जनाएको छ। कारभित्र चालक मात्रै रहेको खुलेको छ। शवलाई पोस्टमार्टमका लागि विराटनगरको कोशी अस्पतालमा राखिएको छ। घटनाका सम्बन्धमा अनुसन्धान भइरहेको जानकारी प्रहरीले दिएको छ।
अध्यागमन प्रशासनलाई थप अधिकार प्रत्यायोजन,"काठमाडौं : गृह मन्त्रालयले अध्यागमन प्रशासनलाई थप व्यवस्थित र जिम्मेवार बनाउन अध्यागमन विभागलाई अधिकार प्रत्यायोजन गरेको छ । अध्यागमन विभागका महानिर्देशकले आगमन विन्दुमा भिसा (अन अराइभल भिसा), गैरआवासीय अध्ययन भिसा र भिसा दस्तुरमा छुट दिनसक्ने गरी पहिलो पटक मन्त्रालयले अधिकार प्रत्यायोजन गरेको हो । शुक्रबार मन्त्रिस्तरीय निर्णयबाट प्रत्यायोजित अधिकारबाट निर्णय प्रक्रियालाई थप सहज र प्रभावकारी बनाउनाका साथै विभागलाई थप जिम्मेवार बनाउने विश्वास लिइएको मन्त्रालयका सहसचिव एवं प्रवक्ता नारायणप्रसाद भट्टराईले जानकारी दिए । उनका अनुसार अध्यागमन ऐन २०४९ तथा सोको नियमावली २०५१ र कार्यविधि २०६५ ले व्यवस्था गरेबमोजिम मन्त्रालय (सीमा तथा अध्यागमन शाखा)बाट सम्पादन भइरहेका कार्यहरुमध्ये फाइल पेस भई मन्त्रालयबाट विभिन्न तह हुँदै निर्णय हुने झन्झटिलो प्रक्रियाले काममा ढिलासुस्ती र अनावश्यक प्रक्रियाको अवलम्बन हुने भएकाले अध्यागमन प्रशासनलाई थप व्यवस्थित र जिम्मेवार बनाउन अध्यागमन विभागका महानिर्देशकबाटै टुङ्गिने गरी अधिकार प्रत्यायोजन गरिएको छ । महानिर्देशकले गृहमन्त्रीस्तरबाट २०६६ असोज १६ मा निर्णय भएबमोजिम ११ निषेधित देश (इराक, प्यालेष्टाइन, अफगानिस्तान, इथियोपिया, लाइबेरिया, सोमालिया, नाइजेरिया, घाना, जिम्बाबे, स्वाजिल्यान्ड र क्यामरुन) बाट नेपाल आउने नागरिकलाई प्रचलित कानुनबमोजिम आगमन विन्दुमा भिसा (अन अराइभल भिसा) जारी गर्न सक्नेछन् । अध्यागमन नियमावली २०५१ को नियम १० (क) को कार्यका लागि अध्यागमन नियमावली २०५१ को नियम १२ को उपनियम (१) को खण्ड (झ) बमोजिमका विषयमा अध्ययन भिसा जारी गर्नसक्ने गरी अधिकार प्रत्यायोजन गरिएको हो । अध्यागमन नियमावली २०५१ को नियम ३१ को खण्ड (ग) सँगको सम्बन्धित भिसा दस्तुर छुट दिन सकिने छ भने विदेशी नागरिकलाई कार्य सहमति प्रदान गर्नेसम्बन्धी कार्यविधि २०७७ बमोजिम कार्य सहमति प्रदान गर्ने गरी अधिकार प्रत्यायोजन गरिएको छ । प्रत्यायोजन भएका विषयको कार्य फछ्र्यौट प्रतिवेदन साप्ताहिकमासिक रुपमा मन्त्रालयमा पेस गर्ने गरी गरिएको अधिकार प्रत्यायोजनले अध्यागमन प्रशासनलाई थप व्यवस्थित र जिम्मेवार बनाउने गृह सचिव एकनारायण अर्यालले बताए । उनले भने, सेवा प्रवाहलाई जतिसक्दो कम झन्झटिलो र चाँडो बनाउने मुख्य उद्देश्य हो, जति धेरै तह भयो त्यति नै धेरै समय र जनशक्ति लाग्ने भएकाले महानिर्देशकबाटै टुङ्गिने विषयलाई मन्त्रालयसम्म किन पुर्याइराख्नु भनेर प्रक्रिया नै छोट्याइएको हो । रासस"
धमाधम बन्द हुँदै जिल्लाका विद्यालय,"गोरखा : स्थानीय तहको संरचना बन्नुअघि अजिरकोट गाउँपालिकामा ३७ वटा विद्यालय थिए। सात वर्षको यो अवधिमा १३ वटा बन्द भए। अहिले २४ वटा मात्र विद्यालय सञ्चालनमा रहेको त्यहाँको शिक्षा शाखाले जनाएको छ। बसाइँसराइले गर्दा यहाँ विद्यालय धमाधम खाली हुन थाले, गाउँपालिकाका शिक्षा शाखा प्रमुख सीताराम पन्त भन्छन्, यहाँको मात्र होइन, सबै ठाउँको अवस्था यस्तै होला। बारपाक सुलीकोट गाउँपालिकामा पनि सात वर्षको अवधिमा १० विद्यालय बन्द भएका छन्। हामी आउनुअघि ४६ वटा विद्यालय थिए। अहिले ३६ वटा मात्र सञ्चालित छन्, शिक्षा शाखाका भीमकुमार श्रेष्ठ भन्छन्, नजिकको लिडर विद्यालयले व्यवस्थापन हेर्ने गरी विद्यार्थी संख्या अति कम भएका केही विद्यालयबाट यो वर्ष पनि शिक्षक अन्यत्र खटाइँदैछ। यी दुई पालिकामा मात्र होइन, अहिले गोरखाका सबै पालिकामा विद्यालयहरू धमाधम बन्द भइरहेका छन्। विद्यार्थी शून्य भएपछि ११ वटै पालिकामा विद्यालयहरू बन्द हुन थालेको हो। कैयौँ विद्यालयलाई ईसीडी तहमा घटुवा गरिएको छ। एक, दुई जना बालबच्चा राखेर ईसीडी कक्षा सञ्चालन गरे पनि त्यस्ता विद्यालयलाई औपचारिक रूपमा बन्द भन्न नमिल्ने शिक्षा शाखाका कर्मचारीहरू बचाउ गर्ने गर्छन्। धार्चे गाउँपालिका७ ठाँटीको एक प्राविमा जम्मा एक जना विद्यार्थी छन्। एक जना मात्र भए पनि उनको पढ्ने अधिकार सुरक्षित गर्नुपर्ने भन्दै पालिकाले त्यहाँ विद्यालय सञ्चालन गरिरहेको जनाएको छ। लेकाली भेगको बस्ती भएकाले नजिक अर्को विद्यालय नहुँदा एक, दुई जनामात्र विद्यार्थी भए पनि बन्द गर्न भने नमिल्ने शिक्षा शाखाका कर्मचारी टेक गुरुङ बताउँछन्। ठाँटीको एउटा विद्यालयमा एक जना मात्र विद्यार्थी छन्। त्यो गाउँबाट वरिपरिको अर्को जुन गाउँ जान पनि दुई, तीन घण्टा लाग्छ, उनी भन्छन्, एकजना मात्र भए पनि पढ्ने अधिकार त खोस्न भएन भनेर विद्यालय सञ्चालन गरेका छौँ। यस्तो अवस्था अरू गाउँमा पनि रहेको उनको भनाइ छ। गत वर्षभन्दा यस वर्ष चार सय जना विद्यार्थी घटेका छन्, उनले भने। २०७४ सालसम्म ५३ वटा विद्यालय रहेको सिरानचोक गाउँपालिकामा अहिले ४६ वटा मात्र रहेको शिक्षा शाखाका कृष्ण पोखरेलले जानकारी दिए। सात वर्षमा सात वटा विद्यालय बन्द भइसक्यो। केही दिनभित्र अरू विद्यालय पनि मर्जर गर्ने गृहकार्य भइरहेको छ, पोखरेलले भने, स्कुल खारेज नभए पनि धेरैलाई ईसीडीमा सीमित गर्ने तयारी छ। पालुङटार नगरपालिकामा २०७६ सालसम्म ४४ वटा सामुदायिक विद्यालय थिए। पाँच वर्षको यो अवधिमा ३८ वटा मात्र बाँकी रहेका छन्। सञ्चालनमा रहेकामध्ये कैयौँ विद्यालय ईर्सडी र कक्षा एकमा मात्र सीमित छन्। हाम्रो पालिकाको विगत तीन वर्षको विद्यार्थी संख्याको अभिलेख हेर्दा बर्सेनि अन्दाजी पाँच सय जनाका दरले घट्दैछ, शिक्षा शाखाका माधव पोखरेल भन्छन्, बसाइँसराइ अत्यधिक छ। विद्यालय कसरी चल्छन् ? विद्यार्थी संख्या अति न्यून भएपछि गोरखा नगरपालिकाले केही दिनअघि १६ वटा विद्यालयको तह घटुवा गरेको छ। सोमध्ये केही विद्यालयलाई कक्षा १ मा र अधिकांशलाई ईर्सडीमा सीमित गरिएको छ। स्थानीय तह सुरु हुनुअघि ४९ वटा सामुदायिक विद्यालय रहेको यहाँ अहिले ४६ वटा मात्र रहेका नगरपालिकाको शिक्षा शाखाले जनाएको छ। विद्यार्थी संख्या अति न्यून भएपछि आरुघाट गाउँपालिका पनि तह घटुवाको क्रममा छ। गत शैक्षिक सत्रमा ६ वटा विद्यालयको तह घटुवा गरेको शिक्षा शाखाले जनाएको छ। विद्यार्थी संख्या शून्य भएपछि गण्डकी गाउँपालिकाले पनि यो वर्ष दुई वटा विद्यालय बन्द गराएको छ। चार वटालाई तह घटुवा गरेर ईसीडी मात्र सञ्चालन गरेको शिक्षा शाखा प्रमुख सुदीप पन्थले जानकारी दिए। त्यस्तै सहिद लखन गाउँपालिकाले पनि दुई वटा विद्यालय बन्द गराएको छ। विद्यार्थी संख्या अति न्यून भएका विद्यालयहरूका हकमा के गर्ने भन्ने बारे आउँदो असारसम्म अर्को निर्णय गर्ने शिक्षा शाखा प्रमुख राजेन्द्र खनालले जानकारी दिए।"
चीनबाट कार आयात,"चालु आवमा ४ हजार ७ सय ६ विद्युतीय सवारीसाधन रसुवा भन्सारबाट नेपाल भित्रिए । रसुवा : नेपाल चीन सिमानाका रसुवागढीबाट विद्युतीय कार आयात बढेको छ । चालु आर्थिक वर्षको साउनदेखि चैत मसान्तसम्म ४ हजार ७ सय ६ सवारीसाधन आयात भएको रसुवा भन्सार कार्यालयले जनाएको छ । तीमध्ये ४ हजार ६ सय ७९ विद्युतीय कार नेपालतर्फ भित्रिएका हुन् । यस नाकाबाट ५ हजार ८ सय ५० सवारीसाधन भन्सार प्रक्रिया पूरा गरी भित्रिएको रसुवा भन्सार कार्यालयका सूचना अधिकृत निर्मल कँडेलले जानकारी दिए । विद्युतीय कारको खरिद मूल्य चिनियाँ उत्पादक कम्पनीमा २८ लाख ५१ हजार रुपैयाँ र भन्सार शुल्क ११ लाख ९८ हजार रुपैयाँ रहेको छ । रसुवा प्रमुख भन्सार अधिकृत रामप्रसाद पाठकका अनुसार चालु आवको ९ महिनामा १५ अर्ब ७७ करोड रुपैयाँ राजस्व असुली भएको हो । तुलनात्मक हिसाबले १ सय ६६ प्रतिशत राजस्व वृद्धि भएको पाठकले बताए । गत आवको यस अवधिमा ५ अर्ब ९४ करोड रुपैयाँ मात्र असुली भएको थियो । ठूलो संख्यामा चीनबाट सवारीसाधन आयात भएकाले चालु आवमा करबापतको राजस्व बढेको हो । चालु आवको ९ महिनामा ४८ अर्ब ५९ करोड रुपैयाँबराबरको सामग्री आयात भएको थियो । आयातीत सामग्रीमा सानाठूला सवारीसाधन, इलेक्ट्री सामान, जुत्ता, चप्पल, लसुन, स्याउ, ओखरलगायत दैनिक उपभोग्य सामग्री रहेका छन् । २०७१ सालदेखि औपचारिक रूपमा सञ्चालनमा आएको रसुवागढी नाकामा मौसममा दैनिक ३ सयदेखि ४ सय सवारीसाधन आवतजावत हुने गरेको छ । चीनले अन्तर्राष्ट्रिय नाकाको रूपमा घोषणा गरेपछि सीमामा व्यापारी, व्यवसायी र सवारीको चाप बढ्दै गएको हो । रसुवागढी नाकाबाट चीनको केरुङ पुग्नका लागि २४ किलोमिटर दूरी पार गर्नुपर्छ ।"
इजराइललाई रफाहमा ठूलो मात्रामा आक्रमण नगर्न १३ मुलुकको आग्रह,"परम्परागतरूपमा इजराइलका समर्थक मुलुकसहित १३ पश्चिमी मुलुकले शुक्रबार इजराइललाई रफाहमा ठूलो मात्रामा आक्रमण नगर्न अपिल गरेका छन्। 'हामी रफाहमा पूर्णस्तरको सैन्य कारबाहीका लागि हाम्रो विरोध दोहोर्याउँछौँ, यसले नागरिक जनसङ्ख्यामा विनाशकारी परिणाम ल्याउनेछ', ती मुलुकका विदेशमन्त्रीहरूद्वारा आफ्ना इजराइली समकक्षी इजराइल काट्जलाई पठाइएको र सार्वजनिक गरिएको अपिलमा भनिएको छ । हस्ताक्षरकर्ताहरूमा अस्ट्रेलिया, संयुक्त अधिराज्य, क्यानाडा, जापान, न्युजिल्यान्ड, दक्षिण कोरिया र युरोपेली सङ्घ (इयु) का सदस्य मुलुकहरू डेनमार्क, फिनल्यान्ड, फ्रान्स, जर्मनी, इटाली, नेदरल्यान्ड्स र स्विडेन छन् । मन्त्रीहरूले गाजामा अन्तर्राष्ट्रिय सहायताको प्रवाहमा सुधारका लागि प्रधानमन्त्री बेन्यामिन नेतान्याहुको मन्त्रिपरिषद्ले अपनाएको हालैको उपायहरूको स्वागत गर्नुभएको छ तर थप कदम का लागि आह्वान गरेका छन्। 'मानवीय सहायतालाई रफाहसहित सबै प्रासङ्गिक क्रसिङ विन्दुमार्फत गाजा पट्टीमा प्रवेश गर्न दिन हामी इजराइल सरकारसँग आग्रह गर्दछौँ', उनीहरुले भनेका छन्। उनीहरुले इजराइलसँग नागरिक, अन्तर्राष्ट्रिय तथा स्थानीय मानवीय सहायता कार्यकर्ता र पत्रकारहरूको सुरक्षाका लागि ठोस कदम चाल्न आह्वान गरे। अपिलमा स्थायी युद्धविराम को पनि आह्वान गरिएको छ । मन्त्रीहरूले इजराइलसँग सहायताका लागि गाजामा सबै सम्भावित भूमिगत आपूर्ति मार्ग खोल्न, विद्युत्, पानी र दूरसञ्चार सेवाहरू पुनः सुरु गर्न र गम्भीररूपमा आवश्यक वस्तुहरूको आपूर्ति, विशेषगरी चिकित्सा आपूर्ति लाई बढावा दिन आग्रह गरेका छन्। अन्त्यमा इजराइलसँग हाम्रा सबै नागरिक, योग्य व्यक्ति र विदेशमा मानवीय वा चिकित्सा कारणले स्थानान्तरण हुनका लागि भर्ना भएका प्यालेस्टिनीहरूका लागि निकास परमिट जारी गरेर थप निकासी सुविधा प्रदान गर्न आह्वान गरे। युद्ध सुरु भएको आठ महिनापछि इजराइलले दक्षिणी सहरमा हजारौँ विस्थापित प्यालेस्टिनीका लागि अन्तर्राष्ट्रिय चिन्ताका बावजुद रफाहमा आफ्नो स्थल आक्रमणलाई तीव्र बनाउने वाचा गरिरहेको छ । गाजामा इजराइली घेराबन्दीले २४ लाख मानिसका लागि खाद्यान्नका साथै सुरक्षित पानी, औषधि र इन्धनको चरम अभाव ल्याएको छ । गत साता इजराइली सेनाले रफाह क्रसिङको गाजा क्षेत्रमा नियन्त्रण गरेपछि कहिलेकाहीँ सहायता गाडीहरूको आगमनमा कमी आएको छ ।"
"प्यालेस्टाइनी पीडामा छन्,गाजामा तत्काल सहायता बढाउन आवश्यक : जो बाइडेन","वासिङटन डिसी : अमेरिकी राष्ट्रपति जो बाइडेनले प्यालेस्टाइनीहरूले पीडा भोगिरहेका छन् र त्यहाँ (गाजामा) तुरुन्तै सहायता बढाउन आवश्यक रहेको स्वीकार गरेका छन्। सहायताको पहिलो खेप समुद्री मार्गबाट गाजा आइपुगेको पुष्टि गरेपछि जो बाइडेनले यस्तो बताएका हुन् । जो बाइडेनले सोसल मिडिया प्लेटफर्म एक्समा पोस्ट गर्दै भने, 'यो स्पष्ट छ कि प्यालेस्टिनीहरूले पीडा भोगिरहेका छन्। तत्काल सहयोग बढाउनुपर्ने आवश्यकता छ । हामी इजरायलसँग मिलेर गाजामा सहायता बढाउन प्रयास गरिरहेका छौं।' यसअघि अमेरिकी सेनाले गाजामा समुद्री मार्गबाट सहायताको पहिलो खेप आइपुगेको पुष्टि गरेको थियो।"
"घरजग्गा, सवारी र बैंक पुँजी वृद्धिमा सहजीकरण","काठमाडौं : एकातर्फ आन्तरिक अर्थतन्त्र खस्किएपछि चौतर्फी दबाब बढेसँगै आगामी आर्थिक वर्षको बजेट सोहीअनुसार बनाउन अर्थ मन्त्रालय तातेको छ। अर्कोतर्फ यसैको पूर्वसन्ध्यामा नेपाल राष्ट्र बैंकले आर्थिक वर्ष २०८००८१ को मौद्रिक नीतिको तेस्रो त्रैमासिक समीक्षा गर्दै अर्थतन्त्र चलायमान बनाउने गतिलो नीति सार्वजनिक गर्ने उद्घोष गरेको छ। जस्का लागि लामो समयदेखि सुस्ताएको घरजग्गा कारोबारलाई चलायमान बनाउने, सवारीसाधन र सेयर बजारलाई चलायमान बनाउन नीतिगत व्यवस्था अघि सारेको छ। नीतिगत व्यवस्थाले कसेको हुँदा बैंक तथा वित्तीय संस्थाले चाहेर पनि कर्जा प्रवाह बढाउन नसकेको स्थितिमा अब पुँजीकोष खुकुलो बनाइने, कर्जा नोक्सानी व्यवस्था कम गर्दा व्यवसाय फस्टाउने देखिन्छ। बैंक तथा वित्तीय संस्थाले प्रवाह गर्ने विद्यमान १२५ प्रतिशत जोखिमभार रहेका हायर पर्चेज प्रकृतिका सवारीसाधन कर्जाको जोखिमभार घटाई शतप्रतिशत कायम गरिने भएको छ। यसो हुँदा बैंकहरूले सजिलोसँग हायर पर्चेज प्रकृतिका सवारीसाधन कर्जा प्रवाह गर्न सक्ने र यस्को जोखिमबापतको प्रिमियम कम हुनेछ। यस्ले बैंकहरूको १ खर्ब २७ अर्ब रुपैयाँबराबरको कर्जा हायर पर्चेज कर्जामध्ये २५ लाख रुपैयाँ बढीको कर्जाको जोखिम भार घट्ने बताउँछन् नबिल बैंकका नायब प्रमुख कार्यकारी अधिकृत (सीईओ) मनोजकुमार ज्ञवाली। यसले अटोमोबाइल खस्किएको भन्ने व्यवसायीहरूको गुनासो सम्बोधन हुने र केही राहत मिल्नेछ। यससँगै बैंकहरूको पुँजीकोषमा सहज हुन जाने उनले जनाए। यस्तै केन्द्रीय बैंकले बैंक तथा संस्थाहरूको एक वर्ष अवधि व्यतीत भइसकेका लगानीमध्येबाट एक आर्थिक वर्षमा आफ्नो प्राथमिक पुँजीको २० प्रतिशतसम्म बिक्री गर्न पाउने व्यवस्था मिलाउने भएको छ। यसले सेयर खरिद गर्न पाउने व्यवस्थामा परिवर्तन नभई बिक्री मात्र गर्न दिने हुँदा सेयर बजारमा आपूर्ति बढाउने देखिन्छ। यसबाट बैंकहरूले लगानीबाट बाहिरिने मौका पाउँछन् तर यसको असर सेयर बजारमा सकारात्मक भने नहुन सक्ने आकलन गरिएको छ। तर वर्तमान व्यवस्थाअनुसार एक वर्ष अवधि व्यतीत भइसकेका लगानीमध्येबाट एक आर्थिक वर्षमा आफ्नो प्राथमिक पुँजीको एक प्रतिशतसम्म बिक्री गर्न पाउने व्यवस्थालाई एकै पटक २० प्रतिशत गरिएकाले सकारात्मक पक्ष भएको बैंकर्स बताउँछन्। यससँगै हाल सुस्ताएको घरजग्गा खरिदमा पनि चलायमान हुने खालको प्रयास गरिने भएको छ। घरजग्गा प्रयोजनका लागि ऋण भुक्तानी आम्दानी अनुपातलाई सहजीकरण गरी कर चुक्ता प्रमाण पेस गरेका आधारमा विद्यमान ५० प्रतिशतबाट ७० प्रतिशत कायम गर्ने उद्घोष गरेको छ। यसले घरजग्गा कारोबारलाई चलायमान बनाउन पक्कै अलि सजिलो होला। किनभने हाल २ करोड रुपैयाँसम्मको कर्जा ३ खर्ब ८४ अर्ब र अन्य रियल स्टेटमा २ खर्ब ४८ अर्ब मात्रै कर्जा प्रवाह भएको तथ्यांकमा उल्लेख छ। घरजग्गा कारोबारमा देखिएको शिथिलता, सहकारी क्षेत्रमा देखिएका समस्या, पुँजीगत खर्च अपेक्षित विस्तार हुन नसकेको अवस्था तथा उल्लेख्य संख्यामा युवाहरू वैदेशिक रोजगारी र अध्ययनका लागि विदेश जानुलगायतका कारणले आन्तरिक मागमा अपेक्षित विस्तार हुन नसकेको स्थितिलाई राष्ट्र बैंकले स्विकार्दै सुधारको निित अवलम्बन गर्न लागेको बताएको छ। आन्तरिक अर्थतन्त्रमा गति दिन यस्ता नीति अवलम्बन गर्ने राष्ट्र बैंकको उद्घोष घरजग्गा खरिद गर्नका लागि ऋण भुत्ताानी आम्दानी अनुपातलाई ५० प्रतिशतबाट ७० प्रतिशत गरिने हाल यस्ता कारणले गर्दा नेपालको समग्र आर्थिक वृद्धिदर कम नै रहने देखिएको भन्दै नीतिगत व्यवस्थामा परिमार्जन गर्न खोजेको बताएको छ। यसैगरी, बैंक तथा वित्तीय संस्थाहरूबाट प्रवाहित असल वर्गमा वर्गीकरण भएका कर्जाहरूको लागि गर्नुपर्ने विद्यमान कर्जा नोक्सानी व्यवस्था १२५ प्रतिशतबाट घटाई १२० प्रतिशत कायम गरिने भएको छ। हाल बैंकिङ क्षेत्रसँग ४७ खर्ब हाराहारी असल वर्गको कर्जा छ। सो व्यवस्था लागू भएसँगै २ खर्ब ३ अर्ब हाराहारीमा कर्जा नोक्सानी व्यवस्था घट्ने अनुमान बैंकर्सको छ। परिणामस्वरूप हाल यसै कारणले खुम्चिएको बैंकको नाफा र वितरणयोग्य नाफामा परेको प्रभाव कम भएर सकारात्मक सञ्चार हुने देखिन्छ। यता नेपाल बैंकर्स संघका अध्यक्ष सुनील केसी कर्जा नोक्सानी व्यवस्थामा केही घटाएपछि यसले लगानी गर्ने पुँजीमा सहयोग पुग्ने अपेक्षा व्यक्त गर्छन््। अझ कर्जा नोक्सानी व्यवस्था १२५ प्रतिशतबाट घटाई १२० प्रतिशतभन्दा पनि कम्तीमा पनि पहिलाकै तह एक प्रतिशतमा झार्नुपथ्र्यो। तर पनि विस्तारै यही लेभलमा आउला, उनले अन्नपूर्णसँग भने। एनएमबी बैंकका प्रमुख कार्यकारी अधिकृतसमेत रहेका केसी केन्द्रीय बैंकले पुँजीका लागि अन्य उपकरणहरू दिइनेछ भनेकाले यसले अहिले क्यापिटल एडिक्विसीले गर्दा कसिलो भएको बैंकलाई केही मात्रामा खुकुलो बनाउने उनको भनाइ छ। पुँजीलाई सहज बनाएकाले कम पुँजी भएका बैंकलाई व्यवसाय गर्न बाटो खुल्छ। घरजग्गा क्षेत्रलाई चलायमान बनाउँदा अन्य क्षेत्रलाई पनि फाइदा हुन्छ भन्ने सोचाइ हो। कर्जा नोक्सानी व्यवस्थालाई क्रमशः घटाएर कोभिडअघिकै स्थितिमा ल्याउने जस्तो संकेत देखिएको छ। अध्यक्ष केसीले थप्दै भने। यता सुनचाँदी व्यवसायीहरूले पटकपटक आयात कोटाको माग गर्दै आएकोमा अब चाँदीको आयात तथा बिक्री वितरणसम्बन्धी विद्यमान व्यवस्थामा राष्ट्र बैंकले पुनरावलोकन गर्ने भनिएको छ। यसैगरी, ब्याजदर करिडोरलाई प्रभावकारी बनाउन स्थायी निक्षेप सुविधा प्रदान गर्ने व्यवस्थामा आवश्यक पुनरावलोकन गर्ने भएको छ। यस्ले बजारमा हाल भइरहेको अधिक तरलता र ब्याजदर उतारचढावलाई आवश्यक नियमन थप प्रभावकारी बनाइने अपेक्षा गरिएको छ। अर्कोतर्फ बैंक तथा वित्तीय संस्थाहरूको पुँजीकोष सुदृढ गर्ने सम्बन्धमा अतिरिक्त उपकरणहरू प्रयोगमा ल्याउन आवश्यक सहजीकरण गरिने पनि उल्लेख छ। जस्ले बैंक तथा वित्तीय संस्थाहरूको पुँजीकोषमा चाप परिरहेको र रिजर्भमा नकारात्मक असर परिरहेको बेला पुँजीकोष व्यवस्थापन गर्न हज बनाउने देखिन्छ। यससँगै बैंकहरूलाई व्यवसाय वृद्धि गर्न पुँजीकोष व्यवस्थापन सहज हुनेछ। यसले पँुजीकोष व्यवस्थापनमा बैंकहरूलाई राहत हुनेछ। तर हाल विद्यमान ५५ प्रतिशतको नीतिगत दर, अनिवार्य नगद अनुपात र वैधानिक तरलता अनुपात ब्याजदर करिडोरअन्तर्गतको ३० प्रतिशतको निक्षेप संकलन दर र ७० प्रतिशतको बैंक दरलाई भने यथावत् राखिएको छ। नीतिगत दरहरू पहिल्यै कम भइसकेकाले दरहरू घटाउनेतर्फ जोड नदिएको बताउँछन् राष्ट्र बैंकका आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठ। मौद्रिक नीतिको तेस्रो समीक्षा सार्वजनिक गर्दै उनले कर्जा विस्तार सुस्त भएकाले आर्थिक गतिवधि बढ्न नसकेको अनुभूति भएकाले सजकतापूर्वक सहजीकरण गर्ने बाटो खोजेको जानकारी दिए। राष्ट्र बैंक बैंक तथा वित्तीय संस्था नियमन विभागका कार्यकारी निर्देशक गुरुप्रसाद पौडेल बैंक तथा वित्तीय संस्थाहरूको पुँजीमा सुधारीकरण गर्न खोजीको बताउँछन्। ३७ देखि ४२ सम्मका बुँदामा सहजीकरण गरिने भनिएको छ। बैंक तथा वित्तीय संस्थाको पुँजी सुदृढदेखि असल कर्जालगायतको व्यवस्थाले सहजीकरण हुने अपेक्षा छ। उनले अन्नपूर्णसँग भने। यससँगै, पूर्वअर्थसचिव सुमनप्रसाद शर्मा अहिले बजारमा आत्मविश्वास जगाउने पर्ने अवस्था भएकाले राष्ट्र बैंकले लिन खोजेको नीतिगत व्यवस्था सराह्रनीय भएको बताउँछन्। यी व्यवस्था लागू भए बजारमा पैसा चलायमान बनाउनेछ। बजार चलायमान बनाउन यो साधक बन्छ, उनले अन्नपूर्णसँग भने।"
प्रधानमन्त्री प्रचण्डले कांग्रेस सभापति देउवासहित शीर्ष नेतासँग छलफल गर्दै,काठमाडौं : प्रधानमन्त्री पुष्पकमल दाहाल प्रचण्ड र कांग्रेस सभापति शेरबहादुर देउवासहित शीर्ष नेताको बैठक आज बस्ने भएको छ। सहकारी हिनामिना प्रकरणमा संसदीय छानबिन समिति बनाउने विषयमा प्रधानमन्त्रीले नेपाली कांग्रेसका सभापति शेरबहादुर देउवालगायत नेताहरूसँग शुक्रबार ६ बजे तय भएको बैठक आज बिहान ८ बजेलाई सारिएको कांग्रेसका प्रमुख सचेतक रमेश लेखकले बताए। उनका अनुसार प्रधानमन्त्री दाहाल दाँतको उपचारका लागि अस्पताल जानुपर्ने भएकाले शुक्रबारको बैठक सरेको हो। प्रमुख प्रतिपक्षी दल कांग्रेसले गृहमन्त्री रवि लामिछानेविरुद्ध संसदीय छानबिन समिति बनाउनुपर्ने माग गर्दै निरन्तर संसद अवरोध गर्दै आएको छ। संसदीय छानबिन समिति बनाउने विषयलाई लिएर बिहीबार संसदमा सत्तापक्ष र प्रतिपक्षबीच धकेलाधकेलको अवस्था सिर्जना भएको थियो। शुक्रबार ११ बजेको लागि बोलाइएको बैठक संसदीय छानबिन समिति बनाउने विषयमा सहमति नजुट्दा २ बजेलाई सर्दै अन्त्यमा बैठक नबसी स्थगित भएको थियो। संसद बैठक आइतबार ११ बजेका लागि बोलाइएको छ। कांग्रेसले यसबीचमा संसदीय छानबिन समिति बनाउने विषयमा सहमति जुट्ने अपेक्षा गरेको छ।
बिहारमा विद्यार्थी मृत फेला परेपछि आक्रोशित भिडद्वारा स्कुलमा आगलागी,बिहार : बिहारको राजधानी पटनास्थित एक विद्यालय परिसरको ट्याङ्कीभित्र एक विद्यार्थीको शव फेला परेपछि शुक्रबार बिहान आक्रोशित भिडले विद्यालयमा आगो लगाएको प्रहरीले जनाएको छ। स्रोतका अनुसार घटना दिघा प्रहरीअन्तर्गतको रामजिचक क्षेत्रमा भएको हो। आक्रोशित आफन्त तथा स्थानीयहरूले सडक अवरुद्ध गरी स्कुलमा आगो लगाएका थिए। स्कुल गएका करिब तीन वर्षका बालक स्कुलपछि ट्युसन लिने गर्थे। साँझ घर नफर्किएपछि परिवारले उनको खोजी गर्यो। उनको शव शुक्रबार बिहान तीन बजे विद्यालय परिसरको ट्याङ्की भित्रबाट निकालिएको प्रहरीले जनाएको छ। घटनाबाट आक्रेशित स्थानीयहरूले सडक अवरुद्ध गरी विद्यालयमा आगो लगाएका थिए भने घटनास्थलमा पुगेका फायर टेन्डरहरूले आगो निभाउन सफल भए। वरिष्ठ प्रहरी अधिकारीहरूले अनुसन्धान सुरु गरेको बताएका छन्। पाटनाका प्रहरी अधीक्षक चन्द्र प्रकाशले घटनाको विवरण दिँदै आमाबाबुले राति ढिलो जानकारी दिएपछि प्रहरी टोली घटनास्थलमा पुगी प्रमाण सङ्कलन गरेको बताए। ससिटिभीमा बच्चा स्कुलमा प्रवेश गरेको तर कुनै पनि विन्दुमा उनी स्कुल परिसरबाट बाहिर निस्किएको देख्न नसकिएकाले घटनालाई हत्याको मुद्दाका रूपमा अनुसन्धान गर्ने प्रहरीले जनाएको छ। आपराधिक उद्देश्यको घटनाको प्रवृत्ति देखा परेकाले तीन जनालाई हिरासतमा राखी अनुसन्धान सुरु गरेको प्रहरीले जनाएको छ।
"१२ औं वर्षमा बागमती सरसफाइ, निरन्तर सफा गर्ने प्रतिबद्धता","स्वतःस्फूर्त रूपमा यति ठूलो महाअभियान भएको कुनै काम छ भने त्यो बागमती सफाइ महाअभियान नै हो। त्यो पनि बिना दाता चल्नु, बिना भत्ताा खटिनु, अझ उल्टै सफाइ सामग्रीमा आफ्नै पैसा खर्च गर्नु, योभन्दा उदाहरणीय कार्य अरू सायदै भएको छ नेपालमा यति लामो समयसम्म। किनकि दशक अवधि नै निकै लामो हो, त्यो पनि ढल मिसाइएको र वर्षौंदेखि कुहिएको फोहोरको डंगुर निकाल्न नदीभित्र पस्नु सामान्य कुरो हुँदै होइन। इच्छाशक्ति भए सम्भव हुन्छ भन्ने प्रमाणित गरेर देखाउने झन्डै १५ लाख नेपाली नागरिकले गर्व गर्न पाएका छन् बागमती सफाइका नाममा। अभियन्ता बनेर निरन्तर सेवा गर्ने प्रतिनिधि व्यक्तित्वले व्यक्त गरेका विचार गोपीकृष्ण ढुंगानाले संयोजन गरेको अन्नपूर्ण राउन्ड टेबलमा। बागमती सफाइ महाअभियान कसरी राष्ट्रकै गर्वको विषय बन्यो ? एल पि भानु शर्मा, बागमती अभियन्ता बागमती सफाइ महाअभियान सबै नागरिकको साझा अभियान हो । बागमती नदीमा पछिल्लो ११ वर्षमा देखिएका परिवर्तन बागमती सफाइ महाअभियानकै देन हो । यस महाअभियानमा एक दिन जोडिने अभियन्ता र निरन्तर जोडिने हरेक अभियन्ताको समान महत्व र हैसियत छ । जुन महाअभियानको ऊर्जालाई लिएर जीवन विज्ञानले देशका अन्य स्थानमा समेत सफाइ अभियान सञ्चालन गर्न सफल भएको छ । कुनै प्रकारको आर्थिक संकलन नगरी, चन्दा संकलन नगरी स्वयंसेवी तवरले सञ्चालन भएको यस अभियान राष्ट्रकै गर्वको विषय हो । यो विशेष किसिमको महाअभियान ११औं वर्ष पूरा गरी १२औं वर्ष प्रवेश गरेको उपलक्ष्यमा सबै अभियन्ता तथा सरोकारवला निकाय सम्पूर्णमा हार्दिक वधाई तथा अभियानको सफलताको शुभकामना व्यक्त गर्दछु । ११ वर्षमा खास के कस्ता काम गर्नुभयो ? जनचेतना जागृत भयो त ? किशोरसिंह शाही, अभियन्ता ११ वर्षअघि काठमाडौं उपत्यकामा फोहोरमैलाको स्थिति कति भयावह थियो ? भनिसाध्य थिएन । हरेक बाटोमा फोहोरको डंगुर थुप्रिन्थ्यो भनेपछि नदीहरूको अवस्था के थियो होला ? यो अभियान आइसकेपछि सरसफाइ गर्नुपर्छ, नदीमा फोहोर फाल्नु हुन्न भन्ने भाव आयो मानिसमा । यसबीच बागमतीमा ठूलो परिवर्तन आयो । ढल हालेकै थिएन, भत्केको पुलसम्म मात्र अधिकार सम्पन्नले हेथ्र्यो, उता त सुकुम्बासी बस्ती छ जानै हुन्न भन्थे । कर्मचारी पिट्छन् भन्थे । अहिले त्यो अवस्था छैन । आजसम्म २० हजार मेट्रिकटनभन्दा बढी फोहोर काठमाडौं उपत्यकाका नदीहरूबाट झिकिसकेका छौं । झन्डै १५ लाख मानिस यो सफाइमा जोडिइसके । दर्जनौं यस्ता अभियान देशभरि चलिरहेका छन् । ट्रिटमेन्ट प्लान्ट पनि बन्यो । तर पनि बागमतीमा कालो पानी बगिरहेछ । जवाफदेही को बन्ने ? खबरदारी पनि गरिरहेकै छौं । अभियान त सबै नदी ढलमुक्त बनाएर सफा बगाउने हो । किनकि मूल समस्या भनेकै ढल हो बागमती सफा नहुनुको । ढल व्यवस्थापनको काम अभियान चलेको पाँच वर्षभित्रै भइसक्नुपथ्र्यो । अब चाहिँ तुरुन्तै रोकियोस् नदीमा ढल मिसाउने काम । बागमती सफाइ महाअभियानले आमनेपालीलाई के दियो ? डा माला खरेल, अभियन्ता कसैलाई भनेर अह्राएर होइन, सबै स्वतःस्फूर्त नदीभित्र पसेर सरसफाइ गर्ने अभियान हो यो । कुनै संस्था विशेष वा नेतृत्व विशेषमा पनि यो सञ्चालित होइन । पैसा छैन केही काम गर्न सकिन्न भन्छन् मानिस तर बिनाबजेट पनि यति ठूलो काम निरन्तर चल्दोरहेछ भन्ने सन्देश सर्वत्र फैलिएको छ । ज्याला दिने हो भने १५ लाख मानिसलाई दुई घण्टाको दरले कति दिनुपथ्र्यो होला ? सरकारले दिनु परेको भए । राज्यले गर्नुपर्ने धेरै बजेटको काम निःशुल्क गर्यौं, राष्ट्रका लागि दुई घण्टा भनेर । महाअभियानमा आर्थिक चलखेल छैन । लेनादेना केही छैन । कसैले दिएको छैन, हामीले नि लिएका छैनौं, चाहिएको पनि छैन । बैठकमा बस्दा हुने खर्च, मास्क, पन्जा, डोको आदि आवश्यक सामग्री स्वयंसेवी अभियानबाट पुगेको छ । बीचमा केही समयमात्र यस्ता सामग्री स्वीकार गर्यौं । हरेक शनिबार ठिक ७ बजे सुरु हुन्छ ९ मा सकिन्छ, जतिसुकै ठूलो मान्छे आउने भए पनि कुर्दैनौं, कोही आए आउँछ नआए आउँदैन । लाखौंको परिवार यो महाअभियानले दियो । त्यसैले यो अभियानलाई जसरी पनि आफैं गर्दै अघि बढ्छौं, बढिरहन्छौं, जहिलेसम्म हामी व्यक्तिगत सरसफाइ गरिरहन्छौं, त्यति नै समयसम्म बागमती पनि सरसफाइ गरिरहन्छौं । भलै भोलि युवा पुस्तालाई जिम्मा लाउँछौं । ढलमुक्त बागमती सम्भव भयो ? प्लास्टिक कति निकाल्नुभयो ? चक्रबहादुर चन्द, अभियन्ता महाअभियान सुरु नभएको भए बागमती नदी आज जसरी बग्ने थिएन, नदीभरि फोहोरबाहेक केही हुन्थेन । नागरिक स्तरबाट यसरी सुरु भएपछि राज्यका निकायहरू पनि जुर्मुराए । राज्यलाई ढलमुक्त नदी बनाउनुपर्छ भन्ने दबाब सिर्जना भयो । मुहानदेखि गुह्येश्वरीसम्म ७३ प्रतिशत ढलमुक्त भएछ बागमती । सरोकारवाला सरकारी निकायहरूलाई भनेका छौं, जबसम्म नदी ढलमुक्त हुन्न, तबसम्म लाखौं नदीमा पसेको अर्थ हुँदैन । नदीभित्रका प्लास्टिक नटिपेको भए आज जसरी नदीकिनारमा मर्निङ वाक, इभिनिङ वाक, योग आदि भइरहेछ, बालबालिका, युवा र वृद्धवृद्धा रमाइरहेका छन्, सुटिङ कार्य चलिरहेको छ, त्यो कुनै हुने थिएन । किनारमा ६ हजार बिरुवा हुर्किरहेका छन् । दैनिक ४८ टनसम्म फोहोर उठ्थ्यो नदीबाट तर अहिले मुस्किलले एक टन हुन्छ । गोकर्णमाथि बंगुरपालनदेखि वधशालासम्म नदीछेउमै छन् । भन्यो भने इगो साँधे झैं भएको छ । तर अब हामी सजग बागमतीमात्र होइन, सबै नदीखोला र तालतलाउमा हुनुपर्छ । हाल पनि उपत्यका बाहिरका एक सय स्थानमा सफाइ अभियान चलिरहेको छ । मेचीकाली सफाइ अभियानमा ६४ क्षेत्रमा काम भइरहेछ, बागमतीकै प्रेरणाले हो । सुर्खेतको बुलबुले ताल पनि यहीँबाट प्रेरणा पाएर मेरो नेतृत्वमा चलिरहेछ, पुनर्जीवन पाएको छ । कामको सिलसिलामा भारतको सिलिगुढीको महानन्द नदी जो बागमतीभन्दा दूषित थियो, त्यहाँ पनि ९० साता काम गरेर सफा गर्यौं । बागमती महाअभियान अन्तर्राष्ट्रियकरण भएको छ । अधिकार सम्पन्न बागमतीले कसरी काम गर्छ ? सहकार्य छ ? आशा पाण्डे, अभियन्ता अधिकारसम्पन्न बागमती सभ्यता एकीकृत विकास समितिले आफ्नो काम गर्दिएको भए सायद यो बागमती सफाइ महाअभियान सुरु हुँदैनथ्यो । नगरेकै कारणले यो अभियानको जन्म भयो । बागमती भने पनि पानी देख्न पाइँदैनथ्यो । पानीभन्दा फोहोर हुन्थ्यो । चउरजस्तो लाग्थ्यो, हिँड्न पो मिल्छ कि भनेजस्तो फोहोरले । मृत बागमती थियो ११ वर्षअघि । बागमती जीवन्त बगाउन समिति स्थापना गरिएको हो खासमा । सफा गर्ने, किनारा हरियाली गर्ने, स्वच्छ पानी बगाउने आदि काम हो समितिको । दण्डहीनताको अवस्थाले जसले पनि नदीमा फोहोर फाले, फालिरहे । ९५ प्रतिशत प्लास्टिक टिप्यौं, अझै ५ प्रतिशत होला नदीमै । बागमती त नेपालकै सभ्यता हो तर यसैलाई सभ्य बनाउन सकेनौं भने के अर्थ ? यसको के महŒव ? समितिले गरेन र गर्नुहोस् भन्छौं उल्टै दोष लगाए अभियन्ताले भन्छ समिति । दायित्व पूरा गर भनेको मात्र हो । बजेट, योजना, खर्च र पारदर्शिता देखाउ भनिरहन्छौं । अभियन्ताले केही पाउँदैनन्, हामी श्रम र अझ कमाइ खर्च गरिरहेछौं । बागमतीमा मान्छे नै पसिरहने कि विकसित देशमा जस्तो अब छिटो हुने मेसिन प्रयोग गर्ने ? चित्रकुमार सुनुवार, अभियन्ता मेसिन लगाएर सफा गरेर बागमती र अन्य नदी सम्भव हुँदैन । यसरी हरेक हप्ता हजारौं मानिस नदीमा पसेर फोहोर सोरेर पनि सम्भव हुँदैन । यसको मुहान नै बन्द गर्नुपर्छ । पुलमुनि पानी बगेको हुँदैनथ्यो फोहोरले । त्यस्तो ठाउँमा हिँडेर जाँदा तीनकुने पुलमुनि एउटा बच्चा हिलोमा भासियो र निधन भयो । हाम्रो नेग्लिजेन्सका कारण कसैको ज्यान गइरहेछ । मेसिन लगाउन किन पनि मिल्दैन भने नदी दायाँबायाँ पर्खाल लगाइएको छ तर जग बलियो छैन । भाइब्रेसनले त्यो भत्किन बेर लाग्दैन । अथवा ढालेर बजेट खर्चिने हो भने भन्नु केही छैन । मेसिन प्रयोग गलत हो । घरैबाट रोक्नुपर्छ । स्थानीय सरकार यसमा चनाखो हुनुपर्छ । बार हालेर पनि हुँदैन । नीतिनियम बनाएर दण्डित गर्नुपर्छ । हरेक टोलवासी स्वयं सचेत र जिम्मेवार हुनुपर्छ । बागमतीले छोएको सिनामंगलदेखि कीर्तिपुर १९ किलोमिटर पर्छ । यस क्षेत्रका बासिन्दाले कम्तीमा फोहोरलाई मल बनाएर कौसी खेती गरौं । फोहोर नफाल्नुहोस्, नबाल्नुहोस् भन्ने हो गर्ने सबैले आफैं हो । नदीको पानी सङ्लो बनाएरै छोड्नुपर्छ । बागमती बचाउन अब के गर्नुपर्ला ? डा राजु अधिकारी, अभियन्ता नदी एवं पानी संरक्षणका लागि राष्ट्रिय नीति तयार गर्नुपर्ने । विद्यालयमा सामाजिक विषयअन्तर्गत फिल्ड वर्कमा नै वातावरण संरक्षण एवं समाजसेवाको अभ्यास गराउने गरी कार्यविधि तयार गर्ने । नदीकिनारमा निर्माण कार्य गर्दा नदीसम्म पुग्न सर्वसाधारणको पहँुचमा असर नपर्ने गरी गर्ने । नदी पवित्र एवं स्वच्छ राख्न घर, उद्योग, व्यवसाय आदिबाट ठोस एवं तरल फोहोर कम निष्कासन हुने गरी व्यवस्था मिलाउने । जनचेतना र सजकताका लागि वृत्तचित्रका माध्यमबाट विद्यार्थी एवं सर्वसाधारणमाझ जानु पर्ने । नदी संरक्षणका लागि नदी आयोग बन्नु पर्ने । सरसफाइवातावरण प्रहरी गठन गर्ने । पानीको पुनर्भरणको लागि आवश्यक कार्यहरू गर्नु पर्ने । वातावरणलाई स्वच्छ सुन्दर राख्न कानुनले जिम्मेवारी तोकेका निकायहरू उदासीन भएकाले सक्रिय बनाउन उपाय खोजिनु पर्ने । नदीनालालगायत वातावरण संरक्षणका लागि सशक्त रूपमा विद्यालयको पाठ्यक्रममा समावेश गर्ने । नदी संरक्षण एवं स्वच्छ राखिरहन तरल एवं ठोस फोहोरको दिगो व्यवस्थापन हुनुपर्ने । नदी किनारमा हुर्केका रुख बिरुवाहरू सौन्दर्यीकरणका नाममा ठेक्का लगाई नमास्ने व्यवस्था मिलाउने । पानीको स्रोत बचाउन आवश्यक व्यवस्था मिलाउनु पर्ने । विभिन्न निकाय एवं विद्यालयमा विद्यार्थीमाझ इको क्लब गठन गर्ने । महाअभियानले युवा पुस्तालाई के सिकायो ? सुरज गिरी, अभियन्ता युवालाई खासगरी यो महाअभियानले संस्कार सिकाएको छ । एकपटक यसमा जोडिएको कुनै युवाले जिन्दगीभर ऊ जहाँ रहे पनि यस्तै अभियानका सफाइमा संलग्न भइरहेको पाएका छौं । जस्तो, बागमतीमा पसेकाहरू अहिले कोही बुटवल, कोही विराटनगर त कोही झापामा हुनुहुन्छ, त्यहाँका नदी सफाइमा जुट्नु भएको छ अरूलाई जोड्नु भएको छ । अझ टोल र सम्पदामा पनि जुट्नु भएको छ । ११ वर्षमा धेरै युवाले मानसिकता परिवर्तन गरेका छन् । तर एकातिर सरकारी संयन्त्रसँग बजेट छ तर जिम्मेवार छैन अनि अर्कोतिर बेरोजगार युवा समय खर्चिरहेछ भनेपछि यसले केही युवालाई विद्रोही पनि बनाएको छ । युवालाई यो अभियानले भने जसरी किन तान्न सकेको छैन भने युवालाई करिअरमा जोड्न सक्दैनौं । उपत्यकाका लाखौं युवालाई उद्यमशीलतासँग जोड्न सकेको भए हुन्थ्यो । विगत जे भए पनि भोलिको पुस्तालाई हामीले कस्तो बागमती हस्तान्तरण गर्दैछौं ? भन्नेले अर्थ राख्नेवाला छ । हरेक पुस्ताले एउटा जिम्मेवारी पाएकै देखेको छु । यो पुस्ताले परिवर्तनको प्रसव पीडामा छटपटाइरहेको नेपाललाई निकास दिनेछ । धेरै अभियन्ता पनि थाकेजस्तो पनि भएका छन् । कति कमाउँछौ बागमतीमा पस्दा ? बजेट आएको सुनिन्छ भन्छन् तर निःशुल्क अभियान हो भनेर बुझाउन सकेनछौं हामीले । नदीमा फोहोर फाल्नुहुन्न, ढल हाल्नुहुन्न भन्दा सबैले मान्छन् ? गोकुल थापा, अभियन्ता पछिल्लो समय अधिकार सम्पन्न बागमतीबिनै अभियान अघि बढाएका छौं । त्यो सरकारी कार्यालयसँग बजेट छ तर हामी आफ्नै ढंगले रकम जुटाएर स्वयंसेवा गरिरहेछौं, सम्भव छ भन्ने पुष्टि गरिरहेछौं । देशका नागरिक भएपछि हाम्रो पनि दायित्व छ, योगदान दिनुपर्छ भन्ने सकारात्मक सन्देश पनि ११ वर्षदेखि दिइरहेका छौं । तर बागमती अभियानमा नभएकाहरूले यतिका मान्छे जुटे पनि बागमतीमा फोहोर पानी नै बगिरहेको छ, कहिल्यै सफा हुने होइन भनिरहेछन् । तर हामी भन्छौं, यो महाअभियानमा निरन्तर अझै धेरै मानिस जोडियून् । ताकि सबै खासगरी नदीमा फोहोर फाल्नु हुन्न, ढल हाल्नु हुन्न, सदैव सफा पानी बगाइरहनु पर्छ भन्ने मान्छे मात्रै भेटियून जताततै । नागरिकमात्र होइन, सरोकारवाला सरकारी कार्यालयका कर्मचारी र नेतृत्व जो अधिकार सम्पन्न बागमतीले परिचित छ, उसले सबैले तोकिएको जिम्मेवारी पूरा गर्दिएको भए यस्तो अवस्था हुन्थेन, यसरी गुनासो आउने थिएन । जति गर्नुपथ्र्यो त्यति गर्दैनन् सरकारी कार्यालयहरू र जताततै समस्या छ । सबै क्षेत्रका मानिसले आआफ्नो क्षेत्रबाट इमान्दार र नैतिकवान् बनेर जोडिनुपर्छ । मानव साङ्लो जस्तो तरंग ल्याउने अरू कार्यक्रम के छन् ? ईश्वर पुडासैनी, अभियन्ता पहिलो प्राथमिकता नै जनचेतना जगाउनु थियो । सबैलाई थाहा भइसकेको छ, नदीमा फोहोर फाल्नु हुन्न भनेर । तर यस्तो सेलेब्रेसन भनेको चाहिँ स्थानीय तहदेखि राजनीतिक दल पनि हुन् । हुन त बागमती सफाइमा दल र नेताहरू पनि जोडिनु भयो । आए पनि अपनत्व देखाउन सक्नु भएन, मात्र सेलिब्रेसन गर्नुभयो । कुनै पनि नेतालाई नदीभित्र छिराउन कठिन परेको छ । पस्ने भनेको एकादुई होला नत्र भाषण ठोक्ने काममात्र हुन्छ । अधिकार सम्पन्न बागमतीले त लिने कुरामा मात्र अधिकार जमायो, दिने कर्तव्यका कुरामा सधैं चुकिरहेको देख्छु । जति खटियौं, त्यति नै छौं । अरू त उभिन मात्र आउँछन्, उभिन मात्र किन आउनु ? सेवा गर्न पो आउनु त यत्रो अभियानमा । जोडिएका हामी केही त छोराछोरी पाएपछि हुर्काउने दायित्व भएर होला, छोड्ने कुरो पनि भएन । त्यसो त न केही कमाउने हो फोहोर सफा गरेर न लालपुर्जा हातमा आउने हो । बागमती अभियानका क्रममा समस्यै समस्या छन् । समाधान दिने कसले ? जड समस्या भनेकै ढल मिसाउने काम हो । बागमतीमा अहिले बगेको भनेको ढलमात्र हो । गोकर्ण माथि त ढल नै छैन । ढललाई प्लान्टमा हाल्न सकिन्थ्यो तर भएको छैन । अर्बौंको बजेट आउँछ तर काम देखिँदैन । पशुपतिनाथभन्दा तल त ढल कति मिसाइएको छ कति ! कम्तीमा पशुपतिसम्म त सफा पानी बगोस् । महाअभियानले परिवर्तन दिलाएको छ त ? नरेश श्रेष्ठ, अभियन्ता सरसफाइ जसरी अघि बढिरहेको छ, जसरी जनचेतना फैलाइरहेको छ, त्यसरी नै स्थानीय तह र संघीय सरकार बढी जवाफदेही भइदिने हो भने चाँडो सफा हुन्छ बागमती । तिम्रो घरबाट कुहिने र नकुहिने फोहोर छुट्ट्याएको छैन भने कुनै पनि सिफारिस दिन्न भनेर स्थानीय सरकारले भन्न सक्नुपर्छ । मुहान बन्द भएपछि नदी फोहोर हुन्न भन्दै वडावासीलाई जन्म दर्ता, मृत्यु दर्तासम्म रोक्ने हिम्मत वडाध्यक्ष, वडासदस्यले गर्नुपर्छ । यो अभियानले घरमा कौसी खेती गर्ने काम बढेको छ । कुहिने फोहोर घरमै कम्पोस्ट मल बनाएर प्रयोग गर्ने काम भएको छ । नदीकिनारमा मूर्ति राख्ने, मन्दिर बनाइदिने, पेन्टिङ राख्ने आदि थुप्रै काम भएका छन् । कसरी सुरु भयो बागमती सफाइ महाअभियान ? समस्या के आए ? नारायणकुमार श्रेष्ठ, अभियन्ता नेपाल चलचित्र संघ, नेपाल विज्ञापन संघले भकुण्डो भिडन्त कार्यक्रम गर्दै थिए । त्यसको प्रायोजन एस ट्राभलले गरेको थियो । अर्जुन धरेलको यसमा योगदान छ । नोबल कज भएमात्र सहयोग गर्ने बताउनुभयो । अनि हामीले बागमती सफाइ अभियान भन्यौं । जेठ ४ गते सरकारका मुख्यसचिव लीलामणि पौड्यालसहित भकुण्डो भिडन्त भयो । भोलिपल्ट आइतबार गायत्री परिवारको समूहसहित जीवन विज्ञान, काठमाडौं महानगरपालिका, पशुपति क्षेत्र विकास कोष, अधिकार सम्पन्न बागमती सभ्यता एकीकृत विकास समिति, काठमाडौं इन्जिनियरिङ कलेज, एसजीआई, प्याब्सन, एनप्याब्सन आदि मिलेर सुरुआत र निरन्तर गर्दै गयौं । नदीहरू सफा बगाउने काम त सरकारहरूको हो नि । तर हामी आमनागरिक स्वतस्फूर्त सफाइ गर्न नदीभित्र पसेका छौं । एउटा राम्रो के भने सबै संघसंस्थाको वार्षिकोत्सव मनाउने थलो बागमती नदीकिनार भइरहेको छ, नेपाल टेलिकमसम्मको । नराम्रो पक्ष भनेको अधिकारसम्पन्नको सदस्यसचिव गजेन्द्र ठाकुरले भनेको कुरा तपाईंहरूले बागमती सफा गर्नै सक्नुहुन्न, यसअघि १४० वटा संस्था आए गए तपाईंहरू १४१ औं एनजीओ मात्र हो भन्नुभाथ्यो । एक मिटरमात्रै सफा गरेर देखाउनोस् पनि भन्नुभयो ।"
अमेरिकी सेनाले पुर्यायो गाजामा सहायताको पहिलो खेप,अमेरिकी सेनाले गाजामा समुद्री मार्गबाट सहायताको पहिलो खेप आइपुगेको पुष्टि गरेको छ। अमेरिकाको सेन्ट्रल कमाण्डरले सोसल मिडिया प्लेटफर्म एक्समा यो जानकारी दिएका हुन् । गाजामा प्यालेस्टाइनी नागरिकहरूलाई सहयोग गर्न बहुराष्ट्रिय प्रयास जारी रहने अमेरिकाले जनाएको छ। समुद्रबाट पठाइने यो सहायता पूर्णतया मानवीय सहायता भएको उसको भनाइ छ। संयुक्त राष्ट्रले भने समुद्री मार्गभन्दा भूमि मार्गहरू अर्थात सडकद्वारा वितरित सहायता छिटो र अधिक प्रभावकारी रूपमा पुग्न सक्ने जनाएको छ। अमेरिकी केन्द्रीय कमाण्डका अनुसार आगामी दिनमा ५०० टन राहत सामग्री गाजा पुग्ने अपेक्षा गरिएको छ । बीबीसी
"१२ औं वर्षमा बागमती सरसफाइ, निरन्तर सफा गर्ने प्रतिबद्धता","स्वतःस्फूर्त रूपमा यति ठूलो महाअभियान भएको कुनै काम छ भने त्यो बागमती सफाइ महाअभियान नै हो। त्यो पनि बिना दाता चल्नु, बिना भत्ताा खटिनु, अझ उल्टै सफाइ सामग्रीमा आफ्नै पैसा खर्च गर्नु, योभन्दा उदाहरणीय कार्य अरू सायदै भएको छ नेपालमा यति लामो समयसम्म। किनकि दशक अवधि नै निकै लामो हो, त्यो पनि ढल मिसाइएको र वर्षौंदेखि कुहिएको फोहोरको डंगुर निकाल्न नदीभित्र पस्नु सामान्य कुरो हुँदै होइन। इच्छाशक्ति भए सम्भव हुन्छ भन्ने प्रमाणित गरेर देखाउने झन्डै १५ लाख नेपाली नागरिकले गर्व गर्न पाएका छन् बागमती सफाइका नाममा। अभियन्ता बनेर निरन्तर सेवा गर्ने प्रतिनिधि व्यक्तित्वले व्यक्त गरेका विचार गोपीकृष्ण ढुंगानाले संयोजन गरेको अन्नपूर्ण राउन्ड टेबलमा। बागमती सफाइ महाअभियान कसरी राष्ट्रकै गर्वको विषय बन्यो ?एल पि भानु शर्मा, बागमती अभियन्ता बागमती सफाइ महाअभियान सबै नागरिकको साझा अभियान हो । बागमती नदीमा पछिल्लो ११ वर्षमा देखिएका परिवर्तन बागमती सफाइ महाअभियानकै देन हो । यस महाअभियानमा एक दिन जोडिने अभियन्ता र निरन्तर जोडिने हरेक अभियन्ताको समान महत्व र हैसियत छ । जुन महाअभियानको ऊर्जालाई लिएर जीवन विज्ञानले देशका अन्य स्थानमा समेत सफाइ अभियान सञ्चालन गर्न सफल भएको छ । कुनै प्रकारको आर्थिक संकलन नगरी, चन्दा संकलन नगरी स्वयंसेवी तवरले सञ्चालन भएको यस अभियान राष्ट्रकै गर्वको विषय हो । यो विशेष किसिमको महाअभियान ११औं वर्ष पूरा गरी १२औं वर्ष प्रवेश गरेको उपलक्ष्यमा सबै अभियन्ता तथा सरोकारवला निकाय सम्पूर्णमा हार्दिक वधाई तथा अभियानको सफलताको शुभकामना व्यक्त गर्दछु । ११ वर्षमा खास के कस्ता काम गर्नुभयो ? जनचेतना जागृत भयो त ?किशोरसिंह शाही, अभियन्ता११ वर्षअघि काठमाडौं उपत्यकामा फोहोरमैलाको स्थिति कति भयावह थियो ? भनिसाध्य थिएन । हरेक बाटोमा फोहोरको डंगुर थुप्रिन्थ्यो भनेपछि नदीहरूको अवस्था के थियो होला ? यो अभियान आइसकेपछि सरसफाइ गर्नुपर्छ, नदीमा फोहोर फाल्नु हुन्न भन्ने भाव आयो मानिसमा । यसबीच बागमतीमा ठूलो परिवर्तन आयो । ढल हालेकै थिएन, भत्केको पुलसम्म मात्र अधिकार सम्पन्नले हेथ्र्यो, उता त सुकुम्बासी बस्ती छ जानै हुन्न भन्थे । कर्मचारी पिट्छन् भन्थे । अहिले त्यो अवस्था छैन । आजसम्म २० हजार मेट्रिकटनभन्दा बढी फोहोर काठमाडौं उपत्यकाका नदीहरूबाट झिकिसकेका छौं । झन्डै १५ लाख मानिस यो सफाइमा जोडिइसके । दर्जनौं यस्ता अभियान देशभरि चलिरहेका छन् । ट्रिटमेन्ट प्लान्ट पनि बन्यो । तर पनि बागमतीमा कालो पानी बगिरहेछ । जवाफदेही को बन्ने ? खबरदारी पनि गरिरहेकै छौं । अभियान त सबै नदी ढलमुक्त बनाएर सफा बगाउने हो । किनकि मूल समस्या भनेकै ढल हो बागमती सफा नहुनुको । ढल व्यवस्थापनको काम अभियान चलेको पाँच वर्षभित्रै भइसक्नुपथ्र्यो । अब चाहिँ तुरुन्तै रोकियोस् नदीमा ढल मिसाउने काम । बागमती सफाइ महाअभियानले आमनेपालीलाई के दियो ?डा माला खरेल, अभियन्ताकसैलाई भनेर अह्राएर होइन, सबै स्वतःस्फूर्त नदीभित्र पसेर सरसफाइ गर्ने अभियान हो यो । कुनै संस्था विशेष वा नेतृत्व विशेषमा पनि यो सञ्चालित होइन । पैसा छैन केही काम गर्न सकिन्न भन्छन् मानिस तर बिनाबजेट पनि यति ठूलो काम निरन्तर चल्दोरहेछ भन्ने सन्देश सर्वत्र फैलिएको छ । ज्याला दिने हो भने १५ लाख मानिसलाई दुई घण्टाको दरले कति दिनुपथ्र्यो होला ? सरकारले दिनु परेको भए । राज्यले गर्नुपर्ने धेरै बजेटको काम निःशुल्क गर्यौं, राष्ट्रका लागि दुई घण्टा भनेर । महाअभियानमा आर्थिक चलखेल छैन । लेनादेना केही छैन । कसैले दिएको छैन, हामीले नि लिएका छैनौं, चाहिएको पनि छैन । बैठकमा बस्दा हुने खर्च, मास्क, पन्जा, डोको आदि आवश्यक सामग्री स्वयंसेवी अभियानबाट पुगेको छ । बीचमा केही समयमात्र यस्ता सामग्री स्वीकार गर्यौं । हरेक शनिबार ठिक ७ बजे सुरु हुन्छ ९ मा सकिन्छ, जतिसुकै ठूलो मान्छे आउने भए पनि कुर्दैनौं, कोही आए आउँछ नआए आउँदैन । लाखौंको परिवार यो महाअभियानले दियो । त्यसैले यो अभियानलाई जसरी पनि आफैं गर्दै अघि बढ्छौं, बढिरहन्छौं, जहिलेसम्म हामी व्यक्तिगत सरसफाइ गरिरहन्छौं, त्यति नै समयसम्म बागमती पनि सरसफाइ गरिरहन्छौं । भलै भोलि युवा पुस्तालाई जिम्मा लाउँछौं । ढलमुक्त बागमती सम्भव भयो ? प्लास्टिक कति निकाल्नुभयो ?चक्रबहादुर चन्द, अभियन्तामहाअभियान सुरु नभएको भए बागमती नदी आज जसरी बग्ने थिएन, नदीभरि फोहोरबाहेक केही हुन्थेन । नागरिक स्तरबाट यसरी सुरु भएपछि राज्यका निकायहरू पनि जुर्मुराए । राज्यलाई ढलमुक्त नदी बनाउनुपर्छ भन्ने दबाब सिर्जना भयो । मुहानदेखि गुह्येश्वरीसम्म ७३ प्रतिशत ढलमुक्त भएछ बागमती । सरोकारवाला सरकारी निकायहरूलाई भनेका छौं, जबसम्म नदी ढलमुक्त हुन्न, तबसम्म लाखौं नदीमा पसेको अर्थ हुँदैन । नदीभित्रका प्लास्टिक नटिपेको भए आज जसरी नदीकिनारमा मर्निङ वाक, इभिनिङ वाक, योग आदि भइरहेछ, बालबालिका, युवा र वृद्धवृद्धा रमाइरहेका छन्, सुटिङ कार्य चलिरहेको छ, त्यो कुनै हुने थिएन । किनारमा ६ हजार बिरुवा हुर्किरहेका छन् । दैनिक ४८ टनसम्म फोहोर उठ्थ्यो नदीबाट तर अहिले मुस्किलले एक टन हुन्छ । गोकर्णमाथि बंगुरपालनदेखि वधशालासम्म नदीछेउमै छन् । भन्यो भने इगो साँधे झैं भएको छ । तर अब हामी सजग बागमतीमात्र होइन, सबै नदीखोला र तालतलाउमा हुनुपर्छ । हाल पनि उपत्यका बाहिरका एक सय स्थानमा सफाइ अभियान चलिरहेको छ । मेचीकाली सफाइ अभियानमा ६४ क्षेत्रमा काम भइरहेछ, बागमतीकै प्रेरणाले हो । सुर्खेतको बुलबुले ताल पनि यहीँबाट प्रेरणा पाएर मेरो नेतृत्वमा चलिरहेछ, पुनर्जीवन पाएको छ । कामको सिलसिलामा भारतको सिलिगुढीको महानन्द नदी जो बागमतीभन्दा दूषित थियो, त्यहाँ पनि ९० साता काम गरेर सफा गर्यौं । बागमती महाअभियान अन्तर्राष्ट्रियकरण भएको छ । अधिकार सम्पन्न बागमतीले कसरी काम गर्छ ? सहकार्य छ ?आशा पाण्डे, अभियन्ताअधिकारसम्पन्न बागमती सभ्यता एकीकृत विकास समितिले आफ्नो काम गर्दिएको भए सायद यो बागमती सफाइ महाअभियान सुरु हुँदैनथ्यो । नगरेकै कारणले यो अभियानको जन्म भयो । बागमती भने पनि पानी देख्न पाइँदैनथ्यो । पानीभन्दा फोहोर हुन्थ्यो । चउरजस्तो लाग्थ्यो, हिँड्न पो मिल्छ कि भनेजस्तो फोहोरले । मृत बागमती थियो ११ वर्षअघि । बागमती जीवन्त बगाउन समिति स्थापना गरिएको हो खासमा । सफा गर्ने, किनारा हरियाली गर्ने, स्वच्छ पानी बगाउने आदि काम हो समितिको । दण्डहीनताको अवस्थाले जसले पनि नदीमा फोहोर फाले, फालिरहे । ९५ प्रतिशत प्लास्टिक टिप्यौं, अझै ५ प्रतिशत होला नदीमै । बागमती त नेपालकै सभ्यता हो तर यसैलाई सभ्य बनाउन सकेनौं भने के अर्थ ? यसको के महŒव ? समितिले गरेन र गर्नुहोस् भन्छौं उल्टै दोष लगाए अभियन्ताले भन्छ समिति । दायित्व पूरा गर भनेको मात्र हो । बजेट, योजना, खर्च र पारदर्शिता देखाउ भनिरहन्छौं । अभियन्ताले केही पाउँदैनन्, हामी श्रम र अझ कमाइ खर्च गरिरहेछौं । बागमतीमा मान्छे नै पसिरहने कि विकसित देशमा जस्तो अब छिटो हुने मेसिन प्रयोग गर्ने ?चित्रकुमार सुनुवार, अभियन्तामेसिन लगाएर सफा गरेर बागमती र अन्य नदी सम्भव हुँदैन । यसरी हरेक हप्ता हजारौं मानिस नदीमा पसेर फोहोर सोरेर पनि सम्भव हुँदैन । यसको मुहान नै बन्द गर्नुपर्छ । पुलमुनि पानी बगेको हुँदैनथ्यो फोहोरले । त्यस्तो ठाउँमा हिँडेर जाँदा तीनकुने पुलमुनि एउटा बच्चा हिलोमा भासियो र निधन भयो । हाम्रो नेग्लिजेन्सका कारण कसैको ज्यान गइरहेछ । मेसिन लगाउन किन पनि मिल्दैन भने नदी दायाँबायाँ पर्खाल लगाइएको छ तर जग बलियो छैन । भाइब्रेसनले त्यो भत्किन बेर लाग्दैन । अथवा ढालेर बजेट खर्चिने हो भने भन्नु केही छैन । मेसिन प्रयोग गलत हो । घरैबाट रोक्नुपर्छ । स्थानीय सरकार यसमा चनाखो हुनुपर्छ । बार हालेर पनि हुँदैन । नीतिनियम बनाएर दण्डित गर्नुपर्छ । हरेक टोलवासी स्वयं सचेत र जिम्मेवार हुनुपर्छ । बागमतीले छोएको सिनामंगलदेखि कीर्तिपुर १९ किलोमिटर पर्छ । यस क्षेत्रका बासिन्दाले कम्तीमा फोहोरलाई मल बनाएर कौसी खेती गरौं । फोहोर नफाल्नुहोस्, नबाल्नुहोस् भन्ने हो गर्ने सबैले आफैं हो । नदीको पानी सङ्लो बनाएरै छोड्नुपर्छ । बागमती बचाउन अब के गर्नुपर्ला ?डा राजु अधिकारी, अभियन्ता महाअभियानले युवा पुस्तालाई के सिकायो ?सुरज गिरी, अभियन्तायुवालाई खासगरी यो महाअभियानले संस्कार सिकाएको छ । एकपटक यसमा जोडिएको कुनै युवाले जिन्दगीभर ऊ जहाँ रहे पनि यस्तै अभियानका सफाइमा संलग्न भइरहेको पाएका छौं । जस्तो, बागमतीमा पसेकाहरू अहिले कोही बुटवल, कोही विराटनगर त कोही झापामा हुनुहुन्छ, त्यहाँका नदी सफाइमा जुट्नु भएको छ अरूलाई जोड्नु भएको छ । अझ टोल र सम्पदामा पनि जुट्नु भएको छ । ११ वर्षमा धेरै युवाले मानसिकता परिवर्तन गरेका छन् । तर एकातिर सरकारी संयन्त्रसँग बजेट छ तर जिम्मेवार छैन अनि अर्कोतिर बेरोजगार युवा समय खर्चिरहेछ भनेपछि यसले केही युवालाई विद्रोही पनि बनाएको छ । युवालाई यो अभियानले भने जसरी किन तान्न सकेको छैन भने युवालाई करिअरमा जोड्न सक्दैनौं । उपत्यकाका लाखौं युवालाई उद्यमशीलतासँग जोड्न सकेको भए हुन्थ्यो । विगत जे भए पनि भोलिको पुस्तालाई हामीले कस्तो बागमती हस्तान्तरण गर्दैछौं ? भन्नेले अर्थ राख्नेवाला छ । हरेक पुस्ताले एउटा जिम्मेवारी पाएकै देखेको छु । यो पुस्ताले परिवर्तनको प्रसव पीडामा छटपटाइरहेको नेपाललाई निकास दिनेछ । धेरै अभियन्ता पनि थाकेजस्तो पनि भएका छन् । कति कमाउँछौ बागमतीमा पस्दा ? बजेट आएको सुनिन्छ भन्छन् तर निःशुल्क अभियान हो भनेर बुझाउन सकेनछौं हामीले । नदीमा फोहोर फाल्नुहुन्न, ढल हाल्नुहुन्न भन्दा सबैले मान्छन् ?गोकुल थापा, अभियन्तापछिल्लो समय अधिकार सम्पन्न बागमतीबिनै अभियान अघि बढाएका छौं । त्यो सरकारी कार्यालयसँग बजेट छ तर हामी आफ्नै ढंगले रकम जुटाएर स्वयंसेवा गरिरहेछौं, सम्भव छ भन्ने पुष्टि गरिरहेछौं । देशका नागरिक भएपछि हाम्रो पनि दायित्व छ, योगदान दिनुपर्छ भन्ने सकारात्मक सन्देश पनि ११ वर्षदेखि दिइरहेका छौं । तर बागमती अभियानमा नभएकाहरूले यतिका मान्छे जुटे पनि बागमतीमा फोहोर पानी नै बगिरहेको छ, कहिल्यै सफा हुने होइन भनिरहेछन् । तर हामी भन्छौं, यो महाअभियानमा निरन्तर अझै धेरै मानिस जोडियून् । ताकि सबै खासगरी नदीमा फोहोर फाल्नु हुन्न, ढल हाल्नु हुन्न, सदैव सफा पानी बगाइरहनु पर्छ भन्ने मान्छे मात्रै भेटियून जताततै । नागरिकमात्र होइन, सरोकारवाला सरकारी कार्यालयका कर्मचारी र नेतृत्व जो अधिकार सम्पन्न बागमतीले परिचित छ, उसले सबैले तोकिएको जिम्मेवारी पूरा गर्दिएको भए यस्तो अवस्था हुन्थेन, यसरी गुनासो आउने थिएन । जति गर्नुपथ्र्यो त्यति गर्दैनन् सरकारी कार्यालयहरू र जताततै समस्या छ । सबै क्षेत्रका मानिसले आआफ्नो क्षेत्रबाट इमान्दार र नैतिकवान् बनेर जोडिनुपर्छ । मानव साङ्लो जस्तो तरंग ल्याउने अरू कार्यक्रम के छन् ? ईश्वर पुडासैनी, अभियन्तापहिलो प्राथमिकता नै जनचेतना जगाउनु थियो । सबैलाई थाहा भइसकेको छ, नदीमा फोहोर फाल्नु हुन्न भनेर । तर यस्तो सेलेब्रेसन भनेको चाहिँ स्थानीय तहदेखि राजनीतिक दल पनि हुन् । हुन त बागमती सफाइमा दल र नेताहरू पनि जोडिनु भयो । आए पनि अपनत्व देखाउन सक्नु भएन, मात्र सेलिब्रेसन गर्नुभयो । कुनै पनि नेतालाई नदीभित्र छिराउन कठिन परेको छ । पस्ने भनेको एकादुई होला नत्र भाषण ठोक्ने काममात्र हुन्छ । अधिकार सम्पन्न बागमतीले त लिने कुरामा मात्र अधिकार जमायो, दिने कर्तव्यका कुरामा सधैं चुकिरहेको देख्छु । जति खटियौं, त्यति नै छौं । अरू त उभिन मात्र आउँछन्, उभिन मात्र किन आउनु ? सेवा गर्न पो आउनु त यत्रो अभियानमा । जोडिएका हामी केही त छोराछोरी पाएपछि हुर्काउने दायित्व भएर होला, छोड्ने कुरो पनि भएन । त्यसो त न केही कमाउने हो फोहोर सफा गरेर न लालपुर्जा हातमा आउने हो । बागमती अभियानका क्रममा समस्यै समस्या छन् । समाधान दिने कसले ? जड समस्या भनेकै ढल मिसाउने काम हो । बागमतीमा अहिले बगेको भनेको ढलमात्र हो । गोकर्ण माथि त ढल नै छैन । ढललाई प्लान्टमा हाल्न सकिन्थ्यो तर भएको छैन । अर्बौंको बजेट आउँछ तर काम देखिँदैन । पशुपतिनाथभन्दा तल त ढल कति मिसाइएको छ कति ! कम्तीमा पशुपतिसम्म त सफा पानी बगोस् । महाअभियानले परिवर्तन दिलाएको छ त ?नरेश श्रेष्ठ, अभियन्तासरसफाइ जसरी अघि बढिरहेको छ, जसरी जनचेतना फैलाइरहेको छ, त्यसरी नै स्थानीय तह र संघीय सरकार बढी जवाफदेही भइदिने हो भने चाँडो सफा हुन्छ बागमती । तिम्रो घरबाट कुहिने र नकुहिने फोहोर छुट्ट्याएको छैन भने कुनै पनि सिफारिस दिन्न भनेर स्थानीय सरकारले भन्न सक्नुपर्छ । मुहान बन्द भएपछि नदी फोहोर हुन्न भन्दै वडावासीलाई जन्म दर्ता, मृत्यु दर्तासम्म रोक्ने हिम्मत वडाध्यक्ष, वडासदस्यले गर्नुपर्छ । यो अभियानले घरमा कौसी खेती गर्ने काम बढेको छ । कुहिने फोहोर घरमै कम्पोस्ट मल बनाएर प्रयोग गर्ने काम भएको छ । नदीकिनारमा मूर्ति राख्ने, मन्दिर बनाइदिने, पेन्टिङ राख्ने आदि थुप्रै काम भएका छन् । कसरी सुरु भयो बागमती सफाइ महाअभियान ? समस्या के आए ?नारायणकुमार श्रेष्ठ, अभियन्ता नेपाल चलचित्र संघ, नेपाल विज्ञापन संघले भकुण्डो भिडन्त कार्यक्रम गर्दै थिए । त्यसको प्रायोजन एस ट्राभलले गरेको थियो । अर्जुन धरेलको यसमा योगदान छ । नोबल कज भएमात्र सहयोग गर्ने बताउनुभयो । अनि हामीले बागमती सफाइ अभियान भन्यौं । जेठ ४ गते सरकारका मुख्यसचिव लीलामणि पौड्यालसहित भकुण्डो भिडन्त भयो । भोलिपल्ट आइतबार गायत्री परिवारको समूहसहित जीवन विज्ञान, काठमाडौं महानगरपालिका, पशुपति क्षेत्र विकास कोष, अधिकार सम्पन्न बागमती सभ्यता एकीकृत विकास समिति, काठमाडौं इन्जिनियरिङ कलेज, एसजीआई, प्याब्सन, एनप्याब्सन आदि मिलेर सुरुआत र निरन्तर गर्दै गयौं । नदीहरू सफा बगाउने काम त सरकारहरूको हो नि । तर हामी आमनागरिक स्वतस्फूर्त सफाइ गर्न नदीभित्र पसेका छौं । एउटा राम्रो के भने सबै संघसंस्थाको वार्षिकोत्सव मनाउने थलो बागमती नदीकिनार भइरहेको छ, नेपाल टेलिकमसम्मको । नराम्रो पक्ष भनेको अधिकारसम्पन्नको सदस्यसचिव गजेन्द्र ठाकुरले भनेको कुरा तपाईंहरूले बागमती सफा गर्नै सक्नुहुन्न, यसअघि १४० वटा संस्था आए गए तपाईंहरू १४१ औं एनजीओ मात्र हो भन्नुभाथ्यो । एक मिटरमात्रै सफा गरेर देखाउनोस् पनि भन्नुभयो ।"
धमाधम बन्द हुँदै जिल्लाका विद्यालय,"गोरखा : स्थानीय तहको संरचना बन्नुअघि अजिरकोट गाउँपालिकामा ३७ वटा विद्यालय थिए। सात वर्षको यो अवधिमा १३ वटा बन्द भए। अहिले २४ वटा मात्र विद्यालय सञ्चालनमा रहेको त्यहाँको शिक्षा शाखाले जनाएको छ। बसाइँसराइले गर्दा यहाँ विद्यालय धमाधम खाली हुन थाले, गाउँपालिकाका शिक्षा शाखा प्रमुख सीताराम पन्त भन्छन्, यहाँको मात्र होइन, सबै ठाउँको अवस्था यस्तै होला। बारपाक सुलीकोट गाउँपालिकामा पनि सात वर्षको अवधिमा १० विद्यालय बन्द भएका छन्। हामी आउनुअघि ४६ वटा विद्यालय थिए। अहिले ३६ वटा मात्र सञ्चालित छन्, शिक्षा शाखाका भीमकुमार श्रेष्ठ भन्छन्, नजिकको लिडर विद्यालयले व्यवस्थापन हेर्ने गरी विद्यार्थी संख्या अति कम भएका केही विद्यालयबाट यो वर्ष पनि शिक्षक अन्यत्र खटाइँदैछ। यी दुई पालिकामा मात्र होइन, अहिले गोरखाका सबै पालिकामा विद्यालयहरू धमाधम बन्द भइरहेका छन्। विद्यार्थी शून्य भएपछि ११ वटै पालिकामा विद्यालयहरू बन्द हुन थालेको हो। कैयौँ विद्यालयलाई ईसीडी तहमा घटुवा गरिएको छ। एक, दुई जना बालबच्चा राखेर ईसीडी कक्षा सञ्चालन गरे पनि त्यस्ता विद्यालयलाई औपचारिक रूपमा बन्द भन्न नमिल्ने शिक्षा शाखाका कर्मचारीहरू बचाउ गर्ने गर्छन्। धार्चे गाउँपालिका७ ठाँटीको एक प्राविमा जम्मा एक जना विद्यार्थी छन्। एक जना मात्र भए पनि उनको पढ्ने अधिकार सुरक्षित गर्नुपर्ने भन्दै पालिकाले त्यहाँ विद्यालय सञ्चालन गरिरहेको जनाएको छ। लेकाली भेगको बस्ती भएकाले नजिक अर्को विद्यालय नहुँदा एक, दुई जनामात्र विद्यार्थी भए पनि बन्द गर्न भने नमिल्ने शिक्षा शाखाका कर्मचारी टेक गुरुङ बताउँछन्। ठाँटीको एउटा विद्यालयमा एक जना मात्र विद्यार्थी छन्। त्यो गाउँबाट वरिपरिको अर्को जुन गाउँ जान पनि दुई, तीन घण्टा लाग्छ, उनी भन्छन्, एकजना मात्र भए पनि पढ्ने अधिकार त खोस्न भएन भनेर विद्यालय सञ्चालन गरेका छौँ। यस्तो अवस्था अरू गाउँमा पनि रहेको उनको भनाइ छ। गत वर्षभन्दा यस वर्ष चार सय जना विद्यार्थी घटेका छन्, उनले भने। २०७४ सालसम्म ५३ वटा विद्यालय रहेको सिरानचोक गाउँपालिकामा अहिले ४६ वटा मात्र रहेको शिक्षा शाखाका कृष्ण पोखरेलले जानकारी दिए। सात वर्षमा सात वटा विद्यालय बन्द भइसक्यो। केही दिनभित्र अरू विद्यालय पनि मर्जर गर्ने गृहकार्य भइरहेको छ, पोखरेलले भने, स्कुल खारेज नभए पनि धेरैलाई ईसीडीमा सीमित गर्ने तयारी छ। पालुङटार नगरपालिकामा २०७६ सालसम्म ४४ वटा सामुदायिक विद्यालय थिए। पाँच वर्षको यो अवधिमा ३८ वटा मात्र बाँकी रहेका छन्। सञ्चालनमा रहेकामध्ये कैयौँ विद्यालय ईर्सडी र कक्षा एकमा मात्र सीमित छन्। हाम्रो पालिकाको विगत तीन वर्षको विद्यार्थी संख्याको अभिलेख हेर्दा बर्सेनि अन्दाजी पाँच सय जनाका दरले घट्दैछ, शिक्षा शाखाका माधव पोखरेल भन्छन्, बसाइँसराइ अत्यधिक छ। विद्यालय कसरी चल्छन् ? विद्यार्थी संख्या अति न्यून भएपछि गोरखा नगरपालिकाले केही दिनअघि १६ वटा विद्यालयको तह घटुवा गरेको छ। सोमध्ये केही विद्यालयलाई कक्षा १ मा र अधिकांशलाई ईर्सडीमा सीमित गरिएको छ। स्थानीय तह सुरु हुनुअघि ४९ वटा सामुदायिक विद्यालय रहेको यहाँ अहिले ४६ वटा मात्र रहेका नगरपालिकाको शिक्षा शाखाले जनाएको छ। विद्यार्थी संख्या अति न्यून भएपछि आरुघाट गाउँपालिका पनि तह घटुवाको क्रममा छ। गत शैक्षिक सत्रमा ६ वटा विद्यालयको तह घटुवा गरेको शिक्षा शाखाले जनाएको छ। विद्यार्थी संख्या शून्य भएपछि गण्डकी गाउँपालिकाले पनि यो वर्ष दुई वटा विद्यालय बन्द गराएको छ। चार वटालाई तह घटुवा गरेर ईसीडी मात्र सञ्चालन गरेको शिक्षा शाखा प्रमुख सुदीप पन्थले जानकारी दिए। त्यस्तै सहिद लखन गाउँपालिकाले पनि दुई वटा विद्यालय बन्द गराएको छ। विद्यार्थी संख्या अति न्यून भएका विद्यालयहरूका हकमा के गर्ने भन्ने बारे आउँदो असारसम्म अर्को निर्णय गर्ने शिक्षा शाखा प्रमुख राजेन्द्र खनालले जानकारी दिए।"
उडानमा प्रयोगवादी आख्यान,"अध्यात्माको अर्थ आफैंभित्र छिर्ने कला हो। अर्को अर्थमा सत्य तथा निष्ठाको धारण गर्नु नै धर्म हो। पैसाको उडानमा नौलो प्रयोग देख्न सकिन्छ। सुरुअघि नामक खण्डमा रवीन्द्र समीरले उपन्यासको कथा लेखेका छन्। नेपालमा भएका हरेक द्वन्द्व, आन्दोलन तथा क्रान्तिमा नव कुबेरको कसरी जन्म भयो र आदर्श जीवन बाँचेका सुदामा कस्तो हालतमा छन्, यो खण्डमा मार्मिक ढंगले उत्खनन गरिएको छ। आफ्नो आस्था, आदर्श र विचारलाई पैसाले थिचेपछि माक्र्स, लेनिन, माओको ठाउँमा विश्वका पुँजीपतिजस्तै मार्क जुकरबर्ग, विल गेट्स, वारेन बफेट, ज्याक मा र मुकेस अम्बानीको फोटो राख्नु निकै प्रतीकात्मक छ। नास्तिक सिद्धान्तबाट व्यक्ति कसरी कुबेर र लक्ष्मीको पूजक हुन्छ, कथा पढ्दा विष्मय हुन्छ। अर्को खण्डमा ५६ वटा च्याप्टर छन्, जुन लघुकथाको संरचनामा लेखिएको छ। यसै पनि उनी नेपाली साहित्य खासगरी लघुकथा लेखनका अगुवा सर्जक हुन्। उनले हालसम्म १४ वटा पुस्तक प्रकाशित गरेका छन्। तीमध्ये मृत्युको आयु, कोरोनातन्त्र र पैसाको उडान नयाँ आयाममा लेखिएका उपन्यास हुन्। यी उपन्यास लघुकथा शैलीमा लेखिएका छन् जुन नेपाली साहित्यमा नितान्त नौलो प्रयोग हो। लघु संरचना र पाठकले सोचेभन्दा फरकको अन्त्योत्कर्षको कारण उनका हरेक च्याप्टर आफंैमा स्वतन्त्र लघुकथा छन्। ती लघुकथाको सिक्री उपन्यासको रूपमा जोडिएको छ। सन्दर्भ जोडौं, राजनीति, पद र व्यापारी मानसिकताले अचानक अर्बपति भएको कुबेर टुप्पाबाट पलाएपछि उसमा के कस्ता विचलन देखिएका छन्, उपन्यास पढ्दा अपत्यारिलो लाग्छ। भौतिकताका डुबेपछि मानिसमा उत्पन्न हुने मानसिकता कस्तो हुन्छ, त्यो भयावह देखिन्छ। भौतिक वस्तु किन्नु बायाँ हातको खेल भएपछि कुबेरले अभौतिक बस्तु किन्ने मनस्थितिमा लागेका हरेक च्याप्टर कहिले सम्भव लाग्छन् भने कहिले मृगतृष्णा लाग्छन्। भोक, प्यास, निद्रा, खुसी, भावना, प्रेम, इज्जत, प्रतिष्ठा, यौन, मुस्कान, आँसु, आयु, भाग्य, सौन्दर्य, दया, क्षमा आदि पैसाले किन्न सकिन्न भन्ने हाम्रो धारणा यो उपन्यास पढेपछि दुर्घटित हुन्छन्। कुबेरले पैसाको बलमा ती अभौतिक वस्तु खरिद गरेको पढ्दा पैसाको उन्मादमा जे पनि सम्भव लाग्छ। पैसाको बलले सबै कुरा किन्न सफल कुबेरले आफ्ना जन्मदाता बाबुआमा किन्न खोज्दा पराजित भएको कथाले मानवताको उज्यालो अलिकति बाँकी रहेको देखाइएको छ। वर्तमान तथा भविष्यमा कृत्रिम बौद्धिकता तथा रोबोटको मानविकीकरणको कारण पैसाले दिमाग पनि किन्न सकिने डरलाग्दो अवस्था पनि यस पुस्तकमा रोचक ढंगले लेखिएको छ। मानिसका अंगप्रत्यंग मात्र हैन, मस्तिष्कमा चिप्स राखेपछि ब्रेन ह्याक गरेर आफ्नो अनुकूलको सफ्टवेयर राख्न सकिने आगतले पाठकको मन सिरिंग हुन्छ। आदर्श जीवन बाँचेको सुदामाले हरेक अभौतिक वस्तु किन किन्न सकिन्न भन्ने तर्क निकै खँदिला तथा मर्मस्पर्शी छन्। तर कुबेरले पैसाको बलमा हरेक अभौतिक वस्तु खरिद गरेको देख्दा भविष्यको व्यवसाय कहालिलाग्दो देखिन्छ। अन्तिम कथामा जब कुबेरले आफ्नो दिमागमा एआईद्वारा निर्मित सफ्टवेयर राख्छ, त्यसपछि उसले अभौतिक वस्तु किन्ने कल्पना पनि गर्दैन। अन्तिम कथामा कुबेर मानसिक रूपमा रुग्ण तथा सोच विकृत भएकाले यी हर्कत गरेको बुझिन्छ। उसले आफ्नो मस्तिष्कका पुराना सोंच, भावना तथा व्यवहार सुपर कम्प्युटरमा सारेपछि मात्र उसमा सामान्य लक्षण देखिनुबाट कुबेर पैसाको अहम्ले गर्दा मानसिक समस्यामा रहेको अनुमान गर्न सकिन्छ। उपन्यासको भाषा रोचक तथा सघन छ। विज्ञान, चिकित्सा, परम्परा तथा तर्कशास्त्र निकै बलियोसँग बुनोट गरिएको छ। परम्परागत उपन्यास लेखनभन्दा नितान्त फरक तरिकाले पनि उपन्यास लेख्न सकिन्छ भनेर साहित्यमा नयाँ आयामको लेखनलाई पैसाको उडानले ढोका खोलेको छ। हाम्रो प्रौढ पुस्ता आजीवन पैसा आर्जनमा मात्र लागिरहेको छ। तर युवा पुस्ता जसरी भए पनि विदेश जाने र त्यहीँ बसोबास गर्ने मानसिकतामा छ। यो मानसिकताको कारण प्रौढ पुस्ताले जोडेको सम्पत्ति युवा पुस्तालाई अर्थहीन हुने र अन्ततः त्यो सम्पत्ति नष्ट हुने यथार्थतालाई पैसाको उडानले झक्झकाएको छ। साहित्य आफैंमा निर्बन्ध बिषय हो। यो कुनै नियम वा परिधिमा बाँधिएको हुँदैन। यहि शाश्वत दृष्टिको कारण साहित्य लेखनलाई सर्जकले नयाँ नयाँ गोरेटा निर्माण गर्न सक्छ। स्थापित राजमार्गमा हिँड्न सजिलो हुन्छ। तर आफैं बाटो बनाउँदै हिँड्न गाह्रो हुन्छ। यहि गाह्रो बाटो रोजेका रवीन्द्रका उपन्यास आख्यान लेखनका नयाँ राजमार्ग हुन सक्छन्। शैली र विषयवस्तुमा पकड रह्यो भने स्रष्टाले पाठकलाई स्वादिलो व्यञ्जन पस्किन सक्छ भन्ने तथ्य मृत्युको आयु, कोरोनातन्त्र र पैसाको उडानले प्रमाणित गरेका छन्। पैसाको उडानमा केही प्रसंग विशृंखलित छन्। पात्रको मानसिक अवस्था कर्कलाको शीतजस्तै नाजुक रहेको अवस्थामा उसको भावभूमि समथर पक्कै हुँदैन। भाषाको शुद्धाशुद्धीमा केही कमजोरी देखिए पनि यो उपन्यास अहिलेको सशक्त उपन्यास हो। पैसाको उडान यसरी समापन भएको छ सुदामाले भन्यो, धनका तीनवटा बाटा हुन्छन् दान, उपभोग र नाश। तिमी जीवनभर पैसाको दास भयौ, भन यो अकुत पैसा र सम्पत्ति के गर्छौ ? देश र जनतालाई खोक्रो बनाएर कमाएको धनलाई पवित्र कार्यमा दान गर्ने तिम्रो चौडा छाती छैन। त्यो धन उपभोग गर्न तिम्रो शारीरिक तथा मानसिक स्वास्थ्य बाधक छ। त्यसैले यो धनको साम्राज्य नाश हुनुको विकल्प छैन। कुबेरले भन्यो मैले यो धन आफ्ना सन्ततिलाई दिनेछु। म धृतराष्ट्रभन्दा कम छैन। सुदामाले भन्यो पूत सपूतका धन सञ्चय, पूत कपूतका धन सञ्चय। अर्थात् असल सन्तानका लागि धन सञ्चय व्यर्थ हो अनि खराब सन्तानका लागि पनि धन सञ्चय व्यर्थ हो। कुबेरले भन्यो मेरा दुइटा सन्तान विदेशमा रातदिन काममा जोतिएका छन्। यहाँ आउँदैनन्, यो सम्पत्तिको उनीहरूलाई मतलव छैन। एउटा यहीं छ, लागूपदार्थ, तस्करी तथा जुवाको दुव्र्यसन छुटाउन सम्भव भएन। मेरो ठूलो दुःखले आर्जेको यो कुबेर साम्राज्य उसले नष्ट गर्नेभयो। मसँग न विवेक, न नैतिकता, न आदर्श बाँकी रह्यो। म पनि जीवनको तेस्रो बाटो जानुको विकल्प रहेन। तेस्रो बाटो ?"
संसदीय छानबिन समितिको टीओआर बनाउन कार्यदल गठन,"काठमाडौं : सत्तारुढ गठबन्धन र प्रमुख प्रतिपक्षी दल संसद्को गतिरोध अन्त्य गर्न संसदीय छानबिन समिति गठनका लागि सहमत भएका छन्। प्रधानमन्त्री निवास बालुवाटारमा भएको सत्ता गठबन्धन र नेपाली कांग्रेसका शीर्ष नेताहरूबीचको छलफलमा संसदीय छानबिन समिति गठन गर्न दलहरू सहमत भएको कांग्रेस प्रमुख सचेतक रमेश लेखकले जानकारी दिए। उनका अनुसार छानबिन समितिको कार्यादेश (टिओआर) भोलि आइतबार बिहान छलफलपछि टुंगो लगाइने छ। 'सदनमा भइरहेको गतिरोध अन्त्यका लागि छानबिन समिति बनाएर जानुपर्छ भन्नेमा सकारात्मक छलफल भयो। सँगसँगै समितिको कार्यादेश के हुने भन्ने विषयमा पनि काम गर्ने कुरा भएको छ। समिति गठन गरेर जाने भन्नेमा सबै राजनीतिक दलहरूबीच समान धारणा बनेको छ। आजका लागि यसलाई उपलब्धिमूलक र सकारात्मक नै मान्नुपर्छ,' लेखकले भने। छानबिन समितिको कार्यादेश निर्माणका लागि कानुन, न्याय तथा संसदीय मामिलामन्त्री पदम गिरीको संयोजकत्वमा कार्यदल गठन भएको छ। कार्यदलमा एमालेबाट महेश बर्तौला, कांग्रेसबाट जीवन परियार र रास्वपाबाट शिशिर खनाल रहनेछन्। छानबिन समिति गठन गर्ने सहमति भएसँगै समितिको कार्यादेश निर्धारणका लागि तयारी थालिएको र भोलिको संसद् बैठक सहजरूपमा अघि बढ्ने विश्वास लिइएको उनको भनाइ छ। छानबिन समिति गठन गर्ने विषयमा आज चरणवद्धरूपमा छलफल भएको थियो। सुरूमा प्रधानमन्त्री पुष्पकमल दाहालले सभामुख देवराज घिमिरे, नेपाल कम्युनिष्ट पार्टी (एमाले) का अध्यक्ष केपी शर्मा ओली, उपप्रधानमन्त्री तथा गृहमन्त्री रवि लामिछाने, कानुनमन्त्री पदम गिरीलगायतसँग छलफल गरेका थिए। सभामुखसँगको छलफलपछि प्रधानमन्त्री दाहालसहित सत्तारुढ दलका नेताहरूले प्रमुख प्रतिपक्षी दल नेपाली कांग्रेसका सभापति शेरबहादुर देउवा, महामन्त्री गगन थापा, प्रमुख सचेतक लेखकलगायतसँग छलफल गरेका थिए। उपप्रधानमन्त्री तथा गृहमन्त्री रवि लामिछाने सहकारीको रकम हिनामिनामा मुछिएको विषयमा संसदीय छानबिन समिति गठन गरिनुपर्ने मागसहित कांग्रेसले संसद्मा अवरोध गर्दै आएको थियो।"
उपेन्द्र यादवको पार्टी चम्चाहरूको झुण्ड हो : प्रदीप यादव,"वीरगन्ज : जनता समाजवादी पार्टी (जसपा)का उपमहासचिव प्रदीप यादवले उपेन्द्र यादवको तानाशाही र एकल निर्णयमा पार्टी चलाउने प्रवृतिका कारण जसपा नेपाल फुटेको बताएका छन्। शनिबार वीरगन्जमा जसपा पर्साले आयोजना गरेको स्वागत तथा सम्मान कार्यक्रममा बोल्दै स्वास्थ्य तथा जनसंख्या मन्त्रीसमेत रहेका यादवले भने, उपेन्द्र यादवले जसपा नेपाललाई प्राइभेट लिमिटेड कम्पनीजस्तो बनाएर पार्टीलाई राखेका थिए। पार्टीमा उनको तानाशाह थियो। कुनै पनि निर्णय एकल गर्थे। त्यसैका कारण विद्रोह गरेर हामीले छुट्टै जसपा पार्टीको निर्माण गरेका हौं। जसपा नेपालमा अहिले भएका नेता कार्यकर्तापनि उपेन्द्र यादवको तानाशाहीबाट आजित रहेको भन्दै यादवले उनिहरुपनि उपेन्द्र यादवको साथ छा्ड्न तयार रहेको बताए। उनले भने, अदालतले जेष्ठ ८ गते जसपाकै पक्षमा फैसला गर्छ। त्यसपछि अहिले उपेन्द्र यादवको पार्टी रहेका अधिकांश नेताकार्यकर्ताहरू उनलाई छाडेर हाम्रै पार्टी जसपामा आउँने पक्का छ। उपेन्द्र यादवको पार्टी चम्चाबेल्चाहरुको झुण्ड रहेको टिप्पणी गर्दे यादवले भने, उपेन्द्रको पार्टीमा गुलामी गर्नेहरु मात्र टिक्न सक्छन्। उनको गणेश परिक्रमा गर्नेहरुको मात्र भविष्य त्यो पार्टीमा रहन्छ। स्वतन्त्रतापूर्वक काम गर्न चाहनेहरु उनको पार्टीमा रहनै सक्दैनन्। स्वास्थ्यमन्त्री यादवले आँफुहरुको पार्टी जसपा एकल निर्णयबाट नभई सामुहिक निर्णयबाट चल्ने पार्टी भएको र यहि पार्टीमा सबैको सम्मान, मुल्यांकन र भविष्य भएकाले जसपामा गोलबद्ध हुन आह्वानपनि गरे । जसपाका जिल्ला अध्यक्ष सिंहासन साहको अध्यक्षतामा भएकाो कार्यक्रमलाई जसपाका केन्द्रिय सदस्य राजेशमान सिंह , मोहनलाल चौधरी , मधेस प्रदेश अध्यक्ष अशोक यादव, पूर्व प्रदेशसभा सदस्य जन्नत अन्सारी, जसपाका युवा नेता ईश्वरचन्द्र यादव लगायतलेपनि सम्बोधन गरेका थिए ।"
सत्तापक्ष र कांग्रेसबीच संसदीय छानबिन समिति बनाउने सहमति,"काठमाडौं : सहकारीको रकम हिनामिना प्रकरणमा संसदीय छानबिन समिति बनाउन सत्तापक्ष तयार भएको छ। बालुवाटारमा शनिबार बसेको सत्तारुढ दल र नेपाली कांग्रेसबीचको बैठकले संसदीय छानबिन समिति बनाउने विषयमा सहमति गरेका हुन्। त्यसका लागि कानुनमन्त्री पदम गिरीको संयोजकत्वमा कार्यदल बनाइएको छ। कार्यदलमा नेपाली कांग्रेसका सहमहामन्त्री जीवन परियार, नेकपा एमालेका प्रमुख सचेतक महेश बर्तौला र राष्ट्रिय स्वतन्त्र पार्टीका नेता शिशिर खनाल रहनेछन्। कार्यदलले टीओआर बनाएपछि छानबिन समितिको काम कारबाही अगाडि बढ्ने बताइएको छ। बैठकमा प्रधानमन्त्री पुष्पकमल दाहाल, नेकपा एमाले अध्यक्ष केपी शर्मा ओली, राष्ट्रिय स्वतन्त्र पार्टीका सभापति रवि लामिछाने र कांग्रेसबाट सभापति शेरबहादुर देउवा, महामन्त्री गगनकुमार थापा, राष्ट्रियसभा संसदीय दलका नेता कृष्णप्रसाद सिटौला र प्रमुख सचेतक रमेश लेखक सहभागी थिए। प्रमुख प्रतिपक्षी दल नेपाली कांग्रेसले सहकारी हिनामिना प्रकरणमा गृहमन्त्रीसमेत रहेका रवि लामिछानेविरुद्ध संसदीय छानबिन समिति बनाउनुपर्ने माग गर्दै आएको थियो। कांग्रेसले संसद अवरुद्धसमेत गर्दै आएको थियो। निरन्तर संसद अवरुद्ध भएपछि सभामुख देवराज घिमिरेले जसरी पनि सहमति गर्न प्रधानमन्त्रीमाथि दबाब बढाएका थिए। प्रधानमन्त्री दाहालले पनि सरकारको नीति तथा कार्यक्रम पारित गर्न, बजेट ल्याउन र विश्वासको मत पनि लिनुपर्ने अवस्था आएकाले निकास जरुरी रहेको बताएका थिए।"
"प्रधानमन्त्रीलाई सभामुखले भने अध्यादेशबाट बजेट ल्याउने परिकल्पना संविधानले गर्दैन, भोलिसम्म सहमति गर्नुस्","काठमाडौं : सभामुख देवराज घिमिरेले प्रधानमन्त्री पुष्पकमल दाहाललाई भोलि बैठक अगावै सहमति गर्न आग्रह गरेका छन्। उनले संसद बैठक अगावै सहमति गर्न आग्रह गरेका हुन्। भोलि ११ बजे संसद बैठक बस्दैछ। 'प्रमुख विपक्षी दलसँग कति चरण बसेर हुन्छ सहमति गर्नुहोस्। म निर्वाध र सौहार्दपूर्ण ढंगबाट संसद सञ्चालन होस् भन्ने चाहन्छु। जति बल गरेर संसद चलाए पनि एक क्षणमा त सहमति गर्नैपर्छ। भोलि बिहान ११ बजेअघि नै सहमतिमा पुग्नुहोस्,' सभामुखले प्रधानमन्त्री दाहाललाई भने। नीति तथा कार्यक्रम पास गर्न, प्रधानमन्त्रीले विश्वासको मत लिन र बजेट प्रस्तुत गर्ने कार्य असमझदारी र अवरोधका बीच गर्दा राम्रो सन्देश नजाने सभामुख घिमिरेको भनाइ छ। उनले अध्यादेशबाट बजेट नल्याउन पनि आग्रह गरेका छन्। 'सार्वजनिक सञ्चारमाध्यममा आएजस्तो अध्यादेशबाट बजेट ल्याउने परिकल्पना संविधानले गरेको छैन। अध्यादेशबाट बजेट ल्याउने, कानुन ल्याउने हो भने संसद र जनप्रतिनिधिको महत्व घटेर जान्छ,' उनले भने।"
कर्णालीबारे सकारात्मक प्रचारमात्र गरौं : मन्त्री अर्याल,"वीरेन्द्रनगर : नेपाल सरकारका श्रम, रोजगार तथा सामाजिक सुरक्षा मन्त्री डोलप्रसाद अर्याल (डिपी)ले कर्णालीका सकारात्मक कुराहरू प्रचारमा कम आउने गरेको बताएका छन्। उनले कर्णालीबारे नकारात्मक कुराहरूमात्र बढी प्रचारमा आउने गरेको भन्दै यो प्रदेश अथाह सम्भावना भएको प्रदेशका रूपमा आफूले चिन्ने गरेको बताएका हुन्। शनिबार सुर्खेतमा आयोजित पत्रकार सम्मेलनमा बोल्दै उनले कर्णालीको जडीबुटी, बहुमूल्य ढुङ्गाहरू बेचेर नै धनी हुने सम्भावना रहेको बताए। त्यसका लागि सबैले सकारात्मक कुराहरूमा धेरै ध्यान दिनुपर्ने उनको भनाइ छ। कर्णालीबारे सधैं नकारात्मक कुराहरूमात्र प्रचारमा आउने गरेको भन्दै उनले सञ्चारकर्मीहरूले पनि कर्णालीका सकारात्मक र सम्भावनाका कुराहरूलाई प्रचारमा ल्याउनुपर्नेमा जोड दिए। राष्ट्रिय स्वतन्त्र पार्टीका उपसभापति समेत रहेका अर्यालले कर्णाली बुझ्ने अवसर पाएको भन्दै कालिकोटको रास्कोटमा २५ बेटको अस्पताल बनाएर नागरिकलाई गाँउमै बिशेषज्ञ स्वास्थ्य सेवा दिएको उल्लेख गरे। त्यहाँ अहिले सबै दिन सोलारबाट सेवा प्रदान गर्ने गरी व्यवस्थापन भएको बताए। मन्त्री अर्यालले कार्यभार सम्हालेपछि हरेक दिनलाई केहि न केहि काम गर्नुपर्छ भनेर आफुहरु लागिरहेको बताए। उनले पार्टी सभापतिमाथि उठेको आरोप निराधार रहेको बताए। उनले भने, चार पाँच जनाले रजाइँ गरेको ठाउँमा नयाँ मान्छे आएपछि अनेक प्रश्न उठाइन्छ। अहिले त्यही भइरहेको छ। आफूले रजाइँ गरिरहेकाहरूलाई नयाँ अनुहार आएकोमा राम्रो लागेको छैन। आफूहरू रूपान्तरण र पुस्तान्त्रणका लागि आएको तर नयाँ अनुहार माथि अनेक तरिकाले हिलो छ्याप्ने काम भइरहेको छ। यो राम्रो कुरा होइन।'"
प्रधानमन्त्री प्रचण्ड र कांग्रेस सभापति देउवासहित शीर्ष नेताको बैठक बालुवाटारमा जारी,"काठमाडौं : प्रधानमन्त्री पुष्पकमल दाहाल प्रचण्ड र कांग्रेस सभापति शेरबहादुर देउवासहित शीर्ष नेताको बैठक बालुवाटारमा जारी रहेको छ। सहकारीको रकम हिनामिना प्रकरणमा संसदीय छानबिन समिति बनाउने विषयमा प्रधानमन्त्रीसँग छलफल गर्न नेपाली कांग्रेसका सभापति शेरबहादुर देउवासहितका नेताहरु बालुवाटार पुगेको प्रमुख सचेतक रमेश लेखकले जानकारी दिए। छलफलमा देउवा,उपसभापति पूर्णबहादुर खड्का, महामन्त्री गगन थापा र प्रमुख सचेतक लेखक सहभागी छन्। कांग्रेसका नेताहरुसँग शुक्रबार बेलुका ६ बजे तय भएपनि प्रधानमन्त्री दाहालको दाँतको उपचारका लागि अस्पताल जानुपर्ने भएकाले बैठक आज बिहानलाई सारिएको कांग्रेसका प्रमुख सचेतक लेखकले बताए। संसदमा उत्पन्न गतिरोध अन्त्य गर्न विभिन्न चरणमा सत्ता पक्ष र प्रतिपक्षबीच छलफल भएपनि निष्कर्षविहीन बनेको छ। आज दिउँसो पुन:सभामुख देवराज घिमिरेले बालुवाटारमा प्रधानमन्त्री दाहाल र एमाले अध्यक्ष केपी शर्मा ओलीसँग छलफल गर्न लागेका हुन्। सभामुखका प्रेस सल्लाहकार शेखर अधिकारीका अनुसार आज दिउँसो २ बजे प्रधानमन्त्री निवास बालुवाटारमा सदन खुलाउने विषयमा प्रधानमन्त्री दाहाल र पूर्वप्रधानमन्त्री ओली र समय व्यवस्थापन भए प्रमुख प्रतिपक्ष दल कांग्रेस सभापति देउवासँग पनि घिमिरेले छलफल गर्ने छन्। प्रमुख प्रतिपक्षी दल कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। बैठक सुरु हुने बित्तिकै प्रतिपक्षले अवरोध गरेपनि सभामुख देवराज घिमिरेले राष्ट्रपति कार्यालयबाट आएको पत्र पढेर सुनाएका थिए। त्यसपश्चात गृहमन्त्री लामिछानेलाई बोल्न समय पनि दिए। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। बिहीबारको बैठकमा धकेलाधकेल, सत्ता पक्ष र प्रतिपक्षबीच मुठभेटको अवस्थासमेत भएपछि बैठक स्थगित भएको थियो। संसदीय छानबिन समिति बनाउने विषयमा सहमति नजुटेपछि शुक्रबार बोलाइएको प्रतिनिधि सभा बैठक आइतबार ११ बजे बस्नेगरी बैठक स्थगित भएको छ।"
"एमाले फुटाएर एस बनाएका नेपाल भन्छन् : धेरै पार्टीको पसल खुल्यो भन्ने कुरा छ, एउटै कम्युनिष्ट पार्टी बनाउन लागौं","काठमाडौं : नेकपा एकीकृत समाजवादीका अध्यक्ष माधवकुमार नेपालले माओवादी केन्द्रसँग जोडबल नभएकाले एकता हुन नसकेको बताएका छन्। शनिबार माओवादी केन्द्रको केन्द्रीय कार्यालय पेरिसडाँडामा आयोजित पुस्तक विमोचन कार्यक्रममा एकीकृत समाजवादी र माओवादी केन्द्रको एकअर्काबाट जोडबल नभएकाले एउटै पार्टी बन्न नसककेको धारणा राखे। एकीकृत समाजवादी पार्टी स्थापनाका पृष्ठभूमीको दस्तावेज आउन लागेको जानकारी दिँदै उनले भने,अलिकति कोर्स लिएको भए तपाईं, हामी एउटै ठाउँमा, एउटै संगठनमा एउटै भएर लाग्थ्यौं होला। यहाँ अलिकति जोडबल पुगेन कि क्या हो ? अलिकति हाम्रो पनि ध्यान १० तिर छरिएका थिए क्या हो। अतिकति लामो समय लिएर कुरा गएको भए एक हुन्थ्यो कि। इतिहासले बेग्लै कोर्स लिने थियो। नेपाली समाजलाई समाजवादी बाटोको दिशामा लानुपर्ने धारणा नेपालले राखे। उनले कम्युनिस्ट पार्टीको पसल एउटै भएको भए उपयुक्त हुन्थ्यो भन्ने सबैलाई लागेको टिप्पणी गरे। धेरै पार्टी हुँदा कति धेरै पसल खुलेको भन्ने कुरा छ। पसल अलगअलग नभएको भए एउटै भए, एउटा विशाल भण्डारण त्यहिँ हुन्थ्यो। उनले भने,त्यसका लागि हामी सबैको प्रयास आवश्यक छ। अहिलेको अवस्थाबाट नै हामी आत्तिनु हुँदैन। उनले वामपन्थी कम्युनिष्टहरुको एकता नयाँ उचाईमा पुगोस् भन्ने कामनासमेत गरे।"
संसद अब बन्धक बन्न सक्दैन : सभामुख घिमिरे,काठमाडौं : प्रतिनिधिसभाका सभामुख देवराज घिमिरेले जनताको प्रतिनिधिको थलो संसद अब बन्धक बन्न नसक्ने बताएकाछन्। काठमाडौंमा आयोजित कार्यक्रममा उनले जनताको अभिमतलाई आधार मानेर निर्णय गर्नुपर्ने थलोका रूपमा रहेको संसद् सधैं बन्धक बन्न नसक्ने बताए। उनले सहजरूपमा सदन सञ्चालनका लागि सबैको साथ आवश्यक रहेको उनको भनाइ छ। अहिलेको अवस्थामा संसद अवरोध भए अध्यादेशबाट निर्णय लिनुपर्ने अवस्था आउने भएकाले त्यसलाई हेक्का राख्न उनले सुझाव दिए। उनले सरकारको नीति तथा कार्यक्रम र बजेट पारितका साथै महत्वपूर्ण विधेयकहरू पारित गर्नुपर्ने दायित्व भएको चालु अधिवेशन निर्वाधरूपमा सञ्चालन हुनुपर्ने बताए। उनले समानुपातिक प्रणालीकाका कारण कुनै पनि दलको बहुमत आउन नसक्ने अवस्था संघमा देखिएको र त्यसको असर प्रदेशमा देखिएको बताए। यस्तो अवस्थामा संघीयतामाथि नै प्रश्न उठ्न थालेको उनको भनाइ छ।
"अत्यन्त नाजुक अवस्थाबाट देश अगाडि बढेको छ, संविधान संशोधन गर्न एमाले र कांग्रेस मिल्नुपर्छ : डा कोइराला","काठमाडौं : नेपाली कांग्रेसका नेता डा शेखर कोइरालाले अत्यन्त नाजुक अवस्थाबाट देश अगाडि बढिरहेको दाबी गरेका छन्। काठमाडौंमा आयोजित एक कार्यक्रममा उनले राजनीतिक दलका नेताहरु को प्रधानमन्त्री हुने, कसरी जाने भन्ने सोच अगाडि बढ्ने भन्नेमा रहेको बताए। कोइरालाले राजनीतिक स्थायित्व दिन सक्नुपर्ने धारणा राखे। उनले भने,राजनीतिक स्थायित्व कायम भएपछि आर्थिक विकास आफैं हुन्छ। उनले भने,राजनीतिक स्थायित्व भएपछि सुशासन कायम हुन्छ।पारदर्शिता कायम हुन्छ। उनले निर्वाचन प्रणाली सुधार नभएसम्म कुनै दलको बहुमत नआउने पुन: दाबी गरे। कोइरालाले संविधान संशोधन गर्न एमाले र कांग्रेस एक ठाउँमा नमिल्दासम्म बहुमत नआउने बताए। उनले दुई ठूला दल मिल्दा एकथरीलाई डर भएको धारणा राखे। देश यसैगरी चल्यो भने भयावह अवस्था आउँछ। तसर्थ संविधानबाट निर्वाचन प्रणाली गर्न र अरु केहि संशोधन गर्न दुई दल मिल्नै पर्ने आवश्यकता छ। समुन्नत नेपाल, समृद्ध नेपाल बनाउन हामी सक्छौं । उनले भने,राजनीतिक स्थायित्व दिन हामीहरु एक ठाउँमा उभिनैपर्छ।"
अध्यागमन प्रशासनलाई थप अधिकार प्रत्यायोजन,"काठमाडौं : गृह मन्त्रालयले अध्यागमन प्रशासनलाई थप व्यवस्थित र जिम्मेवार बनाउन अध्यागमन विभागलाई अधिकार प्रत्यायोजन गरेको छ । अध्यागमन विभागका महानिर्देशकले आगमन विन्दुमा भिसा (अन अराइभल भिसा), गैरआवासीय अध्ययन भिसा र भिसा दस्तुरमा छुट दिनसक्ने गरी पहिलो पटक मन्त्रालयले अधिकार प्रत्यायोजन गरेको हो । शुक्रबार मन्त्रिस्तरीय निर्णयबाट प्रत्यायोजित अधिकारबाट निर्णय प्रक्रियालाई थप सहज र प्रभावकारी बनाउनाका साथै विभागलाई थप जिम्मेवार बनाउने विश्वास लिइएको मन्त्रालयका सहसचिव एवं प्रवक्ता नारायणप्रसाद भट्टराईले जानकारी दिए । उनका अनुसार अध्यागमन ऐन २०४९ तथा सोको नियमावली २०५१ र कार्यविधि २०६५ ले व्यवस्था गरेबमोजिम मन्त्रालय (सीमा तथा अध्यागमन शाखा)बाट सम्पादन भइरहेका कार्यहरुमध्ये फाइल पेस भई मन्त्रालयबाट विभिन्न तह हुँदै निर्णय हुने झन्झटिलो प्रक्रियाले काममा ढिलासुस्ती र अनावश्यक प्रक्रियाको अवलम्बन हुने भएकाले अध्यागमन प्रशासनलाई थप व्यवस्थित र जिम्मेवार बनाउन अध्यागमन विभागका महानिर्देशकबाटै टुङ्गिने गरी अधिकार प्रत्यायोजन गरिएको छ । महानिर्देशकले गृहमन्त्रीस्तरबाट २०६६ असोज १६ मा निर्णय भएबमोजिम ११ निषेधित देश (इराक, प्यालेष्टाइन, अफगानिस्तान, इथियोपिया, लाइबेरिया, सोमालिया, नाइजेरिया, घाना, जिम्बाबे, स्वाजिल्यान्ड र क्यामरुन) बाट नेपाल आउने नागरिकलाई प्रचलित कानुनबमोजिम आगमन विन्दुमा भिसा (अन अराइभल भिसा) जारी गर्न सक्नेछन् । अध्यागमन नियमावली २०५१ को नियम १० (क) को कार्यका लागि अध्यागमन नियमावली २०५१ को नियम १२ को उपनियम (१) को खण्ड (झ) बमोजिमका विषयमा अध्ययन भिसा जारी गर्नसक्ने गरी अधिकार प्रत्यायोजन गरिएको हो । अध्यागमन नियमावली २०५१ को नियम ३१ को खण्ड (ग) सँगको सम्बन्धित भिसा दस्तुर छुट दिन सकिने छ भने विदेशी नागरिकलाई कार्य सहमति प्रदान गर्नेसम्बन्धी कार्यविधि २०७७ बमोजिम कार्य सहमति प्रदान गर्ने गरी अधिकार प्रत्यायोजन गरिएको छ । प्रत्यायोजन भएका विषयको कार्य फछ्र्यौट प्रतिवेदन साप्ताहिकमासिक रुपमा मन्त्रालयमा पेस गर्ने गरी गरिएको अधिकार प्रत्यायोजनले अध्यागमन प्रशासनलाई थप व्यवस्थित र जिम्मेवार बनाउने गृह सचिव एकनारायण अर्यालले बताए । उनले भने, सेवा प्रवाहलाई जतिसक्दो कम झन्झटिलो र चाँडो बनाउने मुख्य उद्देश्य हो, जति धेरै तह भयो त्यति नै धेरै समय र जनशक्ति लाग्ने भएकाले महानिर्देशकबाटै टुङ्गिने विषयलाई मन्त्रालयसम्म किन पुर्याइराख्नु भनेर प्रक्रिया नै छोट्याइएको हो । रासस"
संसदीय छानबिन समिति गठन गरेर निकास दिन प्रधानमन्त्री सहमत : कांग्रेस,"काठमाडौं : नेपाली कांग्रेसले प्रधानमन्त्री पुष्पकमल दाहाल प्रचण्ड लाई संसदीय छानबिन समिति गठन नगरेसम्म सदन चल्न नदिने अडान राखेको छ। शनिबार बिहान सदनको गतिरोध अन्त्य गर्ने विषयमा प्रधानमन्त्रीले नेपाली कांग्रेसका सभापति शेरबहादुर देउवासहितका नेताहरुलाई बालुवाटारमा छलफल गर्न बोलाएका हुन्। उक्त बैठकमा देउवा, उपसभापति पूर्णबहादुर खड्का, महामन्त्री गगन थापा र प्रमुख सचेतक रमेश लेखक सहभागी थिए। बैठकपश्चात नेपाली कांग्रेसका प्रमुख सचेतक लेखकले संसदीय छानबिन समिति गठन गरेर निकास दिन प्रधानमन्त्री सहमत भएको जानकारी दिए। उनले सत्ता साझेदार दलसँग छलफल गरेर पुन: बैठक बस्न जानकारी गराएको बताए। कांग्रेसले राखेका माग र संसदीय छानबिन समिति गठन गरेर निकास दिन सहमत हुनु भयो। उहाँ सकारात्मक हुनुहुन्छ, थप छलफल गर्ने कुरा भएको छलेखकले भने। संसदमा उत्पन्न गतिरोध अन्त्य गर्न विभिन्न चरणमा सत्ता पक्ष र प्रतिपक्षबीच छलफल भएपनि निष्कर्षविहीन बनेपश्चात आज पुन: सभामुख देवराज घिमिरेले दिउँसो २ बजे बालुवाटारमा प्रधानमन्त्री पुष्पकमल दाहाल र एमाले अध्यक्ष केपी शर्मा ओलीसँग छलफल गर्न लागेका छन्। समय व्यवस्थापन भए प्रमुख प्रतिपक्ष दल कांग्रेस सभापति शेरबहादुर देउवासँग पनि सभामुखले छलफल गर्ने बताइएको छ। प्रमुख प्रतिपक्षी दल कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। बिहीबार बैठक सुरु हुने बित्तिकै प्रतिपक्षले अवरोध गरेपनि सभामुख देवराज घिमिरेले राष्ट्रपति कार्यालयबाट आएको पत्र पढेर सुनाएका थिए। त्यसपश्चात गृहमन्त्री लामिछानेलाई बोल्न समय दिए। तर, कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। बिहीबारको बैठकमा धकेलाधकेल, सत्ता पक्ष र प्रतिपक्षबीच मुठभेटको अवस्थासमेत भएपछि बैठक स्थगित भएको थियो। संसदीय छानबिन समिति बनाउने विषयमा सहमति नजुटेपछि शुक्रबार बोलाइएको प्रतिनिधि सभा बैठक आइतबार ११ बजे बस्नेगरी बैठक स्थगित भएको छ।"
संसदको गतिरोध अन्त्य गर्न शीर्ष नेतासँग छलफल गर्दै सभामुख,"काठमाडौं : सभामुखसहित शीर्ष नेताको बैठक आज दिउँसो बस्ने भएको छ। संसदमा उत्पन्न गतिरोध अन्त्य गर्न विभिन्न चरणमा सत्ता पक्ष र प्रतिपक्षबीच छलफल भएपनि निष्कर्षविहीन बनेपश्चात आज पुन:सभामुख देवराज घिमिरेले बालुवाटारमा प्रधानमन्त्री पुष्पकमल दाहाल र एमाले अध्यक्ष केपी शर्मा ओलीसँग छलफल गर्न लागेका हुन्। सभामुखका प्रेस सल्लाहकार शेखर अधिकारीका अनुसार आज दिउँसो २ बजे प्रधानमन्त्री निवास बालुवाटारमा सदन खुलाउने विषयमा प्रधानमन्त्री दाहाल र पूर्वप्रधानमन्त्री ओलीसँग संयुक्त छलफल गर्न लागेका हुन्। समय व्यवस्थापन भए प्रमुख प्रतिपक्ष दल कांग्रेस सभापति शेरबहादुर देउवासँग पनि सभामुखले छलफल गर्ने बताइएको छ। प्रमुख प्रतिपक्षी दल कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। बैठक सुरु हुने बित्तिकै प्रतिपक्षले अवरोध गरेपनि सभामुख देवराज घिमिरेले राष्ट्रपति कार्यालयबाट आएको पत्र पढेर सुनाएका थिए। त्यसपश्चात गृहमन्त्री लामिछानेलाई बोल्न समय पनि दिएपनि लामिछाने बोल्न पाएनन्। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। शुक्रबारको बैठकमा धकेलाधकेल, सत्ता पक्ष र प्रतिपक्षबीच मुठभेटको अवस्थासमेत भएपछि बैठक स्थगित भएको थियो। संसदीय छानबिन समिति बनाउने विषयमा सहमति नजुटेपछि शुक्रबार बोलाइएको प्रतिनिधि सभा बैठक आइतबार ११ बजे बस्नेगरी बैठक स्थगित भएको छ। संसदीय छानबिन समिति बनाउने विषयलाई लिएर सत्ता पक्ष र प्रतिपक्ष आआफ्नो अडानमा छन्।"
वैदेशिक रोजगार क्षेत्रमा हुने ठगि रोक्नुपर्छ : देउवा,काठमाडौं : नेपाली कांग्रेसका सभापति शेरबहादुर देउवाले वैदेशिक रोजगार क्षेत्रमा हुने ठगि रोक्नुपर्ने बताएका छन्। नेपाल लोकतान्त्रिक वैदेशिक रोजगार व्यवसायी एशोसिएशनले शनिबार काठमाडौंमा आयोजना गरेको कार्यक्रममा देउवाले मुलुकमा रेमिट्यान्स आवश्यक रहेको भन्दै वैदेशिक रोजगार क्षेत्रमा हुने ठगिलाई रोक्नुपर्ने बताए। एशोसिएशनले ठगि कार्य रोक्न मुख्य भूमिका निर्वाह गनुपर्ने उनले बताए। वैदेशिक रोजगार क्षेत्रमा महत्वपूर्ण योगदान गर्न पनि उनले आग्रह गरे। त्यस्तै कांग्रेस नेता शेखर कोइरालाले मन्त्री परिवर्तन भएसँगै नीति पनि परिवर्तन हुने गरेका कारण वैदेशिक रोजगार क्षेत्र समस्यामा परेको बताए। प्रधानमन्त्री बन्ने होडवाजीले मुलुकमा राजनीतिक अस्थिरता देखिएको उनले बताए। कोइरालाले संसदमा गृहमन्त्रीलाई बोल्न दिन कांग्रेसले नरोकेको भन्दै गृहमन्त्रीले बोलेपछि कांग्रेसले बोल्न पाउनपर्छ भन्दा सत्तापक्षलाई स्वीकार्य नभएको बताए।
जति पटक लिनुपरे पनि विश्वासको मत पाउँछु : प्रधानमन्त्री दाहाल,"काठमाडौं : प्रधानमन्त्री पुष्पकमल दाहालले जति पटक लिनुपरे पनि आफूले विश्वासको मत पाउने दाबी गरेका छन्। पार्टी कार्यालयमा आयोजित कार्यक्रममा बोल्दै उनले विश्वासको मत पाउँदैन कि भन्ने चिन्ता नलिन आग्रह गरे। 'जेठ ७ गते एकपटक फेरि विश्वासको मत लिने भनेको छु। कांग्रेसका एक नेताले १२१३औं पटक विश्वासको मत लिनुपर्ने अवस्था आउँछ भनेको थियो। यो चौथोपटक त भयो। पाँचौं, छैटौं हुँदै जाने हो कि भन्ने देखिन्छ। तर, जति पटक लिए पनि विश्वासको मत प्राप्त हुनेमा म स्पष्ट छु। तपाइँहरूले धैरे टेन्सन लिनुपर्दैन,' उनले भने। प्रधानमन्त्री दाहालले मत घटबढ हुनु सामान्य कुरा भएको स्पष्ट पारे। 'कहिले मत घट्छ कहिले बढ्छ। घटबढ हुनु सामान्य कुरा हो। तर, विश्वासको मत पाउँछु,' उनले भने।"
"ललितपुरको खोकनामा गुरुङको घर चोरी, सुनचाँदीका गहना र नगदसहित ६ जना पक्राउ","काठमाडौं : ललितपुरमा चोरी गर्ने समूहका ६ जना पक्राउ परेका छन्। ललितपुर महानगरपालिका२१ खोकनाका नवराज गुरुङको घरबाट चोरी गरेको आरोपमा काठमाडौं उपत्यका अपराध अनुसन्धान कार्यालयले ६ जनालाई पक्राउ गरेको हो। काठमाडौं उपत्यका अपराध अनुसन्धान कार्यालयका प्रवक्ता रविन्द्र रेग्मीका अनुसार पक्राउ पर्नेमा रामेछाप दोरम्बा गाउँपालिका४ का ३७ वर्षीय कमल थापामगर र ३५ वर्षीय धनलाल थापा मगर, सिन्धुपाल्चोकको मेलम्ची नगरपालिका६ का २८ वर्षीय सुवास सुनार, काठमाडौंको मनोहरा६ मुलपानी बस्दै आएका ४१ वर्षीय रेशम बिक, टोखा नगरपालिका३ का ४१ वर्षीय योगेश डाँगी र सप्तरीको सुरुंगा१४ का मोहम्मद समिर रहेका छन्।उनीहरु वैशाख ७ गतेदेखि ९ गतेको बीचमा ललितपुर महानगरपालिका२१ खोकनास्थित नवराज गुरुङको घरमा कोही नभएको समयमा सुनचाँदीका गरगहनाहरु, नगद तथा आइफोन लगायतका धनमालहरु चोरी गरेको आरोपमा पक्राउ परेका हुन्। चोरी भएकामध्ये आइफोन मोबाइल किनबेच गर्ने टोखा नगरपालिका३ स्थायी घर भई न्यूरोड ताम्राकार कम्पलेक्सस्थित सेलफोन रेस्क्यु सेन्टरका सञ्चालक डाँगी र समिर समेत पक्राउ परेका हुन्। प्रहरीले घटनाको अनुसन्धान गरिरहेको जनाएको छ। उनीहरुको साथबाट केके बरामद भयो ?"
"घरजग्गा, सवारी र बैंक पुँजी वृद्धिमा सहजीकरण","काठमाडौं : एकातर्फ आन्तरिक अर्थतन्त्र खस्किएपछि चौतर्फी दबाब बढेसँगै आगामी आर्थिक वर्षको बजेट सोहीअनुसार बनाउन अर्थ मन्त्रालय तातेको छ। अर्कोतर्फ यसैको पूर्वसन्ध्यामा नेपाल राष्ट्र बैंकले आर्थिक वर्ष २०८००८१ को मौद्रिक नीतिको तेस्रो त्रैमासिक समीक्षा गर्दै अर्थतन्त्र चलायमान बनाउने गतिलो नीति सार्वजनिक गर्ने उद्घोष गरेको छ। जस्का लागि लामो समयदेखि सुस्ताएको घरजग्गा कारोबारलाई चलायमान बनाउने, सवारीसाधन र सेयर बजारलाई चलायमान बनाउन नीतिगत व्यवस्था अघि सारेको छ। नीतिगत व्यवस्थाले कसेको हुँदा बैंक तथा वित्तीय संस्थाले चाहेर पनि कर्जा प्रवाह बढाउन नसकेको स्थितिमा अब पुँजीकोष खुकुलो बनाइने, कर्जा नोक्सानी व्यवस्था कम गर्दा व्यवसाय फस्टाउने देखिन्छ। बैंक तथा वित्तीय संस्थाले प्रवाह गर्ने विद्यमान १२५ प्रतिशत जोखिमभार रहेका हायर पर्चेज प्रकृतिका सवारीसाधन कर्जाको जोखिमभार घटाई शतप्रतिशत कायम गरिने भएको छ। यसो हुँदा बैंकहरूले सजिलोसँग हायर पर्चेज प्रकृतिका सवारीसाधन कर्जा प्रवाह गर्न सक्ने र यस्को जोखिमबापतको प्रिमियम कम हुनेछ। यस्ले बैंकहरूको १ खर्ब २७ अर्ब रुपैयाँबराबरको कर्जा हायर पर्चेज कर्जामध्ये २५ लाख रुपैयाँ बढीको कर्जाको जोखिम भार घट्ने बताउँछन् नबिल बैंकका नायब प्रमुख कार्यकारी अधिकृत (सीईओ) मनोजकुमार ज्ञवाली। यसले अटोमोबाइल खस्किएको भन्ने व्यवसायीहरूको गुनासो सम्बोधन हुने र केही राहत मिल्नेछ। यससँगै बैंकहरूको पुँजीकोषमा सहज हुन जाने उनले जनाए। यस्तै केन्द्रीय बैंकले बैंक तथा संस्थाहरूको एक वर्ष अवधि व्यतीत भइसकेका लगानीमध्येबाट एक आर्थिक वर्षमा आफ्नो प्राथमिक पुँजीको २० प्रतिशतसम्म बिक्री गर्न पाउने व्यवस्था मिलाउने भएको छ। यसले सेयर खरिद गर्न पाउने व्यवस्थामा परिवर्तन नभई बिक्री मात्र गर्न दिने हुँदा सेयर बजारमा आपूर्ति बढाउने देखिन्छ। यसबाट बैंकहरूले लगानीबाट बाहिरिने मौका पाउँछन् तर यसको असर सेयर बजारमा सकारात्मक भने नहुन सक्ने आकलन गरिएको छ। तर वर्तमान व्यवस्थाअनुसार एक वर्ष अवधि व्यतीत भइसकेका लगानीमध्येबाट एक आर्थिक वर्षमा आफ्नो प्राथमिक पुँजीको एक प्रतिशतसम्म बिक्री गर्न पाउने व्यवस्थालाई एकै पटक २० प्रतिशत गरिएकाले सकारात्मक पक्ष भएको बैंकर्स बताउँछन्। यससँगै हाल सुस्ताएको घरजग्गा खरिदमा पनि चलायमान हुने खालको प्रयास गरिने भएको छ। घरजग्गा प्रयोजनका लागि ऋण भुक्तानी आम्दानी अनुपातलाई सहजीकरण गरी कर चुक्ता प्रमाण पेस गरेका आधारमा विद्यमान ५० प्रतिशतबाट ७० प्रतिशत कायम गर्ने उद्घोष गरेको छ। यसले घरजग्गा कारोबारलाई चलायमान बनाउन पक्कै अलि सजिलो होला। किनभने हाल २ करोड रुपैयाँसम्मको कर्जा ३ खर्ब ८४ अर्ब र अन्य रियल स्टेटमा २ खर्ब ४८ अर्ब मात्रै कर्जा प्रवाह भएको तथ्यांकमा उल्लेख छ। घरजग्गा कारोबारमा देखिएको शिथिलता, सहकारी क्षेत्रमा देखिएका समस्या, पुँजीगत खर्च अपेक्षित विस्तार हुन नसकेको अवस्था तथा उल्लेख्य संख्यामा युवाहरू वैदेशिक रोजगारी र अध्ययनका लागि विदेश जानुलगायतका कारणले आन्तरिक मागमा अपेक्षित विस्तार हुन नसकेको स्थितिलाई राष्ट्र बैंकले स्विकार्दै सुधारको निित अवलम्बन गर्न लागेको बताएको छ। हाल यस्ता कारणले गर्दा नेपालको समग्र आर्थिक वृद्धिदर कम नै रहने देखिएको भन्दै नीतिगत व्यवस्थामा परिमार्जन गर्न खोजेको बताएको छ। यसैगरी, बैंक तथा वित्तीय संस्थाहरूबाट प्रवाहित असल वर्गमा वर्गीकरण भएका कर्जाहरूको लागि गर्नुपर्ने विद्यमान कर्जा नोक्सानी व्यवस्था १२५ प्रतिशतबाट घटाई १२० प्रतिशत कायम गरिने भएको छ। हाल बैंकिङ क्षेत्रसँग ४७ खर्ब हाराहारी असल वर्गको कर्जा छ। सो व्यवस्था लागू भएसँगै २ खर्ब ३ अर्ब हाराहारीमा कर्जा नोक्सानी व्यवस्था घट्ने अनुमान बैंकर्सको छ। परिणामस्वरूप हाल यसै कारणले खुम्चिएको बैंकको नाफा र वितरणयोग्य नाफामा परेको प्रभाव कम भएर सकारात्मक सञ्चार हुने देखिन्छ। यता नेपाल बैंकर्स संघका अध्यक्ष सुनील केसी कर्जा नोक्सानी व्यवस्थामा केही घटाएपछि यसले लगानी गर्ने पुँजीमा सहयोग पुग्ने अपेक्षा व्यक्त गर्छन््। अझ कर्जा नोक्सानी व्यवस्था १२५ प्रतिशतबाट घटाई १२० प्रतिशतभन्दा पनि कम्तीमा पनि पहिलाकै तह एक प्रतिशतमा झार्नुपथ्र्यो। तर पनि विस्तारै यही लेभलमा आउला, उनले अन्नपूर्णसँग भने। एनएमबी बैंकका प्रमुख कार्यकारी अधिकृतसमेत रहेका केसी केन्द्रीय बैंकले पुँजीका लागि अन्य उपकरणहरू दिइनेछ भनेकाले यसले अहिले क्यापिटल एडिक्विसीले गर्दा कसिलो भएको बैंकलाई केही मात्रामा खुकुलो बनाउने उनको भनाइ छ। पुँजीलाई सहज बनाएकाले कम पुँजी भएका बैंकलाई व्यवसाय गर्न बाटो खुल्छ। घरजग्गा क्षेत्रलाई चलायमान बनाउँदा अन्य क्षेत्रलाई पनि फाइदा हुन्छ भन्ने सोचाइ हो। कर्जा नोक्सानी व्यवस्थालाई क्रमशः घटाएर कोभिडअघिकै स्थितिमा ल्याउने जस्तो संकेत देखिएको छ। अध्यक्ष केसीले थप्दै भने। यता सुनचाँदी व्यवसायीहरूले पटकपटक आयात कोटाको माग गर्दै आएकोमा अब चाँदीको आयात तथा बिक्री वितरणसम्बन्धी विद्यमान व्यवस्थामा राष्ट्र बैंकले पुनरावलोकन गर्ने भनिएको छ। यसैगरी, ब्याजदर करिडोरलाई प्रभावकारी बनाउन स्थायी निक्षेप सुविधा प्रदान गर्ने व्यवस्थामा आवश्यक पुनरावलोकन गर्ने भएको छ। यस्ले बजारमा हाल भइरहेको अधिक तरलता र ब्याजदर उतारचढावलाई आवश्यक नियमन थप प्रभावकारी बनाइने अपेक्षा गरिएको छ। अर्कोतर्फ बैंक तथा वित्तीय संस्थाहरूको पुँजीकोष सुदृढ गर्ने सम्बन्धमा अतिरिक्त उपकरणहरू प्रयोगमा ल्याउन आवश्यक सहजीकरण गरिने पनि उल्लेख छ। जस्ले बैंक तथा वित्तीय संस्थाहरूको पुँजीकोषमा चाप परिरहेको र रिजर्भमा नकारात्मक असर परिरहेको बेला पुँजीकोष व्यवस्थापन गर्न हज बनाउने देखिन्छ। यससँगै बैंकहरूलाई व्यवसाय वृद्धि गर्न पुँजीकोष व्यवस्थापन सहज हुनेछ। यसले पँुजीकोष व्यवस्थापनमा बैंकहरूलाई राहत हुनेछ। तर हाल विद्यमान ५५ प्रतिशतको नीतिगत दर, अनिवार्य नगद अनुपात र वैधानिक तरलता अनुपात ब्याजदर करिडोरअन्तर्गतको ३० प्रतिशतको निक्षेप संकलन दर र ७० प्रतिशतको बैंक दरलाई भने यथावत् राखिएको छ। नीतिगत दरहरू पहिल्यै कम भइसकेकाले दरहरू घटाउनेतर्फ जोड नदिएको बताउँछन् राष्ट्र बैंकका आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठ। मौद्रिक नीतिको तेस्रो समीक्षा सार्वजनिक गर्दै उनले कर्जा विस्तार सुस्त भएकाले आर्थिक गतिवधि बढ्न नसकेको अनुभूति भएकाले सजकतापूर्वक सहजीकरण गर्ने बाटो खोजेको जानकारी दिए। राष्ट्र बैंक बैंक तथा वित्तीय संस्था नियमन विभागका कार्यकारी निर्देशक गुरुप्रसाद पौडेल बैंक तथा वित्तीय संस्थाहरूको पुँजीमा सुधारीकरण गर्न खोजीको बताउँछन्। ३७ देखि ४२ सम्मका बुँदामा सहजीकरण गरिने भनिएको छ। बैंक तथा वित्तीय संस्थाको पुँजी सुदृढदेखि असल कर्जालगायतको व्यवस्थाले सहजीकरण हुने अपेक्षा छ। उनले अन्नपूर्णसँग भने। यससँगै, पूर्वअर्थसचिव सुमनप्रसाद शर्मा अहिले बजारमा आत्मविश्वास जगाउने पर्ने अवस्था भएकाले राष्ट्र बैंकले लिन खोजेको नीतिगत व्यवस्था सराह्रनीय भएको बताउँछन्। यी व्यवस्था लागू भए बजारमा पैसा चलायमान बनाउनेछ। बजार चलायमान बनाउन यो साधक बन्छ, उनले अन्नपूर्णसँग भने।"
राजनीति एकदमै फोहोरी खेल हो भन्ने भाष्य परिवर्तन गर्नुपर्छ : सुहाङ नेम्वाङ,काठमाडौं : नेकपा एमालेका प्रमुख सचेतक महेश बर्तौलाले कांग्रेसका कारण संसदीय प्रणालीमाथि प्रश्न सिर्जना हुने अवस्था सिर्जना भएको बताएका छन्। एमाले कोशी प्रदेश सम्पर्क कमिटीले शनिबार काठमाडौंमा आयोजना गरेको युवा विचार गोष्ठीमा बर्तौलाले संसदीय राजनीतिको लामो अनुभव छ भन्ने कांग्रेसले सत्ताका लागि नै संसद अवरुद्ध गरेको आरोप लगाउँदै यसले संसदीय प्रणालीमाथि प्रश्न सिर्जना भएको बताए। कांग्रेसको लगातारको अवरोधका कारण मुलुकमा गतिरोध पैदा भएको र जनताप्रति संसद नै चाहिँदैन कि भन्ने भाष्य निर्माण हुने खतरा रहेको उनको भनाइ छ। उनले सत्ताको वरिपरिमात्रै घुम्ने कांग्रेसको प्रवृतिका कारण सदन अवरोध भएको आरोप लगाए। सहकारीको समस्या समाधान हुनुपर्छ भन्नेमा एमाले प्रष्ट रहेको भन्दै उनले राज्यले न्यायिक समिति बनाएर यसको समाधान गर्नुपर्नेमा जोड दिए। त्यस्तै एमाले सांसद सुहाङ नेम्वाङले राजनीति एकदमै फोहोरी खेल हो भन्ने भाष्यलाई परिवर्तन गर्नुपर्ने बताए। राजनीति कहिल्यै पनि फोहोरी नहुने भन्दै उनले स्वार्थ बोकेका व्यक्ति राजनीतिमा छिरे व्यक्ति नै फोहोरी हुने जिकिर गरे। उनले अब सबै युवाहरू मिलेर देशको विकास र समृद्धिमा ध्यान दिनुपर्ने बताए। नेम्वाङले मुलुकमा नै प्रयाप्त अवसर सिर्जना गरेर युवा जनशक्तिलाई स्वदेशमा नै परिचालन गर्नुपर्नेमा जोड दिए।
व्यक्ति केन्द्रित संसदीय छानबिन समिति बन्दैन : ईश्वर पोखरेल,"काठमाडौं : नेकपा एमालेका वरिष्ठ उपाध्यक्ष ईश्वर पोखरेलले व्यक्ति केन्द्रित गरेर छानबिन समिति बनाउने कुरा आएकाले आफूहरूले विरोध गरेको बताएका छन्। विराटनगरमा सञ्चारकर्मीसँग कुरा गर्दै वरिष्ठ उपाध्यक्ष पोखरेलले नेपाली कांग्रेसले आफ्नो प्रस्ताव नमानेकै कारण रवि लामिछानेको विरोधमा उत्रिएको आरोप लगाए। उनले समग्र सहकारी क्षेत्रमा भएको बेथिति, अनियमितता र भ्रष्टाचार छानबिन गर्न संसदीय छानबिन समिति बनाउन आफूहरू तयार रहेको तर व्यक्ति केन्द्रीत भएकाले मात्रै विरोध गरेको बताए। पोखरेलले नयाँ राजनीतिक समीकरण कामय गरेरे मुलुकमा राजनीतिक स्थायित्व दिनको लागि सकारात्मकरूपमा अगाडि जानुपर्नेमा जोड दिए। पोखरेलले संसदको गतिरोध हटाउन राजनीतिक दलहरूबीच छलफल भइरहेको र बजेट तोकिएको मितिमा नै आउने जिकिर गरे। संविधान संसोधनको विषय आवश्यक भए पनि राजनीतिक दलहरूबीच सहमति र छलफल गरिनुपर्ने उनको भनाइ छ।"
बालुवाटारमा जारी सत्तारुढ दलको बैठकमा कांग्रेस नेताहरूको इन्ट्री,"काठमाडौं : प्रधानमन्त्री निवास बालुवाटार जारी सत्तारुढ दलको बैठकमा कांग्रेसका शीर्ष नेताहरूको प्रवेश भएको छ। प्रधानमन्त्री पुष्पकमल दाहाल, नेकपा एमाले अध्यक्ष केपी शर्मा ओली र राष्ट्रिय स्वतन्त्र पार्टीका सभापति रवि लामिछानेबीच जारी छलफलमा कांग्रेसका शीर्ष नेताहरू सहभागी भएका हुन्। कांग्रेसबाट सभापति शेरबहादुर देउवा, महामन्त्री गगनकुमार थापा, राष्ट्रियसभा संसदीय दलका नेता कृष्णप्रसाद सिटौला र प्रमुख सचेतक रमेश लेखक बैठकमा मिसिएको बालुवाटार स्रोतले जानकारी दियो। प्रधानमन्त्री दाहालले आज विहान पनि कांग्रेस नेताहरूसँग छलफल गरेका थिए। सत्तारुढ दलको बैठक बसेर फेरि कांग्रेस नेताहरूसँग छलफल गर्ने योजना बनाएका प्रधानमन्त्रीले जारी बैठकमै कांग्रेस नेताहरूलाई बोलाएका हुन्। सहकारीको रकम हिनामिना प्रकरणमा प्रमुख प्रतिपक्षी दल कांग्रेस संसदीय छानबिन समिति माग गर्दै आएको छ। सहकारी ठगिमा गृहमन्त्री लामिछाने पनि संलग्न रहेको भन्दै कांग्रेसले उनीविरुद्ध पनि छानबिन हुनुपर्ने माग गर्दै आएको छ। यही विषयमा सत्तापक्ष र प्रतिपक्षबीच छलफल भइरहेको स्रोतको भनाइ छ। प्रधानमन्त्री दाहालले सार्वजनिकरूपमै भोलि विहानसम्म सहमति हुने दाबी गरेका थिए।"
प्रधानमन्त्री प्रचण्डले कांग्रेस सभापति देउवासहित शीर्ष नेतासँग छलफल गर्दै,काठमाडौं : प्रधानमन्त्री पुष्पकमल दाहाल प्रचण्ड र कांग्रेस सभापति शेरबहादुर देउवासहित शीर्ष नेताको बैठक आज बस्ने भएको छ। सहकारी हिनामिना प्रकरणमा संसदीय छानबिन समिति बनाउने विषयमा प्रधानमन्त्रीले नेपाली कांग्रेसका सभापति शेरबहादुर देउवालगायत नेताहरूसँग शुक्रबार ६ बजे तय भएको बैठक आज बिहान ८ बजेलाई सारिएको कांग्रेसका प्रमुख सचेतक रमेश लेखकले बताए। उनका अनुसार प्रधानमन्त्री दाहाल दाँतको उपचारका लागि अस्पताल जानुपर्ने भएकाले शुक्रबारको बैठक सरेको हो। प्रमुख प्रतिपक्षी दल कांग्रेसले गृहमन्त्री रवि लामिछानेविरुद्ध संसदीय छानबिन समिति बनाउनुपर्ने माग गर्दै निरन्तर संसद अवरोध गर्दै आएको छ। संसदीय छानबिन समिति बनाउने विषयलाई लिएर बिहीबार संसदमा सत्तापक्ष र प्रतिपक्षबीच धकेलाधकेलको अवस्था सिर्जना भएको थियो। शुक्रबार ११ बजेको लागि बोलाइएको बैठक संसदीय छानबिन समिति बनाउने विषयमा सहमति नजुट्दा २ बजेलाई सर्दै अन्त्यमा बैठक नबसी स्थगित भएको थियो। संसद बैठक आइतबार ११ बजेका लागि बोलाइएको छ। कांग्रेसले यसबीचमा संसदीय छानबिन समिति बनाउने विषयमा सहमति जुट्ने अपेक्षा गरेको छ।
सरकारी अस्पतालको सुधार मेरो पहिलो प्राथमिकता : स्वास्थ्यमन्त्री यादव,"वीरगन्ज : संघीय सरकारका स्वास्थ्य तथा जनसंख्यामन्त्री प्रदीप यादवले देशभरिका सरकारी अस्पताल र स्वास्थ्य संस्थाहरुको सुधार आफ्नो पहिलो प्राथमिकतामा रहेको बताएका छन्। देशभरका सरकारी स्वास्थ्य संस्थामा अहिले ६३ हजार जनशक्ति आवश्यक भए पनि अहिले ३० हजारमात्र जनशक्ति उपलब्ध रहेको बताए। अझै ३३ हजार जनशक्ति अपुग रहेकाले नागरिकको उपचारमा कठिनाइ भइरहेको र सरकारले सेवा दिन नसकरिहेको उनले बताए। त्यसैलाई मध्यनजर गर्दै सरकारी अस्पतालमा जनशक्ति थप्ने निर्णय गरेको उनले बताए। यो यो निर्णयको देशैभरबाट प्रशंसा पनि भइरहेको उनले बताए। उनले भने, धेरै क्रान्तिकारी कुरा गरेर सफल भइँदैन। धेरै क्रान्तिकारी कूरा गरेर चमत्कारी काम पनि हुन सक्दैन। त्यसका कारण स्वास्थ्य क्षेत्रमा रहेका ससाना समस्यामात्रै सम्बोधन गर्न सके भने म सफल हुने विश्वास लिएको छ। मैले मन्त्री पद सम्हालेको भर्खर पाँच दिनमात्र भएको छ। समस्याहरूको अध्ययन गरिरहेको छु। छिट्टै सातै वटा प्रदेशका स्वासथ्यमन्त्रीहरूसँग छलफल गरेर धेरै काम अगाडि बढाउने सोँचमा छु। उनले वीरगन्जको नाारायणी अस्पतालका लागि विशेष प्याकेज सरकारको आगामी नीति तथा कार्यक्रममा समावेश गराएको खुलासा गरे ।उनले आगामी नीति तथा कार्यक्रममाा नारायणी अस्पतालका लागि १ अर्ब रुपैयाँको बजेट समावेश गराएको बताए। उक्त बजेट नारायणी अस्पतालको भौतिक संरचना, उपकरण र जनशिक्त थपमा खर्च हुने उनले बताए। यसका साथै नारायणी अस्पतालमा उपचार गराउने बिरामीको उपचारका सम्पूर्ण विवरण रहने अनलाइन एपको व्यवस्था गर्न लागिएको जानकारी पनि उनले दिए।"
छानबिन समिति बनाउने दबाबमा प्रधानमन्त्री,"काठमाडौं : प्रधानमन्त्री पुष्पकमल दाहाल सहकारी हिनामिना प्रकरणमा संसदीय छानबिन समिति बनाउन दबाबमा परेका छन्। सरकारको नीति तथा कार्यक्रम पास गर्नुपर्ने, बजेट ल्याउनुपर्ने र विश्वासको मत पनि लिनुपर्ने अवस्था आएकाले प्रधानमन्त्री दाहाल छानबिन समिति बनाउन दबाबमा परेका हुन्। पार्टी कार्यालय पेरिसडाँडामा शनिबार आयोजित एक कार्यक्रममा उनले थुप्रै उतारचढाव भइरहेको स्वीकारे। संसद सहजरूपमा सञ्चालन हुन नसके विश्वासको मत पनि लिने अवस्था नआउने प्रधानमन्त्रीलाई डर छ। त्यसैले आइतबार विहानसम्म जसरी पनि छानबिन समिति बनाउने विषयमा सहमति जुटाउने प्रयासमा प्रधानमन्त्री छन्। उनले प्रतिपक्षी दल नेपाली कांग्रेससँग विहान सकारात्मक छलफल भएको बताए। आजै प्रमुख सत्ता साझेदार दल नेकपा एमाले अध्यक्ष केपी शर्मा ओलीसँग पनि छलफल हुने उनले बताए। 'सहकारी समस्याका विषयमा संसदीय छानबिन समिति बनाउने विषयले संसद अवरुद्ध भएको अवस्था छ। तर, त्यस विषयमा कांग्रेससँग छलफल भइरहेको छ। एमालेसँग पनि आजै छलफल छ। भोलि विहानसम्म एउटा टुंगोसम्म ल्याउन सक्छु कि,' उनले भने, 'निकासतिर जान जरुरी छ। त्यसले विश्वासको मत लिन र नीति तथा कार्यक्रम पारित हुन सहज होस्।' प्रधानमन्त्री दाहालले आज विहान कांग्रेस नेताहरूसँग पनि छलफल गरेका छन्। छलफलपछि कांग्रेसका प्रमुख सचेतक रमेश लेखकले संसदीय छानबिन समिति गठन गरेर निकास दिन प्रधानमन्त्री सहमत भएको बताएका थिए। उनले नीति तथा कार्यक्रमअनुसार बजेट ल्याउन सरकारले टिम बनाएर काम गरिरहेको बताए।'सरकारको ध्यान नीति तथा कार्यक्रमलाई पारित गर्नु र बजेट ल्याउनु हो। हामी बजेटको अन्तिम तयारीमा छौं। नीति तथा कार्यक्रमअनुसार नै बजेट आओस् भनेर मैले सानो टिमलाई काममा लगाएको छु। नीति तथा कार्यक्रम एकतिर बजेट अर्कोतिर नहोस् भन्ने मेरो चाहना छ,' उनले भने।"
गोसाइँकुण्ड मार्गको शिलान्यास,"सिन्धुपाल्चोक : सिन्धुपाल्चोकको हेलम्बु गाउँपालिकाको चनौटेथापाटार, इचोककुटुमसाङ खण्डअन्तर्गत गोसाइँकुण्ड मार्गको शिलान्यास गरिएको छ। बागमती प्रदेशका भौतिक पूर्वाधार विकास मन्त्री युवराज दुलालले मार्गको शिलान्यास गरेका हुन्। यो मार्गको १० दशमलव ५ किलोमिटर सडक पक्की बनाइने पूर्वाधार विकास कार्यालय सिन्धुपाल्चोकका प्रमुख भरतकुमार यादवले जनाए। जसमध्ये ५ सय मिटर सडक खण्ड ढलान गर्नुपर्ने उनले बताए। सडक निर्माणका लागि गौरी गणेश एसआरबी जेभीले १५ करोड ८६ लाखमा ठेक्का सम्झौता गरेको छ। सम्झौता अनुसार २०८३ वैशाख १६ गतेभित्र काम सम्पन्न गर्नुपर्ने छ। शिलान्यास कार्यक्रमलाई सम्बोधन गर्दै मन्त्री दुलालले समयमै काम सम्पन्न गराउन लागि स्थानीयलाई उल्लेख्य सुधार गर्न आग्रह गरे। हेलम्बुमा सडक विकासको प्रारम्भ भएकाले अब विकासको कामले गति लिने उनले बताए। दुलालले प्रदेशले मेलम्ची ग्याल्थुम, किउल तिम्बु हुँदै मेलम्ची घ्याङ सडकलाई प्रदेशले गुरु योजनाका रुपमा अगाडि बढाएको भन्दै अहिले तत्कालै मेलम्ची खानेपानीले हेर्ने भएकाले बजेट हालेर काम गर्न कानुनी जटिलता भएपनि विभिन्न निकायलाई भनेर सडक पक्की गर्ने कुरामा प्रदेश सरकार सकारात्मक रहेको बताए। मन्त्री दुलालले मेलम्ची खोलालाई दीर्घकालीन रुपमा कसरी नियन्त्रण गर्ने र यहाँ धनसम्पत्तिको कसरी संरक्षण गर्ने भन्ने बारेमा अध्ययन योजनाका साथ अगाडि बढ्ने प्रतिबद्धता जनाउँदै उनले हेलम्बुमा अझै विकासको वातावरण नभएको भन्दै तीन तहको सरकारको महत्व हेलम्बुले नबुझेको बताए।"
राप्ती नदीबाट घडियालका दुई सय ४७ अण्डा संकलन,"चितवन : चितवन राष्ट्रिय निकुञ्ज हुँदै बग्ने राप्ती नदी किनारबाट घडियाल गोहीका दुई सय ४७ अण्डा संकलन गरिएको छ। गोही प्रजनन केन्द्रमा कोरल्नका लागि जोखिममा परेका गुँडहरूबाट अण्डा संकलन गरिएको निकुञ्जका सूचना अधिकारी गणेशप्रसाद तिवारीले जानकारी दिए। राप्तीमा भेटिएका १९ मध्ये हात्तीलगायत वन्यजन्तु र मानवबाट जोखिम हुनसक्ने उच्च जोखिममा रहेका आठवटा गुँडबाट अण्डा संकलन गरिएको र सुरक्षित रहेका गुँडहरूलाई प्राकृतिक रूपमा चल्ला कोरल्न छाडिएको उनले बताए। तिवारीका अनुसार संकलन गरिएका अण्डालाई निकुञ्जको मुख्यालय कसरामा बच्चा कोरल्नका लागि राखिएका छन् भने २० वटालाई इन्कुभेटरमा ३२ डिग्री तापक्रममा राखिएका छन्। एउटै तापक्रममा राख्दा भाले निस्कन सक्ने भएकाले ती अण्डालाई इन्कुभेटरमा र अन्यलाई प्राकृतिक जस्तै गरी बालुवामा राखिएका हुन्। ती अण्डाबाट यसै महिना बच्चा कोरल्ने छन्। निकुञ्जको कसरास्थित प्रजनन केन्द्रमा भाले प्रजननयोग्य नहुँदा त्यहाँ पालिएका अण्डाबाट भने विगत केही वर्षयता चल्ला कोरल्न सकेको छैन। प्रत्येक वर्ष राप्ती र नारायणी नदी किनारका जोखिमा परेका गुँडहरूबाट गोहीका अण्डा संकलन गरेर प्रजनन केन्द्रमा बच्चा कोरल्ने गरिन्छ। यसरी कोरलिएका बच्चा हुर्काएर विभिन्न नदीहरूमा छोड्ने गरिन्छ। यस वर्ष एक सय पाँचवटा गोही राप्ती नदीमा छाडिएका छन्। प्राकृतिक बासस्थानमा बाँच्ने र हुर्कने दर कम भएकाले घडियाल गोहीको संरक्षणमा सहयोग पुर्याउने उद्देश्यले प्रजनन केन्द्रमा गोही हुर्काउने गरिन्छ। २०३५ सालमा स्थापना गरिएको घडियाल गोही प्रजनन केन्द्रबाट हालसम्म एक हजार नौ सय ५७ वटा गोही देशका विभिन्न नदीमा छाडिएका निकुञ्ज कार्यालयले जनाएको छ। हालसम्म राप्ती नदीमा एक हजार दुई सय दुई, नारायणी नदीमा चार सय १९, बबईमा एक सय १०, सप्तकोशीमा एक सय १५, कालीगण्डकीमा ३५, कर्णालीमा ४१, बाँके राष्ट्रिय निकुञ्ज पश्चिम राप्ती नदीमा १० र शुक्लाफाँटा राष्ट्रिय निकुञ्जको चौधर खोलामा २५ वटा गोही छोडिएका छन्। घडियाल प्रजनन केन्द्रमा हाल छ सय २२ गोही छन्। अन्य नदीमा गोही संरक्षण हुन नसकेपछि पछिल्ला वर्ष नारायणी र राप्तीमा मात्र गोही छाड्ने गरिन्छ। अहिले राप्ती र नारायणी नदीमा तीनतीनवटा भाले गोही छन्। घडीयाल प्रजनन केन्द्रमा हाल दुई भाले गोही छन्। ती बूढा भएर प्रजननयोग्य छैनन्। प्रजनन केन्द्रमा हुर्काएर नदीमा छाडिए पनि गोहीको संख्या उल्लेख्य रूपमा वृद्धि हुनसकेको छैन। मानवीय गतिविधि र नदीसँगै बगेर भारत पुगेका गोही नफर्किनुले पनि संरक्षणमा बाधा पुगेको जानकारहरूको बुझाइ छ। नदीबाट जथाभावी ढुङ्गा, गिट्टी निकाल्ने, माछा मार्ने जालको प्रयोगलगायतबाट पनि गोही प्रभावित हुने गरेका छन्।"
"सडकको विवादमा ससुरा बुहारीलाई दलियो कालोमोसो, ५ जना पक्राउ","विराटनगर : सडक निर्माणका विषयमा विवाद हुँदा मोरङको बेलबारी नगरपालिका११ लक्ष्मीमार्गमा एउटै परिवारका ससुरा बुहारीलाई कालो मोसो दलिएको छ। प्रहरीका अनुसार सुनसरीको धरान उपमहानगरपालिका१२ घर भइ हाल बेलबारी११ लक्ष्मीमार्गमा बस्दै आएका ७५ वर्षीय वृद्ध हरिबहादुर विष्ट र उनकी बुहारी ३७ वर्षीया सरस्वती बस्नेत (विष्ट)लाई मोसो दलिएको हो। मोरङ प्रहरी प्रमुख एसपी नवराज कार्कीका अनुसार सुम्निमा चोकबाट जुरातर्फ जाने सडक निर्माणका क्रममा विवाद हुँदा कालो मोसो दलेर ससुरा बुहारीमाथि अमानवीय व्यवहार गरिएको प्रारम्भिक अनुसन्धानबाट खुलेको छ। कोशी प्रदेश सरकारको बहुवर्षीय योजनाअन्तर्गत करिब साढे १२ किलोमिटर लम्बाइ र २४ फिट चौडाइको सडक निर्माण ३ वर्ष अघिबाट सुरु गरिएको थियो। विष्टको जग्गा हुँदै बाटो बन्ने क्रममा छ। आफ्नो दुवैतर्फको जग्गा बाटोले काट्ने भएपछि उनले विरोध गर्दै आएका छन्। जग्गा धनीसँगको विवादका कारण सडक निर्माणले गति लिन नसकेको स्थानीय बताउँछन्। उक्त सडक निर्माण तत्काललाई अघि नबढाउन र जग्गा धनीसँग सहमति गरेर मात्रै काम गर्न उच्च अदालत विराटनगरले वैशाख ६ गते आदेश दिएको थियो। उच्च अदालतको आदेशपछि जग्गा सम्बन्धी विवाद देखिएको क्षेत्रमा सडक निर्माणको काम रोकिएको छ। तर, अदालतले रोकेको सडक निर्माणको काम जबरजस्ती अघि बढाउन खोजेको भन्दै जग्गा धनी विष्टका परिवार विरोधमा उत्रिएका थिए। उनीहरुले तत्काललाई सडकको काम अघि नबढाउन आग्रह गरे। तर, अदालतले रोकेको भागलाई छाडेर सडकको काम अघि बढाइएको जानकारी ठेकेदार पक्षले प्रहरीलाई दिएको छ। ठेकेदारले अब काम नरोकिने भनेर सडक निर्माण अघि बढाएपछि विष्ट परिवार र स्थानीयबीच विवाद भएको प्रहरीले जनाएको छ। विवादकै क्रममा स्थानीयको भीडले गालीगलौज गर्दै लछारपछार पारेर विष्ट र उनकी बुहारीलाई शुक्रबार दिउँसो कालो मोसो दलेको प्रहरीको भनाइ छ। घटनाका बारेमा प्रहरीले साँझ ६:३० बजेतिर मात्रै जानकारी पाएको थियो। घटनामा संलग्न भएको आरोपमा प्रहरीले ५ जनालाई पक्राउ गरेको छ। जग्गा धनी विष्टले आफूहरूलाई कालो मोसो दलेर अभद्र व्यवहार गरिएको भन्दै इलाका प्रहरी कार्यालय बेलबारीमा किटानी जाहेरी दिएका छन्। जाहेरीका आधारमा बेलबारी११ का ४० वर्षीय माधव बास्तोला, ४२ वर्षीय नगेन्द्र मिश्र, ६२ वर्षीय मोहन घिमिरे, ३१ वर्षीया संगीता लुइँटेल र पुतली खवासलाई पक्राउ गरिएको एसपी कार्कीले बताए। घटनामा संलग्न भनिएकी एक जना महिला फरार रहेकाले खोजी भइरहेको प्रहरीले जनाएको छ। घटनाका सम्बन्धमा इलाका प्रहरी कार्यालय बेलबारीका इन्सपेक्टर तेजबहादुर दाहाल नेतृत्वको टोलीले अनुसन्धान अघि बढाएको छ। पक्राउ परेकाविरुद्ध अभद्र व्यवहार मुद्दा चलाउने प्रहरीको तयारी छ।"
आइतबार देशका यी स्थानमा हुने छ वर्षा,"काठमाडौं : आइतबार देशका पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफा रहने छ। मौसम पूर्वानुमान महाशाखाका अनुसार कोशी, बागमती, गण्डकी र कर्णाली प्रदेशको पहाडी भूभागका थोरै स्थानहरूमा साथै बाँकी पहाडी भूभागमा एकदुई स्थानमा मेघगर्जनचट्याङहावा हुरी सहित हल्कादेखि मध्यम वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। आइतबार राति कोशी, मधेश, बागमती, गण्डकी र लुम्बिनी प्रदेश लगायत देशका पहाडी भूभागमा आंशिकदेखि साधारणतया बदली रही बाँकी भूभागमा मौसम मुख्यतया सफा रहने छ। मधेश र लुम्बिनी प्रदेश लगायत कोशी, बागमती, गण्डकी कर्णाली प्रदेशको पहाडी भूभागका एकदुई स्थानमा मेघगर्जनचट्याङहावा हुरी सहित हल्कादेखि मध्यम वर्षाको सम्भावना रहेको छ। कोशी, गण्डकी र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
मादी नदीमा बालकको शव भेटियो,तनहुँ :तनहुँको व्यास नगरपालिका३ स्थित मादी नदी किनारमा आज एक बालकको शव भेटिएको छ। नदी किनारमा अन्दाजी १२१३ वर्षीय बालकको शव भेटिएको हो। मृत फेला परेका बालकको पहिचान नखुलेको जिल्ला प्रहरी कार्यालय तनहुँका प्रहरी नायब उपरीक्षक दीपककुमार रायले जानकारी दिए। निजको सनाखतका लागि प्रयास भइरहेको उनको भनाइ छ। स्थानीयवासीले शव देखेपछि प्रहरीलाई खबर गरेका थिए। घटना सम्बन्धमा अनुसन्धान भइरहेको प्रहरीले जनाएको छ।
अखाद्य सामग्री नयाँ बोरामा प्याक गरेर बेच्ने सप्लायर्सलाई साढे २ लाख जरिवाना,"सिन्धुली : म्याद गुज्रेका अखाद्य सामग्री नयाँ बोरामा प्याक गर्दै बेच्दै गर्ने सिन्धुलीको कमला सप्लायर्सलाई २ लाख ५० हजार जरिवाना तोकिएको छ। कमलामाई नगरपालिका४ ढुंग्रेवासमा रहेको कमला खाद्य सप्लायर्सलाई प्रदेश व्यापार व्यवसाय ऐन २०७६ अनुसार जरिवाना गरिएको हो। प्रमुख जिल्ला अधिकारी भरत खनालको अध्यक्षमा शुक्रबार बसेको संयुक्त बजार अनुगमन समितिको बैठकले कमला सप्लार्यका सञ्चालक जयकुमार दासलाई एक साताभित्र प्रदेश राजस्व कार्यालयमा जम्मा गर्नेगरी जरिवाना तोकिएको हो। यो बागमती प्रदेशमै हालसम्मको सबैभन्दा धेरै जरिवाना हो। गत सोमबार, मंगलबार र बुधबार जिल्ला अनुगमन समितिले गरेको संयुक्त अुनगमनका क्रममा म्याद सकिएको चामल, चिउरा, कोकाकोला, खाने तेल, भुजा ६ महिना म्याद भएको सोही ब्राण्डको नयाँ बोरा तथा काटुन आफैंले प्रिन्ट गरेर रिप्याकिङ गर्दै बजारमा बिक्री गर्ने गरेको पुष्टि भएको थियो। अनुगमनका क्रममा सप्लायर्सको गोदाममा म्याद गुज्रेका २ सय ५० एमएलको पेय पदार्थ (क्लास कोला) १ हजार ८ सय बोटल समेत फेला पारिएको थियो, खनालले भने। दासको कमला सप्लासर्यको ढुंग्रेवास गोदाममा सडकमै राखेर खुलामखुला चामल र चिउराको बोरा रिप्याकिङ गरिरहेको आफैंले देखेपछि तत्काल संयुक्त बजार अनुगमन समिति बोलाएर अनुगमन गर्न लगाइएको प्रजिअ खनालको भनाइ छ। अनुगमन समितिले तीन दिन लगाएर दासको ५१ वटा गोदाममा एकै साथ अनुगमन गरेको थियो। कमलामाई सप्लायर्सलाई यसअघि दुई पटक यस्तै कसुरमा १५१५ हजार जरिवाना र एक पटक सचेत पत्र दिएर छाडिएको थियो। यस्तै कमलामाई नगरपालिका६ रातमाटामा रहेको विवेक भुजिया मिललाई २० हजार जरिवाना गरिएको उद्योग तथा वाणिज्य कार्यालयका प्रमुख तथा जिल्ला अनुगमन समितिका सदस्य सचिव ध्रुव प्रसाद ढकालले जानकारी दिए। विवेक भुजा मिलले उत्पादन मिति भन्दा एक महिनाअघि नै भुजा बजारमा पठाएर बोरामा भने एक महिना पछिको उत्पादन मिति लेखिएको पाइएको थियो। यस्तै कमलामाई नगरपालिका६ रातामाटाकै रानी इन्टर प्राइजेजको म्याद गुज्रिएको ४० बोरा चिउरा जफत गरी नष्ट गरिएको छ। कमलामाई सप्लार्यसको ४८ बोरा चिउरा, ६ बोरा चामल र २५० एमएलको १ हजार ८ सय बोटल क्लास कोला समेत नियन्त्रणमा लिइएर नष्ट गरिएको ढकालले बताए। यि तीन वटै व्यापारीहरूले उपभोक्ताहरूको स्वास्थ्यमाथि गम्भीर खेलबाड गरेको समितिले ठहर गरिएको पनि ढकालको भनाइ छ।"
लागुऔषध नियन्त्रणमा आमाहरु कार्यक्रम सञ्चालन,"झापा : जिल्ला प्रहरी कार्यालय झापाले पछिल्लो दश महिनामा तीन सय ७२ लागुऔषध कारोबारीलाई पक्राउ गरेको छ। प्रहरीले जिल्लाका विभिन्न स्थानबाट लागुऔषध सेवनकर्ता, बिक्रेता र ओसारपसारमा संलग्नलाई पक्राउ गरेको हो। पक्राउ पर्नेमध्ये २५ महिलासमेत रहेका जिल्ला प्रहरी कार्यालयका प्रहरी नायब उपरीक्षक कृष्णकुमार चन्दले जानकारी दिए। लागुऔषध कारोबारमा संलग्नमध्ये स्वदेशी तीन सय २५ पुरुष र २५ महिला तथा १८ विदेशी पुरुष र चार विदेशी महिला रहेका छन्। सोही अवधिमा झापामा लागुऔषधका दुई सय ४० मुद्दा दर्ता भएका छन्। खैरो हिरोइन एक हजार नौ सय ४४ ग्राम चार हजार छ सय ४० मिलिग्राम र गाँजा २६ किलोभन्दा बढी बरामद गरेको छ। चालु आर्थिक वर्ष २०८०८१ को साउन महिनामा ३४ पुरुषसहित ३७ जना लागुऔषधसहित पक्राउ परेका थिए। त्यस्तै भदौमा ४२ जनासहित १० किलो एक सय सात ग्राम गाँजा र चार सय ५५ ग्राम हिरोइन प्रहरीले बरामद गरेको प्रहरी नायब उपरीक्षक चन्दले जानकारी दिए। त्यस्तै असोजमा ४१ जनासहित एक किलो ६ सय ७० ग्राम गाँजा र एक सय ७६ ग्राम चार सय ४० मिलिग्राम हिरोइन, कात्तिकमा लागुऔषधका १० मुद्दा दर्ता हुँदा १७ जना पक्राउ परेका थिए भने ३२ ग्राम सात सय मिलिग्राम हिरोइन प्रहरीले बरामद गरेको थियो। यसैगरी मङ्सिरमा १२ पुरुष, तीन महिला स्वदेशी र दुई पुरुष विदेशीसहित १७ जना पक्राउ परेका थिए। एघार लागुऔषधका मुद्दा दर्ता हुँदा प्रहरीले ७० ग्राम चार सय ७० मिलिग्राम हिरोइन बरामद गरेको थियो। पुसमा १४ जना पक्राउ पर्नुका साथै नौ लागुऔषधका मुद्दा दर्ता भएका थिए। सो अवधिमा एक सय ६२ ग्राम दुई सय ७० मिलिग्राम हिरोइन बरामद भएको प्रहरी नायब उपरीक्षक चन्दले बताए। माघमा ३५ जना पक्राउ परेका थिए भने २६ वटा मुद्दा दर्ता भएका थिए। माघमा दुई सय ५० ग्राम गाँजा र ३९ ग्राम तीन सय २० मिलिग्राम हिरोइन बरामद गरिएको प्रहरीले जनाएको छ। फागुनमा सबैभन्दा बढी लागुऔषध कारोबारी पक्राउ परेका छन्। सो अवधिमा ५१ स्वदेशी पुरुष, सात स्वदेशी महिला, दुई विदेशी पुरुष र एक विदेशी महिला पक्राउ परेका थिए। फागुनमा ३९ लागुऔषधसम्बन्धी मुद्दा दर्ता भएका थिए। प्रहरीले सो अवधिमा ७० ग्राम पाँच सय मिलिग्राम गाँजा र तीन सय ३५ ग्राम नौ सय ९० मिलिग्राम खैरो हिरोइन बरामद गरेको थियो। त्यस्तै चैतमा प्रहरीले ५५ स्वदेशी पुरुष, दुई स्वदेशी महिला र दुई विदेशी पुरुषलाई लागुऔषध कारोबारीका रुपमा पक्राउ गरेको थियो। चैतमा लागुऔषधका ३७ मुद्दा दर्ता भएका थिए भने प्रहरीले एक किलो चार सय ७९ ग्राम चार सय मिलिग्राम गाँजा बरामद गरेको थियो। वैशाखमा ४२ जना स्वदेशी पुरुष, दुई स्वदेशी महिला र पाँच विदेशी पुरुष पक्राउ परेका थिए। सो अवधिमा लागुऔषधका २९ मुद्दा दर्ता भएका थिए। लागुऔषध नियन्त्रणका लागि प्रहरीले दिनहुँजसो सचेतनामूलक कार्यक्रम सञ्चालन गर्दै आए पनि भारतको पश्चिम बङ्गाल र विहारसँग झण्डै एक सय ४४ किलोमिटर क्षेत्र खुला सीमा भएका कारण लागुऔषध नियन्त्रणमा प्रहरीलाई समस्या भएको छ। दिनानुदिन लागुऔषध प्रयोगकर्ताको सङ्ख्या बढ्दै गएको पाइएपछि जिल्ला प्रहरी कार्यालय झापाले अहिले लागुऔषध नियन्त्रणमा आमाहरु कार्यक्रम सञ्चालन गरेको प्रहरी उपरीक्षक मिलन केसीले जानकारी दिनुभयो। अहिले जिल्लाका १५ वटै पालिकामा यो कार्यक्रम सञ्चालनमा छ। स्थानीय तहसँग साझेदारी गर्दै प्रहरीले टोल टोलमा पुगेर उक्त कार्यक्रम सञ्चालन गरिरहेको छ। रासस"
"दुर्घटनामा श्रीमतीको मृत्यु, श्रीमानको अवस्था गम्भीर","नुवाकोट : नुवाकोटको राउतबेंसी खोलामा शनिबार भएको दुर्घटनामा श्रीमतीको मृत्यु भएको छ भने श्रीमान गम्भीर घाइते भएका छन्। मृत्यु हुनेमा दुप्चेश्वर३ राउतबेशीकी ४० वर्षिया रुप्सानी तामाङ रहेकी छन्। दुप्चेश्वर ४, पुरगाउँबाट समुन्द्रटारतर्फ जाँदै गरेको बा२ख ६३८१ नम्बरको बसले राउतबेशी खोला मोटरपुल नजिकै ढलान सडकको उकालो मोडमा विपरीत दिशाबाट आइरहेको बाप्र ०२०२प४८५८ नम्बरको मोटरसाइकललाई ठक्कर दिँदा उनको मृत्यु भएको छ। दुर्घटनामा गम्भीर घाइते भएकी रुप्सानी र मोटरसाइकल चालक उनका पति ४३ वर्षीय अस्कर तामाङ गम्भीर घाइते भएकोमा उद्धार गरि उपचारका लागि काठमाडौं लगिएको थियो। इलाका प्रहरी कार्यालय खरानीटारले चालकलाई नियन्त्रणमा लिएको छ।"
बेसारबाट आयआर्जन गर्दै महिला,"गुलरिया : गुलरिया नगरपालिका८ थपुवाकी मिना थारू बेसारबाट आम्दानी भएपछि दंग छिन्। ५ कठ्ठा क्षेत्रफलमा लगाएको बेसार ४२ क्विन्टल फल्यो। बिना झन्झट थोरै मिहिनेतमै पनि राम्रो उत्पादन पाएकी उनी काँचो बेसार बेचेरै ८४ हजार रुपैयाँ आम्दानी गर्न पाउँदा खुशी छिन्। बेसार लगाएपछि गोडमेल गर्न, मलपानी हाल्न झन्झट नपर्ने भएकाले सजिलो भयो। उनले भनिन् थोरै जमिनमा धेरै उत्पादन हुने आम्दानी पनि हुने बेसार खेती धेरै सजिलो लाग्यो। सुनौलो महिला विकास बहुउद्देश्यीय सहकारी संस्था लिमिटेड गुलरिया ६ बर्दियाले बेसार प्रशोधन केन्द्र स्थापना गरेपछि उत्पादित काँचो बेसारले सजिलै बजार पाएको छ। लुम्बिनी प्रदेश सरकार कृषि तथा भूमि व्यवस्था मन्त्रालय पशुपक्षी तथा मत्स्य विकास निर्देशनालयअन्तर्गत एकीकृत कृषि तथा पशुपक्षी विकास कार्यालय बर्दियाको सहयोगमा बेसार प्रशोधन केन्द्र सञ्चालन गरेको हो। सहकारी संस्थाको समेत सहलगानीमा स्थापना गरिएको प्रशोधन केन्द्रमा वासिङ मेसिन, पिलर मेसिन, ड्रयर मेसिन लगायत प्याकेजिङ मेसिन रहेको सहकारीकी अध्यक्ष इन्दिरा सुवेदीले जानकारी दिइन्। प्रदेश सरकारको १७ लाख २ हजार ४६९, संस्थाको ५ लाख ६७ हजार ४८९ गरी २२ लाख ६९ हजार ९५९ रुपैयाँको लागतमा मेसिनरी जडान गरेका छौं, उनले भनिन्, प्रशोधन केन्द्रमार्फत बेसार पाउडर उत्पादन गरी बिक्री वितरण गर्ने हाम्रो लक्ष्य छ। जसबाट २ सय ३० जना महिला लाभान्वित हुन्छन्। बेसार प्रशोधन केन्द्र स्थापनासँगै महिलाको आयआर्जनमा पहुँच पुग्ने अध्यक्ष सुवेदीले विश्वास व्यक्त गरिन्। मेसिन जडान त गर्यौं कच्चा पदार्थ नपाए हामीलाई समस्या पर्छ। किसानहरू अनुदान पाउँदा बेसार खेती तर्फ आकर्षित हुन्छन्। अनुदान नपाए लगाउन मन गर्दैनन्। यसवर्ष कृषि तथा पशुपक्षी विकास कार्यालयसँग सहकार्य गर्दै बाँसगढी लगायत जंगल किनारका किसानहरूलाई बेसारको बिउ अनुदान वितरण भएपछि कच्चा पदार्थ पाइने आशा व्यक्त गरिन्। गुलरिया नगरपालिकाका प्रमुख प्रशासकीय अधिकृत ओमकार शाहले सहकारीले उत्पादन गरेको बेसार बजारीकरणमा नगरपालिकाले सहजीकरण गर्ने बताए। महिला सहकारीले सञ्चालन गरेको मसलाजन्य बेसार उद्योगले नगरको आर्थिक प्रबर्द्धनमा टेवा पुग्ने भएकाले पनि नगरले यसको प्रबर्द्धन गर्ने योजना बनाएको उनले बताए। गुलरिया नगरपालिकाका प्रवक्ता एवम् वडा नम्बर ६ का वडाध्यक्ष शुधांसु प्रकाश शर्माले वडाका महिलाहरूले मिहिनेतका साथ सञ्चालन गरेको बेसार प्रशोधन केन्द्रलाई उचाइमा पुर्याउन वडाले भरपुर सहयोग गर्ने बताए। स्थानीय महिला समूह तथा किसानले रासायनिक मलखाद र विषादी प्रयोग नगरी उत्पादन गरेको बेसार संकलन गरी तयार पारिएको शुद्ध बेसारले नगरसँगै जिल्लाकै पहिचान बृद्धि हुने प्रवक्ता शर्माले बताए।"
धमाधम बन्द हुँदै जिल्लाका विद्यालय,"गोरखा : स्थानीय तहको संरचना बन्नुअघि अजिरकोट गाउँपालिकामा ३७ वटा विद्यालय थिए। सात वर्षको यो अवधिमा १३ वटा बन्द भए। अहिले २४ वटा मात्र विद्यालय सञ्चालनमा रहेको त्यहाँको शिक्षा शाखाले जनाएको छ। बसाइँसराइले गर्दा यहाँ विद्यालय धमाधम खाली हुन थाले, गाउँपालिकाका शिक्षा शाखा प्रमुख सीताराम पन्त भन्छन्, यहाँको मात्र होइन, सबै ठाउँको अवस्था यस्तै होला। बारपाक सुलीकोट गाउँपालिकामा पनि सात वर्षको अवधिमा १० विद्यालय बन्द भएका छन्। हामी आउनुअघि ४६ वटा विद्यालय थिए। अहिले ३६ वटा मात्र सञ्चालित छन्, शिक्षा शाखाका भीमकुमार श्रेष्ठ भन्छन्, नजिकको लिडर विद्यालयले व्यवस्थापन हेर्ने गरी विद्यार्थी संख्या अति कम भएका केही विद्यालयबाट यो वर्ष पनि शिक्षक अन्यत्र खटाइँदैछ। यी दुई पालिकामा मात्र होइन, अहिले गोरखाका सबै पालिकामा विद्यालयहरू धमाधम बन्द भइरहेका छन्। विद्यार्थी शून्य भएपछि ११ वटै पालिकामा विद्यालयहरू बन्द हुन थालेको हो। कैयौँ विद्यालयलाई ईसीडी तहमा घटुवा गरिएको छ। एक, दुई जना बालबच्चा राखेर ईसीडी कक्षा सञ्चालन गरे पनि त्यस्ता विद्यालयलाई औपचारिक रूपमा बन्द भन्न नमिल्ने शिक्षा शाखाका कर्मचारीहरू बचाउ गर्ने गर्छन्। धार्चे गाउँपालिका७ ठाँटीको एक प्राविमा जम्मा एक जना विद्यार्थी छन्। एक जना मात्र भए पनि उनको पढ्ने अधिकार सुरक्षित गर्नुपर्ने भन्दै पालिकाले त्यहाँ विद्यालय सञ्चालन गरिरहेको जनाएको छ। लेकाली भेगको बस्ती भएकाले नजिक अर्को विद्यालय नहुँदा एक, दुई जनामात्र विद्यार्थी भए पनि बन्द गर्न भने नमिल्ने शिक्षा शाखाका कर्मचारी टेक गुरुङ बताउँछन्। ठाँटीको एउटा विद्यालयमा एक जना मात्र विद्यार्थी छन्। त्यो गाउँबाट वरिपरिको अर्को जुन गाउँ जान पनि दुई, तीन घण्टा लाग्छ, उनी भन्छन्, एकजना मात्र भए पनि पढ्ने अधिकार त खोस्न भएन भनेर विद्यालय सञ्चालन गरेका छौँ। यस्तो अवस्था अरू गाउँमा पनि रहेको उनको भनाइ छ। गत वर्षभन्दा यस वर्ष चार सय जना विद्यार्थी घटेका छन्, उनले भने। २०७४ सालसम्म ५३ वटा विद्यालय रहेको सिरानचोक गाउँपालिकामा अहिले ४६ वटा मात्र रहेको शिक्षा शाखाका कृष्ण पोखरेलले जानकारी दिए। सात वर्षमा सात वटा विद्यालय बन्द भइसक्यो। केही दिनभित्र अरू विद्यालय पनि मर्जर गर्ने गृहकार्य भइरहेको छ, पोखरेलले भने, स्कुल खारेज नभए पनि धेरैलाई ईसीडीमा सीमित गर्ने तयारी छ। पालुङटार नगरपालिकामा २०७६ सालसम्म ४४ वटा सामुदायिक विद्यालय थिए। पाँच वर्षको यो अवधिमा ३८ वटा मात्र बाँकी रहेका छन्। सञ्चालनमा रहेकामध्ये कैयौँ विद्यालय ईर्सडी र कक्षा एकमा मात्र सीमित छन्। हाम्रो पालिकाको विगत तीन वर्षको विद्यार्थी संख्याको अभिलेख हेर्दा बर्सेनि अन्दाजी पाँच सय जनाका दरले घट्दैछ, शिक्षा शाखाका माधव पोखरेल भन्छन्, बसाइँसराइ अत्यधिक छ। विद्यालय कसरी चल्छन् ? विद्यार्थी संख्या अति न्यून भएपछि गोरखा नगरपालिकाले केही दिनअघि १६ वटा विद्यालयको तह घटुवा गरेको छ। सोमध्ये केही विद्यालयलाई कक्षा १ मा र अधिकांशलाई ईर्सडीमा सीमित गरिएको छ। स्थानीय तह सुरु हुनुअघि ४९ वटा सामुदायिक विद्यालय रहेको यहाँ अहिले ४६ वटा मात्र रहेका नगरपालिकाको शिक्षा शाखाले जनाएको छ। विद्यार्थी संख्या अति न्यून भएपछि आरुघाट गाउँपालिका पनि तह घटुवाको क्रममा छ। गत शैक्षिक सत्रमा ६ वटा विद्यालयको तह घटुवा गरेको शिक्षा शाखाले जनाएको छ। विद्यार्थी संख्या शून्य भएपछि गण्डकी गाउँपालिकाले पनि यो वर्ष दुई वटा विद्यालय बन्द गराएको छ। चार वटालाई तह घटुवा गरेर ईसीडी मात्र सञ्चालन गरेको शिक्षा शाखा प्रमुख सुदीप पन्थले जानकारी दिए। त्यस्तै सहिद लखन गाउँपालिकाले पनि दुई वटा विद्यालय बन्द गराएको छ। विद्यार्थी संख्या अति न्यून भएका विद्यालयहरूका हकमा के गर्ने भन्ने बारे आउँदो असारसम्म अर्को निर्णय गर्ने शिक्षा शाखा प्रमुख राजेन्द्र खनालले जानकारी दिए।"
जनकपुरमा कारको ठक्करबाट एक जनाको मृत्यु,महेन्द्रनगर : जनकपुरधाममा कारले मोटरसाइकललाई ठक्कर दिँदा पत्रकार शिवेन्द्र रोहिताको मृत्यु भएको छ । जनकपुरधाम उपमहानगरपालिका९ थापाचोकमा आज बिहान बा२१च ३३४३ नम्बरको कारले पत्रकार रोहिता सवार प्रदेश२ज ५६९४ नम्बरको मोटरसाइकललाई ठक्कर दिएको थियो । उनको घटनास्थलमै मृत्यु भएको प्रहरी उपरीक्षक भुवनेश्वर तिवारीले जानकारी दिए। धनुषाको सहिदनगर नगरपालिका८ घर भएका ३२ वर्षीय रोहिता जनकपुर अनलाइनका सञ्चालक तथा मकालु खबरमा कार्यरत थिए । मोटरसाइकलको पछाडि सवार २५ वर्षीय जयनाथ यादव घाइते भएका छन् । उनको जनकपुरको सीता अस्पतालमा उपचार भइरहेको छ । कार चालकलाई नियन्त्रणमा लिएर घटनाको अनुसन्धान गरिरहेको प्रहरी उपरीक्षक तिवारीले बताए। रासस
कार दुर्घटनामा चालकको मृत्यु,विराटनगर : विराटनगर महानगरपालिका२ पिपल चोकमा शनिबार बिहान कार दुर्घटना हुँदा चालकको मृत्यु भएको छ। बरगाछीबाट कञ्चनबारीतर्फ जाँदै गरेको को २ च ३०३१ नम्बरको कार आफैं अनियन्त्रित भइ सडकबीचको डिभाइडरमा ठोक्किएर बिहान २:४५ बजेतिर दुर्घटनामा परेको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले जानकारी दिए। उनका अनुसार दुर्घटनामा परेर कार चालक विराटनगर५ का ३८ वर्षीय राजेन्द्रप्रसाद यादवको मृत्यु भएको छ। गम्भीर घाइते भएका यादवलाई उपचारका लागि विराट नर्सिङ होममा भर्ना गरिएको थियो। उपचारका क्रममा बिहान ६:३० बजेतिर मृत्यु भएको डीएसपी बस्नेतले बताए। तीव्र गतिका कारण कार दुर्घटनामा परेको हुनसक्ने प्रहरीले जनाएको छ। कारभित्र चालक मात्रै रहेको खुलेको छ। शवलाई पोस्टमार्टमका लागि विराटनगरको कोशी अस्पतालमा राखिएको छ। घटनाका सम्बन्धमा अनुसन्धान भइरहेको जानकारी प्रहरीले दिएको छ।
भेरी करिडोरको मुख्य पूर्वाधार तल्नु बेलिब्रिज सञ्चालन,"डोल्पा : त्रिदेशीय व्यापारिक सडक भेरी करिडोरको प्रमुख पूर्वाधारका रुपमा रहेको तल्नुबगर बेलिब्रिज पुल सञ्चालनमा आएको छ। जाजरकोटको नलगाड नगरपालिका१२ र रुकुम पश्चिमको आठबीसकोट नगरपालिकाको अनाह बीचको भेरी नदीमा बनेको उक्त पुल आजदेखि सञ्चालनमा आएको हो। भारत नेपाल हुँदै चीन जोड्ने भेरी करिडोरको अन्तर्गतको तल्नु बगर बेलिब्रिजको निर्माणकार्य सम्पन्न भएसँगै पुल सञ्चालनमा आएको डोल्पाका प्रमुख जिल्ला अधिकारी तुलसीप्रसाद दाहालले बताए। तीन वर्षअघि पुल निर्माण सुरु भएको उक्त पुल विविध कारणले ढिलासुस्ती भए पनि आफू डोल्पा आएदेखि जिल्ला स्थित राजनीतिक दल,प्रशासन,सुरक्षा निकाय र सञ्चारकर्मीहरूको निरन्तर खबरदारीका कारण पुल सञ्चालनमा ल्याउन सफल भएको उनले बताए। पुल सञ्चालनमा आएसँगै डोल्पासम्म सिधा सडक सञ्जाल जोडिएको छ, मालबाहक गाडीहरू दुनैसम्म पुग्न थालिसकेका छन्, अब बर्खाको समयमा पनि यातायात सञ्चालनमा ल्याउन भेरी करिडोर बीचमा पर्ने केही खोलाहरूमा ह्युम पाइप राख्न पहल समेत भइरहेको छ, प्रजिअ दाहालले भने। करिडोरले भारतको रुपैहिडिया नेपालगञ्ज हुँदै डोल्पा चीनको सीमा क्षेत्र मोरिम्ला नाका जोड्ने भएकाले यस सडक राष्ट्रिय महत्त्वको सडक हो, उक्त पुल सञ्चालनमा आउनु सबैका लागि सुखद कुरा हो। करिडोरअन्तर्गत नै पर्ने तल्नुबगर, छलगार्ड र खदागंमा पक्की पुल निर्माणका लागि काम समेत सुरु हुन थालिसकेको उनले बताए। भेरी करिडोर कार्यालय जाजरकोटका नायव सुब्बा दत्त लामाले कार्यालयका प्राविधिक टोलीले शुक्रबार नै भारवाहन क्षमता परीक्षण गर्दा सफल भएको बताए। पुलले २५ टनसम्म भार थेग्न सक्ने पाइएको समेत उनले बताए। तीन वर्षअघि सडक डिभिजन कार्यालय चौहरजहारीले उक्त बेलिब्रिज पुल निर्माणका लागि ठेक्का खुलाएको थियो। काम सुरु भएको तीन वर्षपछि पुल सञ्चालनमा आएको हो। २०७८ पुसमा हिम सगरमाथा खड्का कृष्ण जेभीले ३ करोड ८१ लाखमा पुल निर्माणको जिम्मा पाएको एक वर्षपछि मात्र काम सुरु गरेको थियो। विभिन्न कारणले पुल निर्माणमा ढिलासुस्ती भएपनि अहिले पुल निर्माण सकिएर आज देखि पुल सञ्चालनमा आएको भेरी करिडोर कार्यालयका जाजरकोटका प्रमुख सुनिल रञ्जितकारले जानकारी दिए। अब बाँकी खोलामा ह्युम पाइप राखेर डोल्पासम्म सिधा यातायात सञ्चालनमा ल्याउने विषयमा छलफल भइरहेको उनको भनाइ छ। भेरी करिडोर कार्यालयका अनुसार ११८ किलोमिटर लम्बाइ रहेको जाजरकोट डोल्पा सडक खण्ड भित्रको ५६ किलोमिटर सडक खण्डमा अहिले काम भइरहेको छ। ६२ किलोमिटरमा कार्यालयले फराकिलो बनाउने काम सुरु गर्न थालेको बताएको छ। जाजरकोटडोल्पा सडकखण्डअन्तर्गत पर्ने करोपगार्ड,खदाङ्ग, त्रिपुराकोटको बेलिबृज पुल यसअघि नै निर्माण भइसकेको छ भने रुपगार्ड खोलाको बेलिबृजको काम सुरु भइसकेको छ। रुपगार्डको बेलिबृज पुल निर्माण सम्पन्न भएपछि भेरी करिडोर अन्तर्गतका पाँचवटा मुख्य खोलाका पुल बन्नेछन् भने अझै सानातिना खोलामा गरेर आठवटा खोलामा पुल बन्न बाँकी छ। गत वर्ष वैशाख ६ गते निर्माणाधीन तल्नुबगर बेलिब्रिज पुल भाँचिए पछि दुई जनाको मृत्यु भएको थियो।"
किसान सूचीकरण गर्न नवलपरासीका पालिकाहरूको ढिलासुस्ती,"परासी : सरकारले सञ्चालन गरेको किसान सूचीकरण कार्यक्रम नवलपरासीमा भने सुस्त गतिमा भएको पाइएको छ। कृषि तथा पशुपन्छी विकास मन्त्रालयले किसानलाई वर्गीकरण गर्ने उद्देश्यले तथ्यांक संकलन गरिरहेको छ। २०७७ सालबाट सरकारले राष्ट्रिय अभियानकै रुपमा यो कार्यक्रम देशभर नै सञ्चालन गरेको हो। देशका विभिन्न स्थानमा किसानको सूचीकरण कार्य अघि बढेपनि नवलपरासीका स्थानीय तहहरूले भने यसमा ढिलासुस्ती देखाएका छन्। किसानहरूको सूचीकरण कार्य सम्बन्धित वडाहरूबाट गरिन्छ। राष्ट्रिय जनगणना २०७८ अनुसार जिल्लाका सात पालिकामा कुल ५५ हजार ९८ जना किसान छन्। केही पालिकाहरूले किसानको तथ्यांक लिने काम गरेपनि उक्त काम भने सुस्तगतिमा भइरहेको छ। किसानको सूचीकरण गर्नका लागि पालिकाहरूमा गणकहरू रहेका छन्। किसानको घर घरमा पुगेर तथ्यांक संकलन गर्न गणकहरूलाई राखिएको हो। केही पालिकाहरूले घरमै पठाएर तथ्यांक संकलन गरेका छन्। केहीले भने वडा कार्यालयमा सूचना निकालेर तथ्यांक संकलन गरेको जनाएका छन्। तर, त्यसलाई निरन्तरता दिन नसक्दा जिल्लामा किसान सूचीकरणको संख्या कम देखिएको छ। सुरु चरणमा गणकहरूले किसानको तथ्यांक संकलन गरेपछि त्यसको विवरण सफ्टवेयरमा प्रविष्ट गरिन्छ। प्रविष्ट गरेको तथ्यांक वडा समितिले स्वीकृत गर्नुपर्ने हुन्छ। स्वीकृत विवरण पालिकामा पठाएपछि किसानको वर्गीकरण गरी परिचय पत्रको प्रक्रिया सुरु हुने गर्दछ। तर, वडा समितिहरूले प्रविष्ट गरेका तथ्यांकको स्वीकृत गर्न ढिला गर्दा अन्य प्रक्रिया अघि बढ्न नसकेको सम्बन्धित पालिकाका कर्मचारीहरूले बताएका छन्। जिल्लाका ६ पालिकाले किसानहरूको विवरण संकलन गरेर सफ्टवेयरमा प्रविष्ट गरेका छन्। पाल्हीनन्दनले भने उक्त कार्यसमेत सुरु नगरेको कृषि ज्ञान केन्द्रका प्रमुख रविन्द्र चौवेले बताए। किसानको तथ्यांक प्रविष्ट गरेका पालिकाले पनि पूरै किसानको तथ्यांक लिएका छैनन्। जिल्लाका किसानको संख्याका आधारमा आधाको पनि तथ्यांक संकलन हुन सकेको छैन। जिल्लाका ६ पालिकाले २७ हजार २३९ किसानको मात्र विवरण प्रविष्ट गरेको कृषि ज्ञान केन्द्रका कृषि अधिकृत नवीन गैरेले जानकारी दिए। जसमध्ये सुस्ता र प्रतापपुरले मात्र प्रविष्ट गरेका किसानहरूको तथ्यांकलाई स्वीकृत गरेका छन्। सुस्ताले ४ हजार ८३१ किसानको तथ्यांक प्रविष्ट गरेकोमा २ हजार ७४८ जनाको स्वीकृत गरेको छ। त्यस्तै ७ हजार ४६९ किसानको तथ्यांक संकलन गरी सफ्टवेयरमा नाम प्रविष्ट गरेको प्रतापपुरले ५ हजार ७२५ किसानको नाम स्वीकृत गरेको छ। बाँकी ४ पालिकाले तथ्यांकलाई प्रविष्ट गराए पनि स्वीकृत गरेका छैनन्। सूचीकरणका लागि काम सुरु गरेका पालिकामध्ये बर्दघाटले १ हजार ६७, रामग्रामले ९ हजार ५२२, सुनवलले १ हजार ६८० र सरावलले २ हजार ६५४ किसानको नाम प्रविष्ट गरेको कृषि अधिकृत गैरेले जानकारी दिए। सूचीकरणका लागि पालिकाहरूले प्रचार प्रसार गर्न नसक्नुले पनि किसानहरू त्यसबारे अनविज्ञ हुँदा तीव्र रुपमा विवरण संकलन हुन नसकेको बताइएको छ।"
आम्दानीको स्रोत मह शिकार,"बेनी : म्याग्दीका भिरपहरामा गरिने मह शिकार आयआर्जन र पर्यटन प्रर्वद्धनको माध्यम बन्न थालेको छ। परम्परागत समाजमा घरायसी उपभोगका लागि गरिने मह शिकार पछिल्लो समय पर्यटन प्रर्वद्धनको माध्यम र आयआर्जनको स्रोत बनेको हो। धवलागिरी गाउँपालिकाका अध्यक्ष प्रेमप्रसाद पुनले महशिकार अवलोकन गर्न पर्यटक आउने र मह खरिद गर्न उपभोक्ताहरु जंगलमै पुग्न थालेपछि ग्रामिण क्षेत्रको आयआर्जन वृद्धिमा सहयोग पुगेको बताएका हुन्। अक्करे भिरमा जोखिम मोलेर गरिने महशिकार बसन्त याममा धवलागिरी चक्रीय, गुर्जा र ढोरपाटन क्षेत्रको भ्रमणमा आउने पर्यटकको लागि आकर्षण बनेको छ, उनले भने अत्याधिक माग हुने भिरमह बिक्री गरेर शिकारीहरुले आयआर्जन पनि गरेका छन्। केही दिनअघि मंगला गाउँपालिका१ थाइवाङको भिरमा ३०० लिटर मह निकालेका धवलागिरी गाउँपालिका२ खोरियाका मोतिप्रसाद पाईजाको १० जनाको टोलीले यसै हप्ता खोरियाको महभिरमा ३० लिटर मह उत्खनन् गरेको छ। पुर्व जनप्रतिनिधिसमेत रहेका पाईजा ३० वर्षदेखि महशिकार गर्दै आएका छन्। स्वाँतमा लोकबहादुर पाईजाको टोलीले १०० लिटर मह निकालेको जनाएको छ। धवलागिरी गाउँपालिकाका उपाध्यक्ष रेशम पुन मगरले महशिकार गरेर गाउँका बेरोजगारहरुलाई रोजगारी र आयआर्जनको अवसर मिलेको बताए। १ वटा महशिकार टोलीमा कम्तीमा १० जना सहभागी हुन्छन्। म्याग्दीका महशिकारीलाई कास्की, बागलुङबाट पनि ज्याला दिएर महशिकार गर्न बोलाउने गरेका छन्। भिरमह खाँदा जति स्वादिलो र रसिलो हुन्छ, यसलाई निकाल्न भने अत्यन्तै जोखिम मोल्नुपर्ने हुन्छ। भिरमा भिरमौरीले लगाएका गोला काट्नका लागि मह शिकारी डोरी (पराङ) मा झुण्डिएर मह निकालिने खोरियाको मह शिकारी टोलीका सदस्य सबहादुर चोचाङ्गी पुनले बताए। वसन्त र शरद ऋतु मह शिकारका लागि उपयुक्त समय मानिन्छ। वसन्त ऋतुमा बेँशी र शरदमा लेकमा पुगेर भिरमह निकाल्न उपयुक्त समय हो। म्याग्दीमा प्रति लिटर २ हजार ५०० रुपैयाँदेखि ३ हजार ५०० रुपैयाँका दरले भिर मह बिक्री हुने गर्छ। स्वादिलो,स्वास्थ्यका लागि हितकर र शक्ति प्रर्वद्धक हुनुका साथै धार्मिक कार्यका लागि प्रयोग हुने मह भिरबाट ननिकाल्दै अग्रिम पैसा दिएर ग्राहकले खरिद गर्ने गरेका अन्नपूर्ण५ स्वाँतका महशिकारी लोकबहादुर पाईजाले बताए। गाउँका बासिन्दा, बजार र विदेशबाट मह किन्न ग्राहक जंगलमै आउँछन, उनले भने भिर महलाई बजारको समस्या छैन्। स्थानीय सामुदायिक वन समूहलाई कर तिरेर निकालिने भिरमह निकासी गर्न डिभिजन वन कार्यालयबाट छोडपुर्जी लिनुपर्छ। मह निकाल्नका लागि भिरको माथिल्लो भाग र तल्लो भागमा दुई समूहमा शिकारी बाँढिएका हुन्छन्। एक समूहले भिरको माथिबाट तल भुइँसम्म डोरी (स्थानीय भाषामा परङ) झुण्डाउँछ भने भिरको तलपट्टि रहेको अर्को समूहले मह थाप्ने र स्याहार्ने गर्दछ। महको चाका वरिपरि माहुरी घेरिएर बसेका हुन्छन्। धुवाँ लगाइदिएपछि मौरी भाग्छन्। त्यतिबेला मह निकाल्ने विशेष ध्यान पुर्याउनुपर्छ। जब परङमार्फत गएका शिकारीले गोलामा धुँवा झोस्न शुरु गर्छ, माहुरीले टोक्ने डरले वरपरका सबै शिकारी रुख र ओडारमा लुक्छन्। माहुरी अन्यत्रै भागेपछि मात्र उनीहरु बाहिर आउँछ अनि मह निकाल्न सजिलो हुने गर्छ। मुख्य शिकारीले हतियार प्रयोग गरी निकालेको महको भाँडालाई डोरीको सहायताले भुइँसम्म ल्याउने गरिएको धवलागिरी गाउँपालिका२ खोरीयाको महशिकारी टोलीका सदस्य मनबहादुर चोचाङ्गीले बताए। भिरबाट निकालिएको महलाई प्रसोधन र भण्डारणका लागि उपकरणको आवश्यकता रहेको उनले बताए। महको बजारीकरण र गुणस्तर परीक्षण गर्नुपर्ने पनि आवश्यकता देखिएको छ। मह शिकारलाई आधुनिक र व्यवस्थितसँग सुरक्षित पनि बनाउनुपर्ने बताइएको छ।"
स्वास्थ्य शिविरबाट चन्द्रकोटका झण्डै १८ सय नागरिक लाभान्वित,"गुल्मी : स्थानीय तह निर्वाचन २०७९ बाट निर्वाचित जनप्रतिनिधिहरूको पदबहालीको २ वर्ष पूरा भएको उपलक्ष्यमा गुल्मीको चन्द्रकोट गाउँपालिकामा निःशुल्क बृहत् स्वास्थ्य शिविर सञ्चालन गरिएको छ। नागरिकको आधारभूत स्वास्थ्य सेवाको अधिकारलाई सुनिश्चित गर्ने उद्देश्यले गाउँपालिकाले एकदिने बृह्त निःशुल्क स्वास्थ्य शिविर सञ्चालन गरेको हो। शुक्रबार गाउँपालिकाको केन्द्र शान्तिपुरमा आयोजना गरिएको स्वास्थ्य शिविरबाट सुगर, प्रेसर, थाइराईड्स, दम, पेट, छाती, यौनरोग, हाडजोर्नी तथा नशारोग, महिला प्रसूति तथा स्त्री रोग, छाला तथा यौन रोग यूरो सर्जन रोगका बिरामीले सेवा लिएको चन्द्रकोट गाउँपालिका उपाध्यक्ष विष्णप्रसाद भण्डारीले जानकारी दिए। फिजिसियन सेवातर्फ ५ सय ८०,हाडजोर्नी तथा नशारोग तर्फ ३ सय ४७,महिला प्रसूति तथा स्त्री रोग तर्फ १ सय ६० युरो सर्जनतर्फ २४, छाला तथा यौन र आँखा उपचारमा १५९ प्रयोगशालातर्फ १ सय ५४ जना सर्वसाधारणले शिविरबाट सेवा लिएका छन्। एकदिने बृहत् स्वास्थ्य शिविरमा चन्द्रकोटबासीसँगै सत्यवती, बागलुङको बरेङ लगायतका स्थानका केही नागरिकले समेत निःशुल्क स्वास्थ्य परीक्षण गराएको गाउँपालिकाले जनाएको छ।"
"कान्तिलोकपथमा कार सडकबाट तल खस्यो, दुईजनाको मृत्यु",मकवानपुर : जिल्लाको बकैया गाउँपालिका१२ चौतारास्थित कान्तिलोकपथमा आज बिहान सवारी दुर्घटना हुँदा दुईजनाको मृत्यु भएको छ भने एकजना घाइते भएका छन्। जिल्ला प्रहरी कार्यालय मकवानपुरका प्रहरी नायब उपरीक्षक लक्ष्मी भण्डारीका अनुसार हेटौँडा अस्पतालमा उपचारका क्रममा रौतहटको मौलापुर नगरपालिका६ का १७ वर्षीय विवेक साह र बकैया गाउँपालिका१२ का ६५ वर्षीय प्रेमबहादुर ब्लोनको मृत्यु भएको हो। ललितपुरबाट हेटौँडातर्फ आउँदै गरेको टाटा कार सडकबाट पाँच सय मिटर तल खसेको थियो। दुर्घटनामा बाराको निजगढ नगरपालिका६ का ३० वर्षीय सन्दीप साह गम्भीर घाइते भएका छन्। उनको मकवानपुर सहकारी अस्पतालमा उपचार भइरहेको छ।
जागिर छाडेर गाउँमा साबुन उद्योग सञ्चालन,"सिन्धुपाल्चोक : बाह्रबिसे नगरपालिका८ मानेश्वाराका ३२ वर्षीय विमल राउत अहिले आफ्नै व्यवसायमा व्यस्त छन्। जागिरे जीवन छोडेर उनले ६ महिनाअघि गाउँमै मेटा साबुन उद्योग खोलेका छन्। उनी परिवारका सदस्यहरूसँग मिलेर लुगा धुने साबुन बनाइरहेका हुन्छन्। उद्योगबाट राउतले राम्रो आम्दानीसँगै चर्चा पनि कमाइरहेका छन्। आसपासका विभिन्न बजारमा साबुन पुर्याउँछन्। कतिपय भने राउतको कारखाना मै पुगेर पनि साबुन खरिद गर्छन्। बजारबाट ल्याउने साबुनको कारखाना गाउँमै स्थापना भएपछि स्थानीय पनि खुशी छन्। साबुन कसरी बनाइन्छ भनेर थाहा नभएकाहरू अहिले साबुन बनाएर बेचिरहेका मात्रै छैनन् दैनिक रुपमा आवश्यक पर्ने साबुन आफैंले बनाउन सकिन्छ भनेर पुष्टि गरिरहेका छन्। आफ्नै गाउँठाउँमा केही गर्नुपर्छ भन्ने सोच भएर साबुन उद्योग सञ्चालनमा ल्याएको राउत बताउँछन्। पहिले देखिनै गाउँमै केही गर्छु भन्ने लाग्थ्यो, बीचमा विदेश जान्छु भन्ने पनि लाग्यो, अहिले आफ्नै ठाउँमा सानोतिनो उद्योग सञ्चालन गरेको छु, उनी भन्छन्। सुरुवाती चरणमा लुगा धुने साबुन मात्र बनाइरहेका उनले बजारको अध्ययन पछि नुहाउने साबुन र डिटर्जेन्ट पनि बनाउने लक्ष्य रहेको सुनाए। आफ्नो नयाँ ब्राण्ड भएपछि बजारमा नाम चलेका ब्राण्डहरूसँग प्रतिस्पर्धा गर्न कठिन हुने राउतको भोगाइ छ। सुरुवाती अवस्थामा आफूहरूले उत्पादन गरेको साबुनले बजार पाउन निकै मुस्किल हुने गरेको स्मरण गर्दै उनले भने सानो व्यवसाय गर्नेलाई ठूलो लगानीका व्यवसायीलाई जस्तो सहज नहुँदो रहेछ। सुरुवात गर्दा विभिन्न समस्या बेहोर्नुपर्यो। तर साबुन लगेर प्रयोग गर्नेहरूबाट भने सकारात्मक प्रतिक्रिया पाएको उनी बताउँछन्। अहिलेसम्म सिन्धुपाल्चोक जिल्लाका बाह्रबिसे, भोटेकोशी, बलेफी गाउँपालिकामा उनको ब्राण्डले बजार पाउन थालेको छ। माग अनुरूप उत्पादन पनि बढाउँदै लैजाने उनको योजना छ। जिल्लाभरि नै आफ्नो उत्पादन टिकाइराख्ने उनको लक्ष्य छ। उत्पादनले राम्रो बजार पायो भने अन्य युवालाई समेत रोजगारी दिनेमा राउत विश्वस्त छन्। उनले स्थानीय उत्पादनलाई प्रोत्साहन दिन र युवाहरूलाई स्वदेशमै रोजगार बनाउने उद्देश्यमा सहयोग गर्न अनुरोध समेत गरे। उनले सुरुवाती चरणमा २५ लाखको लगानीमा साबुन उद्योग सञ्चालन गरेका थिए। अहिले सुरुवाती चरणमा खर्च कटाएर मासिक ३० देखि ३५ हजारसम्म आम्दानी भइरहेको उनी बताउँछन्। कम्पनी दर्तासँगै जिल्ला घरेलु कार्यालय सिन्धुपाल्चोकमा उद्योग दर्ता गरेर आफ्नो काम अगाडि बढाएका राउतले सुरुमा तालिम लिएर सीप सिकेको बताए। आफ्नै ठाउँमा केही गर्नुपर्छ भनेर साबुन उद्योग सञ्चालनमा ल्याएको छु, उनले भने यहाँबाट उत्पादित साबुन खपत गराउनका लागि स्थानीय सरकारले केही प्रयास गरिदिए हामी जस्ता साना उद्यमीहरूको मनोबल बढ्नेछ। उत्पादित साबुन बजारीकरणका लागि स्थानीय सरकारले सहयोग गरिदिनु पर्ने उनको अपेक्षा छ।"
"१२ औं वर्षमा बागमती सरसफाइ, निरन्तर सफा गर्ने प्रतिबद्धता","स्वतःस्फूर्त रूपमा यति ठूलो महाअभियान भएको कुनै काम छ भने त्यो बागमती सफाइ महाअभियान नै हो। त्यो पनि बिना दाता चल्नु, बिना भत्ताा खटिनु, अझ उल्टै सफाइ सामग्रीमा आफ्नै पैसा खर्च गर्नु, योभन्दा उदाहरणीय कार्य अरू सायदै भएको छ नेपालमा यति लामो समयसम्म। किनकि दशक अवधि नै निकै लामो हो, त्यो पनि ढल मिसाइएको र वर्षौंदेखि कुहिएको फोहोरको डंगुर निकाल्न नदीभित्र पस्नु सामान्य कुरो हुँदै होइन। इच्छाशक्ति भए सम्भव हुन्छ भन्ने प्रमाणित गरेर देखाउने झन्डै १५ लाख नेपाली नागरिकले गर्व गर्न पाएका छन् बागमती सफाइका नाममा। अभियन्ता बनेर निरन्तर सेवा गर्ने प्रतिनिधि व्यक्तित्वले व्यक्त गरेका विचार गोपीकृष्ण ढुंगानाले संयोजन गरेको अन्नपूर्ण राउन्ड टेबलमा। बागमती सफाइ महाअभियान कसरी राष्ट्रकै गर्वको विषय बन्यो ? एल पि भानु शर्मा, बागमती अभियन्ता बागमती सफाइ महाअभियान सबै नागरिकको साझा अभियान हो । बागमती नदीमा पछिल्लो ११ वर्षमा देखिएका परिवर्तन बागमती सफाइ महाअभियानकै देन हो । यस महाअभियानमा एक दिन जोडिने अभियन्ता र निरन्तर जोडिने हरेक अभियन्ताको समान महत्व र हैसियत छ । जुन महाअभियानको ऊर्जालाई लिएर जीवन विज्ञानले देशका अन्य स्थानमा समेत सफाइ अभियान सञ्चालन गर्न सफल भएको छ । कुनै प्रकारको आर्थिक संकलन नगरी, चन्दा संकलन नगरी स्वयंसेवी तवरले सञ्चालन भएको यस अभियान राष्ट्रकै गर्वको विषय हो । यो विशेष किसिमको महाअभियान ११औं वर्ष पूरा गरी १२औं वर्ष प्रवेश गरेको उपलक्ष्यमा सबै अभियन्ता तथा सरोकारवला निकाय सम्पूर्णमा हार्दिक वधाई तथा अभियानको सफलताको शुभकामना व्यक्त गर्दछु । ११ वर्षमा खास के कस्ता काम गर्नुभयो ? जनचेतना जागृत भयो त ? किशोरसिंह शाही, अभियन्ता ११ वर्षअघि काठमाडौं उपत्यकामा फोहोरमैलाको स्थिति कति भयावह थियो ? भनिसाध्य थिएन । हरेक बाटोमा फोहोरको डंगुर थुप्रिन्थ्यो भनेपछि नदीहरूको अवस्था के थियो होला ? यो अभियान आइसकेपछि सरसफाइ गर्नुपर्छ, नदीमा फोहोर फाल्नु हुन्न भन्ने भाव आयो मानिसमा । यसबीच बागमतीमा ठूलो परिवर्तन आयो । ढल हालेकै थिएन, भत्केको पुलसम्म मात्र अधिकार सम्पन्नले हेथ्र्यो, उता त सुकुम्बासी बस्ती छ जानै हुन्न भन्थे । कर्मचारी पिट्छन् भन्थे । अहिले त्यो अवस्था छैन । आजसम्म २० हजार मेट्रिकटनभन्दा बढी फोहोर काठमाडौं उपत्यकाका नदीहरूबाट झिकिसकेका छौं । झन्डै १५ लाख मानिस यो सफाइमा जोडिइसके । दर्जनौं यस्ता अभियान देशभरि चलिरहेका छन् । ट्रिटमेन्ट प्लान्ट पनि बन्यो । तर पनि बागमतीमा कालो पानी बगिरहेछ । जवाफदेही को बन्ने ? खबरदारी पनि गरिरहेकै छौं । अभियान त सबै नदी ढलमुक्त बनाएर सफा बगाउने हो । किनकि मूल समस्या भनेकै ढल हो बागमती सफा नहुनुको । ढल व्यवस्थापनको काम अभियान चलेको पाँच वर्षभित्रै भइसक्नुपथ्र्यो । अब चाहिँ तुरुन्तै रोकियोस् नदीमा ढल मिसाउने काम । बागमती सफाइ महाअभियानले आमनेपालीलाई के दियो ? डा माला खरेल, अभियन्ता कसैलाई भनेर अह्राएर होइन, सबै स्वतःस्फूर्त नदीभित्र पसेर सरसफाइ गर्ने अभियान हो यो । कुनै संस्था विशेष वा नेतृत्व विशेषमा पनि यो सञ्चालित होइन । पैसा छैन केही काम गर्न सकिन्न भन्छन् मानिस तर बिनाबजेट पनि यति ठूलो काम निरन्तर चल्दोरहेछ भन्ने सन्देश सर्वत्र फैलिएको छ । ज्याला दिने हो भने १५ लाख मानिसलाई दुई घण्टाको दरले कति दिनुपथ्र्यो होला ? सरकारले दिनु परेको भए । राज्यले गर्नुपर्ने धेरै बजेटको काम निःशुल्क गर्यौं, राष्ट्रका लागि दुई घण्टा भनेर । महाअभियानमा आर्थिक चलखेल छैन । लेनादेना केही छैन । कसैले दिएको छैन, हामीले नि लिएका छैनौं, चाहिएको पनि छैन । बैठकमा बस्दा हुने खर्च, मास्क, पन्जा, डोको आदि आवश्यक सामग्री स्वयंसेवी अभियानबाट पुगेको छ । बीचमा केही समयमात्र यस्ता सामग्री स्वीकार गर्यौं । हरेक शनिबार ठिक ७ बजे सुरु हुन्छ ९ मा सकिन्छ, जतिसुकै ठूलो मान्छे आउने भए पनि कुर्दैनौं, कोही आए आउँछ नआए आउँदैन । लाखौंको परिवार यो महाअभियानले दियो । त्यसैले यो अभियानलाई जसरी पनि आफैं गर्दै अघि बढ्छौं, बढिरहन्छौं, जहिलेसम्म हामी व्यक्तिगत सरसफाइ गरिरहन्छौं, त्यति नै समयसम्म बागमती पनि सरसफाइ गरिरहन्छौं । भलै भोलि युवा पुस्तालाई जिम्मा लाउँछौं । ढलमुक्त बागमती सम्भव भयो ? प्लास्टिक कति निकाल्नुभयो ? चक्रबहादुर चन्द, अभियन्ता महाअभियान सुरु नभएको भए बागमती नदी आज जसरी बग्ने थिएन, नदीभरि फोहोरबाहेक केही हुन्थेन । नागरिक स्तरबाट यसरी सुरु भएपछि राज्यका निकायहरू पनि जुर्मुराए । राज्यलाई ढलमुक्त नदी बनाउनुपर्छ भन्ने दबाब सिर्जना भयो । मुहानदेखि गुह्येश्वरीसम्म ७३ प्रतिशत ढलमुक्त भएछ बागमती । सरोकारवाला सरकारी निकायहरूलाई भनेका छौं, जबसम्म नदी ढलमुक्त हुन्न, तबसम्म लाखौं नदीमा पसेको अर्थ हुँदैन । नदीभित्रका प्लास्टिक नटिपेको भए आज जसरी नदीकिनारमा मर्निङ वाक, इभिनिङ वाक, योग आदि भइरहेछ, बालबालिका, युवा र वृद्धवृद्धा रमाइरहेका छन्, सुटिङ कार्य चलिरहेको छ, त्यो कुनै हुने थिएन । किनारमा ६ हजार बिरुवा हुर्किरहेका छन् । दैनिक ४८ टनसम्म फोहोर उठ्थ्यो नदीबाट तर अहिले मुस्किलले एक टन हुन्छ । गोकर्णमाथि बंगुरपालनदेखि वधशालासम्म नदीछेउमै छन् । भन्यो भने इगो साँधे झैं भएको छ । तर अब हामी सजग बागमतीमात्र होइन, सबै नदीखोला र तालतलाउमा हुनुपर्छ । हाल पनि उपत्यका बाहिरका एक सय स्थानमा सफाइ अभियान चलिरहेको छ । मेचीकाली सफाइ अभियानमा ६४ क्षेत्रमा काम भइरहेछ, बागमतीकै प्रेरणाले हो । सुर्खेतको बुलबुले ताल पनि यहीँबाट प्रेरणा पाएर मेरो नेतृत्वमा चलिरहेछ, पुनर्जीवन पाएको छ । कामको सिलसिलामा भारतको सिलिगुढीको महानन्द नदी जो बागमतीभन्दा दूषित थियो, त्यहाँ पनि ९० साता काम गरेर सफा गर्यौं । बागमती महाअभियान अन्तर्राष्ट्रियकरण भएको छ । अधिकार सम्पन्न बागमतीले कसरी काम गर्छ ? सहकार्य छ ? आशा पाण्डे, अभियन्ता अधिकारसम्पन्न बागमती सभ्यता एकीकृत विकास समितिले आफ्नो काम गर्दिएको भए सायद यो बागमती सफाइ महाअभियान सुरु हुँदैनथ्यो । नगरेकै कारणले यो अभियानको जन्म भयो । बागमती भने पनि पानी देख्न पाइँदैनथ्यो । पानीभन्दा फोहोर हुन्थ्यो । चउरजस्तो लाग्थ्यो, हिँड्न पो मिल्छ कि भनेजस्तो फोहोरले । मृत बागमती थियो ११ वर्षअघि । बागमती जीवन्त बगाउन समिति स्थापना गरिएको हो खासमा । सफा गर्ने, किनारा हरियाली गर्ने, स्वच्छ पानी बगाउने आदि काम हो समितिको । दण्डहीनताको अवस्थाले जसले पनि नदीमा फोहोर फाले, फालिरहे । ९५ प्रतिशत प्लास्टिक टिप्यौं, अझै ५ प्रतिशत होला नदीमै । बागमती त नेपालकै सभ्यता हो तर यसैलाई सभ्य बनाउन सकेनौं भने के अर्थ ? यसको के महŒव ? समितिले गरेन र गर्नुहोस् भन्छौं उल्टै दोष लगाए अभियन्ताले भन्छ समिति । दायित्व पूरा गर भनेको मात्र हो । बजेट, योजना, खर्च र पारदर्शिता देखाउ भनिरहन्छौं । अभियन्ताले केही पाउँदैनन्, हामी श्रम र अझ कमाइ खर्च गरिरहेछौं । बागमतीमा मान्छे नै पसिरहने कि विकसित देशमा जस्तो अब छिटो हुने मेसिन प्रयोग गर्ने ? चित्रकुमार सुनुवार, अभियन्ता मेसिन लगाएर सफा गरेर बागमती र अन्य नदी सम्भव हुँदैन । यसरी हरेक हप्ता हजारौं मानिस नदीमा पसेर फोहोर सोरेर पनि सम्भव हुँदैन । यसको मुहान नै बन्द गर्नुपर्छ । पुलमुनि पानी बगेको हुँदैनथ्यो फोहोरले । त्यस्तो ठाउँमा हिँडेर जाँदा तीनकुने पुलमुनि एउटा बच्चा हिलोमा भासियो र निधन भयो । हाम्रो नेग्लिजेन्सका कारण कसैको ज्यान गइरहेछ । मेसिन लगाउन किन पनि मिल्दैन भने नदी दायाँबायाँ पर्खाल लगाइएको छ तर जग बलियो छैन । भाइब्रेसनले त्यो भत्किन बेर लाग्दैन । अथवा ढालेर बजेट खर्चिने हो भने भन्नु केही छैन । मेसिन प्रयोग गलत हो । घरैबाट रोक्नुपर्छ । स्थानीय सरकार यसमा चनाखो हुनुपर्छ । बार हालेर पनि हुँदैन । नीतिनियम बनाएर दण्डित गर्नुपर्छ । हरेक टोलवासी स्वयं सचेत र जिम्मेवार हुनुपर्छ । बागमतीले छोएको सिनामंगलदेखि कीर्तिपुर १९ किलोमिटर पर्छ । यस क्षेत्रका बासिन्दाले कम्तीमा फोहोरलाई मल बनाएर कौसी खेती गरौं । फोहोर नफाल्नुहोस्, नबाल्नुहोस् भन्ने हो गर्ने सबैले आफैं हो । नदीको पानी सङ्लो बनाएरै छोड्नुपर्छ । बागमती बचाउन अब के गर्नुपर्ला ? डा राजु अधिकारी, अभियन्ता नदी एवं पानी संरक्षणका लागि राष्ट्रिय नीति तयार गर्नुपर्ने । विद्यालयमा सामाजिक विषयअन्तर्गत फिल्ड वर्कमा नै वातावरण संरक्षण एवं समाजसेवाको अभ्यास गराउने गरी कार्यविधि तयार गर्ने । नदीकिनारमा निर्माण कार्य गर्दा नदीसम्म पुग्न सर्वसाधारणको पहँुचमा असर नपर्ने गरी गर्ने । नदी पवित्र एवं स्वच्छ राख्न घर, उद्योग, व्यवसाय आदिबाट ठोस एवं तरल फोहोर कम निष्कासन हुने गरी व्यवस्था मिलाउने । जनचेतना र सजकताका लागि वृत्तचित्रका माध्यमबाट विद्यार्थी एवं सर्वसाधारणमाझ जानु पर्ने । नदी संरक्षणका लागि नदी आयोग बन्नु पर्ने । सरसफाइवातावरण प्रहरी गठन गर्ने । पानीको पुनर्भरणको लागि आवश्यक कार्यहरू गर्नु पर्ने । वातावरणलाई स्वच्छ सुन्दर राख्न कानुनले जिम्मेवारी तोकेका निकायहरू उदासीन भएकाले सक्रिय बनाउन उपाय खोजिनु पर्ने । नदीनालालगायत वातावरण संरक्षणका लागि सशक्त रूपमा विद्यालयको पाठ्यक्रममा समावेश गर्ने । नदी संरक्षण एवं स्वच्छ राखिरहन तरल एवं ठोस फोहोरको दिगो व्यवस्थापन हुनुपर्ने । नदी किनारमा हुर्केका रुख बिरुवाहरू सौन्दर्यीकरणका नाममा ठेक्का लगाई नमास्ने व्यवस्था मिलाउने । पानीको स्रोत बचाउन आवश्यक व्यवस्था मिलाउनु पर्ने । विभिन्न निकाय एवं विद्यालयमा विद्यार्थीमाझ इको क्लब गठन गर्ने । महाअभियानले युवा पुस्तालाई के सिकायो ? सुरज गिरी, अभियन्ता युवालाई खासगरी यो महाअभियानले संस्कार सिकाएको छ । एकपटक यसमा जोडिएको कुनै युवाले जिन्दगीभर ऊ जहाँ रहे पनि यस्तै अभियानका सफाइमा संलग्न भइरहेको पाएका छौं । जस्तो, बागमतीमा पसेकाहरू अहिले कोही बुटवल, कोही विराटनगर त कोही झापामा हुनुहुन्छ, त्यहाँका नदी सफाइमा जुट्नु भएको छ अरूलाई जोड्नु भएको छ । अझ टोल र सम्पदामा पनि जुट्नु भएको छ । ११ वर्षमा धेरै युवाले मानसिकता परिवर्तन गरेका छन् । तर एकातिर सरकारी संयन्त्रसँग बजेट छ तर जिम्मेवार छैन अनि अर्कोतिर बेरोजगार युवा समय खर्चिरहेछ भनेपछि यसले केही युवालाई विद्रोही पनि बनाएको छ । युवालाई यो अभियानले भने जसरी किन तान्न सकेको छैन भने युवालाई करिअरमा जोड्न सक्दैनौं । उपत्यकाका लाखौं युवालाई उद्यमशीलतासँग जोड्न सकेको भए हुन्थ्यो । विगत जे भए पनि भोलिको पुस्तालाई हामीले कस्तो बागमती हस्तान्तरण गर्दैछौं ? भन्नेले अर्थ राख्नेवाला छ । हरेक पुस्ताले एउटा जिम्मेवारी पाएकै देखेको छु । यो पुस्ताले परिवर्तनको प्रसव पीडामा छटपटाइरहेको नेपाललाई निकास दिनेछ । धेरै अभियन्ता पनि थाकेजस्तो पनि भएका छन् । कति कमाउँछौ बागमतीमा पस्दा ? बजेट आएको सुनिन्छ भन्छन् तर निःशुल्क अभियान हो भनेर बुझाउन सकेनछौं हामीले । नदीमा फोहोर फाल्नुहुन्न, ढल हाल्नुहुन्न भन्दा सबैले मान्छन् ? गोकुल थापा, अभियन्ता पछिल्लो समय अधिकार सम्पन्न बागमतीबिनै अभियान अघि बढाएका छौं । त्यो सरकारी कार्यालयसँग बजेट छ तर हामी आफ्नै ढंगले रकम जुटाएर स्वयंसेवा गरिरहेछौं, सम्भव छ भन्ने पुष्टि गरिरहेछौं । देशका नागरिक भएपछि हाम्रो पनि दायित्व छ, योगदान दिनुपर्छ भन्ने सकारात्मक सन्देश पनि ११ वर्षदेखि दिइरहेका छौं । तर बागमती अभियानमा नभएकाहरूले यतिका मान्छे जुटे पनि बागमतीमा फोहोर पानी नै बगिरहेको छ, कहिल्यै सफा हुने होइन भनिरहेछन् । तर हामी भन्छौं, यो महाअभियानमा निरन्तर अझै धेरै मानिस जोडियून् । ताकि सबै खासगरी नदीमा फोहोर फाल्नु हुन्न, ढल हाल्नु हुन्न, सदैव सफा पानी बगाइरहनु पर्छ भन्ने मान्छे मात्रै भेटियून जताततै । नागरिकमात्र होइन, सरोकारवाला सरकारी कार्यालयका कर्मचारी र नेतृत्व जो अधिकार सम्पन्न बागमतीले परिचित छ, उसले सबैले तोकिएको जिम्मेवारी पूरा गर्दिएको भए यस्तो अवस्था हुन्थेन, यसरी गुनासो आउने थिएन । जति गर्नुपथ्र्यो त्यति गर्दैनन् सरकारी कार्यालयहरू र जताततै समस्या छ । सबै क्षेत्रका मानिसले आआफ्नो क्षेत्रबाट इमान्दार र नैतिकवान् बनेर जोडिनुपर्छ । मानव साङ्लो जस्तो तरंग ल्याउने अरू कार्यक्रम के छन् ? ईश्वर पुडासैनी, अभियन्ता पहिलो प्राथमिकता नै जनचेतना जगाउनु थियो । सबैलाई थाहा भइसकेको छ, नदीमा फोहोर फाल्नु हुन्न भनेर । तर यस्तो सेलेब्रेसन भनेको चाहिँ स्थानीय तहदेखि राजनीतिक दल पनि हुन् । हुन त बागमती सफाइमा दल र नेताहरू पनि जोडिनु भयो । आए पनि अपनत्व देखाउन सक्नु भएन, मात्र सेलिब्रेसन गर्नुभयो । कुनै पनि नेतालाई नदीभित्र छिराउन कठिन परेको छ । पस्ने भनेको एकादुई होला नत्र भाषण ठोक्ने काममात्र हुन्छ । अधिकार सम्पन्न बागमतीले त लिने कुरामा मात्र अधिकार जमायो, दिने कर्तव्यका कुरामा सधैं चुकिरहेको देख्छु । जति खटियौं, त्यति नै छौं । अरू त उभिन मात्र आउँछन्, उभिन मात्र किन आउनु ? सेवा गर्न पो आउनु त यत्रो अभियानमा । जोडिएका हामी केही त छोराछोरी पाएपछि हुर्काउने दायित्व भएर होला, छोड्ने कुरो पनि भएन । त्यसो त न केही कमाउने हो फोहोर सफा गरेर न लालपुर्जा हातमा आउने हो । बागमती अभियानका क्रममा समस्यै समस्या छन् । समाधान दिने कसले ? जड समस्या भनेकै ढल मिसाउने काम हो । बागमतीमा अहिले बगेको भनेको ढलमात्र हो । गोकर्ण माथि त ढल नै छैन । ढललाई प्लान्टमा हाल्न सकिन्थ्यो तर भएको छैन । अर्बौंको बजेट आउँछ तर काम देखिँदैन । पशुपतिनाथभन्दा तल त ढल कति मिसाइएको छ कति ! कम्तीमा पशुपतिसम्म त सफा पानी बगोस् । महाअभियानले परिवर्तन दिलाएको छ त ? नरेश श्रेष्ठ, अभियन्ता सरसफाइ जसरी अघि बढिरहेको छ, जसरी जनचेतना फैलाइरहेको छ, त्यसरी नै स्थानीय तह र संघीय सरकार बढी जवाफदेही भइदिने हो भने चाँडो सफा हुन्छ बागमती । तिम्रो घरबाट कुहिने र नकुहिने फोहोर छुट्ट्याएको छैन भने कुनै पनि सिफारिस दिन्न भनेर स्थानीय सरकारले भन्न सक्नुपर्छ । मुहान बन्द भएपछि नदी फोहोर हुन्न भन्दै वडावासीलाई जन्म दर्ता, मृत्यु दर्तासम्म रोक्ने हिम्मत वडाध्यक्ष, वडासदस्यले गर्नुपर्छ । यो अभियानले घरमा कौसी खेती गर्ने काम बढेको छ । कुहिने फोहोर घरमै कम्पोस्ट मल बनाएर प्रयोग गर्ने काम भएको छ । नदीकिनारमा मूर्ति राख्ने, मन्दिर बनाइदिने, पेन्टिङ राख्ने आदि थुप्रै काम भएका छन् । कसरी सुरु भयो बागमती सफाइ महाअभियान ? समस्या के आए ? नारायणकुमार श्रेष्ठ, अभियन्ता नेपाल चलचित्र संघ, नेपाल विज्ञापन संघले भकुण्डो भिडन्त कार्यक्रम गर्दै थिए । त्यसको प्रायोजन एस ट्राभलले गरेको थियो । अर्जुन धरेलको यसमा योगदान छ । नोबल कज भएमात्र सहयोग गर्ने बताउनुभयो । अनि हामीले बागमती सफाइ अभियान भन्यौं । जेठ ४ गते सरकारका मुख्यसचिव लीलामणि पौड्यालसहित भकुण्डो भिडन्त भयो । भोलिपल्ट आइतबार गायत्री परिवारको समूहसहित जीवन विज्ञान, काठमाडौं महानगरपालिका, पशुपति क्षेत्र विकास कोष, अधिकार सम्पन्न बागमती सभ्यता एकीकृत विकास समिति, काठमाडौं इन्जिनियरिङ कलेज, एसजीआई, प्याब्सन, एनप्याब्सन आदि मिलेर सुरुआत र निरन्तर गर्दै गयौं । नदीहरू सफा बगाउने काम त सरकारहरूको हो नि । तर हामी आमनागरिक स्वतस्फूर्त सफाइ गर्न नदीभित्र पसेका छौं । एउटा राम्रो के भने सबै संघसंस्थाको वार्षिकोत्सव मनाउने थलो बागमती नदीकिनार भइरहेको छ, नेपाल टेलिकमसम्मको । नराम्रो पक्ष भनेको अधिकारसम्पन्नको सदस्यसचिव गजेन्द्र ठाकुरले भनेको कुरा तपाईंहरूले बागमती सफा गर्नै सक्नुहुन्न, यसअघि १४० वटा संस्था आए गए तपाईंहरू १४१ औं एनजीओ मात्र हो भन्नुभाथ्यो । एक मिटरमात्रै सफा गरेर देखाउनोस् पनि भन्नुभयो ।"

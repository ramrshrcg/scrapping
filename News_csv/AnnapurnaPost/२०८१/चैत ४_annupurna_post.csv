शीर्षक,विवरण
त्रिशूली क्याम्पसमा तालाबन्दी,"नुवाकोट : सोमबार नुवाकोटको त्रिशूलीस्थित त्रिभुवन त्रिशूली क्याम्पसमा विद्यार्थीले तालाबन्दी गरेका छन्। निर्वाचन समितिको राजीनामा लगायतको माग गर्दै दुई विद्यार्थी संगठनले क्याम्पसको निर्वाचन समितिको कक्षमा तालाबन्दी गरेका हुन्। संगठनको उपस्थिति विना एकतर्फी बैठक गरिएको सेटिङमा निर्वाचन गर्न खोजिएको, विद्यार्थी संगठनहरूलाई बाइपास गरिएको लगायतका कारण देखाउँदै अनेरास्ववियु नुवाकोट र विप्लव नेतृत्वको अखिल समाजवादी नुवाकोटले निर्वाचन समितिको कार्यकक्षमा तालाबन्दी गरेको हो। निर्वाचन समितिले राजीनामा दिएर नयाँ समिति चयन हुनुपर्ने, विद्यार्थी संगठनहरू सहितको सम्मानजनक बैठक गरिनुपर्ने लगायतका माग राखी ताला लगाइएको अनेरास्ववियु नुवाकोटका अध्यक्ष फैसल दिनले बताए। यससँगै एकसय ८० मतदाता रहेको त्रिशूली क्याम्पसमा मंगलबारको स्ववियु निर्वाचन अन्यौलमा परेको छ। विद्यार्थी संगठनहरूसँग नियमित बैठक बसेर सहमतिको प्रयास भइरहेको स्ववियु निर्वाचन समितिका संयोजक भानुभक्त न्यौपानेले बताए। सो क्याम्पसमा स्ववियु निर्वाचनका लागि पाँच विद्यार्थी संगठन दर्ता भएका थिए। चार विद्यार्थी संगठन कुनैले संयुक्त र कुनैले एकल प्यानल उम्मेदवारी दर्ता गरेका थिए।"
यस्तो हुनुपर्छ स्ववियु,"नेपालको सबैभन्दा पुरानो तथा ठूलो विश्वविद्यालयको रूपमा चिनिएको त्रिभुवन विश्वविद्यालय तत्कालीन राजा त्रिभुवनको निधन भएको एक वर्षपछि राजपरिवारले त्रिभुवन विश्वविद्यालयको स्थापना गर्ने घोषणा गरेका थिए। विसं २०१३ सालमा कीर्तिपुरमा स्थापना गर्ने निर्णय भयो। २०१६ सालमा यसले कानुन प्राप्त गर्यो। तसर्थ यसको स्थापना २०१६ साललाई मानिँदै आएको छ। यसको इतिहास रोचक छ र लामो छ। अहिले यो विश्वविद्यालयको ९ वटा संकाय र संस्थान चार अनुसान्धान केन्द्र छन् ४० वटा केन्द्रीय विभाग ६२ वटा आंगिक क्याम्पस र १०६२ सम्बन्धन प्राप्त क्याम्पस छन्। यो विश्वविद्यालयमा करिब करीब ४ लाख विद्यार्थी अध्ययनरत छन्। त्रिवि विद्यार्थी संख्याको आधारमा विश्वको एक ठूलो विश्वविद्यालय भित्र पर्छ। उच्च शिक्षाको करिब ८० प्रतिशत विद्यार्थीको भार त्रिविले थेगेको छ। यस विश्वविद्यालयमा २०१८ सालबाट क्याम्पस प्रशासन र विद्यार्थीको सम्बन्ध बलियो बनाई शैक्षिक संस्थालाई गुणस्तरीय बनाउन स्ववियु निर्वाचन सुरु भएको थियो। स्वतन्त्र विद्यार्थी युनियन ( स्ववियु) एवं मिनी संसद भनेको विद्यार्थीहरूको समूहद्वारा विद्यार्थीको हक र हितको लागि विश्वविद्यालय र क्याम्पस प्रशासनभित्र शैक्षिक मुद्दामा काम गर्ने एउटा स्वतन्त्र निष्पक्ष संस्था हो। सुरुका दिनमा स्ववियु भनेको विद्यार्थीहरूको समूहद्वारा जहाँनीय राजतन्त्रको विरूद्धमा काम गर्ने संस्था थियो। २०१५ सालमा प्रथम निर्वाचित प्रधानमन्त्री स्वर्गीय वीपि प्रधानमन्त्री भएपछि पञ्चायती व्यवस्थाको विरोधमा देशभर ठूलो आवाज उठ्यो। उक्त आवाजलाई रोक्न किसान, मजदुर, भूपू सैनिक, महिला, बाल, युवा र विद्यार्थी संगठनहरूमा प्रतिबन्ध लगाइयो। अन्ततः २०१७ सालमा राजा महेन्द्रले राज्य संस्थामाथि सैनिक कू गरेर २००७ सालको संघर्षबाट प्राप्त प्रजातन्त्र समाप्त पारे। त्यसपछि विद्यार्थीहरू संगठित भएर राज्यको दमनका विरुद्ध लड्न थाले। विभिन्न मागहरू राखेर सडक आन्दोलन, आमरण अनशन, ढुंगामुढा, जस्ता आन्दोलनका कार्यहरू गर्न लागेपछि पठनपाठन प्रभावित भयो। पछि राजा महेन्द्रले क्याम्पसमा विद्यार्थी संगठन खोल्न बाटो खुला गरे। पछि विद्यार्थीहरूले २०१८ सालमा निर्विरोध तिर्थनाथ गोंगोल को अध्यक्षतामा विद्यार्थी युनियनको पहिलो समिति गठन गरे। उक्त समितिले २०१८ सालमा प्रथम स्ववियु सभापति नवराज सुवेदी बनाए र उपसभापति प्रजातान्त्रिक संघ( नेपाली काङ्ग्रेस) तर्फबाट दमननाथ ढुंगाना भए। त्यसपछि त्रिवि विद्यार्थी युनियनको विद्यार्थी आन्दोलनमा साथ नदिएको र निर्दलीय व्यवस्थामा प्रवेश गरेको भन्दै सुवेदीमाथि अविश्वासको प्रस्ताव विशेष साधारणसभामा पेश गरियो । र, उनलाई सभापतिबाट हटाई निर्वाचित उपसभापति ढुंगानालाई सभापतिमा सर्वसम्मतबाट निर्वाचित गरियो। पहिला सचिव र कोषाध्यक्ष राजाले नै तोक्ने नियम थियो। पहिला प्रत्येक वर्षमा स्ववियु हुने गर्थ्यो। २०१८, २०२०, २०२१, २०२३, २०२४, २०२५, २०२६, २०२७, २०२८, २०२९ मा स्ववियु निर्वाचन भयो। त्यसपछि फेरि २०३० सालमा स्ववियुलाई प्रतिबन्ध लगाइयो। र, तत्कालीन राजा वीरेन्द्रले जनमत संग्रह२०३६ को घोषणासँगै स्ववियु निर्वाचनको माग पनि फुकुवा गर्दै पूरा गरे। फेरि २०३६ बाट प्रत्येक २२ वर्षमा स्ववियु निर्वाचन गर्ने निर्णय गरियो। पछि २०३६ देखि २०६५ सम्म १४ पटक स्ववियु निर्वाचन भयो। पञ्चायत, जनआन्दोलन र राजतन्त्रमा नरोकिएको स्ववियु निर्वाचन २०६५ पछि ८ वर्षमा २०७३ सालमा त्रिविले स्ववियु उम्मेदवार बन्नलाई २८ वर्षे उमेर सीमा राखेको छ। हिमाल शर्मा स्ववियु सभापति भएको बेला कार्यविधि संशोधन गर्न लगाएर उमेर हद लगाएका थिए। स्ववियुमा सभापति, सचिव र कोषाध्यक्ष, सदस्य न्यूनतम ९ देखि १९ जनासम्म प्रत्यक्ष निर्वाचित एवं उपसभापति र सहसचिव र ५० प्रतिशत सदस्य समानपातिकबाट चयन हुने कार्यविधि बनेको थियो। जसअनुसार काठमाडौं उपत्यकामा ९ क्याम्पस र बाहिर १९ वटा आंगिक क्याम्पसमा मात्र भएता पनि १४ वर्ष पूर्णरूपले स्ववियु निर्वाचन हुन सकेन। अन्ततः सबै विद्यार्थी संघठनको साझा मुद्दा स्ववियु निर्वाचन भएर हातेमालो गरी अगाडि बढेपछि २०७९ साल चैत ५ गते देशभर ४५ वटा आंगिक र १०६२ सम्बन्धन प्राप्त मध्ये धेरै क्याम्पसमा स्ववियु निर्वाचन उत्साह पूर्ण भयो । जुन निर्वाचनमा नेपाल विद्यार्थी संघ (नेपाली काङ्ग्रेस निकट संगठन) ले १२१, अनेरास्ववियु (नेकपा एमाले निकट संघगन) ले ११५ र अखिल क्रान्तिकारी (नेकपा माओवादी निकट संगठन) ले ७१ क्याम्पसमा स्ववियु सभापति जित्न सफल भएका थिए। केन्द्रीय विश्वविद्यालयमा नेपाल विद्यार्थी संघका उम्मेदवार श्याम राज ओझाले स्ववियु सभापति जित्न सफल भएका थिए। २०७९ त्यसपछि समय मै २ वर्षमा २०८१ चैत्र ५ गते त्रिभुवन विश्वविद्यालयका सबै आंगिक र सम्बधन प्राप्त क्याम्पसहरूमा स्ववियु निर्वाचन हुँदै छ। सम्पूर्ण विद्यार्थीहरूमा खुशी र उमंग देखिएको छ। अन्ततः सुरुवात २०८१ फागुन १९ गते बाट संघसंस्था दर्ता प्रक्रियाबाट सुरु भई चैत्र ५ मतदान दिन सम्म आइपुगेको छ। देशभर काठमाडौं उपत्यकामा २२ वटा र उपत्यका बाहिर ४० वटा गरी ६२ वटा आंगिक र १०६२ सम्बन्धित प्राप्त क्याम्पसमा स्ववियु निर्वाचनको लागि तयारी चलिरहेको छ। केही क्याम्पसमा भने निर्विरोध नेतृत्व चयन पनि भैसकेको छ। तर आन्तरिक समस्याको कारण विश्वविद्यालय केन्द्रीय क्याम्पसको निर्वाचन चैत्र ८ गते हुँदै छ। आन्तरिक समस्याकै कारण उपत्यकामा ६ वटा र उपत्यका बाहिर ९ वटा गरी १५ वटा आंगिक क्याम्पसमा स्ववियु निर्वाचन रोकिएको छ। जसअन्तर्गत उपत्यकामा विश्वविद्यालय क्याम्पस कीर्तिपुर, सरस्वती बहुमुखी क्याम्पस सोह्रखुट्टे, पब्लिक युथ क्याम्पस धोविचौर, शङ्करदेव क्याम्पस पुतलीसडक, नेपाल ल क्याम्पस र विश्वभाषा क्याम्पसमा निर्वाचन प्रक्रिया अगाडि बढेको छैन। त्यस्तै उपत्यका बाहिरका सिद्धनाथ विज्ञान क्याम्पस महेन्द्रनगर, सुर्खेत बहुमुखी क्याम्पस सुर्खेत, बुटवल बहुमुखी क्याम्पस बुटवल, भैरहवा बहुमुखी क्याम्पस भैरहवा, पक्लिहवा कृषि क्याम्पस पक्लिहवा, तेह्रथुम बहुमुखी क्याम्पस चौहारडाडा, रामस्वरुव रामसागर बहुमुखी क्याम्पस जनकपुर, वीरेन्द्र बहुमुखी क्याम्पस भरतपुर र रामपुर कृषि क्याम्पस खैरहनीमा पनि प्रक्रिया अगाडि बढेको छैन। आइतबार त्रिवि स्ववियु निर्वाचन केन्द्रीय अनुगमन तथा समन्वय समितिका सदस्य सचिव पशुपति अधिकारीले स्ववियु निर्वाचन रोकिएका ती क्याम्पसका प्रमुखलाई पत्र पठाएर निर्वाचन प्रक्रिया तत्काल अगाडि बढाउन निर्देशन दिएका छन्। त्रिभुवन विश्वविद्यालय केन्द्रीय स्ववियु निर्वाचनमा २२ दलको संघसंघठन दर्ता भएका छन् र यस अघि २०७९ सालको स्ववियु निर्वाचनमा १९ संघठन दर्ता भएका थिए। अब क्रमशः बाँकी चुनावी प्रक्रिया अघि बढ्नेछ। आजको युगमा किन स्ववियु निर्वाचन आवश्यक भन्ने प्रश्नको जवाफ बुझ्न जरुरी छ। विश्व विद्यालयका र क्याम्पसहरुमा धेरै तथा जटिल समस्या आइराखेको छ। ती बेथिति र विसङ्गतिहरुको अन्त्यको निमित्त संघर्ष गर्ने र विद्यार्थी आफ्नैका लागि पनि हक अधिकारको पक्षमा आवाज उठाउने साझा थलो स्ववियु हो। अर्को अर्थमा स्ववियु भएको विद्यार्थीको हक र अधिकारको रक्षाको लागि विद्यार्थीको पक्षमा उभिने स्वतन्त्र एवं निष्पक्ष संथा हो। स्ववियु नभएपछि ठगेर खान पाइन्छ भन्ने प्रशासक र त्यहाँ कार्यरत कर्मचारीहरुको भावनाका कारण स्ववियुको बदनाम गरिएको छ। राजनीति गर्ने अखडा भएको भनी उनीहरुले हल्ला फैलाएका छन् तर यो विद्यार्थीका गुनासो सुन्ने र सम्बन्धित ठाउँ पुर्याउनुका साथै दबाब दिने संस्था हो पनि हो। क्याम्पसमा आजको युगमा स्ववियु निर्वाचन निकै नै आवश्यक छ। यसलाई राजनीतिक दलदलमा कुनै पनि हालतमा जोड्न हुँदैन। हिजोको समयमा राजतन्त्र, पंचायत, जनआन्दोलनको विरुद्धमा विद्यार्थीहरूको साझा मोर्चा स्ववियु थियो। तर आजको समयमा शिक्षालाई सिप, सिपलाई रोजगारी र रोजगारीलाई आय आर्जनसँग जोड्न जरुरी छ। शिक्षालाई नयाँ प्रविधि र टेक्नोलोजी सँग जोड्न आजको अपरिहार्य हो। (स्मार्ट शिक्षा) : डिजिटल शिक्षाको प्रवर्द्धन गर्न विश्वविद्यालय तथा क्याम्पसमा डिजिटल लाइब्रेरी स्थापना गर्न ध्यान दिनुपर्छ। सबै विद्यार्थीहरूलाई निःशुल्क वाइफाइ तथा डिजिटल मिडियाको प्रयोगको अवसर प्रदान गर्न र अनुसन्धानको लागि निःशुल्क अनुसन्धान केन्द्र निर्माण गर्न पहल गर्नुपर्छ। हत्या चोरी न्यूनीकरणका उपायहरू अवलम्बन गर्दै ज्ञान उत्पादनलाई प्रवर्द्धन गर्नुपर्छ। विद्यार्थी नेतृत्व विकास गर्न उनीहरूलाई नेतृत्व, सञ्चार तथा भावनात्मक बुद्धिमत्ताका सीप प्रदान गर्नुपर्छ। विद्यार्थीहरूलाई रोजगारी तथा उद्यमशीलताको अवसरमा जोड दिन अन्तर्राष्ट्रिय शिक्षा प्रणालीलाई प्रवर्द्धन गर्न तथा अन्य अन्तर्राष्ट्रिय शैक्षिक अवसरहरू स्थापना गर्न पहल गर्नुपर्छ। पढौं, बढौं अभियान अन्तर्गत अध्ययन संस्कृति प्रवद्र्धन गर्दै पुस्तकालयको विस्तार र विचारविमर्श कार्यक्रम सञ्चालनमा जोड गर्नुपर्छ। विद्यार्थीहरूलाई खेलकुदमा संलग्न गराउन आवश्यक नीति तथा कार्यक्रम ल्याउनुपर्छ । यी कार्यक्रमहरू विद्यार्थीहरूको शैक्षिक, व्यावसायिक तथा व्यक्तिगत विकासमा केन्द्रित हुनुपर्छ। आधुनिक प्रविधि, आत्मनिर्भर उद्यमशीलता, अधिकार र प्रतिनिधित्व अभियान, जलवायु न्याय लगायतका विषयमा केन्द्रित हुनु आवश्यक छ। आजको स्ववियुले स्ववियु नाममा गुण्डागर्दी गर्ने, जघन्य आपराधिक क्रियाकलापमा सहभागी हुने, आर्थिक चलखेलमा लाग्ने, स्वार्थमा क्याम्पस प्रशासन सँग लेनदेन प्रक्रियामा सहभागी हुने,क्याम्पसमा तालाबन्दी गर्ने, वभिन्न पदमा राजनीतिक भागबन्डामा सहभागी हुने कार्यहरू पुर्णरूपले रोकि राम्रो गुणस्तरीय पढाई भएका एवं राजनीतिक चेतना भएका विद्यार्थीले स्ववियु चलाउने ब्यक्ति आवश्यक रहेको छ। गुणस्तरीय शिक्षा र रोजगारको कमिले दैनिक दुई हजार भन्दा बढि वैदेशिक रोजगार एवं उच्च शिक्षा अध्ययन गर्व देश छोड्ने लाखौं विद्यार्थीहरूलाई नेपालमै भविष्य देखाउने स्ववियु नेतृत्व आवश्यक रहेको छ। क्याम्पसमा नयाँ भिजन र शैक्षिक क्यालेण्डर बमोजिम क्याम्पस प्रशासनलाई खबरदारी गरी नयाँ शैक्षिक पद्धतिको थालनी गर्ने युवालाई चुन्न आवश्यक छ। चुनावी प्रक्रियामा जुन संघ र संघठन मिलेर चुनाव लडे पनि चुनावपछि हातेमालो गर्दै विद्यार्थीका साझा समस्याहरूको समाधान र नयाँ रोचक कार्य गर्नका लागि आजको स्ववियुको अपरिहार्य हो। तसर्थ २०८१ चैत्र ५ गते हुन गइरहेको स्ववियु निर्वाचन बुथ कब्जा, भय, डरत्रास र धाँधली रहित सुसम्पन्न गर्न सम्पूर्ण विद्यार्थी संगठन एवं त्रिभुवन विश्वविद्यालय लागेर यस पटकको स्ववियु निर्वाचनले विश्वविद्यालयलाई नयाँ आयम थप्न सफल होस् शुभकामना छ। लेखक नेविसंघ केन्द्रीय सदस्य हुन्।"
भन्सार छलीका सामान बरामद,रौतहट : जिल्ला प्रहरी कार्यालय रौतहटको टोलीले अवैध रूपमा भारतबाट भन्सार छली गरी ल्याइएको विभिन्न सरसामान बरामद गरेको छ। प्रहरीका अनुसार रौतहटको गौर नगरपालिका४ मा सवारी साधनहरू जाँच गर्ने क्रममा ४४ हजार २५ रुपैयाँ बराबरको इलेक्ट्रोनिक सामान तथा १ लाख रुपैयाँ बराबरको मोटरसाइकल २ वटा अन्य सामग्रीसहित कूल १ लाख ४४ हजार २५ रुपैयाँ बराबरको समान नियन्त्रणमा लिइएको हो। प्रहरीले बरामद गरिएका सामान आवश्यक कानुनी प्रक्रिया पूरा गर्न भन्सार कार्यालय बुझाएको छ। प्रहरी प्रवक्ता तथा सूचना अधिकारी दीपक कुमार रायका अनुसार भन्सार छली हुने क्रियाकलापलाई नियन्त्रण गर्न रौतहट प्रहरी सक्रिय रूपमा अनुगमन गरिरहेको छ।
"विपक्षीलाई एमालेको जवाफ राष्ट्रिय सरकार बेमौसमी विषय हो, भागबन्डा नखोजौं","काठमाडौं : नेकपा एमालेले राष्ट्रिय सहमतिको सरकार बेमौसमी कुरा भएको प्रस्ट पारेको छ। सोमबार बसेको सचिवालय बेठकपछि सञ्चारकर्मीसँग कुरा गर्दै उपमहासचिव प्रदीप ज्ञवालीले यस्तो बेला भागबन्डा नखोज्न विपक्षी दललाई आग्रह गरे। 'राष्ट्रिय सरकार बेमौसमी विषय हो। यस विषयमा छलफल भएको छैन। यस्तो बेला भागबन्डा खोज्नु सत्तामा जाने भर्याङ बनाएको हो कि भन्ने हामीले बुझेका छौं,' उनले भने। एमाले सचिवालय बैठकले मुलुकलाई पश्चगामी दिशामा फर्काउने प्रयास सफल हुन नसक्ने निष्कर्ष पनि निकालेको छ। बैठकले विशेष प्रस्ताव पारित गर्दै प्राप्त उपलब्धिलाई अस्वीकार गर्ने, नकारात्मक भाष्य निर्माण गर्ने, जनता र राष्ट्रको मनोबल खस्काउने र त्यसैको बहानामा मुलुकलाई अलोकतान्त्रिक दिशामा पछाडि फर्काउने प्रयास स्वीकार्य हुन नसक्ने जनाएको हो। केही समययता लोकतान्त्रिक गणतन्त्र र नेपालको संविधानविरुद्ध भइरहेका सुनियोजित गतिविधिहरूप्रति गम्भीर ध्यानाकर्षण भएको एमालेको विशेष प्रस्तावमा उल्लेख छ। बैठकले मुलुकको परिवर्तन उल्ट्याउने र मुलुकलाई पश्चगामी दिशातिर फर्काउने कुनै पनि प्रयास सफल हुन नसक्ने निष्कर्ष निकालिएको उपमहासचिव प्रदीप ज्ञवालीले जानकारी दिए।"
जंगलबाट सुरु भएको आगलागीले दुई घर जले,"बागलुङ : बागलुङमा आगलागीबाट दुईवटा घर जलेको छ। बागलुङ नगरपालिका१२ अमलाचौरमा सोमबार जंगलबाट सुरु भएको आगो गाउँमा पस्दा पात्लेखेतका दुई घर आगलागीमा परेको हो। आगलागीबाट पात्लेखेतका निलप्रसाद रेग्मी र डण्डपाणी रेग्मीको घर सबै जलेको हो। घर जल्दाजल्दै स्थानीयले आगो नियन्त्रणमा लिएको वडासदस्य रुद्र पुलामीले बताए। स्थानीयहरु मिलेर घरमा लागेको आगो नियन्त्रणमा लिइएको छ, वडा सदस्य पुलामीले भने,जंगलमा आगलागी भइरहेको छ। नियन्त्रणमा लिनको लागि स्थानीयहरू मिलेर प्रयास गरिरहेका छौं। आगलागीले निलप्रसादको घरमा रहेका लत्ताकपडा, खाद्यान्न, नगद आगोले खरानी पारेको वडासदस्य रुद्र पुलामीले बताए। उनले क्षतिको विवरण संकलन नभएको बताए। दिउँसो १ बजेदेखि जंगलमा सुरु भएको आगो तीन बजे बस्तीमा पसेको थियो। बागलुङ नगरपालिका र जैमिनी नगरपालिकाको सिमानामा रहेको जंगल क्षेत्रबाट सुरु भएको आगलागी चारैतर्फ फैलिएको छ। आगो निरन्तर चारै तिरका बस्ती तर्फ फैलिएकाले जोखिम कायम रहेको वडासदस्य पुलामीले बताए। गाउँमा जनशक्ति कम भएकोले नियन्त्रणमा लिन गाह्रो भइरहेको पुलामीले बताए। गाउँमा जनशक्ति कम छ, भएका बुढाबुढी र केटाकेटी घरमै आगो आइसक्दा समेत निभाउन सक्ने हुनुहुन्न, पुलामीले भने,नजिकमा प्रहरी चौकी नहुँदा क्षति ठूलो व्यहोर्नु परेको छ। आगलागीबाट मानवीय तथा पशुको क्षति भएको छैन।"
"एमालेको निष्कर्ष राजावादीहरूको बहस हास्यास्पद, हानिकारक र निरर्थक","काठमाडौं : राजावादीहरू सक्रिय भइरहेका बेला प्रमुख सत्तारुढ दल नेकपा एमालेले विशेष प्रस्ताव पारित गरेको छ। सोमबार पार्टी कार्यालयमा बसेको सचिवालय बैठकले लोकतान्त्रिक गणतन्त्र र संविधानविरुद्ध भइरहेको गतिविधिप्रति गम्भीर ध्यानाकर्षण पनि जनाएको छ। एमाले उपमहासचिव प्रदीप ज्ञवालीले २१औं शताब्दीमा पनि जन्मजात श्रेष्ठताको वंशगत शासनको बहस आफैंमा हास्यास्पद, हानिकारक र निरर्थक भएको बताए। जनताको फैसला उल्ट्याउने र मुलुकलाई पश्चगामी दिशातिर फर्काउने कुनै पनि प्रयास सफल हुन नसक्ने उनको भनाइ छ। यस्तो छ एमाले विशेष प्रस्ताव केही समययता लोकतान्त्रिक गणतन्त्र र नेपालको संविधानविरुद्ध भइरहेका सुनियोजित गतिविधिहरूप्रति नेकपा एमालेको गम्भीर ध्यानाकर्षण भएको छ। लोकतान्त्रिक गणतन्त्र नेपाली जनताको ७ दशक लामो बलिदानी संघर्षको परिणति हो। विगतमा आन्दोलनका क्रममा गरिएका सहमति विपरीत राजतन्त्र पटकपटक जनताका अधिकारहरूमाथि आक्रमण र सर्वसत्तावादतर्फ उद्धत भएपछि राजतन्त्र र लोकतन्त्र सँगै जान सक्दैनन् भन्ने निष्कर्षका साथ ऐतिहासिक संविधानसभाबाट संघीय लोकतान्त्रिक गणतन्त्र स्थापना गरिएको हो। जनताको यस फैसलालाई उल्ट्याउने र मुलुकलाई पश्चगामी दिशातिर फर्काउने कुनै पनि प्रयास सफल हुन सक्दैन भन्ने कुरा स्पष्ट छ। लोकतन्त्र स्थापनपछि छोटो समयमै नेपालले महत्त्वपूर्ण प्रगति हासिल गरेको छ। सशस्त्र द्वन्द्व, लामो संक्रमणकाल, भूकम्पलगायत अनेकौँ प्राकृतिक विपत्तिका बीचमा पनि भौतिक पूर्वाधार, सामाजिक क्षेत्र, जनताको जीवन स्तर, अन्तर्राष्ट्रिय सम्बन्ध क्षेत्र लगायतमा नेपालले हासिल गरेका उपलब्धि महत्त्वपूर्ण छन्। गर्नुपर्ने कामहरू धेरै छन्। तर, उपलब्धिलाई अस्वीकार गर्ने, एकोहरो नकारात्मक भाष्य निर्माण गर्ने, जनता र राष्ट्रको मनोबल खस्काउने एवं त्यसैको बहानामा मुलुकलाई अलोकतान्त्रिक दिशामा पछाडि फर्काउने प्रयास स्वीकार्य हुन सक्दैन। नेकपा एमाले र आम जनताहरू र विशेष गरेर युवा पुस्तालाई लोकतन्त्र, स्वतन्त्रता र मानव अधिकारको महत्त्वलाई गम्भीरताका साथ आत्मसात गर्न निरंकुशकालमा अधिकार खोसिदाको पीडालाई अनुभूत गर्न, साढे दुई शताब्दी हाराहारी लामो राजतन्त्रको एकछत्र शासनकालमा मुलुकको अवस्था कस्तो थियो भन्ने तुलानात्मक अध्ययन गर्न आह्वान गर्दछ। हामी २१औं शताब्दीमा पनि जन्मजात श्रेष्ठताको वंशगत शासनको बहस आफैंमा हास्यास्पद, हानिकारक र निरर्थक हो भन्नेमा विशेष जोड दिन चाहन्छौं।"
कांग्रेसएमालेसहितको सरकारमा सहभागी हुने कुनै नीति छैन : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले कांग्रेसएमालेसहितको सरकारमा सहभागी हुने कुनै नीति नरहेको स्पष्ट पारेका छन्। सोमबार काठमाडौंमा आयोजित एक कार्यक्रममा उनले सरकारमा जाने कुनै नीति नलिएको र यसबारे कुनै छलफलसमेत नभएको बताए। प्रचण्डले मुलुकमा कुनै संकट आएको खण्डमा समाधानको विचार दिन भने आफूहरू तयार रहे पनि सरकारमा सामेल हुन भने नसकिने स्पष्ट पारे। कांग्रेस, एमाले र माओवादी मिलेर सरकार बनाउने भन्दै बाहिर आएका चर्चामा सत्यता नरहेको उनले बताए। उनले कांग्रेसएमालेले भ्रष्टाचारीलाई बचाउने उद्देश्यले सरकार बनाएको भन्दै वर्तमान सरकारप्रति सुरुदेखि नै विमति रहेको धारणा राखे। प्रचण्डले इतिहासको चक्का पछाडी फर्काउने दुस्साहस भएको भन्दै सबै मिलेर त्यसको प्रतिवाद गरेर उपलब्धिलाई जोगाउनुपर्नेमा जोड दिए। राजावादीको क्रियाकपाल संविधान विपरीत भएको र जनतालाई फेरि एकचोटी रैती बनाउनेतिर प्रेरित रहेको उनको भनाइ छ। प्रचण्डले स्वार्थका लागि नभइ जनताको आवश्यकताका आधारमा परिवर्तन नउल्टाउने गरी संविधान संशोधन गर्नुपर्ने बताए। संघीय लोकतान्त्रिक गणतन्त्र आएपछि जनताको अपेक्षाअनुसार काम हुन नसकेकाले त्यसको समीक्षा र समाधानका लागि माओवादी अघि बढेको उनको भनाइ छ।"
स्वच्छ पानी वितरणमा केन्द्रित रहेर बजेट निर्माणमा जुट्न मन्त्री यादवको निर्देशन,"काठमाडौं : खानेपानी मन्त्री प्रदीप यादवले आम नागरिकलाई शुद्ध खानेपानी उपलब्ध गराउने लक्ष्यसहित आगामी आर्थिक वर्ष २०८२८३ को बजेट निर्माण गर्न मातहतका निकायलाई निर्देशन दिएका छन्। मन्त्रालयमा सोमबार आयोजित नीति तथा कार्यक्रमको मस्यौदा कार्यक्रममा सम्बोधन गर्दै मन्त्री यादवले सबै निकायलाई सोहीअनुसार बजेट तयारीमा जुट्न आग्रह गरे। 'आगामी आर्थिक वर्षको बजेटमा नेपाली नागरिकले स्वच्छ खानेपानी प्रयोग गर्न पाउने व्यवस्था सुनिश्चित गर्नुपर्छ,' उनले भने। मन्त्री यादवले विपद्का कारण बाढी, पहिरो तथा प्राकृतिक प्रकोपबाट क्षति पुगेका खानेपानी आयोजनाहरूलाई पुन: सञ्चालनमा ल्याउन छुट्टै विपद् कोष खडा गर्नुपर्ने आवश्यकता औंल्याए। उनले भने, 'प्राकृतिक विपद्का कारण थुप्रै खानेपानी आयोजना नोक्सान भएका छन्। तिनलाई तत्काल पुन: सञ्चालन गराउन बजेट अभावको समस्या देखिँदै आएको छ। त्यसैले अब प्रत्येक विभाग र कार्यालयले आफ्नो छुट्टै विपद् कोष खडा गरी आवश्यक बजेट विनियोजन गर्नुपर्छ।' मन्त्री यादवले आम नागरिकसँगै देशभरका कारागारमा रहेका कैदीबन्दीलाई पनि पर्याप्त मात्रामा शुद्ध खानेपानी उपलब्ध गराउनेतर्फ ध्यान दिनुपर्ने बताए। उनले कारागार क्षेत्रमा खानेपानीको अभाव हुन नदिन विशेष योजना बनाउन समेत निर्देशन दिए। आजको उक्त नीति तथा कार्यक्रम मस्यौदा बैठकमा खानेपानी मन्त्रालयका सचिव प्रमिलादेवी शाक्य बज्राचार्य, सहसचिव मीना श्रेष्ठ, रमाकान्त दुवाडी, खानेपानी तथा ढल व्यवस्थापन विभागका प्रमुख रामकुमार श्रेष्ठ, काठमाडौं उपत्यका खानेपानी लिमिटेडका प्रमुख अशोककुमार पौडेल, मेलम्ची खानेपानी विकास समितिका प्रमुख रत्न लामिछाने, भ्याली बोर्डका प्रमुख संजीवविक्रम राणालगायत उच्च अधिकारीहरूको सहभागिता थियो।"
भैरहवा विमानस्थलबाट ७ किलो गाँजासहित महिला पक्राउ,"भैरहवा : रुपन्देहीको भैरहवास्थित गौतमबुद्ध अन्तर्राष्ट्रिय विमानस्थलमा करिब ७ किलो गाँजासहित भारतीय नागरिक पक्राउ परेका छन्। पक्राउ पर्नेमा भारतको महाराष्ट्र प्रदेश मुम्बईको गुलनाज बेग रहेको प्रहरी स्रोतले जनाएको छ। सोमबार दिउँसो थाइल्याण्डबाट थाई एयर एसियाको विमानमा आएकी उक्त महिलाको लगेज चेकजाँच गर्ने क्रममा करिब ७ किलो गाँजा बरामद भएको हो, प्रहरी स्रोतले भन्यो, महिलालाई पक्राउ गरेर थप अनुसन्धान र आवश्यक कारबाहीका लागि जिल्ला प्रहरी कार्यालय रुपन्देहीमा पठाइएको छ। बरामद गाँजा २६ थान प्याकेटमा प्याक गरेर थाई एयर एसियाको विमानमार्फत ल्याइएको थियो।"
छोराको चक्कु प्रहारबाट बाबु गम्भीर घाइते,विराटनगर : मोरङको रंगेलीमा सोमबार दिउँसो १ जना युवाले आफ्नै बाबुमाथि चक्कु प्रहार गरेका छन्। चक्कु प्रहारबाट वृद्ध बुवाको अवस्था गम्भीर बनेको छ। मोरङ प्रहरीका प्रवक्ता डीएसपी वेदप्रकाश जोशीले रंगेली नगरपालिका७ का ३५ वर्षीय अशोक चौधरीले बुवा ६१ वर्षीय चन्देश्वर चौधरीलाई सोमबार दिउँसो ४ बजेतिर चक्कु प्रहार गरेको जानकारी दिए। उनका अनुसार घरायसी विवादका क्रममा छोराले बाबुमाथि चक्कु प्रहार गरेको प्रारम्भिक अनुसन्धानबाट खुलेको छ। कस्तो खालको घरायसी विवाद हो भन्ने प्रहरीले खुलाएको छैन। छोराले चक्कु प्रहार गर्दा चन्देश्वरको टाउको र शरीरका विभिन्न भागमा गहिरो चोट लागेको छ। विराटनगरको नोबेल शिक्षण अस्पतालमा उपचाररत उनको अवस्था गम्भीर रहेको डीएसपी जोशीले बताए। उनका अनुसार बुवालाई चक्कु प्रहार गर्ने अशोकलाई चक्कुसहित पक्राउ गरिएको छ। घटनाको थप अनुसन्धान भइरहेको उनले बताए।
नेपाल सुपर लिगको ट्रफी झापामा प्रदर्शन,"झापा : काठमाडौंमा यही चैत १६ गतेदेखि हुने तेस्रो संस्करणको नेपाल सुपर लिग (एनएसएल) फुटबल प्रतियोगिताको ट्रफी झापामा प्रदर्शन गरिएको छ। मेची रंगशालाबाट प्रदर्शन सुरु गरिएको ट्रफी नेपालको होचो भूभाग कचनकवल, काँकडभिट्टा, इस्ट होराइजन स्कुल धुलाबारी, बर्ने चिया बगान, बुधबारे, अर्जुनधाराधाम, बिर्तामोड, झिलझिले, गौरादह हुँदै दमकमा पुगेर टुंगिएको थियो। सोमबार भद्रपुरस्थित मेची रंगशालामा गरिएको एनएसएलको ट्रफी अनावरण तथा प्रदर्शनी कार्यक्रममा झापा जिल्ला खेलकुद विकास समितिका अध्यक्ष प्रशान्त भण्डारी, नेपाल उद्योग वाणिज्य महासंघ कोशी प्रदेशका निवर्तमान अध्यक्ष टीकाराज ढकाल, झापा गोल्डकपका अध्यक्ष केदार गिरी, भद्रपुर झापा गोल्डकपका अध्यक्ष दीपेश ढकाल लगायतले कोशी प्रदेशको प्रतिनिधित्व गर्ने एक मात्र टिम झापा एफसीलाई च्याम्पियन बन्नका लागि अग्रिम शुभकामना व्यक्त गरेका थिए। धनगढीबाट सुरु गरिएको ट्रफी प्रदर्शन बुटवल, लुम्बिनी, चितवनपछि झापामा भएको हो। झापापछि पोखरा, ललितपुर हुँदै काठमाडौं पुगेर समापन गरिने बताइएको छ। चैत १६ गतेबाट सुरु हुने प्रतियोगितामा सात वटा टिमले भाग लिने छन्। प्रतियोगिताको उद्घाटन खेल ललितपुर र काठमाडौं बीचमा हुनेछ। फाइनल खेल वैशाख १३ गते हुनेछ।"
मलेसिया र सिंगापुरसँग खेल्ने नेपालको अन्तिम टोली घोषणा,"काठमाडौं : युवा फर्वाड सुवास बम ठकुरीलाई समेट्दै नेपालले मलेसिया र सिंगापुरसँग खेल्ने टिमको अन्तिम टोली घोषणा गरेको छ। प्रशिक्षक म्याट रोसले पहिलो पटक आफ्नो प्रशिक्षण अन्तर्गत २३ सदस्यीय नेपाली टोलीको घोषणा गरेका हुन्। प्रारम्भिक चरणमा २८ खेलाडीलाई बन्द प्रशिक्षणमा राखेर खेलाडी छनोट गरिएको हो। गोलकिपर एन्जल श्रेष्ठ, डिफेन्डर सुमन श्रेष्ठ र फर्वाडमा सुवास बम ठकुरी रहेका छन्। सुवासले पहिलो पटक राष्ट्रिय टिममा प्रशिक्षणबाट अन्तिम टोलीमा स्थान बनाएका हुन्। यसअघि अफगानिस्तान र ताजकिस्तानसँगको खेलमा टिम बाहिर रहेका अनन्त तामाङ र लकेन लिम्बुले पुन टिममा पुनरागमन गरेका छन्। कृतिस रत्न छुन्जु र रेजिन सुब्बा पनि टिममा फर्किएका छन्। रोसले तीन नयाँ अनुहारलाई अन्तिम टोलीमा समावेश गरेका हुन्। जसमा नेपालले एएफसी एसियन कप छनोट २०२७ को तयारीस्वरूप सिंगापुरसँग मैत्रीपूर्ण फुटबल खेल्न लागेको हो। नेपालले मार्च २१ मा सिंगापुरसँग र मार्च २५ मा मलेसियासँग खेल्नेछ। पूर्व निर्धारित तालिकामा नेपालले छनोटको पहिलो खेल त्रिपुरेश्वरस्थित दशरथ रंगशालामा खेल्नुपर्ने थियो। मैदान र सुरक्षाका कारण देखाउँदै खेल स्थान मलेसिया सारिएको हो। नेपालको अन्तिम टोलीः गोलरक्षकः किरण चेम्जोङ, दिप कार्की, एन्जल श्रेष्ठ डिफेन्डरः अनन्त तामाङ, विमल पाण्डे, सनिस श्रेष्ठ, रन्दिप पौडेल, सुमन श्रेष्ठ, सुमित श्रेष्ठ र अभिषेक लिम्बु मिडफिल्डरः रोहित चन्द, लकेन लिम्बु, रोहन कार्की, मणि कुमार लामा, भरत खवास, एरिक विष्ट, मनिष डाँगी, कृतिश रत्न छुन्जु र आयुष घलान फर्वाडः जिलेस्पी जंग कार्की, अञ्जन विष्ट, सुवास बम ठकुरी र रेजिन सुब्बा"
३१औं प्रहरी महानिरीक्षक बने दीपक थापा,"काठमाडौं : नेपाल प्रहरीको महानिरीक्षक (आईजीपी)मा दीपक थापा नियुक्त भएका छन्। सोमबार बसेको मन्त्रिपरिषद् बैठकले थापालाई प्रहरीको ३१औं महानिरीक्षकमा नियुक्त गरेको हो। आईजीपी वसन्त कुँवर अवकासमा गएपछि सरकारले थापालाई महानिरीक्षकमा नियुक्त गरेको हो। थापा हालः केन्द्रीय अनुसन्धान ब्युरो (सीआइबी) प्रमुख हुन्। उनी विसं २०५२ भदौ १९ गते प्रहरी सेवामा प्रवेश गरेका हुन्। महानिरीक्षक बन्ने होडमा थापासँगै सुदीप गिरी र टेकबहादुर तामाङ पनि थिए। थापा, गिरी र तामाङ एकै ब्याचमा भर्ना भए पनि थापा एआइजी पदमा बढुवा हुँदा प्रहरी महानिरीक्षक कुँवरसँगै बढुवा भएका थिए। यसअनुसार एआइजीको वरियतामा उनी पहिलो नम्बरमा थिए।"
मोरङमा राहदानी वितरणमा टोकन प्रणाली हट्यो,"विराटनगर : जिल्ला प्रशासन कार्यालय मोरङले राहदानी (पासपोर्ट)को सेवा प्रवाहका लागि लागू गरिएको टोकन प्रणाली हटाएको छ। सेवालाई चुस्त दुरुस्त बनाउँदै राहदानी वितरण प्रक्रियालाई प्रभावकारी बनाउन टोकन प्रणाली हटाइएको हो। जसका कारण बिचौलियाको बिगबिगी रोकिएको छ। सेवा प्रवाहमा उल्लेख्य सुधार भएको छ। मोरङमा राहदानी सेवा बिचौलियाको कब्जामा थियो। प्रमुख जिल्ला अधिकारी इन्द्रदेव यादवले गलत तरिकाबाट प्रवाह हुँदै आएको राहदानीको सेवालाई बन्द गराएका हुन्। राहदानी वितरण प्रणाली सुधार गर्दै उनले सेवालाई सहज बनाएका हुन्। अहिले जिल्ला प्रशासनबाट सेवाग्राहीले एकै दिनमा सेवा पाउने वातावरण बनेको छ। यसअघि राहदानी प्राप्त गर्ने प्रक्रिया पूरा गर्न २ महिनासम्म कुर्नुपर्ने बाध्यताका कारण सर्वसाधारण सेवाग्राहीले धेरै सास्ती भोगिरहेका थिए। राहदानीका लागि पुग्ने सेवाग्राहीलाई प्रशासनले २ महिनापछिको टोकन थमाउने गरेको थियो। टोकन पनि लामो समयसम्म लाइनमा बसेर लिनुपर्ने बाध्यतामा सेवाग्राही थिए। २ महिनापछि पुगेर घण्टौं लाइनमा बसेपछि बल्ल बायोमेट्रिक गराउन पाउँथे। बायोमेट्रिक गरेको १५ देखि २५ दिनमा राहदानी छापिएर आएपछि सेवाग्राहीले पाउने गरेका थिए। प्रशासनबाट राहदानीका लागि १ दिनमा १ सय २० वटा टोकन वितरण हुन्थ्यो। तर, कुनै पहुँच र बिचौलियासँग साँठगाँठ नभएकाले बायोमेट्रिकका लागि २ महिनापछि पुनः पुग्नुपर्ने हुन्थ्यो। प्रजिअ यादव पुस २४ गते मोरङ हाजिर भएका हुन्। उनले मोरङमा प्रजिअको जिम्मेवारी सम्हाल्दै गर्दा टोकन प्रणालीले अनेक बेथिति निम्त्याइरहेको देखे। चाँडै राहदानी आवश्यक परेका सेवाग्राहीले तत्काल सेवा लिन बिचौलियालाई पैसा बुझाउनुपर्ने बाध्यता रहेको पत्ता लगाए। प्रशासनले सहज रूपमा सेवा दिनुपर्नेमा बिचौलियाको जगजगी देखेपछि प्रजिअ यादवले टोकन प्रणाली नै हटाइदिएका हुन्। बिचौलियाको कब्जामा रहेको टोकन प्रणालीको अन्त्य गर्दै उनले राहदानीको सेवा तत्काल प्राप्त गर्ने वातावरण बनाइदिएका छन्। त्यसअघि कर्मचारीसँग मिलेर फाइदा उठाइरहेका बिचौलिया प्रजिअ यादवको निर्णयसँगै विस्थापित भएका छन्। कर्मचारीहरुका अनुसार प्रशासनमा दैनिक १० जना जति बिचौलिया हुन्थे। सेवाग्राहीमध्ये कतिपयले पहुँचका भरमा र केहीले बिचौलियालाई पैसा बुझाएर राहदानीको सेवा लिन्थे। तर, पहुँच नभएका र बिचौलियासँग नपुग्नेले तत्कालै सेवा पाउँदैन थिए। स्रोतका अनुसार एक जना बिचौलियाले २० वटासम्म टोकन लिएर निश्चित रकममा बिक्री गर्ने गरेका थिए। उनीहरुले सेवाग्राहीलाई दुःख र हैरानी दिनेदेखि चाँडो सेवा उपलब्ध गराउने नाममा पैसा असुल्नेसम्मका हर्कत गर्ने गरेको एक कर्मचारी बताउँछन्। तत्काल राहदानी आवश्यक पर्ने सेवाग्राहीले बिचौलियामार्फत पैसा बुझाएर राहदानीका लागि बायोमेट्रिक गराउने गरेका थिए। बिचौलियाले सेवाग्राहीसँग बार्गेनिङ गर्थे, ती कर्मचारी भन्छन्, यसअघि टोकनका लागि नै सेवाग्राहीले घण्टौं लाइनमा बस्नुपर्ने हुन्थ्यो। प्रशासनले टोकन दिएपछि २ महिनासम्म पर्खिएर बस्नुपर्ने बाध्यता थियो। उनका अनुसार प्रशासनले उपलब्ध गराएको समयमा कुनै कारण उपस्थित हुन नसक्दा राहदानीको सेवा प्राप्त गर्न अर्को टोकनमार्फत २ महिनापछिको समय लिनुपर्ने बाध्यतामा सेवाग्राही थिए। जिल्ला प्रशासन कार्यालय मोरङका प्रवक्ता एवं सहायक प्रमुख जिल्ला अधिकारी विनोदकुमार पोखरेल अहिले राहदानीको सेवालाई सहज बनाइएको बताउँछन्। यसअघि टोकन प्रणाली लागू गरिएको रहेछ। टोकन प्राप्त गरेका सेवाग्राहीले २ महिनापछि मात्रै बायोमेट्रिक गराउन पाउने रहेछन्, उनले भने, तत्काल काम नभएपछि सेवाग्राही निराश भएर फर्किनुको विकल्प थिएन। तर, टोकन प्रणाली हटाएर झन्झटिलो प्रक्रियाको अन्त्य गरिएको छ। टोकन प्रणालीको अन्त्य गरेपछि सेवाग्राहीले राहत महसुस गरेको र एकै दिनमा राहदानीको सेवा लिने वातावरण बनेको पोखरेलले बताए। प्रक्रिया पूरा गरेर राहदानी विभागमा पठाएपछि छापिएर आउन भने १५ देखि २५ दिनजति लाग्ने उनको भनाइ छ। विभागले प्रिन्ट गरेर मोरङ पठाएपछि मात्रै सेवाग्राहीको हातमा राहदानी पर्छ। सामान्य राहदानीका लागि प्रक्रिया पूरा गर्न नै २ महिनासम्म पर्खनुपर्ने अवस्था आउनु दुःखद् हो। तर, सेवाग्राहीले सास्ती भोगिरहेको त्यो अवस्थाको अन्त्य भइसक्यो। अहिले सहज भएको छ। सेवाग्राहीले दुःख पाउने अवस्था आउन हुँदैन। छिटोछरितो सेवा प्रवाह हाम्रो प्राथमिकतामा छ, सहायक प्रजिअ पोखरेलले भने। उनका अनुसार प्रशासन कार्यालय अहिले बिचौलियाविहीन छ। प्रशासनलाई बिचौलियाविहीन बनाइसकियो। अहिले राहदानीको प्रक्रिया एकै दिनमा पूरा हुन्छ। आवश्यक कागजातसहित उपस्थित भएका सेवाग्राहीले दोस्रो दिन आउन नपरोस् भन्नेमा हामी केन्द्रित छौं। अब सेवाग्राहीले राहदानीका लागि पटकपटक जिल्ला प्रशासन धाइरहनु पर्दैन, उनी भन्छन्। सहायक प्रजिअ पोखरेलका अनुसार जिल्ला प्रशासन कार्यालयबाट १ दिनमा १ सय २० जनासम्मको बायोमेट्रिक हुन्छ। पछिल्लो समय राहदानीको सेवा इलाका प्रशासन कार्यालय रंगेलीबाट पनि दिन थालिएको छ। त्यहाँबाट दैनिक २० देखि ३० जनाले सेवा लिइरहेको पोखरेलले बताए। इलाका प्रशासन कार्यालय उर्लाबारीले पनि सरदर दैनिक ३० जना जतिलाई राहदानीको सेवा दिइरहेको जानकारी उनले दिए।"
स्वास्थ्य मन्त्रालयले १४ वटा अस्पतालमा नयाँ सेवा थप्ने,"काठमाडौंः स्वास्थ्य तथा जनसंख्या मन्त्रालयले चैत महिनामा १४ वटा संघीय अस्पतालमा नयाँ सेवा थप्ने गरी कार्यतालिका सार्वजनिक गरेको छ। १४ वटा अस्पतालमा चैत महिनाभित्र १८ विभिन्न सेवा तथा सुविधा थप गरिने गरी तयारी गरिएको स्वास्थ्य सचिव डा विकास देवकोटाले बताए। मन्त्रालयको तालिकाअनुसार अस्पतालहरूमा एक्सरे फिल्म हटाउनेदेखि आइभीआर सेवा थाल्ने, शय्या विस्तार लगायतका छन्। वीर अस्पतालमा चैत दोस्रो साता काठमाडौं महानगरसँगको सहकार्यमा सर्भाकल क्यान्सरको परीक्षण सेवा आरम्भ हुनेछ। वीरसँगै ट्रमा सेन्टरले चैत महिनाभित्र एमआरआई, सीटीस्क्यान तथा एक्सरेमा फिल्म प्रयोग हटाएर डिजिटल नतिजा दिने छ। भरतपुर अस्पतालले क्याथ ल्याब चैत महिनाभित्र सञ्चालन गर्ने तयारी गरेको छ। पाटन स्वास्थ्य विज्ञान प्रतिष्ठानले न्युरोलोजी सेवामा इलेक्ट्रोमाइलोग्राफी तथा एनसीभी परीक्षण थप गर्नेछ। पोखरा स्वास्थ्य विज्ञान प्रतिष्ठानले फरेन्सिक विभागबाट ७२ शव राख्न सक्ने गरी चैतभित्र क्षमता विस्तार गर्नेछ। बीपी कोइराला स्वास्थ्य विज्ञान प्रतिष्ठानले एमसीएच भवन उद्घाटन गरेर ओपीडी चैत दोस्रो साताभित्र आरम्भ गर्नेछ। कान्ति बाल अस्पतालले बालबालिकाका लागि हेमोडाइलासिस सेवा चैत तेस्रो साताभित्र आरम्भ गर्नेछ। यसैगरी भक्तपुर क्यान्सर अस्पतालले चैत अन्तिम साताभित्र ४ शैय्याको पिआइसीयु स्थापना तथा बाल क्यान्सर उपचार वार्ड विस्तार गर्नेछ। परोपकार प्रसूति अस्पतालले भने कुपण्डोलको नयाँ भवनमा सिमुलेसन प्रयोगशाला आरम्भ गर्नेछ। तनहुँको बेलचौतारास्थित जीपी कोइराला राष्ट्रिय स्वासप्रस्वास केन्द्रले चैत दोस्रो साताभित्र हेमोडाइलासिस सेवा थाल्नेछ। डडेलधुरा अस्पतालमा एकीकृत ल्याब नमुना संकलन सेवा चैत तेस्रो साताभित्र सुरु हुनेछ। नारायणी अस्पतालले एनआइसीयुमा इउमआर लागू गर्ने, हिस्टोप्याथोलोजी सेवा थाल्ने, कोल्पोस्कोपी सेवा तथा क्रिटोथेरापी सेवा चैत तेस्रो साताभित्र थाल्ने तयारी गरेको छ। भेरी अस्पतालले भने १० आइसीयु शय्या थपसँगै जलन वार्डमा ६ शय्या थप गर्ने तयारी गरेको छ। चैतभित्र सबै सेवा नागरिकले प्राप्त गर्ने मन्त्रालयका प्रवक्ता डाप्रकाश बुढाथोकीले जानकारी दिए। स्वास्थ्य तथा जनसंख्या मन्त्री प्रदीप पौडेलले नागरिकलाई थप सुविधा हुने गरी सेवा थप तथा सुधारमा जोड दिँदै आएका छन्। सोहीअनुसार संघीय अस्पतालहरूले सेवा विस्तार तथा थप गर्दै आइरहेका छन्।"
विभागीय डर्बीमा आर्मीको जित,"काठमाडौं : प्रधानमन्त्री कप पुरुष राष्ट्रिय प्रतियोगितामा विभागीय डर्बीको खेलमा त्रिभुवन आर्मी क्लबले एपीएफ क्लबलाई ३ विकेटले पराजित गरेको छ। भैरहवास्थित एक्स्ट्राटेक ओभल क्रिकेट रंगशालामा भएको खेलमा एपीएफले दिएको १४२ रनको विजयी लक्ष्य पछ्याएको आर्मीले ७ विकेट गुमाउँदै ४२५ ओभरमा १४५ रन बनाउँदै जित हासिल गरेको हो। त्रिभुवन आर्मीका लागि आठौं विकेटका लागि सोमपाल कामी र कुशल मल्लले ५८ रनको साझेदारी गर्दै टिमलाई जित दिलाएका हुन्। आर्मीका लागि कुशल मल्लले सर्वाधिक ३१ रनको अविजित पारी खेले। उनले ५९ बलमा ४ चौका र १ छक्का प्रहार गरेका हुन्। ओपनरद्वय तीर्थ राज दास र सन्तोष कार्की समान ३ रनमा पेभेलियन फर्किए। तेस्रो क्रमका इम्रान शेखले ११ रन बनाए। वसिर अहमद १३ रन बनाउँदै क्याच हुँदा विवेक यादवले २६ रन बनाए। ८७ मा ७ विकेट गुमाएको आर्मीका लागि सोमपाल र कुशलको साझेदारी निकै महत्वपूर्ण रह्यो। सोमपाल कामी २२ रनमा अविजित रहे। उनले ५१ बलमा १ चौका प्रहार गरे। उनले ४२५ ओभरमा टिमको जितका लागि १ रन चाहिएको अवस्थामा चौका प्रहार गर्दै जित दिलाएका हुन्। एपीएफका लागि कमल सिंह ऐरी, अमर सिंह रौतेला र कप्तान रोहित पौडेलले समान २२ विकेट लिए। किशोर महतोले १ विकेट लिए। त्यसअघि ब्याटिङ गरेको एपीएफ ४२३ ओभरमा अलआउट हुँदै १४१ रन बनाएको थियो। एपीएफका लागि सन्दीप जोराले सर्वाधिक ६५ रन बनाए। उनले ९१ बलमा ९ चौका प्रहार गरेका हुन्। शीर्ष क्रममा ४ ब्याटरले दोहोरो अंकमा रन बनाउन नसक्दा एपीएफको ब्याटिङ धरापमा परेको थियो। अमर सिंह रौतेला र भुवन कार्कीले समान ११११ रन बनाए। किशोर महतो ११ रनमा वसिर अहमदबाट बोल्ड हुँदा अन्तिम ब्याटर अभिषेक गौतम शून्यमा अविजित रहे। आर्मीका लागि आकाश चन्दले सर्वाधिक ४ विकेट लिए। उनले १० ओभरमा ३५ रन खर्चिए। सोमपाल कामीले ३ विकेट लिँदा साहब आलमले २ र वसिर अहमदले १ विकेट लिए। एपीएफको यो दोस्रो हार हो। ५ खेलमा एपीएफले ३ जित र २ हार रहेको छ। नेपाल पुलिससँग हार बेहोरेको एपीएफले आज अर्को विभागीय डर्बीमा पनि पराजित भएको छ।"
"विराटनगरको क्यासिनोमा दुई समूहबीच झगडा, गुण्डानाइके अभिषेक गिरी कुटिए","विराटनगर : विराटनगरको रत्ना होटलको सम्राट क्यासिनोमा दुई गुण्डा समूहबीच कुटाकुट भएको छ। क्यासिनोमा नेपाली नागरिकलाई प्रवेश निषेध छ। तर, क्यासिनो प्रवेश गरेको समूहबीच विवाद हुँदा कुटाकुट भएको हो। त्यस क्रममा अपराधिक पृष्ठभूमिका गुण्डानाइके अभिषेक गिरी कुटिएका छन्। आइतबार राति १२ बजे क्यासिनो परिसरमा विवादास्पद पृष्ठभूमिका रोनाल कँडेल र किरण लामासँग अभिषेक गिरीसहितको समूहको कुटाकुट भएको प्रहरी स्रोतले बतायो। क्यासिनोभित्र गिरी थिए। उक्त क्यासिनोमा गिरीलगायतको लगानी रहेको बताइन्छ। प्रहरी स्रोतका अनुसार क्यासिनोमा प्रवेश गर्न खोजेका लामा र कँडेलसँगको विवादपछि दुई समूहबीच कुटाकुट भएको हो। कँडेलसहितले गिरीलाई गमलाले प्रहार गरेको एक प्रत्यक्षदर्शीले बताए। उनका अनुसार गिरीको टाउको फुटेको छ। घटनाको जानकारी पाउनसाथ प्रहरी घटनास्थल पुगेको थियो। प्रहरी पुग्दा दुबै समूह भागिसकेको थियो। मोरङ प्रहरीका प्रवक्ता डीएसपी वेदप्रकाश जोशीले घटनाको अनुसन्धान भइरहेको बताए। उनका अनुसार आफूमाथि कुटपिट भएको भन्दै निकेश गिरीले रोनाल कँडेल र किरण लामाविरुद्ध जाहेरी दिएका छन्। निकेश अपराधिक पृष्ठभूमिका अभिषेक गिरीका भतिज हुन्। जाहेरी परेपछि प्रहरीले घटनामा संलग्नको खोजी गरिरहेको डीएसपी जोशीले बताए। प्रहरी स्रोतका अनुसार आइतबार राति अभिषेक गिरी रत्ना होटलको क्यासिनोमा थिए। राति करिब १२ बजे कँडेल र लामा क्यासिनोमा पुगे। बाउन्सरले उनीहरुलाई प्रवेश गर्नबाट रोके। बारम्बार भित्र छिरेर लफडा गर्ने गरेका कारण रत्नाको क्यासिनोमा उनीहरुलाई प्रवेश निषेध छ। कँडेलले क्यासिनो प्रवेश गरेर पटकपटक झगडा गरेको विगत छ। बाउन्सरले दुई जनालाई रोकेकै बेला निकेश गिरी सामान लिएर क्यासिनोमा प्रवेश गर्न खोजे। उनी अभिषेकका भतिज हुन्। बाउन्सरले निकेशलाई भित्र जान दिएपछि मदिरा सेवन गरेका कँडेल र लामाले रोक्न खोजे। त्यसपछि हामीलाई छिर्न नदिने ? भन्दै निकेशमाथि उनीहरुले हातपात गर्न थाले। निकेशलाई कुटपिट गरेको देखेपछि अभिषेक गिरी क्यासिनोबाट बाहिर आए। अभिषेक सधैं ५६ जनाको समूहमा हिँड्छन्। अभिषेक बाहिर आएपछि दुई समूहबीच भनाभन भयो। पछि कुटाकुट हुन थाल्यो, प्रहरी स्रोतले भन्यो, दुवै पक्षका घाइते छन्। तर, प्रहरी पुग्नुअघि भागे। प्रहरी स्रोतका अनुसार कँडेलले गमलाले गिरीको टाउकोमा प्रहार गरेका थिए। कुटाकुटपछि गिरीको समूह लामा र कँडेललाई खोज्दै उनीहरुको घर पुगेको थियो। दुवै पक्ष मिटरब्याज र असुलीको धन्दामा संलग्न रहेको प्रहरी स्रोतले बतायो। जग्गाको कारोबार र ठेक्कापट्टामा पनि संलग्न छन्। लामा नेकपा (एमाले) मोरङको नवनिर्वाचित सदस्य हुन्। उनलाई विभिन्न घटनामा प्रहरीले पक्राउ गरेर मुद्दा चलाएको थियो। कँडेल पटकपटक विवादमा आइरहन्छन्। मोरङ प्रहरीको रेकर्ड अनुसार उनी यसअघि ७ पटक पक्राउ परिसकेका छन्। २०७१ सालमा उनीविरुद्ध सार्वजनिक अपराधको मुद्दा थियो। २०७३ मा ज्यान मार्ने उद्योग, २०७४ सालको साउनमा सार्वजनिक अपराध, असोजमा अभद्र व्यवहार र फागुनमा पनि अभद्र व्यवहार मुद्दा चलेको थियो। २०७७ सालमा ठगी मुद्दामा पक्राउ परेका थिए। केही समय कारागार बसेर छुटेका उनीविरुद्ध गत भदौ १ गते ज्यान मार्ने उद्योगको जाहेरी परेको थियो। विराटनगर महानगरपालिका११ का ३२ वर्षीय कँडेलसहितले पूर्वमन्त्री तथा नेकपा (एमाले)की नेतृ भगवती चौधरीका छोरा दुहबी नगरपालिका२ घर भएका २८ वर्षीय द्रव्यराज चौधरी र उनका साथी २७ वर्षीय बालकृष्ण चौधरीलाई गत भदौ १ गते आक्रमण गरेपछि ज्याज मार्ने उद्योगको जाहेरी परेको थियो। २०८० पुस २७ गते होटल बिगको क्यासिनो भित्र भएको विवादका कारण बाहिर कँडेलमाथि खुकुरी प्रहार भएको थियो। कँडेलको गुण्डागर्दी विराटनगरको बसपार्कबाट सुरु भएको थियो। अपहरण तथा शरीर बन्धक मुद्दामा कैद भुक्तान गरी छुटेका अभिषेक गिरीमाथि नेपाली कांग्रेस नेताहरूको संरक्षण छ। गिरी युवती प्रयोग गरेर फिरौती मागेको आरोपमा २०७१ साल साउन तेस्रो साता पक्राउ परेका थिए। अपहरण तथा शरीर बन्धक मुद्दामा कैद भुक्तानपछि गिरी गत २०७९ चैत ६ गते कारागारबाट छुटेका हुन्। कारागारबाट छुटेपछि उनले आफूलाई सामाजिक गतिविधिमा सक्रिय भएको देखाउँछन्। समाजेवी भएको दाबी पनि गर्छन्। कांग्रेसका कार्यक्रमहरुमा पनि देखा पर्छन्। कारागारबाट छुटेपछि उनले गिरी फाण्डेशन खोलेका छन्। गुण्डागर्दीमा संलग्न भएको आरोप लागिरहने उनी कोशी सुधार अभियान पनि सञ्चालन गर्छन्। कारागारमा हुँदा चौकीदार भएका गिरी पटकपटक विवादमा आइरहन्छन्। कारागारबाट छुटेपछि पनि विवादमा आइरहेका छन्। विभिन्न व्यवसायीलाई धम्क्याउने गरेको आरोप उनीमाथि छ। विराटनगरमा खुलेआम मिटरब्याजको धन्दा चलाइरहँदा पनि उनीमाथि कारबाही नभएको गुनासो व्यवसायीहरुले गर्ने गरेका छन्। उनले ठेक्कापट्टामा पनि हात हालेका छन्।"
पूर्वराजा शाह नारायणहिटीमा टिकट काटेर पस्न पाउँछन् : एकीकृत समाजवादी,काठमाडौं : नेकपा एकीकृत समाजवादीले समाजवादी मोर्चाले गर्न लागेको विरोधसहितको जनसभामा हजारौंलाई उत्रार्ने जनाएको छ । पार्टी कार्यालय आलोकनगरमा सोमबार बसेको समाजवादीको स्थायी कमिटी बैठकले चैत १५ गते काठमाडौंमा समाजवादी मोर्चाले आयोजना गरेको विरोधसभालाई सफल बनाउन हजारौंलाई उत्रार्नेसहितको योजनाका साथ अघि बढ्ने निर्णय गरेको हो । राजसंस्थाका विषयमा गरिएको कुप्रचारलाई चिर्दै जनतालाई सडकमा उतार्ने प्रयास गर्ने उपाध्यक्ष जगन्नाथ खतिवडाले जानकारी दिए । उनले राजावादीको प्रदर्शनले दलहरू नडराएको भन्दै गणतन्त्रपक्षधरहरुले जनताको चेतना देखाउनका लागि प्रदर्शन गर्न लागिएको धारणा राखे। उपाध्यक्ष खतिवडाले पूर्वराजा ज्ञानेन्द्र शाह नारायणहिटीमा टिकट काटेर पस्न पाउने भन्दै राजतन्त्र फर्किने सम्भावना नभएको टिप्पणी गरे। केही दिनअघि पूर्वराजा शाह पोखराबाट काठमाडौं आउने अवसर पारेर राजवादीहरूले काठमाडौंमा शक्तिप्रदर्शन गरेका थिए।
पालिकास्तरीय भलिबल प्रतियोगिताको उपाधि गल्याङलाई,"स्याङ्जा : पालिकास्तरीय भलिबल प्रतियोगिताको उपाधि गल्याङ नगरपालिकाले जितेको छ। च्याम्बर अफ कमर्श वालिङले आयोजना गरेको प्रथम पिंक सिटी महोत्सवमा आयोजित प्रतियोगितामा गाउँपालिकालाई ३२ को सेटमा पराजित गरेको हो। गल्याङले १ लाख ५५ हजार नगदसहित शिल्ड, मेडल र प्रमाणपत्र पाएको छ। यसैगरी,उपविजेता बिरुवाले पनि शिल्ड, मेडल र प्रमाणपत्रसहित १ लाख ५ हजार नगद पाएको छ। प्रतियोगितामा तेस्रो बनेको भीरकोटले ५५ हजार र सान्त्वना बनेको वालिङ्ले ३० हजार नगदसहित शिल्ड, मेडल र प्रमाणपत्र पाएका छन्।"
इराक लगेर मानव बेचबिखन गर्ने व्यक्ति पक्राउ,काठमाडौं : विभिन्न प्रलोभन देखाएर इराकमा लगेर मानव बेचबिखन गरेको आरोपमा एकजना पक्राउ परेका छन्। पक्राउ पर्नेमा नुवाकोटको तारकेश्वर गाउँपालिका५ का ३४ वर्षीय हिरा तामाङ रहेका छन्। मानव बेचबिखन अनुसन्धान ब्युरोका अनुसार तामाङले इराकमा घरेलु काममा आकर्षक तलब हुने प्रलोभन देखाएर दुबई हुँदै इराक पुर्याएका थिए। विभिन्न व्यक्तिहरूको घरमा पठाई चरम श्रम शोषण गरी शारीरिक यातना समेत दिई बन्धक बनाई राखेकोमा अवस्थामा पीडित गत फेब्रअरी ५ मा नेपाल फर्किन सफल भएका थिए। नेपाल फर्किएपछि पीडितले ब्युरोमा उजुरी दिएका थिए। पक्राउ परेका तामाङलाई काठमाडौं जिल्ला अदालतबाट ५ दिनको म्याद थप गरेर अनुसन्धान गरिरहेको ब्यूरोले जनाएको छ।
पाल्पामा करिब ५ हजारले एसईई दिने,तानसेन : यही चैत ७ गतेदेखि हुन लागेको यस वर्षको माध्यमिक शिक्षा परीक्षा (एसईई) परीक्षामा पाल्पाबाट ४ हजार ९ सय १० जना विद्यार्थी सहभागी हुँदैछन्। जसमा छात्र २ हजार ३ सय ५८ र छात्रा २ हजार ५ सय ५२ रहेका छन्। गत वर्षको तुलनामा यस वर्ष परीक्षा दिने विद्यार्थी संख्या बढेको शिक्षा विकास तथा समन्वय इकाई पाल्पाका प्रमुख प्रेमराज खरेलले बताए। ग्रेडवृद्धिका विद्यार्थीहरू धेरै भएकाले यस वर्ष गतवर्ष भन्दा ७ सय २६ बढी विद्यार्थी बढेका हुन्। पाल्पामा अघिल्लो वर्ष ४ हजार १ सय ८४ जना विद्यार्थी परीक्षामा सहभागी भएका थिए। सामुदायिक विद्यालयतर्फ २ हजार ४४ छात्र र २ हजार ३ सय ४५ छात्रा छन् । यस्तै संस्थागत विद्यालयका ५ सय २१ जना विद्यार्थीहरूमध्ये छात्र ३ सय १४ र छात्रा २ सय ७ जना रहेका छन्। नियमिततर्फ साधारणतर्फ ३ हजार ५ सय ४ जना विद्यार्थी परीक्षामा सहभागी हुँदै छन्। यस्तै प्राविधिकतर्फ २ सय २८ जना रहेका छन्। यस वर्ष ग्रेडवृद्धिको साधारणतर्फ एक हजार एक सय ३० विद्यार्थी रहेका छन्। यस्तै प्राविधिकतर्फ ४८ जना रहेका छन्।
को हुन् ३१औं प्रहरी महानिरीक्षक बनेका दीपक थापा?,"काठमाडौं : नेपाल प्रहरीको महानिरीक्षक (आईजीपी)मा दीपक थापा नियुक्त भएका छन्। सोमबार बसेको मन्त्रिपरिषद् बैठकले थापालाई प्रहरीको ३१औं महानिरीक्षकमा नियुक्त गरेको हो। आईजीपी वसन्त कुँवर अवकासमा गएपछि सरकारले थापालाई महानिरीक्षकमा नियुक्त गरेको हो। थापा हालः केन्द्रीय अनुसन्धान ब्युरो (सीआइबी) प्रमुख हुन्। उनी विसं २०५२ भदै १९ गते प्रहरी सेवामा प्रवेश गरेका हुन्। को हुन् थापा? थापाको जन्म २०२८ मंसिर ८ गते भक्तपुरको सिपाडोलमा भएको हो। उनले कानुनमा स्नातक, राजनीतिकशास्त्र र जनप्रशासनमा स्नातकोत्तर गरेका छन्। प्रहरी सेवामा प्रवेश गरेपछि सुरुवाती दिनमा उनले बनेपा, बुटवल र गरुडा इलाका प्रहरीको जिम्मेवारी सम्हालेका थिए। त्यसपछि उनले नेपाल प्रहरी स्कुल साँगा, डोटी र रौतहटको विद्यालय प्रमुख भएर पनि काम गरे। त्यसपछि उनी काठमाडौं उपत्यकाअन्तर्गत महानगरीय प्रहरी वृत्त महाराजगन्जको प्रमुखको रूपमा जिम्मेवारी सम्हाले। उनले रुकुम, खोटाङ, सुनसरी, मोरङ, मकवानपुर र चितवनको प्रमुख भएर पनि काम गरे। महाराजगन्ज र बुटवल तालिम केन्द्रको जिम्मेवारी सम्हालेका उनले अख्तियार दुरुपयोग अनुसन्धान आयोगको सुर्खेत र बुटवल प्रमुख पनि बने। त्यसपछि उनी काठमाडौं उपत्यका अपराध कार्यालय, बागमती प्रदेश प्रहरी कार्यालय, नेपाल प्रहरी प्रधान कार्यालय, प्रबन्ध निर्देशनालय, प्रशासन विभाग, काठमाडौं उपत्यका प्रहरी कार्यालयको पनि जिम्मेवारी सम्हालेका थिए। शान्ति मिसनअन्तर्गत सुडान र लाइबेरिया गएका उनले विदेश र स्वदेश गरेर २५ तालिममा सहभागी भएका छन्। सरकारले थापालाई प्रबल जनसेवाश्री, सुप्रबल जनसेवाश्री र संयुक्त राष्ट्र संघको ३ वटा गरी विभिन्न ८ वटा पदक तथा विभूषण प्राप्त गरेका छन्। उनलाई प्रहरी कार्य, मानव स्रोत व्यवस्थापन, अपराध अनुसन्धान र व्यवस्थापन तथा विपद् व्यवस्थापन विज्ञको रूपमा पनि चिन्छन्।"
काठमाडौं विश्वविद्यालयको उपकुलपतिमा अच्युत वाग्ले नियुक्त,काठमाडौं : काठमाडौं विश्वविद्यालयको उपकुलपतिमा प्राडा अच्युत वाग्ले नियुक्त भएका छन्। कुलपतिसमेत रहेका प्रधानमन्त्री केपी शर्मा ओलीले प्राडा वाग्लेलाई उपकुलपतिमा नियुक्त गरेका हुन्। प्रधानमन्त्री कार्यालय स्रोतका अनुसार सोमबार प्राडा वाग्लेलाई उपकुलपतिमा नियुक्त गरिएको हो। वाग्लेलाई २०७९ असोजमा तत्कालीन प्रधानमन्त्री शेरबहादुर देउवाले काठमाडौं विश्वविद्यालयको रजिस्ट्रारमा नियुक्त गरेका थिए। उनी काभ्रेका स्थानीय बासिन्दा पनि हुन्। यसअघि उनले निमित्त उपकुलपतिको जिम्मेवारी सम्हाल्दै आएका थिए।
पुलिसको जितमा ललित नायक,काठमाडौं : प्रधानमन्त्री कप पुरुष राष्ट्रिय प्रतियोगितामा नेपाल पुलिस क्लबले सुदूरपश्चिम प्रदेशलाई ६१ रनले पराजित गरेको छ।प्रतियोगितामा पुलिसको यो पाँचौं जित हो। हालसम्म अपराजित रहेको पुलिसका लागि बायाँ हाते स्पिनर ललित राजवंशीको स्पिन अट्याक नायक बन्यो। उनले ७ ओभरमा १६ रन खर्चिएरमा ६ विकेट लिए। सिद्धार्थनगरस्थित सिद्धार्थ क्रिकेट रंगशालामा टस जितेर ब्याटिङ गरेको नेपाल पुलिसले दिएको १६१ रनको लक्ष्य पछ्याएको सुदूरपश्चिम प्रदेश २८३ ओभरमा ९९ रनमा अलआउट भएको हो। सुदूरका लागि शेर मल्लले सर्वाधिक ३२ रन बनाए। उनले ३७ बलमा ६ चौका प्रहार गरे। ओपनर ब्याटर टेक रावतले १२ रन बनाए। मिलन बोहोराले ४३ बलमा २ चौका सहित २३ रन बनाए। अन्य कुनै पनि ब्याटरले दोहोरो अंकमा रन बनाउन सकेनन्। पुलिसका लागि सागर ढकालले २ र करण केसीले १ विकेट लिए। त्यसअघि ब्याटिङ गरेको पुलिस ४७ ओभरमा १६० रन बनाउँदै अलआउट भएको थियो। पुलिसका लागि कप्तान दिपेन्द्र सिंह ऐरीले सर्वाधिक ४२ रन बनाए। उनले ४७ बलमा ५ चौका प्रहार गर्दै क्याच आउट भएका हुन्। ओपनर अर्जुन साउद २ रन र अर्का ओपनर कुशल भुर्तेल डक आउट हुँदा अमित श्रेष्ठले १८ रन बनाए। आरिफ शेखले ४० रनको पारी खेल्दै प्रधानमन्त्री कपमा १ हजार रन पूरा गर्ने खेलाडीको सूचीमा आफ्नो नाम दर्ता गराएका छन्। उनी प्रधानमन्त्री कप क्रिकेटमा १ हजार रन पूरा गर्ने छैटौं खेलाडी हुन्। दिलिप नाथले १९ रन सागर ढकालले २२ रन बनाए। अन्य कुनै पनि ब्याटरको ब्याटबाट दोहोरो अंकमा रन बन्न सकेन। सुदूरपश्चिमका लागि सौर्य श्रेष्ठले सर्वाधिक ४ विकेट लिए। भोजराज भट्टले ३ विकेट लिँदा शेर मल्लले २ र हेमन्त धामीले १ विकेट लिए। सुदूरपश्चिम प्रदेश भने ५ खेलमा १ जित र ४ हारसहित अंक तालिकाको पुछारमा रहेको छ।
"कर्णालीमा डुङ्गा पल्टियो, एकजना बेपत्ता",कालीकोट : जिल्लाको पँलाता गाउँपालिका  ९ वालुवास्थित कर्णाली नदी तर्ने क्रममा एकजना युवक बगेर वेपत्ता भएका छन् । बालुवा बजारदेखि पचालझरना गाउँपालिका६ नानिकोट जानका लागि नदी तर्ने क्रममा युवा बगेर वेपत्ता भएका हुन् । डुंगा पल्टिँदा मुगुको छायाँनाथ रारा नगरपालिका वडा नं १० निवासी २३ वर्षीय देवनाथ सेजवाल नदीमा वेपत्ता भएको प्रहरी निरीक्षक किशोर केसीले बताए । उनले भने कर्णाली करिडोरमा काम गर्न आएका सेजुवालको खोजी कार्य जारी रहेको छ । बिहान ७ बजेर ३० मिनेटको समयमा नदी पार गर्ने क्रममा उक्त घटना घटेको हो । अहिले उनको खोजी कार्य जारी रहेको छ । डुंगामा चारजना सवार रहेकोमा सेजुवाल बेपत्ता भएका हुन्।
पूर्वराजा ज्ञानेन्द्र शाहले नै जनता भड्काउने काम गरे : कृष्ण सिटौला,काठमाडौं : नेपाली कांग्रेसका नेता कृष्ण सिटौलाले पूर्वराजा ज्ञानेन्द्र शाहले नै जनता भड्काउने काम गरेको बताएका छन्। सोमबार राष्ट्रियसभा बैठकको विशेष समयमा बोल्दै सिटौलाले सरकारले ससम्मान विदाई गरेको पूर्वराजा ज्ञानेन्द्रले केहि गर्छु भनेर गाडीमा उभिएर हिँड्न खोज्नु शोभनीय विषय नभएको र जनता भड्काउने काम गरेको बताए। उनले पूर्वराजाले राज्यले दिएको सम्मान ग्रहण गरेर बस्नुनै उचित हुने जिकिर गरे । तत्कालिन अवस्थामा आफू गृहमन्त्री हुँदा प्रधानमन्त्रीको प्रतिनिधिको रुपमा ज्ञानेन्द्र शाहसँग वार्ता गरेर निवास र सुरक्षा प्रबन्धको ज्ञारेन्टी गरेको उनले स्मरण गरे। उनले जनतासामू राजनीतिक खेलाडीको रुपमा मैदानमा आए भन्न सक्नुपर्ने तर राजा आउछ भनेर जनतालाई भड्काउने काम गर्न नहुने बताए । उनले यस विषयमा राजनीतिक दृढता नआएकाले सबै राजनीतिक दल एकताबद्ध भएर उभिने बेला आएको धारणा राखे। सिटौलाले संविधान जारी भइसकेपछि अहिलेसम्मको अवस्थाम आइपुग्दा सबै दलले आलोपालो सरकारको नेतृत्व गरेकाले अब संविधानको कार्यान्वयनको समिक्षा गर्ने बेला भएको जिकिर गरे। उनले नयाँ संविधानमा रहेको मौलिक हकमा रहेका विषयलाई प्रचलनमा ल्याउन सकेको छ वा छैन भन्ने विषयमा पनि निर्मम समिक्षा गर्ने बेला भएको उल्लेख गरे । सिटौलाले जनताको आवश्यकताका आधारमा अब संविधान संशोधन गर्न ढिलाई गर्न नहुनेमा जोड दिए।
नयाँ सरकार गठन गर्ने विषयमा कुनै छलफल भएको छैन : प्रमुख सचेतक घिमिरे,काठमाडौं : नेपाली कांग्रेसका प्रमुख सचेतक श्याम घिमिरेले अहिलेको गठबन्धन तोडेर नयाँ सरकार गठन गर्ने विषयमा कुनै छलफल नभएको बताएका छन्। सोमबार संसद भवनमा सञ्चारकर्मीसँग कुरा गर्दै घिमिरेले मुलुकको स्थायीत्वका लागि वर्तमान सरकार गठन भएको भन्दै यसलाई तोडेर नयाँ सरकार गठन गर्ने विषयमा कुनै छलफल नभएको बताएका हुन्। उनले नयाँ सरकार गठन हुने भन्ने भ्रममा नपर्न आग्रह समेत गरे । घिमिरेले भूमिसम्बन्धी अध्यादेश अब अध्यादेशको रुपमा आउने सम्भावना समाप्त भएको उल्लेख गरे। उनले भूमिसम्बन्धी अध्यादेशलाई परिमार्जित गरेर सबैलाई स्वीकार हुनेगरी कानुनकै रुपमा अगाडि बढाउने उल्लेख गरे।
गृहमन्त्रीको दावी पूर्वविशिष्टहरूलाई दिने सुविधा व्यवस्थित गर्न कानुन बनाउन लागिएको हो,काठमाडौं : गृहमन्त्री रमेश लेखकले पूर्वविशिष्टलाई दिने सेवा सुविधालाई व्यवस्थीत बनाउन कानुन बनाउन लागिएको जानकारी दिएका छन्। सोमबार प्रतिनिधिसभा बैठकमा सांसदहरुले उठाएका विषयको जवाफ दिँदै मन्त्री लेखकले हाल सरकारको निर्णयका आधारमा पूर्वविशिष्टलाई सेवा सुविधा दिइँदै आएकोमा अब त्यसलाई व्यवस्थीत बनाउन कानुन बनाउन लागिएको जानकारी दिएका हुन्। सरकारले दिने सुविधानमा बैधानिक मापदण्ड नभएकाले कानुन बनाउन खोजिएको उनले बताए । उनले पूर्वविशिष्टलाई सेवा सुविधा दिँदा राज्यलाई अनावश्यक आर्थिक दायित्व नपरोस् भन्नेमा सरकार सचेत रहेको जिकिर गरे। उनले पूर्वविशिष्टलाई दिने सेवा सुविधासम्बन्धी कानुन सदनमा प्रस्तुत हुने भएकाले सुविधा बढाउने वा घटाउने भन्ने विषय सरकारको नभइ संसदको विषय हुने बताए । मन्त्रिपरिषदको २०८१ पुष ९ गतेको बैठकबाट पूर्वविशिष्ट पदाधिकारीको सुविधासम्बन्धी विधेयकलाई प्रारम्भीक स्वीकृति प्राप्त भएपछि विधेयक तर्जुकाका लागि काम सुरु भइसकेको उनले जानकारी दिए।
सरकार परिवर्तन हुने कुनै सम्भावना छैन : एमाले मुख्य सचेतक बर्तौला,काठमाडौं : नेकपा एमालेका मुख्य सचेतक महेश बर्तौला वर्तमान सरकार परिवर्तन हुने कुनै सम्भावना नरहेको बताएका छन्। सोमबार संसद भवन नयाँ बानेश्वरमा सञ्चारकर्मीसँग कुरा गर्दै बर्तौलाले ठूला दुई दलका साथै अन्य केही दल मिलेर बनेको वर्तमान सरकार नै राष्ट्रिय सहमतिको आधारमा बनेको सरकार भएकाले सरकार परिवर्तन हुने कुनै सम्भावना नरहेको बताए। उनले सरकार परिवर्तन वा कुनै दललाई सरकारमा भित्र्याउने वा बाहिर पठाउने भन्ने विषयमा समेत कुनै बैठक नभएको धारणा राखे। सरकारमा आउन रुची भएकाहरूले सरकार परिवर्तनको हल्ला चलाएको उनको भनाइ छ। उनले अहिलेको सरकार सहज ढंगले अघि बढिरहेको र यही सरकारले निरन्तरता पाउने जिकिर गरे। उनले अहिले कांग्रेस र एमालेको संयुक्त सरकार भए पनि ८४ को निर्वाचनमा एमालेले बहुमत ल्याउने गरी तयारी गर्ने बताए।
एपिएफले आर्मीलाई दियो १४२ को विजयी लक्ष्य,काठमाडौं : प्रधानमन्त्री कप पुरुष राष्ट्रिय प्रतियोगितामा विभागीय डर्बीबिच भएको खेलमा एपिएफ क्लबलले त्रिभुवन आर्मीलाई १४२ रनको विजयी लक्ष्य दिएको छ। भैरहवास्थित एक्स्ट्राटेक ओभल क्रिकेट रंगशालामा भएको खेलमा ४२३ ओभरमा अलआउट हुँदै एपिएफले १४१ रन जोड्यो। एपिएफका लागि सन्दीप जोराले सर्वाधिक ६५ रन बनाए। उनले ९१ बलमा ९ चौका प्रहार गरेका हुन्। शिर्ष क्रममा ४ ब्याटरले दोहोरो अंकमा रन बनाउन नसक्दा एपिएफको ब्याटिङ धरापमा परेको थियो। अमर सिंह रौतेला र भुवन कार्कीले समान ११११ रन बनाए। किशोर महतो ११ रनमा वसिर अहमदबाट बोल्ड हुँदा अन्तिम ब्याटर अभिषेक गौतम शुन्यमा अविजित रहे। आर्मीका लागि आकाश चन्दले सर्वाधिक ४ विकेट लिए। उनले १० ओभरमा ३५ रन खर्चिए। सोमपाल कामीले ३ विकेट लिँदा साहब आलमले २ र वसिर अहमदले १ विकेट लिए। आर्मी हालसम्म ४ खेलमा ४ जित सहित पाँचौं खेल खेलिरहेको छ। एपिएफको भने समान ४ खेलमा ३ जित र १ हार रहेको छ।
"रघुजी पन्तले ज्ञानेन्द्र शाहीमाथि बोलेका मिस्टर,तपाईं र तिमी शब्द हटाउन राप्रपाको माग","काठमाडौं : राप्रपा सांसद दिपकबहादुर सिंहले आफ्ना सांसद ज्ञानेन्द्रबहादुर शाहीमाथि नेकपा एमालेका सांसदले अपशब्द बोलेको भन्दै आपत्ति जनाएका छन्। सोमबार प्रतिनिधिसभा बैठकमा बोल्दै सांसद सिंहले एमाले सांसद रघुजी पन्तले सांसद शाहीको मानहानी गरेको भन्दै सचेत गराउन माग गरेका हुन्। उनले सांसद शाहीमाथि मिस्टर, तपाईं, तिमी भनेको भन्दै आपत्ति जनाए। सांसद सिंहले जुम्लाबाट जनताले चुनेर पठाएका सांसद शाहीमाथि अपशब्द बोलेर मानहानी गरेको भन्दै एमाले सांसद पन्तको अभिव्यक्ति रेकर्डबाट हटाउन र सचेत गराउनुपर्नेमा जोड दिए। आइतबारको प्रतिनिधिसभा बैठकमा एमाले सांसद रघुजी पन्तले पूर्व राजाहरूको आलोचना गरेपछि राप्रपा सांसद शाहीले उठेर विरोध जनाएका थिए। सांसद पन्तले सम्बोधनका क्रममा राजाकालमा घटेका विभिन्न घटनाले देशलाई अन्धकारतिर धकेलेको बताएपछि सांसद शाहीले बिना प्रमाण आधारहिन कुराहरू संसदमा नबोल्न भनेका थिए। त्यसपछि सांसद पन्तले आफूले बोलेका कुरामा सत्यता नभए इतिहास पढेर आफूसँग बहस गर्न आउन शाहीलाई चेतावनी समेत दिएका थिए। 'हिजो भर्खर एउटा झुटो इतिहास सुनाएर माननीय सांसद जुम्लाका ज्ञानेन्द्रबहादुर शाहीलाई अपशब्द बोलिकन मानहानीसँग यहाँ जोड्नुभयो। तिमी र तपाईं मिस्टर भनेर सम्बोधन भयो। ज्ञानेन्द्र शाही कर्णालीबाट जितेर आएका सांसद हुन्। उहाँले यी गठबन्धन र लठबन्धनको भन्दा बढी मतले जित्नु भएको हो। संसदमा मर्यादाहिन तरिकाले पेस हुनु गैर जिम्मेवारी हो। त्यो रेकर्डबाट मेटिनुपर्छ। ती सांसदलाई सचेत हुनको लागि सभामुखमार्फत अनुरोध गर्न चाहन्छु,'उनले भने। त्यस्तै सांसद सिंहले आर्थिक विकासका लागि भन्दै यौन व्यवसायलाई व्यवसायीकरण गर्ने कांग्रेस सांसद श्याम घिमिरेको प्रस्तावप्रति पनि आपत्ति जनाए। आइतबार बसेको संसद बैठकमा सांसद घिमिरेले यौन व्यवसायलाई व्यवसायिकरण गर्नुपर्ने धारणा राखेका थिए।"
लुम्बिनीद्वारा मधेशलाई १५९ रनको लक्ष्य,"दाङ : युवा ब्याटर आकाश त्रिपाठीको ७३ रनको अर्धशतकीय पारीको मद्दतमा लुम्बिनी प्रदेशले मधेश प्रदेशलाई १५९ रनको विजयी लक्ष्य दिएको छ । लमहीस्थित देउखुरी अन्तर्राष्ट्रिय क्रिकेट रंगशालामा जारी प्रधानमन्त्री कप पुरुष एकदिवसीय क्रिकेट प्रतियोगितामा टस हारेर ब्याटिङको निम्तो पाएको लुम्बिनी प्रदेश ४६ ओभरमा अल आउट हुँदै १५८ रन बनायो। प्रतियोगिताको २३ औँ खेलमा लुम्बिनीका लागि आकाशले १२३ बलमा १ छक्का र ६ चौकाको मद्दतमा ७३ रन बनाए । उनले अर्धशतक बनाउन १०५ बल खेले । ६० रनमा पाँच विकेट गुमाई सकेको अवस्थामा आकाश त्रिपाठीले कृष्ण कार्कीसग ७५ रनको साझेदारी गरे। कृष्णले ५३ बल खेल्दै ३ छक्का र १ चौकाको मद्दतमा ३३ रन बनाए । कप्तान देव खनाल २५ बल खेल्दै २ चौकाको मद्दतमा १६ रन बनाएर कमल गुप्ताको बलमा एलबीडब्लू भए । लुम्बिनीका अरु खेलाडीले दोहोरो अंकमा रन बनाउन सकेनन्। मधेशका लागि बलिङमा विशाल पटेल र कमल गुप्ताले समान ३३ विकेट लिए । कमल गुप्ताले १० ओभरमा ४ ओभर मेडनसहित ३२ रन खर्चिए । हरिशंकर शाह, प्रदिप पाश्वान र रञ्जित कुमारले समान ११ विकेट लिए । लुम्बिनीले ४ खेलमा ३ जित र १ हारसहित ६ अंक जोडेको छ। मधेशको भने ३ खेलमा १ जित र २ हारसहित २ अंकमा रहेको छ।"
प्रदेश अस्पताललाई प्राज्ञिक संस्था बनाउन सिफारिस,"सुर्खेत : कर्णालीको राजधानी वीरेन्द्रनगरमा रहेको प्रदेश अस्पताललाई प्राज्ञिक संस्थाको रूपमा विकास गर्न सिफारिस गरिएको छ। प्रदेश सरकारले गठन गरेको विज्ञहरूको उच्चस्तरीय अध्ययन समितिले यस्तो सिफारिस गरेको हो। चार महिना लगाएर तयार पारेको अध्ययन प्रतिवेदन प्रदेश सरकारलाई बुझाउँदै समितिले कर्णालीको समग्र स्वास्थ्य सेवामा सुधार ल्याउने विभिन्न विकल्पहरू पनि सुझाएको छ। प्रदेश सरकारले वरिष्ठ मुटुरोग विशेषज्ञ डा भगवान कोइरालाको संयोजकत्वमा विज्ञहरू सम्मिलित अध्ययन समिति गठन गरेको थियो। सोही समितिले आइतबार अध्ययन प्रतिवेदन प्रदेश सरकारलाई बुझाएको हो। प्रतिवेदनमार्फत समितिले प्रदेश अस्पताललाई स्तरोन्नति गर्न सुझाव दिएको छ। प्रतिवेदन बुझाउँदै समितिका संयोजक डा कोइरालाले भने, प्रदेश अस्पतालको स्तरोन्नतिको बारेमा हामीले अध्ययन गरेका थियौं, अध्ययनको निष्कर्षअनुसार नै हामीले अब प्रदेश अस्पताललाई प्राज्ञिक तथा शैक्षिक संस्थामा स्तरोन्नति गर्न सुझाव दिएका छौं। कुनै बेला विशेषज्ञ चिकित्सक र उपकरणको अभावमा कर्णालीका बिरामीहरू उपचारका लागि बाहिर जानुपर्ने बाध्यता थियो। तर पछिल्लो समय प्रदेश अस्पतालमा दक्ष जनशक्ति र भौतिक संरचनाहरू उपलब्ध भएपछि उपचारमा सहज भएको छ। यही कारण पनि यो अस्पताललाई अब मेडिकल शिक्षा प्रदान गर्ने संस्थाको रूपमा विस्तार गर्नुपर्ने बहस सुरु भएको हो। प्रदेश सरकारले सम्भाव्यता अध्ययन गर्न समिति नै गठन गरेको थियो। उक्त समितिले प्रदेश अस्पतालको स्थलगत अध्ययन, कर्णालीको आर्थिक तथा भौतिक क्षमता, प्रदेशको आवश्यकता र सरोकारवालासँगको छलफलबाट प्रदेश अस्पताललाई मेडिकल शिक्षा प्रदान गर्ने प्राज्ञिक संस्थाको रूपमा स्तरोन्नति गर्न सुझाव दिएको हो। समितिका संयोजक डा कोइरालाले प्रदेश अस्पताललाई प्राज्ञिक तथा शैक्षिक संस्थाको रूपमा विकास गर्न सकिने लगायतका विभिन्न पाँच वटा विकल्प दिइएको जानकारी दिए। उनका अनुसार प्रतिवेदनमा कर्णालीको समग्र स्वास्थ्य सेवामा सुधार ल्याउन र प्रदेश अस्पताललाई स्तरोन्नति गर्नका लागि आवश्यक पर्ने जनशक्ति, संरचना, चुनौती र अवसरहरू समेटेर पाँच वटा विकल्पहरू दिइएको छ। समितिले राष्ट्रिय, अन्तर्राष्ट्रिय र प्रदेशका नीतिहरू अध्ययन गरिएको तथा सुझावहरू संकलन गरी प्रतिवेदन तयार पारिएको जनाएको छ। पाँच वटा विकल्पहरूमध्ये प्रदेश सरकारले आफ्नो क्षमता र बजेटअनुसार कार्यान्वयन गर्न सक्ने समितिको भनाइ छ। प्रदेश अस्पताललाई शैक्षिक र प्राज्ञिक संस्थाको रूपमा स्तरोन्नति गरेर मेडिकल शिक्षा अध्ययन तथा अध्यापन गर्न सकिने सम्भावना रहेको समितिको निष्कर्ष छ। समितिले तयार पारेको प्रतिवेदन बुझ्दै मुख्यमन्त्री यामलाल कँडेलले प्रतिवेदन अध्ययन गरेर सरकारले कार्यान्वयन गर्ने बताए। उनले भने, प्रदेशमा सीमित स्रोत र साधन छन्, सरकारले आफ्नो क्षमता अनुसार समितिले दिएको सुझावलाई कार्यान्वयन गर्नेछ। प्रदेश अस्पताल र समग्र कर्णालीको स्वास्थ्य क्षेत्रको अवस्थामा सुधार ल्याउन समितिले दिएका विकल्प र सुझावहरू कार्यान्वयनमा लैजाने समेत मुख्यमन्त्री कँडेलले प्रतिबद्धता जनाए। प्रदेश सरकारले डा भगवान कोइरालाको संयोजकत्वमा पाँच सदस्यीय अध्ययन समिति गठन गरेको थियो। उक्त समितिमा पाटन एकेडेमीका डा अर्जुन कार्की, डा सुरेश तिवारी, प्रदेश अस्पतालका निर्देशक डा केशर ढकाल, डा विकास केसी र डा नवराज केसी सदस्य थिए। हाल यो अस्पतालमा कर्णालीवासीले मात्र होइन, सुदूरपश्चिमका पहाडी जिल्ला अछाम, बाजुरा र डोटीका नागरिकले सेवा लिइरहेका छन्। यही अस्पतालले हाल मिर्गौला प्रत्यारोपण सेवा दिइरहेको छ। त्यसैगरी अस्पतालमा डायलाइसिस, आईसीयू, एनआईसीयू, म्यामोग्राफी, एमआरआई र सीटी स्क्यानजस्ता सेवा पनि उपलब्ध छन्। हाडजोर्नी, न्युरोसर्जरी, युरो सर्जरी, नाक, कान, घाँटी र पत्थरी लगायतका शल्यक्रिया र विशेषज्ञ सेवा उपलब्ध छ। हाल मुटु रोगको उपचार, आँखाको शल्यक्रिया, अप्थाल्मोलोजी र स्पाइनल सर्जरी सेवासमेत प्रवाह भइरहेको छ। अस्पतालमा भौतिक पूर्वाधारको विकास, विशेषज्ञ उपकरण र दक्ष चिकित्सक तथा जनशक्तिको व्यवस्थापन भएकाले पनि अब यो अस्पताललाई प्राज्ञिक संस्थामा स्तरोन्नति गर्न सकिने सरोकारवालाको भनाइ छ।"
पुलिसले सुदूरपश्चिमलाई दियो १६१ रनको विजयी लक्ष्य,"काठमाडौं : प्रधानमन्त्री कप पुरुष राष्ट्रिय प्रतियोगितामा नेपाल पुलिस क्लबले सुदूरपश्चिम प्रदेशलाई १६१ रनको विजयी लक्ष्य दिएको छ। सिद्धार्थनगरस्थित, सिद्धार्थ क्रिकेट रंगशालामा टस जितेर ब्याटिङ गरेको नेपाल पुलिस ४७ ओभरमा अलआउट हुँदै १६० रन बनाएको हो। पुलिसका लागि कप्तान दिपेन्द्र सिंह ऐरीले सर्वाधिक ४२ रन बनाए। उनले ४७ बलमा ५ चौका प्रहार गर्दै क्याच आउट भएका हुन्। ओपनर अर्जुन साउद २ रन र अर्का ओपनर कुशल भुर्तेल डक आउट हुँदा अमित श्रेष्ठले १८ रन बनाए। पुलिसका भरपर्दा मिडलअर्डर ब्याटर आरिफ शेखले सुदूरपश्चिमविरुद्ध ४० रनको पारी खेल्दै प्रधानमन्त्री कपमा १ हजार रन पूरा गर्ने खेलाडीको सुचीमा आफ्नो नाम दर्ता गराएका छन्। उनी प्रधानमन्त्री कप क्रिकेटमा १ हजार रन पूरा गर्ने छैटौं खेलाडी हुन्। दिलिप नाथले १९ रन सागर ढकालले २२ रन बनाए। अन्य कुनै पनि ब्याटरको ब्याटबाट दोहोरो अंकमा रन बन्न सकेन। सुदूरपश्चिमका लागि सौर्य श्रेष्ठले सर्वाधिक ४ विकेट लिए। भोजराज भट्टले ३ विकेट लिँदा शेर मल्लले २ र हेमन्त धामीले १ विकेट लिए। नेपाल पुलिस क्लब ४ खेलमा ४ जित सहित हालसम्म तालिकाको शिर्षमा रहेको छ। त्यस्तै सुदूरपश्चिम भने ४ खेलमा १ जित र ३ हारसहित अंक तालिकाको पुछारमा रहेको छ।"
एमाले सचिवालय बैठक जारी,"काठमाडौं : नेकपा एमालेको सचिवालय बैठक जारी छ। ललितपुरको च्यासलस्थित केन्द्रीय कार्यालयमा बैठक केहीबेरअघि सुरू भएको हो। बैठकमा मुलुकको पछिल्लो राजनीतिक घटनाक्रम,पार्टीका गतिविधि र समसामयिक विषयमा छलफल हुने जनाइएको छ।"
भोलिदेखि पोखराछेन्दु नियमित उडान,"काठमाडौं : नेपालचीन कूटनीतिक सम्बन्ध स्थापना ७० वर्ष पुगेको अवसरमा चीनको छेन्दुबाट पोखरा अन्तर्राष्ट्रिय विमानस्थलमा नियमित व्यावसायिक चार्टर उडान हुने भएको छ। सिचुआन प्रान्तको सहयोगमा सिचुआन एयरलाइन्सले मंगलबारदेखि पोखरा अन्तर्राष्ट्रिय विमानस्थलमा पहिलो पटक नियमित व्यावसायिक चार्टर उडान गर्ने भएको हो। यस उडानले नेपाल र चीनबीचको हवाई सम्पर्कलाई अझ प्रभावकारी बनाउँदै पर्यटन प्रबर्द्धन, सांस्कृतिक आदानप्रदान, र व्यावसायिक सहकार्यलाई नयाँ उचाइमा पुयाउने नेपाल पर्यटन बोर्डको विश्वास छ । पोखराछेन्दु उडानले मध्य र पश्चिम नेपालका यात्रुहरूका लागि कम खर्चमा सहज पहुँचका साथै चिनियाँ पर्यटकहरूलाई सुन्दर सहर पोखराको अवलोकनको अवसर प्रदान गर्नेछ, बोर्डले जारी गरेको विज्ञप्तिमा भनिएको छ, यो नयाँ हवाई सम्पर्कले चीन सरकारले घोषणा गरेको भिजिट नेपाल २०२५ र नेपाल सरकारले घोषणा गरेको पोखरा पर्यटन वर्ष अभियानलाई टेवा पुयाउँदै नेपालमा अन्तर्राष्ट्रिय पर्यटकहरूको आगमन वृद्धि गर्न महत्वपूर्ण भूमिका खेल्नेछ। हवाइ उडानबाट दुई देशका शहरहरू जोडिँदा आपसी मित्रता र सहकार्य थप बलियो हुने जनाइएको छ। छेन्दुबाट पोखरामा आउने सिचुवान एयरलाइन्समार्फत मंगलबार हुने व्यावसायिक चार्टर उडानमा नेपाली प्रतिनिधिमण्डल पोखराछेन्दु फ्लाइट प्रमोसन एण्ड चाइना (सिचुआन) सेल्स मिसन २०२५ का लागि जाने भएको छ। नेपाली प्रतिनिधिमण्डलको टोलीले छेन्दु, लुझाउ, लेसानलगायतका चिनियाँ शहरमा हुने विभिन्न सरकारी तथा निजी क्षेत्रका प्रतिनिधिमण्डलसँग व्यावसायिक बैठकमा सहभागिता जनाउने छ।"
नेपाल बिजनेस समिटको इन्टरनेट पार्टनरमा वर्ल्डलिंक,"काठमाडौं : नेपाल बिजनेस समिट २०२५ को दोस्रो संस्करणमा वर्ल्डलिंक कम्युनिकेशन्सले इन्टरनेट साझेदार (   ) को रूपमा साझेदारी गर्ने भएको छ । आगामी २०८२ साल वैशाख महिनाको ७ गते ( अप्रिल २०२५) काठमाण्डौंमा आयोजना हुने सम्मेलनमा साझेदारीबारे शुक्रवार वर्ल्डलिंक कम्युनिकेशन्स लिमिटेडकातर्फबाट अध्यक्ष दिलिप अग्रवाल र नेपाल बिजनेश इन्स्टिच्युट ( एनबिआई ) का तर्फबाट कार्यकारी अध्यक्ष विशाल गैरेले समझदारी पत्रमा हस्ताक्षर गरेका छन्। नेपाल सरकार, उद्योग, वाणिज्य तथा आपूर्ति मन्त्रालय, नेपाल चेम्वर अर्फ कमर्ष ( एनसिसि ) नेपाल बिजनेश इन्स्टिच्युट ( एनबिआई )को आयोजना रहने सम्मेलनमा विभिन्न मन्त्रालय र स्थानीय तहहरू, निजी क्षेत्र र अन्तरराष्ट्रिय साझेदार निकायहरूले सम्मेलनमा साझेदारी गर्ने छन् । वर्ल्डलिंक कम्युनिकेशन्सका अध्यक्ष दिलिप अग्रवालले स्टार्टअप, इनोभसन र सूचना, प्रविधिको विकासमा सरकारले प्राथमिकता दिनुपर्ने बताए। राष्ट्रियस्तरमा आयोजना हुने यसखाले सम्मेलनले सरकारको नीति निमार्णमा सहजीकरण र निजीक्षेत्रमैत्री वातावरण निमार्णमा सहयोग पुग्ने बताए। त्यसैगरी नेपाल बिजनेश इन्स्टिच्युट ( एनबिआई ) का कार्यकारी अध्यक्ष एवं सम्मेलन आयोजक कमिटिका संयोजक विशाल गैरेले सम्मेलनमा संघीय सरकारका उच्च राजनीतिक एवं प्रशासनिक अधिकारी, प्रदेशका मुख्यमन्त्री, स्थानीय निकायका प्रमुख, स्वदेशी तथा विदेशी विषयविज्ञ, अर्थविद्, बैंकिङविद्, दातृ निकायका प्रतिनिधि, निजी क्षेत्रका अग्रणी संस्थाका नेतृत्वगण, बैंक तथा वित्तीय संस्थाका अध्यक्षसंचालक तथा उच्च अधिकारी, लब्धप्रतिष्ठित उद्योगी एवं व्यवसायी, उदयीमान युवा तथा महिला, नवप्रवर्तनीय क्षेत्रमा कार्यरत युवा तथा महिला, आईटी तथा डिजिटल प्रविधिमा संलग्न युवा, वैदेशिक रोजगारबाट फर्केको जनशक्ति तथा उच्च शिक्षाका विद्यार्थीहरूसहित करिब ५ सयभन्दा बढीको सघन सहभागिता रहने जानकारी दिए।        भन्ने मुल नाराका साथ आयोजना हुने यो वर्षको सम्मेलनमा आर्थिक, बैंकिङ, उद्योगव्यवसायिक तथा अधिक संभावना बोकेका क्षेत्रहरूमा देखिएका जल्दाबल्दा विषयहरूमा केन्द्रित रहेर सम्बन्धित विषयक्षेत्रका स्वदेशी तथा विदेशी प्राज्ञविज्ञ, उदीयमान युवा तथा महिला उद्यमीबीचमा सघन छलफल, बहस तथा अन्तरक्रिया गरिने र उक्त बहस सत्रहरुबाट प्राप्त हुने दुरगामी महत्वका बहुपयोगी सुझावहरु समावेश भएको निष्कर्ष प्रतिवेदन बनाई उचित कार्यान्वयनका लागि तीनै तहका सरकारहरुलाई हस्तान्तरण गर्ने उद्देश्य राखिएको छ ।"
नागरिक लगानी कोषले गर्यो पुस मसान्तसम्म साढे २ खर्ब बढी लगानी,"काठमाडौं : नागरिक लगानी कोषले चालू आर्थिक वर्षको पुस मसान्तसम्म साढे २ खर्बभन्दा बढी लगानी गरेको छ। कोषको ३५औँ वार्षिकोत्सवका अवसरमा सोमबार काठमाडौंमा आयोजित कार्यक्रममा कोषका अध्यक्ष प्राडा सूर्यबहादुर थापाले चालू आर्थिक वर्षको पुस मसान्तसम्म कोषले सञ्चालन गरेको आयोजनाहरूमा २ खर्ब ६४ अर्ब ७८ करोड लगानी गरेको बताए। सोही अवधिमा दुई खर्ब ७३ अर्ब ७२ करोड वित्तीय स्रोत संकलन गर्न कोष सफल भएको उनले बताए। उनले आगामी दिनमा मुलुकको आर्थिक वृद्धिदरमा टेवा पुराउनका साथै रोजगारी सिर्जना गर्न कृषि, पूर्वाधार, उत्पादनमूलक क्षेत्र, उद्योग, पर्यटनलगायत क्षेत्रमा पनि लगानी गर्नुपर्ने आवश्यकता महसुस भएको बताए। कोषको लगानीलाई उचित व्यवस्थापनका लागि सबै निकायसँग सहकार्य गर्दै अघि बढ्ने उनको भनाइ छ। कार्यक्रममा अर्थसचिव घनश्याम उपाध्यायले कोषलाई सेवाप्रतिको जवाफदेहिता, पारदर्शिताका साथै सेवा सुधार गर्दै जानुपर्ने धारणा राखे। कोषको लगानीलाई उत्पादनशील क्षेत्रमा लगानी गर्नुपर्ने उनले बताए। त्यस्तै नेपाल उद्योग वाणिज्य महासंघका अध्यक्ष चन्द्रप्रसाद ढकालले कोषको लगानी रोजगारी सिर्जना गर्ने र पूर्वाधार बढाउने कुराहरूमा केन्द्रित गर्नुपर्ने धारणा राखे। कोष सञ्चालन गर्ने संस्थाहरूले निजी क्षेत्रको आयोजनामा समेत लगानी गर्नुपर्ने सुझाव दिए। २०४७ सालमा स्थापना भएको नागरिक लगानी कोषको करोडको चुक्ता पुँजी अहिले ६ अर्ब ४८ पुगेको छ।"
प्रेस तथा अभिव्यक्ति स्वतन्त्रताको महासंघबाट रक्षा,"वीरेन्द्रनगर : नेपाल पत्रकार महासंघका केन्द्रीय अध्यक्ष निर्मला शर्माले महासंघ प्रेस तथा अभिव्यक्ति स्वतन्त्रता रक्षामा कुनै कसुर बाँकी नराख्ने बताएकी छन्। कर्णाली प्रदेश स्तरीय फ्रि मिडिया नेटवर्क गठनसम्बन्धी छलफल कार्यक्रममा बोल्दै उनले यस्तो बताएकी हुन्। उनले नेपालमा पछिल्लो समय राज्य गैरराज्यपक्षबाट पनि प्रेस स्वतन्त्रतामाथि चुनौती बढ्दै गएको बताउँदै त्यसलाई न्यूनीकरण गर्न सबै सरोकारवालाहरूको सहभागितामा सबै प्रदेशमा फ्रि मिडिया नेटवर्क गठन सुरुवात गरिएको बताइन्। उनले भनिन्, पत्रकारमाथि हुने धम्की, दुव्र्यवहारलगायतका घटनाहरूमा सरोकारवाला निकायहरूले सहजीकरण गरी सहयोग गर्ने र पत्रकारहरूमाथि पनि आवश्यक सुधार गर्नुपर्ने पक्षहरूका विषयमा प्रश्न गर्न पनि फ्रि मिडिया नेटवर्कको आवश्यकता हो। उनले सूचना प्रविधिको बदलिँदो स्वरूप र आम सञ्चारका क्षेत्रमा गैरराज्यपक्षको पहुँच बढ्दै जाँदा आमसञ्चार जगत् र पेसाकर्मी पत्रकारहरूको चुनौती पनि सोहीअनुसार थपिँदै गएको बताइन्। यस्तै, नेपाल पत्रकार महासंघ केन्द्रीय महासचिव रामप्रसाद दाहालले संविधानमा प्रेसमैत्री भए पनि त्यसको भावनाविपरीत सरकारले सामाजिक सञ्जाल नियन्त्रण गर्ने विधेयक ल्याएको भन्दै त्यसलाई पत्रकारमैत्री बनाउन पहल भइरहेको बताए। उनले भने, हामीले अहिले सरकारसँग आवश्यक समन्वय गरिरहेका छौं। सामाजिक सञ्जाल विधेयकलाई पत्रकारका साथै आम नागरिकमैत्री बनाउन सरकारले ध्यान दिनेछ। यति पूर्ण प्रेस स्वतन्त्रता र अभिव्यक्ति स्वतन्त्रतालाई नै कुण्ठित बनाउने गरी उक्त विधेयक सरकारले संसद्बाट पास हुने अवस्था आयो भने हामी सडकमा आन्दोलनमा जान्छौँ। कार्यक्रममा नेपाल पत्रकार महासंघ पूर्वकेन्द्रीय कोषध्यक्ष कलेन्द्र सेजुवालले महासंघले पत्रकारको पेसागत सुरक्षा र व्यवसायीकरणका लागि प्रदेश स्तरमा फ्रि मिडिया नेटवर्क गठन गरेर राम्रो कार्यको थालनी गरेको बताए।"
लुम्बिनीको चौथो जित,"काठमाडौं : प्रधानमन्त्री कप पुरुष राष्ट्रिय प्रतियोगितामा लुम्बिनी प्रदेशले मधेश प्रदेशलाई ८३ रनले पराजित गरेको छ। लुम्बिनी प्रदेशले दिएको १५९ रनको लक्ष्य पछ्याएको मधेश २६५ ओभरमा ७५ रनमा अलआउट भयो। मधेशका लागि २ जना ब्याटरभन्दा अरूले दोहोरो अंकमा रन बनाउन सकेनन्। मधेशका लागि दीपेश दासले सर्वाधिक २३ रन बनाए। उनले ५९ बलमा १ चौका प्रहार गरेका हुन्। हरिशंकर शाहले १४ रन बनाए। अन्य कुनै पनि ब्याटरले दोहोरो अंकमा रन बनाउन सकेनन्। लुम्बिनीका लागि रमेश कुर्मीले सर्वाधिक ४ विकेट लिए। विप्रसन केसीले ३ विकेट लिए। देव खनाल र अजय चौहानले ११ विकेट लिए। त्यसअघि ब्याटिङ गरेको लुम्बिनीका लागि आकाश त्रिपाठीले सर्वाधिक ७३ रन बनाए। कप्तान देव खनालले १६ र कृष्ण कार्कीले ३३ रन बनाए। अन्य कुनै पनि ब्याटरले दोहोरो अंकमा रन बनाएनन्। मधेशका लागि बलिङमा विशाल पटेल र कमल गुप्ताले समान ३३ विकेट लिए। कमल गुप्ताले १० ओभरमा ४ ओभर मेडनसहित ३२ रन खर्चिए। हरिशंकर शाह, प्रदीप पाश्वान र रञ्जित कुमारले समान ११ विकेट लिए। लुम्बिनीले ५ खेलमा ४ जित र १ हारसहित ८ अंक जोडेको छ। मधेश भने ४ खेलमा १ जित र ३ हारसहित २ अंकमा सीमित रहेको छ।"
"जनतालाई अनुभूति हुनेगरी शान्ति, सुव्यवस्था र सुरक्षामा सरकार संवेदनशील : गृहमन्त्री","काठमाडौं : गृहमन्त्री रमेश लेखकले बालसुधार गृहमा देखिएका समस्यालाई सरकारले गम्भीरतापूर्वक लिएको बताएका छन्। सोमबार प्रतिनिधिसभा बैठकमा सांसदहरुले उठाएका विषयको जवाफ दिँदै गृहमन्त्री लेखकले यसको उचित व्यवस्थापन गर्न आफू लागिपरेको बताएका हुन्। उनले भने, 'बालसुधार गृहमा समस्या देखिएका छन्। बालसुधार गृहमा देखिएका समस्यालाई सररकाले गम्भीरतापूर्वक लिएको छ। यसको व्यवस्थापन गर्ने पनि म प्रतिवद्धता व्यक्त गर्न चाहन्छु।' गृहमन्त्री लेखकले कानुन कार्यान्वयनमा गृहमन्त्रालयका संयन्त्र निष्पक्षतापूर्वक परिचालन गरिएको बताए। उनले नेपाल प्रहरी विधेयक,सशस्त्र प्रहरी बल, नेपाल विधेयक, नेपाल नागरिकता दोस्रो संशोधन विधेयकहरू संसदमा टेबुल भइसकेको र अध्यागमन,संघसंस्था, जग्गा प्राप्तिलगायत महत्वपूर्ण कानुनहरू मस्यौदाको निर्माणको क्रममा रहेका छन्। गृहमन्त्री लेखकले उपलब्ध स्रोत र साधनको अधिकतम परिचालन गरी जनतालाई अनुभूति हुनेगरी शान्ति, सुव्यवस्था र सुरक्षा कायम गर्ने दिशामा मन्त्रालय संवेदनशील ढंगले काम गरिरहेको बताए। उनले हाल सरकारको निर्णयका आधारमा पूर्वविशिष्टलाई सेवा सुविधा दिइँदै आएकोमा अब त्यसलाई व्यवस्थित बनाउन कानुन बनाउन लागिएको जानकारी दिए । सरकारले दिने सुविधामा बैधानिक मापदण्ड नभएकाले कानुन बनाउन खोजिएको उनको भनाइ छ। उनले पूर्वविशिष्टलाई दिने सेवा सुविधा दिँदा राज्यलाई अनावश्यक आर्थिक दायित्व नपरोस् भन्नेमा सरकार सचेत रहेको जिकिर गरे। उनले पूर्वविशिष्टलाई दिने सेवा सुविधासम्बन्धी कानुन सदनमा प्रस्तुत हुने भएकाले सुविधा बढाउने वा घटाउने भन्ने विषय सरकारको नभइ संसदको विषय हुने बताए। मन्त्रिपरिषदको २०८१ पुष ९ गतेको बैठकबाट पूर्वविशिष्ट पदाधिकारीको सुविधासम्बन्धी विधेयकलाई प्रारम्भीक स्वीकृति प्राप्त भएपछि विधेयक तर्जुकाका लागि काम सुरु भइसकेको उनले जानकारी दिए। त्यस्तै उनले पाथिभरा केवलकारका विषयमा देखिएका विवादका बारेमा सरकार गम्भीर रहेको भन्दै आन्दोलनकारीलाई पुनः वार्तामा बोलाइएको जानकारी दिए । आयोजनाको सुरक्षाका लागि आवश्यक सुरक्षा व्यवस्था समेत मिलाएको उनले बताए । उनले आन्दोलनकारी पक्षबाट उठाइएका सामाजिक, धार्मिक, सांस्कृतिक तथा स्थानीय समुदायका समस्या समाधान गर्न सरकार तयार रहेको धारणा राखे।"
"प्रधानमन्त्रीले बोलाए मन्त्रिपरिषद् बैठक, आईजीपी नियुक्तिको सम्भावना","काठमाडौं : प्रधानमन्त्री केपी शर्मा ओलीले आज मन्त्रिपरिषद बैठक बोलाएका छन्। बैठक अपरान्ह ४ बजे प्रधानमन्त्रीको सरकारी निवास बालुवाटारमा बस्ने प्रधानमन्त्रीको सचिवालयले जनाएको छ। आजको बैठकमा नेपाल प्रहरीमा आजबाट रिक्त हुन लागेको प्रहरी महानिरीक्षक (आईजीपी )नियुक्ति गर्ने संभावना रहेको छ। नेपाल प्रहरीका आईजीपी वसन्तबहादुर कुँवर आजदेखि अवकाशमा जाँदैछन्। आईजीपी कुँवर अवकाशमा जाने भएपछि आज बस्ने मन्त्रिपरिषद बैठकले नयाँ आईजीपी नियुक्त गर्ने बताइएको छ। प्रहरीको ३१ औं आईजीपीको दाबेदारमा एआईजीहरू दीपक थापा,सुदीप गिरी र टेकबहादुर तामाङ प्रतिस्पर्धी छन्। थापा हाल केन्द्रीय अनुसन्धान ब्युरो (सीआईबी) प्रमुख हुन्। गिरी राष्ट्रिय प्रहरी प्रशिक्षण प्रतिष्ठान प्रमुख र र तामाङ उपत्यका प्रहरी कार्यालय प्रमुखको जिम्मेवारीमा छन्। एआईजी ३ जना नै २०५२ भदै १९ गते प्रहरी सेवामा प्रवेश गरेका हुन्।"
"आज पनि घट्यो सेयर बजार, कारोबार रकम ५ अर्बमा झर्यो","काठमाडौं : नेप्से परिसूचक आज पनि दोहोरो अंकले घटेर बन्द भएको छ। साताको पहिलो कारोबार दिन आइतबार २१६४ अंकले घटेको परिसूचक आज १०१४ अंकले घटेर २७०४७० विन्दुमा पुगेको छ। सेन्सेटिभ इण्डेक्स ०२१ प्रतिशतले घटेर ४५३९५ विन्दुमा अडिएको छ। नेप्से दोहोरो अंकले घट्दा कुनै पनि कम्पनीको सेयर सकारात्मक सर्किट लेभलमा कारोबार हुन सकेन। आइतबार पनि कुनै पनि कम्पनीको सेयर सकारात्मक सर्किट लेभलमा कारोबार हुन सकेन। नेप्से घटेसँगै आइतबारको तुलनामा कारोबार रकम पनि घटेको छ। आज ५ अर्ब ४० करोड ८३ लाख १४ लाख ७५ रुपैयाको सेयर कारोबार भयो। आइतबार ६ अर्ब ८३ करोड ६६ लाख ४० हजार ४०७ रुपैयाँको सेयर कारोबार भएको थियो। आज राप्ति हाइड्रो एण्ड जेनेरल कन्स्ट्रक्सनको सेयर सर्वाधिक ९८६ प्रतिशतले बढ्यो। यसैगरी सामुदायिक लघुवित्त वित्तीय संस्थाको ८०३,ग्रिन डेभलपमेन्ट बैंकको ५३३,मानुषी लघुवित्त वित्तीय संस्थाको ४१३ र इस्टर्न हाइड्रोपावरको ३२६ प्रतिशतले बढ्यो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको ४३ करोड ९३ लाख ६८ हजार मूल्य बराबरको सेयर कारोबार भयो। नेपाल रिइन्स्योरेन्स कम्पनीको ३० करोड, महालक्ष्मी विकास बैंकको २२ करोड,एनआरएन इन्फ्रास्टक्चर एण्ड डेभलपमेन्टको २० करोड,सीईडीबी होल्डिंसको १८ करोड मूल्य बराबरको सेयर कारोबार भयो। कारोबारमा आएकामध्ये ८५ वटा स्टक्सको मूल्य बढदा १४५ वटाको घट्यो। बाँकी १३ स्टक्सको मूल्य भने स्थिर रह्यो। चार समूहको उपसूचकबाहेक अन्य समूहको उपसूचक नकारात्मक देखिएका छन्। ट्रेडिङ समूहको उपसूचक सर्वाधिक ३३८ प्रतिशतले घट्यो।"
अमेरिकी आक्रमणबाट यमनमा ३१ को मृत्यु,"साना : अमेरिकी राष्ट्रपति डोनाल्ड ट्रम्पले गत जनवरीमा सत्ता सम्हालेपछि यमनका हुथी विद्रोहीमाथि अमेरिकाले गरेको पहिलो आक्रमणमा परी कम्तीमा ३१ जनाको मृत्यु भएको विद्रोहीले आइतबार बताएका छन्। गाजा युद्धका क्रममा इजरायल र रेड सीमा आक्रमण गरेका हुथी विद्रोहीले आक्रमणमा परी ज्यान गुमाउनेमा बालबालिका पनि रहेको बताइएको छ। विद्रोहीको कब्जामा रहेको राजधानी सानामा एएफपीका एक फोटोग्राफरले तीनवटा विस्फोटको आवाज सुनेका पुष्टि गरेका छन्। हुथी स्वास्थ्य मन्त्रालयका प्रवक्ता अनिस अल असबहीले जारी गरेको विज्ञप्तिमा विद्रोहीको नियन्त्रणमा रहेको राजधानी सानाका साथै सादा, अल बेदा र राडाक्षेत्रमा भएको आक्रमणमा परी ३१ जनाको मृत्यु हुनुका साथै १०१ जना घाइते भएको उल्लेख गरिएको छ। ट्रम्पले सामाजिक सञ्जालमा अत्यधिक घातक बल प्रयोग गर्ने प्रतिबद्धता व्यक्त गर्दै इरानलाई यमनी हुथीलाई दिइएको आफ्नो समर्थन तत्काल कटौती गर्न आदेश दिएका छन्। हुथी विद्रोहीले आक्रमणलाई बिना कुनै प्रतिक्रिया नछोडिने चेतावनी दिएको छ भने इरानी विदेशमन्त्री अब्बास अराघचीले मृत्युको निन्दा गर्दै वासिङ्टनलाई आफ्नो विदेश नीति निर्धारण गर्ने कुनै अधिकार नभएको बताएका छन्। हुथी अन्सारोला वेबसाइटले अमेरिका र बेलायती आक्रामकता र वासिङ्टनको आपराधिक क्रूरता को निन्दा गरेको छ। अमेरिकी सेन्ट्रल कमान्ड (सेन्टकम) ले लडाकुको तस्बिर र वमको विस्फोटका कारण भवन परिसर भत्किएको तस्बिर पोस्ट गर्दै अमेरिकी हितको रक्षा गर्न, शत्रुहरूलाई रोक्न र नेभिगेसनको स्वतन्त्रता लाई पुनस्र्थापित गर्न सटिक आक्रमण गरिएको बताएको छ।"
प्रतिनिधिसभा बैठक सुरू,"काठमाडौं : संघीय संसदअन्तर्गत प्रतिनिधिसभा बैठक सुरू भएको छ। बैठकमा प्रधानमन्त्री केपी शर्मा ओलीले 'सुशासन प्रवर्धन तथा सार्वजनिक सेवा प्रवाह सम्बन्धी केही नेपाल ऐनलाई संशोधन गर्ने विधेयक,२०८१ माथिको दफावार छलफल सदनमा गरियोस्' भन्ने प्रस्ताव प्रस्तुत गर्ने कार्यसूची रहेको छ। यसैगरी प्रधानमन्त्री ओलीले सुशासन प्रवर्धन तथा सार्वजनिक सेवा प्रवाह सम्बन्धी केही नेपाल ऐनलाई संशोधन गर्ने विधेयक, २०८१ लाई पारित गरियोस्"" भन्ने प्रस्ताव प्रस्तुत गर्ने कार्यसूचीमा उल्लेख छ। बैठकमा भूमि व्यवस्था,सहकारी तथा गरिवी निवारण मन्त्री बलराम अधिकारीले 'सहकारी सम्बन्धी केही नेपाल ऐनलाई संशोधन गर्ने विधेयक, २०८१ माथिको दफावार छलफल सदनमा गरियोस्"" भन्ने प्रस्ताव प्रस्तुत गर्ने कार्यसूची। मन्त्री अधिकारीले 'सहकारी सम्बन्धी केही नेपाल ऐनलाई संशोधन गर्ने विधेयक, २०८१ लाई पारित गरियोस्' भन्ने प्रस्ताव प्रस्तुत गर्नेछन्।"
लोडसेडिङ हुन नदिन प्राधिकरणको चटारो,काठमाडौं : नेपाल विद्युत् प्राधिकरणले आफ्नो सहायक कम्पनी चिलिमे जलविद्युत् लिमिटेडको अगुवाइमा सिन्धुपाल्चोकमा बनाइरहेको मध्यभोटेकोशी जलविद्युत् आयोजना र खिम्तीबाह्रबिसे प्रसारण लाइन निर्माण एक महिनाभित्र सम्पन्न गर्न ताकेता गरेको छ। निर्माण सम्पन्न भएको मध्यभोटेकोशीबाट विद्युत् उत्पादनका सुरु गर्न संरचना तथा उपकरणहरू परीक्षणका क्रममा पानी हाल्दा सुरुङ चुहिएको थियो। हाल चुहिएको सुरुङको मर्मत र सुधारको काम धमाधम भइरहेको छ। १०२ मेगावाट जडित क्षमताको मध्यभोटेकोशीबाट हिउँदयामका महिनामा ४० मेगावाटसम्म विद्युत् उत्पादन हुन्छ। हिउँदयामको मागबमोजिम विद्युत् आपूर्ति व्यवस्थापनका लागि ४० मेगावाटको पनि ठूलो महŒव भएकाले प्राधिकरण व्यवस्थापनले मध्यकोटेकोशीलाई शीघ्र सञ्चालनमा ल्याउन पहल साथै ताकेता गरेको हो। प्राधिकरणका कार्यकारी निर्देशक कुलमान घिसिङ र चिलिमे जलविद्युत् कम्पनीका प्रमुख कार्यकारी अधिकृत (सीईओ) एवं मध्यभोटेकोशी जलविद्युत् कम्पनी सञ्चालक समितिका अध्यक्ष सुभाषकुमार मिश्र सम्मिलित टोलीले प्रसारण लाइन र सबस्टेसनको अनुगमन भ्रमण गरी निर्माण प्रगतिका विषयमा जानकारी लिएको छ। मध्यभोटकोशी जलविद्युत् आयोजनाबाट उत्पादित विद्युत् प्रवाह हुने तामाकोशीकाठमाडौं केभी प्रसारण लाइन आयोजनाअन्तर्गत रामेछापस्थित नयाँ खिम्ती सबस्टेसनबाट सिन्धुपाल्चोकको बाह्रबिसेसम्मको ४०० केभी प्रसारण लाइन निर्माण अन्तिम चरणमा छ। प्रसारण लाइन आयोजनाअन्तर्गत खिम्तीबाह्रबिसे खण्डमा पर्ने सम्पूर्ण टावरहरू खडा भइसकेका छन्। करिब एक किलोमिटर मात्र तार तान्न बाँकी रहेको छ। ४०० केभी नयाँ खिम्तीबाह्रबिसे प्रसारण लाइनलाई तत्काल २०० केभीमा सञ्चालन (चार्ज)मा ल्याएर मध्यभोटेकोसीको विद्युत्लाई राष्ट्रिय प्रसारण ग्रिडमा समाहित गरिनेछ। उक्त लाइनलाई २०० केभीमा चार्ज गर्न नयाँ खिम्ती र बाह्रबिसे सबस्टेसनमा आवश्यक संरचना राख्ने प्रक्रिया अगाडि बढिसकेको छ। कार्यकारी निर्देशक घिसिङ नेतृत्वको टोलीबाट खिम्तीबाह्रबिसे लाइनलाई २०० केभीमा चार्ज गर्न नयाँ खिम्ती र बाह्रबिसे सबस्टेसनमा भइरहेका काम र गर्नुपर्ने बाँकी कामका विषयमा छलफल गरी बाँकी काम तत्काल अगाडि बढाउन आयोजना व्यवस्थापन र निर्माण व्यवसायीलाई निर्देशन दिइएको छ। प्रसारण लाइनअन्तर्गत सिन्धुपाल्चोको त्रिपुरासुन्दरी गाउँपालिका२ चौकटामा जारी तार तान्ने कामको समेत टोलीले निरीक्षण गरेको थियो। हिउँदयामको विद्युत् भार व्यवस्थापनका लागि ४० मेगावाटको पनि ठूलो भूमिका हुने भएकाले दुवै आयोजनाको निर्माण संवेदनशील र अत्यावश्यक देखिएकाले अनुगमन गर्न आफैं फिल्डमा आएको उल्लेख गर्दै कार्यकारी निर्देशक घिसिङले निर्माणलाई गम्भीर रूपमा लिएर बाँकी काम आवश्यक समन्वय गरी तीब्र रूपमा अगाडि बढाउन निर्देशन दिए। बाह्रबिसे नगरपालिका५ स्थिति मध्यभोटेकोशी आयोजनाको विद्युत्गृहको स्विचयार्डबाट सोही नगरपालिका३ स्थित प्राधिकरणको बाह्रबिसे सबस्टेसन जोड्ने करिब चार किलोमिटर २२० केभी प्रसारण लाइन निर्माण भइसकेको छ। तामाकोशी तथा सुनकोशी नदी र तिनीहरूका सहायक खोलाहरूमा निर्माण भएका तथा हुने जलविद्युत् आयोजनाहरूको विद्युत् प्रवाहका लागि तामाकोशीकाठमाडौं प्रसारण लाइन निर्माण गरिएको हो। बाह्रबिसेलप्सीफेदी लाइन खण्डमा पर्ने १२२ टावरमध्ये २ वटाको मात्र निर्माण बाँकी रहेको छ। आयोजनाअन्तर्गत नै बाह्रबिसेमा २२० केभी सबस्टेसन निर्माण सम्पन्न भइसकेको छ।
प्राविधिक जाँच समितिलाई काम नगर्न सर्वोच्चको अन्तरिम आदेश,"काठमाडौं : ऊर्जा, जलस्रोत तथा सिँचाइमन्त्री दीपक खड्काले डेडिकेटेड तथा ट्रंकलाइन विवादलाई समाधान गर्न गठित प्राविधिक समितिले काम गर्न सर्वोच्च अदालतले रोक लगाएको छ। मन्त्री खड्काले टाइम्स अफ डे मिटरिङ (टीओडी) अध्ययनका लागि गठित समितिलाई काम कारबाही अघि नबढाउन सर्वोच्चले आइतबार अन्तरिम आदेश जारी गरेको हो। न्यायाधीश शारंगा सुवेदी र टेकप्रसाद ढुंगानाको इजलासले तत्काल काम कारबाही अघि नबढाउन समितिलाई अन्तरिम आदेश जारी गरेको सर्वोच्चका प्रवक्ता एवं सहरजिस्ट्रार अच्युत कुइँकेलले जानकारी दिए। सर्वोच्चले अन्तरिम आदेश जारी गरेसँगै अर्को फैसला नआएसम्म समितिले कामकारबाही अघि बढाउन नपाउने भएको उनले बताए। सर्वोच्चले आइतबार समितिलाई काम नगर्न अन्तिरिम आदेश जारी गरेको छ। लिखित आदेश भने सोमबारमात्र सार्वजनिक हुनेछ, उनले अन्नपूर्णसँग भने। अधिवक्ता खडानन्द कँडेलले गत मंसिर १३ गते ऊर्जामन्त्रीले कानुनविपरीत गएर समिति बनाएको भन्दै खारेजीको माग गर्दै सर्वोच्चमा रिट दायर गरेका थिए। सरकारले गत मंसिर २ गते डेडिकेटेड तथा ट्रंकलाइन विवादमा नेपाल विद्युत् प्राधिकरणले काटेका बिलबिजकको अध्ययन गर्न तथा पुनः गणना गर्न प्राविधिक समिति गठन गरेको थियो। मन्त्रिस्तरीय निर्णयबाट राष्ट्रिय योजना आयोगका पूर्वसदस्य प्राडा अरबिन्द मि श्रको संयोजकत्वमा तीन सदस्यीय समिति गठन गरिएको थियो। उक्त समितिले प्राधिकरणले उद्योगीहरूको नाममा पठाएको डेडिकेटेड तथा ट्रंकलाइनको छुट बिल सही भए वा नभएको अध्ययन गरिरहेको थियो। तर, सो समितिसँग प्राधिकरणलाई कुनै लेनादेना नभएको कुलमान घिसिङले बताउँदै आएका छन्। कानुनी आधारबिना बनेको छानबिन समितिको निर्णयभन्दा पनि नियमन आयोग, अदालत र मन्त्रिपरिषद्को निर्णय नै मान्ने घिसिङले बताउँदै आएका हुन्। यो विवाद कुल ५९ उद्योगको हो। तर, गत कात्तिक ८ गते लाइन काटिएपछि १५ उद्योग भने प्राधिकरणको किस्ता सुविधामा आएका छन्। ३४ उद्योग भने बक्यौता नतिर्ने सूचीमा रहेका छन्। यी उद्योगहरूको बक्यौता थप दस्तुरसहित ६ अर्ब ४० करोड रुपैयाँ रहेको छ। डेडिकेटेड तथा ट्रंकलाइन विवाद सुल्झाउन अघिल्लो सरकारले २०८० माघ २४ गते सर्वोच्च अदालतका पूर्वन्यायाधीश गिरीशचन्द्र लालको संयोजकत्वमा जाँचबुझ आयोग गठन गरेको थियो। आयोगले यही वैशाख २७ गते सरकारलाई प्रतिवेदन बुझाएको थियो। उक्त प्रतिवेदनलाई कार्यान्वयन लैजाने निर्णय सरकारले गरेको थियो। लाल आयोगको सुझावबमोजिम नै प्राधिकरणले गत कात्तिक ८ गते बक्यौता भएका उद्योगीको लाइन काट्यो। कात्र्तिक २५ नै मन्त्रिपरिषद्ले काटिएको लाइन जोड्न प्राधिकरणलाई निर्देशन दियो। नियमन आयोगले पनि लाइन नकाट्न तर वैकल्पिक उपाय प्रयोग गरी विवादित बक्यौता उठाउन निर्देशन दियो। सोबमोजिम प्राधिकरणले मंसिर १२ गते बक्यौता भएका उद्यागीहरूको बैंक खाता रोक्का गर्नेदेखि सेयर कारोबार रोक्का गर्न नियामक निकायमा पत्रचार गरेको थियो। यसपछि पुनः प्राधिकरणले यही फागुनमा विवादित बक्यौता भएका उद्योगको लाइन काट्न निर्देशन माग गर्दै नियमन आयोगलाई पत्र लेखेकोमा आयोगले यो विषय अध्ययनको विषय भएकोले अहिले लाइन नकाट्न निर्देशन दिएको थियो। सर्वोच्चले नै ऊर्जामन्त्रीले गठन गरेको उक्त समितिलाई काम गर्न रोक लगाएपछि बक्यौसरी उठ्छ भन्ने प्रश्न उठेको छ। प्राधिकरणलाई बक्यौता नतिर्ने उद्योगको लाइन काट्ने बाटो खुलेको या नखुलेको सम्बन्धमा लिखित आदेशपछि आएपछि मात्र थाहा हुने सर्वोच्चका प्रवक्ता कुइँकेल बताउँछन्।"
को बन्ला नेपाल प्रहरीको नयाँ आईजीपी ?,"काठमाडौं : नेपाल प्रहरीका आईजीपी वसन्तबहादुर कुँवर सोमबारदेखि अवकाशमा जाँदै छन्। उनीसहित ५ एआईजी र ३ डीआईजी पनि अवकाशमा जान लागेका हुन्। प्रहरीमा रहेको ३० वर्षे सेवा अवधिको कारण आईजीपीसहित अन्य ९ प्रहरी अधिकारी सेवानिवृत्त हुन लागेका हुन्। हालका आईजीपी अवकाशमा जाँदै गर्दा ३१औं आईजीपी को बन्ला भन्ने चासो देखिएको छ। नयाँ आईजीपीका लागि तीन जना एआईजीहरू प्रतिस्पर्धामा छन्। एआईजी दीपक थापा, टेकबहादुर तामाङ र सुदीप गिरी आईजीपीको दाबेदार हुन्। २०७९ चैत १० गते नेपाल प्रहरीको नेतृत्व सम्हालेका कुँवरले दुई वर्ष बढी करिब ८९ हजार फौजको कमान्ड सम्हालेका छन्। शान्त र शालीन छविका आईजीपी कुँवर प्रहरी संगगठनमा हुँदा खासै विवादमा आएनन्। आईजीपी कुँवरसँगैै एआईजीहरू टेकप्रसाद राई, बुद्धिराज गुरुङ, दुर्गा सिंह, कुबेर कडायत र जनक भट्टराई पनि अवकाशमा जाँदै छन्। उनीहरूकै ब्याची डीआईजीहरू गणेश चन्द, भोला रावल र धुवराज राउत पनि चैत ४ गते राति १२ बजेबाट अवकाश हुन लागेका हुन्। आईजीपी कँुवरको अवकाशसँगै सोमबार नै नयाँ आईजीपी बनाउने सरकारको तयारी छ। त्यसका लागि मन्त्रिपरिषद्को बैठक सोमबार बोलाइएको छ। प्रहरी मुख्यालयमा सोमबार नै आईजीपी कुँवरको बिदाइ कार्यक्रम राखिएको छ। नेपाल प्रहरीका प्रवक्ता दिनेशकुमार आचार्यले सोमबार साँझ प्रहरी प्रधान कार्यालयमा आईजीपी कुँवरसहित अन्य प्रहरी अधिकारीको बिदाइ कार्यक्रम राखिएको जानकारी दिए। आईजीपी प्रतिस्पर्धामा तीन एआईजी सोमबार बिहान बस्न लागेको मन्त्रिपरिषद्को बैठकले नयाँ आईजीपी नियुक्त गर्ने बताइएको छ। प्रहरीको ३१ आईजीपीको दाबेदारमा एआईजीहरू दीपक थापा, सुदीप गिरी र टेकबहादुर तामाङ प्रतिस्पर्धी हुन्। थापा हाल केन्द्रीय अनुसन्धान ब्युरो (सीआईबी) प्रमुख हुन्। गिरी राष्ट्रिय प्रहरी प्रशिक्षण प्रतिष्ठान प्रमुख र र तामाङ उपत्यका प्रहरी कार्यालय प्रमुखको जिम्मेवारीमा छन्। एआईजी ३ जना नै २०५२ भदै १९ गते प्रहरी सेवामा प्रवेश गरेका हुन्। सीआईबी प्रमुख थापा २०७९ चैत ६ गते एआईजीमा बढुवा भएका थिए। त्यसको १८ दिनपछि २०७९ चैत २४ गते सुदीप गिरी र टेकबहादुर तामाङ एआईजी बनेका थिए। वरिष्ठताको आधारमा गिरी र तामाङभन्दा थापा अघि छन्। मन्त्रिपरिषद्को बैठकले मेरिट लिस्टका आधारमा आईजीपी नियुक्त गरेमा थापा नै ३१औं नम्बरको आईजीपी हुने सम्भावना छ। पहिलो नम्बरमा रहेका थापा फिल्ड कमान्डमा अनुभवी मानिन्छन्। गिरीसँग विशेष ब्युरोमा लामो समय काम गरेको अनुभव छ। लामो समय अपराध अनुसन्धान विभागमा बसेर काम गरेको अनुभव एआईजी तामाङसँग रहेको छ।"
बिजुलीको परनिर्भरता,"जतिसुकै भाषण गरे पनि र नारा लगाए पनि नेताहरूले बोलेका कुरा पूरा गर्दैनन् भन्ने दृष्टान्त धेरै छन् । त्यसमा पनि मुलुकमा बिजुली उत्पादनको मामलामा सबैजसो ठूला दल र तिनका नेताले सय होइन, हजारौं मेगावाट बिजुली उत्पादन गर्ने नारा लगाएको दशकौं अघिदेखि हो । तर बिजुलीको माग धान्ने आन्तरिक उत्पादन अझै हुन सकेको छैन । अझ कतिसम्म भने बिजुली भारत निर्यात गर्न थालेको कुरालाई धेरै ठूलो उपलब्धि भनेर प्रचारित पनि गरियो । केही समययता बर्खाको बेला बिजुली भारत निर्यात हुने गरेको तथ्य नै हो । सत्य चाहिँ के भने हिउँदमा भने भारतकै भरमा बिजुली बाल्न नेपाल अभिशप्त छ । सुक्खा याममा नेपालमा बिजुली उत्पादन निकै हदसम्मले कम हुन्छ । अनि माग धान्दैन । भारतबाट बिजुली आउन रोकिनासाथ आइतबार साँझबाट नेपालले बिजुली वितरणमा सकस व्यहोर्नु परेको छ । भारतले दिउँसोको समयमा बिजुली दिए पनि साँझको आपूर्तिलाई रोकेको छ । अझ अप्रिल महिना अर्थात् अबको १५ दिनपछि भारतले आपूर्ति रोक्ने सम्भावना झन् बढी किन छ भने विद्युत् आदानप्रदानको सम्झौतालाई विद्युत् नियमन आयोगले स्वीकृत गरेको छैन । नेपालमा बिजुलीको जडित क्षमता ३५ सय मेगावाट हो । तर हिउँदमा त उच्च माग १९ सय मेगावाट पनि पूरा हुँदैन । त्यसैले भारतको भर पर्नुपर्छ । भारतबाट दिउँसोको समयमा ६०० मेगावाट आयात भइरहेको छ अहिले । साँझ भारतबाट १ सय ५० देखि २ सय मेगावाट र रातिको समयमा ४ सय मेगावाट आयात हुने गरेकोमा त्यो रोकिँदा आपूर्ति व्यवस्थापन चुनौतीपूर्ण हुनु स्वाभाविक हो । भारतसँग बिजुली किन्न विद्युत् प्राधिकरणले केही महँगो मूल्यमा सम्झौता गरेपछि कार्यकारी निर्देशक कुलमान घिसिङ आलोचनाको तारो बनेका छन् । सरकारले त्यस प्रसंगमा उनीसँग प्रष्टीकरण सोध्यो पनि । सरकार र प्राधिकरणबीच सोही कारण पनि द्वन्द्व छ । अहिलेसम्म भने प्राधिकरणले भारतबाट बिजुली नआउँदैमा आन्तरिक माग धान्न गाह्रो नपर्ने बताइरहेको छ । तर त्यसको व्यवस्थापन प्राधिकरणले कसरी गर्ने हो त्यो समयले मात्रै बताउन सक्छ । बिजुलीको माग बढ्दो तर उत्पादन भने हिउँदमा खास नहुने हुँदा समस्या बल्झिरहने गरेको हो । लोडसेडिङको त्रासको तरबार त्यसैले सधैं त झुन्डिरहेको छ । जलाशययुक्त जलविद्युत् आयोजनाको अभावका कारण पनि हिउँदमा आवश्यक बिजुली उत्पादन भएको छैन । त्यस्ता आयोजना जस्तो बूढीगण्डकी निर्माण भने सधैं दलहरूको राजनीतिक स्वार्थको लडाइँमा पेलिएको छ । बन्न, नबन्ने यकिन छैन । जलस्रोतको बिजुलीमा आत्मनिर्भर बनाउन दलहरू संवेदनशील नहुँदाको परिणाम नै आज मुलुकले भारतको भर पर्नु परेको हो । प्राधिकरणलाई दोष दिएर मुलुकका ठूला दलहरू आफ्नो दायित्वबाट पन्छिन पाउँदैनन् । यो अभाव र आपूर्ति संकटको खास जड विद्युत् उत्पादन दलहरूको नारामै सीमित हुनुको परिणाम हो ।"
"छोराबुहारीलाई तँ, छोरी पनि तँ, ज्वाइँलाई तपाईं ?","काठमाडौं : छोरालाई तँ भन्छौं। उसले ल्याएकी बुहारीलाई पनि तँ भन्छौं। छोरीलाई पनि तँ नै भन्छौं, तर ज्वाइँलाई तपाईं भन्छौं। अझ हजुर आइस्योस्, खाइस्योस् भन्छौं। सम्बोधनमा गरिएको भाषाको आदरार्थी प्रयोग किन यसरी फरक भयो ? यस्तो विभेद हटाउँदै परिमार्जन गर्दै जानुपर्छ। नेपाल प्रज्ञा प्रतिष्ठानका पूर्व प्राज्ञसदस्य प्राडा हेमनाथ पौडेलले मदन भण्डारी कलासाहित्य प्रतिष्ठानले राजधानीमा चैत १, २ र ३ गते आयोजना गरेको हिमवत्खण्ड कलासाहित्यसंस्कृति सम्मिलन२०८१को तेस्रो दिन सञ्चारमाध्यममा नेपाली भाषा विषयक परिसंवादमा तेस्र्याएको प्रश्न हो यो। अन्नपूर्ण पोस्ट् दैनिकका प्रधान सम्पादक अखण्ड भण्डारीले आमसञ्चार माध्यममा तिमी शब्दले सम्बोधन गर्ने प्रचलन कसरी सुरुआत भयो र किन यसरी समाचारको भाषा बनाइयो भन्ने जवाफ दिएपछि नेपाल टेलिभिजनका पूर्वमहाप्रबन्धक फूलमान बलले आदरार्थी शब्द तपाईं को प्रयोग गर्नुपर्छ भनी जिकिर गरेका थिए। त्यसपछि एपीवान टेलिभिजनका कार्यक्रम प्रस्तोता मोहराज शर्माले सोधेको सवालमा डा पौडेलले यस्तो सन्दर्भ प्रस्तुत गरेका हुन्। एउटा एफएम रेडियोले केही दिन लगातार नेपाली भाषामाथि विज्ञहरूलाई बोलाएर गरेको अन्तक्र्रियात्मक कार्यक्रम सुन्दा भन्नोस् फलानाजी भन्ने शब्दले आफूलाई नराम्ररी चिमोटेको उनले बताए। भने, भोलिपल्ट मलाई भाषामाथि बोल्न बोलाए। उनी मेरै विद्यार्थी थिए। भनिदिएँ, सम्बोधन शैली चित्त बुझेन। म आउँदिनँ। सम्बोधनले बिझायो। भाषामा प्रयोग हुने सम्बोधनले संस्कृति बोकिरहेकाले त्यसलाई सिध्याउने हो भने सामाजिक सद्भाव बिग्रने डा पौडेलले तर्क गरे। ईश्वर तैले रचेर फेरि कसरी बिगारिस् बोलको गीतमा हेर्नोस् त ईश्वर अर्थात् भगवान्लाई पनि तँ सम्बोधन कति मिठो छ ? समाचारभित्रको भाषा विकृत छ किनकि मिडियाले भाषा अचाक्ली बिगारेको छ, पौडेलका सवालमा जवाफ दिँदै प्रधान सम्पादक भण्डारीले भने, हामी सञ्चारमाध्यमले लेख्ने भाषामा सम्बोधनको क्रममा मात्र तिमी शब्द प्रयोग हुन्छ तर स्रोतले बोलेका वाक्यमा तपाईं शब्द जस्ताको तस्तै सम्बोधन हुन्छ। उनले चोर र बलात्कारीलाई पनि तपाईं सम्बोधन गर्नुपर्ने र ठुलासाना दुवैलाई समान सम्बोधन गर्नुपर्ने जस्ता कारणले समाचारको भाषामा सम्बोधन तिमी हुनेगरेको बताएका थिए। पूर्व महाप्रबन्धक बलले भाषाले संस्कृति निर्माणमा मनोविज्ञान बनाउने तर्क गर्दै भने, भाषा र संस्कृति सुसंस्कृत बनाउने हो भने सञ्चारमाध्यममा तपाईं शब्द प्रयोग गर्नुपर्छ। यसका लागि कोड अफ कन्डक्ट बनाएरै अघि बढ्नुपर्छ। डा गीता त्रिपाठीले शब्दको प्रयोग देखासिकीका कारण पनि बिग्रिएको बताइन्। ठमेल प्रसिद्ध भएपछि त्यस्तै प्रकृतिको परिवेश झम्सिखेलमा हुँदा नाम बिगारेर झमेल बनाइयो तर स्थानीय बासिन्दाले सांस्कृतिक अवमूल्यन गर्न पाइँदैन भनेर विरोधपछि ललितपुरको त्यो ठाउँ पुनः झमेलबाट झम्सिखेल सम्बोधन भइरहेको छ, उनले भनिन्। उनले भाषाको गम्भीरतालाई सरोकारवालाले अझ बढी गम्भीर भएर प्रयोग गर्नुपर्नेमा जोड दिइन्। सोही सन्दर्भ जोड्दै भण्डारीले भाषा बिग्रिएका धेरै उदाहरण आफूसँग रहेको तर्क गर्दै भने, नेपालमा प्रचलित उखानटुक्कामा झन्डै ५०० जति उखानटुक्कामा एकल महिला, दलित, अपांगता भएका व्यक्ति आदिलाई होच्याइएको, खसालिएको, व्यंग्य गरिएको पाइन्छ। यसलाई के भन्ने ? कसरी लिने ? बलले सबै सञ्चारमाध्यमले भाषा प्रयोगसम्बन्धी मापदण्ड अपनाउनुपर्ने बताए। तिमी शब्द राखेको कारण दिएर न्यारेसन मात्र भनेर पन्छिने अवस्था छैन, यस्तो तर्कले काम गर्दैन, उनले भने, न्यारेसनले नै न्यारेटिभ्स बनाउने हो। समाचारको भाषा बिग्रिएपछि यसको प्रभाव सबैतिर पर्छ। भाषाको सापेक्ष मनोविज्ञान हुने भन्दै बलले भाषाको प्रयोग समयअनुसार फरक हुने बताए। उनले भने, हिजोका दिनमा सामन्त अझ महासामन्त शब्दले जे जसरी सम्मान पाउँथ्यो, आज बजारको अर्थव्यवस्थाले फरक मनोविज्ञान बनाइदिएको छ, ती शब्द अचेल पाच्य हुँदैनन्। शर्माले सामाजिक सञ्जालको भाषामा विच्छृंखलता रहेको भन्दै सोधेको प्रश्नमा त्रिपाठीले भनिन्, सामाजिक सञ्जालका भाषाले समाज र संस्कृतिलाई प्रदूषित पारिरहेको छ। भण्डारीले थपे, हरेक कुराको नियमन हुनुपर्छ। भाषाले सभ्य समाजको निर्माण गर्ने भएकाले सञ्जालका लागि नियमन आवश्यक छ। डा पौडेलले नेपालमा भन्दा अन्य देशबाट नेपाल आएका नेपालीले भाषा बिग्रेकोमा चिन्ता व्यक्त गरेको बताए। बाहिर रहेर नेपाली भाषा र संस्कृति बचाउने उहाँहरू नेपाली शब्द हुञ्जेल तिनकै प्रयोग गर्न सुझाउनु हुन्छ, नभएमात्र आगन्तुक शब्द प्रयोग गर्न भन्नुहुन्छ। यसका लागि अभियान चलाउनुपर्ने देखिएको छ, उनले भने यहाँ त न्यायाधीश र वकिलहरूले पनि भाषा बिगारेका छन्। अब त्रिभुवन विश्वविद्यालय र नेपाल प्रज्ञा प्रतिष्ठानका जिम्मेवारहरूले भाषा सुधार गर्ने दायित्व पूरा गर्नुपर्छ।"
कोदो खेतीको भविष्य,"४० वर्षको उत्पादनको तथ्यांक हेर्ने हो भने अहिले उत्पादकत्व प्रतिहेक्टर १२३ मेट्रिकटन पुगेको छ, जुन हालसम्मकै उच्च हो। एसिया र अफ्रिकाको अर्धशुष्क क्षेत्रमा बसोबास गर्ने मानिसहरूको मुख्य खाद्यान्नको रूपमा प्रयोग गरिने अन्न कोदो हो। यिनै क्षेत्रमा धेरै वर्षदेखि खेती गरिँदै आइएको छ यो बालीको। भारतमा आज व्यावसायिक रूपमा धेरै मात्रामा कोदो उत्पादन हुन्छ, जसको विश्वव्यापी व्यापारिक महत्त्व छ। नेपालमा उँगो कोदो सबैभन्दा धेरै खेती गरिने कोदो हो। जुन पहाडी र हिमाली कृषि प्रणाली, विशेषगरी वर्षामा आधारित र सिमान्त कृषि क्षेत्रहरूमा एक महत्त्वपूर्ण मुख्य खाद्यान्न हो। कोदो स्वास्थ्यका लागि पनि फाइदाजनक छ। यसले मधुमेह रोक्न र तौल नियन्त्रणमा राख्न मद्दत गर्छ। नेपालको पहाडी भेगमा धेरै मानिस गरिबी र त्यस क्षेत्रमा धान र गहुँ खेती गर्न नसक्ने कारणले मुख्य खाद्यान्नको रूपमा कोदो खान्छन्। पोखराको कोदोमा गरिएको हालैको अध्ययनले देखाएको छ कि उँगो कोदो कृषि प्रणालीको एक आवश्यक घटक हो। जुन नेपालको पोखरा उपत्यकाको उपसहरी क्षेत्रमा बसोबास गर्ने मानिसहरूको आयको एक महत्त्वपूर्ण स्रोत हो। कागबेनी क्षेत्रमा उच्च वर्षा हुने भएकाले, बेगनास क्षेत्रभन्दा त्यहाँ उँगो कोदो खेती गर्न उपयुक्त छ। तथापि, नयाँ प्रविधिको प्रयोगले मानव श्रमको आवश्यकतालाई ठूलो मात्रामा प्रतिस्थापन गर्न सक्छ, जसले खेती खर्च घटाउँछ र मुनाफा बढाउँछ। नेपालमा कोदोलाई लाभदायक बालीको रूपमा पनि चिनिन्छ। धान, मकै र गहुँको तुलनामा कोदोबाट राम्रो आय हुन्छ। नेपालजस्तो देश जहाँ २५ प्रतिशत मानिस दैनिक १२५ अमेरिकी डलरभन्दा कममा बाँचिरहेका छन्। जहाँ मानव विकास र खाद्य सुरक्षाका सूचकहरू, जस्तै औसत आयु, मृत्यु दर, कम तौलका बच्चाहरू, गर्भपात दर र साक्षरता दर अन्य विकासशील देशहरूको तुलनामा निराशाजनक छन्। त्यस्तो अवस्थामा उँगो कोदो आवश्यक पोषक तत्त्वहरूको सस्तो स्रोतको रूपमा अझ महत्त्वपूर्ण भूमिका खेल्छ। तथापि, उँगो कोदो खेतीका लागि श्रमसाध्य र समय खप्ने कृषि प्रक्रिया र फसलपछिका प्रक्रियाले किसानलाई यसमा रुचि गुमाउँदै लगेका छन्। ४० वर्षको तथ्यांकको विश्लेषणले देखाएको छ कि कोदोको औसत उत्पादन २६२०७ हजार मेट्रिकटन छ। उत्पादन ११५ देखि ३२६ हजार मेट्रिकटनको दायरामा छ, जुन प्रतिहेक्टर ०९१ देखि १२३ मेट्रिकटन उत्पादनको बराबर छ। कोदोको उत्पादनमा प्रत्येक वर्ष निरन्तर वृद्धि भए पनि उत्पादकत्वमा वृद्धि धेरै ढिलो छ। उत्पादनको मोड २८३ मेट्रिकटन प्रतिवर्ष छ, जुन तथ्यांकमा सबैभन्दा बढी पटक देखिएको छ। जसले ४० वर्षको अवधिमा औसतभन्दा कम उत्पादन बढी पटक देखिएको छ। मानक विचलन ५८६९ छ, जसले देखाउँछ कि नेपालमा कोदोको उत्पादन औसत उत्पादनभन्दा ५८६९ ले विचलित भएको छ। कोदो उत्पादनको दायरा २११४४ हजार हेक्टरको मापन छ, जुन उच्चतम र न्यूनतम उत्पादनको बीचको भिन्नता हो। यसले देखाउँछ कि धान, गहुँ, जौ र मकैको तुलनामा कोदो उत्पादनमा धेरै उच्च उतारचढाव छ। १९८१८२ देखि २०२०२१ सम्मको कुल कोदो उत्पादन १०४८३१९ हजार मेट्रिकटन छ। जुन ९५२७१५ हजार हेक्टर भूमि प्रयोग गरी उत्पादन गरिएको हो, जुन प्रतिहेक्टर १०९ हजार मेट्रिकटनको अनुपात हो। ४० वर्षको तथ्यांकले देखाउँछ कि कोदो उत्पादनका लागि प्रयोग गरिएको औसत खेतीयोग्य भूमि २३८१७ हजार हेक्टर छ। खेतीयोग्य भूमिको न्यूनतम प्रयोग १२२ हजार हेक्टर छ भने अधिकतम प्रयोग २७८ हजार हेक्टर छ। खेतीयोग्य भूमि प्रयोगको मोड १९६ हजार हेक्टरको मापन छ, जुन तथ्यांकमा सबैभन्दा बढी पटक देखिएको मान हो। जसले देखाउँछ कि ४० वर्षको अवधिमा कोदो उत्पादनका लागि खेतीयोग्य भूमि सन्तोषजनक रूपमा प्रयोग भएको छैन। मानक विचलन ४३२० छ, जसले देखाउँछ कि खेतीयोग्य भूमि औसत प्रयोग भएको खेतीयोग्य भूमिभन्दा ४३२० हजार हेक्टरले विचलित छ। कोदोको अधिकतम उत्पादकता एक वर्षमा १२३ छ। जसले देखाउँछ कि नेपालले कोदोको उत्पादकत्व अधिकतम उत्पादकत्वभन्दा बढाउन सक्छ। मकै, धान, गहुँ, जौ र कोदोको उत्पादनको तुलना गर्दा कोदोको उत्पादन यी पाँच बालीमध्ये सबैभन्दा कम छ। सवसहारा अफ्रिकाका लाखौं साना र परम्परागत किसानहरूको पारिस्थितिक इतिहासमा कोदोको महत्त्वपूर्ण भूमिका छ। यो उनीहरूको कृषि पद्धति, खाद्य अभाव, जीवनशैली र सांस्कृतिक पहिचानका लागि अत्यावश्यक छ। तथापि, विश्वव्यापी र राष्ट्रियस्तरमा यसलाई प्रायः उपेक्षा र कम मूल्यांकन गरिन्छ, विशेषगरी पश्चिम अफ्रिकी कोदोहरूको मामलामा। सबसहारा अफ्रिकाका दुर्गम समुदायहरूमा जातीय पारिस्थितिक विकास मोड सुरु गर्न विज्ञान, कृषि परियोजना र ग्रामीण विकास रणनीतिहरूबाट पर्याप्त सहयोगको आवश्यकता छ। अफ्रिकामा कोदोलाई अफ्रिकाको हराएको बाली भनिन्छ, किनभने यो निर्यात बाली हो। नेपालमा ४० वर्षको कोदो उत्पादनको प्रवृत्तिलाई विश्लेषण गरिएको छ र यसलाई दुई भागमा विभाजन गरिएको छ। पहिलो २० वर्ष र अर्काे २० वर्ष १९८१८२ मा कुल १२२ हजार हेक्टर खेतीयोग्य भूमिमा कुल १२२ हजार मेट्रिकटन कोदो उत्पादन भएको थियो, जुन प्रतिहेक्टर १०० मेट्रिकटन उत्पादनको बराबर छ। यसको मतलब एक हेक्टर खेतीयोग्य भूमिबाट १ मेट्रिकटन कोदो उत्पादन भएको हो। १९८१८२ देखि २० वर्षपछि, अर्थात् २०००२००१ मा, खेतीयोग्य भूमि १३८ हजार हेक्टरले बढेर २६० हेक्टर पुगेको थियो। उत्पादन पनि बढेर २८३ हजार मेट्रिकटन पुगेको थियो। यसका साथै, उत्पादकता पनि बढेर २० वर्षमा प्रतिहेक्टर १०९ मेट्रिकटन पुगेको थियो, जुन आधुनिक प्रविधि र त्यो क्षेत्रमा अनुभवी व्यक्तिहरूको कारणले भएको हो। हालको २० वर्षको तथ्यांक विश्लेषण गर्दा खेतीयोग्य भूमि २४० हजार हेक्टरले बढेर २६५४० हजार हेक्टर पुगेको छ भने उत्पादन पनि बढेर ३२६४४ हजार मेट्रिकटन पुगेको छ। तथापि, ४० वर्षको उत्पादनको तुलनामा उत्पादकत्व प्रतिहेक्टर १२३ मेट्रिकटन पुगेको छ, जुन नेपालमा कोदो उत्पादनको उच्चतम उत्पादकत्व हो। नेपाल सरकारले कोदो खेती गर्ने किसानहरूलाई विभिन्न क्षेत्रबाट सहयोग गरिरहेको छ भने आधुनिक प्रविधि, नवीनता, अनुसन्धान र विकासले पनि नेपालमा कोदो उत्पादन बढाउन महत्त्वपूर्ण भूमिका खेलिरहेको छ। तथापि, हामी अझै पनि देशको कुल माग पूरा गर्न सकेका छैनौं, जसले जनसंख्या वृद्धिको कारण आयात बढाउनु परेको छ।"
मुस्ताङमा तोरन्ल धनुषबाणको उपाधि लेतेलेलाई,"जोमसोम : फागु पूर्णिमा तथा तोरन्ल पर्व विशेषको अवसरमा आयोजित सादा परम्परागत धनुषबाण (तारा) प्रतियोगिताको उपाधि मुस्ताङको थासाङ ३ लेतेले जितेको छ। मुस्ताङ थासाङ गाउँपालिकाद्वारा आयोजित प्रथम गाउँस्तरीय धनुषबाण (तारा) खेल प्रतियोगितामा थासाङ५ ताक्लुङलाई अंक तालिकामापछि पार्दै प्रथम परम्परागत धनुषबाण (तारा) प्रतियोगिताको उपाधि हात पारेको हो। प्रतियोगिताको उपाधिसंगै मुस्ताङको थासाङ३ लेतेले नगद एक लाखमा करकट्टी गरी ७५ हजार नगदसहित सिल्ड, मेडल ट्रफी र प्रमाणपत्र पायो। प्रतियोगितामा उपविजेतामा चित्त बुझाएको थासाङ५ ताक्लुङले नगद ६६ हजार ६ सय ६६ रुपैयाँ पुरस्कारमा करकट्टी गरी ५५ हजार ९ सय ९९ रुपैयाँसहित मेडल, ट्रफी र प्रमाणपत्र प्राप्त गर्यो। यसैगरी प्रतियोगिताको तृतीय स्थानमा रहेको मुस्ताङको थासाङ३ धुप्पुले नगद ३३ हजार रुपैयाँ पुरस्कारमा करकट्टी गरी २४ हजार ९ सय ९९ रुपैयाँ नगद पुरस्कारसहित मेडल, ट्रफी र प्रमाणपत्र जित्यो। सान्त्वना पुरस्कार थासाङ५ कुञ्जोले पाएको छ। उसले नगद २० हजार पुरस्कारमा करकट्टी गरी नगद १५ हजारसहित मेडल, ट्रफी र प्रमाणपत्र हात पार्यो। फागु पूर्णिमा तथा तोरन्ल पर्वको अवसरमा आयोजित आधुनिक आर्चरी प्रतियोगितामा थासाङ गाउँपालिका२ कोवाङका खेलाडी सञ्जित शेरचन प्रथम भएका छन्। उनले गाउँपालिकाबाट प्राप्त पुरस्कार नगद १६ हजारसहित मेडल, ट्रफी र प्रमाणपत्र पाए। थासाङ४ घाँसाका सन्तोष पुनमगर दोस्रो हुँदै नगद १० हजार ६ सय ६६ रुपैयाँसहित मेडल र प्रमाणपत्रले पुरस्कृत भए। यस्तै प्रतियोगिताको तृतीय थासाङ३ लेतेका सर्केट पुर्जाले नगद ५ सहित मेडल र प्रमाणपत्र प्राप्त गरे। मुस्ताङको थासाङ गाउँपालिकाले स्थानीय धर्मसंस्कृति परम्परा जोगाउन चालु वर्षदेखि यस प्रकारको परम्परागत धनुषबाण (तारा) र आधुनिक आर्चरी प्रतियोगिता आयोजना गरेको हो। बिहीबारदेखि सुरु भएको तोरन्ल पर्व विशेष प्रतियोगिताअन्तर्गत धनुषबाण (तारा) १३ डोरमा र आर्चरी ७ डोरका आधारमा प्रतियोगिता सञ्चालन गरेको हो। प्रतियोगितामा थासाङ गाउँपालिकाअन्तर्गतका १३ गाउँमध्ये ११ गाउँको सहभागी रहेको प्रतियोगिता संयोजक थासाङ४ का वडाध्यक्ष नरेन्द्र शेरचनले जानकारी दिए। प्रतियोगिताका उपाधि विजेता तथा उपविजेतासहित अन्यलाई गण्डकी प्रदेशका सांसद विकल शेरचन, थासाङ गाउँपालिका अध्यक्ष प्रदीप गौचन, प्रमुख प्रशासकीय अधिकृत विकास परियार र थाक खेलकुद तथा सांस्कृतिक विकास संघ मुस्ताङका अध्यक्ष कृष्णकुमार शेरचन लगायतनगद पुरस्कारसहित सिल्ड, मेडल र प्रमाणपत्र प्रदान गरेका थिए। परम्परागत धनुषबाण (तारा) खेल हिमाली संस्कृतिको रूपमा लिने गरिन्छ। परापूर्वकालमा हिमाली क्षेत्रमा बसोबास गर्ने थकाली समुदायका मानिसहरूले सिकार खेल्दा प्रयोग गरिने घरेलु हतियारनै अहिलेको विकशित धनुषबाण अर्थात् (तारा) खेलको रूपमा परिचित छ। मुस्ताङमा थकाली, गुरुङ र बिष्ट समुदायका मानिसहरूले आफ्नो महत्त्वपूर्ण चाडपर्वहरूमा मनोरञ्जन तथा सांस्कृतिक प्रचलनअनुसार परम्परागत धनुषबाण अर्थात् तारा खेल खेल्ने गरेका हुन्छन्।"
सुनिता र विल्मोरलाई लिन अन्तरिक्ष स्टेशन पुग्यो 'क्रू१० टोली',"अन्तरिक्षमा फसेका अन्तरिक्ष यात्री सुनिता विलियम्स र ब्यारी विल्मोरलाई पृथ्वीमा फिर्ता ल्याउन क्रू१० टोली अन्तर्राष्ट्रिय अन्तरिक्ष स्टेशन पुगेको छ। टोलीमा नासाका एनी म्याक्लेन र निकोल एयर्स, जापान एयरोस्पेस एक्सप्लोरेसन एजेन्सीका ताकुया ओनिशी र रोस्कोसमोसका अन्तरिक्ष यात्री किरिल पेस्कोभ समावेश छन्। यो टोलीले अन्तरिक्ष यात्री सुनिता विलियम्स र ब्यारी विल्मोरलाई प्रतिस्थापन गर्नेछ। यसैबीच अर्बपति व्यवसायी एलोन मस्कले  मा लेखेका छन्, 'स्पेसएक्स ड्र्यागनले केही दिनमा अन्तरिक्ष यात्रीहरूलाई फिर्ता ल्याउनेछ।' अन्तरिक्ष यात्री सुनिता विलियम्स र ब्यारी बुच विल्मोर लगभग नौ महिनादेखि अन्तर्राष्ट्रिय अन्तरिक्ष स्टेशन () मा अलपत्र परेका छन्। उनीहरूले जुन ५, २०२४ मा यस परीक्षण अभियानको लागि स्टारलाइनर अन्तरिक्ष यानमा उडान भरेका थिए। आठ दिनपछि फर्कने योजना थियो। स्टारलाइनर अन्तरिक्ष यान  नजिक पुगेपछि यसमा समस्या आयो। अन्तरिक्षयानलाई दिशा दिने यसका पाँच थ्रस्टरहरूले काम गर्न छोडे। त्यसमा भएको हेलियम पनि सकियो। यसका कारण अन्तरिक्ष यान जलिरहेको इन्धनमा निर्भर हुनुपर्यो र दुवै अन्तरिक्ष यात्रीहरूको फिर्ती रोकियो।"
राजतन्त्रको पुनरुत्थान सम्भव छ ?,"नेपालको राजनीतिक परिदृश्य पुनः एकपटक बहसको केन्द्रबिन्दु बनेको छ। संघीय लोकतान्त्रिक गणतन्त्र स्थापनाको झन्डै दुई दशकपछि पुनः राजतन्त्रको चर्चा विभिन्न कोणबाट सतहमा आउनु नेपाली राजनीतिक इतिहासको अर्काे रोचक पक्ष हो। सन् २००८ मा नेपाललाई औपचारिक रूपमा गणतन्त्र घोषणा गरियो, जसले नेपालमा राजतन्त्रको करिब २४० वर्ष लामो शासन अन्त्य गर्यो। तर केही वर्षदेखि विभिन्न समूहबाट राजसंस्थाको पुनर्बहालीको आवाज उठ्न थालेको देखिन्छ। प्रश्न उठ्छ, के नेपाल पुनः राजतन्त्रतर्फ फर्किन सक्ला ? के यो जनताका आकांक्षाको प्रतिबिम्ब हो वा कुनै आन्तरिक वा बाह्य शक्तिको प्रभावको परिणाम हो ? नेपालमा गणतन्त्र स्थापनाको प्रमुख उद्देश्य आधुनिक शासन प्रणाली स्थापना गर्नु, जनताको अधिकार सुनिश्चित गर्नु, सामाजिक समानता स्थापित गर्नु तथा लोकतान्त्रिक प्रक्रियालाई बलियो बनाउनु थियो। तर, गणतन्त्र स्थापनाको झन्डै दुई दशकपछि पनि देशले अपेक्षित प्रगति गर्न सकेको छैन। राजनीतिज्ञहरूको अकर्मण्यता, अस्थिरता, भ्रष्टाचार र आर्थिक संकटको कारण जनता निराश छन्। कतिपयले राजसंस्थाको पुनस्र्थापनालाई समाधानका रूपमा लिएका छन्। तर, के राजतन्त्र नै अहिले देखिएका समस्याहरूको अन्तिम समाधान हुन सक्छ ? नेपालका विगतका अनुभवलाई हेर्दा, राजसंस्थाको शासनमा पनि विभिन्न चुनौती थिए। प्रजातान्त्रिक अधिकारको हनन्, निरंकुश शासन, नागरिक स्वतन्त्रतामाथि अंकुश तथा सीमित अभिजात्य वर्गको शासन प्रणालीलाई लोकतान्त्रिक व्यवस्थाले विस्थापित गरेको थियो। नेपालको गणतान्त्रिक प्रणालीलाई पूर्णरूपमा असफल भन्नुभन्दा यसभित्र देखिएका समस्याहरूको समीक्षा गर्नु जरुरी छ। संघीय लोकतान्त्रिक गणतन्त्रलाई प्रभावकारी रूपमा कार्यान्वयन गर्न संस्थागत संरचनाहरूको मजबुती, स्थिरता, सुशासन र प्रभावकारी शासन अनिवार्य छ। तथापि, विगत केही दशकमा नेपालमा अस्थिर सरकार, राजनीतिक अस्थिरता, भ्रष्टाचार, बेरोजगारी र सुशासनको अभावजस्ता समस्या जटिल बन्दै गएका छन्। यसले केही वर्गले राजतन्त्रलाई विकल्पको रूपमा पुनः कल्पना गर्न थालेका छन्। नेपालको संविधानले संघीय लोकतान्त्रिक गणतन्त्रलाई राज्यको सर्वाेच्च प्रणालीका रूपमा परिभाषित गरेको छ। नेपालको संविधान, २०७२ को धारा ४ अन्तर्गत नेपाललाई संघीय लोकतान्त्रिक गणतन्त्र भनिएको छ, यद्यपि संविधानमा कतै पनि राजतन्त्र आउन नसक्ने व्यवस्था भने गरेको छैन। फेरि यसको अर्थ राजतन्त्र आउँछ नै भन्ने कदापि होइन। यो एउटा बाटो हुन सक्ला तर अर्थपूर्ण तरिका होइन। त्यसको सट्टा वर्तमान प्रणालीभित्रै सुधार खोज्नु व्यावहारिक समाधान हो। कुनै पनि देशमा गणतन्त्र सफल हुन जनप्रतिनिधिको इमान्दारिताको ठूलो भूमिका हुन्छ। यदि नेताहरूले जनताको अपेक्षाअनुसार काम गर्न सकेनन् भने स्वतः असन्तुष्टि बढ्छ। यही असन्तुष्टिको आधारमा अहिले नेपालमा राजतन्त्र पुनस्र्थापना गर्ने चर्चा भइरहेको हो। तर यसको वास्तविकता के हो ? के राजतन्त्र पुनस्र्थापना भइसकेपछि ती सबै समस्याहरू समाधान हुन्छन् ? डेढ दशकको गणतान्त्रिक अभ्यासले नेपाली जनतालाई अपेक्षित समृद्धि दिन सकेन। आर्थिक मन्दी, बेरोजगारी, भ्रष्टाचार र कमजोर शासन प्रणालीका कारण आमजनता निराश छन्। खासगरी, युवाहरूको विदेश पलायन, सुशासनको अभाव र नेताहरूको अकर्मण्यताले गर्दा देशमा राजतन्त्रको समर्थन बढ्दै गएको देखिन्छ। यद्यपि, के राजतन्त्र नै यसको समाधान हो त ? लोकतन्त्र स्वाभाविक रूपमा निरन्तर सुधार आवश्यक पर्ने प्रणाली हो। विकसित राष्ट्रहरूमा पनि यो क्रम जारी छ। अमेरिका, बेलायत, भारत, जर्मनीजस्ता देशले लोकतन्त्रलाई अपनाएर सुशासन प्रदान गर्न सफल भएका छन्। नेपालमा देखिएको समस्या लोकतन्त्रको असफलता होइन, बरु कार्यान्वयनको कमजोरी हो। लोकतन्त्रमा सरकारको जवाफदेहिता हुन्छ, जनताले सरकारलाई परिवर्तन गर्न सक्छन्। जबकि राजतन्त्रमा यस्तो अवसर हुँदैन। यदि नेपालको समस्या भ्रष्टाचार, अराजकता र अस्थिरता हो भने समाधान सुशासनमार्फत खोज्नुपर्छ न कि राजसंस्थामार्फत। लोकतन्त्रको विकल्प खोज्नुभन्दा लोकतन्त्रलाई सुधार्ने प्रयास गर्नु नै उचित हुनेछ। जहाँ विश्व लोकतन्त्रलाई अँगालिरहेका छन् र विकसित भइरहेका छन्, त्यहाँ राजतन्त्रको बहस गर्नु अर्थपूर्ण हुँदैन। नेपालको आन्तरिक राजनीतिमा छिमेकी भारतको भूमिका जहिल्यै संवेदनशील छ। हालै राजसंस्थाको पुनस्र्थापनासँगै नेपाललाई पुनः हिन्दु राष्ट्र बनाउने बहस पनि उठिरहेको छ। कतिपय विश्लेषक यो विचारलाई भारतको स्वार्थसँग जोडेर हेर्छन्। भारतमा हिन्दु राष्ट्रवाद बलियो बन्दै गएको सन्दर्भमा नेपाललाई पुनः हिन्दु राष्ट्र बनाउने योजनामा भारतीय हस्तक्षेपको आशंका गर्नु अस्वाभाविक होइन। तर, नेपालको संविधानको धारा ४ ले स्पष्ट रूपमा धर्मनिरपेक्ष राष्ट्रको परिकल्पना गरेको छ, जसले सबै धर्मलाई समान अवसर दिन्छ। हिन्दु राष्ट्र पुनस्र्थापित गर्ने वा नगर्ने बहस लोकतान्त्रिक प्रक्रियाबाट अघि बढ्नु पर्छ। धार्मिक सहिष्णुता नेपालमा सधैं बलियो छ र कुनै पनि नीतिगत परिवर्तन जनताको बहुमतबाट हुनुपर्छ। बाह्य शक्तिको दबाबमा राष्ट्रको संरचना परिवर्तन गर्नु दीर्घकालीन रूपमा हानिकारक हुन सक्छ। संवैधानिक रूपमा नेपाल पुनः राजतन्त्रमा फर्किन सक्दैन किनभने नेपालमा गणतन्त्र संविधानद्वारा स्थापित प्रणाली हो। तर के राजतन्त्र नै समस्याको समाधान हो ? होइन। विकसित राष्ट्रहरू लोकतन्त्रप्रति प्रतिबद्ध रहँदा नेपालले विपरीत दिशा रोज्नु कति तर्कसंगत होला ? अहिले विश्वभर गणतन्त्रको अभ्यास बढिरहेको छ। जापान, बेलायत, स्पेनजस्ता देशहरूमा संवैधानिक राजतन्त्र छ तर ती मुलुकको शासन प्रणाली लोकतान्त्रिक छ। नेपालमा भने राजतन्त्रको पुनरागमनको सम्भावना सैद्धान्तिक रूपमा न्यून छ। नेपालको समस्याको समाधान लोकतन्त्रभित्रै खोज्नुपर्छ। नेतृत्व परिवर्तन, शासन सुधार, पारदर्शिता, जवाफदेहिता, सुशासन र आर्थिक विकासले मात्रै जनता सन्तुष्ट हुन सक्छन्। केवल भावनात्मक कारणले राजसंस्थाको पुनरागमन सम्भव छैन। अतः गणतन्त्र असफल भएको होइन, बरु यसलाई व्यवस्थित गर्ने जिम्मेवारी नेतृत्वमा छ। यदि राज्यसंयन्त्रले नागरिकका आकांक्षालाई सम्बोधन गर्न सकेन भने असन्तोष बढ्छ, जसको लाभ उठाएर केही शक्तिहरू राजसंस्थाको पुनस्र्थापना गर्नतिर लाग्लान्। यो छुट्टै सन्दर्भ भयो। नेपालजस्ता विकासशील देशहरूका लागि सबल अर्थतन्त्र र प्रविधिको विकास शासन व्यवस्थाभन्दा पनि प्राथमिक मुद्दा बन्नुपर्छ । विश्वका सफल राष्ट्रहरूले आफ्नो शासन प्रणाली जस्तोसुकै भए पनि आर्थिक वृद्धिलाई केन्द्रमा राखेका छन्् । नेपालले पनि रोजगारी सिर्जना, औद्योगीकरण र प्रविधिमा लगानी गर्दै आधुनिक अर्थतन्त्र निर्माणमा ध्यान दिनुपर्ने हुन्छ । स्थिर सरकार, कुशल नीति र प्रविधिको प्रयोगले मात्र राष्ट्रलाई समृद्धिको मार्गमा लैजान सक्छ । गणतन्त्रभित्रै सुधार गर्दै राष्ट्रिय एकता र आर्थिक सशक्तीकरणलाई प्राथमिकता दिनु नै देशको दीर्घकालीन हितमा हुनेछ । नेपाल पुनः राजतन्त्रमा फर्कने सम्भावना कम छ किनभने नेपालको संविधान र जनताले लोकतान्त्रिक प्रणालीलाई नै रोजेका छन्् । अहिले उठिरहेको बहसलाई सकारात्मक रूपमा लिएर गणतन्त्रलाई अझ सुदृढ बनाउने प्रयास गर्नुपर्छ ।"
"निजी क्षेत्रको सुझाव, लगानीमैत्री बजेट","काठमाडौं : अर्थ मन्त्रालय आगामी आर्थिक वर्षको बजेट निर्माणमा जुटेको छ। कांग्रेसएमालेको झन्डै दुईतिहाइको सरकारले शिथिल अर्थतन्त्र उकास्न कस्तो बजेट ल्याउला ? भन्ने सर्वस्त्र चासोको विषय छ। किनभने, मुलुकको अर्थतन्त्र सुधार्न, विकास र समृद्धिमा फड्को मार्न भन्दै दुई ठूला दल मिलेर सरकार बनाएका हुन्। निजी क्षेत्र भने ठूला दलको सरकार भएकाले अर्थतन्त्र सुधार्ने ठूलै छातीसहितको बजेट ल्याउनुपर्ने बताइरहेको छ। लगानी प्रोत्साहन गर्ने बजेट चाहियो : चन्द्रप्रसाद ढकाल, अध्यक्ष, नेपाल उद्योग वाणिज्य महासंघ (एफएनसीसीआई) निजी क्षेत्रले उठाएका विषयवस्तु समेटेर अध्यादेशमार्फत कानुन परिवर्तन भए। हाम्रा लागी खुसीको कुरा हो। तर, यसरी परिवर्तन भएका कानुनी व्यवस्थाहरू नियमावली, कार्यविधि बनाएर छिटोभन्दा छिटो कार्यान्वयन गर्नुपर्यो। कानुन बने पनि कतिपय लागू नभएको स्थिति छ। यसर्थ, राम्रो उद्देश्यका लागि भएका जति पनि नीतिगत व्यवस्थाहरू छन्, तिनको व्यवहारमा कार्यान्वयन हुन जरुरी छ। सरकारले आगामी बजेट ल्याउँदा लगानीलाई प्रोत्साहन गर्नुपर्यो। घरेलु लगानी होस वा वैदेशिक लगानी होस्। सबैखाले लगानीलाई बढी प्राथमिकता दिनुपर्ने आवश्यक छ। अहिले रियल याक्टर भनेको निजी क्षेत्र हो। समग्र निजी क्षेत्रले नै ८६ प्रतिशत हाराहारीमा रोजगारी दिएको छ। ८१ प्रतिशतभन्दा बढी रोजगारीमा योगदान गरेको छ। यसको मतलव जति धेरै निजी क्षेत्रलाई प्रोत्साहन गर्यो, त्यति धेरै रोजगारी सिर्जना हुने र सोही अनुपातमा राजस्व संकलन हुन्छ। निजी क्षेत्र प्रोत्साहित हुँदा सोही मात्रामा आम सर्वसाधारणले पनि सुविधा पाउँछन्। यसकारण आगामी आर्थिक वर्षको बजेटले निजी क्षेत्रलाई प्राथमिकता राखेर सम्बोधन गर्नुपर्छ। यसो गर्नु भनेको निजी क्षेत्रलाई मात्र होइन। समग्र अर्थतन्त्रलाई मद्दत पुग्छ। निजी क्षेत्रलाई केन्द्रित गर्दा रोजगारी, राजस्व वृद्धि, पूर्वाधार विकास हुँदा जनमानसले सेवा पाउनेछन्। यसर्थ निजी क्षेत्रले दिएका सुझावलाई पनि केन्द्रमा राख्न आवश्यक छ। यससँगै, पर्यटनलाई प्रवद्र्धनदेखि आन्तरिक उत्पादनलाई सहायता गर्ने खालका विषयमा आगामी बजेटले प्राथमिकीकरण गर्न जरुरी छ। विद्युतीय सवारीमा ४० प्रतिशत डाउनपेमेन्ट हटाउनुपर्यो :करणकुमार चौधरी, अध्यक्ष, नाडा अटोमोबाइल्स एसोसिएसन अफ नेपाल अहिले पनि अटोमोबाइल्स क्षेत्रको अवस्था नाजुक नै छ। पछिल्लो नीति लागू भएपछि यो क्षेत्र अझ गम्भीर समस्यातर्फ उन्मुख भएको देखिन्छ। इन्धनबाट चल्ने सवारीसाधनमा ५० प्रतिशत डाउनपेमेन्टले यस सेग्मेन्टको बिक्रीमा ठूलो गिरावट ल्याएको थियो, जुन अहिले ४० प्रतिशतमा झारिए पनि केही मात्र राहत मिलेको छ। तर, विद्युतीय सवारीसाधनहरूमा पनि ४० प्रतिशत डाउनपेमेन्ट लागू गर्नुले यो सेग्मेन्टमा भइरहेको सकारात्मक मागलाई समेत प्रभावित पार्ने संकेत देखिएको छ। नयाँ नीति अटोमोबाइल्स क्षेत्रमैत्री नभएको महसुस भएको छ, जसका कारण समग्र अटो व्यवसायीहरू निराश छन्। त्यसका साथै, खुला सिमानाको कारण अबैध रूपमा भित्रिने अटो कम्पोनेन्टहरूले बजारमा प्रतिस्पर्धा अस्वस्थ बनाएको छ। यसले केवल व्यवसायीहरूलाई मात्र असर पारेको छैन, सरकारको राजस्व र ग्राहकको सुरक्षामा पनि प्रतिकूल प्रभाव पारेको छ। नाडाले अटोमोबाइल्स क्षेत्रको हितका लागि लामो समयदेखि सन्दर्भसहितका विभिन्न सुझावहरू सरकारसमक्ष प्रस्तुत गर्दै आएको छ। तर, हाल देखिएका चुनौती र समस्याहरू यति गम्भीर भइसकेका छन् कि अब तिनीहरूको समाधान केवल आवश्यक मात्र होइन, ढिलोसमेत भइसकेको छ। नाडाले समयसमयमा गरेका थुप्रै पहलहरूलाई सकारात्मक रूपमा लिइएको देखिँदैन, जसप्रति हामी गम्भीर आपत्ति जनाउँदै आएका छौं। पुँजीगत खर्च बढाउनुपर्छ : सन्तोष कोइराला, अध्यक्ष, नेपाल बैंकर्स संघ (एनबीए) बैंकहरू समस्यामा छन्। बैंकलाई रिकभरीमा (साँवाकिस्ता, ब्याज) उठाउन गाह्रो परेको छ। यसो हँुदा बैंकहरूको निस्क्रिय सम्पत्ति (एनपीए) झन् बढेर जाने जस्तो देखिन्छ। गत मंसिरमा कन्ट्याक्टरहरूलाई दिएको सुविधा निरन्तर नहुँदा उनीहरूले पैसा तिर्न सकेका छैनन्। जसले उनीहरूको कर्जानोक्सानी (प्रोभिजनिङ) बढ्ने जस्तो देखिन्छ। यसर्थ बैंकिङ क्षेत्रमा अहिले सकारात्मक संकेतहरू आइरहेका छैनन्। अब बैंकहरू रिकभरी राम्रो गरेर चैतको ब्यालेन्स सिट व्यवस्थापन गर्नतर्फ लागेका छन्। विशेष गरेर लघु, साना तथा मझौला आकारका कर्जाहरू उठाउन एकदमै समस्या परिरहेको छ। खराब कर्जाको आकार बढेर गएको छ। बैंकमा राखेको लिलामीमा घरजग्गा धितो बिक्री भइरहेको छैन। कतिपयले सिफारिस नपाएर समस्यामा छन्। सोचेजस्तो स्थिति हासिल गर्न सकेका छैनौं। कोसिस भने जारी छ। कर्जाको माग पनि खासै छैन। अर्थतन्त्र पनि लिकमा आइसकेको स्थिति छैन। बजेटबारे संस्थागत धारणा अझै तयार भइसकेको छैन। यद्यपि सरकारले समय तालिकाअनुसार जसरी बजेट सार्वजनिक गर्छ। त्यसी नै समयअनुसार नै बजेट खर्चलाई गति दिन पनि जरुरी छ। पुँजीगत खर्च छिटो गर्ने तरिकाले तयारी आवश्यक छ। किनभने चालु आर्थिक वर्षमा पनि खासै विकास खर्चले गति लिन सकेन। पुँजीगत खर्चको प्रवृत्तिलाई भने अब मिलाएर जान आवश्यक छ। ब्रोकरहरूलाई लाइसेन्सको व्यवस्था चाँडो चाहियो : भेषराज लोहनी, निवर्तमान अध्यक्ष, नेपाल जग्गा तथा आवास विकास महासंघ घरजग्गा कारोबारलाई व्यवस्थित, मर्यादित र पारदर्शी बनाउन ब्रोकरहरूलाई लाइसेन्स दिने भनेर सरकारले पटकपटक घोषणा गरेको छ। तर, त्यो कार्यान्वयन हुन सकेको छैन। अब ब्रोकरलाई लाइसेन्स दिने सम्बन्धमा ऐन नै बनाएर कार्यान्वयन गर्ने प्रतिबद्धता सरकारले गर्नुपर्छ। घरजग्गाको वास्तविक किनबेच वार्षिक करिब २० खर्ब रुपैयाँको हुन्छ। तर, सरकारी तथ्यांकमा १० खर्ब रुपैयाँ बराबरको मात्रै हुने गर्छ। खरिद बिक्रीमा हुने अपारदर्शिताका कारणले यो व्यवसाय धराशयी भएको छ। यसका साथै ल्यान्ड पुलिङ, हाउजिङ पुलिङ योजना सञ्चालन गर्नका लागि सहरी ऐन चाँडो ल्याउने प्रतिबद्धता गर्नुपर्छ। विदेशीहरूलाई अपार्टमेन्ट खरिद गर्न पाउने व्यवस्थाले पनि घरजग्गा कारोवार फस्टाउंछ,। अर्थतन्त्र चलायमान हुन्छ। कुन पार्टीको उद्यमी भनेर छुट्ट्याउनु भएन :शोभा ज्ञवाली, अध्यक्ष, महिला उद्यमी महासंघ नेपाल चालु आर्थिक वर्षका लागि एउटा सरकारले बजेट बनायो, कार्यान्वयन गर्ने समयमा अर्को सरकार आयो। नयाँ सरकारले त्यो बजेटको मर्म बुझ्न सकेन। साना तथा मझौला उद्योगका लागि चालु बजेटले ल्याएका कार्यक्रम पनि कार्यान्वयन हुन सकेनन्। आगामी आर्थिक वर्षको बजेटले राम्रा कार्यक्रम जुनै सरकारको पालमा आएको भए पनि कार्यान्वयन गर्नुपर्छ। सरकारले यसअघि दिँदै आएको ५ लाख, १५ लाख र २५ लाखको कर्जालाई यथावत् राख्दै त्यसको व्यवस्था परिवर्तन गर्नुभएन। २५ लाखको हकमा कोल्याटरसँगै आधारदरमा २ प्रतिशतको दरले कर्जा उपलब्ध हुनुपर्यो भने यसको सिलिङ पनि हटाउनुपर्यो। नयाँ उद्यमीलाई सरकारले प्रोत्साहन गर्दै उद्यमशीलता उन्मुख बजेट ल्याउनुपर्छ। केन्द्र सरकारले छुट्ट्याएको बजेट स्थानीय सरकारले पनि सोही शीर्षकमा नै खर्च गर्ने अभ्यास गर्नुपर्छ। बजेटले कुन पार्टीको उद्यमी भनेर छुट्ट्याउनु भएन। अर्थतन्त्र चलायमान बनाउने बजेट चाहिन्छ : भवानी राणा, पूर्वअध्यक्ष नेपाल उद्योग वाणिज्य महासंघ सरकारले अर्थतन्त्र चलायमान बनाउने बजेट ल्याउनुपर्छ। अर्थतन्त्र संकुचित बनिरहदा माग बढ्न सकेको छैन। उद्योग, कलकारखना पूर्ण क्षमतामा चल्न सकेका छैनन्। सरकारले बजेट बनाउँदै गर्दा यी पक्षलाई वेवास्ता गर्नुभएन। ऊर्जा, पर्यटन, कृषि जस्ता अर्थतन्त्रका मेरुदण्डलार्ई प्राथमिकतामा राख्न जरुरी छ। सरकारले हवाइटिकटमा लगाएको भ्याटलगायत अन्य दोहोरो करलाई हटाउन जरुरी छ। लगानीमैत्री वातावरण बनाउनका लागि स्पष्ट नीति ल्याउन आवश्यक छ। बैंक तथा वित्तीय क्षेत्रमा थुप्रिएको तरलतालाई बजारसम्म ल्याउनुपर्छ । करका नीति धेरै परिवर्तन गर्नुभएन : गणेश कार्की, अध्यक्ष स्वतन्त्र ऊर्जा उत्पादकहरूको संस्था नेपाल सरकारले ऊर्जा विकास मार्गचित्र २०८१ लागू गर्दै २८ हजार ५ सय मेगावाट विद्युत् उत्पादनको लक्ष्य लिएको छ। यसका लागि करिब ६१ खर्ब रुपैयाँ आवश्यक पर्ने भनेको छ। सरकारले जलविद्युत्मा लगानी बढाउनका लागि पनि सहज नीति बनाउन आवश्यक छ। नभए यति ठूलो लगानी सहज रूपमा आउन सम्भव छैन। ऊर्जाको मुख्य पूर्वाधार भनेको नै लगानी हो। यसका लागि सहज वातावरण बनाउन बैंक तथा वित्तीय क्षेत्रलाई पनि त्यही अनुसारको निर्देशन दिनुपर्छ। ताकि बैंक तथा वित्तीय संस्थाहरूले जलविद्युत्मा लगानी बढाउन सकून्। करका नीतिहरू पनि धेरै परिवर्तन गर्नु भएन।"
बागमतीको स्वच्छता कहिले फर्केला ?,"पशुपतिनाथको मन्दिर, बागमती नदीकिनारमा रहेको ऐतिहासिक, धार्मिक एवं पर्यटकीय दृष्टिले महत्त्वपूर्ण स्थल हो। यो मन्दिर २४० हेक्टर जग्गामा फैलिएको छ। सन् १९७९ मा युनेस्कोले पशुपतिनाथको मन्दिरलाई विश्व सम्पदा क्षेत्रमा सूचीकृत गरेको पाइन्छ। काठमाडौं उपत्यकाकै प्राचीनतम धार्मिकस्थल प्रमाणित भएकाले र अति प्राचीन पूजास्थल, मठ मन्दिर र मूर्तिहरू तथा प्राचीन अभिलेखहरूको अवस्थित हुनाले पशुपतिनाथको मन्दिर क्षेत्र खुला संग्रहालय हो। शैव, शाक्त, वैष्णव, बौद्ध, जैन, सौर, गाणपत, नाथ, शिख आदि प्रमुख सम्प्रदायका भक्तजनका लागि पशुपति क्षेत्र सदैव समान आस्था एवं श्रद्धाको केन्द्रको रूपमा छ। यो मन्दिरको मुख्य गहनाको रूपमा बागमती नदी छ। बागमती नदी नेपालको एक मुख्य प्राकृतिक, धार्मिक तथा ऐतिहासिक महत्त्व बोकेको नदी हो। यो नदी बागद्वारबाट उद्गम भएको हो। टेकु दोभानमा यो नदी विष्णुमती नदीसँग मिसिन्छ। यो नदीले काठमाडौं र ललितपुरबीच सीमा छुट्ट्याउँछ। चोभारको गल्छीबाट उपत्यका काटेपछि यो नदी तराईतिर बग्छ। भारतको बिहार राज्यमा गएर यो नदी कोशी नदीमा मिसिन्छ। यो नदिको धार्मिक विषेशता छ। यी नदीलाई हिन्दु तथा बौद्ध धर्ममा पवित्र मानिन्छ। यस नदीको किनारमा पशुपतिनाथलगायत कयौं मन्दिर छन्। यो नदीमा विभिन्न धार्मिक संस्कार गरिन्छ। कुनै बेला पानी पिउन योग्य स्वच्छ बागमती नदी यतिबेला प्रदूषणबाट ग्रसित छ। नदीमात्र होइन, हिन्दू सभ्यताको इतिहास जोडिएको राजधानीको बीच भागबाट बग्ने बागमती सभ्यता बोकेको यो नदीमा अर्बौंको योजना र कार्यक्रम सञ्चालन भएको पाइन्छ तर समस्या घट्नुको सट्टा ज्यूँका त्यूँ छ। विश्वकै हिन्दुको आस्था एवं विश्वासको केन्द्रबिन्दु बागमती नदीसभ्यताको उद्गमस्थल शिवपुरी जलाधार क्षेत्रको बाग्द्वार सफा भए पनि राजधानीको बढ्दो जनसंख्या, अस्वस्थकर एवं अनियन्त्रित सहरीकरण र अव्यवस्थित ढल एवं फोहोरमैलाले नदीसभ्यता झन्डै तीन दशकयता प्रदूषित छ। हालका वर्षमा नदीको बहाव घट्दै गएको छ। जलमार्ग साँघुरिँदै र गहिरिँदै गएको छ। अतिक्रमण बढेको छ। नदीको पानीका साथै जलाधार क्षेत्रको गुणस्तर घट्दै जानु र सांस्कृतिक तथा कलात्मक सौन्दर्यको मान्यतासमेत हराउँदै जानु पनि बागमती नदीको समस्या हो। एक आँकडाअनुसार नेपालभित्र दुई सय र काठमाडौं उपत्यकाभित्र ४४ किलोमिटरभन्दा बढी लम्बाइको नदीकिनारको भूमिको दुरुपयोग भएको छ। जलजन्य जैविक विविधता सखाप भएका छन्। २०६६ सालमा मन्त्रिपरिषद्को निर्णयमा स्वीकृत पाँचवर्षे बागमती कार्ययोजना कार्यान्वयनमा आयो, बागमती बचाउ अभियान पनि चल्यो। तर, समस्या ज्यूँका त्यूँ छ। बागमती सभ्यता बचाउन र यसको समग्र विकासका लागि सरकारले २०५१ सालमा पशुपति क्षेत्र वातावरण सुधार कार्यान्वयन तथा अनुगमन समिति गठन गयो। लगत्तै अर्को वर्ष केही परिमार्जन गरी अधिकार सम्पन्न पशुपति क्षेत्र ढल निर्माण सुधार कार्यान्वयन तथा अनुगमन समिति बनायो। यसले लक्ष्यअनुसार काम गर्न नसकेको भन्दै २०६४ सालमा अधिकार सम्पन्न बागमती सभ्यता एकीकृत विकास समिति बनायो। सो ले पनि सो समस्या समाधान गर्न नसकेको सरोकारवालाको दाबी छ। बागमती नदीमा विष्णुमती, टुकुचा, धोबीखोला, मनहरा, हनुमन्ते, कोड्कु, बल्खु र नक्खु खोला मिसिएका छन्। ढल सीधै नदीमा मिसाइएका कारण कुनै बेलाको स्वच्छ बागमती भई बागमती नदी नै पिउने पानीको प्रमुख स्रोत थियो, अहिले प्रदूषित बनेको छ। बागमती सफाइ महाअभियान प्रत्येक शनिबार सञ्चालनमा छ। जसका कारण विगतको तुलनामा केही प्रदूषणमुक्त भएको छ। तर बागमती नदी सफाइ कार्य हिँड्दै छ, पाइला मेट्दै पनि छ भनेजस्तै भएको छ। मानिसमा लापरबाहीका कारण ढलहरू सीधै बागमतीमा निकास, घरटोलमा नै फोहोरको व्यवस्थापन हुन नसक्दा बागमती सफाइका क्रममा आशातीत सफलता हासिल हुन नसकोको अवस्था छ। बागमती सफाइ महाअभियान २०७० जेठ ५ गतेदेखि सुरु भएको थियो, जुन निरन्तर रूपमा हप्ताको एकपटक शनिबार चलिरहेको छ। सो १२ वर्षमा पूरा भइसकेको छ। हाम्रो अग्रजहरूको उखान छ, बाह्र वर्षमा खोला फर्किन्छ। तर बागमतीको स्वच्छता भने अझै फर्कन सकेको छैन। सफाइ अभियानले मात्रै आशातीत स्वच्छता बागमती नदीले प्राप्त गर्न नसक्ने हुँदा नदीसँग जोडिएका पालिका (स्थानीय सरकार) हरूले बागमती स्वच्छता गर्ने प्रभावकारी व्यवस्था मिलाउन अति आवश्यक छ। यसका लागि काठमाडौं, भक्तपुर, ललितपुरवासीलगायत सरोकारवालामा विभिन्न सञ्चारमाध्यम, सामाजिक सञ्जाल, पत्रपत्रिकामार्फत जनचेतना अभिवृद्धि गर्नु आवश्यक छ। कुहिने, नकुहिने फोहोरलाई छुट्ट्याउने बानीको विकास गर्न, बागमती मन्दिर परिसरमा हुने विभिन्न धार्मिक क्रियाकलाप तथा नित्यकर्मबाट उत्पन्न हुने फोहोरको उचित व्यवस्थापन गर्ने, उपत्यकाको ढल निकास बागमतीमा नगरी सोका लागि आवश्यक प्रभावकारी योजना बनाई व्यवस्थित गर्नु अति आवश्यक छ। तबमात्र पशुपतिनाथ मन्दिरलगायत देशभरिका मन्दिर तथा नदीनाला स्वच्छ भई धार्मिक, ऐतिहासिक र प्राकृतिक अस्तित्व बचाउन सफल हुनेछ। अधिकारी वातावरणविद् हुन्।"
५ पूर्वप्रशासक र १ भारतीयको अर्बौंको सम्पत्ति जफत,"काठमाडौं : सरकारले भ्रष्टाचार र अपराध गरी जोडेको पूर्वप्रशासक र एक भारतीय नागरिकको अर्बौंको सम्पत्ति सरकारको नाम ल्याउने प्रक्रिया थालिएको छ। गृह मन्त्रालयले पाँच जना पूर्वप्रशासक र एक भारतीय नागरिकको नाम रहेको सम्पत्ति फिर्ता ल्याउने मन्त्रिस्तरीय निर्णय गरेको छ। सर्वोच्च अदालतबाट जफत हुने भनेर फैसला भएका पूर्वप्रशासक, उनका परिवारको घर जग्गामा सरकारको नाम ल्याउने निर्णय भएको गृह मन्त्रालय सहसचिव भरतमणि रिजालले जानकारी दिए। सहसचिव रिजालको अनुसार जल उत्पन्न प्रकोप नियन्त्रण विभागका तत्कालीन महानिर्देशक आमोदानन्द मिश्र, नेपाल वायुसेवा निगमका तत्कालीन अध्यक्ष रामाज्ञाप्रसाद चतुर्वेदी, आन्तरिक राजस्व विभागका पूर्वनिर्देशक मुरारीबहादुर कार्की, भन्सार विभागका तत्कालीन नासु केदारनाथ ढुंगानाकी पत्नी सरस्वती ढुंगाना, मेची भन्सार कार्यालयका पूर्वप्रमुख केशरजंग खड्काको काठमाडौंलगायत विभिन्न स्थानमा रहेको घरजग्गा जफत हुने भएको छ। आपराधिक गतिविधिबाट सरिता गिरी राई (भारतीय नागरिक) ले नेपालमा खरिद गरेको घरजग्गा पनि जफत गर्र्ने निर्णय भएको सहसचिव रिजालले जानकारी दिए। हालै सरकारले ल्याएको सुशासन प्रबद्र्र्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्न बनेको अध्यादेशलाई टेकेर गृहमन्त्री रमेश लेखकले मन्त्रीस्तरीय निर्णय गराएका हुन्। नेपाल वायुसेवा निगमका तत्कालीन अध्यक्ष चतुर्वेदी गैरकानुनी सम्पत्ति आर्जनको कसुरमा २०६८ भदौ २१ मा सर्वोच्च अदालतबाट दोषी ठहर भएका थिए। अब फैसला भएको लामो समयसम्म पनि उनीहरूले उपभोग गरिरहेको चतुर्वेदीको नाममा पर्साको रामगढवाको १ रोपनी, छोरा रितेशका नाममा रहेको कोटेश्वरस्थित २ रोपनी ९ आना १ पैसा २ दाम, रितेशकै नाममा पर्साको बहुअर्वाभाठास्थित ४ रोपनी तथा कोटेश्वरमै रहेको २ आना १ पैसा जग्गामध्ये रामाज्ञाको नाममा पर्ने आधा जफत हुने भएको छ। सर्वोच्चबाट दोषी ठहर भएका भन्सार विभागमा तत्कालीन नासु केदारनाथ ढुंगानाको मृत्यु भइसकेको छ। उनीविरुद्ध अख्तियारले २०५९ सालमा अकुत सम्पत्ति आर्जन मुद्दामा चलाएको थियो। मुद्दा चल्दाचल्दै ढुंगानाको मृत्यु भयो। त्यसपछि श्रीमती सरस्वती ढुंगानाले उनको मुद्दा सकारेकी थिइन्। २०६२ कात्तिक २७ मा केदारनाथ दोषी ठहर भए। कैद र जरिवाना मिनाहा भए पनि बिगो र स्रोत नखुलेको सम्पत्ति जफत हुने फैसला भयो। श्रीमती सरस्वतीले पुनरावेदन गरिन तर सर्वोच्चले २०७४ जेठ २२ मा विशेषको फैसला सदर गरिदियो।सरस्वती र आफन्तका नाममा ललितपुरका दुई ठाउँको घर तथा जग्गाजमिनका साथै विभिन्न बैंकवित्तीय संस्था तथा कम्पनीमा रहेका नगद तथा सेयर, स्रोत नखुलेको रकमबाट बढेबढाइएको सम्पत्ति जफत हुने फैसला भएको थियो। तर जफत गरिएको सम्पत्ति अझै पनि उनीहरूले उपभोग गरिरहेका थिए तर अब गृहको निर्णयले सरस्वती र उनको आफन्तको नाममा रहेको सम्पत्ति जफत हुने भएको छ। जल उत्पन्न प्रकोप नियन्त्रण विभागका तत्कालीन महानिर्देशक मि श्र अकुत सम्पत्ति आर्जनको मुद्दामा सर्वोच्चले २०७३ फागुन २ मा दोषी ठहर भएका थिए । १ वर्ष कैद र २० लाख ४ हजार ७ सय ७३ रुपैयाँ जरिवाना भुक्तान गरी उनी रिहा भए पनि त्यति नै बिगोसहित लाजिम्पाटमा रहेको ८ आना २ पैसामा बनेको घर तथा जग्गा जफतको फैसला भएको थियो। अख्तियारले २०६१ मा अख्तियारले १ करोड १ लाख ४३ हजार बिगो कायम गरी मि श्रविरुद्ध दायर गरेको थियो। विशेषले उनलाई सफाइ थियो। तर, सर्वोच्चले दोषी करार गयो। मि श्रको निधन भइसकेको छ। जफतको फैसला कार्यान्वयन नभएको कारण छोरा अजितकुमारले सम्पत्ति उपभोग गरिरहेका थिए। अब निर्णयले मि श्रको सम्पत्ति जग्गा जफत हुने भएको छ। आन्तरिक राजस्व विभागका तत्कालीन निर्देशक कार्कीको २०६३ सालमा अख्तियारले पक्राउ गरेर विशेष अदालतमा भ्रष्टाचार मुद्दा दायर गरेको थियो। कार्कीको १ करोड ६३ लाख ६७ हजार ५६० बराबरको सम्पत्ति अवैध रहेको भन्दै अख्तियारले मुद्दा हालेको थियो। उनले विशेष अदालतबाट सफाइ पाएका थिए। तर, अख्तियार पुनरावेदन गयो। र, सर्वोच्चले उनलाई दोषी ठहर गयो। भ्रष्टाचारबाट आर्जित सम्पत्ति भएको भन्दै उनको सिनामंगलमा १० आना ३ पैसा जग्गा र त्यसमा बनेको घर तथा लाजिम्पाटको खोलागाल मार्गमा रहेको घर पनि अब जफत हुने भएको छ। मेची भन्सार कार्यालयका तत्कालीन पूर्वप्रमुख खड्काको कोटेश्वरमा रहेको २ रोपनी ३ आना २ पैसा २ दाम र महोत्तरीको बहादुरगञ्जस्थित २ कठ्ठा १० धुर जग्गाा पनि सरकारले नामको नाम आउने भएको छ। २०६९ असारमा खड्कालार्ई दोषी ठहर गर्दै यो जग्गा जफत गर्ने फैसला भएको थियो। २०७० पुस १९ मा भारतीय नागरिक सरिता गिरी (राई) विशेष अदालतबाट दोषी ठहर भइन्। उनीविरुद्ध सम्पत्ति शुद्धीकरण मुद्दामा २ वर्ष कैद र २ करोड २५ लाख ९१ हजार १ सय ५३ रुपैयाँ जरिवाना तथा स्रोत नखुलेको घरजग्गा, बैंक मौज्दात, सवारीसाधनलगायत जफत हुने फैसला भयो। २०७२ माघ ११ मा सर्वोच्चले विशेषको त्यो फैसला सदर गरिदियो। सरिताका नाममा बैंकमा रहेको १ करोड ५९ लाख ८० हजार रुपैयाँ, सरिताकी आफन्त सेती गिरीका नाममा रहेको जोरपाटीस्थित १२ आनामा बनेको साढे २ तले घरसहित जग्गा, जोरपाटीमै रहेको कित्ता नम्बर २४२ को अर्को जग्गा तथा सुनसरीको धरानस्थित १ रोपनी जग्गा र त्यसमा बनेको घर जफत हुने फैसला भयो। अब यो जग्गा पनि जफत हुने भएको छ। अब यी ६ जनाकै सम्पत्ति सरकारको नाम छिट्टै आउने भएको छ।"
"रेल्वे स्टेसनको छानो भत्किएको घटनाले सर्वियामा लियो विशाल रूप, हालसम्मबै ठूलो प्रदर्शन","शनिबार लाखौं मानिसहरू सर्बियाको राजधानी बेलग्रेडको सडकमा उत्रिए। यी मानिसहरू सरकार विरोधी विरोध प्रदर्शनमा सामेल हुन आएका थिए। सर्बिया सरकारले शनिबारको विरोध प्रदर्शनमा १ लाख ७ हजारभन्दा बढी मानिसहरू सहभागी भएको बताएको छ। यद्यपि स्वतन्त्र अनुगमन समूहहरूले भने शनिबार कम्तिमा ३ लाख २५ हजार मानिसहरू सडकमा विरोध प्रदर्शनमा उत्रिएका बताएका छन्। यसलाई सर्बियामा अहिलेसम्मकै सबैभन्दा ठूलो विरोध प्रदर्शनको रूपमा वर्णन गरिएको छ। नोभेम्बर महिनामा सर्बियाको दोस्रो ठूलो शहर नोभी सादमा रहेको रेलवे स्टेशनको एक भाग भत्किएको थियो। उक्त दुर्घटनामा १५ जनाको मृत्यु भएको थियो। प्रदर्शनकारीहरूले स्टेशनको छाना भत्किनु रेलवे स्टेशनको निर्माणमा व्यापक भ्रष्टाचार र कमजोर मर्मतसम्भारको उदाहरण भएको आरोप लगाएका छन्। सर्वियाका राष्ट्रपति भुचिकले शनिबार राष्ट्रको नाममा सम्बोधन गरेका थिए। उनले प्रहरीहरूको प्रशंसा गर्दै शान्ति कायम राखेकोमा गर्व लागेको बताएका थिए। उनले प्रदर्शनकारीहरूको सन्देश बुझेको र आफूलाई परिवर्तन गर्नुपर्छ भन्ने बुझेको बताए। प्रदर्शनकारीहरूले उनीहरूलाई सरकारबाट धेरै अपेक्षा रहेको बताएका छन्। विरोध प्रदर्शनमा भाग लिने एक महिला याना भासिकले बीबीसीलाई भनिन्, 'हामी केवल देश राम्रोसँग चलोस् भन्ने चाहन्छौं। हामी संस्थाहरूले आफ्नो काम राम्रोसँग गरून् भन्ने चाहन्छौं। हामीलाई कुन पार्टी सत्तामा छ भन्ने कुराले फरक पार्दैन, हामी त्यस्तो देश चाहन्छौं जहाँ काम होस्, चार महिनासम्म न्याय नपाएको देश होइन।' बीबीसी"
"प्रतिनिधिसभा बैठक बस्दै, यस्ता छन् एजेण्डा","काठमाडौं : संघीय संसदअन्तर्गत प्रतिनिधिसभा बैठक बस्दैछ। बैठक सोमबार बिहान ११ बजे बस्ने तय भएको छ। बैठकमा प्रधानमन्त्री केपी शर्मा ओलीले 'सुशासन प्रवर्धन तथा सार्वजनिक सेवा प्रवाह सम्बन्धी केही नेपाल ऐनलाई संशोधन गर्ने विधेयक,२०८१ माथिको दफावार छलफल सदनमा गरियोस्' भन्ने प्रस्ताव प्रस्तुत गर्ने सम्भावित कार्यसूची रहेको छ। यसैगरी प्रधानमन्त्री ओलीले सुशासन प्रवर्धन तथा सार्वजनिक सेवा प्रवाह सम्बन्धी केही नेपाल ऐनलाई संशोधन गर्ने विधेयक, २०८१ लाई पारित गरियोस्"" भन्ने प्रस्ताव प्रस्तुत गर्ने कार्यसूचीमा उल्लेख छ। बैठकमा भूमि व्यवस्था,सहकारी तथा गरिवी निवारण मन्त्री बलराम अधिकारीले 'सहकारी सम्बन्धी केही नेपाल ऐनलाई संशोधन गर्ने विधेयक, २०८१ माथिको दफावार छलफल सदनमा गरियोस्"" भन्ने प्रस्ताव प्रस्तुत गर्ने कार्यसूची। मन्त्री अधिकारीले 'सहकारी सम्बन्धी केही नेपाल ऐनलाई संशोधन गर्ने विधेयक, २०८१ लाई पारित गरियोस्' भन्ने प्रस्ताव प्रस्तुत गर्नेछन्।"
"उत्तरी म्यासेडोनियाको नाइटक्लबमा आगलागी : ५९ जनाको मृत्यु, १५० भन्दा बढी घाइते","उत्तरी म्यासेडोनियाको एक नाइटक्लबमा आइतबार बिहान आगलागी भएको छ। त्यहाँको गृह मन्त्रालयका अनुसार यस घटनामा कम्तीमा ५९ जनाको मृत्यु भएको र १५० भन्दा बढी घाइते भएका जनाएको बीबीसी समाचारमा उल्लेख छ। देशको पूर्वी भागमा रहेको कोकानी शहरमा रहेको पल्स क्लबमा आगलागी भएको हो। यो ठाउँ म्यासेडोनियाको राजधानी स्कोप्जेबाट लगभग सय किलोमिटर टाढा छ। सामाजिक सञ्जालमा पोस्ट गरिएका तस्बिरहरूमा आगो र धुवाँले भरिएको एउटा भवन देखिन्छ। अहिलेसम्म प्राप्त जानकारी अनुसार आइतबार बिहान करिब ३ बजे आगलागी भएको थियो। यो दुर्घटना ब्यान्ड  को प्रस्तुतिको क्रममा भएको थियो। उक्त समारोहमा करिब १,५०० जना उपस्थित भएको बताइएको छ। स्थानीय सञ्चारमाध्यमले आगलागी आतिशबाजी उपकरणहरूबाट भएको हुन सक्ने बताएका छन्।"
काठमाडौंबाट हेटौडा जाँदै गरेको भारतीय नम्बर प्लेटको गाडी मकवानपुरमा दुर्घटना,हेटौडा : काठमाडौंबाट हेटौडा जाँदै गरेको भारतीय नम्बर प्लेटको गाडी मकवानपुरको इन्द्रसरोवरमा दुर्घटना भएको छ। दुर्घटनामा चारजना घाइते भएको मकवानपुर प्रहरीले जनाएको छ। प्रहरीका अनुसार सोमबार बिहान मकवानपुरको इन्द्रसरोवर गाउँपालिका३ धाराखोल्छास्थित दक्षिणकाली सडक खण्डमा भारतीय नम्बर प्लेट युपी ७० एनटी ६९१७ नम्बरको गाडी दुर्घटनामा परेको हो। गाडीको ब्रेक फेल भइ रोडको बायाँ साइडमा ठोक्किएर दुर्घटना भएको प्रहरीले जनाएको छ। गाडीमा १७ जना सवारी रहेको र तीमध्ये ४ जना घाइते भएका हुन्। घाइते हुने चारैजना भारतीय नागरिक रहेको प्रहरीले जनाएको छ। घाइतेहरूको स्थानीय अस्पतालमा उपचार भइरहेको छ।
विजय बने क्यानाडाको संघीय सांसदको उमेदवार,"क्यानाडा : नेपालीमुलका विजय पौडेल क्यानाडाको संघीय सांसदको उम्मेदवार बनेका छन् । क्यानाडाको ओन्टारियो प्रान्तको हम्बर रिभर ब्ल्याक क्रिक क्षेत्रबाट संघीय सांसदको लागि कनजरभेटिव पार्टीको आधिकारिक उम्मेदवार बनेका हुन् । यो निर्वाचन नेपालीमुलको क्यानेडीयनहरुका लागि ऐतिहासिक छ, उनले भने,संसदीय निर्वाचनमा विजयी भएको खण्डमा क्यानाडाको संघीय संसदमा निर्वाचित हुने पहिलो नेपालीमूलका सांसदको रुपमा इतिहास रचिनेछ । पौडेलले सन् २०२१ मा पनि उम्मेदवारी दिएका थिए । क्यानाडाको मुलधारको राजनीतिमा लामो समयदेखि सक्रिय बर्दियाका विजय पौडेलले आफ्नो राजनीतिक यात्रालाई संघीय एकाइतर्फ अगाडि बढाएका हुन् । विगत १५ वर्षदेखि क्यानाडामा रहँदै आएका पौडेल व्यवसायमा सम्लग्न छन् । हाल क्यानाडा नेपाल उद्योग वाणिज्य महासंघका अध्यक्ष रही कार्य गर्दै आइरहेका छन् । नेपाली समुदायमा सगरमाथा पार्क नामकरण गर्न महत्वपूर्ण भूमिका खेल्नुका साथसाथै अन्य सामाजिक कार्यमा पनि उत्तिकै सक्रिय रहँदै आएका छन् । क्यानाडाको प्रान्तीय सरकारले उनलाई कोभिडको समयमा महत्वपूर्ण योगदान पुर्याए बापत रेसपककनसिबल सीटिजन अवार्ड पनि प्रदान गरेको थियो । पौडेलले गत वर्ष यम पी कायल सिबैकका लागि क्यानाडियन हाउस अफ कमनसबाट नेपाल मामिला हेर्नको निमित्त विशेष सहयोगीको नियुक्ति पाएका थिए। यसका साथसाथै पील रिजनल पुलिसले पनि कमुनिटी अम्बासडरको रुपमा गत वर्ष नियुक्त गरिएको थियो। नेपाली समुदायको आपत विपतमा अग्रपंतिमा रहेर समुदायको हितमा खटिने पौडेल क्यानाडियन नेपालीको सहयोग र सद्भाव प्राप्त गर्नेमा आफू विश्वस्त रहेको उनले बताए । क्यानाडाको हाउस अफ कमन्समा विभिन्न राज्यबाट निर्वाचित ३४३ जना सदस्य रहने व्यस्था रहेको छ। क्यानाडाको संविधान अनुसार क्यानाडाको हाउस अफ कमन्सले संघीय कानुन बनाउने र पारित गर्ने काम गर्छ । यसपटकको निर्वाचनमा पौडेलको उम्मेदवारीलाई तीन क्यानाडियन संसदको समर्थन रहनुको साथसाथै नेपाली समुदाय र अन्य क्यानाडियन समुदायको पनि साथ र समर्थन रहेको छ।"

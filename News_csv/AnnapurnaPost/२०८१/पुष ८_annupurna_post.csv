शीर्षक,विवरण
विदुरमा प्याज पकेट कार्यक्रम सञ्चालन,"नुवाकोट : नुवाकोटको विदुर नगरपालिकाले प्याजमा आत्मनिर्भर बनाउने उद्देश्यका साथ प्याज पकेट कार्यक्रम सञ्चालन गरिएको छ। यसअघि परीक्षणको सुरु गरिएको उक्त कार्यक्रमलाई चालु आर्थिक वर्षदेखि विदुर नपा ७ मा व्यावसायिक उत्पादन गरी विदुर नगरलाई प्याजमा आत्मनिर्भर बनाउने लक्ष्य लिइएको मेयर राजन श्रेष्ठले जानकारी दिए। उनले विदुर नपालाई प्याजमा आत्मनिर्भर बनाउँदै किसानको आर्थिक उपार्जन वृद्धिमा समेत सहयोग पुर्याउन प्याज पकेट कार्यक्रमलाई विशेष योजनाको योजनाका रूपमा सञ्चालन गरिएको बताए। प्याज पकेट क्षेत्रका किसानलाई आवश्यक पर्ने उन्नत जातका बिरुवाका लागि नगरपालिकाले अनुदानमा बीउ उपलब्ध गराएको छ, मेयर श्रेष्ठले भने, दुईवटा कृषि सहकारीलाई उन्नत जात (रेड क्रियोल)को बीउबाट बिरुवा उत्पादन गरेर पकेट क्षेत्रका किसानलाई सहुलियत शुल्कमा वितरणको प्रबन्ध मिलाएका छौँ। विगतका परीक्षणका रूपमा सञ्चालन गरिएको कार्यक्रम प्रभावकारी बन्नुका साथै स्थानीय किसानको आयआर्जन वृद्धिमा सहयोग पुर्याउन थालेपछि प्याजको व्यावसायिक उत्पादनलाई जोड दिइएको कृषि शाखाले जनाएको छ। बीउ उपलब्ध गराएका किसानले बिरुवा रोप्न सुरु गरेदेखि उनीहरूलाई बजारीकरणसम्म सहयोग पुर्याउन विभिन्न कार्यक्रम समावेश गरिएको छ। कार्यक्रम सफल बनाउन कृषि औजार, सिँचाइ पाइप, प्राविधिक परामर्श दिइने जनाइएको छ।"
फुटबल खेलमा जेम्स स्कुललाई तेस्रो स्थान,"ललितपुर : १२ वर्षमुनि छात्रसमूहअन्तर्गतको फुटबल खेलमा ब्लुम नेपाल स्कुललाई पेनाल्टी सुटआउटमा पराजित गर्दै जेम्स स्कुलले तेस्रो स्थान हासिल गरेको छ। त्यसैगरी १६ वर्षमुनि छात्रसमूहअन्तर्गत जेम्स स्कुलले विनायक स्कुललाई २० को गोलअन्तरले पराजित गर्दै तेस्रो स्थान जित्न सफल भएको छ। बास्केटबल खेलतर्फ यू१८ तेस्रो स्थानका लागि सोमबार भएको खेलमा छात्रतर्फ बर्नहार्ट स्कुलले काठमान्डु वल्र्ड स्कुललाई ५६५३ ले र छात्रातर्फ नामी कलेजले रिब्स स्कुललाई ३५१७ ले पराजित गर्दै बर्नहार्ट स्कुल र नामी कलेजले तेस्रो स्थान हासिल गरेका छन्। त्यसैगरी, यू१६ छात्रतर्फ भएको खेलमा एलआरआई स्कुलले रातो बंगला स्कुललाई ६२५४ ले पराजित गर्दै एलआरआई स्कुलले तेस्रो स्थान प्राप्त गरेको छ। १८ वर्षमुनि छात्रसमूहअन्तर्गतको जारी क्रिकेट प्रतिस्पर्धा सोमबार सम्पन्न भएको छ। उक्त प्रतिस्पर्धामा डीएभी स्कुल, भीएस निकेतन स्कुल र नेपाल पुलिस स्कुल क्रमशः प्रथम, द्वितीय र तृतीय भएका छन्।"
दुप्चेश्वरको भेटी पाँच लाख बचत,नुवाकोट : नुवाकोटको प्रसिद्ध तीर्थस्थल दुप्चेश्वर मन्दिरमा यस वर्ष गरिएको मेलामा भक्तजनले चढाएको भेटी बचत भएको छ। दुप्चेश्वर विकास कोषका अनुसार पाँच लाख रुपैयाँ बचत भएको छ। दुप्चेश्वर गाउँपालिका६ रामतीस्थित ठुलो पहरामा रहेको दुप्चेश्वर महादेव मन्दिरमा साताव्यापी रुपमा लागेको मेलामा आठ लाख ६४ हजार दुई सय १२ रुपैयाँ भेटी संकलन भएको थियो। जसमा तीन लाख ६५ हजार एकसय ४१ रुपैयाँ खर्च भएको कोषले जनाएको छ। मन्दिरमा धान्यपूर्णिमा मेलाको सम्पूर्ण व्यवस्थापनका लागि विभिन्न शीर्षकमा खर्च गरिएको कोषाध्यक्ष राजकुमार श्रेष्ठले बताए।
युरोप र भारत भ्रमण सकेर स्वदेश फिर्ता भइन् परराष्ट्रमन्त्री राणा,"काठमाडौं : परराष्ट्रमन्त्री आरजु राणा देउवा युरोपका केही देश र भारतको करिब दुई हप्ता लामो भ्रमण सकेर स्वदेश फर्किएकी छन्। स्वदेश फर्किएपछि आज साँझ त्रिभुवन अन्तर्राष्ट्रिय विमानस्थलमा सञ्चारकर्मीहरूसँग कुरा गर्दै उनले युरोपमा महत्वपूर्ण भेटघाट तथा वार्ता गरेको र नेदरल्याण्डको हेगमा अवस्थित अन्तर्राष्ट्रिय अदालतमा नेपालका तर्फबाट जलवायु न्याय मागका लागि आधारहरू प्रस्तुत गरेको बताइन्। मन्त्री राणा गत मङ्सिर २२ मा युरोपतर्फ प्रस्थान गरेकी थिइन्। उनको यो भ्रमणको मुख्य उद्देश्य जलवायु परिवर्तनका कारण नेपाललाई परेको असर र पाउनुपर्ने क्षतिपूर्तिबारे नेपालका तर्फबाट प्रस्तुती दिने रहेको थियो। मन्त्री राणाले आफू र आफ्नो नेतृत्वको प्रतिनिधिमण्डलले गत मङ्सिर २४ मा सो अदालतमा यस विषयमा कुरा उठाएको बताइन्। विमानस्थलमा मन्त्री राणाले अन्तर्राष्ट्रिय अदालतमा नेपालले पहिलो पटक जलवायु परिवर्तनको वर्तमान अवस्था र यसका कारण नेपालमा परेको असरका बारेमा आफ्नो अवस्था दर्शाउँदै जलवायु न्याय (क्लाइमेट जस्टिस्) को माग गरेको बताइन्। त्यसपछि उनले लक्जेम्बर्गका उपप्रधानमन्त्री, विदेश एवं वैदेशिक व्यापारमन्त्री जेभियर बेटेल र बेल्जियमका विदेशमन्त्री बर्नार्ड क्विन्टिनसँग छुट्टाछुट्टै भेटवार्ता गरी द्विपक्षीय हित र आपसी चासोका बारेमा कुराकानी गरेको बताइन्। आफूले यस भ्रमणकै क्रममा युरोपियन युनियनका कमिसनर फर क्लाइमेट एक्सन ओपके होस्त्रा र कमिसनर फर इन्टरनेशनल पार्टनरसिप जोजेफ सिकेलासँग बेल्जियमको ब्रसेल्समा छुट्टाछुट्टै भेटवार्ता गरी नेपाल र युरोपियन युनियनबीचको सम्बन्ध, जलवायु परिवर्तनका कारण नेपालमा परेको असर र नेपालले पाउनुपर्ने जलवायु न्यायका बारेमा कुरा गरेको बताइन्। उनले युरोपेली आकासमा नेपाली वायु सेवालाई लगाइएको प्रतिबन्ध (सेफ्टी लिस्ट) सम्बन्धी प्रावधान हटाउने विषयमा पहल गर्न पनि उनीहरूलाई आग्रह गरेको बताइन्। मन्त्री राणाले जर्मनीको पोट्सडाममा अवस्थित जलवायुसम्बन्धी अनुसन्धान संस्थामा पुगेर त्यहाँका वैज्ञानिक एवं अनुसन्धानदाताहरुसँग अन्तर्क्रिया गरी जलवायु परिवर्तनका कारण नेपालका हिमाली क्षेत्र र समुदायमा परेको असरबारे अनुसन्धान गर्न आग्रह पनि गरेकी थिइन्। पुस २ गते परराष्ट्रमन्त्री राणाले जर्मनीको बर्लिनमा आयोजित समान अधिकारसम्बन्धी सम्मेलनलाई सम्बोधन गर्दै लैङ्गिक तथा यौनिक अल्पसङ्ख्यक समूह (एलजिबिटी) व्यक्तिहरूको समावेशीकरण र मानवअधिकारका पक्षमा नेपालले धेरै उपलब्धि हासिल गरेको जानकारी अन्तर्राष्ट्रिय समुदायलाई गराएको पनि बताइन्। मन्त्री राणा जर्मनीको बर्लिनबाट शुक्रबार भारतको नयाँ दिल्ली पुगेकी थिइन्।। नयाँ दिल्लीमा आयोजित भारत नेपाल आर्थिक सम्मेलन (इन्डो नेपाल इकोनोमिक कन्फ्रेन्स)लाई शुक्रबार सम्बोधन गर्दै उनले नेपालले भारततर्फबाट अतिरिक्त हवाई रुटका लागि अनुरोध गरेको बताइन्। त्यस अवसरमा उनले हालसालै निर्माण भएका पोखरा र गौतमबुद्ध अन्तर्राष्ट्रिय विमानस्थलको पूर्ण क्षमतामा सञ्चालनका लागि भारतसँग पनि सहयोगको अपेक्षा गरिएको भन्दै भारतीय एयरलाइन्स अपरेटरहरूसँग थप उडानका लागि आग्रह गरेको बताइन्। सञ्चारकर्मीको एक प्रश्नमा मन्त्री राणाले यसपटकको आफ्नो भारत भ्रमण सो आर्थिक सम्मेलनमा सहभागी हुने र आफ्नो स्वास्थ्य उपचारको फलोअप रहेकाले कुनै राजनीतिक भेटघाट या कुराकानी नभएको स्पष्ट गरिन्।"
विद्यार्थीलाई न्यानो कपडा,काठमाडौं : रामेछापको मन्थली माविका विद्यार्थीलाई न्यानो कपडा वितरण गरिएको छ। नर्सरीदेखि १० कक्षासम्म अध्ययन गर्ने करिब १ हजार २ सय विद्यार्थीलाई ट्याक सुट लगायतका कपडा वितरण गरिएको हो। पार्टीका बागमती प्रदेश कमिटी सदस्य समेत रहेका समाजसेवी रत्नप्रसाद गौतमले नेकपा एमाले रामेछापसँगको समन्वयमा कपडा वितरण गरेका हुन्। १२ लाख रुपैयाँ बराबरका कपडा गौतमले सहयोग गरेका विद्यालय व्यवस्थापन समितिका अध्यक्ष तेजप्रसाद सुवेदीले बताए। सोमबार विद्यालयमा आयोजित कार्यक्रममा गौतमले कपडा हस्तान्तरण गरे। गौतमले विद्यार्थी र अभिभावकलाई पठनपाठनमा उत्प्रेरित गर्न आफूले जिल्ला पार्टी र विद्यालय व्यवस्थापन समिति तथा विद्यालय प्रशासनसँग समन्वय गरी सहयोग गरेको बताए । मन्थली मावि भित्रै कलेज समेत सञ्चालन भएकोले प्राविधिक विषय पढ्ने केही विद्यार्थीहरूलाई समस्या परे आफूले सकेको सहयोग गर्ने प्रतिबद्धता समेत उनले व्यक्त गरे। कार्यक्रममा मन्थली नगरपालिका प्रमुख लब श्रेष्ठले समाज बुझ्नलाई विद्यार्थीको बानी व्यवहार बुझे पुग्ने बताए। त्यसैले विद्यार्थीलाई अनुशासित र सुशिक्षित बनाउन समाजको सबै क्षेत्र लाग्नुपर्नेमा उनले जोड दिए। मन्थली माविका प्रधानाध्यापक डा टंकप्रसाद दाहालले मन्थली माविको भौतिक पूर्वाधार निर्माणमा पनि गौतमको ठूलो योगदान रहेको बताए।
एनसेल फाउन्डेसनले एनपीएलका चौका वापत २६०० बढी शैक्षिक सामग्रीको वितरण गर्ने,"काठमाडौं : एनसेल फाउन्डेसनले क्रिकेटको रोमाञ्चकतालाई शिक्षासँग जोड्दै नेपाल प्रिमियर लिग (एनपीएल) का खेलहरूमा हानिने प्रत्येक चौका वापत चारवटा शैक्षिक सामग्री वितरण गर्ने घोषणा अनुरुप २६०० भन्दा बढी शैक्षिक सामग्री वितरण गर्ने भएको छ। यी सामग्रीहरु ग्रामीण र दुर्गम क्षेत्रका सामुदायिक विद्यालयका विद्यार्थीहरूलाई प्रदान गरिने छन्। शनिबार समापन भएको ऐतिहासिक एनपीएलमा कुल ६५३ चौका हानिका थिए। यस वापत एनसेल फाउन्डेसनले अब घोषणा गरे बमोजिक कुल २६१२ वटा शैक्षिक सामग्री विद्यार्थीहरुलाई वितरण गर्ने पक्का भएको छ। क्रिकेटदेखि कक्षाकोठासम्मको यस नविन पहलले विद्यार्थीहरुको पठनपाठनमा सकारात्मक परिवर्तन ल्याउने र शिक्षालाई प्रवर्द्धन गर्दै उज्ज्वल भविष्यका लागि अवसरहरूको ढोका खोल्न मद्दत पुर्याउने विश्वास लिएको छ। विद्यार्थीहरुले प्राप्त गर्ने प्रत्येक शैक्षिक सामग्रीमा आवश्यक शैक्षिक सामग्रीहरु जस्तै स्कुल ब्याग, कापी, सिसाकलम, इरेजर, कटरलगायतका स्टेसनरी सामान समावेश हुनेछन्। यसले स्रोतको अभाव घटाउन सहयोग गर्नेछ र विद्यार्थीहरूको पठनपाठनमा योगदान गर्नेछ। एनपीएलमा सबैभन्दा बढी चौका जनकपुर बोल्टस्का खेलाडी लाहिरु मिलान्थाले हानेका छन्। उनले कुल ३५ चौका हानेर१४० वटा शैक्षिक सामग्री वितरण सुनिश्चित गरेका छन्। त्यस्तै दोश्रोमा पोखरा एभेन्जर्सका आन्द्रियस गौसले ३० चौका हानेका थिए जसबाट १२० शैक्षिक सामग्री र तेश्रोमा लुम्बिनी लायन्सका रोहित कुमार पौडेल २६ चौका वापत १०४ शैक्षिक सामग्रीको वितरण पक्का भएको छन। त्यसैगरी चितवन राइनोज्का रविन्द्र बोपारा र सुदूरपश्चिम रोयल्सका सैंफ जैब प्रत्येकले २४ चौका हानेर १९२ शैक्षिक सामग्रीको वितरण सुनिश्चित गरेका थिए। क्रिकेट खेल र एनसेल फाउन्डेसनको सामाजिक कार्य दुवैका हिसाबले यो एनपीएल एकदमै उत्साहजनक रह्यो। क्रिकेटप्रतिको चाखलाई सामाजिक कार्यसँग जोड्दै शिक्षाको लागि स्रोत आवश्यक रहेका विद्यार्थीहरुलाई शैक्षिक सामग्रीहरु प्रदान गर्न यो पहलकदमी गर्न पाउँदा हामी अत्यन्त खुसि छौ र यसको लागि हामी क्रिकेट एशोसिएसन नेपाल (क्यान) तथा प्रत्येक खेलाडीलाई बधाई तथा धन्यवाद दिन चाहन्छौं। शैक्षिक सामग्री वितरणको लागि हामी क्यान, सम्बन्धित टिमहरु अन्य सरोकारवालाहरुसँग सहकार्य गर्नेछौं, एनसेलकी कर्पोरेट कम्युनिकेशन एन्ड सीएसआर हेड विशाखा लक्ष्मी खड्काले भनिन्। नेपाली समुदायहरूसँग गहिरो सम्बन्ध राख्ने मध्येको एक खेल क्रिकेट भएकाले यो पहलले खेलमा अझै रोमाञ्चकता थपेको थियो। यसले सहयोग र स्रोत बढि आवश्यकता भएकाहरुसम्म आवश्यक सहयोग पुर्याउँन मद्दत गर्दछ। सामुदायिक विद्यालयका लक्षित विद्यार्थीहरुसम्म यी सामाग्रीहरु पुर्याउनका लागि एनसेलले कर्मयोग फाउन्डेसनसँग सहकार्य गरेको छ। कोशेढुङ्गा सावित भएको यो एनपीएल, नेपालको आफ्नै घरेलु क्रिकेट प्रतिभाहरुको निर्माणमा गर्न सहयोगी सिद्ध भएको छ। एनपीएलका लागि एनसेलको साझेदारी र प्रत्येक चौका वापत ४ वटा शैक्षिक सामग्रीको वितरण कम्पनीको हामी तपाईंकै लागि भन्ने थिम र नेपालमा क्रिकेट र खेलकुदको विकासमा समर्थन गर्ने प्रतिबद्धता अनुरुप रहेको थियो। एनसेल फाउन्डेसन महत्वपूर्ण सामाजिक आवश्यकताहरू पूरा गर्न प्रभावकारी पहल मार्फत समुदायहरूको समृद्धिमा योगदान पुर्याउन प्रतिबद्ध रहेको छ।"
"रविको मुद्दामा न्यायिक प्रक्रियालाई सघाउने रास्वपाको निर्णय, अर्याल कार्यवाहक सभापति",काठमाडौं : राष्ट्रिय स्वतन्त्र पार्टीले सभापति रवि लामिछानेको पक्राउका विषयमा अदालतको न्यायिक प्रक्रियालाई सघाउने निर्णय गरेको छ। सोमबार बसेको पार्टी सचिवालयको आकस्मिक बैठकले कास्की प्रहरीको हिरासतमा रहेका सभापति लामिछानेको न्यायिक प्रक्रियालाई पूर्णरूपमा सघाएर जाने निर्णय गरेको हो। त्यस्तै बैठकले पार्टीको कार्यवाहक सभापतिको जिम्मा डोलप्रसाद अर्याललाई तोकेको छ। पार्टी विधान २०७९ (संशोधन २०८१) को धारा २५(४) (क) (९) बमोजिम पुस ६ गते पार्टी सभापति लामिछानेले अर्याललाई कार्यवाहक सभापति तोकिएको जारी विज्ञप्तिमा उल्लेख छ।
डडेलधुरामा दुई पुरुषको मृत्यु,डडेलधुरा : डडेलधुरामा दुई जना पुरुषको मृत्यु भएको छ। नवदुर्गा गाउँपालिकामा माछा मार्ने क्रममा एकजना युवकको डुबेर मृत्यु भएको हो। नवदुर्गा गाउँपालिका४ मलपडास्थित सेती नदीमा माछा मार्ने क्रममा गिल्ला गाउँका २८ वर्षीय रमेश बहादुर विष्टको पानीमा डुबेर मृत्यु भएको जिल्ला प्रहरी कार्यालयले जनाएको छ। आइतबार सेती नदीमा माछा मार्न पासो हाल्न गएका बिष्टको पानीमा डुबेर मृत्यु भएको कार्यालयले जनाएको छ। पानीमा डुबेका विष्टको स्थानीयले उद्धार गरी डडेलधुरा अस्पताल पुगाएका थिए। तर अस्पतालले उनलाई मृत घोषणा गरेको थियो। यस्तै जिल्लाको भागेश्वर गाउँपालिका३ का ४३ वर्षीय अर्जुन रावलको कुलोमा शव भेटिएको छ। प्रहरीका अनुसार उनको शव सुर्नाया गाडको कुलोमा मृत अवस्थामा भेटिएको हो। रावलको शव सुर्नयागाडको कुलोमा भेटिएकाले शंकास्पद छ। घटनाबारे अनुसन्धान भइरहेको प्रहरी जनाएको छ।
चर्च ब्वाइजले उचाल्यो झापा कपको उपाधि,"झापा : इलाम गोल्डकपको फाइनलमा एनआरटी क्लबसँग हारको बदला लिँदै लिग च्याम्पियन चर्च ब्वाइज युनाइटेडले झापा कपको उपाधि उचालेको छ। उपाधि उचालेसँगै चर्च ब्वाइजले नगद १० लाख रुपैयाँ प्राप्त गरेको छ। उपविजेता एनआरटीले ५ लाख रुपैयाँमा चित्त बुझाएको छ। बिर्तामोडस्थित डोमालाल राजवंशी रंगशालामा सोमबार भएको फाइनल खेलमा चर्च ब्वाइजले एनआरटीलाई ३१ गोलअन्तरले हराउदै पहिलो संस्करणको उपाधि कब्जा गरेको हो। गत वर्ष यही रंगशालामा आयोजित झापा गोल्डकपको छैटौँ संस्करणमा पनि चर्च ब्वाइजले उपाधि हात पारेको थियो। खेलको २१ औं मिनेटमा चर्च ब्वाइजले अग्रता लिएको थियो। चर्च ब्वाइजका समिर तामाङले एनआरटीका डिफेन्डरको मिसपासलाई सदुपयोग गर्दै गोल गर्न सफल भए। खेलको ४३ औँ मिनेटमा चर्च ब्वाइजले अग्रता दोब्बर बनायो। रोहन कार्कीले डिबक्समा मिलाइदिएको पासलाई डिबक्समा अनमार्क रहेका विदेशी खेलाडी अर्मान्डले गोल गरे। त्यसको लगत्तै एनआरटीले १ गोल फर्कायो। विदेशी खेलाडी कार्लोसले दिएको क्रस पासमा कप्तानसमेत रहेका अञ्जन विष्टले गोल गर्दै नतिजा १२ बनाएका थिए। खेलको अतिरिक्त समयमा समिर तामाङको पासमा अर्मान्डले गोल गर्दै चर्च ब्वाइजको जित सुनिश्चित पारे। खेलको प्लेयर अफ द म्याच चर्च ब्वाइजका समिर तामाङ घोषित भए। उनले नगद १० हजार रुपैयाँ पुरस्कार पाए। प्रतियोगिताको उत्कृष्ट गोलरक्षक चर्च ब्वाइजका क्रिशल मोक्तान, प्रतियोगितामा सर्वाधिक गोलकर्ता एनआरटीका अञ्जन विष्ट, झापा ट्यालेन्टका रुपमा छनोट भएका झापा११ का प्रदिप बुढाथोकीले जनही ३५ हजार रुपैयाँ पुरस्कार पाए। मस्ट भ्यालुएबल प्लेयर चर्च ब्वाइजका रोहण कार्की भए। उनले नगद १ लाख रुपैयाँ पुरस्कार पाए। यसैबीच, झापा ११ एफसीका व्यवस्थापक गोपाल राईलाई क्लबले नगद २५ हजारसहित लाइफ टाइम अचिभमेन्ट अवार्ड प्रदान गरेको थियो।"
शनिबारदेखि नै बन्द थियो बाबुछोरा मृत भेटिएको कोठा,"काठमाडौं : कार्यालयको कामले ६ दिनअघि काठमाडौं आएका कूलप्रसाद आर्चाय मृत फेला परेका छन्। भक्तपुरको बालकोट फिकाधारामा ५६ वर्षीय आचार्य छोरासँगै मृत फेला परेका हुन्। उनका २२ वर्षीय छोरा प्रविन आचार्य पनि मृत फेला परेका हुन्। रूपाकोट मजुवागढी१ खोटाङ घर भएका कुलप्रसाद जिल्ला हुलाक कार्यालयका निमिक्त कार्यालय प्रमुख हुन्। उनका दुई छोरा भक्तपुरको बालकोटमा बसेर पढ्दै थिए। जेठो छोरा मिलन आर्चाय भने फरार छन्। जिल्ला प्रहरी परिसर भक्तपुरका प्रबक्ता ढुण्डिराज नेउपानेका अनुसार दुईवटा फरक फरक कोठामा आर्चायका बाबुछोरा मृत भेटिएका हुन्। उनीहरूको टाउकोको पछाडि र कानमा समेत चोट भेटिएको छ। आर्चाय परिवारले चार वर्षदेखि उक्त घरमा कोठा लिएर बस्दै आएका थिए। डीएसपी नेउपानेका अनुसार उनीहरू साढे तीन तले घरको भुइतल्लामा २ वटा कोठा लिएर बस्ने गरेका थिए। मिलन लोकसेवा आयोगको तयारी गरिरहेका थिए भने प्रविनले भीएस निकेतनमा बीएस्सी अध्ययन गर्दै आएका थिए। बाबुछोराको शरीरमा चोटैचोट देखिएको र उक्त कोठा बाहिरबाट ताला लगाएको अवस्थामा रहेकाले हत्या भएको हुनसक्ने प्रहरीको अनुमान छ। 'सँगै खाना खाएर सुतेका जेठा छोरा फरार रहेकाले पनि हत्या भएको हुनसक्ने अनुमानलाई पुष्टि गर्छ,' एक प्रहरी अधिकारीले भने। प्रहरीले घटनाको प्रारम्भिक अनुसन्धान गरेको छ। प्रारम्भिक अनुसन्धानका क्रममा शनिबार दिनभर सँगै रहेका तीन बाबुछोराले राति पनि सँगै खाना खाएका थिए। एकै फ्ल्याटमा बस्ने अर्को कोठाको साथीहरूलाई पनि मिलन आफैंले बनाएको तरकारी बाँडेर खाएका थिए। एउटै कोठामा बसेर खाना खाँदै गफ गरिरहेका बाबु छोराहरू बेग्लाबेग्लै कोठामा सुतेका थिए। आइतबार बिहानदेखि आर्चाय परिवार बस्ने दुई वटा कोठामा बाहिरबाट ताला लगाइएको थियो। काम विशेषले बाहिर गएका होलान् भनेर कसैले पनि सोधखोज गरेनन्। खोटाङ बस्ने कुलप्रसादका आफन्तले आइतबार दिनभर श्रीमान र छोराहरूको नम्बरमा फोन गरे। कसैको पनि फोन उठेन। आइतबार दिनभर फोन नउठ्ने र केही खोज खबर नपाएपछि काठमाडौंमा रहेका आफन्तलाई कोठामा हेर्न जान भनेका थिए। सोमबार विहानै उनका आफन्तहरू बालकोटमा रहेको कोठामा पुगेका थिए। प्रहरी पुगेर कोठा खोलेर हेर्दा दुवै बाबुछोरा मृत भेटिएका थिए। घटनास्थल प्रहरी पुग्दा मृतक बाबुछोराको टाउकोको चोटमा रगत जमिसकेको थियो। शनिबार राति नै उनीहरूको हत्या भएको हुनसक्ने आशंका प्रहरीको छ। प्रवक्ता नेउपाने भन्छन्, सँगै बसेका अर्का छोराको खोजी भइरकेको छ। उनी सम्पर्कमा आएपछि थप कुरा खुल्नेछ। अनुसन्धानका लागि प्रहरीले तालिम प्राप्त कुकुरको सहयोग लिएको छ। विज्ञ टोली खटाएको छ। फरेन्सिक विज्ञको टोली नै घटनास्थलमा गएर अनुसन्धान अगाडि बढाएको छ। उनीहरूको शव पोस्टमार्टम गर्न प्रहरीले त्रिवि शिक्षण अस्पताल महाराजगन्जमा पठाएको छ।"
आईएसएमटी एक्स्पोमा २० वटा प्रोजेक्टको प्रदर्शनी,"काठमाडौं : तिनकुनेको गैरिगाउँस्थित आईएसएमटी कलेजले आईएसएमटी एक्स्पोमा विभिन्न २० वटा प्रोजेक्टको प्रदर्शनी गरिएको छ। आईटीमा अध्ययनरत विद्यार्थीहरूले बनाएको रोबोट, गेमिङ, लाई डिडेक्टर, फ्रि डिडेक्टर लगायत विभिन्न २० वटा प्रोजेक्टको प्रदर्शनी गरिएको हो। विद्यार्थीहरुलाई डिग्री मात्र उपलब्ध गराउने नभई सबल र सक्षम बनाउनुका साथै विद्यार्थीहरूलाई प्रोत्साहन गर्न र उनीहरूको क्षमता प्रदर्शन गर्न कार्यक्रमको आयोजना गरेको हो। एक्स्पोमा डा शशांक कोइराला, रामकुमारी झाँक्री, उदय शमशेर राणा, रमेश खरेल, ऋषि धमला लगायत समाजका प्रतिष्ठित व्यक्तिहरुले अवलोकन गरेका थिए। सहभागील विद्यार्थीहरूसँग उनीहरूको प्रोजेक्टका बारेमा अन्तरक्रिया गर्नुको साथै उज्वल भविष्यको शुभकामना दिएका थिए। कार्यक्रममा विभिन्न कलेजका शिक्षक कर्मचारी, विद्यार्थी लगायत चारहजार भन्दा बढी व्यक्तिहरुले अवलोकन गरेका थिए। आईएसएमटी ग्रुपले काठमाडौं, चितवन, पोखरा, विराटनगर र बुटवलमा पनि युनिभर्सिटी अफ सुन्दरल्याण्डकै सम्बन्धनमा कलेज सञ्चालन गरि बीबीए, बीएचएम, बीएस्सी, आईटी (सीएसई), बीएस्सी(अन्स) साइबुर सेक्य्रेटी एण्ड डिजिटल फरेन्सिस र एमबीए कार्यक्रम सञ्चालन गरिरहेको छ।"
योनेक्स सनराइज नेपाल अन्तर्राष्ट्रिय च्यालेन्ज सुरु,"काठमाडौं : नेपाल ब्याडमिन्टन संघको आयोजनामा योनेक्स सनराइज नेपाल अन्तर्राष्ट्रिय च्यालेन्ज २०२४ सोमबारबाट काठमाडौंमा सुरु भएको छ। विश्व ब्याडमिन्टन महासंघ र ब्याडमिन्टन एसियाको स्वीकृतीमा सुरु योनेक्स सनराइज नेपाल च्यालेन्ज २०२४ मा विश्वका ५ महादेशका नेपालसहित २२ देशका खेलाडीको सहभागिता रहेको छ। पुरुषमहिला एकल तथा युगल र मिक्स युगल गरी ५ विधामा प्रतिस्पर्धा हुने ब्याडमिन्टन संघले जनाएको छ। प्रतियोगिताको सोमबार दशरथ रंगशालाको कबर्ड हलमा नेकपा माओवादी केन्द्रका अध्यक्ष पुष्पकमल दाहाल प्रचण्डले उद्घाटन गरे। सो क्रममा प्रचण्डले अन्तराष्ट्रिय प्रतियोगिताले विभिन्न देशसँगको सम्बन्ध र भाइचारा थप प्रगाढ हुने विश्वास व्यक्त गरे। प्रचण्डले आफू प्रधानमन्त्री हुँदा खेल पूर्वाधारको विकासमा ध्यान केन्द्रित गरेको जिकिर गरे। १५ हजार अमेरिकी डलरको पुरस्कार राशी रहेको प्रतियोगितामा सबै विधाका विजेता, उपविजेता, सेमिफानालिष्ट र क्वाटरफाइनलिष्टका खेलाडीहरूले क्रमशः १२ सय डलर, ७२० डलर, ६ सय डलर र ४८० डलर प्राप्त गर्नेछन्। च्यालेन्जको लगतै १२ गते शुक्रबारदेखि १४ गते आइतबारसम्म योनेक्स सनराइज नेपाल जुनियर अन्तर्राष्ट्रिय सेरिज २०२४ आयोजना हुनेछ। जसमा नेपाल सहित भारत, न्यूजिल्याण्ड, मलेशिया, थाइल्याण्ड, इरान, युनाइटेड अरब इमिरेट्सका खेलाडीहरूको सहभागिता रहने संघले जनाएको छ।"
"सरकारलाई सुझाव : आत्महत्या भयावह बन्यो, प्रभावकारी जनचेतनामूलक कार्यक्रम सञ्चालन गरौं","काठमाडौं : सांसदहरूले आत्महत्या रोकथाम सम्बन्धमा प्रभावकारी काम हुन नसकेको बताएका छन् । सिंहदरबारमा सोमबार बसेको प्रतिनिधिसभाअन्तर्गतको महिला तथा सामाजिक मामिला समिति बैठकमा उनीहरूले आत्महत्या दर दिनहुँ बढ्दै गएको अवस्थामा पनि आत्महत्या रोकथाम सम्बन्धमा प्रभावकारी काम हुन नसकेको बताएका हुन् । साथै उनीहरूले आत्महत्या बढ्दै जानुको कारणको पहिचान गरी प्रभावकारी जनचेतनामूलक कार्यक्रम गर्न सरकारलाई सुझाव दिएका थिए । बैठकमा गृह मन्त्रालयका सहसचिव भरतमणि रिजालले वडास्तरीय आत्महत्या न्यूनिकरण तथा व्यवस्थापन कार्यदल गठन गरेर विभिन्न चेतनामूलक कार्यक्रम गर्दै आएको जानकारी दिए। परामर्शसहितको चेतनामूलक कार्यक्रम, मनोपरामर्श, योग तथा ध्यान अभ्यासलगायतका कार्यक्रमहरू वडास्तरबाटै सञ्चालन भइरहेको उनले बताए। मन्त्रालयले कार्ययोजना नै बनाएर आत्महत्या न्यूनिकरण अभियान सुरू गरिसकेको उनको भनाइ छ । बैठकमा स्वास्थ्य मन्त्रालयका प्रतिनिधिहरूले सय बेडभन्दा बढीको अस्पतालमा अनिवार्यरुपमा मानसिक स्वास्थ्य चिकित्सक खटाउने व्यवस्था रहेको जनाएका थिए । त्यस्तै हाल प्रत्येक दिन २० जनाले आत्महत्या गर्ने तथ्याङ्क रहेको उनीहरूले जानकारी दिए ।"
एनपीएलको फाइनलका दिन दुर्व्यवहार गर्ने दुई जना पक्राउ,काठमाडौं : नेपाल प्रिमियर लिगको फाइनलका दिन समर्थकहरूलाई दुर्व्यवहार गर्ने दुई जना पक्राउ परेका छन्। पक्राउ पर्नेमा डोटी घर भई कीर्तिपुर पाँगा बस्ने २१ वर्षीय अशोक साउद र डोटीकै कीर्तिपुर भाजङ्गल बस्ने १९ वर्षीय गणेश साउद रहेका छन्। उनीहरूलाई आइतबार कीर्तिपुरबाट पक्राउ गरिएको जिल्ला प्रहरी परिसर काठमाडौंका प्रहरी उपरीक्षक नवराज अधिकारीले बताए। पीडितको जाहेरीका आधारमा उनीहरूलाई पक्राउ गरिएको हो। घटनामा संलग्न अन्य व्यक्तिहरूको खोजी भइरहेको र पक्राउ परेकाहरूमाथि थप अनुसन्धान सुरु भएको प्रहरीले जानकारी दिएको छ।
"नेप्से परिसूचक दोहोरो अंकले बढ्यो,कारोबार घट्यो","काठमाडौं : नेप्से परिसूचक दोहोरो अंकले बढेर बन्द भएको छ। आइतबार १३ अंकले घटेको नेप्से परिसूचक सोमबार २८९१ अंकले बढेर २६१२२० विन्दुमा अडिएको छ। सेन्सेटिभ इण्डेक्स ३४८ अंकले बढेर ४४६५६ विन्दुमा पुगेको हो। नेप्से बढेपनि कारोबार रकम भने आइतबारको तुलनामा घटेको छ। यसदिन ३२८ स्क्रिप्सको ८९ लाख ८ हजार ८५१ कित्ता सेयर ४ अर्ब ४३ करोड २४ हजार ६०३ रुपैयाँमा खरिदबिक्री भए। अघिल्लो दिन ४ अर्ब ५१ करोड मूल्य बराबरको सेयर कारोबार भएको थियो। दोहोरो अंकले बढेको बजारमा तीन कम्पनीको सेयर सकारात्मक सर्किट लेभलमा कारोबार भयो। सपोर्ट माइक्रोफाइनान्स,सुपर मादी हाइड्रोपावर,बराही हाइड्रोपावर पब्लिकको सेयर १० प्रतिशतले बढेको हो। मानुषी लघुवित्त वित्तीय संस्थाका लगानीकर्ताले भने यस दिन सर्वाधिक गुमाए। सो कम्पनीको सेयर १० प्रतिशतले ओरालो लाग्यो। कारोबार रकमका आधारमा जानकी फाइनान्स शीर्ष स्थानमा रह्यो। सो कम्पनीको १८ करोड माथिको सेयर कारोबार भयो। जोशी हाइड्रोपावरले ११ करोड १७ लाखको सेयर कारोबार गर्दा मोलुङ्ग हाइड्रोपावरको ११ करोड १५ लाख,सुपर माइक्रो फाइनान्सको ९ लाख ९२ हजार र रिभर फल्स पावरको ९ करोड ५२ लाख मूल्य बराबरको सेयर कारोबार भयो। कारोबारमा आएकामध्ये १९४ स्टक्सको मूल्य बढ्दा ४२ वटाको घट्यो। ८ स्टक्सको मूल्य भने स्थिर रह्यो। आज म्युचुअल फण्डबाहेक १२ समूहको उपसूचक सकारात्मक देखिएका छन्।"
मेरो कुरालाई पार्टी सभापतिले गम्भीरतापूर्वक लिएनन् : शेखर कोइराला,"काठमाडौं : नेपाली कांग्रेसका नेता शेखर कोइरालाले पार्टी सभापति शेरबहादुर देउवाको कार्यशैलीको विरोध गरेका छन्। पार्टीलाई आफ्नो अनुकूल ढंगले अघि बढाएको भन्दै उनले देउवाको कार्यशैलीको विरोध गरेका हुन्। सन्तनेता कृष्णप्रसाद भट्टराईको १०१औं जन्मजयन्तीका अवसरमा सोमबार काठमाडौंमा आयोजित विचार गोष्ठीमा कोइरालाले आफ्ना कुरालाई पार्टी सभापतिले गम्भीरतापूर्वक नलिएको बताए। त्यसैकारण पार्टीभित्र भागबण्डाको कुरा उठ्ने गरेको उनको भनाइ छ। सभापति देउवाले अन्य नेताहरूको कुरा नसुन्दा राजनीति गर्नेहरूलाई अप्ठ्यारो पर्ने उनले बताए। कोइरालाले गुटलाई फस्टाइदिने काम पार्टी सभापतिले गरेको आरोपसमेत लगाए। कोइरालाले विभिन्न कारणले अहिले पार्टीभित्र विचलन देखिएको कुरालाई सबैले स्वीकार गर्नुपर्ने बताए। कृष्णप्रसाद भट्टराईको दृढ संकल्प गर्ने बानी आफूले सदैव स्मरण गर्ने उनले बताए। कोइरालाले कृष्णप्रसाद भट्टराई, गणेशमान, वीपीलगायतका कांग्रेसका अग्रज नेताहरूलाई बिर्सिए कांग्रेस नै नरहने उनको भनाइ छ।"
काठमाडौं विश्वविद्यालय र धुलिखेल अस्पतालबीचको समस्या मिलाउन सहजीकरण समिति गठन,"काठमाडौं : काठमाडौं विश्वविद्यालयको ९८ औँ सभाको आजको बैठकले सो विश्वविद्यालय र धुलिखेल अस्पताल बीचको आपसी समस्याबारे समाधान सहितको प्रस्ताव तयार गर्न राष्ट्रिय योजना आयोगका सदस्य गीताकुमारी पौड्याल अधिकारीको संयोजकत्वमा सात सदस्यीय सहजीकरण समिति गठन गरेको छ। विश्वविद्यालयका कुलपति एवं प्रधानमन्त्री केपी शर्मा ओलीका अध्यक्षतामा आज प्रधानमन्त्री तथा मन्त्रिपरिषद्को कार्यालय, सिंहदरबारमा भएको बैठकले थप गृहकार्य र सम्बन्धित पक्षसँग संवाद गरी आगामी माघ ४ गते बस्ने सिनेट बैठकमा विधिवत् प्रतिवेदन पेस गर्न समितिलाई अख्तियारी दिएको हो। समितिमा विश्वविद्यालयका तर्फबाट उपकुलपति प्रा डा भोला थापा, स्कुल अफ मेडिकल साइन्सेसका डीन प्रा डा मनोज हुमागाईं, स्कुल अफ लका डीन डा ऋषिकेश वाग्ले तथा अस्पतालका तर्फबाट कार्यकारी निर्देशक डा रामकण्ठ माकजु श्रेष्ठ, प्रशासकीय निर्देशक डा विराजमान कर्माचार्य र अनुसन्धान निर्देशक प्रा डा राजीव श्रेष्ठ रहेका छन्। २०५९ चैत १९ गतेको आपसी सम्झौताका आधारमा सहकार्यमा रहेका ती संस्थाबीच बेमेल देखिएपछि गत साउन ३० गतेको ९७ औँ सभामा कुलपतिका एवं प्रधानमन्त्री ओलीले आपसी संवादबाट समाधान खोज्न गर्नुभएको प्रस्ताव पारित भएको थियो। यसबीचमा शिक्षा विज्ञान तथा प्रविधिमन्त्री एवं सहकुलपति विद्या भट्टराईको संयोजनमा दुवै पक्षलाई संवाद र सहमतिको विन्दुमा ल्याउन भएका पहल र समाधानको विकल्पका विविध पक्षबारे आजको बैठकमा छलफल भएको थियो। आर्थिक र कर्मचारी नियमावलीसँग बाझिने गरी विश्वविद्यालयले एकपक्षीय रुपमा निर्णयहरू गरेको भन्दै अस्पतालले असन्तुष्टि जनाएपछि विवाद उत्पन्न भएको थियो। यसैबीच विश्वविद्यालयको पछिल्लो दीक्षान्तको ग्रेस लिष्टमा अनुत्तीर्ण सात विद्यार्थीको नाम समावेश भएको पाइएकाले आजको बैठकले ग्रेस लिस्ट सच्याउने निर्णय गरेको छ। विश्वविद्यालयका रजिस्ट्रार डा अच्युतप्रसाद वाग्लेले ती विद्यार्थीको नाम कसरी सूचीमा पर्न गयो भन्ने बारेमा छानबिन सुरु भएको र ती विद्यार्थीले प्रमाणपत्र नलिएको बैठकलाई जानकारी गराए।"
त्रिभुवन अन्तर्राष्ट्रिय विमानस्थलको सुधारको कार्ययोजना १५ दिनभित्र पेश गर्न पर्यटनमन्त्रीको निर्देशन,"काठमाडौं : संस्कृति,पर्यटन तथा नागरिक उड्डयनमन्त्री बद्री पाण्डेले पर्यटकहरूलाई सहजीकरण गर्न विमानस्थल सम्बद्ध निकायलाई निर्देशन दिएका छन् । सोमबार बसेको त्रिभुवन अन्तर्राष्ट्र्रिय विमानस्थल सम्बद्ध निकायको बैठकमा मन्त्री पाण्डेले उक्त निर्देशन दिएका हुन्। 'त्रिभुवन अन्तर्राष्ट्र्रिय विमानस्थल संवेदनशील क्षेत्र हो । धेरै गुनासाहरू आउने गरेका छन् । सुरक्षा निकायको भूमिका अझैं प्रभावकारी बनाउनुपर्ने देखिन्छ । हाम्रा सेवा यात्रुमैत्री हुन जरुरी छ,'उनले भने, 'एकपटक आउने विदेशी पर्यटकलाई पटकपटक आउने खालको वातावरण बनाउनुपर्छ । ' मन्त्री पाण्डेले त्रिभुवन विमानस्थल विदेशीहरूका लागि प्रमुख प्रवेशद्वार भएकाले राष्ट्रिय पहिचान झल्किने खालको पोशाक लगाउन समेत आग्रह गरे। मन्त्री पाण्डेले ४६ लाख क्षमता भएको त्रिभुवन अन्तर्राष्ट्र्रिय विमानस्थलले हाल ९० लाख यात्रुहरूलाई सेवा दिनुपर्ने बाध्यता रहेको स्मरण गर्दै प्रविधिमैत्री सेवा प्रवाह गरी सेवा चुस्तदुरुस्त पार्न समेत आग्रह गरे। उनले विमानस्थलमा देखिएका समस्याहरूको पहिचान गरी १५ दिनभित्र कार्ययोजना बनाएर अघि बढ्न समेत निर्देशन दिए। मन्त्री पाण्डेले भने,'भन्सार,अध्यागमन,एयरलाइन्स,क्यान कसले के के ? काम गर्ने र कति सयम भित्र गर्ने भनि प्राथमिकरण गर्नुहोस्। त्यसका लागि १५ दिन भित्र कार्ययोजना बनाएर अघि बढ्नुहोस् । '"
पत्रकारिता क्षेत्रलाई संकुचित पार्ने कदमविरुद्ध लडिरहनुपर्छ : पूर्व राष्ट्रपति यादव,"काठमाडौं : पूर्व राष्ट्रपति डा रामबरण यादवले पत्रकारिताको क्षेत्रलाई संकुचित पार्ने कदमविरुद्ध लडिरहनुपर्ने बताएका छन्। सोमबार काठमाडौंमा आयोजित नेपाल पत्रकार महासंघ प्रतिष्ठान प्रदेश समितिको पद हस्तान्तरण कार्यक्रममा यादवले समावेशी समानुपातिक व्यवस्थासहितको संविधान देशमा रहेको र प्रेस स्वतन्त्रताको ग्यारेन्टी संविधानले गरेको भन्दै पत्रकारिताको क्षेत्रलाई संकुचित पार्ने कदमबिरुद्ध लडिरहनुपर्ने बताए। पूर्वराष्ट्रपति यादवले पत्रकारिताका क्षेत्रमा लागेपछि आफ्नो धर्म निभाउनुपर्ने भन्दै आफ्नो धर्म नछाड्न सुझाव दिए। मानव सम्यताको उल्टो दिशामा हिंड्न खोजको आभाष हुने गरेको र संसारभर मानव सभ्यतामा संकट देखिएको बताए। त्यस्तै पत्रकार महासंघकी नवनिर्वाचित अध्यक्ष निर्मला शर्माले महासंघलाई क्रियाशिल पत्रकारको साझा संस्था बनाउने प्रतिवद्धता जनाए। पत्रकारिता क्षेत्रमा देखिएका समस्या समाधानका लागि अबको नेतृत्वले विशेष पहल गर्ने उनले बताए। शर्माले सरकार, दल र अरु संरचनामा सूचना दिने प्रणाली बन्न नसकेको र सही सूचनाहरू पाउन नसक्ने समस्याहरू विद्यमान नै रहेको धारणा राखे। कार्यक्रममा नेपाल पत्रकार महासंघ प्रतिष्ठान प्रदेश कार्यसमिति सदस्यहरूलाई प्रमाणपत्र वितरण गरिएको थियो।"
प्रथम कंकेदेउराली महोत्सवको १५ हजारले गरे अवलोकन,"गुल्मी : गुल्मीको मदाने गाउँपालिकाले आयोजना गरेको प्रथम कंकेदेउराली कृषि, पर्यटन तथा सांस्कृतिक महोत्सव सम्पन्न भएको छ। तीन जिल्लाको संगमस्थलमा पर्ने धार्मिक तथा पर्यटकीय क्षेत्र कंकेदेउरालीको प्रचारप्रसार तथा पर्यटन प्रवर्द्धनका लागि यही पुस ५ गतेदेखि ७ गतेसम्म महोत्सव सञ्चालन गरिएको थियो। घुम्न जाऔं यसपाली कंकेदेउरालीको नारासहित आयोजना गरिएको महोत्सवमा खुला लोकभजन प्रतियोगिता, विद्यालयस्तरीय खोजी प्रतिभा (मदाने लोकतारा) कृषि मेला प्रदर्शनीसँगै चर्चित कलाकार प्रस्तुति दिएका थिए। महोत्सवमा आयोजना खुला लोक भजन प्रतियोगितामा गाउँपालिका भित्रका तीन भजन समूहले मात्रै सहभागिता जनाएको कंकेदेउराली पर्यटन पूर्वाधार विकास समितिका उपाध्यक्ष सुनिल थापाले जानकारी दिए। आध्यात्मिक जागरण सांस्कृतिक समाज प्रथम, म्यालपोखरी भजन मण्डली दोस्रो र पुर्कोट महिला भजन मण्डली तेस्रो भएका छन्। प्रथम समूहले १५ हजार र प्रमाणपत्र, द्वितीय र तृतीयले क्रमशः १० र ५ हजारसहित प्रमाणपत्र पाएका छन्। महोत्सवमा लुकेर रहेको प्रतिभा पहिचानका लागि विद्यालयस्तरीय खोजी प्रतिभा अर्थात् (मदाने लोकतारा) सञ्चालन गरिएको थियो। जसमा मदाने गाउँपालिका भित्रका सातवटा माध्यमिक विद्यालयबाट ८० जना प्रतियोगी सहभागी थिए। सहभागीमध्ये चार जनालाई पुरस्कृत गरिएको छ भने अन्य सहभागीलाई सम्मान गरिएको छ। रियाले माध्यमिक विद्यालयका छात्रा कमला सुनार प्रथम मदाने लोक तारा बन्न सफल भएकी छन्। उनले नगद १५ हजार र प्रमाणपत्र प्राप्त गरेकी छन्। त्यस्तै सोही विद्यालयकी विद्यार्थी वर्षा परियार दोस्रो स्थान हासिल गरेकी छन्। उनले १० हजार र प्रमाणपत्र पाएकी हुन्। पृथ्वी माध्यमिक विद्यालयका छात्र अनुपम बिक तेस्रो र अग्लुङ माध्यमिक विद्यालयका छात्रा जालपा खत्री सान्त्वना भएको उपाध्यक्ष थापाले बताए। थापाका अनुसार तृतीयले ८ हजार र सान्त्वना हुनेले ५ हजारसहित प्रमाण पत्र पाएका छन्। त्यस्तै महोत्सवमा गाउँपालिका स्तरीय कृषि तथा पशुपक्षी मेला प्रदर्शनी गरिएको थियो। मेलामा सबै वडाबाट कृषि तथा पशुपक्षी मेला प्रदर्शनी गरिएको आयोजकले जनाएको छ। गाउँपालिकाका कृषि शाखा प्रमुख हुमबहादुर थापाका अनुसार महोत्सवमा पालिका भित्रबाट एक सय आठ वस्तुहरू प्रदर्शनी भएको थियो। लोप हुन थालेका बालीलाई संरक्षण गर्न गुणस्तरीय चेकजाँच गरी स्थानीय र रैथाने बालीलाई महोत्सवमा प्राथमिकता दिइएको थियो। कृषि शाखाले गरेको मूल्यांकनबाट उत्कृष्ट किसान पुरस्कृत भएका छन्। प्रथमले ३ हजार, दोस्रो २ हजार पाँच सय तेस्रोले २ हजार र सान्त्वनाले ८ सय प्राप्त गरेको कृषि शाखा प्रमुख थापाले बताए। महोत्सव मैदानमा सांस्कृतिक कार्यक्रमहरूसँगै जिल्लास्थित उत्पादन हुने कृषि जन्य सामग्रीहरू, मनोरञ्जनात्मक पिङलगायत विभिन्न औद्योगिक क्षेत्रबाट उत्पादित सामग्रीहरूको बिक्री वितरणका लागि राखिएको थियो। कृषि तथा घरेलु उद्योगबाट उत्पादित वस्तुहरूको प्रदर्शन गरिएको थियो। महोत्सवमा वरिष्ठ लोक तथा दोहोरी गायक बोम बहादुर कार्की लगायतका राष्ट्रियस्तरका कलाकारले बेजोड प्रस्तुति दिएका थिए। प्रधानमन्त्री कार्यालयका पूर्व जनसम्पर्क विज्ञ रहेको बेला आफूले कंकेदेउरालीको पर्यटन प्रवर्द्धन र यस क्षेत्रको विकासका लागि बहुउद्देश्यीय योजना समावेशमा पहल गरेको बुद्धि जिसीले बताए। जिसीले आर्थिक वर्ष २०८००८१ को बजेट भाषणमा देशमा नमुना योग्य दुईवटा जलासाय युक्त प्रोजेक्ट सञ्चालनमा कंकेदेउराली समावेश भएको सुनाए। उनले कंके देउराली मदानेको मात्र नभई जिल्लाकै एक ऐतिहासिक, धार्मिक तथा पर्यटकीय स्थल रहेकाले यसको विकासमा सबै लाग्नुपर्ने बताए। कंकेको भविष्य पर्यटकीय देउरालीको क्षेत्रमा मात्र नभई धार्मिक हिसाबले पनि उज्ज्वल रहेको बताउँदै जिसीले आवश्यक विहीन फलाम र कंक्रिटको कम प्रयोग गरेमा यसको थप सौन्दर्यता देखिने बताए। कंकेदेउराली गुल्मीको उत्कृष्ट गन्तव्य हो यसको प्रचारप्रसार गर्नु सबैको दायित्व रहेको मदाने गाउँपालिका अध्यक्ष महेन्द्र बहादुर कुँवरले बताए। यस क्षेत्रमा पर्यटन प्रवर्द्धनका लागि पहिलो पटक आयोजना गरिएको महोत्सवमा उत्साहजनक सहभागिताले सफलतापूर्वक सम्पन्न भएको अध्यक्ष कुँवरले बताए। उनले कंकेको विकास र महोत्सव सञ्चालनमा सहयोग गर्ने विभिन्न संघ संस्था लगायत सबैलाई समापनका अवसरमा धन्यवाद दिए। जिल्लाका पर्यटकीय स्थलमध्ये कंकेदेउराली पनि एक भएकाले यस प्रचारप्रसारमा विशेष जोड दिन सकेमा यहाँको पर्यटन क्षेत्रको विकासमा थप टेवा पुग्ने मदाने गाउँपालिका उपाध्यक्ष सरिता खड्काले बताइन्। गाउँपालिका भित्र थुप्रै सम्भावना बोकेका पर्यटकीय र धार्मिक स्थल छन्। जसमध्येको एक महत्वपूर्ण गन्तव्य हो कंकेदेउराली उपाध्यक्ष खड्काले भनिन्, यसको विकास र पर्यटक भित्राउनका लागि महोत्सवमा लोक भजन प्रतियोगिता, विद्यालय स्तरीय प्रतिभाको खोजी र टेवा पुगेको छ। आगामी दिनमा यसको विकास र पर्यटक वृद्धिका लागि गाउँपालिकाले आवश्यक योजना र कार्यक्रमको गृहकार्य गरिने गाउँपालिका उपाध्यक्ष खड्काले बताइन्। उनले कंकेको देश विदेशमा प्रचारप्रसारका लागि यी र यस्ता खालका मेला महोत्सवलाई गाउँपालिकाले निरन्तरता दिने बताइन्। १५ हजारले गरे मेलाको अवलोकन महोत्सवमा १५ हजारले अवलोकन गरेका छन्। पछिल्लो समय समितिले यस क्षेत्रमा केही नयाँ योजना समेत ल्याएको छ। यस क्षेत्रमा घुम्न र मनमोहक हिमश्रृंखलाको अवलोकन गर्ने पर्यटकको संख्या दिनानुदिन बढ्दै गएको छ। पर्यटकलाई लोभ्याउन यहाँ संग्रहालय, गौतम बुद्धको मूर्ति, फोहरा सहितको पोखरी, भ्यू टावर , पूजाआजाका लागि मन्दिर , बालबालिकाका लागि बाल उद्यान लगायतका थुप्रै संरचना निर्माण गरिएको छ। जसका कारण पर्यटकको रोजाइमा समेत पर्दै गएको छ। समितिले प्रवेश शुल्क ३० रुपैयाँ निर्धारण गरेको छ। यस क्षेत्रमा सरकारले करोडौं लगानी गरेको छ। महोत्सवमा १५२० लाखको कारोबार भएको आयोजकले जनाएको छ।"
तीनथान भरुवा बन्दुक र मृगको मासुसहित दुई सिकारी पक्राउ,"धरान : सुनसरीको बराहक्षेत्र नगरपालिका१ स्थित तल्लो बगुवा टोलबाट प्रहरीले तीनथान भरुवा बन्दुक र मृर्गको मासुसहित दुईजना सिकारीलाई पक्राउ गरेको छ । सोमबार इलाका प्रहरी कार्यालय महेन्द्रनगरका प्रमुख विकास राई नेतृत्वको टोलीले बन्दुकसहितका सिकारीलाई पक्राउ गरिएको जिल्ला प्रहरी कार्यालय सुनसरीका प्रवक्ता डीएसपी रामप्रसाद तिमल्सिनाले बताए। चतराको चारकोशे जङ्गलमा मृग मारेर मासु काटिरहेको अवस्थामा प्रहरीले उनीहरूलाई नियन्त्रणमा लिएको डीएसपी तिमल्सिनाले बताए । बराहक्षेत्र नगरपालिकाका१ का ४४ वर्षीय मनबहादुर राई र ४२ वर्षीय राजेन्द्र राईलाई पक्राउ गरिएको उनले बताए । पक्राउ परेका सिकारीलाई सोमबार सार्वजनिक गर्दै प्रहरीले उनीमाथि अनुसन्धान भइरहेको बताएको छ। पक्राउ परेका सिकारीको साथबाट तीनथान भरुवा बन्दुक र ५ केजी मृगको मासु बरामद भएको प्रहरीले जनाएको छ। सिकारीहरूले सुनसरीको कोशी ट्प्पु, चतरा, नडाहा, बक्लौरी, तरहारा, तालतलैया, पानबारी,धरानलगायतको चारकोशे जङ्गलमा हरिण,बँदेल,मृग,कालिजलगायतका जंगली जनावरको सिकार गरी एक हजारदेखि १२ सय रुपैयाँ केजीका दरले बिक्री गर्दै आएको खुलेको छ।"
ग्लोबल हाट बजार सञ्चालनमा,"काठमाडौं : ग्लोबल आइएमई बैंकले आफूले ऋण लगानी गरेका लघु, साना तथा मझौला उद्यमीले उत्पादन गरेका वस्तुहरूलाई बजारीकरणमा सहजीकरण गर्ने उद्देश्यले ग्लोबल हाट बजार सञ्चालनमा ल्याएको छ। उद्यमीको उत्पादन, ग्लोबल आइएमईको प्रोत्साहन भन्ने नारालाई आत्मसाथ गर्दै बैंकले आफ्नो लगानीमा सञ्चालित लघु, साना तथा मझौला उद्यमीहरूले गरेका उत्पादनलाई बजारसम्मको पहुँच विस्तार गराउनका लागि बैंकको काठमाडौंको कमलादी शाखा कार्यालयमा हरेक शुक्रबार हाट बजार सञ्चालन गर्नेछ। बैंकका प्रमुख कार्यकारी अधिकृत सुरेन्द्रराज रेग्मीले उक्त हाट बजारको उद्घाटन गरे। प्रमुख कार्यकारी अधिकृत रेग्मीले दिगो तथा हरित अर्थतन्त्र निर्माणमा योगदान पुर्याइरहेका लघु, साना तथा मझौला उद्यमहरूको बजारमा पहुँच विस्तार गर्नु हाट बजारको प्रमुख उद्देश्य रहेको बताए। हाट बजारले अर्गानिक, रैथाने तथा स्थानीय उत्पादनलाई प्रोत्साहित गर्दै बजारीकरण गर्न सहजीकरण गर्ने र नेपाली उत्पादकलाई हौसला प्रदान गर्ने प्रमुख कार्यकारी अधिकृत रेग्मीले बताए। यो हाम्रो सानो तथा सिम्बोलिक अभियान हो। यसैगरी, हाम्रा अर्गानिक, रैथाने तथा स्थानीय उत्पादनको प्रवर्द्धन गर्न सकिन्छ। हाम्रो अर्थतन्त्रको आधार यिनै लघु, साना तथा मझौला उद्यम नै हुन्। यसका साथै, आफ्ना ऋणीले उत्पादन गरेका वस्तु खपत गर्ने तथा ती उत्पादनलाई प्रवर्द्धन गर्नु बैंकको पनि दायित्व हो, उनले भने। उनले हाट बजारमा विषादी रहित कृषि उपज, रैथाने बाली तथा सो अनुरूपका बालीका उत्पादन, स्थानीय स्रोतको उपयोग गरी उत्पादन गरिएका हस्तकला सामग्री, सजावटमा प्रयोग हुने बिरुवा लगायतका सामग्रीहरू प्रदर्शन तथा बिक्रीका लागि राखिने बताए। आफ्ना ग्राहकहरूको सुविधालाई मध्यनजर गर्दै बैंकले विभिन्न किसिमका समय सान्दर्भिक योजनाहरू ल्याएर ग्राहकहरूलाई लाभान्वित गर्दै आएको छ। ग्लोबल आइएमई बैंक ग्लोबल फाइनान्सको बेष्ट बैंक अवार्ड २०२४ तथा युरो मनी अर्वाड फर एक्सलेन्स २०२४ अन्तर्गतका दुई विधाबाट नेपालको सर्वश्रेष्ठ बैंकका रुपमा सम्मानित बैंक हो। साथै ग्लोबल आइएमई बैंक विभिन्न राष्ट्रिय तथा अन्तर्राष्ट्रिय संघसंस्थाहरूबाट फरकफरक विधामा सम्मानित भएको छ।"
युवा तथा खेलकुद मन्त्रालयद्वारा प्रथम त्रैमासिक अवधिको प्रगति समीक्षा,"हेटौंडा : बागमती प्रदेश युवा तथा खेलकुद मन्त्रालयले मन्त्रालय अन्तर्गतका निकायहरूको आर्थिक वर्ष २०८१०८२ को प्रथम त्रैमासिक अवधिको प्रगति समीक्षा गरेको छ। समीक्षा बैठकमा मन्त्रालय र अन्तर्गतका निकायहरूको त्रैमासिक प्रगतिका साथै आयोजनाहरूको वित्तीय एवं भौतिक प्रगतिको अवस्था, कार्यान्वयनमा आइपरेका समस्या तथा चुनौती र समाधानका लागि गरिएका प्रयासहरूबारे कार्यालय प्रमुखहरूको प्रस्तुतीकरण भएको थियो। बैठकमा कार्यालयका प्रमुखहरूले आयोजना सञ्चालनको क्रममा देखिएका समस्याको पहिचान गरी आगामी दिनमा समस्या नदोहोरिने गरी विगतका अनुभवबाट पाठ सिक्दै प्राथमिकताका आधारमा नागरिकले अनुभूत गर्ने गरी कार्य गर्ने प्रतिवद्धता जनाए। युवा तथा खेलकुद मन्त्री मीनकृष्ण महर्जनले आफू मन्त्री नियुक्त हुँदा बजेट बनिसकेको र सो बजेट निकै न्यून भएका कारण युवा वर्ग र खेलकुद जगतको लागि अपेक्षाकृत काम गर्न कठिनाइ भइरहेको बताए। उनले भने, मैले चाहेको भए अन्य विकासे मन्त्रालय पनि लिन सक्थेँ। तर, म खेल क्षेत्रबाट आएको मानिस युवा र खेलाडीको भावना बुझ्न सक्छु। खेलकुद मन्त्रालय कसरी चलाउने भन्ने विषयमा मलाई राम्रो ज्ञान छ। तर, म मन्त्री नियुक्त हुँदा बजेट बनिसकेको थियो जुन अत्यन्तै न्यून छ। त्यसकारण सोचे अनुसारको काम गर्न सकिएको छैन। उनले आगामी दिनमा बजेट वृद्धि गर्न प्रदेश सरकारसँग नियमित रुपमा पहल भइरहेको भन्दै मातहतका कार्यालयले सञ्चालन गर्दै आइरहेको आयोजनाहरूलाई पूर्णता दिन आफूले सक्दो पहल गर्ने बाचा गर्दै कार्यालय प्रमुखहरूलाई निराश नहुन आग्रह गरे। उनले देखिने, सुनिने र नागरिकले अनुभूत गर्ने गरी उत्प्रेरित भएर काम गर्न तथा आगामी दिनमा मन्त्रालयको वार्षिक कार्य योजना बमोजिम नतिजा हासिल गर्ने गरी प्रभावकारी रुपमा कार्यसम्पादन गर्न मन्त्रालय एवं र सम्बद्ध निकायका प्रमुखहरूलाई निर्देशन दिए। बैठकमा प्रदेश खेलकुद विकास परिषद्का सदस्य सचिव दीपक लामाले खेलकुद क्षेत्रको विकास एवम् विस्तारका लागि परिषदबाट छोटो समयमा उल्लेख्य प्रयास भएको बताए। उनले राज्यले खेलकुदको विषय पाठ्यक्रममा नै समावेश गरेर अगाडि बढाउनुपर्नेमा जोड दिए। त्यस्तै प्रदेश युवा परिषद्का कार्यकारी उपाध्यक्ष सन्तोष चौलागाईंले परिषदबाट सञ्चालन भइरहेका युवा लक्षित कार्यक्रमबारे जानकारी गराउँदै तथ्यांक व्यवस्थापन नहुँदा तालिम कार्यक्रम सञ्चालन गर्न केही कठिनाइ भएको भन्दै त्यसतर्फ सरकारले सहयोग गर्नुपर्ने बताए। कार्यक्रममा क्रमशः सामाजिक विकास कार्यालय काभ्रेपलाञ्चोक, ललितपुर, मकवानपुरका कार्यालय प्रमुखहरूले सञ्चालित आयोजनाको भौतिक एवम् वित्तीय प्रगतिबारे जानकारी गराएका थिए।"
रवि लामिछानेको सांसद पद निलम्बित,"काठमाडौं : राष्ट्रिय स्वतन्त्र पार्टीका सभापति एवं प्रतिनिधिसभा सदस्य रवि लामिछाने सांसद पदबाट निलम्बित भएका छ। संसद सचिवालयले सूचना टास गर्दै चितवन क्षेत्र नं २ बाट निर्वाचित लामिछानेको संसद पद निलम्बनमा परेको जानकारी दिएको हो। 'कास्की जिल्ला अदालतमा आइतबार सहकारी ठगी, संगठित अपराध र सम्पत्ति शुद्धीकरणसम्बन्धी समेतको मुद्दाको पुरक अभियोगपत्र दर्ता भएको र जिल्ला सरकारी वकील कार्यालयको पत्रसहित अपराध अनुसन्धान तथा कारबाही शाखा कास्कीले सभामुखलाई सम्बोधन गरी पत्र प्राप्त भएको र सम्पत्ति शुद्धीकरण निर्वारण ऐन २०६४ को दफा २७ मा प्रचलित कानुन बमोजिम स्थापित संगठित संस्थाको कुनै पदाधिकारी वा कर्मचारी वा कुनै राष्ट्रसेवक यस ऐनबमोजिम थुनामा रहेकोमा त्यसरी थुनामा रहेको अवधिभर निजउपर दफा २२ बमोजिम मुद्दा दायर भएकोमा सो मुद्दाको किनारा नभएसम्म त्यस्तो कर्मचारी, पदाधिकारी वा राष्ट्रसेवक स्वतः निलम्वन भएको मानिनेछ' भन्ने व्यवस्था रहेकोले सो कानुनी व्यवस्थाको प्रयोजनको लागि यो सूचना प्रकाशित गरिएको छ,' संघीय संसदका महासचिव पद्म प्रसाद पाण्डेयद्वारा जारी विज्ञप्तिमा भनिएको छ।"
थाइल्यान्ड र म्यानमार जाने नेपालीका लागि ट्राभल एडभाइजरी जारी,"काठमाडौं : सरकारले थाइल्यान्ड र म्यानमारमा जाने नेपालीका लागि ट्राभल एडभाइजरी जारी गरेको छ। वैदेशिक रोजगारीमा लगाइदिने प्रलोभन देखाएर नेपालीहरूलाई त्यहाँ पुर्याई गैरकानुनी रूपमा काम लगाएको पाइएपछि परराष्ट्र मन्त्रालयले सोमबार ट्राभल एडभाइजरी जारी गरेको हो। मानव वेचविखन र विभिन्न अपराधिक गतिविधिमा संलग्न गिरोहहरूले नेपालीलाई कम्बोडिया, लाओस र म्यानमारमा लगी जबरजस्ती अवैध कार्यमा लगाउने, रोजगारदाताले राहदानी खोसिदिने, १२१३ घण्टासम्म काममा लगाउने, चरम यातना दिने, तलब नदिने लगायतका समस्याबारे उजुरी पर्ने गरेको परराष्ट्र मन्त्रालयले जानकारी दिएको छ। 'याहुन र बैंककमा आवेदन गर्ने नेपालीहरूको संख्यामा उल्लेखनीय रूपमा बढोत्तरी भइरहेको घटनाप्रति यस मन्त्रालयको गम्भीर ध्यानाकर्षण भएको छ। वैदेशिक रोजगारीमा लगाइदिने वा यस्तै प्रकृतिका अन्य प्रलोभनमा पारी ठूलो रकम लिई कुनै व्यक्तिलाई विदेशमा पुर्याई अलपत्र पार्ने एवं नेपाल सरकारको प्रचलित कानुनबमोजिम निषेध गरिएका कार्यमा संलग्न हुने वा यसखाले क्रियाकलाप गर्नेगराउने कार्य कानुन बमोजिम दण्डनीय भएकाले यस्ता गैरकानुनी कार्यहरु नगर्ननगराउन र यसतर्फ सचेत रहन सम्बन्धित सबैमा हार्दिक अनुरोध छ,' विज्ञप्तिमा भनिएको छ। अनलाइन जुवा, कल सेन्टर फ्रड, क्रिप्टो करेन्सी ठगी आदिमा संलग्न शंकास्पद आइटी फर्महरूले बैंककमा रोजगारीका अवसरहरूको प्रलोभन देखाई युवाहरूलाई ठगी गरिरहेको र पीडितहरुलाई गैरकानुनी रूपमा बैंकक हुँदै कम्बोडिया, लाओस र म्यानमार ल्याई बन्दी बनाएर काम गर्न लगाइएको पाइएको एवं थाइल्याण्ड र म्यानमारमा रोजगारीका विज्ञापनहरू प्रायः सामाजिक सञ्जाल प्लेटफर्महरू मार्फत विभिन्न स्थानका एजेन्टहरूद्वारा प्रस्तावित हुने भएकाले त्यस्ता सामाजिक सञ्जाल प्लेटफर्म वा अन्य स्रोतहरूमा प्रचार गरिएका नक्कली जागिरको प्रलोभनमा नपर्न आग्रह गरिएको छ। त्यस्तै वैदेशिक रोजगारमा जाने प्रयोजनका लागि भिजिट भिसामा यात्रा नगर्न र रोजगारीको प्रस्ताव स्वीकार गर्नुअघि विदेशस्थित सम्बन्धित नेपाली नियोगमार्फत विदेशी फर्मकम्पनी रोजगारदाताहरूको बारेमा पर्याप्त जानकारी लिन तथा व्यक्तिगत रूपमा ती फर्मकम्पनीरोजगारदाताहरूको वेवसाइट चेकजाँच गर्न एडभाइजरीमा भनिएको छ।"
माओवादीले माग्यो लेखा समिति सभापतिको राजीनामा,काठमाडौं : नेकपा माओवादी केन्द्रका सांसद अमनलाल मोदीले सार्वजनिक लेखा समितिका सभापति ऋषिकेश पोखरेलको राजीनामा माग गरेका छन्। सिंहदरबारमा सोमबार बसेको प्रतिनिधिसभा अन्तर्गतको सार्वजनिक लेखा समिति बैठकमा माओवादी सांसद मोदीले समिति सरकारको छायाजस्तो देखिएको भन्दै सभापति पोखरेलको राजीनामा माग गरे। सरकारलाई चेक एण्ड व्यालेन्स गर्ने समितिका सभापतिविरुद्ध नै आर्थिक लेनदेनको कुरा उठेकाले मार्गप्रसस्त गर्नुपर्ने उनको भनाइ छ। उनले सहकारीका बारेमा सभापति पोखरेल र परिवारमाथि पनि प्रश्न उठेकाले केही न केही जवाफ दिनुपर्ने बताए। सांसद मोदीले लेखा समितिको सभापति प्रतिपक्षीले पाउनुपर्ने दोहोर्याए। त्यस्तै एमाले सांसद योगेश भट्टराईले लेखा समितिका सभापतिकै बारेमा आर्थिक लेनदेनमा कुरा उठेको अवस्थामा प्रष्ट पार्नुपर्ने बताए। आर्थिक लेनदेनमा आफू ठीक ठाउँमा उभिएमात्रै अरूमाथि नियमन गर्न सहज हुने उनको भनाइ छ। उनले सभापति र उनको परिवारका विषयमा कुरा उठिसकेपछि न्यायिक निरुपणमा जान सुझाव दिए। उनले समिति सभापति परिवर्तन गर्ने विषयमा राजनीतिक समझदारी आवश्यक रहेको बताए। समिति सभापति ऋषिकेश पोखरेलले नीतिगत रूपमा आफूमाथि उठेका विषयमा विभिन्न ठाँउमा जवाफ दिएको बताए । कानुनी प्रक्रियामा रहेका विषयको सबै परीक्षामा समावेश हुन आफू तयार रहेकाले समितिमा यस विषयका केही नबोल्ने उनले बताए। उनले सभापति चयनका विषयमा दलहरूबीचको सहमति स्वीकार्य हुने बताए। करिब चार महिनापछि बसेको बैठकमा बेरुजु छलफलको प्रगति समीक्षासम्बन्धी विषयमा सामान्य छलफल भएको थियो। सभापति पोखरेलले अब समितिलाई क्रियाशिल बनाउने बताए।
साम्प्रदायिक दुर्व्यवहार गर्नेलाई कारबाही गर्न माग,"काठमाडौं : नेपाल प्रिमियर लिग (एनपीएल)को उपाधि विजेता जनकपुर बोल्ट्सका समर्थकमाथि खेल मैदान क्षेत्रमै भएको भौतिक आक्रमण, सम्प्रदायिक तथा भेदभावजन्य घटनामा सलग्नलाई कारबाही गर्न चौतर्फी अवाज उठेको छ। मधेसी आयोग, मधेस प्रदेशका मुख्यमन्त्री सतिशकुमार सिंह, पूर्वप्रधानमन्त्री डा बाबुराम भट्टराई, कांग्रेस पार्टीका महामन्त्री गगन थापालगायत नेता तथा पार्टीहरूले प्रेस विज्ञप्ति निकाल्दै घटनाको निन्दा गर्दै दोषीलाई कारबाहीको माग गरेका छन्। शनिबार टीयुको खेलमैदानमा सुदूरपश्चिम रोयल्स र जनकपुर बोल्ट्सबीच फाइनल खेल भएको थियो। खेलको उपाधि जनकपुर बोल्ट्सले जितेको थियो। खेलअघि र खेल सम्पन्नपश्चात् जनकपुर बोल्ट्सका समर्थकहरूमाथि कुटपिट र सम्प्रदायिक दुव्र्यवहार भएको थियो। सामाजिक सञ्जालमा बोल्ट्सका समर्थकहरूमाथि सम्प्रदायिक अभिव्यक्ति र घृणा फैलाइएको छ। मधेसी आयोगले दोषीलाई तुरुन्त पहिचान गरी कारबाही गर्न नेपाल प्रहरी प्रधान कार्यालय नक्साललाई पत्राचार गरेको छ। पुस ६ गते जनकपुर बोल्ट्स र सुदूरपश्चिम रोयल्सबीच भएको अन्तिम खेलपश्चात् एक अराजक तथा उदण्ड समूहका दर्जनौं व्यक्तिले जनकपुर बोल्ट्सका समर्थकहरूलाई रडसहित अन्य हातहतियारको प्रयोग गरी गम्भीर घाइते बनाएको, सामाजिक सञ्जालमार्फत नश्लीय तथा रंगभेदी शब्दहरूको प्रयोग गरी अपमानित गरेको घटना सम्बन्धमा आयोगको गम्भीर ध्यानाकर्षण भएको छ, आयोगकी उपसचिव सविता डंगोलले प्रहरी प्रधान कार्यालयमा गरेको पत्रमा उल्लेख छ, यस्ता अराजक गतिविधिले सामाजिक तथा साम्प्रदायिक सद्भावउपर खलल पुर्याउने आयोगको ठहर छ। तसर्थ त्यस घटनामा संलग्न दोषीहरूको यथाशीघ्र पहिचान गरी कानुनी कारबाहीको प्रक्रिया अगाडि बढाउनुहुन आदेशानुसार अनुरोध छ। खेल हेर्न आएका मधेस प्रदेशका मुख्यमन्त्री सतिशकुमार सिंहले रंगका आधारमा जनकपुर बोल्ट्सका समर्थकहरूमाथि खेल मैदानमै गरिएको कुटपिट र दुर्व्यवहारजन्य घटना असह्य र पीडादायी रहेको बताएका छन्। दोषीलाई कारबाहीको काम गर्दै मुख्यमन्त्री सिंहले आइतबार विज्ञप्ति नै जारी गरेका छन् जनकपुर बोल्ट्सका समर्थकमाथि केही अराजक र उपद्रवी समूहद्वारा गरिएको सांघातिक आक्रमणप्रति प्रदेश करकारको गम्भीर ध्यानाकर्षण भएको मुख्यमन्त्री सिंहले बताएका छन्। खेलकुद प्रतिस्पर्धाका क्रममा दर्शकहरू स्वाभाविक रूपमा दुई पक्षमा विभाजित हुने र समर्थन दिने हुन्छ, मुख्यमन्त्रीले विज्ञप्तिमा भनेका छन्, तर, त्यस कारणले नै एउटा पक्षले अर्को पक्षलाई साम्प्रदायिक संकीर्णता, दूराग्रह र द्वेषपूर्ण घृणाकै कारण भौतिक आक्रमणलगायतका दुर्व्यवहार गर्नु निन्दनीय र दुर्भाग्यपूर्ण छ। जनकपुर बोल्ट्सका खेलाडी तथा समर्थकमाथि दूराशय तथा विभेदपूर्ण नियतका साथ गरिएको अभद्र एवं अपमानजनक व्यवहार नेपालको संविधान तथा कानुनविपरीतको व्यवहार पनि भएको मुख्यमन्त्री सिंहले उल्लेख गरेका छन्। त्यसैगरी, नेपाल समाजवादी पार्टी (नयाँ शक्ति)का अध्यक्ष तथा पूर्वप्रधानमन्त्री डा बाबुराम भट्टराईले एनपीएल प्रतियोगिताको क्रममा जनकपुर बोल्ट्सका समर्थकमाथि केही अराजक व्यक्तिसमूहबाट भएको भौतिक आक्रमण र नश्लीयरंगभेदी गालीगलौज अत्यन्त आपत्तिजनक रहेको बताएका छन्। बहुजातीय, बहुभाषिक, बहुधार्मिक, बहुसांस्कृतिक विशेषतायुक्त देशमा कुनै समुदायमाथि रंगका आधारमा गरिने दुर्व्यवहार र आक्रमण दण्डनीय हुने डा भट्टराईको भनाइ छ। कांग्रेसका महामन्त्री गगन थापाले बोल्ट्सका समर्थकमाथि भएको नश्लीय र साम्प्रदायिक व्यवहार निकै दुःखलाग्ने खालको रहेको बताएका छन्। उनले भनेका छन्, मधेसी आयोगले यसको कानुनी उपचार खोज्दै कारबाही गर्न गृह प्रशासनलाई सिफारिस गरेको छ, जुन एकदमै सकारात्मक छ। सरकारले यसमा तुरुन्तै कारबाही अगाडि बढाओस्। घटनाको विरोधमा जनमत पार्टीले पनि प्रेस विज्ञप्ति जारी गरेको छ। पार्टी प्रवक्ता डाशरद सिंह यादवले जारी गरेको विज्ञप्तिमा भनिएको छ, एपीएलको फाइनल खेलपछि काठमाडौंमा विजयी उत्सव मनाइरहेका जनकपुर बोल्ट्सका समर्थक मधेसी समुदायका मान्छेहरूलाई लक्षित गरेर नश्लीय सोच बोकेका केहीले विभिन्न अपमानजनक शब्द प्रयोग गर्दै आक्रमण तथा कुटपिटप्रति जनमत पार्टीको गम्भीर ध्यानाकर्षण भएको छ, विज्ञप्तिमा भनिएको छ, यस्ता रंगभेदी क्रियाकलाप गर्ने व्यक्तिहरुको पहिचान गरी गृह प्रशासनले कानुनी दायरामा ल्याई कडाभन्दा कडा कारबाही गर्नुपर्छ। त्यसैगरी, राष्ट्रिय मुक्ति पार्टी नेपालका अध्यक्ष राजेन्द्र महतोले पनि घटना संलग्नमाथि कडा कारबाहीको माग गरेका छन्। जनकपुर बोल्ट्सका समर्थकलाई लक्षित गर्दै मधेसी पहिचान बोकेकाहरूमाथि नश्लीय आधारमा बर्बर हिंसात्मक आक्रमण गरियो। सामाजिक सञ्जालमा आपत्तिजनक घृणा र तुच्छ गालीगलोज एवं अपमानपूर्ण शब्दहरूले सम्पूर्ण मधेसी समुदाय मर्माहत भएको छ, उनले भनेका छन्, यो कार्य घोर भत्र्सानायोग्य र दण्डनीय छ। यसले सम्पूर्ण खेलकुद प्रेमीलाई स्तब्ध र दुखित बनाएको छ। यस प्रकारको हिंसा, विभेद र दुव्र्यवहारले समाजको आधारभूत मूल्यमान्यता एवं सद्भावमा खलल पुर्याएको उनको भनाइ छ। प्रहरीको छानबिन सुरु नेपाल प्रिमियर लिग एनपीएलको फाइनलपश्चात् टियु मैदानबाहिर युवक कुटिएको घटनामा प्रहरीले छानबिन थालेको छ। जिल्ला प्रहरी परिसर काठमाडौंले उक्त घटनाको छानबिन सुरु गरेको हो। परिसरका प्रवक्ता नवराज अधिकारीले प्रहरीले छानबिन सुरु गरेको जानकारी दिए। शनिबार जनकपुर बोल्ट्स र सुदूरपश्चिम रोयल्सबीच भएको फाइनल खेल सकिएपछि त्रिवि क्रिकेट मैदान बाहिर युवकमाथि कुटपिट भएको थियो। सामाजिक सञ्जालमा उक्त कुटपिटको भिडियो भाइरल भएको छ। शनिबार त्रिभुवन विश्वविद्यालयको गेटनजिकै एक समूहले सर्लाहीको बलरा घर भएका अमनकुमार सिंहलाई कुटपिट गरेको घटनाबारे प्रहरीले अनुसन्धान अघि बढाएको हो। त्रिवि गेट नजिकैको सडकमा बाटोमा साथीसँग हिँडिरहेका अमनकुमार सिंहलाई अर्को समूहले कुटपिट गरेको थियो। कुटपिटबाट घाइते भएका युवाको दुवै हात र शरीरको विभिन्न भागमा चोट लागेको छ। मैदानमा गेम सकिएलगत्तै जनकपुर बोल्ट्सका समर्थक रहेका उनीमाथि अन्य टिमका समर्थकले सांघातिक आक्रमण गरेको अनुमान प्रहरीको छ। घाइते युवाको वीर अस्पतालमा उपचार भइरहेको छ। यस घटनाले सामाजिक सद्भाव बिथोल्न खोजेको घटना अस्वीकार्य भएको भन्दै कांग्रेस महामन्त्री गगन थापाले पनि आरोपीहरूलाई कानुनी दायरामा ल्याउन माग गरेका छन्। उनले भनेका छन्, जनकपुर बोल्ट्सका समर्थकप्रति केही व्यक्ति र समूहबाट भएको नश्लीय र साम्प्रदायिक व्यवहार निकै दुःख लाग्ने खालको छ, सरकारले यसमा तुरुन्तै कारबाही अगाडि बढाओस्। यस्तै जनमत पार्टीका अध्यक्ष सिके राउतले पनि घटनाको निन्दा गरेका छन्। आरोपीलाई तत्काल कारबाही गर्न माग गरेका छन्। कुटपिटका विषयमा तत्काल छानबिन गरेर दोषीमाथि कारबाही गर्न मधेसी आयोगले प्रहरी प्रधान कार्यालयलाई पत्राचार गरेको छ।"
अझै किन बढेन घरजग्गा कारोबार ?,"अर्थतन्त्र चलायमान बनाउने मुख्य व्यवसाय हो घरजग्गा कारोबार। सरकारलाई राजस्व संकलनदेखि आर्थिक गतिविधि बढाउने यो व्यवसाय थलिएको छ। कोभिडपछि थला परेको यो व्यवसाय उकास्न सरकारले केही पहल त गरेको छ। तर, त्यो मात्रै पर्याप्त देखिएको छैन। त्यसैकारण, नीतिगत र व्यावहारिक सुधार गर्नुपर्ने खाँचो औंल्याइएको छ। सरकारले नै गठन गरेको अध्ययन कार्यदलको प्रतिवेदन कार्यान्वयनमा गए यो व्यवसाय चलायमान बन्ने जानकारहरू बताउँछन्। काठमाडौं : आर्थिक २०७८०७९ मा घरजग्गा कारोबारमार्फत ५८ अर्ब ३४ करोड राजस्व उठ्यो। त्यसपछि मुलुकमा कोभिडको संक्रमण फैलियो। अर्थतन्त्र ठप्प जस्तै भयो। जसको प्रत्यक्ष मारमा पर्यो, घर जग्गा कारोबार। त्यसयता थलिएको घर जग्गा कारोबारले अझै गति लिन सकेको छैन। जबकी, सरकारले यही कारोबार बढाउन बजेटमार्फत जग्गाको कित्ताकाट पनि खुलायो। तर, अपेक्षाकृत कारोबारमा सुधार भएन। गत वर्ष ०८००८१ मा घर जग्गा कारोबारमार्फत ४६ अर्ब ५४ करोड राजस्व उठेको थियो। चालु वर्षमा केही सुधार देखिए पनि कैयौं नीतिगत र व्यावहारिक कठिनाइका कारण यो व्यवसायले गति लिन नसकेको सरोकारवाला बताउँछन्। सरकारलाई हालै बुझाइएको अध्ययन प्रतिवेदनले पनि घर जग्गा कारोबारमा नीतिगत सुधारका लागि सुझाव दिइएको छ। जसमा भवन एकीकरणसम्बन्धी स्पष्ट कानुनी व्यवस्थाको अभाव रहेको, योजना अनुमति प्रक्रिया निकै झन्झटिलो रहेको, बिचौलियाको हालीमुहाली रहेको, अस्वाभाविक महँगो भएको, प्रभावकारी नियमन हुन नसकेको र जग्गासम्बन्धी हदबन्दीका कारण कठिनाइ रहेको अध्ययन प्रतिवेदनको निष्कर्ष छ। सुस्त गति लिँदै कोभिड यता थला परेको घर जग्गा व्यवसायमाथि उठ्न सकेको छैन। वार्षिक करिब ७० अर्बसम्म यो व्यवसायबाट राजस्व संकलन हुने गरेकोमा हाल ४६ अर्ब रुपैयाँमा झरेको छ। घरजग्गा कारोबार बढ्दो क्रममा रहे पनि कोभिड अघिको तुलनामा आउन नसकेको भूमि व्यवस्थापन तथा अभिलेख विभागका प्रवक्ता वेदप्रसाद अर्याल बताउँछन्। विभागको तथ्यांकअनुसार आर्थिक वर्ष ०८०८१ मा यसबाट राजस्व ४६ अर्ब ५४ करोड उठेको थियो। गत आर्थिक वर्ष १५ लाख ४४ हजार संख्यामा घरजग्गा कारोबार भएको थियो। कोभिडको समयमा आर्थिक वर्ष २०७५७६ मा घरजग्गा राजस्व करिब २५ अर्ब मा झरेको थियो। नाजुक अवस्थामा नै पुगेको यो व्यवसाय फस्टाउने क्रममा रहेको अर्याल बताउँछन्। उनका अनुसार उपत्यकामा भन्दा पूर्वीतराई र तराईमा घरजग्गाको किनबेच बढेको छ। घरजग्गा कारोबार गर्दा सरकारलाई दर्ता शुल्क, पुँजीगत लाभकर तथा अन्य राजस्व आउँछ। बास्तविक कारोबार एउटा, कागजमा अर्कै घरजग्गाको वास्तविक किनबेच वार्षिक करिब २० खर्ब रुपैयाँको हुन्छ। तर, सरकारी तथ्यांकमा १० खर्ब रुपैयाँ बराबरको मात्रै हुने गर्छ। खरिदबिक्रिमा हुने अपारदर्शिताका कारणले यो व्यवसाय धराशयी भएको नेपाल जग्गा तथा आवास विकास महासंघका अध्यक्ष भेषराज लोहनी बताउँछन्। बजार मूल्यभन्दा सरकारी मूल्य न्यून भएको कारणले वास्तविक किनबेच मूल्यमा फरक परेको लोहनीको भनाइ छ। खरिदबिक्री एउटा मूल्यमा हुन्छ, सरकारी मूल्यांकन अर्कै अर्थात न्यून मूल्यमा हुने गरेको छ। राज्यले पारदर्शी बनाएर प्रणालीमा लैजान सके यो मूल्य कम्तीमा २० खर्ब हुन्थ्यो। अपारदर्शी कारोबारका कारण सरकारले राजस्व पनि गुमाउँदै जान्छ। दर्ता शुल्कसँगै लाभकर, आयकर पनि गुमेको छ, लोहनी बताउँछन्। घरजग्गा व्यवसायमा असंगठित ढंगबाट कारोबार मौलाउँदा समस्या परेको र सरकारले यसमा कडाइ गर्दा यो व्यवसाय धराशयी बन्दै गएको हो। संगठित रूपमा यस व्यवसायमा काम गर्दै आएका व्यवसायीले असंगठित कारोबार रोक्न लाइसेन्स सिस्टम प्रणाली लागू गर्न, प्रणाली गत कारोबारमा सुुधार गर्न, डिजिटल प्रणालीको व्यवस्था माग गर्दै आएका छन्। तर, सरकारले यसमा ध्यान पुर्याउन नसक्दा सरकारको राजस्व गुमिरहेको अध्यक्ष लोहनीको भनाइ छ। घरजग्गा कारोबारलाई टेवा दिन भन्दै सरकार तथा राष्ट्र बैंकले विभिन्न खुकुलो नीति अपनाएका छन्। राष्ट्र बैंकको तथ्यांकअनुसार चालु आर्थिक वर्षको कात्तिक मसान्तसम्म करिब २ खर्ब २४ अर्ब रुपैयाँ रियल स्टेटमा ऋण लगानी भएको छ। अघिल्लो वर्षको सोही अवधीमा करिब २ खर्ब ११ अर्ब रुपैयाँ बैंक तथा वित्तीय संस्थाबाट ऋण लगानी भएको थियो। यो अवधिमा करिब ६६५ प्रतिशतले ऋण लगानी बढे पनि अपेक्षाकृत रूपमा भने कारोबार बढ्न सकेको छैन। घरजग्गा कारोबारमा आइरहेको गतिरोधलाई सम्बोधन गर्न सरकारले गठन गरेको कार्यदलले सरकारलाई अन्तिम प्रतिवेदन पनि बुझाइसकेको छ। गत मंसिरमा गठित समितिले शुक्रबार उपप्रधान तथा सहरी विकासमन्त्री प्रकाशमान सिंहलाई यस क्षेत्रका समस्या चुनौती र सुधारका सुझावहरू समेटेर प्रतिवेदन बुझाएको छ। उक्त प्रतिवेदनले देखाएका समस्याहरू यस्ता छन्। समितिले घर जग्गा कारोबारमा देखिएका समस्या सुल्झाउन अधिकांश कानुन, कार्यविधि तथा मापदण्डहरू परिमार्जन गर्नुपर्ने साथै नयाँ कानुनहरूसमेत निर्माण गर्नुपर्ने औंल्याएको छ। जग्गा व्यवस्थापनदेखि आयोजना सञ्चालनसम्मका समस्याहरू सम्बोधन गर्न आवश्यक प्रमुख नीतिगत सुझावहरू यी हुन्। १ जग्गा विकास आयोजनालाई सरलीकृत गरी देशैभर छिटोछरितो रूपमा सम्पन्न गर्न सकिने सोच अनुरूप जग्गा एकीकरण आयोजना सञ्चालन व्यवस्थापन र हस्तान्तरण कार्यविधि सरकारबाट स्वीकृत गरि लागू गर्नुपर्ने। जग्गा एकीकरण आयोजना निजी क्षेत्रबाट समेत सञ्चालन गर्न सकिने गरी निश्चित कार्यविधि र मापदण्ड बनाउनु पर्ने। २ संयुक्त आवास भवन निर्माण अनुमति प्रक्रिया थप सरलीकरण गर्न ५ तला (पार्किङबाहेक) वा २० मिटर अधिकतम उचाइ भएको र बढीमा ५० आवास एकाइ भएको संयुक्त आवास र मिश्रित आवासको योजना अनुमति, भवन संहिता चेकजाँच, नक्सा पास तथा अनुगमन लगायतका विषयहरू सम्बन्धित स्थानीय तहबाटै हुने व्यवस्था गर्नुपर्ने। ३ निर्देशित जग्गा विकास अवधारणा (जीएलडी) अनुसार काठमाडौं उपत्यका विकास प्राधिकरणबाट प्राप्त विवरणअनुसार करिब १२३ किमि जीएलडीसडक विस्तार हुन बाँकी छ, तर योजना लागू हुनुभन्दा पहिले र पछि प्रस्तावित सडकको क्षेत्राधिकारभित्र भवनलगायत संरचना निर्माण भएको र वैकल्पिक सडक निर्माण भइसकेको लगायतका कारण देखाइ स्थानीय तह तथा सम्बन्धित व्यक्तिहरूबाट जीएलडी संशोधन तथा खारेजीको लागि निरन्तर अनुरोधसमेत भएको देखिएकाले यस सम्बन्धमा आवश्यक प्राविधिक अध्ययन गराई शीघ्र उपयुक्त निर्णय हुनु पर्ने। ४ संयुक्तसामूहिक आवास, मिश्रित आवास, विशिष्ट संरचनाहरू जस्तै सिनेमा हल, अस्पताल र धेरै मानिसहरूको जमघट हुने ठूला बहुउपयोगी भवनहरू निर्माण गर्नु पूर्व अनिवार्य रूपमा योजना अनुमति प्राप्त गर्ने व्यवस्था हुनुपर्ने। संयुक्त आवासको स्वामित्वसम्बन्धी ऐन, २०५४ र नियमावली, २०६० वमोजिम सञ्चालन हुने संयुक्त आवाससामूहिक आवासको स्वीकृति अनुमति मापदण्डसम्बन्धी प्रक्रिया पूरा गर्ने धेरैवटा ऐन नियम एवं सरकारी निकाय भएकाले एउटै ऐन र एउटै सरकारी ढोकाबाट निकास पाउने व्यवस्था कानुनमा हुनुपर्ने। यसका लागि स्वीकृत मापदण्डमा तोकिएबमोजिम हुने गरी १५,००० बर्ग मिटरसम्मको जग्गा विकास तथा सामूहिक आवाका योजना अनुमति स्थानीय तहबाटनै हुने गरी व्यवस्था गर्न उपयुक्त हुने। योजना अनुमतिसम्बन्धी मापदण्डमा नै योजना अनुमति प्राप्त गर्नको लागि पेस गर्नुपर्ने कागजात तथा सार्वनजनिक निकायले अनुमति प्रदान गर्नुपर्ने समयावधी तोक्नुपर्ने। ५ जग्गाको स्वामित्व सञ्चालक वा निजको कम्पनीमा मात्र हुनुपर्नेमा विभिन्न व्यक्तिको नाममा हुँदाहुँदै पनि केही आयोजनामा योजना अनुमति दिने गरेको देखिँदा सो गर्न नपाउने कानुनी व्यवस्था हुनुपर्ने। स्वामित्मा नआउँदासम्म चार किल्ला तोकि सो क्षेत्रमा प्रस्तावित भौतिक विकास योजना कार्यान्वयन गर्न मिल्ने देखिएमा सैद्धान्तिक सहमति दिन सकिने। ६ हाउजिङअपार्टमेन्ट विल्डर्सको हकमा सर्वप्रथम आयोजनाको योजना अनुमति प्राप्त भई सम्बन्धित निकायबाट लिनुपर्ने स्वीकृत लिई जग्गा विकास गरी नक्सा पास भएपछि मात्र नेपाल सरकारका सम्बन्धित निकायबाट स्वीकृति लिएपछि विज्ञापन प्रकाशित गर्न पाउने गरी ऐनमा संशोधन गर्नुपर्ने। ७ अपार्टमेन्ट निर्माण सम्पन्न भएपश्चात् एकाइ धनीले पाउने सुविधाको आवश्यक व्यवस्था कसरी गरिएको छ सो व्यहोरा समेत सरकारी निकायबाट स्वीकृत भएबमोजिम सुविधा पाउने गरी विज्ञापनमा अनिवार्य विवरण खुलाउनुपर्ने व्यवस्था ऐनमा गरिनुपर्ने। ८ आयोजनाको लागत हेरी आवासीय योजनाहरूमा वातावरणीय अध्ययन सम्पन्न गर्न समय निकै बढी लाग्ने देखिएकोले आवासीय आयोजनाका लागि मात्र प्रयोगमा ल्याउनेको हकमा बढीमा ३ महिनाभित्र अध्ययन सम्पन्न हुने व्यवस्था कानूनमा गरिनुपर्ने। ९ मिश्रित आवासीय प्रयोजनको भवनमा व्यापारिक रूपमा प्रयोग गर्न सकिने क्षेत्रफल जस्तै क्याफे, पार्किङ ग्रोसरी, व्यायाम केन्द्र लगायतको स्वामित्वको स्पष्टतासहित न्यूनतम सेवा सुविधाहरू निर्धारण हुनुपर्ने। संयुक्त आवास सहितको मि िश्रत उपयोगको भवनमा संयुक्त आवासको सामूहिक उपयोगका सुविधाहरू सम्बन्धमा आवासका लागि अनुमति दिँदा नै स्पष्ट व्यवस्था गर्नुपर्ने। १० काठमाडौँ उपत्यका भित्रका नगरपालिका र नगरोन्मुख गाविसहरूमा गरिने निर्माणसम्बन्धी मापदण्ड, २०६४ मा उपत्यकाका विभिन्न राजकुलो, खोल्सी, नदी किनार रहेको जग्गाबाट ४ देखि २० मिटरसम्म सेट व्याक छोड्नुपर्ने र उक्त निर्माण निषेधित क्षेत्रमा परेको जग्गाको समेत अन्य क्षेत्र सरह मालपोत तथा सम्पत्ति कर लिनु उपयुक्त नहुने भएकोले हरियाली तथा कृषि क्षेत्रको संरक्षण तथा प्रवर्धनको लागि निर्माण निषेधित क्षेत्रमा परेको जग्गाको मालपोत कर, सम्पत्ति करमा छुट हुनुपर्ने। ११ भवन निर्माण मापदण्डमा एफएआर, लाइट प्लेन र निर्माण गर्न पाइने भवनको अधिकतम उचाइलाई समेत समेटी भूउपयोग योजनामा आधारित मापदण्ड तय हुनुपर्ने। १२ आयोजनाको योजना अनुमति लिइसकेपछि एक वा एकभन्दा बढी कित्ता भएमा आयोजनाअनुरूप पूर्वाधारको पहुँच र जग्गा विकास गरेर मात्र आयोजनामा आवासीय घरहरूको बुकिङ तथा बिक्री गर्न पाउने गरी कानुनी व्यवस्था हुनुपर्ने। जग्गा विकास आयोजनाको हकमा आवास तथा जग्गा विकासकर्ताले न्यूनतम पूर्वाधारहरू जस्तै पक्की सडक, ढल, विद्युत्, खानेपानी वितरण प्रणाली अनिवार्य रूपमा बनाउनुपर्ने। प्रस्तावित आयोजनासम्म पहुँच हुनुपर्ने सडक खानेपानी ढल निकासको व्यवस्थापनमा सरकारी निकायको भूमिका सम्बन्धमा अनुमति चरणमा नै स्पष्ट हुनुपर्ने। १३ योजना अनुमतिदेखि निर्माण चरणसम्म अनुमति दिने निकायहरूबाट नै अनुमतिबमोजिम कार्य भए नभएको अनुगमन गर्नुपर्ने। अनुमति तथा नक्सा बमोजिमको अपार्टमेन्टहाउजिङ तयार भए नभएको पाइएमा तत्काल रोक्का राखे वा भत्काउने प्रक्रियालाई प्रभावकारी बनाउनुपर्ने। १४ संयुक्त आवास सामूहिक आवास बनाउने डेभलपर्सहरूलाई उद्योगधन्दा गर्ने उद्योगी सरह मान्यता दिनुपर्ने र सो डेभलपर्सहरूले बनाएका संयुक्त सामूहिक आवास बनाई बिक्री वितरण नभएसम्म स्थानीय निकायले लिने घर जग्गा कर छुट पाउने गरी कानूनमा व्यवस्था गर्नुपर्ने। १५ कतिपय स्थानीय तहहरूबाट आवासीय भवनहरू निर्माण गर्ने समयको म्याद दुई वर्ष मात्र दिने गरेकोमा आयोजनाको प्रकार तथा विशेषता हेरी आयोजना कति अवधीको हुने हो योजना अनुमति दिँदा नै उल्लेख हुनुपर्ने। योजना सम्पन्न नभएसम्म सम्पत्ति कर नलिने व्यवस्था हुनुपर्ने। १६ कुनै अपार्टमेन्ट सञ्चालनकर्ताले आफ्नो आयोजना देखाइ बैंक तथा वित्तीय संस्थाबाट कर्जा लिँदा, अग्रिम बुकिङकर्ता बुकिङ भएको एकाइ र लगानी रकम खुलाई बुकिङ गरिएको अपार्टमेन्ट एकाइ बाहेकको बाँकी जग्गा एवं अपार्टमेन्ट एकाइको हकमा मात्र कर्जा लगानी गर्न पाउने, पछि अपार्टमेन्ट एकाइ खरिदकर्ताले रकम जम्मा गर्दा सञ्चालकको सहमतिपत्र एवं सम्झौतापत्रको प्रतिलिपिसहित बैंकलाई जानकारी गराउने र खरिद रकम बैंकमार्फत जम्मा गर्ने र सो पूरा भुक्तानी भएका एकाइको बैंक तथा वित्तीय संस्थाले लिलाम गर्न नपाउने कानुनी व्यवस्था हुन जरुरी देखिन्छ। १७ कुनै पनि आयोजनामा ५० प्रतिशतभन्दा बढी आवास एकाइ धनीहरूलाई बिक्री गरी हक हस्तान्तरण गरेको बढीमा एक वर्षभित्र आयोजनामा प्रयोग हुने साझा बाटो खुल्ला क्षेत्र सामूहिक उपयोग हुने ठाउँहरूलगायत सम्झौतामा ब्रोसरमा दिने भनी खुलाएका साझा कुराहरू आवास सञ्चालन कर्ताबाट कानुनबमोजिम उपभोक्ता समिति गठन गराई अनिवार्य रूपमा व्यवस्थापन हस्तान्तरण गरिनु पर्ने कानुनमा व्यवस्था हुनुपर्ने। १८ संयुक्त आवाससामूहिक आवासभित्र रहेका एकाइ धनीहरूबाट गठन भएका उपभोक्ताहरूको व्यवस्थापन समितिले संस्था दर्ता गर्नुभन्दा अगाडि सम्बन्धित नगरपालिका गाउँपालिकाबाट निर्धारित ढाँचामा पूर्वसहमति लिएर मात्र सम्बन्धित निकायबाट दर्ता हुने गरी कानुनी व्यवस्था गरिनुपर्ने। १९ संयुक्त आवास तथा सामूहिक आवास सञ्चालनको लागि गठन हुने व्यवस्थापन समितिको काम, कर्तव्य र अधिकार कानुनमा नै तोकि दिनुपर्ने। सो बमोजिम नभएको व्यवस्थापन समितिलाई कारबाही गर्ने, सजाय गर्ने अधिकार सम्बन्धित स्थानीय तहलाई हुने गरी कानूनमा व्यवस्था गरिनुपर्ने। २० आवास कम्पनीले बिक्री वितरण गरेको संयुक्त आवास सामूहिक आवास तथा एकाइहरू भत्केबिग्रेमा सोको मर्मत गर्ने र बिमा गर्ने लगायतको कार्य उपभोक्ता समितिलाई हस्तान्तरण भएको मितिले कम्तीमा एक वर्षसम्म आयोजना सञ्चालकबाटै हुनुपर्ने। २१ संयुक्त तथा सामूहिक आवास सञ्चालन तथा व्यवस्थापनमा उत्पन्न विवाद तथा समस्या स्थानीय तहबाट समाधान हुन नसकेमा यस्ता समस्या समाधान गर्न मन्त्रालय वा विभागस्तरमा पुनरावलोकन समित गठन हुनुपर्ने। २२ संयुक्त तथा सामूहिक आवासमा अत्यावश्यक सेवा तथा सुविधाहरू जस्तै खानेपानी, फोहोरमैला व्यवस्थापन, सम्पत्ति कर लगायतमा सम्बन्धित पालिकाले अन्य क्षेत्रको तुलनामा भेद भाव गर्न नहुने। समितिले कानुनी संरचना सुधारका लागि समयसिमा तोकेर नै अघि बढ्न सुझाएको छ। जसअनुसार राष्ट्रिय सहरी नीति २०८१ कार्यान्वयन, नगरी विकास ऐनका प्रावधान समेट्दै प्रस्तावित शहरी विकास ऐन जारी गर्नुपर्ने, संयुक्त आवासको स्वामित्वसम्बन्धी ऐन २०५४ तथा नियमावली २०६० संशोधन, जग्गा विकास आयोजना सञ्चालन कार्यविधि परिमार्जन गर्न भनिएको छ। उपप्रधान तथा सहकारी विकासमन्त्री प्रकाशमान सिंहलाई घरजग्गा कारोबारबारे अध्ययन गर्न गठित कार्यदल आफ्नो प्रतिवेदन बुझाउँदै । यस्तै, काठमाडौं उपत्यका भित्रका नगरपालिका र नगरोन्मुख गाविसहरूमा गरिने निर्माणसम्बन्धी मापदण्ड २०६४ र बस्ती विकास, सहरी योजना तथा भवन निर्माणसम्बन्धी आधारभूत निर्माण २०७२ लाई छाता मापदण्डका रूपमा जारी गर्नुपर्ने, संयुक्त, सामूहिक र योजनाबद्ध आवाससम्बन्धी मापदण्ड २०६२ परिमार्जन गर्दै लागू, वातावरण संरक्षण नियमावली २०७७ मा संघीय मर्मअनुसार कार्यान्वयन, भूमिसम्बन्धी ऐन नियमावलीमा समन्वय र वित्त तथा करसम्बन्धी सहजीकरणका लागि सुझाइएको छ। समस्याहरू क जग्गा व्यवस्थापन तथा योजना अनुमति चरण र जग्गा एकीकरण आयोजना कार्यान्वयनमा निजी क्षेत्र संलग्न हुने व्यवस्था नभएको। भवन एकीकरणसम्बन्धी स्पष्ट कानुनी व्यवस्थाको अभाव। योजना अनुमति प्रक्रिया निकै झन्झटिलो। अनुमति प्रक्रियामा धेरै निकायको संलग्नताले लामो समय लाग्ने। कुन ठाउँको घडेरी बिक्री हुनेनहुने भन्ने कुरा बिचौलियाको हातमा रहेको। आवास तथा जग्गा विकासकर्ताले नै बिचौलियाहरूबाट जग्गा खरिद गर्नुपर्ने अवस्था रहेको। बिचौलियाहरूले जग्गाको मूल्य निर्धारण गर्ने, जसले गर्दा कतै अस्वाभाविक महँगो कतै सस्तो पर्ने गरेको । अधिकांश घर जग्गा ब्रोकरहरू दर्ता बिनाका र अनौपचारिक भएकाले प्रभावकारी नियमन हुन नसकेको। काठमाडौं उपत्यका विकास प्राधिकरणबाट योजना स्वीकृति लिँदा सरकारी जग्गा सट्टापट्टा गर्न सकिने भए पनि काठमाडौं बाहिरका जिल्लामा त्यस्तो सुविधा नभएको। जग्गासम्बन्धी हदबन्दीले ठूला आयोजना सञ्चालन हुन नसकेको। भूमिसम्बन्धी ऐन, आठौं संशोधनले सम्पूर्ण घर जग्गा व्यवसायीका लागि एकपटक हदबन्दी छुट दिने निर्णय गरेको, तर भूमिसम्बन्धी नियमहरू २०७८ ले परमिट लिइसकेको योजना पास गर्न पनि अप्ठेरो परेको। बस्ती विकास, सहरी योजना तथा भवन निर्माणसम्बन्धी आधारभूत निर्माण मापदण्ड, २०७२ (संशोधनसमेत) मा मिश्रित आवासीय भवनका लागि अलग एफएआरको व्यवस्था गरेपनि संयुक्त आवासको स्वामित्वसम्बन्धी ऐनमा मिश्रित आवासको व्यवस्था नभएको । कुलो, राजकुलो, खोल्सी, खोला सूचीकृत तर व्यक्तिको प्रयोगमा रहेको जग्गा उपयोगमा समस्या देखिएको। यस्ता क्षेत्रको सेटव्याक व्यवहारिक नभएको। सामूहिक साझा खुल्ला स्थान एकै ठाउँमा राखुपर्ने व्यवस्था अव्यावहारिक भएको। आवास तथा जरगा व्यवसायीलाई स्थानीय तहले अत्यधिक कर लिने गरेको। निजी आवासको भन्दा संयुक्तसामूहिक आवासलाई नक्सा पासमा बढी शुल्क लिने गरेको। एकातर्फ निर्देशित जग्गा विकास कार्यक्रममा परेका प्रस्तावित सडकको चौडाइलाई आधार मानि योजना अनुमति प्राप्त गर्न नसकेको अर्कोतर्फ जीएलडि सडक रहेको भनी फिल्डमा भएको सडकको आधारमा नक्सा पास हुन नसकेको। खुल्ला क्षेत्र सामूहिक क्षेत्र तथा व्यवस्थित पूर्वाधारको सुनिश्चितताबिना नै सम्बन्धित निकायले केवल २० फिट बाटोको आधारमा कित्ताकाट गर्दा व्यवस्थित आवास विकास गर्नेहरू निरुत्साहित भएको। यस्ता कित्ताकाट गरेको स्थानमा राज्यको खर्चमा सम्पूर्ण पूर्वाधार बनाउँदा बिचौलिया लाभान्वित भएको। खोला नदी किनारका जग्गामा योजना अनुमति प्राप्त गर्न कठिन भएको तथा स्वीकृत प्राप्त योजना कार्यान्वयनमा समस्या भएको। नदी किनारको सेटब्याक जग्गाको कर समेत अन्य जग्गा सरह भएको। ठूला भवन निर्माण हुँदा, त्यस्ता भवनको वरिपरि रहेका साना भवनमा बस्नेले असुरक्षित महसुस गरेको । ख निर्माण तथा वित्तीय व्यवस्थापन चरण नदी किनार क्षेत्रका स्वीकृति प्राप्त आवास योजना कार्यान्वयनमा समस्या उत्पन्न भएको। सडक, खानेपानी, ढल निकास, बिजुली तथा टेलिफोन, इन्टरनेट सुविधाहरू योजनास्थलसम्म पुर्याउन समस्या परेको । आवास तथा जग्गा विकासकर्ताले योजना स्थलसम्म बनाएको बाटो र अन्य भौतिक पूर्वाधार सरकारको वा सार्वजनिक सम्पत्ति हुने हुँदा उपभोक्तालाई अतिरिक्त आर्थिक भार परिरहेकाले यस्तो भारलाई कम गर्न त्यस्ता पूर्वाधारको व्यवस्था सरकारबाट गरिदिनुपर्ने वा त्यस्ता पूर्वाधार निर्माण गर्ने आवास तथा जग्गा विकासकर्तालाई सो वापत सुविधा तथा सहुलियत दिनुपर्ने। बैंक तथा वित्तीय संस्थाले प्रवाह गर्ने आवास कर्जाको सीमा बढाउनु पर्ने। राष्ट्र बैंकले तोकेको लोन टु भ्यालु रेसियो वृद्धि गर्नुपर्ने। आवास विकासका लागि वैदेशिक लगानी खुल्ला गर्नुपर्ने। २०६८ सम्म संयुक्त आवासमा १५ प्रतिशत र सामूहिक आवासमा २ प्रतिशत राजस्व तिरे पुग्नेमा अहिले ५५ प्रतिशत कर तिर्नु पर्दा संस्थागत स्वीकृति लिनेहरू निरुत्साहित भएको। संस्थागत स्वीकृति लिनेलाई प्रोत्साहित गर्न साविक बमोजिम नै राजस्व तोकिनुपर्ने। सबै आवास एकाइ बिक्री नहुँदै बाँकी एकाइ पनि जोडेर आवास विकासकर्तालाई सम्पत्ति करको भार परेको छ। हदबन्दी छुटसम्बन्धी आदेशअनुसार ५० प्रतिशतभन्दा बढी बैंकमा धितो राख्न नसकिने। नक्सा पास मितिले २ वर्ष पछि स्थानीय तहले सम्पत्ति कर लिने गरेको तर २ वर्षमा अपार्डमेन्ट सम्पन्न नै नहुने हुँदा यो समय अपुग रहेको। ग हस्तान्तरण, सञ्चालन र व्यवस्थापन चरण सामूहिक प्रयोग हुने क्षेत्रको स्वामित्व सम्बन्धित उपभोक्ताहरूको सोसाइटीलाई नै बिना दस्तुर हस्तान्तरण गर्न सकिने कानुनी व्यवस्था गर्नुपर्ने। सामूहिक आवास क्षेत्रभित्र रहेको सडकको स्वामित्व सार्वजनिक गर्ने वा नगर्ने भन्ने सम्बन्धमा द्विविधा उत्पन्न भएको । न्यूनतमभन्दा बढी पार्किङ आवश्यक हुनेलाई थप पार्किङ बेच्न पाउने व्यवस्था हुनुपर्ने। सबै युनिट बेचेर पनि जग्गा आवास तथा जग्गा विकासकर्ताकै नाममा रहँदा हस्तान्तरणको समस्या भएकाले आवास तथा जग्गा विकासकर्ता एउटै आयोजनामा अल्झिनु परेको। विदेशी नागरिकलाई अपार्टमेन्ट बिक्री गर्ने विषय विगतमा बजेट भाषणमा उल्लेख भए पनि सोको कानुनी व्यवस्थाको अभावमा कार्यान्वयन नभएको। डेभपलपरले खरिदकर्तालाई समयमा आवास एकाइ उपलब्ध नगराएको। आवास तथा जग्गा विकासकर्ताले प्रतिबद्धता गरेअनुसार समयमा धनीपुर्जा पाउन नसक्नु। प्रतिबद्धता गरेअनुसार सेवा सुविधा उपलब्ध हुन नसक्नु। साइटभित्रका पूर्वाधार जस्तै खानेपानी, ढलनिकास, सडक बत्ती, सामुदायिक भवन, खुलास्थान र पार्किङको समुचित व्यवस्था नहुनु। नगरपालिका वा अन्य सम्बन्धित निकायबाट योजनाको स्वीकृति नलिनु। इन्टिग्रेटेड कम्युनिटी नाम दिए पनि यस सम्बन्धमा कानुनमा व्यवस्था नभएको।कानुनी र नीतिगत सुधारको खाँचो"
बालकोटमा डेरा गरी बस्ने बुबाछोरा मृत फेला,काठमाडौं : भक्तपुरको बालकोटस्थित डेरामा बस्ने बुबाछोरा मृत फेला परेका छन्। सूर्यविनायक नगरपालिका२ बालकोट फिकाधाराको पक्की घरको तल्लो तल्लामा विगत ४ वर्षदेखि डेरा गरी बस्दै आएको बुबाछोरा आआफ्नै कोठामा मृत फेला परेको जिल्ला प्रहरी कार्यालय भक्तपुरले जनाएको छ। मृत्यु हुनेमा खोटाङको दिक्तेल रुपाकोट मझुवागढी नगरपालिका१ स्थायी घर भएका ५६ वर्षीय कुलप्रसाद आचार्य र २२ वर्षीय प्रविन आचार्य मृत फेला परेको प्रहरीले जनाएको छ। २ वटा कोठामा बाहिरबाट ताला लगाई भित्र अचेत अवस्थामा रहेको भन्ने जानकारी प्राप्त हुनसाथ परिसर भक्तपुरबाट र वृत्त ठिमीबाट टोली खटिएको प्रहरीको भनाई छ। उनीहरूको विभिन्न ठाउँमा चोट रहेको प्रहरीले पुष्टि गरेको छ।
बागमतीमा लैंगिक हिंसा,"लिंगका आधारमा हुने विभेदका कारण हुने हिंसाले समाजमा अझै निरन्तरता पाएको छ । वर्षौंदेखि हिंसाका तथ्यांकहरू उल्लेख्य रूपमा घट्न सकेको छैन। यसको अन्त्य गर्न संरचनागत असमानताबाट सिर्जित भेदभाव र यसमा अन्तर्निहित कारणहरूको सम्बोधन गर्न आवश्यक कानुन तथा कार्ययोजनाहरू बनेका पनि छन्। तर पनि लैंगिक हिंसाका घटनाको तथ्यगत आँकडाहरू हेर्दा देशमा हिंसाको अवस्था अझै उत्तिकै छ। संसारमा हरेक तीनमध्ये एक जना महिलाले आफ्नो जीवनकालमा कुनै न कुनै प्रकारको हिंसा भोग्छन् र यस्तो हिंसामा संलग्न पीडक महिलाले चिनेको, माया गर्ने र विश्वास गर्ने व्यक्ति हुने गर्छन् । हरेक दिन महिलाले व्यक्तिगतदेखि सार्वजनिक क्षेत्रमा कुनै न कुनै प्रकारको हिंसाको सामना गरिरहनुपरेको विश्व बैंकको एक अध्ययनले जनाएको छ। यूएन वुमन लेसन् २०१८ मा विश्वव्यापी रूपमा गरेको एक अध्ययन अनुसार, १५ देखि ४९ वर्ष उमेरसमूहका १३ प्रतिशत महिलालाई आफ्नो श्रीमान्को सबैभन्दा घनिष्ट साथीबाट हिंसा भएको पत्ता लगाएको थियो । समग्रतामा मुलुकको लैंगिक विकासको वस्तुस्थिति हेर्दा सन् २०१५ को संयुक्त राष्ट्रसंघीय विकास कार्यक्रम (यूएनडीपी)को लैंगिक विकास सूचक (जीडीआई) अनुरूप नेपाल कम लैंगिक विकास भएको देशको वर्गमा अर्थात् विश्वको १ सय ४५ औं स्थानमा पर्छ । त्यसैगरी, नेपाल एसियाली मुलुकमध्ये सबैभन्दा कम लैंगिक विकास भएको देशको सूचीमा पर्छ । नेपाल प्रहरी केन्द्रिय महिला, बालबालिका तथा ज्येष्ठ नागरिक सेवा निर्देशनालयले २२ वटा विभिन्न प्रकृतिका लैंगिक हिंसालाई विभिन्न सात समूहमा वर्गीकरण गरी उजुरी लिने गर्छ र सोहीअनुसार अभिलेख राख्ने गरेको छ। यौनजन्य अपराध, संगठित अपराध, जघन्य अपराध, गर्भ संरक्षणविरुद्धको अपराध, विवाहसम्बन्धी अपराध, सामाजिकआर्थिक अपराध र पछिल्लो समय विकास भएको नवीनतम अपराध जसअन्तर्गत एसिड प्रहार र साइबर अपराध (महिला तथा बालबालिकाविरुद्ध भएका अपराध) हरू लैंगिक अपराधहरू हुन् । आर्थिक वर्ष २०८१०८१ मा आएका प्रहरीमा दर्ता हुन आएका कुल लैंगिक हिंसामा उजुरीहरूमध्ये सबैभन्दा धेरै घरेलु हिंसाकै छन्। यसवर्ष २० हजार ६ सय २४ वटा उजुरीहरू प्रहरीमा परेकामा ७९५९ प्रतिशत घरेलु हिंसाको मात्र छ । यो प्रतिशत अघिल्लो आर्थिक वर्ष अर्थात आव २०७९८० मा ७९२६ थियो। यो तथ्यांकले हिंसा सहन हुन्न भन्ने चेतना महिलामा बढेको त देखिन्छ। तर घरभित्र भएका धेरैजसो हिंसाका घटना अझै पनि प्रहरीकहाँ पुग्न सकेका भने छैनन् भन्ने आधारहरू छन्। हिंसाको चरम अवस्थामा पुगेपछिमात्र पीडित प्रहरीकहाँ पुग्ने गरेको पाइन्छ। देशभरि कुल अपराधमध्ये झन्डै ८० प्रतिशत अपराध घरेलु हिंसाको रहेको र ६७ प्रतिशत घरेलु हिंसा आफ्नै श्रीमान्बाट र ३३ प्रतिशत नजिकको नाता पर्ने व्यक्तिबाट हुने गरेको भनी प्रहरी प्रधान कार्यालयको अभिलेखमा रहको हिंसाका तथ्यांकले जनाउँदछ। यसरी लैंगिक हिंसाका घटनाका प्रकृति र घटना हुने स्थानहरूको खोजी अनुसन्धान गर्दा तथ्यांकहरूबाट महिला तथा किशोरीहरू घरभित्रै असुरक्षित रहेको कुरा पुष्टि हुन्छ । के हो लैंगिक हिंसा ? : लिंगका आधारमा जो कोही व्यक्तिलाई शारीरिक, मानसिक र यौनिक रूपमा असर पर्ने गरी स्रोत, साधन, अवसर, जिम्मेवारी तथा हक, अधिकारबाट वञ्चित गराइने कार्य नै लैंगिक हिंसा हो। महिलाविरुद्ध महिला भएकै कारणले हुने सम्पर्ण हिंसात्मक कार्य महिलामाथि हुने हिंसा हुन्। लैंगिक हिंसा सार्वजनिक वा निजी जीवनमा लिंगका आधारमा हुने हिंसाजन्य कार्य हो, जसले महिलालाई शारीरिक, यौनजन्य वा मानसिक क्षति वा पीडा पुर्याउँछ वा पुर्याउने सम्भावना हुन्छ। नेपालमा र अन्य देशहरूमा पहिले पहिले महिलामाथि हुने हिंसाको मात्र आवाज उठाइन्थ्यो भने एक दशकयता लिंगका आधारमा महिला, पुरुष वा तेस्रो लिंगी समूह माथिको यौन तथा शारीरिकमानसिक दुव्र्यवहारलाई समेत लैंगिक हिंसाका रूपमा विरोध गरिन्छ। संयुक्त राष्ट्रसंघको अनुसार लैंगिक हिंसालाई शारीरिक, मानसिक, यौन हानि वा पीडा कार्यहरू, धम्की, जबरजस्ती र स्वतन्त्रताको बञ्चित गर्ने कार्य भनेर परिभाषा गरिएको छ । महिलामाथि हुने हिंसाको अन्त्य गर्ने संयुक्त राष्ट्रंसघको घोषणा (सन् १९९३) ले कुनै पनि त्यस्तो कार्य जसको कारण महिलालाई भौतिक, यौनजन्य वा मनोवैज्ञानिक रूपमा हानि वा पीडा गर्नेगराउनेलगायत महिलाको सार्वजनिक वा निजी जीवनमा त्यस्तो कार्यको जोखिम, जबरजस्ती वा स्वतन्त्रतामा मनोमानी वा बञ्चित गर्नेगराउने कार्यलाई लैंगिक हिंसाको परिभाषामा समेटिएको छ। नेपालमा लैंगिक समानता कायम गर्न तथा लैंगिक हिंसा अन्त्य गर्ने सम्बन्धमा केही नेपाल ऐनलाई संशोधन गर्न बनेको ऐन, २०७१ अनुसार सार्वजनिक वा निजी जीवनमा लैंगिक आधारमा कसैप्रति शारीरिक, यौनजन्य वा मानसिक क्षति वा पीडा पुर्याउने कार्य नै लैंगिक हिंसा हो । सार्वजनिक वा निजी जीवनमा लिंगका आधारमा कुनै प्रकारको अपमानजनक, करकाप वा धम्कीपूूर्ण व्यवहार गरी महिला पुरुष वा तेस्रो लिंगीलाई स्वच्छाचारी रूपमा स्वतन्त्रताको उपभोग गर्नबाट वञ्चित गर्ने कुनै पनि कार्य दण्डनीय छ भनी नेपालका लैंगिक अधिकारसम्बन्धी ऐनहरूमा उल्लेख छ । नेपालको इतिहासमा महिलाविरुद्ध हुने हिंसाका सम्बन्धमा आवाज उठाउने प्रथम महिला योगमाया न्यौपाने हुन्। १९२५ सालमा नेपालको पूर्वी पहाडको भोजपुरमा जन्मिएकी उनको तत्कालीन नेपाली समाजमा महिलामाथि हुने गरेका अन्याय अत्याचार र कुसंस्कारविरुद्ध सामाजिक परिवर्तन र महिला अधिकार स्थापनाका लागि सशक्त रूपमा आवाज उठाएकी थिइन्। पितृसत्तात्मक सोच, सामाजिक मूल्यमान्यता, शोषण, जातीय विभेद र चरम लैंगिक विभेदविरुद्ध अभियान सञ्चालन गर्दागर्दै १९९८ सालमा आफ्ना अनुयायीसहित परिवर्तनका लागि खबरदारी गर्दै जलसमाधि गरेकी थिइन् । बागमती प्रदेशमा लैंगिक हिंसाको अवस्था : लैंगिक हिंसाको घटना उजुरी दर्ताका आधारमा प्रदेशस्तरीय तुलनात्मक अध्ययन गर्दा मधेस प्रदेशमा नेपाल प्रहरी प्रधान कार्यालयको आव २०८०८१ को तथ्यांकअनुसार सबैभन्दा बढी ६ हजार २ सय ४० र कर्णाली प्रदेशमा सबैभन्दा कम १ हजार २ सय २१ उजुरी दर्ता भएको छ । बागमती प्रदेश लैंगिक हिंसाका घटना उजुरीका आधारमा मधेस प्रदेश पछिको दोस्रो धेरै लैंगिक हिंसाका घटना घट्ने प्रदेशअन्तर्गत पर्छ । यहाँ आव २०८०८१ मा मात्र ५ हजार ४ सय ८८ वटा लैंगिक हिंसासम्बन्धी घटनाका उजुरी दर्ता भएका छन् । जसमध्ये उपत्यकाको तीन जिल्ला काठमाडौं, ललितपुर र भक्तपुरमा मात्र ३ हजार ९९ वटा मुद्दा दर्ता भएका छन् भने बाँकी १० जिल्लामा कुल २ हजार ३ सय ८९ वटा मुद्दा दर्ता भएका छन्। बागमती प्रदेश जनघनत्वको हिसाबले मधेसपछिको दोस्रो ठूलो प्रदेश हो। देशकै राजधानी रहेको प्रदेश र सबैभन्दा बढी ८२१ प्रतिशत साक्षरता दर रहेको प्रदेशमा यति ठूलो संख्यामा हिंसाका घटना भइरहनु पक्कै पनि यस प्रदेशका लागि चुनौती हो। प्रहरी ब्युरोसहित उपत्यका तीन जिल्ला काठमाडौं, ललितपुर र भक्तपुरका लागि प्रहरी प्रधान कार्यालय नक्साल र बागमती प्रदेश प्रहरी कार्यालय हेटौंडाको तथ्यांकअनुसार आव २०८०८१ बागमती प्रदेशभित्र लैंगिक हिंसाका कुल अपराधमध्ये ७९ प्रतिशत घरेलु हिंसासम्बन्धी थिए। अघिल्लो आव २०७९०८० मा बागमती प्रदेशभित्र कुल ५ हजार ७ सय ४१ वटा लैंगिक हिंसासम्बन्धी घटनाका उजुरीहरू प्रहरीमा दर्ता हुन आएका थिए। आर्थिक वर्ष २०७८०७९ को तथ्यांकलाई अध्ययन गर्दा त्यस अवधिभित्र कुल ६ हजार १ सय ५७ वटा घटनाहरू बागमती प्रदेशभित्र घटेका थिए । गत आर्थिक वर्षमा बागमती प्रदेशभित्र विभिन्न १८ प्रकारका लैंगिक हिंसाका घटना भएको तथ्यांकले देखाउँछ । जसमध्य सबैभन्दा धेरै कुल लैंगिक अपराधको १६१६ प्रतिशत अर्थात् ३ हजार ७ सय ९६ वटा अपराध घरेलु हिंसाको मात्र छ। गत आर्थिक वर्षमा घरेलु हिंसाबाट यस प्रदेशभित्र ८ जनाको ज्यानै गएको छ। दोस्रो नम्बरमा ६ सय ४७ वटा जबरजस्ती करणी मुद्दा प्रहरी दर्ता भएको छ जुन बागमती प्रदेशभित्रको कुल लैंगिक हिंसा घटनाको करिब १२ प्रतिशत हुन आउँछ। जबरजस्ती करणीका उद्योग, बालयौन दुरुपयोग, बहुविवाह बागमती प्रदेशभित्र मुख्य लैंगिक हिंसाका अपराधहरू हुन्। विगतको समयमा वर्षहरू भन्दा गत आवमा यस प्रदेशभित्र सार्वजनिक स्थलमा हुने यौनजन्य दुव्र्यवहार, बालविवाह, बोक्सीको आरोप, मानव बेचबिखनसम्बन्धी उजुरी भने न्यून हुँदै आएको छ । तेजाब प्रहार जस्तो जगन्य अपराध गत तीन आर्थिक वर्षमा बागमती प्रदेशभित्र घटेको छैन जुन सुखद पक्ष हो । यस आव २०८१साउन, भदौ, असोज र कात्तिक पहिलो चौमासिक प्रतिवेदन (उपत्यकाबाहेक १० जिल्ला मात्र) हेर्दा कुल ५ सय ८९ मात्र उजुरीहरू प्रहरीमा आएका छन्। यसरी गत तीन आर्थिक वर्ष र यस आवको पहिलो चौमासिकको यस प्रदेशभित्र भएका र प्रहरीकोमा उजुरीका रूपमा दर्ता हुन आएका लैंगिक हिंसा तथ्यांकलाई विस्तृत विश्लेषण गर्दा उजुरीहरू घट्दो क्रममा देखिन्छ। जसका लागि बागमती प्रदेश सरकारको सकारात्मक प्रयास र सरोकारवालाहरूको सहयोग रहेको पाइन्छ। प्रहरीमा दर्ता भएका उजुरीका आधारमा मात्र लैंगिक हिंसाको अवस्था पूूर्णरूपमा विश्लेषण कठिनाइ हुन्छ किनकि परिवार र समाजसगँको इज्जत, डर र पीडित स्वयंको आत्मबलको कमजोरीका कारण कतिपय घटनाहरू अझै पनि उजुरीका रूपमा बाहिर आउन सकेका छैनन् । हुर्कंदै गरेका किशोरीहरूको अस्थिर मनोविज्ञानको फाइदा उठाउन पीडकले डर धम्की र प्रलोभन देखाई जबरजस्ती करणी गर्ने गरेको उजुरी छानबिनको क्रममा देखिन्छ। बागमती जिल्लागत हिसाबले हेर्दा गत आर्थिक वर्षमा लैंगिक हिंसाको बढी उजुरी पर्ने जिल्लाहरूमा उपत्यका (काठमाडौं, ललितपुर र भक्तपुर) हो भने उपत्यका बाहेक १० जिल्लामध्ये चितवन जिल्ला सबैभन्दा बढी ७ सय ५ वटा लैगिक हिंसाका उजुरी दर्ता भएको जिल्लाअन्तर्गत पर्छ। चितवनपछि मकवानपुर, काभ्रे सिन्धुली जिल्लाहरू बढी लैंगिक हिंसा हुने जिल्लामा पर्छ । सबैभन्दा कम रसुवा जिल्लामा जम्मा ६ वटा उजुरी मात्र परेका छन्। रसुवा जिल्ला जनसंख्याको हिसाबले पनि कम जनघनत्व भएको जिल्ला हो। नुवाकोट, रसुवा र धादिङसमेत केही समय अघिसम्म मावन बेचबिखनको अपराध धेरै हुने जिल्लामध्ये पर्दथ्यो भने हाल यो अपराध नियन्त्रणमा सरोकारवाला निकाय कडाइका साथ लागेकोले यो संख्या केही घटेको छ । हिंसाको जोखिम : बागमती प्रदेशको तथ्यांकलाई हेर्दा आर्थिक वर्ष २०८००८१ मा कुल अपराधका घटनाहरूमध्ये करिब ३० प्रतिशत घटना लैंगिक हिंसाका छन्। महिला तथा बालिकामाथि घट्ने यति धेरै घटनाले मुलुकको सर्वांगीण विकासमा समेत अवरोध आएको छ। विभिन्न बेलामा भएका अध्ययनले पीडित हुनेहरूमा भर्खर जन्मेका शिशुदेखि ७० वर्षका वृद्धसम्म छन्।घरेलु हिंसाका धेरैजसो पीडितहरूले परिवारबाट तिरस्कृत हुने डरले बारम्बार हिंसा सहेर बस्ने गरेको पनि पाइएको छ। दिगो विकास लक्ष्य २०३० को १७ ओटा लक्ष्यमध्ये लक्ष्य नं ५ मा लैंगिक समानता प्राप्त गर्ने उल्लेख छ। यसरी हेर्दा आजको मितिसम्म दर्ता हुन आएका घटनालाई मात्र विश्लेषण गर्दा बागमती प्रदेशमा मात्र कुल अपराधको झन्डै ३० प्रतिशत अपराध लैगिक हिंसासँग सम्बन्धित घटना नै रहको छ। यो अवस्थामा अबको ६ वर्षभित्र यही संयन्त्र र कार्य सम्पादनले बागमती प्रदेशलाई लैंगिक हिंसा शून्य बनाउन केही चुनौतीहरू पक्कै छन्। असमान लैंगिक मनोवृत्ति र विद्यमान विषाख्त सामाजिक मूल्य मान्यताले महिला तथा बालबालिकालाई हिंसाका जोखिममा पारेको छ । समाजको हरेक संरचनामा रहेको विभेदले असमान शक्ति सम्बन्ध सिर्जना गर्छ। यसकारण आजसम्म महिलालाई पुरुषको तुलनामा समाजका स्रोत र अवसरहरूमा कम प्राथमिकता दिइँदै आएको छ। नेपालको कुल जनसंख्याको आधाभन्दा बढी हिस्सा (५१०२ प्रतिशत) ओगटेका महिलाको सामाजिक, आर्थिक, राजनीतिक, प्रशासनिकलगायतका सबै क्षेत्रमा पुरुषको तुलनामा महिलाको पहुँच र उपस्थिति न्यून छ। अझ पनि महिलाको समान नागरिकको हैसियतमा पहिचान स्थापित हुन सकेको छैन। गृह मन्त्रालयको सिटिजनसिप इफर्मेसन मेनेजमेन्ट सिस्टमको तथ्यांकअनुसार नागरिकता प्राप्त गर्ने कुल जनसंख्या ४५९० प्रतिशतमा महिला छन्। यसको मतलब कतिपय महिलाहरू परिवारभित्रबाट नै नागरिकता प्राप्तिका लागि सहजीकरण नगर्ने विवाह दर्ता नहुने आदि समस्याहरू समेत भोगिरहको पाइन्छ। हिंसापीडित महिलाहरू सबै न्यायका लागि उजुरी बोकेर न्यायिक निकायमा पुग्न सकेका छन् भन्न सकिँदैन । सरोकारवालाहरूको भूमिका : नेपालको संविधानले लैंगिक विभेदको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निमाण गर्ने संकल्प गरेको छ। समान नागरिक, समान सहभागिता, सामाजिक सुरक्षा, कानुनको पालना र आर्थिक समृद्धिलाई संविधानमा प्रमुख प्राथमिकताका साथ राखेको छ। नेपालको संविधान कार्यान्वयनको नवौं वर्षसम्म आइपुग्दा महिलाहरूको राजनैतिक सहभागितामा भने पछिल्लो समय वृद्धि भएको देखिन्छ र निर्णायक तहमा पुरुषको बाहुल्य नै कायम छ। संविधानको धारा ३८ मा मौलिक हकअन्तर्गत महिलालाई लैंगिक भेदभाव बिना समान वंशीय हक, सुरक्षित मातृत्व र प्रजनन स्वास्थ्यसम्बन्धी हक, पीडितलाई क्षतिपूूर्ति पाउने हक राज्यका सबै निकायमा समानुपातिक समावेशी सिद्धान्तका आधारमा सहभागी हुने हक, सकारात्मक विभेदका आधारमा विशेष अवसर पाउने हक र दम्पतीको समान हकको प्रत्याभूूत गरेको छ। लैंगिक हिंसा नित्याउन सक्ने सबै प्रकारका भेदभाव र हिंसाजन्य अपराधलाई दण्डनीय बनाइ पीडिललाई क्षतिपूूर्ति दिलाउन र शिक्षा स्वास्थ्य रोजगारी र सामाजिक सुरक्षामा विशेष अवसरद्धारा लैगिक समानता कायम गर्ने व्यवस्था गरेको छ। लैंगिक हिंसा न्यूनीकरण गरी समतामूलक समाज निर्माण गर्नका लागि लैंगिक समानता कायम गर्न, महिलाको आफ्नो शरीर माथिको स्वनिर्णयलाई निसर्त बनाउन, राज्यको सबै निकायमा महिलाको अर्थपूर्ण सहभागिताका लागि वातावरण सुनिश्चित गर्न संविधानमा व्यवस्था भएका प्रावधानहरू, विभिन्न समयमा बनेका ऐनकानुनहरूको पूर्ण कार्यान्वयनमा सरोकारवालाहरू प्रतिबद्ध हुन जरुरी छ। लैंगिक समानता सुनिश्चितताका लागि राष्ट्रिय अन्तर्राष्ट्रिय स्तरमा भएका प्रतिवद्धताहरू कार्यान्वयन गर्ने, लैंगिक उत्तरदायी बजेट र संरचना निर्माण गर्न, वर्षभरि भएका हिंसाका घटनाहरूको विश्लेषण गरी हिंसाको न्यूनीकरणका लागि कार्ययोजना निर्माण गरी कार्यान्वयन गर्नेगराउनका लागि स्थानीयदेखि संघ तहसम्म पैरवी गर्न सरोकारवालाहरू जिम्मेवार हुनुपर्छ । लैंगिक समानतालाई विकास र समृद्धिका सवालका रूपमा स्थापित नगरेसम्म देशमा दिगो विकास, समानता, शान्ति र समृद्धिको स्थापना हुन नसक्ने तथ्यलाई विश्वले आत्मसाथ गरिसकेको छ। नेपाल सरकारले पनि लैंगिक हिंसाको सम्बोधनका लागि नीतिगत व्यवस्थाका साथै विभिन्न कार्यक्रमहरू तय गरेको छ तर पनि बागमती प्रदेशको हिंसाको अवस्था हेर्दा उल्लेख्य सुधार ल्याउन सकेको छैन। त्यसैले लैंगिक हिंसा न्यूनीकरणका लागि विशेषगरी तीन तहको सरकार र अन्य सरोकारवालाहरूको निम्नानुसारको भूूमिकाको आवश्यक छ। लैंगिक हिंसा अन्त्यका लागि राज्य स्तरबाट राष्ट्रिय कानुनहरू र अन्तर्राष्ट्रिय सन्धि सम्झौता विशेषगरी महिलाविरुद्ध हुने सबै किसिमका विभेद उन्मूलन गर्ने महासन्धि आर्थिक, सामाजिक तथा सांस्कृतिक अधिकारसम्बन्धी महासन्धि र दिगो विकासका लक्ष्य कार्यान्वयनका लागि बनाइएको राष्ट्रिय कार्ययोजनाको प्रभावकारी कार्यान्वयन गरी बलियो अनुगमन संयन्त्रको स्थापना गरिनुपर्छ । महिलाविरुद्धको हिंसा संरचनागत विभेदको परिणाम हो । यस विभेदको अन्त्यका लागि राज्यका हरेक संरचनामा रहेको पित्तृसत्तात्मक सोच र मूल्य मान्यताको अन्त्य जरुरी छ। लैंगिक समानता, महिलाको आफ्नो शरिरमाथिको निर्णय र गतिशीलताको अधिकार सुनिश्चित नभएसम्म महिलाहरू स्वतन्त्र र मर्यादित जीवनयापन गर्न पाउने अधिकारबाट वञ्चित हुन्छन्। यसर्थ, नेपालको संविधान, नेपाल सरकारले अन्तर्राष्ट्रिय स्तरमा गरेका प्रतिबद्धताहरू पर्ण पालना गर्दै, महिला भएकै कारणले भोग्नुपर्ने विभेद तथा हिंसाको अन्त्य गर्ने वातावरण तयार गर्न जरुरी छ। केही अग्रसर र मानव अधिकारवादी महिलालाई छोडेर धेरै निम्न तथा मध्यम वर्गका महिलाले दैनिक जीवनमा भोग्दै आएका विभेद र हिंसाको कारण शारीरिक, मानसिक, आर्थिक र सामाजिक असर भोग्न बाध्य छन् उनीहरूका लागि पहुँचयोग्य र प्रभावकारी सहयोगी संयन्त्रहरू निर्माण गरी न्यायमा अधिकार सुनिश्चितता र सामाजिक न्यायको वातावरण तयार गर्नुपर्छ। जस्तोसुकै समय र परिस्थितिमा हिंसा प्रभावित महिलाले आफूमाथि भएको हिंसालाई सहज उजुरी गर्ने र न्याय पाउने वातावरण तयार गर्न सबै सम्बन्धित निकायले उजुरी लिनेर आवश्यक सेवा प्रदान गर्ने कार्यलाई संवेदनशीलताका साथ प्रभावकारी रूपमा सञ्चालन गरिनुपर्छ। पछिल्लो समय महिलाहरू राजनीतिक सामाजिक रूपमा केही सशक्त भएको भए तापनि महिलाहरू आर्थिक रूपमा स्वावलम्बी नभएका कारण पनि कति ठाउँमा अन्यमा निर्भर रहनुपर्ने र त्यहीबाट हिंसा सुरु हुने भएर जीवनयापनमा कठिनाइ भएकोले उनीहरूको आन्तरिक र आर्थिक सशक्तीकरणका कार्यक्रम ल्याउन आवश्यक बजेटको विनियोजनसहित दीर्घकालीन नीतिगत व्यवस्था गर्नुपर्छ। महिलामाथि हुने हिंसा मानवअधिकार हनन्को पनि सवाल हो, हिंसा प्रभावितहरूको उचित संरक्षण, मनोसामाजिक परामर्श सेवा, सुरक्षित आवास, गुणस्तरीय र सर्वसुलभ शिक्षा तथा रोजगार एवं जीविकोपार्जनको प्रबन्ध गरिनु पर्छ। हाल विद्यमान लैंगिक हिंसाजन्य अपराधलाई न्यूनीकरण गर्दै कालान्तरमा शून्य बनाउनका लागि अहिलेदेखि लैंगिक हिंसाको विषय, लैंगिक हिंसाका अपराधहरूको कानुनी उपचार र कारबाही गर्ने निकायका बारेमा विद्यालय स्तरको पाठ्यक्रममा राखिनुपर्छ। निष्कर्ष ः हिंसामुक्त समाजको स्थापना गर्नु सरकार र अन्य सरोकारवालाहरूको प्राथमिक दायित्व हो। फौजदारी कानुनी व्यवस्थाको परिलक्ष्य पनि यही हो। न्याय सम्पादन गर्दा हिंसाबाट पीडित जो कोही महिलाको न्यायमा सहज पहँुचको प्रत्याभूति गराउनु पर्ने न्याय प्रणालीको दायित्व हो। यो तबमात्र सम्भव छ जब राज्यले महिलाले आफ्नो स्वपहिचानका साथ जीवनयापन गर्न पाउने अधिकार सुनिश्चित हुने वातावरण सिर्जना गर्छ। नेपालले विभिन्न मानवअधिकारसम्बन्धी अन्तर्राष्ट्रिय सन्धि तथा सम्झौतामा प्रतिबद्धता जनाएको छ। नेपालको संविधानले महिलाविरुद्ध हुने हिंसाबाट पीडितको न्यायमा पहुँचसम्बन्धी अधिकारलाई आधारभूत अधिकारका रूपमा प्राथमिकता दिएको छ। महिलाको हक अधिकार संरक्षण गर्न र समतामूलक समाजको निर्माण गर्नका लागि विभिन्न कानुनी एवं नीतिगत प्रयासहरू गरिएको छ। संविधान र कानुनहरूमा रहेका व्यवस्थाहरू तथा भएका प्रावधानहरूको प्रभावकारी कार्यान्वयन नहुनाले हिंसाबाट पीडित महिलाको न्यायमा पहुँचको अवस्था ज्यादै कमजोर रहेको। हाल आएर राज्यस्तरबाट पनि न्यायमा पहँुच हुन नसक्नुका कारणहरूलाई उजागर गर्दै आवश्यक कानुनी तथा संरचनागत प्रयास गरिएको छ । यीनै संरचनागत प्रणालीहरूमा सुधार तथा नवीनतम कार्ययोजना निर्माण र कार्यान्वयनमा सरोकारवालाहरूको अर्थपूूर्ण भूूमिकाले लैंगिक हिंसा न्यूनीकरण सम्भव छ।"
विद्युत् प्रसारण र वितरण प्रणाली सुधार तथा विस्तारमा ७२ अर्ब ९३ करोड रुपैयाँको लगानी जुट्यो,"काठमाडौं : देशभित्रको विद्युत् आपूर्ति भरपर्दो तथा गुणस्तरीय बनाउन र छिमेकी देशसँगको विद्युत् व्यापार विस्तारका लागि प्रसारण र वितरण प्रणाली विस्तार, सुधार एवम् आधुनिकीकरण गर्न करिब ७२ अर्ब ९३ लाख रुपैयाँ (५३ करोड ७० लाख अमेरिकी डलर)को लगानी जुटेको छ। विद्युत् प्रसारण र वितरण प्रणाली विस्तार एवम् सुधारका लागि एसियाली विकास बैंक (एडिबी)ले ३१ करोड १० लाख डलर (४२ अर्ब २४ करोड रुपैयाँ) सहुलितपूर्ण ऋण र ३ करोड डलर (४ अर्ब ७ करोड रुपैयाँ) अनुदान उपलब्ध गराउने छ। युरोपेली युनियनले २ करोड २६ लाख डलर (३ अर्ब ६ करोड रुपैयाँ) र नर्वे सरकारले ३ करोड १० लाख डलर (४ अर्ब २१ करोड रुपैयाँ) अनुदान दिनेछन्। यसैगरी रणनीतिक जलवायु कोषमार्फत १ करोड डलर (१ अर्ब ३५ करोड रुपैयाँ) सहायता प्राप्त हुनेछ। आयोजना कार्यान्वयन गर्न आवश्यक १३ करोड २४ लाख डलर (१७ अर्ब ९८ करोड रुपैयाँ) नेपाल सरकारले बेहोर्ने छ। एडिबीको दक्षिण एसियाली उपक्षेत्रीय आर्थिक सहायता (सासेक) विद्युत् प्रसारण र वितरण सुदृढीकरण परियोजनामार्फत कार्यान्वयन हुने आयोजनाहरूबाट मुख्य रुपमा २९० किलोमिटर प्रसारण लाइन, ५ वटा नयाँ सबस्टेसन र दुईवटा सबस्टेसनको स्तरोन्नति गरिने छ। साथै काठमाडौं उपत्यकाका घरायसी ग्राहकको घरमा रहेका सिंगल फेज मिटरलाई हटाई स्मार्ट मिटर जडान (दोस्रो चरण), वितरण सबस्टेसनहरूलाई आधुनिक एवम् स्वचालित बनाउनमा कम्युटरमा आधारित सुपरिवेक्षणीय नियन्त्रण तथा डाटा प्राप्ति (स्काडा) जडान, कर्णाली प्रदेशमा राष्ट्रिय प्रसारण लाइन निर्माण तथा वितरण प्रणालीको स्तरोन्नति गरिने छ। सहयता परिचालनका लागि गत शुक्रबार सरकार र एडिबी एवम् नेपाल विद्युत प्राधिकरणबीच सहुलितपूर्ण ऋण तथा अनुदान सम्झौता भइसकेको छ। योजनाहरू नेपाल विद्युत प्राधिकरणले कार्यान्वयन गर्नेछ। प्राधिकरणका कार्यकारी निर्देशक कुलमान घिसिङले विकास साझेदारबाट प्राप्त स्रोत परिचालन गरी मुख्य रुपमा देशभित्रको विद्युत् आपूर्ति प्रणाली सुधार एवम् विस्तार, क्षेत्रीयउपक्षेत्रीय विद्युत् व्यापारलाई भरपर्दो बनाउन मेरुदण्डका रुपमा आवश्यक पूर्वाधार संरचना निर्माण र वितरण प्रणाली डिजिटलाइसेन गरिने बताए। समयसमय विद्युत गएको भन्ने उपभोक्ताहरूको गुनासोलाई सम्बोधन गर्न र पर्याप्त, भरपर्दो, गुणस्तरीय तथा सुरक्षित विद्युत् आपूर्तिका लागि विगतका वर्षहरूबाट योजनाबद्ध रुपमा अगाडि बढाइएका पूर्वाधार संरचनाहरूको सुधार र सुदृढीकरणका कामहरू कार्यान्वयन गर्न ठूलो रकम जुटेको छ, अब योजनाहरू तत्काल कार्यान्वयनमा लगिने छ,कार्यकारी निर्देशक घिसिङले भने। एडिबी नेपाल आवासीय नियोगका निर्देशक आर्नोड कुश्वाले देशभित्रको बढ्दो मागअनुसारको विद्युत् आपूर्तिमा रहेको ग्रीड पूर्वाधारको सीमितता हटाउन र हरित ऊर्जा निर्यातको लक्ष्य पूरा गर्न सहायता सहयोगी हुने उल्लेख गरे। निर्देशक कुश्वाले भने,सहायता प्रसारण र वितरण गुरुयोजनाका मुख्य अभयवहरूमा खर्च हुनेछ, यसबाट जलविद्युत आयोजनाहरूबाट उत्पादित विद्युत् आन्तरिक खपतका लागि प्रसारण गर्न एमम् अन्तरदेशीय विद्युत् व्यापार क्षमता वृद्धि गर्ने टेवा पुग्नेछ, कर्णाली र लुम्बिनी प्रदेशमा प्रसारण र वितरण पूर्वाधार विस्तार, सुधार, स्तरोन्नति एवम् पुनस्र्थापना हुनेछ, जसबाट विद्युतीकरण, ऊर्जा गरिबी कम गर्न, प्रदेशबीचको सामाजिकआर्थिक असमानतालाई हटाउन सहयोग पुग्नेछ। सहायता परिचालन गरी नवलपरासी (बर्दघाट सुस्ता पश्चिम)को सुनवल नगरपालिका१३ स्थित नयाँ बुटवल सबस्टेसनदेखि रुपन्देही, कपिलवस्तु, अर्घाखाँची हुँदै दाङको लमहीसम्मको १६० किलोमिटर लामो ४०० केभी डबल सर्किट प्रसारण लाइन निर्माण गरिने छ। लमहीमा ग्याँस इन्सुलेटेड प्रणाली (जिआईएस) प्रविधिमा आधारित ४०० केभीको स्वचालित सबस्टेसन निर्माण हुनेछ। प्रसारण लाइन र सबस्टेसन निर्माणका लागि २० करोड ३० लाख डलर खर्च हुनेछ। प्राधिकरणका कार्यकारी निर्देशक कुलमान घिसिङले हाल बुटवलबाट पश्चिमतर्फ विद्युत् प्रवाहका लागि १३२ केभी लाइनमार्फत रहेकाले त्यस क्षेत्रमा निर्माण हुने जलविद्युत आयोजनाहरूको विद्युत प्रवाह गर्न, त्यहाँको बढ्दो विद्युत् मागलाई सम्बोधन गर्न र छिमेकी देशसँगको व्यापारलाई भरपर्दो बनाउन ४०० केभी लाइन तथा सबस्टेसन निर्माण गर्न लागिएको बताए। बारापर्सा औद्योगिक करिडोरमा सञ्चालित, सञ्चालनको तयारीमा रहेका, भविश्यमा खुल्ने र थप विद्युत माग गर्ने उद्योगहरूलाई पर्याप्त, भरपर्दो र गुणस्तरीय विद्युत आपूर्ति हेटौंडाढल्केबरइनरुवा ४०० केभी प्रसारण लाइनअन्तर्गत बाराको निजगढमा ४०० केभी सबस्टेसन निर्माण गरिने छ। भारतीय एक्जिम बैंकको सहुलियतपूर्ण ऋणमा निजगढमा ४०० केभी सबस्टेसन निर्माण हुनेछ। निजगढबाट परवानीपुरसम्मको ४०० केभी लाइन र परवानीपुरमा ४०० केभी सबस्टेसन निर्माणका लागि एडिबीबाट प्राप्त हुने साढे आठ करोड डलर खर्च गरिने छ। सन् २०५० सम्मको तीन हजार १ सय मेगावाट विद्युत माग धान्ने गरी काठमाडौं उपत्यकाको आपूर्तिलाई लक्षित गरी निर्माण गर्न लागिएको ओखरपौवातीनपिप्ले २२० केभी प्रसारण लाइन र तीनपिप्लेमा २२० केभी सबस्टेसन निर्माणमा ४ करोड रुपैयाँ खर्च गरिने छ। दैलेखजुम्ला १३२ केभी प्रसारण लाइन र जुम्लामा १३२ केभी प्रसारण लाइन निर्माणमा साढे तीन करोड डलर खर्च हुने छ। साथै कर्णाली प्रदेशका जिल्लाहरूको विद्युत् वितरण प्रणालीको स्तरोन्नति गर्न दुई करोड ३० लाख डलर खर्च हुने छ।"
निजी मेडिकल कलेजमा स्नातकोत्तर भर्ना हुने आवासीय चिकित्सकलाई सरकारीसरह निर्वाह भत्ता दिन कार्यदलको सुझाव,"काठमाडौं : चिकित्सा शिक्षाको स्नातकोत्तर तहमा भर्ना हुने आवासीय चिकित्सकको निर्वाह भत्ता सम्बन्धमा सुझाव दिन गठन गरेको कार्यदलले सुझावसहितको प्रतिवेदन हस्तान्तरण गरेको छ। आइतबार साँझ प्रतिवेदन बुझाएको अतिरिक्त सचिव टंक बराकोटी नेतृत्वको कार्यदलले स्वास्थ्य तथा जनसंख्या मन्त्री प्रदीप पौडेललाई नयाँ शैक्षिक सत्रमा निजी मेडिकल कलेजमा भर्ना हुने आवासीय चिकित्सकलाई सरकारी शिक्षण संस्थाका कार्यक्रममा भर्ना भएका विद्यार्थीलाई उपलब्ध गराइए सरह निर्वाह भत्ता उपलब्ध गराउन मनासिव हुने रायसहितको प्रतिवेदन बुझाएको हो। मन्त्रालय तथा चिकित्सा क्षेत्रका उच्च अधिकारी संलग्न कार्यदलले दिएको प्रतिवेदनमा निजी मेडिकल कलेजमा अध्ययन गर्ने चिकित्सकको निर्वाह भत्ताको विषय कार्यान्वयनका लागि कार्ययोजना तयार गरी अविलम्ब लागू गर्न मनासिव हुने पनि राय दिएको छ। २०८२ वैशाख १ गतेदेखि प्रारम्भ हुने भएकोले क्यालेण्डरको परिपालना हुने गरी २०८१ मंसिर ९ गते बसेको चिकित्सा शिक्षा आयोगको पन्ध्रौ बैठकमा छलफल भएका आधारमा चिकित्सा शिक्षाको स्नातकोत्तर तहका कार्यक्रम सञ्चालनका लागि सेल्फ अप्राइजल फाराम भरेका निजी लगानीमा सञ्चालित शिक्षण संस्था लगायतका सबै शिक्षण संस्थाहरूको स्थलगत अनुगमन, सिट निर्धारण तथा विद्यार्थी भर्नाको समग्र प्रक्रिया अविलम्ब सुचारु गर्न मनासिब हुने प्रतिवेदन पनि कार्यदलले दिएको छ। चिकित्सा शिक्षाका विभिन्न तह र विधाका शैक्षिक कार्यक्रममा लिइने शुल्कका सम्बन्धमा आयोगबाट कार्यविधि तर्जुमा भइनसकेको अवस्थामा शुल्क निर्धारण सम्बन्धी कार्यविधिको मस्यौदा तयार गर्न शुल्क निर्धारणको आधारहरू सिफारिस गर्ने समेतको कार्यदेश तोकी चिकित्सा शिक्षा आयोगका उपाध्यक्षको संयोजकत्वमा कार्यदल गठन भएको छ। कार्यदलले आवासीय चिकित्सकको निर्वाह भत्तासम्बन्धी विषय शुल्कसँग समेत अन्तरसम्बन्धित भएकाले चिकित्सा शिक्षा आयोगद्वारा गठित कार्यदललाई नै शुल्क निर्धारण सम्बन्धी कार्यविधि यथाशीघ्र तयार गरी कार्यान्वयन गर्न पनि सुझाव दिएको छ। कार्यदलले चिकित्सा शिक्षाको गुणस्तर तथा पहुँच अभिवृद्धि, एकीकृत प्रवेश परीक्षाको सुदृढीकरण, छात्रवृत्तिको व्यवस्था, विद्यार्थीको थप सेवा सुविधा, कार्यअवधि र सहुलियत, विदेशी विद्यार्थीहरूको सिट निर्धारण तथा विद्यमान कानुन समयसापेक्ष बनाउन राय सुझावसहितको प्रतिवेदन पेश गर्ने प्रयोजनका लागि एक उच्चस्तरीय कार्यदल गठन गर्नसमेत सुझाव दिएको छ। प्रतिवेदन ग्रहण गर्दै स्वास्थ्य तथा जनसंख्या मन्त्री पौडेलले कार्यदलको सुझाव कार्यान्वयनमा लैजाने प्रतिबद्धता जनाएका छन्।"
मानव अधिकारकर्मी सुनिता दनुवारको निधन,काठमाडौं : मानव बेचबिखनविरुद्धकी अभियन्ता तथा शक्ति समूहकी अध्यक्ष सुनिता दनुवारको निधन भएको छ। आइतबार बिहान जोरपाटीस्थित निवासमा उनको मृत्यु भएको पारिवारिक स्रोतले जनाएको छ। बेहोस अवस्थामा ओछ्यानमा भेटिएकी उनलाई उपचारका लागि अस्पताल पुर्याउने वित्तिकै चिकित्सकले मृत घोषणा गरेको थियो। उनी अमेरिकी विदेश मन्त्रालयबाट सन् २०१८ मा 'टिप हिरो'को रुपमा सम्मानित भएकी थिइन्। उनी लामो समयदेखि मानव बेचबिखन अभियानमा सक्रिय थिइन्।
"आजदेखि पश्चिमबाट हिउँदे वर्षा सुरु हुँदै, हिमाली क्षेत्रमा हिमपात","काठमाडौं : नेपालमा पश्चिमी वायुको सामान्य प्रभाव रहेको छ। मौसम पूर्वानुमान महाशाखाका अनुसार आज साँझबाट सुदूरपश्चिम प्रदेश तथा कर्णाली प्रदेशमा पश्चिमी न्यून चापीय प्रणालीको प्रभावले हल्का वर्षाको सम्भावना रहेको छ। कोशी प्रदेशको उच्च पहाडी तथा हिमाली भूभागका एकदुई स्थानमा तथा सुदूर पश्चिम प्रदेश र कर्णाली प्रदेशका उच्च पहाडी तथा हिमाली भूभागका धेरै स्थानहरूमा हल्का हिमपातको सम्भावना रहेको छ महाशाखाको भनाई छ। महाशाखाको बुलेटिनमा काठमाडौं र पोखरामा पनि छिटपुट वर्षाको सम्भावना रहेको उल्लेख छ। यसपछि वर्षा गराउने अर्को प्रणाली शुक्रबार आउने, त्यो विशेष गरी पश्चिम नेपालमा मात्र रहने महाशाखाले जनाएको छ। तराई र उपत्यकाका केही ठाउँमा हुस्सु र कुहिरो पनि लागेको छ। यसैगरी उच्च पहाडी र हिमाली क्षेत्रका केही ठाउँमा हिमपात हुँदा जाडो बढ्ने र जनजीवन प्रभावित हुनसक्ने भएकोले सतर्कता अपनाउन महाशाखाले अनुरोध गरेको छ।"
अन्नपूर्णको जलवायु परिर्वतनको अभियानमा शिलशिलाको सहकार्य,"काठमाडौं : जलवायु परिर्वतनका बारेमा सचेतना जगाउन अन्नपूर्ण मिडिया नेटवर्कले सञ्चालन गरिरहेको युनिटी फर सस्टेनाविलिटी अभियानमा बीबीसी १०० प्रभावशाली महिलामा नेपालबाट पर्न सफल भएकी शिलशिला आर्चाय जोडिएकी छिन् । सोमबार अन्नपूर्ण मिडिया नेटवर्कको तीनकुनेस्थित हेडक्वाटरमा आयोजित समारोहमा सहकार्य सम्झौता भएको हो। सम्झौतापत्रमा अन्नपूर्ण मिडिया नेटवर्कका महाप्रबन्धक मनोज बस्नेत र अभ्नी दिगोपना केन्द्रकी निर्देशक सहसंस्थापक आर्चायले हस्ताक्षर गरेका हुन्। आर्चायले नेतृत्व गरेको अभ्नी दिगोपना केन्द्र गैरनाफामुलक संस्था हो । यसले आगामी ५ वर्ष भित्रमा नेपालका हरेक क्षेत्रबाट प्रतिनिधित्व हुने गरी एक लाख जना क्लाइमेट लिडरहरू तयार गर्ने अभियानमा जुटिरहेको छ । हाम्रो पुस्ताले लामो समयदेखि उठाइरहेको वातावरण जलवायु संकटको मुद्दालाई अझै बुलन्द बनाउन नेपालकै लिडिङ मिडिया हाउससँग सहकार्य गर्न पाउँदा खुसी लागेको छ,'आर्चायले भनिन्, अब जलवायुको मुद्दालाई राष्ट्रिय तथा अन्तर्राष्ट्रियस्तरमा स्थापित गराउने यो सहकार्यले अतुलनीय भूमिका खेल्नेछ । अन्तर्राष्ट्रियरुपमा प्रतिष्ठित मिडिया बीबीसीको १०० प्रभावशाली महिला भित्र पर्न सफल आर्चाय हामीले सुरु गरिरहेको युनिटी फर सस्टेनाविलिटीअभियानमा जोडिनु हाम्रा लागि राम्रो कुरा हो,'अन्नपूर्ण मिडिया नेटवर्कमा महाप्रबन्धक मनोज बस्नेतले बताए ।"
साई स्वागत सहकारी ठगी प्रकरण : पूर्वअध्यक्ष भरतमणि जंगम पक्राउ,काठमाडौं : सहकारी ठगी प्रकरणमा भरत जंगम पक्राउ परेका छन्। साई स्वागत बचत तथा क्रण सहकारी संस्था लिमिटेडका पूर्वअध्यक्ष भरतमणि जंगमसमेत भएको सहकारी मुद्दामा अनुसन्धान गर्नका लागि उनलाई पक्राउ गरिएको हो। जिल्ला प्रहरी परिसर काठमाडौंका प्रवक्ता नवराज अधिकारीका अनुसार उनलाई आइतबार दिउँसो २ बजे काठमाडौं १० बिजुलीबजारबाट पक्राउ गरिएको हो। उनीविरुद्ध सहकारी ठगीसम्बन्धी मुद्दा दर्ता भएको छ। सैली थापाको जाहेरीले नेपाल सरकार प्रतिवादी भएको मुद्दामा काठमाडौं ३ बासबारीमा रहेको साई स्वागत तथा बचत ऋण सहकारी संस्थाको रकम अपचलन गरेको आरोप छ। उनीसँगै सोही सहकारीको तत्कालीन कोषाध्यक्ष लुमन दाहाल पनि पक्राउ परेका छन्। दुवै जनालाई जिल्ला प्रहरी परिसर काठमाडौंको टोलीले पक्राउ गरेको हो। अनुसन्धान गर्नका लागि उनीहरूलाई जिल्ला अदालत काठमाडौंले ५ दिनको म्याद दिएको छ।
नेपाल प्रिमियर लिगको फाइनल खेलमा सट्टेबाजी गर्ने दुईजना पक्राउ,"काठमाडौं :नेपाल प्रिमियर लिगको फाइनल खेलमा सट्टेबाजी गरेको अभियोगमा दुईजनालाई प्रहरीले पक्राउ गरेको छ । पक्राउ पर्नेहरूमा भारत उत्तरप्रदेश आग्रा सिकान्द्रा पन्चायत घर भई काठमाडौं टोखा नगरपालिका३ बस्ने ४७ वर्षीय हरिस जावा र ३८ वर्षीय ऋषि मातन रहेका छन् । उनीहरूले काठमाडौं टोखा नगरपालिका३ स्थित ग्रान्डी टावरको नेप्चुन अपार्टमेन्टको फ्ल्याटमा नेपाल प्रिमियर लिगको फाइनल खेलमा सट्टेबाजी गरेको भन्ने सूचनाको आधारमा जिल्ला प्रहरी परिसर काठमाडौंबाट खटिएको प्रहरीले नियन्त्रणमा लिएको हो। उनीहरूको साथबाट मोबाइल ५ थान, ल्यापटप १ थान र सिमकार्ड ८ थान समेत बरामद गरेको प्रहरीले जनाएको छ। यस सम्बन्धमा प्रहरीले आवश्यक अनुसन्धान गरिरहेको छ ।"
आईटीसम्बन्धी केही काम छ ? टेक इन्टिग्रेटर्सलाई सम्झे हुन्छ,"काठमाडौं : आजको डिजिटल युगमा कुनै पनि व्यवसाय सुरु गर्दा वेबसाइट निर्माण, डिजिटल मार्केटिङ, इमेल सर्भिस, भ्वाइस ओभर आईपी, क्लाउड सर्भिस, व्यावसायिक सफ्टवेयर र अन्य धेरै सेवा आवश्यक पर्छ। यी सेवाहरूका लागि छुट्टाछुट्टै कम्पनी वा भेन्डर खोज्दा समय र पैसा दुवै खेर जान सक्छ। तर, यही झन्झट नहोस् भन्ने हेतुका साथ टेक इन्टिग्रेट्रसले काम सुरु गरेको छ। टेक इन्टिग्रेटर्सले कुनै पनि व्यवसाय सञ्चालन गर्न आवश्यक सम्पूर्ण आईटी सेवाहरू एउटै छानामुनि प्रदान गर्छ। व्यवसायले प्रायः विभिन्न कामका लागि छुट्टाछुट्टै टेक्निकल पार्टनर र भेन्डरहरूमा निर्भर हुनुपर्ने समस्यालाई समाधान गर्न टेक इन्टिग्रेटर्स स्थापना गरिएको हो। हाम्रो उद्देश्य भनेको व्यवसायका लागि समय र स्रोत बचाउँदै झन्झटलाई न्यून गर्नु हो। हामीसँग आफ्नै प्रोप्राइटरी प्रोडक्टहरू छन्, जस्तैः टीआई पोस्ली, जसले व्यवसायका लागि डिजिटल प्लेटफर्म र व्यवस्थापन गर्न समाधान प्रदान गर्छ; टीआई स्कुल, विद्यालयका लागि स्कुल म्यानेजमेन्ट प्रणाली र वेबसाइट सुविधा दिन्छ र टीआई सीआरएम, जसले ग्राहक व्यवस्थापनलाई प्रभावकारी बनाउँछ। साथै, हामीले टीआई क्लाउड सर्भिसेस् र लट सोलुसन्स् पनि उपलब्ध गराएका छौं, जसले व्यवसायका लागि सुरक्षित क्लाउड सेवा र घरको अटोमेसन गर्न समाधान प्रदान गर्छ। यसका साथै, टेक इन्टिग्रेटर्सले वेबसाइट र मोबाइल एप विकास, डिजिटल मार्केटिङ, साइबर सुरक्षा, डेटा विश्लेषण, ईआरपी समाधान, आईटी परामर्श, र नेटवर्क व्यवस्थापनजस्ता सेवाहरू पनि प्रदान गर्दछ। कुनै पनि व्यवसायको सबै खाले आईटी आवश्यकता पूरा गर्नका लागि एक मात्र विश्वसनीय गन्तव्य बन्ने लक्ष्यका साथ अघि बढिरहेको कम्पनीका संस्थापकको भनाइ छ। फउन्डर चिफ सौगात नेपाल भन्छन्, हाल हामीले चार वटा प्रोडक्टहरूलाई फोकस गरेर अघि बढेका छौं, हामीसँग यीबाहेक अरू १०, १२ वटा प्रोडक्टहरू छन्। जुन बिस्तारै लन्च हुने क्रममा छन्। हामी यी प्रोडक्टहरूलाई पनि अहिलेको प्रोडक्टको जस्तै गरी लैजाने छौं। सफ्टवेयर निर्माणमा बजारमा एक खालको लुट नै मच्चिएको छ। सफ्टवेयर बनाएर जसलाई जति मन लाग्यो, त्यतिमा बेचिरहेका हुन्छन्। सफ्टवेयर निर्माणमा कुनै रेगुलेसन छैन, त्यसैले आफ्नै मर्जीले सफ्टवेयर बेचिरहेका हुन्छन्। यी यस्तै यावत् समस्याहरूलाई हटाउन टेक इन्टिग्रेट्रसको आवश्यक भएको नेपाल बताउँछन्। सफ्टवेयर निर्माण सम्बन्धमा कुनै पनि नियम कानुन नै छैन। सफ्टवेयर बनायो, अनि जतिमा मन लाग्छ उतिमै बेच्यो। कुनै रोगुलेसन छैन। जसले पनि लुटिरहेको छ। पैसाकै कारण हुने अवरोध हटाउन र कुनै पनि कम्पनी अन्तिममा गएर आईटीमा जानै पर्ने भएकाले आवश्यकता भएको हो। यस्तै टेक इन्टिग्रेट्रसमा हाल १९ जनाले सेवा दिइरहेका छन्। साथै कम्पनीले ग्राहकको समस्या समाधान गर्न २४सै घण्टा सेवा दिएर प्रोडक्ट र सर्भिसलाई थप विश्वसनीय बनाउन लागि परिरहेका छन्। हाल बजारमा केही सफ्टवेयरहरू त छन् तर उहाँहरूको ग्राहक सहायतामा नै प्रमुख समस्या छ। तर, टेक इन्टिग्रेट्रसले ग्राहक सहायतालाई मध्यनजर गर्दै २४ घण्टा सेवा दिइरहेको छ, भने ग्राहकलाई कुनै पनि प्रोडक्ट लिने या नलिने छान्नका लागि दुई सातासम्म निःशुल्क ट्रायलका रुपमा प्रयोग गर्न पाइनेछ। स्टार्टअपका समस्या ? कुनै पनि कम्पनी सुरुवात गर्न वडा नगरपालिकादेखि लिएर कम्पनी रजिस्टारसम्म, राजस्व कार्यालय आदि सबैमा पुग्नुपर्छ। जसकारण कम्पनीहरू अरूमा निर्भर हुन बाध्य हुन्छन्। स्टाटअपमा आएका कम्पनीसँग धेरै म्यानपावर हँुदैनन्। जसले गर्दा समस्या त हुन्छ नै तर, कम्पनी दर्ता गराउन हुने झन्झटदेखि बजारमा विश्वास नहुने हुँदा समस्या हुने गरेको नेपाल बताउँछन्। हामी त भर्खर बजारमा आएका हुन्छौं, म्यानपावर पनि धेरै हुन्न, त्यसमाथि हामीसँग खुबी हुँदाहुँदैसमेत बजारले विश्वास गर्दैनन्, उनले भने, योबाहेक मार्केटमा पैसा नउठ्नेलगायत कानुनी प्रक्रियाका समस्याहरू धेरै छन्। यस्तै उनी स्टार्टअप गर्न चाहनेलाई सर्वप्रथम आफूमा विश्वास हुनुपर्ने र यो समयसम्म यो ठाउँमा पुग्छु भन्ने सोचका साथ अघि बढ्नुपर्ने बताउँछन्। स्टाटअप हो समस्या धेरै हुन्छन्, सबैभन्दा पहिला घरपरिवारलाई मनाएर काम गर्न सक्नुपर्छ। आफ्नो बलियो गोल सेट गर्नुपर्छ। चाहे त्यो आर्थिक होस् या म्यानपावर। म यो समयसम्म यो ठाउँसम्म पुग्छु भन्ने गोल राख्नुपर्छ र अघि बढ्नुपर्छ। यस्तै कम्पनीका चिफ अपरेसन अफिसर, राजन भट्ट पनि आईटी क्षेत्रमा हुने गरेका विभिन्न समस्याहरूलाई मध्यनजर गर्दै सस्टेनेबल बिजनेसमा जानै पर्ने आवश्यकता भएकाले टेक इन्टिग्रेट्रसको स्थापना गरिएको बताउँछन्। भट्ट भन्छन्, सफ्टवयेर डेभलपमा धेरै समस्या छन्। कुनै प्रोडक्टको फिक्स रेट नै छैन, न कुनै बेस लेभल प्राइसिङलाई यसले धेरै समस्या भएका छन्। त्यसमाथि मल्टिपल भेन्डर डिपेन्डेन्सी त कति छ कति छ, उनले भने, हामीले यही समस्यालाई हटाउन र कम गर्न टेक इन्टिग्रेट्रस ल्याएका छौँ। यस्तै कम्पनीका, बिजनेश डेभलपमेन्ट हेड, श्रीयांशराज नेपाल मल्टिपल भेन्डर डिपेन्डेन्सीको समस्याका कारण धेरै समस्या हुने र एउटाको काम अर्कोले गर्न नजान्ने हुँदा थप समस्या हुने बताउँछन्। उनी भन्छन्, कम्पनीको वेवसाइड बनाउन पर्यो भने, डिजाइन एउटाले, मार्केट अर्कोले, ब्रान्डिङ अर्कोले गर्ने हुँदा एउटामा समस्या हुँदा के गर्ने अर्को हाउसले थाहा पाउँदैनन्। त्यसैले यो सबै समस्या नहोस् भनेर नयाँ काम गरिरहेका छौं। यसले सबै प्रकारका भेन्डरहरूमा गएर काम गराउनु पर्ने समस्या भने पक्कै हटाउने छ। हालै मात्रै सञ्चालनमा आएको टेक इन्टिग्रेट्रसले आफुलाई ब्रान्डको रूपमा चिनाउन २४सै घण्टा सेवा दिएको उनको भनाइ छ। हामी कम्पनीलाई ब्रान्डको रूपमा स्थापना गर्न गरिएको वाचाहरूलाई प्राथमिकताका साथ लागि परिरहेका छौं। जसअन्तर्गत हामी २४सैं घण्टालाई फोनमार्फत ग्राहकलाई सुविध दिइरहेका छौं। यस्तै हामी आईटीको सबै काम टेक इन्टिग्रेट्रसले गर्छ भन्ने विश्वासका साथ लागि रहेका छौं, उनले भने।"
राष्ट्रपतिसमक्ष पाँच राजदूतले लिए शपथ,"काठमाडौं : नवनियुक्त पाँच देशका राजदूतले पद तथा गोपनीयताको शपथ ग्रहण गरेका छन्। सोमबार शीतलनिवासमा आयोजित समारोहमा राष्ट्रपति रामचन्द्र पौडेलसमक्ष उनीहरूले शपथ ग्रहण गरेका हुन्। राष्ट्रपति पौडेसमपक्ष नवनियुक्त राजदूत रुसी महासंघका जंगबहादुर चौहान, संयुक्त अधिराज्यका चन्द्रकान्त घिमिरे, स्पेनका शनिल नेपाल, गणतन्त्र कोरियाका डाशिवमाया तुम्बाहाङफे र गणतन्त्र भारतका डाशंकर प्रसाद शर्माले शपथ लिएको राष्ट्रपतिको कार्यालयले जनाएको छ। शपथ समारोहमा नेपाल सरकारका उच्चपदस्थ अधिकारीहरूको उपस्थिति रहेको जनाइएको छ।"
राजमार्ग वरिपरि छ्यापछ्याप्ती अखाद्य वस्तु,"ओखलढुंगा : ओखलढुंगामा राजमार्ग वरिपरिकै बजारमा अखाद्य वस्तु खुलेआम बिक्री वितरण भएको पाइएको छ । सिद्धिचरण राजमार्गको बीचमा पर्ने मानेभन्ज्याङ गाउँपालिकाको मुख्य बजार क्षेत्रमा खुलेआम अखाद्य वस्तु बिक्री वितरण हुने गरेके हो । घरेलु तथा साना उद्योग कार्यालय, करदाता सेवा कार्यालय र जिल्ला प्रशासन कार्यालयले गरेको अनुगमनमा त्यसरी म्याद गुज्रिएका अखाद्य वस्तु छ्यापछ्याप्ती भेटिन्छन् । पालिकाको केन्द्रसमेत रहेको उक्त बजारका अधिकांश खाद्यान्न पसलहरूमा म्याद गुज्रिएका वस्तु फेला परेका थिए । अनुगमन टोलीले व्यापारीहरूलाई दर्ता गरेर पसल चलाउन, म्याद गुज्रिएका सामग्री बिक्री वितरण नगर्न, म्याद गुज्रिएमा उत्पादक कम्पनीमा फिर्ता पठाउन, मूल्य सूची राखेर कारोबार गर्न लिखित निर्देशन दिएको छ । पहिलो पटक भएकोले लिखितपत्र दिइएको छ, पुनः अनुगमन गर्दा कारबाही हुन्छ, घरेलु तथा साना उद्योग कार्यालयका प्रमुख मोहन भट्टराईले बताए । अनुगमन टोलीमा सहायक प्रमुख जिल्ला अधिकारी अनुप पौडेल, कर अधिकृत अरविन रानाभाट तथा उद्योग वाणिज्य संघका प्रतिनिधि तथा पत्रकार थिए । अनुगमन टोलीलाई व्यापारीहरूले मार्केटिङ गर्न आउने गाडीले ल्याएर बेचेका समाग्री सस्तो हुने भएकाले म्याद सकिनै लागेका वस्तुहरू दिएर गएकाले समस्या भएको बताए । दुई वर्षअघि नै म्याद गुज्रिएका वस्तुसमेत पालिकाको गेटैअघि बिक्री वितरण भइरहेको पाइएको उद्योग वाणिज्य संघका प्रतिनिधि अशेष श्रेष्ठले बताए । स्थानीय सरकारलाई बजार अनुगमन पसल दर्ता तथा कर शिक्षा कार्यक्रम सञ्चालन गर्ने अधिकार भए पनि जिल्लाका कुनै पालिकाले त्यस्ता काम गरेका छैनन् । अनुगमन प्रतिवेदन माग्दा एक पालिकाले मात्र पठाएको, अन्यले कामै नगरेको पाइएको सहायक प्रमुख जिल्ला अधिकारी अनुप पौडेलको भनाइ छ । अनुगमन टोलीले बेच्न ठिक्क पारेका म्याद गुज्रेका वस्तु जफत गरेर नष्ट गरेको छ । करिब सात हजारबराबरको म्याद सकिएका खाद्यवस्तु नष्ट गरियो । पहिलो चरण भएकाले सामान्य सोधपुछ र निर्देशन दिइएको र पुनः नियम विपरीत कारोबार गरेमा कानुनअनुसार कारबाही हुने अनुगमन टोलीले जनाएको छ ।"
परनिर्भरता घटाउन व्यावहारिक शिक्षा,"कुनै पनि व्यक्तिलाई जीवनमा आइपर्ने आधारभूत कार्यहरू गर्न सक्षम बनाउनु शिक्षाको मूलभूत उद्देश्य हो। यस्तो शिक्षा जीवन उपयोगी हुन्छ। नेपालमा हालसम्म पनि शास्त्रीय शैलीको शिक्षा प्रदान गरिन्छ। यस्तो शिक्षाले अरूको बारेमा ज्ञान तथा सूचना त प्रदान गर्छ नै, तर शिक्षित व्यक्तिहरूलाई व्यावहारिक तथा सिर्जनशील बनाउन सक्दैन। वास्तवमा विद्यालय तहदेखि विश्वविद्यालय तहसम्मका पढाइमा कुनै व्यवसाय रोज्न, खोज्न र टिकाउन सक्ने ज्ञान तथा सीपको कमी छ। कुनै पनि व्यक्तिले पढेका र सिकेका कुरालाई व्यवहारमा उतार्न सक्नु व्यावहारिक शिक्षाको विशेषता हो। यस्तो शिक्षाले कुनै पनि व्यक्तिलाई घर, खेतबारी, वनजंगल, जल, स्थल आदि क्षेत्रहरूमा व्यावसायिक रूपमा काम गर्न सिकाउँछ। हालसम्म पनि यहाँका विद्यालयदेखि विश्वविद्यालयसम्म सैद्धान्तिक ज्ञान प्रदान गरिन्छ। त्यसैले, विभिन्न घरायसी कामका लागि हामीले अरूको भर पर्नुपर्ने बाध्यता छ। नेपालमा पेसागत सीपमा आधारित ज्ञान तथा व्यावसायिक सीपमा आधारित शिक्षा प्रदान गरिएको भए यहाँ व्यावसायिक कामहरू गर्न सक्षम जनशक्ति उत्पादन गर्न सकिन्थ्यो। यसबाहेक परम्परागत पेशालाई आवश्यकता अनुरूप आधुनिकीकरण गर्दै व्यावहारिक बनाउन सकेको भए यहाँको हिमाल, पहाड र तराईमा विभिन्न किसिमका उत्पादनका सम्भावनाका आधारमा आयआर्जनका स्रोतहरूको खोजी गर्न सकिन्थ्यो। परन्तु, नेपालमा व्यावहारिक शिक्षाको कमी छ। जसले गर्दा शिक्षित युवाहरूले स्वरोजगारका क्षेत्रहरू पहिचान गर्न सकेका छैनन्। तसर्थ, रोजगारीका लागि उनीहरू बिदेसिन रुचाउँछन्। नेपालका पहाडी विद्यालयहरूमा व्यावहारिक ज्ञान प्रदान गर्न सकेको भए त्यहाँ पढेका विद्यार्थीले कृषि पेसामा पनि भविष्य देख्न सक्थे। उन्नत जातका गाई, भैंसी, बाख्रा, बंगुर, कुखुरा र माछापालन गर्न सक्षम हुने थिए भने अर्कोतिर फलफूल तथा पुष्पखेती गर्न सक्षम भई आयआर्जन गर्न सक्थे। यसैगरी, उनीहरूले तराई क्षेत्रमा खाद्यान्न, तेलहन, फलफूल र अन्य कृषिजन्य वस्तुहरूको अधिकतम उत्पादनका लागि आधुनिक फार्महरू सञ्चालन गरी स्वदेशमै रोजगारी पाउने थिए। तर, यहाँ व्यावहारिक शिक्षाको कमीले यस्तो हुन सकेको छैन। आज केही विकसित देशहरू विकासको उत्कर्षमा पुगेर चन्द्रमामा मानव पठाउन र मंगल ग्रहलगायत अन्य आकाशीय जीवको सम्भावनाबारे गहन अनुसन्धानमा संलग्न छन्। यतिमात्र होइन, अमेरिकास्थित नासाको अभियानले अन्तर्राष्ट्रिय जगत्मा नै विशेष ध्यान आकृष्ट गरेको छ। तर, नेपालमा भने यी कुराहरू एकादेशको कथा झै भएको छ। कृषिप्रधान देश भए पनि खाद्यान्नका लागि विदेशमा भर पर्नु परेको छ। योबाहेक सागसब्जी, फलफूल र अन्य दैनिक सामग्रीहरूका लागि पनि विदेशमा भर पर्नुपरेको छ। कुनै पनि कृषिप्रधान देशमा पशुपालनले महत्वपूर्ण भूमिका खेल्छ किनभने यसबाट एकातिर स्वास्थ्यवद्र्धक दूध, दही, मोही र घिउ प्राप्त हुन्छ भने अर्कोतिर खेतीका लागि मलमूत्र पनि प्राप्त हुन्छ। परन्तु यी चीजहरूका लागि विशेषतः भारत र अन्य देशहरूमा निर्भर हुनु परेको छ। यहाँका शिक्षित व्यक्तिहरूमा व्यावहारिक ज्ञान नहुनाले यस्तो भएको हो। आज विश्वमा सञ्चार क्षेत्रमा निकै प्रगति भएको छ। कम्प्युटर, ल्यापटप र मोबाइलको प्रयोग धेरै बढेको छ। नेपालमा पनि यिनीहरूको प्रयोग दिनदिनै बढिरहेको छ। तर, यिनीहरूको उत्पादन यहाँ नहुनाले विदेशमा भर पर्नु परेको छ। व्यावहारिक शिक्षा नहुनाले यस्तो भएको हो। यहाँ बारम्बार रेल ल्याउने कुरा चर्चामा आउँछ। तर, यहाँ बनाएको रेल होइन, भारत वा अन्य देशले बनाइदिएको रेल। यहाँ त केवल रेलको बाहिर नेपालको झन्डा र नक्सा बनाइन्छ। यसमा हामी गौरव ठान्छौं। वास्तवमा रेलमार्ग सर्वेक्षण गर्ने विदेशी इन्जिनियर, निर्माणकार्य ठेक्का लिने विदेशी कम्पनी, रेल चल्ने इन्धन विदेशको र रेलबाट भित्रिने सामानहरू पनि विदेशी हुन्। तर पनि हामीलाई यस सम्बन्धमा कुनै संकोच छैन। यहाँका अस्पतालमा प्रयोग गरिने भेन्टिलेटर, स्वाब कलेक्सन बक्स, पीपीई आदि विदेशबाट ल्याइन्छ भने जटिल खालका स्वास्थ्य परीक्षण विदेशमा गरिन्छ। यति मात्र होइन, यहाँ पठनपाठन गरिने पुस्तकहरूका लागि पनि विदेशमै भर पर्नु परेको छ। यथार्थतः यहाँ परनिर्भरताले हद नाघेको छ। मूल कारण यहाँ विद्यमान अव्यावहारिक शिक्षा नै हो। यहाँको शिक्षा प्रणाली पुराना भएकोले अनुसन्धानको संस्कार बस्न सकेको छैन। वर्तमान समयमा पनि यहाँ विद्यमान शिक्षा प्रणालीले सैद्धान्तिक ज्ञान मात्र प्रदान गरेकोले व्यावहारिक बन्न सकेको छैन। र, शिक्षित बेरोजगारहरूको संख्या बढिरहेको छ। तसर्थ, शिक्षामा गरिएको लगानी बालुवामा पानी हाले सरह भएको छ। यदि भविष्यमा यहाँको परनिर्भरता घटाउने हो भने शिक्षा व्यावहारिक हुनुपर्छ। जसको लागि आमूल परिवर्तन गर्नुपर्छ। जसका लागि सम्बन्धित पक्षको ध्यान यथाशीघ्र आकृष्ट हुनु जरुरी छ।"
आत्महत्या न्यूनीकरण गर्न गृहमन्त्रालय र काठमाडौं विश्वविद्यालयबीच समझदारीपत्रमा हस्ताक्षर,"काठमाडौं : गृहमन्त्रालय र काठमाडौं विश्वविद्यालयको मानसिक स्वास्थ्य विभागबीच मानसिक स्वास्थ्य अध्यायनअनुसन्धानका लागि समझदारीपत्रमा हस्ताक्षर भएको छ । सोमबार बिहान गृह मन्त्रालयका विपद् महाशाखा प्रमुख डा टोकराज पाण्डे र विश्वविद्यालयका मानसिक स्वास्थ्य विभाग प्रमुख डा दिपक कुँवरले समझदारीपत्रमा हस्ताक्षर गरेका हुन्। गृहमन्त्री रमेश लेखकले अब गृहमन्त्रालय र काठमाडौं विश्वविद्यालयको प्रयासमा आत्महत्याको घटानालाई नियन्त्रण र न्यूनीकरणमा काम हुने बताए । गृह मन्त्रालय र काठमाडौं विश्वविद्यालयको प्रयासमा एक वर्षमा आत्महत्याको घटना ठूलो संख्यामा घट्ने गृहमन्त्री लेखकले विश्वास व्यक्त गरे। आत्महत्याको विषय गम्भीर भएको छ । प्रत्येक दिनको रेकर्ड हेर्दा म आत्तिन्छु, डराउँछु । पछिल्लो २४ घण्टामा मात्र ३७ जनाले आत्महत्या प्रयास गरेका छन् । जसमध्ये ११ जनाको मुत्यु भएको छ । बचेका २६ जनाले जुन सुकै बेलापनि आत्महत्या गर्ने खतरा हुन्छ, उनले भने। आत्महत्याको कारण, कारक र निदानको उपायको खोजीका लागि काठमाडौं विश्वविद्यालयले अध्यायन र अनुसन्धान गर्ने उनको भनाइ छ । नेपाल प्रहरीले पनि आत्महत्या न्यूनीकरण कार्ययोजना २०८१ जारी गरेको छ । आत्महत्या न्यूनीकरण गर्ने कुरामा हामीले काम राखेकै छौं । तर यत्तिले पुगेन । थप अगाडि बढ्नुपर्यो । त्यसका लागि काठमाडौं विश्वविद्यालयलेसँग मिलेर काम गर्दा उपलब्धी प्राप्त गर्छौँ, मन्त्री लेखकले भने। आत्महत्या गर्ने सम्भावना भएका मानिस र आत्महत्या प्रयास गरेका मान्छेको पहिचान गरेर प्रहरीले मानसिक स्वास्थ्य विभागलाई जानकारी गराउने समझदारीपत्रमा उल्लेख छ । गृहमन्त्री लेखकका अनुसार मानसिक स्वास्थ्य विभागले टेलिमेडिसिनमार्फत त्यस्ता मान्छेलाई मनोपरामर्श दिनेछ । आत्महत्या नियन्त्रण र न्यनीकरण सम्बन्धी मानसिक स्वास्थ्य विभागले नेपाल प्रहरीलाई पनि आधारभूत तालिम दिने गृहमन्त्री लेखकले बताए। केही समयपछि आत्महत्यासम्बन्धी एउटा एप विकास गरेर सबै कुरालाई एपमा जोड्ने योजना रहेको पनि उनको भनाइ छ । आत्महत्या न्यूनीकरणबारे तीन महिनमा आवधिक मल्यांकन गर्न गृहमन्त्री लेखकले निर्देशन दिए। तीन महिनामा नेपाल प्रहरीले आत्महत्याको प्रयास गरेका कति मान्छेलाई मानसिक स्वास्थ्य विभागलाई जानकारी गरायो रु कति मान्छेलाई मानसिक स्वास्थ्य विभागले मनोपरामर्श गर्यो, हामीले कति मान्छेलाई जोगाउन सक्यौं भनेर आवधिक रुपमा मुल्यांकन गर्नुपर्छ, उनले भने। यस्तै मानसिक स्वास्थ्य विभागका प्रमुख कुँवरले गृहमन्त्रालयसँग भएको सम्झौताले आत्महत्या न्यूनीकरणका लागि काठमाडौं बाहिर पनि काम गर्ने अवस्था बनेको बताए । टेलिमेडिसियनमार्फत दुरदराजसम्म पनि पुग्न सकिन्छ । गृहमन्त्रालयसँग मिलेर काम गर्दा राम्रो परिणाम दिन सकिन्छ, उनले भने।"
काठमाडौं महानगरमा गरिएको कालोपत्रे सडकको कोर कटिङ परीक्षणका लागि प्रयोगशालामा,"काठमाडौं : काठमाडौं महानगरपालिकाबाट निर्माण भएका, मर्मत भएका सडकहरूको गुणस्तर परीक्षणका लागि कोर कटिङ नमूना प्रयोगशालामा पठाउने गरिएको छ। कालोपत्रे गर्न प्रयोग गरिएको विटुमिनको मात्रा तथा गुणस्तर, कालोपत्रको मोटाइ, कम्प्याक्सन (खँदिलोपना), निर्माण सामग्रीको मिश्रण मात्रा हेर्न । सडकको दायाँ भाग, केन्द्र भाग र बायाँ भाग गरी विभिन्न स्थानबाट परीक्षणका लागि कटिङ गरेर परीक्षण गर्ने गरिएको महानगरले जनाएको छ। महानगरपालिकाका उपप्रमुख एवं अनुगमन समितिका संयोजक सुनिता डंगोलको नेतृत्वमा योजना अनुगमन गर्न डल्लु आवास क्षेत्रमा पुगेका पदाधिकारीलाई सार्वजनिक निर्माण विभागका प्रमुख सुरज शाक्यले गुणस्तर कायम गराउन अपनाइएको विधिका विषयमा जानकारी दिए। उपप्रमुख डंगोलले सडक निर्माण मात्र होइन अब पहुँचयुक्त निर्माणमा काम गर्नुपर्ने बताइन्। योजना सम्पन्न भएपछि यसको गुणस्तर सुनिश्चित गर्न प्रचलित कानुनले दिएका सूचकहरूको पूर्ण कार्यान्वयन गर्नुहोला। अनुगमनका क्रममा उपप्रमुख डंगोलले भनिन्, हामीले खोजेको नतिजा योजना कार्यान्वयन हुनु मात्र होइन, यसको दिगो र सुलभ उपयोग पनि हो। सार्वजनिक निर्माण कार्य गर्दा अपाङ्गता भएका, ज्येष्ठ नागरिक, असक्त व्यक्ति, बालबालिका सबैले प्रयोग गर्न सक्ने र सुरक्षित हुनुपर्छ। निर्माण मात्र होइन अब पहुँचयुक्त निर्माणमा काम गर्नुपर्छ। मागका आधारमा तत्काल सडक मर्मत सम्भार गर्न महानगरपालिकाले एउटै प्याकेजमा निर्माण पक्ष आव्हान गरेको थियो। यसमा छानिएको गणेश एण्ड गंगा, रमिला जेभिसँग २०८० फागुन २३ गते सम्झौता भयो। करिब १२ करोड ६५ लाख रुपैयाँ लागत रहेको यो योजना २०८१ फागुन मसान्तसम्मका लागि हो। यसअन्तर्गत अहिलेसम्म करिब १२ किलोमिटर मार्गको स्तरोन्नति र मर्मत भएको छ। अनुगमन गरिएको वडा नं १५ स्वयम्भू क्षेत्रमा पर्ने, आदिकवि मार्ग, स्वयम्भू मार्ग, परिक्रमा मार्ग, सिद्धिचरण मार्ग, विजेश्वरी उकालो, डल्लु चौताराबाट डल्लु पुल, लखतीर्थ मार्ग, ससुख्वाट मार्ग, सैनिक स्कूल मार्ग र धुम्बाखेल विष्णुमती रोड मर्मत सम्भार प्याकेजअन्तर्गतकै हो। यस वडामा करिब ६ किलोमिटर सडकमा काम भइरहेको छ। पूर्वाधार सुधार गरेर काठमाडौँलाई धुलोसहित सहर बनाउने महानगरपालिकाको धुलोरहित सडक कार्यक्रम ३ वर्षसम्म सञ्चालन हुने बहुवर्षीय योजना हो। यसका लागि हरेक वर्ष करिब १ अर्ब रुपैयाँ खर्च हुने अनुमान गरिएको छ। महानगरपालिकाको भौगोलिक क्षेत्रलाई ४ भागमा विभाजन गरेर हरेक क्षेत्रका लागि एउटा प्याकेज बनाइएको छ। यसअन्तर्गत पूर्व क्षेत्रमा वडा नं ६, ७, ८, ९, १०, ३१, ३२ पर्छन्। यी वडामा काम गर्न करिव ९० करोड रुपैयाँको लागत अनुमान गरिएको थियो। सार्वजनिक खरिद प्रक्रियाबाट यसको कार्यादेश रकम ७९ करोड ५७ लाख रुपैयाँ रहेको छ। कामको जिम्मा वल्र्ड वाइडकोहिनुररमिता जेभिले पाएको छ। निर्माण पक्षसँग २०८१ असोज १४ गते सम्झौता भएको हो। सम्झौताको अवधि २०८३ असार मसान्तसम्म हो। कार्यक्रमअन्तर्गत वडा नं ६, ९ र ३२ मा काम भइरहेको छ। करिब ३ सय मिटर ढल निर्माण अहिलेको प्रगति हो, सार्वजनिक निर्माण विभागले जनाएको छ। उत्तर क्षेत्रमा वडा नं १, २, ३, ४, ५, २६, २८, २९ र ३० पर्छन्। यस क्षेत्रको कामका लागि आव्हान गरिएको सार्वजनिक बोलपत्रको सूचनाबाट आएका निर्माण पक्षमध्ये ढुकुछुआरए जेभिले कामको जिम्मा पाएको छ। निर्माण पक्षसँग २०८१ असार ७ गते सम्झौता भएको हो। सम्झौताको अवधि २०८३ असार मसान्तसम्म हो। करिब ९० करोड रुपैयाँ लागत अनुमान गरिएको योजनाका लागि सार्वजनिक खरिद प्रक्रियाबाट ७३ करोड रुपैयाँमा सम्झौता भएको छ। मध्य क्षेत्रमा भित्री वडाहरु, वडा नं ११, १२, १७, १८, १९, २०, २१, २२, २३, २४, २५ र २७ पर्छन्। यस क्षेत्रको कामका लागि करिब ४५ करोड रुपैयाँ लागत अनुमान गरिएको थियो। यसमा बोलपत्रमार्फत करिब ३४ करोड ३३ लाख रुपैयाँ कबोल गर्ने अर्यालयुएसजीआरएस लक्ष्मी जेभिले कामको जिम्मा पाएको छ। निर्माण पक्षसँग २०८१ जेठ २९ गते सम्झौता भएको हो। सम्झौताको अवधि २०८४ जेठ मसान्तसम्म हो। यस क्षेत्रमा करिब १ हजार ५ सय मिटर सडक कालोपत्रे भएको छ। यस्तै करिब ८४० वर्गमिटर सडक ढलान गरिएको छ। पश्चिम क्षेत्रमा वडा नं १३, १४, १५ र १६ पर्छन्। यसको खरिद प्रक्रिया टुङ्गिन बाँकी छ। सार्वजनिक निर्माण विभागका प्रमुख शाक्यका अनुसार धुलोरहित सडक कार्यक्रमअन्तर्गत कुनै पनि ठाउँ नछोडी सबै सडक कालोपत्रे हुनेछ। मर्मतसम्भार कार्यक्रम र पूर्वाधार एम्बुलेन्स कार्यक्रमअन्तर्गत भत्किएको, भासिएको वा विग्रिएको ठाउँलाई तत्काल मर्मत गर्ने काम हो। यसमा पनि सडक कालोपत्रे गर्ने काम गरिन्छ। तर, यो खण्ड खण्डमा मात्र हुन्छ। अनुगमनका क्रममा धुलोरहित सडक कार्यक्रमअन्तर्गत वडा नं ४ का सडकहरु हेरिएको थियो। यस वडामा ११ वटा मार्ग (४ हजार ४९१ मिटर) सडकमा काम भइरहेको छ। आनन्दमाया मार्ग, दिपज्योति मार्ग, बराह मार्ग, टुँडालदेवी मार्ग, सरस्वती मार्ग, गीताञ्जली मार्ग, तल्लो टुँडालदेवी मार्ग, शान्तिप्रिय मार्ग, धारा मार्ग, लाम्टाङ् मार्ग, ज्ञानज्योती मार्ग यस क्षेत्रमा काम भइरहेका मार्ग हुन्। सहरलाई धूलोरहित बनाउन महानगरपालिकाले पूर्वाधार निर्माण गरेपछि यसको उपयोगमा स्थानीयबासीबाट पूरा गर्नु पर्ने दायित्व पनि छन्। वडा नं ४ का अध्यक्ष दिनेश महर्जन भने, घर, पसल वा व्यवसायको भुइँ बढारेको उत्पादन भएको धुलो सडक र नालीमा फाल्ने आचरणमा सुधार आउनुपर्छ। धूलोरहित कार्यक्रमको दिगो प्रयास यहीँबाट सुरु हुन्छ। यही कार्यक्रमअन्तर्गत वडा नं ३ मा ७ वटा मार्ग (कान्ति मार्ग, कपन मार्ग, नर्सरी मार्ग, साइ मार्ग, गोदावरी मार्ग, धापासी मार्ग, धारापाटी मार्ग) मा काम भइरहेको छ। यसको लम्बाइ २ हजार ५४४ मिटर हो।"
रवि लामिछानेसहितको मुद्दा न्यायाधीश नीतिज राईको इजलासमा,"पोखरा : सहकारी ठगीका आरोपित राष्ट्रिय स्वतन्त्र पार्टीका सभापति एवं पूर्वगृहमन्त्री रवि लामिछानेसहित पाँच प्रतिवादीको आजदेखि जिल्ला अदालत कास्कीमा बयान हुँदैछ। लामिछानेसहित पूर्वडीआईजी छविलाल जोशी,लिला पछाई,रामबहादुर खनाल र कृष्णबहादुर गुरूङको बयान आज हुन लागेको हो। मुद्दाको सुनुवाइका लागि न्यायाधीश नीतिज राईको इजलासमा पेशी तोकिएको छ। यसअघि आइतबार जिल्ला सरकारी वकिलको कार्यालय कास्कीले लामिछानेसहित ३१ जनाविरुद्ध सहकारी ठगीमा मुद्दा दायर गरेको थियो । छविलाल जोशीसहित अदालतमा उपस्थित गराइएका पाँचजना प्रतिवादीको बयान हुने जिल्ला अदालत कास्कीले जनाएको छ। बयान सकिएपछि थुनछेक आदेश हुनेछ पोखराको सूर्यदर्शन सहकारीको रकम अपचलन प्रकरणमा उनीहरूविरुद्ध तीनवटा कसूरमा मुद्दा दर्ता भएको छ। पाँचजनाको सम्पत्ति जफत गर्नुपर्ने सरकारी वकिल कार्यालयको सुझाव छ। सहकारी ठगी,संगठित अपराध र सम्पत्ति शुद्धिकरणसम्बन्धी कसूरमा ८ कम्पनी र ३६ व्यक्तिविरुद्ध मुद्दा दायर भएको छ। लामिछानेसहित १९ जनाविरुद्ध संगठित अपराधमा समेत मुद्दा चलाइएको जिल्ला सरकारी वकिलको कार्यालय कास्कीले जनाएको छ। लामिछानेसँगै जोशी, खनाल, पछाई र गुरूङविरुद्ध सम्पत्ति शुद्धीकरणमा मुद्दा दायर गरिएको छ। लामिछानेमाथि सम्पत्ति शुद्धीकरणमा २७ करोड ८९ लाख ४४ हजार ७ सय बिगो दाबी माग गरिएको छ। यसैगरी जोशीविरुद्ध ७४ करोड ३४ लाख ७१ हजार, खनालसँग १४ करोड ३० लाख ९१ हजार ९ सय ११ र पछाइसँग २४ करोड ६७ लाख सात हजार २४ बिगो दाबी माग गरिएको छ। सम्पत्ति शुद्धिकरणमा मुछिए पछि लामिछानेको सांसद पद समेत निलम्बनमा परेको छ।अब मुद्दाको अन्तिम किनारा नलाग्दासम्म लामिछानेको सांसद पद निलम्बन हुने भएको हो। सरकारी वकिल कार्यालय कास्कीले संघीय संसद् सचिवालयलाई लामिछाने निलम्बनमा परेको औपचारिक जानकारी गराइसकेको छ। सहकारी ठगीतर्फ लामिछानेलाई ३ करोड ३७ लाख ६५ हजार र जोशीविरुद्ध ५ करोड २६ लाख ६५ हजार र दीपेश पुनसँग २ करोड १४ लाख आठ हजार आठ सय ४३ बिगो माग गरिएको छ । सहकारी ठगीका आरोपित अन्य व्यक्तिलाई पनि कसुरअनुसारको बिगो र सजायको मागसहित मुद्दा दर्ता गरिएको सरकारी वकिलको कार्यालयले जनाएको छ । सहकारीको बचत रकम अपचलन गरेको आरोपमा सभापति लामिछाने गत कात्तिक २ गते काठमाडौंबाट पक्राउ परेका थिए। उनीमाथि कास्कीसहित काठमाडौं,चितवन,रुपन्देही र पर्सामासमेत सहकारी ठगीको आरोपमा अनुसन्धान भइरहेको छ । सूर्यदर्शन सहकारी ठगीका मुख्य योजनाकार जीबी राईलगायत अन्य आरोपी भने अझै फरार छन् । यी हुन् प्रतिवादीहरू देवकुमार नेपाली, बागलुङ कृष्ण बहादुर गुरुङ, कास्की अनन्तबाबु राई , ओखलढुङा दिपा न्यौपाने, चितवन कल्पना कुमारी श्रेष्ठ ,काठमाडौं दिपेशकुमार पुन, काठमाडौं विश्व विक्रम राई, ताप्लेजुङ लक्ष्मीप्रसाद पौडेल , काठमाडौं रोचक जोशी , काठमाडौं गिता पछाई , ललितपुर निकिता पौडेल, काठमाडौं रविना रिमाल, ललितपुर छबिलाल जोशी , काठमाडौं लिला पछाई , ललितपुर रवि लामिछाने , काठमाडौं राम बहादुर खनाल, तनहु ज्ञान बहादुर बम्जन, सिन्धुली मिना गुरुङ , कास्की सूर्यध्वज न्यौपाने , काठमाडौं आरती गुरुङ , कास्की पेशल कुमार राई , काठमाडौं मिश्र कुमारी गुरुङ , कास्की रितु ताम्राकार , कास्की विशाल तामाङ , सिन्धुली राधा पछाई , ललितपुर शकुन्तला गुरुङ, कास्की नविन अछामी , काठमाडौं नेत्रपाणी बास्तोला , कास्की पद्य्मा बन्जाडे , काठमाडौं असरफ अलि सिद्दिकी, रुपन्देही दिपक लामा , काठमाडौं ओम प्रकाश गुरुङ , रुपन्देही लिला बहादुर गुरुङ, ललितपुर देवेन्द्रबाबु राई , ओखलढुङा विज्ञान राई , उदयपुर विरबहादुर रानाभाट , चितवन गोरखा मिडिया नेटवर्क प्राईभेट लिमिटेड, काठमाडौं नेचर हर्व्स इन्टरनेशनल प्राईभेट लिमिटेड , काठमाडौं नेचरर नेष्ट प्राईभेट लिमिटेड काठमाडौं , काठमाडौं स्प्रिङउड रियल स्टेट एण्ड हाउजिङ प्राईभेट लिमिटेड , काठमाडौं नेपाल श्री मल्टी मिडिया प्राइभेट लिमिटेड , काठमाडौं गोर्खा ग्रुप मल्टी इन्भेष्टमेण्ट प्राईभेट लिमिटेड , काठमाडौं मन्दरा स्पा एण्ड वेलनेस सेन्टर प्राईभेट लिमिटेड, कास्की जिबि ग्रुप अफ कम्पनीज प्राईभेट लिमिटेड, ललितपुर"
सहकारी ठगी प्रकरण : रवि लामिछानेसहितका प्रतिवादीको आजदेखि बयान,"पोखरा : सहकारी ठगीका आरोपित राष्ट्रिय स्वतन्त्र पार्टीका सभापति एवं पूर्वगृहमन्त्री रवि लामिछानेसहित पाँच प्रतिवादीको आजदेखि जिल्ला अदालत कास्कीमा बयान हुने भएको छ। यसअघि आइतबार जिल्ला सरकारी वकिलको कार्यालय कास्कीले सहकारी ठगी,संगठित अपराध र सम्पत्ति शुद्धिकरणसम्बन्धी कसूरमा ८ कम्पनी र ३६ व्यक्तिविरुद्ध मुद्दा दायर गरेको थियो । पुस १ गते कास्की प्रहरीले लामिछानेसहित अन्य व्यक्तिमाथि सहकारी ठगी,संगठित अपराध र सम्पत्ति शुद्धिकरणसम्बन्धी कसूरमा अनुसन्धान गरी सरकारी वकिलको कार्यालयलाई प्रतिवेदन बुझाएको थियो। सोही प्रतिवेदन अध्ययन गरी सरकारी वकिलको कार्यालयले आइतबार अदालतमा लामिछानेविरुद्ध अभियोग दायर गरेको हो। लामिछानेमाथि सहकारी ठगीसँगै संगठित अपराध र सम्पत्ति शुद्धीकरण कसुरमासमेत मुद्दा दायर भएको छ । छविलाल जोशीसहित अदालतमा उपस्थित गराइएका पाँचजना प्रतिवादीको बयान हुने जिल्ला अदालत कास्कीले जनाएको छ। बयान सकिएपछि थुनछेक आदेश हुनेछ। लामिछानेसहित १९ जनाविरुद्ध संगठित अपराधमासमेत मुद्दा चलाइएको जिल्ला सरकारी वकिलको कार्यालय कास्कीले जनाएको छ। लामिछानेसँगै रामबहादुर खनाल, जोशी र लीला पछाइविरुद्ध सम्पत्ति शुद्धीकरणमा मुद्दा दायर गरिएको छ। लामिछानेमाथि सम्पत्ति शुद्धीकरणमा २७ करोड ८९ लाख ४४ हजार ७ सय बिगो दाबी माग गरिएको छ। यसैगरी जोशीविरुद्ध ७४ करोड ३४ लाख ७१ हजार, खनालसँग १४ करोड ३० लाख ९१ हजार ९ सय ११ र पछाइसँग २४ करोड ६७ लाख सात हजार २४ बिगो दाबी मा गरिएको छ। सम्पत्ति शुद्धिकरणमा मुछिए पछि लामिछानेको सांसद पद समेत निलम्बनमा परेको छ। अब मुद्दाको अन्तिम किनारा नलाग्दासम्म लामिछानेको सांसद पद निलम्बनमा परेको हो। सरकारी वकिलको कार्यालय कास्कीले संघीय संसद सचिवालयलाई पत्र पठाएर लामिछानेको निलम्बनबारे औपचारिक जानकारी गराइसकेको छ। सहकारी ठगीतर्फ लामिछानेलाई ३ करोड ३७ लाख ६५ हजार र जोशीविरुद्ध ५ करोड २६ लाख ६५ हजार र दीपेश पुनसँग २ करोड १४ लाख आठ हजार आठ सय ४३ बिगो माग गरिएको छ । सहकारी ठगीका आरोपित अन्य व्यक्तिलाई पनि कसुरअनुसारको बिगो र सजायको मागसहित मुद्दा दर्ता गरिएको सरकारी वकिलको कार्यालयले जनाएको छ । सहकारीको बचत रकम अपचलन गरेको आरोपमा सभापति लामिछाने गत कात्तिक २ गते काठमाडौंबाट पक्राउ परेका थिए। उनीमाथि कास्कीसहित काठमाडौं,चितवन,रुपन्देही र पर्सामासमेत सहकारी ठगीको आरोपमा अनुसन्धान भइरहेको छ । सूर्यदर्शन सहकारी ठगीका मुख्य योजनाकार जीबी राईलगायत अन्य आरोपी भने अझै फरार छन् । यी हुन् प्रतिवादीहरू देवकुमार नेपाली, बागलुङ कृष्ण बहादुर गुरुङ, कास्की अनन्तबाबु राई , ओखलढुङा दिपा न्यौपाने, चितवन कल्पना कुमारी श्रेष्ठ ,काठमाडौं दिपेशकुमार पुन, काठमाडौं विश्व विक्रम राई, ताप्लेजुङ लक्ष्मीप्रसाद पौडेल , काठमाडौं रोचक जोशी , काठमाडौं गिता पछाई , ललितपुर निकिता पौडेल, काठमाडौं रविना रिमाल, ललितपुर छबिलाल जोशी , काठमाडौं लिला पछाई , ललितपुर रवि लामिछाने , काठमाडौं राम बहादुर खनाल, तनहु ज्ञान बहादुर बम्जन, सिन्धुली मिना गुरुङ , कास्की सूर्यध्वज न्यौपाने , काठमाडौं आरती गुरुङ , कास्की पेशल कुमार राई , काठमाडौं मिश्र कुमारी गुरुङ , कास्की रितु ताम्राकार , कास्की विशाल तामाङ , सिन्धुली राधा पछाई , ललितपुर शकुन्तला गुरुङ, कास्की नविन अछामी , काठमाडौं नेत्रपाणी बास्तोला , कास्की पद्य्मा बन्जाडे , काठमाडौं असरफ अलि सिद्दिकी, रुपन्देही दिपक लामा , काठमाडौं ओम प्रकाश गुरुङ , रुपन्देही लिला बहादुर गुरुङ, ललितपुर देवेन्द्रबाबु राई , ओखलढुङा विज्ञान राई , उदयपुर विरबहादुर रानाभाट , चितवन गोरखा मिडिया नेटवर्क प्राईभेट लिमिटेड, काठमाडौं नेचर हर्व्स इन्टरनेशनल प्राईभेट लिमिटेड , काठमाडौं नेचरर नेष्ट प्राईभेट लिमिटेड काठमाडौं , काठमाडौं स्प्रिङउड रियल स्टेट एण्ड हाउजिङ प्राईभेट लिमिटेड , काठमाडौं नेपाल श्री मल्टी मिडिया प्राइभेट लिमिटेड , काठमाडौं गोर्खा ग्रुप मल्टी इन्भेष्टमेण्ट प्राईभेट लिमिटेड , काठमाडौं मन्दरा स्पा एण्ड वेलनेस सेन्टर प्राईभेट लिमिटेड, कास्की जिबि ग्रुप अफ कम्पनीज प्राईभेट लिमिटेड, ललितपुर"
"आगामी निर्वाचनमा पार्टी एक्लै चुनाव लड्छ, एकताबद्ध भएर अघि बढौं : सिटौला",काठमाडौं : नेपाली कांग्रेसका नेता कृष्णप्रसाद सिटौलाले पार्टी एकताबद्ध भएर जानुको विकल्प नरहेको बताएका छन्। नेपाली कांग्रेस १०० दिने विशेष अभियान अन्तर्गत काठमाडौं महानगरस्तरीय भेलालाई सम्बोधन गर्दै सिटौलाले देश र जनताको विकासका लागि पार्टीभित्रको मतभेद अन्त्य गर्दै एकताबद्ध भएर जानुको विकल्प नरहेको बताएका हुन्। कांग्रेसको नेतृत्वले मात्रै मुलुकमा देखिएका अर्थतन्त्र लगायतका समस्या समाधान गर्न सक्ने उनले बताए। सिटौलाले व्यक्तिगत नभइ जनताको स्वार्थसिद्ध गर्नका लागि पार्टीमा आबद्ध भएकाले यसबारे गहन भएर सोच्न कार्यकर्तालाई सुझाव दिए। गएको निर्वाचनमा अन्य दलहरूसँग गठबन्धन गरेपनि आगामी निर्वाचनमा पार्टी एक्लै चुनाव लड्ने भएकाले अहिलेदेखि नै त्यसको तयारी गर्नुपर्ने उनले जोड दिए। उले निर्वाचनमा उम्मेदवार चयनका लागि तल्लो तहबाटै सिफारिस गर्ने कामलाई प्रभावकारी बनाउनुपर्नेमा जोड दिए। राजनीतिक क्षेत्रमा जनताको अधिकारका लागि कांग्रेसले गरेको योगदानका बारेमा जनतालाई बुझाउन सक्नुपर्ने उनको भनाइ छ।
सुदूरपश्चिममा किन गइरहन्छ भूकम्प ?,"टीकापुर : सुदूरपश्चिमको बिकट पहाडी जिल्ला बाजुराको जगन्नाथ गाउँपालिका गोत्री केन्द्र बनाएर शनिबार ५२ रेक्टर स्केलको भूकम्प गयो । पालिकाले आइतबार तयार गरेको प्रारम्भिक तथ्यांकअनुसार वडा नं ५ दर्जी गाउँका दर्जनौं घरसहित पालिकाका ३ सय ६३ घरमा भूकम्पले क्षति पुर्यायो । पालिका अध्यक्ष कालीबहादुर शाहीका अनुसार ६ वडा रहेको पालिकामा मानवीय क्षति नभए पनि दर्जनौं घर भत्किनुका साथै दर्जनौं घरमा चिराचिरा परेका छन् । शनिबारको भूकम्पले घरमा चिरा परेपछि पीडितहरू त्रिपालमा बस्ने व्यवस्था मिलाएका छौं, अध्यक्ष शाहीले भने, पहाडी जिल्लामा रहेका पुराना माटो र ढुंगाले बनेका घरहरू पटकपटक आइरहेको भूकम्पले चिराचिरा परेका हुन्, त्यस्ता घरमा बस्ने अवस्था छैन । बाजुराकै स्वामीकार्तिक गाउँपालिकाका अध्यक्ष भरतबहादुर रोकायाका अनुसार वडा नं ५ को भैरबनाथ माध्यमिक विद्यालयको भवनसहित ७० भन्दा बढी घरमा क्षति पुगेको छ । पटकपटक गइरहेको भूकम्पले पालिकाका अधिकांश घरहरूमा क्षति पुगेको छ, घरहरू बस्ने अवस्थामा छैनन्, अध्यक्ष रोकायाले भने, पुराना घरहरूका कारण थप जोखिम छ, हामी त भगवान भरोसा बाँचिरहेका छौं । ५२ रेक्टर स्केल गएको भूकम्पले पुुर्याएको भौतिक क्षतिको यकिन तथ्यांक संकलन भइसकेको छैन । भूकम्पले बूढीनन्दा गाउँपालिकामासमेत आंशिक क्षति पुर्याएको छ । राष्ट्रिय भूकम्प मापन तथा अनुसन्धान केन्द्रका अनुसार २०७९ असोज यता सुदूरपश्चिममा सानाठूला गरी ३७ पटक भूकम्प गएको छ । पछिल्लो एक वर्षको अवधिमा बाजुरामा मात्रै १६ पटक भूकम्प गएको केन्द्रको तथ्यांक छ । सबैभन्दा ठूलो ५९ रेक्टर स्केलको भूकम्प ०७९ माघ १० गते र २०८० वैशाख १५ गते बाजुराको बिच्छ्या केन्द्रबिन्दु भएर भूकम्प गएको थियो । माघ १० गतेको भूकम्पमा परी गौमुल गाउँपालिका२ की जमुना रोकायाको ज्यान गएको थियो भने २१ वटा घरमा पूर्णक्षति, ४४ घरमा आंशिक र ४० घरमा सामान्य क्षति पुुगेको थियो । बझाङ केन्द्रबिन्दुु बनाएर २०८० असोज यता १४ पटक भूकम्प गएको केन्द्रको अभिलेखमा उल्लेख छ । केन्द्रका अनुसार बझाङमा ५३ रेक्टर स्केलको भूकम्प गएको झन्डै २१ मिनेटपछि ६३ रेक्टर स्केलको ठूलो भूकम्प गएको थियो । मानवीय क्षति नभए पनि भूकम्पका कारण बझाङका सयौं घरमा क्षति पुगेको हो । छ जनाको ज्यानै जाने गरी डोटीमा २०७९ कात्तिक २३ गते राति ६६ रेक्टर स्केलको भूकम्प गएको थियो । भूकम्पबाट पूर्वीचौकी गाउँपालिका ३ गैरागाउँका ५० वर्षीय प्रेम बोहरा, ४० वर्षीया भगवती बोहरा, १३ वर्षीया सीता बोहरा, ८ वर्षीय हर्क बोहरा, १४ वर्षीया धनसरी बोहरा, १४ वर्षीया तुलछी बोहराको ज्यान गएको थियो भने ५ जना घाइते भएका थिए । त्यसको अघिल्लो राति खप्तड राष्ट्रिय निकुञ्ज केन्द्रबिन्दु भएर ५७, ४१ रेक्टर स्केलको भूकम्प गएको थियो । पटकपटक गइरहेका साना तथा मझौला खालका भूकम्पले सुदूरपश्चिमका पहाडी जिल्लाका बासिन्दा त्रसित बनिरहेका छन् । भूकम्पविद्हरू दक्षिणबाट सर्दै आएको इन्डियन प्लेट उत्तरको युरेसियन प्लेट को मुनि घुस्रिन खोज्ने क्षेत्रमा परेका कारण नेपाल भूकम्पको उच्च जोखिमको क्षेत्रमा परेको बताउँछन् । अध्ययनअनुसार पश्चिम नेपालमा सन् १५०५ पछि ठूलो भूकम्प गएको छैन । जमिनमुनि जति बढी समयसम्म ऊर्जा सञ्चित हुन्छ, भूकम्प त्यति नै बढी शक्तिशाली हुने भूगर्भविद्हरू बताउँछन् । पश्चिमोत्तर भारत र पश्चिम नेपालमा ठूलो भूकम्प नगएको पाँच सय वर्ष बढी भइसकेकाले पनि यो क्षेत्र भूकम्पको उच्च जोखिमयुक्त क्षेत्र मानिएको हो, भूकम्प मापन केन्द्र सुर्खेतका प्रमुख भूकम्पविद् चिन्तन तिम्सिनाले भने, ठूलो भूकम्प जाने शक्ति पश्चिम नेपालमा सञ्चय भइरहेकाले पनि दुई वर्षयता पश्चिम नेपालमा पटकपटक भूकम्प गइरहेको छ । खानी तथा भूगर्भ विभागले गत वर्ष तयार पारेको भूकम्पीय जोखिम नक्सा (एसएचएम) मा पश्चिम नेपालमा लामो समयदेखि ठूलो भूकम्प नआएकाले त्यो क्षेत्रलाई पनि भूकम्पको बढी जोखिमयुक्त क्षेत्रको रूपमा औंल्याइएको छ ।गोरखादेखि पश्चिम भारतको देहरादुनसम्म लामो समय ठूला भूकम्पीय गतिविधि नभएकाले सो क्षेत्रमा बढी ऊर्जा सञ्चित भएर बसेको अनुमान छ । यदि भूकम्प गएमा नेपालको पूर्वदेखि पश्चिमसम्मै फैलिएको चुरे पहाड र त्यस आसपासको क्षेत्रमा भूकम्पबाट बढी क्षति हुनसक्ने सम्भावना औंल्याइएको हो । भूकम्पविद् तिम्सिना पश्चिम नेपालमा पटकपटक गइरहेको भूकम्पले ठूलो भूकम्प आउने संकेतका रूपमा पूर्व तयारी गर्न ढिलाइ गर्न नहुने बताउँछन् । भूकम्प प्रतिरोधात्मक भौतिक संरचना निर्माण गर्नेदेखि उद्धारलगायतका पूर्वतयारी गर्न साना भूकम्पले हामीलाई संकेत गरिरहेका रूपमा बुझ्नुपर्छ, तिम्सिनाले भने । २०७२ सालमा गोरखाको बारपाक केन्द्रबिन्दु भएर गएको भूकम्पपछि विपद् जोखिम न्यूनीकरणका लागि सुदूरपश्चिममा प्रदेशस्तरीय आपतकालीन कार्य सञ्चालन केन्द्र गठन गरिएको छ । केन्द्रले हरेक पालिकामा स्थानीय आपतकालीन कार्यसञ्चालन केन्द्र र जिल्लामा जिल्लास्तरीय आपतकालीन केन्द्र सञ्चालन गरिरहेको छ । भूकम्पनको उच्च जोखिममा रहेको सुदूरपश्चिममा केन्द्रले विपद् जोखिम न्यूनीकरण ऐन, प्रादेशिक कार्ययोजना, क्षेत्रगत अवधारणा र विपद् पूर्वतयारी प्रतिकार्य योजना बनाएको प्रदेश आपतकालीन कार्य सञ्चालन केन्द्रका सूचना व्यवस्थापन अधिकृत गौरीलाल बुढाथोकी बताउँछन् । मुख्य रूपमा विपद्बाट हुने क्षति न्यूनीकरणका लागि समुदायको क्षमता अभिवृद्धि गर्न, विभिन्न संघसंस्थालाई एउटै छानामुनि ल्याएर विपद् प्रतिकार्यका कामहरू भइरहेका छन्, अधिकृत बुढाथोकीले भने, विपद् आउँदा हामीले बनाएरका संरचनाहरूले काम गर्ने छन् ।नीतिगत रूपमा विपद्को तयारी भइरहेको भए पनि भौतिक पूर्वाधार निर्माण, समुदायस्तरमा सचेतना वृद्धि र सुदूर पहाडमा रहेका पूराना तथा जीर्ण भवनका कारण यो क्षेत्र भूकम्पीय उच्च जोखिममा रहेको छ ।"
"लामिछानेविरुद्ध सहकारी ठगी, सम्पत्ति शुद्धीकरण र संगठित अपराधको मुद्दा दायर","पोखरा : राष्ट्रिय स्वतन्त्र पार्टी (रास्वपा) का सभापति रवि लामिछानेविरुद्ध कास्की जिल्ला अदालतमा आइतबार मुद्दा दायर गरिएको छ । लामिछानेलाई प्रहरीले कात्तिक २ गते काठमाडौंबाट पक्राउ गरेर कास्की ल्याएको थियो । लामिछानेविरुद्ध सम्पत्ति शुद्धीकरणको कसुरमा २७ करोड ८९ लाख ४४ हजार ७ सय ५ रुपैयाँ बिगो कायम भएको जिल्ला सरकारी वकिलको कार्यालय कास्कीकी सूचना अधिकारी शान्तिदेवी शर्माले जानकारी दिइन् । रवि लामिछानेलाई सम्पत्ति शुद्धीकरण, संगठित अपराध, राष्ट्र बैंक ऐन र सहकारीको रकम अपचलनको मुद्दा दायर भएको हो । सम्पत्ति शुद्धीकरण मामिलामा प्रतिवादी लामिछानेले सो रकम गैरकानुनी ढंगले आर्जन गरेको दाबी गरिएको छ । रवि लामिछाने र छविलाल जोशीसहित ३१ जनाविरुद्ध सहकारी ठगीमा, संगठित अपराधमा १९ जना, सम्पत्ति शुद्धीकरणमा ४ जना र राष्ट्र बैंकअन्तर्गतको कसुर (क्रिप्टो) मा २ जनाविरुद्ध अभियोग लागाइएको छ । यस्तै पूर्वडीआईजी छविलला जोशीविरुद्ध पनि सम्पत्ति शुद्धीकरणसम्बन्धी अभियोग पत्र दायर गरिएको छ । जोशीले ७४ करोड, ३४ लाख ७१ हजार ५५ रुपैयाँ ५२ पैसा गैरकानुनी ढंगले आर्जन गरेको दाबी गर्दै बिगो कायम गरिएको छ । यसैगरी लीला पछाईंलाई २४ करोड ६७ लाख ७ हजार ३४ रुपैयाँ बिगो कायम गरिएको छ । अर्का प्रतिवादी रामबहादुर खनाललाई १४ करोड ३० लाख ९१ हजार ९ सय ११ रुपैयाँ बिगो कायम गरिएको छ । लीला पछाईं र रामबहादुर खनालविरुद्ध पनि सम्पत्ति शुद्धीकरणमा मुद्दा दायर भएको हो । रवि लामिछानेसहतिका प्रतिवादीहरूले आपराधिक समूहको लाभका लागि आपराधिक समूहसँग मिलेर आपराधिक समूहको सदस्य भई जानीजानी सहकारीको बचत रकम अपचलन गरी संगठित अपराधको कसुर गरेको पुष्टि भएको देखिँदा निज प्रतिवादीहरूलाई संगठित अपराध निवारण ऐन २०७० को दफा ९ (क) र (ग) बमोजिम सजाय हुन अभियोग पत्रमा उल्लेख छ । उनीहरूविरुद्ध सहकारी ठगीमा १ अर्ब ५१ करोड ४० लाख १९ बजार १ सय ९४ बिगो दाबी गरिएको छ । सरकारी वकिलको कार्यालय कास्कीले आइतबार सहकारी ठगी, संगठित अपराध र सम्पत्ति शुद्धीकरण मामिलामा ३१ जनालाई प्रतिवादी बनाइएको छ । जिल्ला सरकारी वकिल कार्यालयले सहकारी ठगीमा गत वर्ष मुद्दा दायर भएका १९ जनाविरुद्ध कसुर र बिगो थप गर्दै पूरक अभियोगपत्र शुक्रबार नै अदालतमा दर्ता गरिसकेको छ । सहकारी ठगीका योजनाकार जीबी राईलाई संगठित अपराध, सम्पत्ति शुद्धीकरण र राष्ट्र बैंक ऐन विरुद्धको कसुरमा मद्दा चलाइएको छ । सम्पत्ति शुद्धीकरण मामालिमा ८ कम्पनी र ५ व्यक्तिहरूको सम्पत्ति पनि जफत हुनुपर्ने माग दाबी गरिएको छ । सम्पत्ति जफत माग गर्दै प्रतिवादी बनाइएकाहरूमा लामिछानेकी पत्नी निकिता पौडेललगायत छन् । देवियानी दायित्वमा सम्पत्ति रोक्का प्रयोजनका लागि प्रतिवादी रवि लामिछानेर्का एकाघर सगोलको पत्नी नीकिता पौडेललाई समेत प्रतिवादी बनाई मुद्दा दर्ता भएको छ । लामिछोनले सहकारी ठगी गरेको रकम निकिताको खातामा जम्मा गरेको अभियोग छ । निकिताको नाममा रहेको सम्पत्तिसमेत जफत गर्न माग गरिएको छ । रवि लामिछानेको काभ्रेपलाञ्चोक नाल्दुम बालुवापाट अंशबन्डाबाट पाएको ११११ क्षेत्रफल जग्गा र निकिता पौडेलको काठमाडौं बूढानीलकण्ठ ८ मा रहेको ०५०० क्षेत्रफल रहेको ३ करोड ८५ लाख पर्ने जमिन उल्लेख गरिएको छ । यसै गरी प्रतिवादी रवि र निकिताको बैंक खाताका रहेको मौज्दात ७, ७४, ७७४५९ पनि उल्लेख गरी जफत गर्न माग गरिएको छ । यसैगरी जोशीका श्रीमती, छोराछोरीलगायतलाई पनि प्रतिवादी बनाइएको छ । सम्पत्ति जफत माग गर्दै प्रतिवादी बनाइएकाहरूमा नितिका पौडेल, पदमा बञ्जाडे जोशी, रोचक जोशी, मीना पछाईं र राधा पछाईं छन् । सूर्यदर्शन सहकारी मामिलामा मूल, थप र पूरक अभियोगपत्र गरी हालसम्म कुल ६३ जना प्रतिवादी कायम भएको जिल्ला सहकारी वकिल कार्यालयले जनाएको छ । अभियोग पत्रमा रवि लामिछोन, छविलाल जोशी, रामबहादुर खनाल, दिपेशकुमार पुन, नेत्रपाणी बास्तोला, देबेन्द्रबाबु राई, विज्ञान राई, लीला पछाईं, विश्वक्रिम राई, विशाल तामाङ, नवीन अछामी, बिना रिमाल, असरफ अली, सिदलकी, दीपक लामा, अनन्तबाबु राई र ओमप्रकाश गुरुङलाई प्रतिवादी बनाइएको छ । यस्तै गरी वीरबहादुर रानाभाट, दिपा न्यौपाने, कल्पनाकुमारी श्रेष्ठ, ज्ञानबहादुर बम्जन, मीना गुरुङ, सूर्यध्जय न्यौपाने, आरती गुरुङ, लिलाबहादुर गुरुङ, पेशल कुमार राई, कृष्णबहादुर गुरुङ, देवकुमार नेपाली, शकुन्तला गुरुङ, मिश्रकुमारी गुरुङ, रितु ताम्राकार र लक्ष्मीप्रसाद पौडेलविरुद्ध पनि अभियोग पत्र दायर गरिएको छ । उनीहरूविरुद्ध व्यक्तिगत र सामूहिक बिगो कायम गरिएको छ । प्रहरीले लामिछानेसहित ५१ जनाबाट डेढ अर्ब रुपैयाँ बिगो असुल्नुपर्ने र सहकारी ठगी, संगठित अपराध र सम्पत्ति शुद्धीकरणमा मुद्दा लगाउनुपर्ने राय दिएको छ । लामिछानेको हकमा सहकारी ठगीमा ४ देखि ६ वर्षसम्म कैद, संगठित अपराधमा थप ५० प्रतिशत सजाय र सम्पत्ति शुद्धीकरणमा २ देखि १५ वर्ष कैद र बिगोको दोब्बर जरिवना लगाउनुपर्ने राय प्रहरी अनुसन्धान प्रतिवेदनमा उल्लेख छ । लामिछाने कहिले पक्राउ परे र कहाँकहाँ लगियो ? मुद्दा दर्ता भएका प्रहरी कार्यालयमा इलाका प्रहरी कार्यालय बुटवल, जिल्ला प्रहरी परिसर काठमाडौं, जिल्ला प्रहरी कार्यालय पर्सा र जिल्ला प्रहरी कार्यालय चितवन छन् । रास्वपा सभापति रवि लामिछाने पार्टीका केन्द्रीय कार्यालय काठमाडौंबाट कात्तिक २ गते पक्राउ परेर पोखरा ल्याइएको थियो । कात्तिक ४ गते रविलाई कास्की जिल्ला अदालतबाट पक्राउ परेको दिनदेखि लागू हुने गरी ६ दिन हिरासतमा राखेर अनुसन्धान गर्ने अनुमित दिएको थियो । कात्तिक ८ गते जिल्ला अदालत कास्कीले दोस्रोपटक म्याद थप गरेको थियो । कात्तिक २० गते कास्की जिल्ला अदालतले तेस्रोपटक १० दिन म्याद थप गरेको थियो । यसैगरी कात्तिक २५ गते जिल्ला अदालत कास्कीले चौथोपटक १३ दिन म्याद थप गरेको थियो । कात्तिक २५ गते पोखराबाट अनुसन्धानका लागि भैरहवा लगेर बयान लिइएको थियो । मंसिर ९ गते कास्कीमा पाँचौंपटक १५ दिन म्याद थप भएको थियो । मंसिर १३ गते अनुसन्धानका लागि पोखराबाट काठमाडौं लगेर बयान लिइएको थियो । यसैगरी मंसिर १८ गते अनुसन्धानका लागि काठमाडौंबाटै चितवन लगेर बयान लिइएको थियो । मंसिर २३ गते छैटौंपटक चार दिनका लागि म्याद थप भएको थियो । मंसिर २४ गते अनुसन्धानका लागि पोखराबाट पर्सा लगिएको थियो । मंसिर २६ गते बयान लिएर पर्साबाट काठमाडौं हुँदै पोखरा लगिएको थियो । उही दिनमा रातको समयमा सुतिरहेको समयमा उठाएर स्थलमार्ग हुँदै पोखरा लगिएको भन्दै प्रहरी र सरकारको मानव अधिकार हनन भएको भन्दै आलोचना भएको थियो । यसैगरी मंसिर २७ गते पाँच दिनका लागि कास्की जिल्ला अदालतले सातौंपटक म्याद थप गरेको थियो । यसैगरी पुस १ गते प्रहरीद्वारा अनुसन्धान प्रतिवेदन सरकारी वकिल कार्यालयमा पेस गरेको थियो । पुस २ गते जिल्ला अदालत कास्कीले ८ औंपटक म्याद थप गरेको थियो । आइतबार पुस ७ गते सरकारी वकिलको कार्यालयले मुद्दा दायर गरेको छ । लामिछानेको सांसद पद निलम्बन गर्न संसद्लाई पत्राचार कास्की प्रहरीले राष्ट्रिय स्वतन्त्र पार्टीका सभापति रवि लामिछानेको सांसद पद निलम्बन गर्न संघीय संसद् सचिवालयमा पत्र पठाएको छ । लामिछानेविरुद्ध संगठित अपराध, सम्पत्ति शुद्धीकरण र सहकारी ठगीको आरोपमा जिल्ला अदालतमा आइतबार मुद्दा दायरपछि कास्की प्रहरीले सांसद पद निलम्बनका लागि सचिवालयलाई पत्र पठाएको हो । सम्पत्ति शुद्धीकरण ऐनको दफा २७ को प्रयोजनका लागि कास्की प्रहरीको पत्र प्राप्त भएको संसद् सचिवालयले जनाएको छ । सम्पत्ति शुद्धीकरण ऐन २०६४ को दफा २७ मा मुद्दा दर्तापछि पद स्वतः निलम्बन हुने व्यवस्था छ । दफा २७ मा भनिएको छप्रचलित कानुनबमोजिम स्थापित संगठित संस्थाको कुनै पदाधिकारी वा कर्मचारी वा कुनै राष्ट्र सेवक यस ऐनबमोजिम थुनामा रहेकोमा त्यसरी थुनामा रहेको अवधिभर र निजउपर दफा २२ बमोजिम मुद्दा दायर भएकामा सो मुद्दाको किनारा नभएसम्म त्यस्तो कर्मचारी, पदाधिकारी वा राष्ट्र सेवक स्वतः निलम्बन भएको मानिनेछ । कात्तिक २ गते पक्राउ परेका लामिछानेविरूद्ध आइतबार अदालतमा मुद्दा दर्ता भएको हो ।"
बैंकमा पैसाको थुप्रो,"बैंकमा पैसाको थुप्रोअर्थतन्त्र कमजोर छ। बजार चलायमान छैन। बजार नचल्दा व्यवसायीहरूसँगै पैसा अभाव छ। तर बैंकहरूसँग भने पैसाको थुप्रो लागेको छ। त्यही भएर महिनैपिच्छे ब्याजदर घटाइरहेका छन्। तै कोही बैंकबाट ऋण लिइरहेको छैन। बैंकहरूमा ऋणको निवेदन नभएकैले तरलता ज्यादा भएको हो। बैंक तथा वित्तीय संस्थाहरू अहिले ७ खर्ब रुपैयाँसम्म लगानीयोग्य पुँजी लिएर बसेका छन्। सरकारले २०८१०८२ मा निजी क्षेत्रतर्फ जाने कर्जा वृद्धिदर १२५ प्रतिशतसम्म पुर्याउने प्रक्षेपण गरेको थियो। तर बैंकहरूले ऋण प्रवाह गर्नै सकेका छैनन्। जसका कारण सरकारले राखेको ६ प्रतिशतको आर्थिक वृद्धिदर पनि हासिल हुन नसक्ने देखिन्छ। बैंकहरूमा निक्षेप चाहिँ बढेको छ। त्यसको कारण मुलुकको बाह्य अर्थतन्त्रमा आएको सुधार पनि हो। रेमिट्यान्स आएकै छ। त्यसको सोझो प्रभाव बैंक निक्षेपमा पर्ने नै भयो। बैंकहरूमा कर्जाको ब्याजदर निकै कम अर्थात् (४ प्रतिशत) मा छ। यसलाई ऐतिहासिक मान्न सकिन्छ। हिजोका दिनमा १८ प्रतिशतसम्म ब्याजदर हुँदा पनि यत्तिको तरलता बैंकहरूले व्यहोरेका थिएनन्। तर अहिले भने सस्तो ब्याज हुँदा पनि कसैले ऋण लिन सकेको छैन। बैंकमा पैसा थुप्रिनु र लगानी नहुनु भनेको लगानीको वातावरण नहुनु नै हो। लगानीको वातावरण उद्योगधन्दाको क्षेत्रमा छैन, बन्दव्यापार र व्यवसायमा पनि छैन भन्ने अनुभूति व्यवसायी र उद्यमीले गरिरहेका छन्। यही बेला उद्योगधन्दामा बिजुलीको लोडसेडिङ पनि भएको छ। ऊर्जाको एउटा समस्या त छँदै छ, मूलभूत रूपमा राजनीतिक वातावरण धमिलिएको छ। व्यवसायी र उद्यमीले लगानीको सुरक्षा देखेका छैनन्। प्रतिफल देखेका छैनन्। बजार देखेका छैनन्। यी सब देखाउनुपर्ने र वातावरण बनाउनुपर्ने जिम्मेवारी सरकारको हो। तर मुलुकका ठूला दुई दलको सरकार हुँदाहुँदै पनि सत्ता टिकाउनै ध्याउन्न नै प्रमुख भएको प्रतीत भइरहेको छ। जनताले सरकारबाट आशा गरेअनुसारको कुनै प्रतिफल प्राप्त गरेका छैनन्। निजी क्षेत्र सुरुमा उत्साहित थियो। तर त्यो उत्साह टिकाउ देखिएन। कमजोरी यसमा सरकारकै छ। उसले नै हो, विश्वासको वातावरण बनाउनुपर्ने र लगानीको वातावरण तयार गर्नुपर्ने।"
बैंकमा पैसाको थुप्रो,"बैंकमा पैसाको थुप्रोअर्थतन्त्र कमजोर छ। बजार चलायमान छैन। बजार नचल्दा व्यवसायीहरूसँगै पैसा अभाव छ। तर बैंकहरूसँग भने पैसाको थुप्रो लागेको छ। त्यही भएर महिनैपिच्छे ब्याजदर घटाइरहेका छन्। तै कोही बैंकबाट ऋण लिइरहेको छैन। बैंकहरूमा ऋणको निवेदन नभएकैले तरलता ज्यादा भएको हो। बैंक तथा वित्तीय संस्थाहरू अहिले ७ खर्ब रुपैयाँसम्म लगानीयोग्य पुँजी लिएर बसेका छन्। सरकारले २०८१०८२ मा निजी क्षेत्रतर्फ जाने कर्जा वृद्धिदर १२५ प्रतिशतसम्म पुर्याउने प्रक्षेपण गरेको थियो। तर बैंकहरूले ऋण प्रवाह गर्नै सकेका छैनन्। जसका कारण सरकारले राखेको ६ प्रतिशतको आर्थिक वृद्धिदर पनि हासिल हुन नसक्ने देखिन्छ। बैंकहरूमा निक्षेप चाहिँ बढेको छ। त्यसको कारण मुलुकको बाह्य अर्थतन्त्रमा आएको सुधार पनि हो। रेमिट्यान्स आएकै छ। त्यसको सोझो प्रभाव बैंक निक्षेपमा पर्ने नै भयो। बैंकहरूमा कर्जाको ब्याजदर निकै कम अर्थात् (४ प्रतिशत) मा छ। यसलाई ऐतिहासिक मान्न सकिन्छ। हिजोका दिनमा १८ प्रतिशतसम्म ब्याजदर हुँदा पनि यत्तिको तरलता बैंकहरूले व्यहोरेका थिएनन्। तर अहिले भने सस्तो ब्याज हुँदा पनि कसैले ऋण लिन सकेको छैन। बैंकमा पैसा थुप्रिनु र लगानी नहुनु भनेको लगानीको वातावरण नहुनु नै हो। लगानीको वातावरण उद्योगधन्दाको क्षेत्रमा छैन, बन्दव्यापार र व्यवसायमा पनि छैन भन्ने अनुभूति व्यवसायी र उद्यमीले गरिरहेका छन्। यही बेला उद्योगधन्दामा बिजुलीको लोडसेडिङ पनि भएको छ। ऊर्जाको एउटा समस्या त छँदै छ, मूलभूत रूपमा राजनीतिक वातावरण धमिलिएको छ। व्यवसायी र उद्यमीले लगानीको सुरक्षा देखेका छैनन्। प्रतिफल देखेका छैनन्। बजार देखेका छैनन्। यी सब देखाउनुपर्ने र वातावरण बनाउनुपर्ने जिम्मेवारी सरकारको हो। तर मुलुकका ठूला दुई दलको सरकार हुँदाहुँदै पनि सत्ता टिकाउनै ध्याउन्न नै प्रमुख भएको प्रतीत भइरहेको छ। जनताले सरकारबाट आशा गरेअनुसारको कुनै प्रतिफल प्राप्त गरेका छैनन्। निजी क्षेत्र सुरुमा उत्साहित थियो। तर त्यो उत्साह टिकाउ देखिएन। कमजोरी यसमा सरकारकै छ। उसले नै हो, विश्वासको वातावरण बनाउनुपर्ने र लगानीको वातावरण तयार गर्नुपर्ने।"
सुदूरपश्चिममा किन गइरहन्छ भूकम्प ?,"टीकापुर : सुदूरपश्चिमको बिकट पहाडी जिल्ला बाजुराको जगन्नाथ गाउँपालिका गोत्री केन्द्र बनाएर शनिबार ५२ रेक्टर स्केलको भूकम्प गयो । पालिकाले आइतबार तयार गरेको प्रारम्भिक तथ्यांकअनुसार वडा नं ५ दर्जी गाउँका दर्जनौं घरसहित पालिकाका ३ सय ६३ घरमा भूकम्पले क्षति पुर्यायो । पालिका अध्यक्ष कालीबहादुर शाहीका अनुसार ६ वडा रहेको पालिकामा मानवीय क्षति नभए पनि दर्जनौं घर भत्किनुका साथै दर्जनौं घरमा चिराचिरा परेका छन् । शनिबारको भूकम्पले घरमा चिरा परेपछि पीडितहरू त्रिपालमा बस्ने व्यवस्था मिलाएका छौं, अध्यक्ष शाहीले भने, पहाडी जिल्लामा रहेका पुराना माटो र ढुंगाले बनेका घरहरू पटकपटक आइरहेको भूकम्पले चिराचिरा परेका हुन्, त्यस्ता घरमा बस्ने अवस्था छैन । बाजुराकै स्वामीकार्तिक गाउँपालिकाका अध्यक्ष भरतबहादुर रोकायाका अनुसार वडा नं ५ को भैरबनाथ माध्यमिक विद्यालयको भवनसहित ७० भन्दा बढी घरमा क्षति पुगेको छ । पटकपटक गइरहेको भूकम्पले पालिकाका अधिकांश घरहरूमा क्षति पुगेको छ, घरहरू बस्ने अवस्थामा छैनन्, अध्यक्ष रोकायाले भने, पुराना घरहरूका कारण थप जोखिम छ, हामी त भगवान भरोसा बाँचिरहेका छौं । राष्ट्रिय भूकम्प मापन तथा अनुसन्धान केन्द्रका अनुसार २०७९ असोज यता सुदूरपश्चिममा सानाठूला गरी ३७ पटक भूकम्प गएको छ । पछिल्लो एक वर्षको अवधिमा बाजुरामा मात्रै १६ पटक भूकम्प गएको केन्द्रको तथ्यांक छ । सबैभन्दा ठूलो ५९ रेक्टर स्केलको भूकम्प ०७९ माघ १० गते र २०८० वैशाख १५ गते बाजुराको बिच्छ्या केन्द्रबिन्दु भएर भूकम्प गएको थियो । माघ १० गतेको भूकम्पमा परी गौमुल गाउँपालिका२ की जमुना रोकायाको ज्यान गएको थियो भने २१ वटा घरमा पूर्णक्षति, ४४ घरमा आंशिक र ४० घरमा सामान्य क्षति पुुगेको थियो । बझाङ केन्द्रबिन्दुु बनाएर २०८० असोज यता १४ पटक भूकम्प गएको केन्द्रको अभिलेखमा उल्लेख छ । केन्द्रका अनुसार बझाङमा ५३ रेक्टर स्केलको भूकम्प गएको झन्डै २१ मिनेटपछि ६३ रेक्टर स्केलको ठूलो भूकम्प गएको थियो । मानवीय क्षति नभए पनि भूकम्पका कारण बझाङका सयौं घरमा क्षति पुगेको हो । छ जनाको ज्यानै जाने गरी डोटीमा २०७९ कात्तिक २३ गते राति ६६ रेक्टर स्केलको भूकम्प गएको थियो । भूकम्पबाट पूर्वीचौकी गाउँपालिका ३ गैरागाउँका ५० वर्षीय प्रेम बोहरा, ४० वर्षीया भगवती बोहरा, १३ वर्षीया सीता बोहरा, ८ वर्षीय हर्क बोहरा, १४ वर्षीया धनसरी बोहरा, १४ वर्षीया तुलछी बोहराको ज्यान गएको थियो भने ५ जना घाइते भएका थिए । त्यसको अघिल्लो राति खप्तड राष्ट्रिय निकुञ्ज केन्द्रबिन्दु भएर ५७, ४१ रेक्टर स्केलको भूकम्प गएको थियो । पटकपटक गइरहेका साना तथा मझौला खालका भूकम्पले सुदूरपश्चिमका पहाडी जिल्लाका बासिन्दा त्रसित बनिरहेका छन् । भूकम्पविद्हरू दक्षिणबाट सर्दै आएको इन्डियन प्लेट उत्तरको युरेसियन प्लेट को मुनि घुस्रिन खोज्ने क्षेत्रमा परेका कारण नेपाल भूकम्पको उच्च जोखिमको क्षेत्रमा परेको बताउँछन् । अध्ययनअनुसार पश्चिम नेपालमा सन् १५०५ पछि ठूलो भूकम्प गएको छैन । जमिनमुनि जति बढी समयसम्म ऊर्जा सञ्चित हुन्छ, भूकम्प त्यति नै बढी शक्तिशाली हुने भूगर्भविद्हरू बताउँछन् । पश्चिमोत्तर भारत र पश्चिम नेपालमा ठूलो भूकम्प नगएको पाँच सय वर्ष बढी भइसकेकाले पनि यो क्षेत्र भूकम्पको उच्च जोखिमयुक्त क्षेत्र मानिएको हो, भूकम्प मापन केन्द्र सुर्खेतका प्रमुख भूकम्पविद् चिन्तन तिम्सिनाले भने, ठूलो भूकम्प जाने शक्ति पश्चिम नेपालमा सञ्चय भइरहेकाले पनि दुई वर्षयता पश्चिम नेपालमा पटकपटक भूकम्प गइरहेको छ । खानी तथा भूगर्भ विभागले गत वर्ष तयार पारेको भूकम्पीय जोखिम नक्सा (एसएचएम) मा पश्चिम नेपालमा लामो समयदेखि ठूलो भूकम्प नआएकाले त्यो क्षेत्रलाई पनि भूकम्पको बढी जोखिमयुक्त क्षेत्रको रूपमा औंल्याइएको छ ।गोरखादेखि पश्चिम भारतको देहरादुनसम्म लामो समय ठूला भूकम्पीय गतिविधि नभएकाले सो क्षेत्रमा बढी ऊर्जा सञ्चित भएर बसेको अनुमान छ । यदि भूकम्प गएमा नेपालको पूर्वदेखि पश्चिमसम्मै फैलिएको चुरे पहाड र त्यस आसपासको क्षेत्रमा भूकम्पबाट बढी क्षति हुनसक्ने सम्भावना औंल्याइएको हो । भूकम्पविद् तिम्सिना पश्चिम नेपालमा पटकपटक गइरहेको भूकम्पले ठूलो भूकम्प आउने संकेतका रूपमा पूर्व तयारी गर्न ढिलाइ गर्न नहुने बताउँछन् । भूकम्प प्रतिरोधात्मक भौतिक संरचना निर्माण गर्नेदेखि उद्धारलगायतका पूर्वतयारी गर्न साना भूकम्पले हामीलाई संकेत गरिरहेका रूपमा बुझ्नुपर्छ, तिम्सिनाले भने । २०७२ सालमा गोरखाको बारपाक केन्द्रबिन्दु भएर गएको भूकम्पपछि विपद् जोखिम न्यूनीकरणका लागि सुदूरपश्चिममा प्रदेशस्तरीय आपतकालीन कार्य सञ्चालन केन्द्र गठन गरिएको छ । केन्द्रले हरेक पालिकामा स्थानीय आपतकालीन कार्यसञ्चालन केन्द्र र जिल्लामा जिल्लास्तरीय आपतकालीन केन्द्र सञ्चालन गरिरहेको छ । भूकम्पनको उच्च जोखिममा रहेको सुदूरपश्चिममा केन्द्रले विपद् जोखिम न्यूनीकरण ऐन, प्रादेशिक कार्ययोजना, क्षेत्रगत अवधारणा र विपद् पूर्वतयारी प्रतिकार्य योजना बनाएको प्रदेश आपतकालीन कार्य सञ्चालन केन्द्रका सूचना व्यवस्थापन अधिकृत गौरीलाल बुढाथोकी बताउँछन् । मुख्य रूपमा विपद्बाट हुने क्षति न्यूनीकरणका लागि समुदायको क्षमता अभिवृद्धि गर्न, विभिन्न संघसंस्थालाई एउटै छानामुनि ल्याएर विपद् प्रतिकार्यका कामहरू भइरहेका छन्, अधिकृत बुढाथोकीले भने, विपद् आउँदा हामीले बनाएरका संरचनाहरूले काम गर्ने छन् ।नीतिगत रूपमा विपद्को तयारी भइरहेको भए पनि भौतिक पूर्वाधार निर्माण, समुदायस्तरमा सचेतना वृद्धि र सुदूर पहाडमा रहेका पूराना तथा जीर्ण भवनका कारण यो क्षेत्र भूकम्पीय उच्च जोखिममा रहेको छ ।"
अझै किन बढेन घरजग्गा कारोबार ?,"अर्थतन्त्र चलायमान बनाउने मुख्य व्यवसाय हो घरजग्गा कारोबार। सरकारलाई राजस्व संकलनदेखि आर्थिक गतिविधि बढाउने यो व्यवसाय थलिएको छ। कोभिडपछि थला परेको यो व्यवसाय उकास्न सरकारले केही पहल त गरेको छ। तर, त्यो मात्रै पर्याप्त देखिएको छैन। त्यसैकारण, नीतिगत र व्यावहारिक सुधार गर्नुपर्ने खाँचो औंल्याइएको छ। सरकारले नै गठन गरेको अध्ययन कार्यदलको प्रतिवेदन कार्यान्वयनमा गए यो व्यवसाय चलायमान बन्ने जानकारहरू बताउँछन्। काठमाडौं : आर्थिक २०७८०७९ मा घरजग्गा कारोबारमार्फत ५८ अर्ब ३४ करोड राजस्व उठ्यो। त्यसपछि मुलुकमा कोभिडको संक्रमण फैलियो। अर्थतन्त्र ठप्प जस्तै भयो। जसको प्रत्यक्ष मारमा पर्यो, घर जग्गा कारोबार। त्यसयता थलिएको घर जग्गा कारोबारले अझै गति लिन सकेको छैन। जबकी, सरकारले यही कारोबार बढाउन बजेटमार्फत जग्गाको कित्ताकाट पनि खुलायो। तर, अपेक्षाकृत कारोबारमा सुधार भएन। गत वर्ष ०८००८१ मा घर जग्गा कारोबारमार्फत ४६ अर्ब ५४ करोड राजस्व उठेको थियो। चालु वर्षमा केही सुधार देखिए पनि कैयौं नीतिगत र व्यावहारिक कठिनाइका कारण यो व्यवसायले गति लिन नसकेको सरोकारवाला बताउँछन्। सरकारलाई हालै बुझाइएको अध्ययन प्रतिवेदनले पनि घर जग्गा कारोबारमा नीतिगत सुधारका लागि सुझाव दिइएको छ। जसमा भवन एकीकरणसम्बन्धी स्पष्ट कानुनी व्यवस्थाको अभाव रहेको, योजना अनुमति प्रक्रिया निकै झन्झटिलो रहेको, बिचौलियाको हालीमुहाली रहेको, अस्वाभाविक महँगो भएको, प्रभावकारी नियमन हुन नसकेको र जग्गासम्बन्धी हदबन्दीका कारण कठिनाइ रहेको अध्ययन प्रतिवेदनको निष्कर्ष छ। सुस्त गति लिँदै कोभिड यता थला परेको घर जग्गा व्यवसायमाथि उठ्न सकेको छैन। वार्षिक करिब ७० अर्बसम्म यो व्यवसायबाट राजस्व संकलन हुने गरेकोमा हाल ४६ अर्ब रुपैयाँमा झरेको छ। घरजग्गा कारोबार बढ्दो क्रममा रहे पनि कोभिड अघिको तुलनामा आउन नसकेको भूमि व्यवस्थापन तथा अभिलेख विभागका प्रवक्ता वेदप्रसाद अर्याल बताउँछन्। विभागको तथ्यांकअनुसार आर्थिक वर्ष ०८०८१ मा यसबाट राजस्व ४६ अर्ब ५४ करोड उठेको थियो। गत आर्थिक वर्ष १५ लाख ४४ हजार संख्यामा घरजग्गा कारोबार भएको थियो। कोभिडको समयमा आर्थिक वर्ष २०७५७६ मा घरजग्गा राजस्व करिब २५ अर्ब मा झरेको थियो। नाजुक अवस्थामा नै पुगेको यो व्यवसाय फस्टाउने क्रममा रहेको अर्याल बताउँछन्। उनका अनुसार उपत्यकामा भन्दा पूर्वीतराई र तराईमा घरजग्गाको किनबेच बढेको छ। घरजग्गा कारोबार गर्दा सरकारलाई दर्ता शुल्क, पुँजीगत लाभकर तथा अन्य राजस्व आउँछ। बास्तविक कारोबार एउटा, कागजमा अर्कै घरजग्गाको वास्तविक किनबेच वार्षिक करिब २० खर्ब रुपैयाँको हुन्छ। तर, सरकारी तथ्यांकमा १० खर्ब रुपैयाँ बराबरको मात्रै हुने गर्छ। खरिदबिक्रिमा हुने अपारदर्शिताका कारणले यो व्यवसाय धराशयी भएको नेपाल जग्गा तथा आवास विकास महासंघका अध्यक्ष भेषराज लोहनी बताउँछन्। बजार मूल्यभन्दा सरकारी मूल्य न्यून भएको कारणले वास्तविक किनबेच मूल्यमा फरक परेको लोहनीको भनाइ छ। खरिदबिक्री एउटा मूल्यमा हुन्छ, सरकारी मूल्यांकन अर्कै अर्थात न्यून मूल्यमा हुने गरेको छ। राज्यले पारदर्शी बनाएर प्रणालीमा लैजान सके यो मूल्य कम्तीमा २० खर्ब हुन्थ्यो। अपारदर्शी कारोबारका कारण सरकारले राजस्व पनि गुमाउँदै जान्छ। दर्ता शुल्कसँगै लाभकर, आयकर पनि गुमेको छ, लोहनी बताउँछन्। घरजग्गा व्यवसायमा असंगठित ढंगबाट कारोबार मौलाउँदा समस्या परेको र सरकारले यसमा कडाइ गर्दा यो व्यवसाय धराशयी बन्दै गएको हो। संगठित रूपमा यस व्यवसायमा काम गर्दै आएका व्यवसायीले असंगठित कारोबार रोक्न लाइसेन्स सिस्टम प्रणाली लागू गर्न, प्रणाली गत कारोबारमा सुुधार गर्न, डिजिटल प्रणालीको व्यवस्था माग गर्दै आएका छन्। तर, सरकारले यसमा ध्यान पुर्याउन नसक्दा सरकारको राजस्व गुमिरहेको अध्यक्ष लोहनीको भनाइ छ। घरजग्गा कारोबारलाई टेवा दिन भन्दै सरकार तथा राष्ट्र बैंकले विभिन्न खुकुलो नीति अपनाएका छन्। राष्ट्र बैंकको तथ्यांकअनुसार चालु आर्थिक वर्षको कात्तिक मसान्तसम्म करिब २ खर्ब २४ अर्ब रुपैयाँ रियल स्टेटमा ऋण लगानी भएको छ। अघिल्लो वर्षको सोही अवधीमा करिब २ खर्ब ११ अर्ब रुपैयाँ बैंक तथा वित्तीय संस्थाबाट ऋण लगानी भएको थियो। यो अवधिमा करिब ६६५ प्रतिशतले ऋण लगानी बढे पनि अपेक्षाकृत रूपमा भने कारोबार बढ्न सकेको छैन। घरजग्गा कारोबारमा आइरहेको गतिरोधलाई सम्बोधन गर्न सरकारले गठन गरेको कार्यदलले सरकारलाई अन्तिम प्रतिवेदन पनि बुझाइसकेको छ। गत मंसिरमा गठित समितिले शुक्रबार उपप्रधान तथा सहरी विकासमन्त्री प्रकाशमान सिंहलाई यस क्षेत्रका समस्या चुनौती र सुधारका सुझावहरू समेटेर प्रतिवेदन बुझाएको छ। उक्त प्रतिवेदनले देखाएका समस्याहरू यस्ता छन्। समितिले घर जग्गा कारोबारमा देखिएका समस्या सुल्झाउन अधिकांश कानुन, कार्यविधि तथा मापदण्डहरू परिमार्जन गर्नुपर्ने साथै नयाँ कानुनहरूसमेत निर्माण गर्नुपर्ने औंल्याएको छ। जग्गा व्यवस्थापनदेखि आयोजना सञ्चालनसम्मका समस्याहरू सम्बोधन गर्न आवश्यक प्रमुख नीतिगत सुझावहरू यी हुन्। १ जग्गा विकास आयोजनालाई सरलीकृत गरी देशैभर छिटोछरितो रूपमा सम्पन्न गर्न सकिने सोच अनुरूप जग्गा एकीकरण आयोजना सञ्चालन व्यवस्थापन र हस्तान्तरण कार्यविधि सरकारबाट स्वीकृत गरि लागू गर्नुपर्ने। जग्गा एकीकरण आयोजना निजी क्षेत्रबाट समेत सञ्चालन गर्न सकिने गरी निश्चित कार्यविधि र मापदण्ड बनाउनु पर्ने।२ संयुक्त आवास भवन निर्माण अनुमति प्रक्रिया थप सरलीकरण गर्न ५ तला (पार्किङबाहेक) वा २० मिटर अधिकतम उचाइ भएको र बढीमा ५० आवास एकाइ भएको संयुक्त आवास र मिश्रित आवासको योजना अनुमति, भवन संहिता चेकजाँच, नक्सा पास तथा अनुगमन लगायतका विषयहरू सम्बन्धित स्थानीय तहबाटै हुने व्यवस्था गर्नुपर्ने।३ निर्देशित जग्गा विकास अवधारणा (जीएलडी) अनुसार काठमाडौं उपत्यका विकास प्राधिकरणबाट प्राप्त विवरणअनुसार करिब १२३ किमि जीएलडीसडक विस्तार हुन बाँकी छ, तर योजना लागू हुनुभन्दा पहिले र पछि प्रस्तावित सडकको क्षेत्राधिकारभित्र भवनलगायत संरचना निर्माण भएको र वैकल्पिक सडक निर्माण भइसकेको लगायतका कारण देखाइ स्थानीय तह तथा सम्बन्धित व्यक्तिहरूबाट जीएलडी संशोधन तथा खारेजीको लागि निरन्तर अनुरोधसमेत भएको देखिएकाले यस सम्बन्धमा आवश्यक प्राविधिक अध्ययन गराई शीघ्र उपयुक्त निर्णय हुनु पर्ने। ४ संयुक्तसामूहिक आवास, मिश्रित आवास, विशिष्ट संरचनाहरू जस्तै सिनेमा हल, अस्पताल र धेरै मानिसहरूको जमघट हुने ठूला बहुउपयोगी भवनहरू निर्माण गर्नु पूर्व अनिवार्य रूपमा योजना अनुमति प्राप्त गर्ने व्यवस्था हुनुपर्ने। संयुक्त आवासको स्वामित्वसम्बन्धी ऐन, २०५४ र नियमावली, २०६० वमोजिम सञ्चालन हुने संयुक्त आवाससामूहिक आवासको स्वीकृति अनुमति मापदण्डसम्बन्धी प्रक्रिया पूरा गर्ने धेरैवटा ऐन नियम एवं सरकारी निकाय भएकाले एउटै ऐन र एउटै सरकारी ढोकाबाट निकास पाउने व्यवस्था कानुनमा हुनुपर्ने। यसका लागि स्वीकृत मापदण्डमा तोकिएबमोजिम हुने गरी १५,००० बर्ग मिटरसम्मको जग्गा विकास तथा सामूहिक आवाका योजना अनुमति स्थानीय तहबाटनै हुने गरी व्यवस्था गर्न उपयुक्त हुने। योजना अनुमतिसम्बन्धी मापदण्डमा नै योजना अनुमति प्राप्त गर्नको लागि पेस गर्नुपर्ने कागजात तथा सार्वनजनिक निकायले अनुमति प्रदान गर्नुपर्ने समयावधी तोक्नुपर्ने। ५ जग्गाको स्वामित्व सञ्चालक वा निजको कम्पनीमा मात्र हुनुपर्नेमा विभिन्न व्यक्तिको नाममा हुँदाहुँदै पनि केही आयोजनामा योजना अनुमति दिने गरेको देखिँदा सो गर्न नपाउने कानुनी व्यवस्था हुनुपर्ने। स्वामित्मा नआउँदासम्म चार किल्ला तोकि सो क्षेत्रमा प्रस्तावित भौतिक विकास योजना कार्यान्वयन गर्न मिल्ने देखिएमा सैद्धान्तिक सहमति दिन सकिने।६ हाउजिङअपार्टमेन्ट विल्डर्सको हकमा सर्वप्रथम आयोजनाको योजना अनुमति प्राप्त भई सम्बन्धित निकायबाट लिनुपर्ने स्वीकृत लिई जग्गा विकास गरी नक्सा पास भएपछि मात्र नेपाल सरकारका सम्बन्धित निकायबाट स्वीकृति लिएपछि विज्ञापन प्रकाशित गर्न पाउने गरी ऐनमा संशोधन गर्नुपर्ने।७ अपार्टमेन्ट निर्माण सम्पन्न भएपश्चात् एकाइ धनीले पाउने सुविधाको आवश्यक व्यवस्था कसरी गरिएको छ सो व्यहोरा समेत सरकारी निकायबाट स्वीकृत भएबमोजिम सुविधा पाउने गरी विज्ञापनमा अनिवार्य विवरण खुलाउनुपर्ने व्यवस्था ऐनमा गरिनुपर्ने।८ आयोजनाको लागत हेरी आवासीय योजनाहरूमा वातावरणीय अध्ययन सम्पन्न गर्न समय निकै बढी लाग्ने देखिएकोले आवासीय आयोजनाका लागि मात्र प्रयोगमा ल्याउनेको हकमा बढीमा ३ महिनाभित्र अध्ययन सम्पन्न हुने व्यवस्था कानूनमा गरिनुपर्ने।९ मिश्रित आवासीय प्रयोजनको भवनमा व्यापारिक रूपमा प्रयोग गर्न सकिने क्षेत्रफल जस्तै क्याफे, पार्किङ ग्रोसरी, व्यायाम केन्द्र लगायतको स्वामित्वको स्पष्टतासहित न्यूनतम सेवा सुविधाहरू निर्धारण हुनुपर्ने। संयुक्त आवास सहितको मि िश्रत उपयोगको भवनमा संयुक्त आवासको सामूहिक उपयोगका सुविधाहरू सम्बन्धमा आवासका लागि अनुमति दिँदा नै स्पष्ट व्यवस्था गर्नुपर्ने।१० काठमाडौँ उपत्यका भित्रका नगरपालिका र नगरोन्मुख गाविसहरूमा गरिने निर्माणसम्बन्धी मापदण्ड, २०६४ मा उपत्यकाका विभिन्न राजकुलो, खोल्सी, नदी किनार रहेको जग्गाबाट ४ देखि २० मिटरसम्म सेट व्याक छोड्नुपर्ने र उक्त निर्माण निषेधित क्षेत्रमा परेको जग्गाको समेत अन्य क्षेत्र सरह मालपोत तथा सम्पत्ति कर लिनु उपयुक्त नहुने भएकोले हरियाली तथा कृषि क्षेत्रको संरक्षण तथा प्रवर्धनको लागि निर्माण निषेधित क्षेत्रमा परेको जग्गाको मालपोत कर, सम्पत्ति करमा छुट हुनुपर्ने।११ भवन निर्माण मापदण्डमा एफएआर, लाइट प्लेन र निर्माण गर्न पाइने भवनको अधिकतम उचाइलाई समेत समेटी भूउपयोग योजनामा आधारित मापदण्ड तय हुनुपर्ने। १२ आयोजनाको योजना अनुमति लिइसकेपछि एक वा एकभन्दा बढी कित्ता भएमा आयोजनाअनुरूप पूर्वाधारको पहुँच र जग्गा विकास गरेर मात्र आयोजनामा आवासीय घरहरूको बुकिङ तथा बिक्री गर्न पाउने गरी कानुनी व्यवस्था हुनुपर्ने। जग्गा विकास आयोजनाको हकमा आवास तथा जग्गा विकासकर्ताले न्यूनतम पूर्वाधारहरू जस्तै पक्की सडक, ढल, विद्युत्, खानेपानी वितरण प्रणाली अनिवार्य रूपमा बनाउनुपर्ने। प्रस्तावित आयोजनासम्म पहुँच हुनुपर्ने सडक खानेपानी ढल निकासको व्यवस्थापनमा सरकारी निकायको भूमिका सम्बन्धमा अनुमति चरणमा नै स्पष्ट हुनुपर्ने।१३ योजना अनुमतिदेखि निर्माण चरणसम्म अनुमति दिने निकायहरूबाट नै अनुमतिबमोजिम कार्य भए नभएको अनुगमन गर्नुपर्ने। अनुमति तथा नक्सा बमोजिमको अपार्टमेन्टहाउजिङ तयार भए नभएको पाइएमा तत्काल रोक्का राखे वा भत्काउने प्रक्रियालाई प्रभावकारी बनाउनुपर्ने।१४ संयुक्त आवास सामूहिक आवास बनाउने डेभलपर्सहरूलाई उद्योगधन्दा गर्ने उद्योगी सरह मान्यता दिनुपर्ने र सो डेभलपर्सहरूले बनाएका संयुक्त सामूहिक आवास बनाई बिक्री वितरण नभएसम्म स्थानीय निकायले लिने घर जग्गा कर छुट पाउने गरी कानूनमा व्यवस्था गर्नुपर्ने।१५ कतिपय स्थानीय तहहरूबाट आवासीय भवनहरू निर्माण गर्ने समयको म्याद दुई वर्ष मात्र दिने गरेकोमा आयोजनाको प्रकार तथा विशेषता हेरी आयोजना कति अवधीको हुने हो योजना अनुमति दिँदा नै उल्लेख हुनुपर्ने। योजना सम्पन्न नभएसम्म सम्पत्ति कर नलिने व्यवस्था हुनुपर्ने।१६ कुनै अपार्टमेन्ट सञ्चालनकर्ताले आफ्नो आयोजना देखाइ बैंक तथा वित्तीय संस्थाबाट कर्जा लिँदा, अग्रिम बुकिङकर्ता बुकिङ भएको एकाइ र लगानी रकम खुलाई बुकिङ गरिएको अपार्टमेन्ट एकाइ बाहेकको बाँकी जग्गा एवं अपार्टमेन्ट एकाइको हकमा मात्र कर्जा लगानी गर्न पाउने, पछि अपार्टमेन्ट एकाइ खरिदकर्ताले रकम जम्मा गर्दा सञ्चालकको सहमतिपत्र एवं सम्झौतापत्रको प्रतिलिपिसहित बैंकलाई जानकारी गराउने र खरिद रकम बैंकमार्फत जम्मा गर्ने र सो पूरा भुक्तानी भएका एकाइको बैंक तथा वित्तीय संस्थाले लिलाम गर्न नपाउने कानुनी व्यवस्था हुन जरुरी देखिन्छ।१७ कुनै पनि आयोजनामा ५० प्रतिशतभन्दा बढी आवास एकाइ धनीहरूलाई बिक्री गरी हक हस्तान्तरण गरेको बढीमा एक वर्षभित्र आयोजनामा प्रयोग हुने साझा बाटो खुल्ला क्षेत्र सामूहिक उपयोग हुने ठाउँहरूलगायत सम्झौतामा ब्रोसरमा दिने भनी खुलाएका साझा कुराहरू आवास सञ्चालन कर्ताबाट कानुनबमोजिम उपभोक्ता समिति गठन गराई अनिवार्य रूपमा व्यवस्थापन हस्तान्तरण गरिनु पर्ने कानुनमा व्यवस्था हुनुपर्ने।१८ संयुक्त आवाससामूहिक आवासभित्र रहेका एकाइ धनीहरूबाट गठन भएका उपभोक्ताहरूको व्यवस्थापन समितिले संस्था दर्ता गर्नुभन्दा अगाडि सम्बन्धित नगरपालिका गाउँपालिकाबाट निर्धारित ढाँचामा पूर्वसहमति लिएर मात्र सम्बन्धित निकायबाट दर्ता हुने गरी कानुनी व्यवस्था गरिनुपर्ने।१९ संयुक्त आवास तथा सामूहिक आवास सञ्चालनको लागि गठन हुने व्यवस्थापन समितिको काम, कर्तव्य र अधिकार कानुनमा नै तोकि दिनुपर्ने। सो बमोजिम नभएको व्यवस्थापन समितिलाई कारबाही गर्ने, सजाय गर्ने अधिकार सम्बन्धित स्थानीय तहलाई हुने गरी कानूनमा व्यवस्था गरिनुपर्ने।२० आवास कम्पनीले बिक्री वितरण गरेको संयुक्त आवास सामूहिक आवास तथा एकाइहरू भत्केबिग्रेमा सोको मर्मत गर्ने र बिमा गर्ने लगायतको कार्य उपभोक्ता समितिलाई हस्तान्तरण भएको मितिले कम्तीमा एक वर्षसम्म आयोजना सञ्चालकबाटै हुनुपर्ने।२१ संयुक्त तथा सामूहिक आवास सञ्चालन तथा व्यवस्थापनमा उत्पन्न विवाद तथा समस्या स्थानीय तहबाट समाधान हुन नसकेमा यस्ता समस्या समाधान गर्न मन्त्रालय वा विभागस्तरमा पुनरावलोकन समित गठन हुनुपर्ने। २२ संयुक्त तथा सामूहिक आवासमा अत्यावश्यक सेवा तथा सुविधाहरू जस्तै खानेपानी, फोहोरमैला व्यवस्थापन, सम्पत्ति कर लगायतमा सम्बन्धित पालिकाले अन्य क्षेत्रको तुलनामा भेद भाव गर्न नहुने। समितिले कानुनी संरचना सुधारका लागि समयसिमा तोकेर नै अघि बढ्न सुझाएको छ। जसअनुसार राष्ट्रिय सहरी नीति २०८१ कार्यान्वयन, नगरी विकास ऐनका प्रावधान समेट्दै प्रस्तावित शहरी विकास ऐन जारी गर्नुपर्ने, संयुक्त आवासको स्वामित्वसम्बन्धी ऐन २०५४ तथा नियमावली २०६० संशोधन, जग्गा विकास आयोजना सञ्चालन कार्यविधि परिमार्जन गर्न भनिएको छ। उपप्रधान तथा सहकारी विकासमन्त्री प्रकाशमान सिंहलाई घरजग्गा कारोबारबारे अध्ययन गर्न गठित कार्यदल आफ्नो प्रतिवेदन बुझाउँदै । यस्तै, काठमाडौं उपत्यका भित्रका नगरपालिका र नगरोन्मुख गाविसहरूमा गरिने निर्माणसम्बन्धी मापदण्ड २०६४ र बस्ती विकास, सहरी योजना तथा भवन निर्माणसम्बन्धी आधारभूत निर्माण २०७२ लाई छाता मापदण्डका रूपमा जारी गर्नुपर्ने, संयुक्त, सामूहिक र योजनाबद्ध आवाससम्बन्धी मापदण्ड २०६२ परिमार्जन गर्दै लागू, वातावरण संरक्षण नियमावली २०७७ मा संघीय मर्मअनुसार कार्यान्वयन, भूमिसम्बन्धी ऐन नियमावलीमा समन्वय र वित्त तथा करसम्बन्धी सहजीकरणका लागि सुझाइएको छ। समस्याहरू क जग्गा व्यवस्थापन तथा योजना अनुमति चरण र जग्गा एकीकरण आयोजना कार्यान्वयनमा निजी क्षेत्र संलग्न हुने व्यवस्था नभएको। ख निर्माण तथा वित्तीय व्यवस्थापन चरण ग हस्तान्तरण, सञ्चालन र व्यवस्थापन चरण"
साम्प्रदायिक दुर्व्यवहार गर्नेलाई कारबाही गर्न माग,"काठमाडौं : नेपाल प्रिमियर लिग (एनपीएल)को उपाधि विजेता जनकपुर बोल्ट्सका समर्थकमाथि खेल मैदान क्षेत्रमै भएको भौतिक आक्रमण, सम्प्रदायिक तथा भेदभावजन्य घटनामा सलग्नलाई कारबाही गर्न चौतर्फी अवाज उठेको छ। मधेसी आयोग, मधेस प्रदेशका मुख्यमन्त्री सतिशकुमार सिंह, पूर्वप्रधानमन्त्री डा बाबुराम भट्टराई, कांग्रेस पार्टीका महामन्त्री गगन थापालगायत नेता तथा पार्टीहरूले प्रेस विज्ञप्ति निकाल्दै घटनाको निन्दा गर्दै दोषीलाई कारबाहीको माग गरेका छन्। शनिबार टीयुको खेलमैदानमा सुदूरपश्चिम रोयल्स र जनकपुर बोल्ट्सबीच फाइनल खेल भएको थियो। खेलको उपाधि जनकपुर बोल्ट्सले जितेको थियो। खेलअघि र खेल सम्पन्नपश्चात् जनकपुर बोल्ट्सका समर्थकहरूमाथि कुटपिट र सम्प्रदायिक दुव्र्यवहार भएको थियो। सामाजिक सञ्जालमा बोल्ट्सका समर्थकहरूमाथि सम्प्रदायिक अभिव्यक्ति र घृणा फैलाइएको छ। मधेसी आयोगले दोषीलाई तुरुन्त पहिचान गरी कारबाही गर्न नेपाल प्रहरी प्रधान कार्यालय नक्साललाई पत्राचार गरेको छ। पुस ६ गते जनकपुर बोल्ट्स र सुदूरपश्चिम रोयल्सबीच भएको अन्तिम खेलपश्चात् एक अराजक तथा उदण्ड समूहका दर्जनौं व्यक्तिले जनकपुर बोल्ट्सका समर्थकहरूलाई रडसहित अन्य हातहतियारको प्रयोग गरी गम्भीर घाइते बनाएको, सामाजिक सञ्जालमार्फत नश्लीय तथा रंगभेदी शब्दहरूको प्रयोग गरी अपमानित गरेको घटना सम्बन्धमा आयोगको गम्भीर ध्यानाकर्षण भएको छ, आयोगकी उपसचिव सविता डंगोलले प्रहरी प्रधान कार्यालयमा गरेको पत्रमा उल्लेख छ, यस्ता अराजक गतिविधिले सामाजिक तथा साम्प्रदायिक सद्भावउपर खलल पुर्याउने आयोगको ठहर छ। तसर्थ त्यस घटनामा संलग्न दोषीहरूको यथाशीघ्र पहिचान गरी कानुनी कारबाहीको प्रक्रिया अगाडि बढाउनुहुन आदेशानुसार अनुरोध छ। खेल हेर्न आएका मधेस प्रदेशका मुख्यमन्त्री सतिशकुमार सिंहले रंगका आधारमा जनकपुर बोल्ट्सका समर्थकहरूमाथि खेल मैदानमै गरिएको कुटपिट र दुर्व्यवहारजन्य घटना असह्य र पीडादायी रहेको बताएका छन्। दोषीलाई कारबाहीको काम गर्दै मुख्यमन्त्री सिंहले आइतबार विज्ञप्ति नै जारी गरेका छन् जनकपुर बोल्ट्सका समर्थकमाथि केही अराजक र उपद्रवी समूहद्वारा गरिएको सांघातिक आक्रमणप्रति प्रदेश करकारको गम्भीर ध्यानाकर्षण भएको मुख्यमन्त्री सिंहले बताएका छन्। खेलकुद प्रतिस्पर्धाका क्रममा दर्शकहरू स्वाभाविक रूपमा दुई पक्षमा विभाजित हुने र समर्थन दिने हुन्छ, मुख्यमन्त्रीले विज्ञप्तिमा भनेका छन्, तर, त्यस कारणले नै एउटा पक्षले अर्को पक्षलाई साम्प्रदायिक संकीर्णता, दूराग्रह र द्वेषपूर्ण घृणाकै कारण भौतिक आक्रमणलगायतका दुर्व्यवहार गर्नु निन्दनीय र दुर्भाग्यपूर्ण छ। जनकपुर बोल्ट्सका खेलाडी तथा समर्थकमाथि दूराशय तथा विभेदपूर्ण नियतका साथ गरिएको अभद्र एवं अपमानजनक व्यवहार नेपालको संविधान तथा कानुनविपरीतको व्यवहार पनि भएको मुख्यमन्त्री सिंहले उल्लेख गरेका छन्। त्यसैगरी, नेपाल समाजवादी पार्टी (नयाँ शक्ति)का अध्यक्ष तथा पूर्वप्रधानमन्त्री डा बाबुराम भट्टराईले एनपीएल प्रतियोगिताको क्रममा जनकपुर बोल्ट्सका समर्थकमाथि केही अराजक व्यक्तिसमूहबाट भएको भौतिक आक्रमण र नश्लीयरंगभेदी गालीगलौज अत्यन्त आपत्तिजनक रहेको बताएका छन्।बहुजातीय, बहुभाषिक, बहुधार्मिक, बहुसांस्कृतिक विशेषतायुक्त देशमा कुनै समुदायमाथि रंगका आधारमा गरिने दुर्व्यवहार र आक्रमण दण्डनीय हुने डा भट्टराईको भनाइ छ। कांग्रेसका महामन्त्री गगन थापाले बोल्ट्सका समर्थकमाथि भएको नश्लीय र साम्प्रदायिक व्यवहार निकै दुःखलाग्ने खालको रहेको बताएका छन्। उनले भनेका छन्, मधेसी आयोगले यसको कानुनी उपचार खोज्दै कारबाही गर्न गृह प्रशासनलाई सिफारिस गरेको छ, जुन एकदमै सकारात्मक छ। सरकारले यसमा तुरुन्तै कारबाही अगाडि बढाओस्। घटनाको विरोधमा जनमत पार्टीले पनि प्रेस विज्ञप्ति जारी गरेको छ। पार्टी प्रवक्ता डाशरद सिंह यादवले जारी गरेको विज्ञप्तिमा भनिएको छ, एपीएलको फाइनल खेलपछि काठमाडौंमा विजयी उत्सव मनाइरहेका जनकपुर बोल्ट्सका समर्थक मधेसी समुदायका मान्छेहरूलाई लक्षित गरेर नश्लीय सोच बोकेका केहीले विभिन्न अपमानजनक शब्द प्रयोग गर्दै आक्रमण तथा कुटपिटप्रति जनमत पार्टीको गम्भीर ध्यानाकर्षण भएको छ, विज्ञप्तिमा भनिएको छ, यस्ता रंगभेदी क्रियाकलाप गर्ने व्यक्तिहरुको पहिचान गरी गृह प्रशासनले कानुनी दायरामा ल्याई कडाभन्दा कडा कारबाही गर्नुपर्छ। त्यसैगरी, राष्ट्रिय मुक्ति पार्टी नेपालका अध्यक्ष राजेन्द्र महतोले पनि घटना संलग्नमाथि कडा कारबाहीको माग गरेका छन्। जनकपुर बोल्ट्सका समर्थकलाई लक्षित गर्दै मधेसी पहिचान बोकेकाहरूमाथि नश्लीय आधारमा बर्बर हिंसात्मक आक्रमण गरियो। सामाजिक सञ्जालमा आपत्तिजनक घृणा र तुच्छ गालीगलोज एवं अपमानपूर्ण शब्दहरूले सम्पूर्ण मधेसी समुदाय मर्माहत भएको छ, उनले भनेका छन्, यो कार्य घोर भत्र्सानायोग्य र दण्डनीय छ। यसले सम्पूर्ण खेलकुद प्रेमीलाई स्तब्ध र दुखित बनाएको छ। यस प्रकारको हिंसा, विभेद र दुव्र्यवहारले समाजको आधारभूत मूल्यमान्यता एवं सद्भावमा खलल पुर्याएको उनको भनाइ छ। प्रहरीको छानबिन सुरु नेपाल प्रिमियर लिग एनपीएलको फाइनलपश्चात् टियु मैदानबाहिर युवक कुटिएको घटनामा प्रहरीले छानबिन थालेको छ। जिल्ला प्रहरी परिसर काठमाडौंले उक्त घटनाको छानबिन सुरु गरेको हो। परिसरका प्रवक्ता नवराज अधिकारीले प्रहरीले छानबिन सुरु गरेको जानकारी दिए। शनिबार जनकपुर बोल्ट्स र सुदूरपश्चिम रोयल्सबीच भएको फाइनल खेल सकिएपछि त्रिवि क्रिकेट मैदान बाहिर युवकमाथि कुटपिट भएको थियो। सामाजिक सञ्जालमा उक्त कुटपिटको भिडियो भाइरल भएको छ। शनिबार त्रिभुवन विश्वविद्यालयको गेटनजिकै एक समूहले सर्लाहीको बलरा घर भएका अमनकुमार सिंहलाई कुटपिट गरेको घटनाबारे प्रहरीले अनुसन्धान अघि बढाएको हो। त्रिवि गेट नजिकैको सडकमा बाटोमा साथीसँग हिँडिरहेका अमनकुमार सिंहलाई अर्को समूहले कुटपिट गरेको थियो। कुटपिटबाट घाइते भएका युवाको दुवै हात र शरीरको विभिन्न भागमा चोट लागेको छ। मैदानमा गेम सकिएलगत्तै जनकपुर बोल्ट्सका समर्थक रहेका उनीमाथि अन्य टिमका समर्थकले सांघातिक आक्रमण गरेको अनुमान प्रहरीको छ। घाइते युवाको वीर अस्पतालमा उपचार भइरहेको छ। यस घटनाले सामाजिक सद्भाव बिथोल्न खोजेको घटना अस्वीकार्य भएको भन्दै कांग्रेस महामन्त्री गगन थापाले पनि आरोपीहरूलाई कानुनी दायरामा ल्याउन माग गरेका छन्। उनले भनेका छन्, जनकपुर बोल्ट्सका समर्थकप्रति केही व्यक्ति र समूहबाट भएको नश्लीय र साम्प्रदायिक व्यवहार निकै दुःख लाग्ने खालको छ, सरकारले यसमा तुरुन्तै कारबाही अगाडि बढाओस्। यस्तै जनमत पार्टीका अध्यक्ष सिके राउतले पनि घटनाको निन्दा गरेका छन्। आरोपीलाई तत्काल कारबाही गर्न माग गरेका छन्। कुटपिटका विषयमा तत्काल छानबिन गरेर दोषीमाथि कारबाही गर्न मधेसी आयोगले प्रहरी प्रधान कार्यालयलाई पत्राचार गरेको छ।"
युरोप र भारत भ्रमण सकेर स्वदेश फिर्ता भइन् परराष्ट्रमन्त्री राणा,"काठमाडौं : परराष्ट्रमन्त्री आरजु राणा देउवा युरोपका केही देश र भारतको करिब दुई हप्ता लामो भ्रमण सकेर स्वदेश फर्किएकी छन्। स्वदेश फर्किएपछि आज साँझ त्रिभुवन अन्तर्राष्ट्रिय विमानस्थलमा सञ्चारकर्मीहरूसँग कुरा गर्दै उनले युरोपमा महत्वपूर्ण भेटघाट तथा वार्ता गरेको र नेदरल्याण्डको हेगमा अवस्थित अन्तर्राष्ट्रिय अदालतमा नेपालका तर्फबाट जलवायु न्याय मागका लागि आधारहरू प्रस्तुत गरेको बताइन्। मन्त्री राणा गत मङ्सिर २२ मा युरोपतर्फ प्रस्थान गरेकी थिइन्। उनको यो भ्रमणको मुख्य उद्देश्य जलवायु परिवर्तनका कारण नेपाललाई परेको असर र पाउनुपर्ने क्षतिपूर्तिबारे नेपालका तर्फबाट प्रस्तुती दिने रहेको थियो। मन्त्री राणाले आफू र आफ्नो नेतृत्वको प्रतिनिधिमण्डलले गत मङ्सिर २४ मा सो अदालतमा यस विषयमा कुरा उठाएको बताइन्। विमानस्थलमा मन्त्री राणाले अन्तर्राष्ट्रिय अदालतमा नेपालले पहिलो पटक जलवायु परिवर्तनको वर्तमान अवस्था र यसका कारण नेपालमा परेको असरका बारेमा आफ्नो अवस्था दर्शाउँदै जलवायु न्याय (क्लाइमेट जस्टिस्) को माग गरेको बताइन्। त्यसपछि उनले लक्जेम्बर्गका उपप्रधानमन्त्री, विदेश एवं वैदेशिक व्यापारमन्त्री जेभियर बेटेल र बेल्जियमका विदेशमन्त्री बर्नार्ड क्विन्टिनसँग छुट्टाछुट्टै भेटवार्ता गरी द्विपक्षीय हित र आपसी चासोका बारेमा कुराकानी गरेको बताइन्। आफूले यस भ्रमणकै क्रममा युरोपियन युनियनका कमिसनर फर क्लाइमेट एक्सन ओपके होस्त्रा र कमिसनर फर इन्टरनेशनल पार्टनरसिप जोजेफ सिकेलासँग बेल्जियमको ब्रसेल्समा छुट्टाछुट्टै भेटवार्ता गरी नेपाल र युरोपियन युनियनबीचको सम्बन्ध, जलवायु परिवर्तनका कारण नेपालमा परेको असर र नेपालले पाउनुपर्ने जलवायु न्यायका बारेमा कुरा गरेको बताइन्। उनले युरोपेली आकासमा नेपाली वायु सेवालाई लगाइएको प्रतिबन्ध (सेफ्टी लिस्ट) सम्बन्धी प्रावधान हटाउने विषयमा पहल गर्न पनि उनीहरूलाई आग्रह गरेको बताइन्। मन्त्री राणाले जर्मनीको पोट्सडाममा अवस्थित जलवायुसम्बन्धी अनुसन्धान संस्थामा पुगेर त्यहाँका वैज्ञानिक एवं अनुसन्धानदाताहरुसँग अन्तर्क्रिया गरी जलवायु परिवर्तनका कारण नेपालका हिमाली क्षेत्र र समुदायमा परेको असरबारे अनुसन्धान गर्न आग्रह पनि गरेकी थिइन्। पुस २ गते परराष्ट्रमन्त्री राणाले जर्मनीको बर्लिनमा आयोजित समान अधिकारसम्बन्धी सम्मेलनलाई सम्बोधन गर्दै लैङ्गिक तथा यौनिक अल्पसङ्ख्यक समूह (एलजिबिटी) व्यक्तिहरूको समावेशीकरण र मानवअधिकारका पक्षमा नेपालले धेरै उपलब्धि हासिल गरेको जानकारी अन्तर्राष्ट्रिय समुदायलाई गराएको पनि बताइन्। मन्त्री राणा जर्मनीको बर्लिनबाट शुक्रबार भारतको नयाँ दिल्ली पुगेकी थिइन्।। नयाँ दिल्लीमा आयोजित भारत नेपाल आर्थिक सम्मेलन (इन्डो नेपाल इकोनोमिक कन्फ्रेन्स)लाई शुक्रबार सम्बोधन गर्दै उनले नेपालले भारततर्फबाट अतिरिक्त हवाई रुटका लागि अनुरोध गरेको बताइन्। त्यस अवसरमा उनले हालसालै निर्माण भएका पोखरा र गौतमबुद्ध अन्तर्राष्ट्रिय विमानस्थलको पूर्ण क्षमतामा सञ्चालनका लागि भारतसँग पनि सहयोगको अपेक्षा गरिएको भन्दै भारतीय एयरलाइन्स अपरेटरहरूसँग थप उडानका लागि आग्रह गरेको बताइन्। सञ्चारकर्मीको एक प्रश्नमा मन्त्री राणाले यसपटकको आफ्नो भारत भ्रमण सो आर्थिक सम्मेलनमा सहभागी हुने र आफ्नो स्वास्थ्य उपचारको फलोअप रहेकाले कुनै राजनीतिक भेटघाट या कुराकानी नभएको स्पष्ट गरिन्।"
"रविको मुद्दामा न्यायिक प्रक्रियालाई सघाउने रास्वपाको निर्णय, अर्याल कार्यवाहक सभापति",काठमाडौं : राष्ट्रिय स्वतन्त्र पार्टीले सभापति रवि लामिछानेको पक्राउका विषयमा अदालतको न्यायिक प्रक्रियालाई सघाउने निर्णय गरेको छ। सोमबार बसेको पार्टी सचिवालयको आकस्मिक बैठकले कास्की प्रहरीको हिरासतमा रहेका सभापति लामिछानेको न्यायिक प्रक्रियालाई पूर्णरूपमा सघाएर जाने निर्णय गरेको हो। त्यस्तै बैठकले पार्टीको कार्यवाहक सभापतिको जिम्मा डोलप्रसाद अर्याललाई तोकेको छ। पार्टी विधान २०७९ (संशोधन २०८१) को धारा २५(४) (क) (९) बमोजिम पुस ६ गते पार्टी सभापति लामिछानेले अर्याललाई कार्यवाहक सभापति तोकिएको जारी विज्ञप्तिमा उल्लेख छ।
रवि लामिछानेको सांसद पद निलम्बित,"काठमाडौं : राष्ट्रिय स्वतन्त्र पार्टीका सभापति एवं प्रतिनिधिसभा सदस्य रवि लामिछाने सांसद पदबाट निलम्बित भएका छ। संसद सचिवालयले सूचना टास गर्दै चितवन क्षेत्र नं २ बाट निर्वाचित लामिछानेको संसद पद निलम्बनमा परेको जानकारी दिएको हो। 'कास्की जिल्ला अदालतमा आइतबार सहकारी ठगी, संगठित अपराध र सम्पत्ति शुद्धीकरणसम्बन्धी समेतको मुद्दाको पुरक अभियोगपत्र दर्ता भएको र जिल्ला सरकारी वकील कार्यालयको पत्रसहित अपराध अनुसन्धान तथा कारबाही शाखा कास्कीले सभामुखलाई सम्बोधन गरी पत्र प्राप्त भएको र सम्पत्ति शुद्धीकरण निर्वारण ऐन २०६४ को दफा २७ मा प्रचलित कानुन बमोजिम स्थापित संगठित संस्थाको कुनै पदाधिकारी वा कर्मचारी वा कुनै राष्ट्रसेवक यस ऐनबमोजिम थुनामा रहेकोमा त्यसरी थुनामा रहेको अवधिभर निजउपर दफा २२ बमोजिम मुद्दा दायर भएकोमा सो मुद्दाको किनारा नभएसम्म त्यस्तो कर्मचारी, पदाधिकारी वा राष्ट्रसेवक स्वतः निलम्वन भएको मानिनेछ' भन्ने व्यवस्था रहेकोले सो कानुनी व्यवस्थाको प्रयोजनको लागि यो सूचना प्रकाशित गरिएको छ,' संघीय संसदका महासचिव पद्म प्रसाद पाण्डेयद्वारा जारी विज्ञप्तिमा भनिएको छ।"
मेरो कुरालाई पार्टी सभापतिले गम्भीरतापूर्वक लिएनन् : शेखर कोइराला,"काठमाडौं : नेपाली कांग्रेसका नेता शेखर कोइरालाले पार्टी सभापति शेरबहादुर देउवाको कार्यशैलीको विरोध गरेका छन्। पार्टीलाई आफ्नो अनुकूल ढंगले अघि बढाएको भन्दै उनले देउवाको कार्यशैलीको विरोध गरेका हुन्। सन्तनेता कृष्णप्रसाद भट्टराईको १०१औं जन्मजयन्तीका अवसरमा सोमबार काठमाडौंमा आयोजित विचार गोष्ठीमा कोइरालाले आफ्ना कुरालाई पार्टी सभापतिले गम्भीरतापूर्वक नलिएको बताए। त्यसैकारण पार्टीभित्र भागबण्डाको कुरा उठ्ने गरेको उनको भनाइ छ। सभापति देउवाले अन्य नेताहरूको कुरा नसुन्दा राजनीति गर्नेहरूलाई अप्ठ्यारो पर्ने उनले बताए। कोइरालाले गुटलाई फस्टाइदिने काम पार्टी सभापतिले गरेको आरोपसमेत लगाए। कोइरालाले विभिन्न कारणले अहिले पार्टीभित्र विचलन देखिएको कुरालाई सबैले स्वीकार गर्नुपर्ने बताए। कृष्णप्रसाद भट्टराईको दृढ संकल्प गर्ने बानी आफूले सदैव स्मरण गर्ने उनले बताए। कोइरालाले कृष्णप्रसाद भट्टराई, गणेशमान, वीपीलगायतका कांग्रेसका अग्रज नेताहरूलाई बिर्सिए कांग्रेस नै नरहने उनको भनाइ छ।"
पत्रकारिता क्षेत्रलाई संकुचित पार्ने कदमविरुद्ध लडिरहनुपर्छ : पूर्व राष्ट्रपति यादव,"काठमाडौं : पूर्व राष्ट्रपति डा रामबरण यादवले पत्रकारिताको क्षेत्रलाई संकुचित पार्ने कदमविरुद्ध लडिरहनुपर्ने बताएका छन्। सोमबार काठमाडौंमा आयोजित नेपाल पत्रकार महासंघ प्रतिष्ठान प्रदेश समितिको पद हस्तान्तरण कार्यक्रममा यादवले समावेशी समानुपातिक व्यवस्थासहितको संविधान देशमा रहेको र प्रेस स्वतन्त्रताको ग्यारेन्टी संविधानले गरेको भन्दै पत्रकारिताको क्षेत्रलाई संकुचित पार्ने कदमबिरुद्ध लडिरहनुपर्ने बताए। पूर्वराष्ट्रपति यादवले पत्रकारिताका क्षेत्रमा लागेपछि आफ्नो धर्म निभाउनुपर्ने भन्दै आफ्नो धर्म नछाड्न सुझाव दिए। मानव सम्यताको उल्टो दिशामा हिंड्न खोजको आभाष हुने गरेको र संसारभर मानव सभ्यतामा संकट देखिएको बताए। त्यस्तै पत्रकार महासंघकी नवनिर्वाचित अध्यक्ष निर्मला शर्माले महासंघलाई क्रियाशिल पत्रकारको साझा संस्था बनाउने प्रतिवद्धता जनाए। पत्रकारिता क्षेत्रमा देखिएका समस्या समाधानका लागि अबको नेतृत्वले विशेष पहल गर्ने उनले बताए। शर्माले सरकार, दल र अरु संरचनामा सूचना दिने प्रणाली बन्न नसकेको र सही सूचनाहरू पाउन नसक्ने समस्याहरू विद्यमान नै रहेको धारणा राखे। कार्यक्रममा नेपाल पत्रकार महासंघ प्रतिष्ठान प्रदेश कार्यसमिति सदस्यहरूलाई प्रमाणपत्र वितरण गरिएको थियो।"
राष्ट्रपतिसमक्ष पाँच राजदूतले लिए शपथ,"काठमाडौं : नवनियुक्त पाँच देशका राजदूतले पद तथा गोपनीयताको शपथ ग्रहण गरेका छन्। सोमबार शीतलनिवासमा आयोजित समारोहमा राष्ट्रपति पौडेसमपक्ष नवनियुक्त राजदूत रुसी महासंघका जंगबहादुर चौहान, संयुक्त अधिराज्यका चन्द्रकान्त घिमिरे, स्पेनका शनिल नेपाल, गणतन्त्र कोरियाका डाशिवमाया तुम्बाहाङफे र गणतन्त्र भारतका डाशंकर प्रसाद शर्माले शपथ लिएको राष्ट्रपतिको कार्यालयले जनाएको छ। शपथ समारोहमा नेपाल सरकारका उच्चपदस्थ अधिकारीहरूको उपस्थिति रहेको जनाइएको छ।"
माओवादीले माग्यो लेखा समिति सभापतिको राजीनामा,काठमाडौं : नेकपा माओवादी केन्द्रका सांसद अमनलाल मोदीले सार्वजनिक लेखा समितिका सभापति ऋषिकेश पोखरेलको राजीनामा माग गरेका छन्। सिंहदरबारमा सोमबार बसेको प्रतिनिधिसभा अन्तर्गतको सार्वजनिक लेखा समिति बैठकमा माओवादी सांसद मोदीले समिति सरकारको छायाजस्तो देखिएको भन्दै सभापति पोखरेलको राजीनामा माग गरे। सरकारलाई चेक एण्ड व्यालेन्स गर्ने समितिका सभापतिविरुद्ध नै आर्थिक लेनदेनको कुरा उठेकाले मार्गप्रसस्त गर्नुपर्ने उनको भनाइ छ। उनले सहकारीका बारेमा सभापति पोखरेल र परिवारमाथि पनि प्रश्न उठेकाले केही न केही जवाफ दिनुपर्ने बताए। सांसद मोदीले लेखा समितिको सभापति प्रतिपक्षीले पाउनुपर्ने दोहोर्याए। त्यस्तै एमाले सांसद योगेश भट्टराईले लेखा समितिका सभापतिकै बारेमा आर्थिक लेनदेनमा कुरा उठेको अवस्थामा प्रष्ट पार्नुपर्ने बताए। आर्थिक लेनदेनमा आफू ठीक ठाउँमा उभिएमात्रै अरूमाथि नियमन गर्न सहज हुने उनको भनाइ छ। उनले सभापति र उनको परिवारका विषयमा कुरा उठिसकेपछि न्यायिक निरुपणमा जान सुझाव दिए। उनले समिति सभापति परिवर्तन गर्ने विषयमा राजनीतिक समझदारी आवश्यक रहेको बताए। समिति सभापति ऋषिकेश पोखरेलले नीतिगत रूपमा आफूमाथि उठेका विषयमा विभिन्न ठाँउमा जवाफ दिएको बताए । कानुनी प्रक्रियामा रहेका विषयको सबै परीक्षामा समावेश हुन आफू तयार रहेकाले समितिमा यस विषयका केही नबोल्ने उनले बताए। उनले सभापति चयनका विषयमा दलहरूबीचको सहमति स्वीकार्य हुने बताए। करिब चार महिनापछि बसेको बैठकमा बेरुजु छलफलको प्रगति समीक्षासम्बन्धी विषयमा सामान्य छलफल भएको थियो। सभापति पोखरेलले अब समितिलाई क्रियाशिल बनाउने बताए।
सहकारी ठगी प्रकरण : रवि लामिछानेसहितका प्रतिवादीको आजदेखि बयान,"पोखरा : सहकारी ठगीका आरोपित राष्ट्रिय स्वतन्त्र पार्टीका सभापति एवं पूर्वगृहमन्त्री रवि लामिछानेसहित पाँच प्रतिवादीको आजदेखि जिल्ला अदालत कास्कीमा बयान हुने भएको छ। यसअघि आइतबार जिल्ला सरकारी वकिलको कार्यालय कास्कीले सहकारी ठगी,संगठित अपराध र सम्पत्ति शुद्धिकरणसम्बन्धी कसूरमा ८ कम्पनी र ३६ व्यक्तिविरुद्ध मुद्दा दायर गरेको थियो । पुस १ गते कास्की प्रहरीले लामिछानेसहित अन्य व्यक्तिमाथि सहकारी ठगी,संगठित अपराध र सम्पत्ति शुद्धिकरणसम्बन्धी कसूरमा अनुसन्धान गरी सरकारी वकिलको कार्यालयलाई प्रतिवेदन बुझाएको थियो। सोही प्रतिवेदन अध्ययन गरी सरकारी वकिलको कार्यालयले आइतबार अदालतमा लामिछानेविरुद्ध अभियोग दायर गरेको हो। लामिछानेमाथि सहकारी ठगीसँगै संगठित अपराध र सम्पत्ति शुद्धीकरण कसुरमासमेत मुद्दा दायर भएको छ । छविलाल जोशीसहित अदालतमा उपस्थित गराइएका पाँचजना प्रतिवादीको बयान हुने जिल्ला अदालत कास्कीले जनाएको छ। बयान सकिएपछि थुनछेक आदेश हुनेछ। लामिछानेसहित १९ जनाविरुद्ध संगठित अपराधमासमेत मुद्दा चलाइएको जिल्ला सरकारी वकिलको कार्यालय कास्कीले जनाएको छ। लामिछानेसँगै रामबहादुर खनाल, जोशी र लीला पछाइविरुद्ध सम्पत्ति शुद्धीकरणमा मुद्दा दायर गरिएको छ। लामिछानेमाथि सम्पत्ति शुद्धीकरणमा २७ करोड ८९ लाख ४४ हजार ७ सय बिगो दाबी माग गरिएको छ। यसैगरी जोशीविरुद्ध ७४ करोड ३४ लाख ७१ हजार, खनालसँग १४ करोड ३० लाख ९१ हजार ९ सय ११ र पछाइसँग २४ करोड ६७ लाख सात हजार २४ बिगो दाबी मा गरिएको छ। सम्पत्ति शुद्धिकरणमा मुछिए पछि लामिछानेको सांसद पद समेत निलम्बनमा परेको छ। अब मुद्दाको अन्तिम किनारा नलाग्दासम्म लामिछानेको सांसद पद निलम्बनमा परेको हो। सरकारी वकिलको कार्यालय कास्कीले संघीय संसद सचिवालयलाई पत्र पठाएर लामिछानेको निलम्बनबारे औपचारिक जानकारी गराइसकेको छ। सहकारी ठगीतर्फ लामिछानेलाई ३ करोड ३७ लाख ६५ हजार र जोशीविरुद्ध ५ करोड २६ लाख ६५ हजार र दीपेश पुनसँग २ करोड १४ लाख आठ हजार आठ सय ४३ बिगो माग गरिएको छ । सहकारी ठगीका आरोपित अन्य व्यक्तिलाई पनि कसुरअनुसारको बिगो र सजायको मागसहित मुद्दा दर्ता गरिएको सरकारी वकिलको कार्यालयले जनाएको छ । सहकारीको बचत रकम अपचलन गरेको आरोपमा सभापति लामिछाने गत कात्तिक २ गते काठमाडौंबाट पक्राउ परेका थिए। उनीमाथि कास्कीसहित काठमाडौं,चितवन,रुपन्देही र पर्सामासमेत सहकारी ठगीको आरोपमा अनुसन्धान भइरहेको छ । सूर्यदर्शन सहकारी ठगीका मुख्य योजनाकार जीबी राईलगायत अन्य आरोपी भने अझै फरार छन् । यी हुन् प्रतिवादीहरू देवकुमार नेपाली, बागलुङ कृष्ण बहादुर गुरुङ, कास्की अनन्तबाबु राई , ओखलढुङा दिपा न्यौपाने, चितवन कल्पना कुमारी श्रेष्ठ ,काठमाडौं दिपेशकुमार पुन, काठमाडौं विश्व विक्रम राई, ताप्लेजुङ लक्ष्मीप्रसाद पौडेल , काठमाडौं रोचक जोशी , काठमाडौं गिता पछाई , ललितपुर निकिता पौडेल, काठमाडौं रविना रिमाल, ललितपुर छबिलाल जोशी , काठमाडौं लिला पछाई , ललितपुर रवि लामिछाने , काठमाडौं राम बहादुर खनाल, तनहु ज्ञान बहादुर बम्जन, सिन्धुली मिना गुरुङ , कास्की सूर्यध्वज न्यौपाने , काठमाडौं आरती गुरुङ , कास्की पेशल कुमार राई , काठमाडौं मिश्र कुमारी गुरुङ , कास्की रितु ताम्राकार , कास्की विशाल तामाङ , सिन्धुली राधा पछाई , ललितपुर शकुन्तला गुरुङ, कास्की नविन अछामी , काठमाडौं नेत्रपाणी बास्तोला , कास्की पद्य्मा बन्जाडे , काठमाडौं असरफ अलि सिद्दिकी, रुपन्देही दिपक लामा , काठमाडौं ओम प्रकाश गुरुङ , रुपन्देही लिला बहादुर गुरुङ, ललितपुर देवेन्द्रबाबु राई , ओखलढुङा विज्ञान राई , उदयपुर विरबहादुर रानाभाट , चितवन गोरखा मिडिया नेटवर्क प्राईभेट लिमिटेड, काठमाडौं नेचर हर्व्स इन्टरनेशनल प्राईभेट लिमिटेड , काठमाडौं नेचरर नेष्ट प्राईभेट लिमिटेड काठमाडौं , काठमाडौं स्प्रिङउड रियल स्टेट एण्ड हाउजिङ प्राईभेट लिमिटेड , काठमाडौं नेपाल श्री मल्टी मिडिया प्राइभेट लिमिटेड , काठमाडौं गोर्खा ग्रुप मल्टी इन्भेष्टमेण्ट प्राईभेट लिमिटेड , काठमाडौंमन्दरा स्पा एण्ड वेलनेस सेन्टर प्राईभेट लिमिटेड, कास्की जिबि ग्रुप अफ कम्पनीज प्राईभेट लिमिटेड, ललितपुर"
"लामिछानेविरुद्ध सहकारी ठगी, सम्पत्ति शुद्धीकरण र संगठित अपराधको मुद्दा दायर","पोखरा : राष्ट्रिय स्वतन्त्र पार्टी (रास्वपा) का सभापति रवि लामिछानेविरुद्ध कास्की जिल्ला अदालतमा आइतबार मुद्दा दायर गरिएको छ । लामिछानेलाई प्रहरीले कात्तिक २ गते काठमाडौंबाट पक्राउ गरेर कास्की ल्याएको थियो । लामिछानेविरुद्ध सम्पत्ति शुद्धीकरणको कसुरमा २७ करोड ८९ लाख ४४ हजार ७ सय ५ रुपैयाँ बिगो कायम भएको जिल्ला सरकारी वकिलको कार्यालय कास्कीकी सूचना अधिकारी शान्तिदेवी शर्माले जानकारी दिइन् । रवि लामिछानेलाई सम्पत्ति शुद्धीकरण, संगठित अपराध, राष्ट्र बैंक ऐन र सहकारीको रकम अपचलनको मुद्दा दायर भएको हो । सम्पत्ति शुद्धीकरण मामिलामा प्रतिवादी लामिछानेले सो रकम गैरकानुनी ढंगले आर्जन गरेको दाबी गरिएको छ । रवि लामिछाने र छविलाल जोशीसहित ३१ जनाविरुद्ध सहकारी ठगीमा, संगठित अपराधमा १९ जना, सम्पत्ति शुद्धीकरणमा ४ जना र राष्ट्र बैंकअन्तर्गतको कसुर (क्रिप्टो) मा २ जनाविरुद्ध अभियोग लागाइएको छ । यस्तै पूर्वडीआईजी छविलला जोशीविरुद्ध पनि सम्पत्ति शुद्धीकरणसम्बन्धी अभियोग पत्र दायर गरिएको छ । जोशीले ७४ करोड, ३४ लाख ७१ हजार ५५ रुपैयाँ ५२ पैसा गैरकानुनी ढंगले आर्जन गरेको दाबी गर्दै बिगो कायम गरिएको छ । यसैगरी लीला पछाईंलाई २४ करोड ६७ लाख ७ हजार ३४ रुपैयाँ बिगो कायम गरिएको छ । अर्का प्रतिवादी रामबहादुर खनाललाई १४ करोड ३० लाख ९१ हजार ९ सय ११ रुपैयाँ बिगो कायम गरिएको छ । लीला पछाईं र रामबहादुर खनालविरुद्ध पनि सम्पत्ति शुद्धीकरणमा मुद्दा दायर भएको हो । रवि लामिछानेसहतिका प्रतिवादीहरूले आपराधिक समूहको लाभका लागि आपराधिक समूहसँग मिलेर आपराधिक समूहको सदस्य भई जानीजानी सहकारीको बचत रकम अपचलन गरी संगठित अपराधको कसुर गरेको पुष्टि भएको देखिँदा निज प्रतिवादीहरूलाई संगठित अपराध निवारण ऐन २०७० को दफा ९ (क) र (ग) बमोजिम सजाय हुन अभियोग पत्रमा उल्लेख छ । उनीहरूविरुद्ध सहकारी ठगीमा १ अर्ब ५१ करोड ४० लाख १९ बजार १ सय ९४ बिगो दाबी गरिएको छ । सरकारी वकिलको कार्यालय कास्कीले आइतबार सहकारी ठगी, संगठित अपराध र सम्पत्ति शुद्धीकरण मामिलामा ३१ जनालाई प्रतिवादी बनाइएको छ । जिल्ला सरकारी वकिल कार्यालयले सहकारी ठगीमा गत वर्ष मुद्दा दायर भएका १९ जनाविरुद्ध कसुर र बिगो थप गर्दै पूरक अभियोगपत्र शुक्रबार नै अदालतमा दर्ता गरिसकेको छ । सहकारी ठगीका योजनाकार जीबी राईलाई संगठित अपराध, सम्पत्ति शुद्धीकरण र राष्ट्र बैंक ऐन विरुद्धको कसुरमा मद्दा चलाइएको छ । सम्पत्ति शुद्धीकरण मामालिमा ८ कम्पनी र ५ व्यक्तिहरूको सम्पत्ति पनि जफत हुनुपर्ने माग दाबी गरिएको छ । सम्पत्ति जफत माग गर्दै प्रतिवादी बनाइएकाहरूमा लामिछानेकी पत्नी निकिता पौडेललगायत छन् । देवियानी दायित्वमा सम्पत्ति रोक्का प्रयोजनका लागि प्रतिवादी रवि लामिछानेर्का एकाघर सगोलको पत्नी नीकिता पौडेललाई समेत प्रतिवादी बनाई मुद्दा दर्ता भएको छ । लामिछोनले सहकारी ठगी गरेको रकम निकिताको खातामा जम्मा गरेको अभियोग छ । निकिताको नाममा रहेको सम्पत्तिसमेत जफत गर्न माग गरिएको छ । रवि लामिछानेको काभ्रेपलाञ्चोक नाल्दुम बालुवापाट अंशबन्डाबाट पाएको ११११ क्षेत्रफल जग्गा र निकिता पौडेलको काठमाडौं बूढानीलकण्ठ ८ मा रहेको ०५०० क्षेत्रफल रहेको ३ करोड ८५ लाख पर्ने जमिन उल्लेख गरिएको छ । यसै गरी प्रतिवादी रवि र निकिताको बैंक खाताका रहेको मौज्दात ७, ७४, ७७४५९ पनि उल्लेख गरी जफत गर्न माग गरिएको छ । यसैगरी जोशीका श्रीमती, छोराछोरीलगायतलाई पनि प्रतिवादी बनाइएको छ । सम्पत्ति जफत माग गर्दै प्रतिवादी बनाइएकाहरूमा नितिका पौडेल, पदमा बञ्जाडे जोशी, रोचक जोशी, मीना पछाईं र राधा पछाईं छन् । सूर्यदर्शन सहकारी मामिलामा मूल, थप र पूरक अभियोगपत्र गरी हालसम्म कुल ६३ जना प्रतिवादी कायम भएको जिल्ला सहकारी वकिल कार्यालयले जनाएको छ । अभियोग पत्रमा रवि लामिछोन, छविलाल जोशी, रामबहादुर खनाल, दिपेशकुमार पुन, नेत्रपाणी बास्तोला, देबेन्द्रबाबु राई, विज्ञान राई, लीला पछाईं, विश्वक्रिम राई, विशाल तामाङ, नवीन अछामी, बिना रिमाल, असरफ अली, सिदलकी, दीपक लामा, अनन्तबाबु राई र ओमप्रकाश गुरुङलाई प्रतिवादी बनाइएको छ । यस्तै गरी वीरबहादुर रानाभाट, दिपा न्यौपाने, कल्पनाकुमारी श्रेष्ठ, ज्ञानबहादुर बम्जन, मीना गुरुङ, सूर्यध्जय न्यौपाने, आरती गुरुङ, लिलाबहादुर गुरुङ, पेशल कुमार राई, कृष्णबहादुर गुरुङ, देवकुमार नेपाली, शकुन्तला गुरुङ, मिश्रकुमारी गुरुङ, रितु ताम्राकार र लक्ष्मीप्रसाद पौडेलविरुद्ध पनि अभियोग पत्र दायर गरिएको छ । उनीहरूविरुद्ध व्यक्तिगत र सामूहिक बिगो कायम गरिएको छ । प्रहरीले लामिछानेसहित ५१ जनाबाट डेढ अर्ब रुपैयाँ बिगो असुल्नुपर्ने र सहकारी ठगी, संगठित अपराध र सम्पत्ति शुद्धीकरणमा मुद्दा लगाउनुपर्ने राय दिएको छ । लामिछानेको हकमा सहकारी ठगीमा ४ देखि ६ वर्षसम्म कैद, संगठित अपराधमा थप ५० प्रतिशत सजाय र सम्पत्ति शुद्धीकरणमा २ देखि १५ वर्ष कैद र बिगोको दोब्बर जरिवना लगाउनुपर्ने राय प्रहरी अनुसन्धान प्रतिवेदनमा उल्लेख छ । लामिछाने कहिले पक्राउ परे र कहाँकहाँ लगियो ?मुद्दा दर्ता भएका प्रहरी कार्यालयमा इलाका प्रहरी कार्यालय बुटवल, जिल्ला प्रहरी परिसर काठमाडौं, जिल्ला प्रहरी कार्यालय पर्सा र जिल्ला प्रहरी कार्यालय चितवन छन् । रास्वपा सभापति रवि लामिछाने पार्टीका केन्द्रीय कार्यालय काठमाडौंबाट कात्तिक २ गते पक्राउ परेर पोखरा ल्याइएको थियो । कात्तिक ४ गते रविलाई कास्की जिल्ला अदालतबाट पक्राउ परेको दिनदेखि लागू हुने गरी ६ दिन हिरासतमा राखेर अनुसन्धान गर्ने अनुमित दिएको थियो । कात्तिक ८ गते जिल्ला अदालत कास्कीले दोस्रोपटक म्याद थप गरेको थियो । कात्तिक २० गते कास्की जिल्ला अदालतले तेस्रोपटक १० दिन म्याद थप गरेको थियो । यसैगरी कात्तिक २५ गते जिल्ला अदालत कास्कीले चौथोपटक १३ दिन म्याद थप गरेको थियो । कात्तिक २५ गते पोखराबाट अनुसन्धानका लागि भैरहवा लगेर बयान लिइएको थियो । मंसिर ९ गते कास्कीमा पाँचौंपटक १५ दिन म्याद थप भएको थियो । मंसिर १३ गते अनुसन्धानका लागि पोखराबाट काठमाडौं लगेर बयान लिइएको थियो । यसैगरी मंसिर १८ गते अनुसन्धानका लागि काठमाडौंबाटै चितवन लगेर बयान लिइएको थियो । मंसिर २३ गते छैटौंपटक चार दिनका लागि म्याद थप भएको थियो । मंसिर २४ गते अनुसन्धानका लागि पोखराबाट पर्सा लगिएको थियो । मंसिर २६ गते बयान लिएर पर्साबाट काठमाडौं हुँदै पोखरा लगिएको थियो । उही दिनमा रातको समयमा सुतिरहेको समयमा उठाएर स्थलमार्ग हुँदै पोखरा लगिएको भन्दै प्रहरी र सरकारको मानव अधिकार हनन भएको भन्दै आलोचना भएको थियो । यसैगरी मंसिर २७ गते पाँच दिनका लागि कास्की जिल्ला अदालतले सातौंपटक म्याद थप गरेको थियो । यसैगरी पुस १ गते प्रहरीद्वारा अनुसन्धान प्रतिवेदन सरकारी वकिल कार्यालयमा पेस गरेको थियो । पुस २ गते जिल्ला अदालत कास्कीले ८ औंपटक म्याद थप गरेको थियो । आइतबार पुस ७ गते सरकारी वकिलको कार्यालयले मुद्दा दायर गरेको छ । लामिछानेको सांसद पद निलम्बन गर्न संसद्लाई पत्राचार कास्की प्रहरीले राष्ट्रिय स्वतन्त्र पार्टीका सभापति रवि लामिछानेको सांसद पद निलम्बन गर्न संघीय संसद् सचिवालयमा पत्र पठाएको छ । लामिछानेविरुद्ध संगठित अपराध, सम्पत्ति शुद्धीकरण र सहकारी ठगीको आरोपमा जिल्ला अदालतमा आइतबार मुद्दा दायरपछि कास्की प्रहरीले सांसद पद निलम्बनका लागि सचिवालयलाई पत्र पठाएको हो । सम्पत्ति शुद्धीकरण ऐनको दफा २७ को प्रयोजनका लागि कास्की प्रहरीको पत्र प्राप्त भएको संसद् सचिवालयले जनाएको छ । सम्पत्ति शुद्धीकरण ऐन २०६४ को दफा २७ मा मुद्दा दर्तापछि पद स्वतः निलम्बन हुने व्यवस्था छ । दफा २७ मा भनिएको छप्रचलित कानुनबमोजिम स्थापित संगठित संस्थाको कुनै पदाधिकारी वा कर्मचारी वा कुनै राष्ट्र सेवक यस ऐनबमोजिम थुनामा रहेकोमा त्यसरी थुनामा रहेको अवधिभर र निजउपर दफा २२ बमोजिम मुद्दा दायर भएकामा सो मुद्दाको किनारा नभएसम्म त्यस्तो कर्मचारी, पदाधिकारी वा राष्ट्र सेवक स्वतः निलम्बन भएको मानिनेछ । कात्तिक २ गते पक्राउ परेका लामिछानेविरूद्ध आइतबार अदालतमा मुद्दा दर्ता भएको हो ।"
थाइल्यान्ड र म्यानमार जाने नेपालीका लागि ट्राभल एडभाइजरी जारी,"काठमाडौं : सरकारले थाइल्यान्ड र म्यानमारमा जाने नेपालीका लागि ट्राभल एडभाइजरी जारी गरेको छ। वैदेशिक रोजगारीमा लगाइदिने प्रलोभन देखाएर नेपालीहरूलाई त्यहाँ पुर्याई गैरकानुनी रूपमा काम लगाएको पाइएपछि परराष्ट्र मन्त्रालयले सोमबार ट्राभल एडभाइजरी जारी गरेको हो। मानव वेचविखन र विभिन्न अपराधिक गतिविधिमा संलग्न गिरोहहरूले नेपालीलाई कम्बोडिया, लाओस र म्यानमारमा लगी जबरजस्ती अवैध कार्यमा लगाउने, रोजगारदाताले राहदानी खोसिदिने, १२१३ घण्टासम्म काममा लगाउने, चरम यातना दिने, तलब नदिने लगायतका समस्याबारे उजुरी पर्ने गरेको परराष्ट्र मन्त्रालयले जानकारी दिएको छ। 'याहुन र बैंककमा आवेदन गर्ने नेपालीहरूको संख्यामा उल्लेखनीय रूपमा बढोत्तरी भइरहेको घटनाप्रति यस मन्त्रालयको गम्भीर ध्यानाकर्षण भएको छ। वैदेशिक रोजगारीमा लगाइदिने वा यस्तै प्रकृतिका अन्य प्रलोभनमा पारी ठूलो रकम लिई कुनै व्यक्तिलाई विदेशमा पुर्याई अलपत्र पार्ने एवं नेपाल सरकारको प्रचलित कानुनबमोजिम निषेध गरिएका कार्यमा संलग्न हुने वा यसखाले क्रियाकलाप गर्नेगराउने कार्य कानुन बमोजिम दण्डनीय भएकाले यस्ता गैरकानुनी कार्यहरु नगर्ननगराउन र यसतर्फ सचेत रहन सम्बन्धित सबैमा हार्दिक अनुरोध छ,' विज्ञप्तिमा भनिएको छ। अनलाइन जुवा, कल सेन्टर फ्रड, क्रिप्टो करेन्सी ठगी आदिमा संलग्न शंकास्पद आइटी फर्महरूले बैंककमा रोजगारीका अवसरहरूको प्रलोभन देखाई युवाहरूलाई ठगी गरिरहेको र पीडितहरुलाई गैरकानुनी रूपमा बैंकक हुँदै कम्बोडिया, लाओस र म्यानमार ल्याई बन्दी बनाएर काम गर्न लगाइएको पाइएको एवं थाइल्याण्ड र म्यानमारमा रोजगारीका विज्ञापनहरू प्रायः सामाजिक सञ्जाल प्लेटफर्महरू मार्फत विभिन्न स्थानका एजेन्टहरूद्वारा प्रस्तावित हुने भएकाले त्यस्ता सामाजिक सञ्जाल प्लेटफर्म वा अन्य स्रोतहरूमा प्रचार गरिएका नक्कली जागिरको प्रलोभनमा नपर्न आग्रह गरिएको छ। त्यस्तै वैदेशिक रोजगारमा जाने प्रयोजनका लागि भिजिट भिसामा यात्रा नगर्न र रोजगारीको प्रस्ताव स्वीकार गर्नुअघि विदेशस्थित सम्बन्धित नेपाली नियोगमार्फत विदेशी फर्मकम्पनी रोजगारदाताहरूको बारेमा पर्याप्त जानकारी लिन तथा व्यक्तिगत रूपमा ती फर्मकम्पनीरोजगारदाताहरूको वेवसाइट चेकजाँच गर्न एडभाइजरीमा भनिएको छ।"
निजी मेडिकल कलेजमा स्नातकोत्तर भर्ना हुने आवासीय चिकित्सकलाई सरकारीसरह निर्वाह भत्ता दिन कार्यदलको सुझाव,"काठमाडौं : चिकित्सा शिक्षाको स्नातकोत्तर तहमा भर्ना हुने आवासीय चिकित्सकको निर्वाह भत्ता सम्बन्धमा सुझाव दिन गठन गरेको कार्यदलले सुझावसहितको प्रतिवेदन हस्तान्तरण गरेको छ। आइतबार साँझ प्रतिवेदन बुझाएको अतिरिक्त सचिव टंक बराकोटी नेतृत्वको कार्यदलले स्वास्थ्य तथा जनसंख्या मन्त्री प्रदीप पौडेललाई नयाँ शैक्षिक सत्रमा निजी मेडिकल कलेजमा भर्ना हुने आवासीय चिकित्सकलाई सरकारी शिक्षण संस्थाका कार्यक्रममा भर्ना भएका विद्यार्थीलाई उपलब्ध गराइए सरह निर्वाह भत्ता उपलब्ध गराउन मनासिव हुने रायसहितको प्रतिवेदन बुझाएको हो। मन्त्रालय तथा चिकित्सा क्षेत्रका उच्च अधिकारी संलग्न कार्यदलले दिएको प्रतिवेदनमा निजी मेडिकल कलेजमा अध्ययन गर्ने चिकित्सकको निर्वाह भत्ताको विषय कार्यान्वयनका लागि कार्ययोजना तयार गरी अविलम्ब लागू गर्न मनासिव हुने पनि राय दिएको छ। २०८२ वैशाख १ गतेदेखि प्रारम्भ हुने भएकोले क्यालेण्डरको परिपालना हुने गरी २०८१ मंसिर ९ गते बसेको चिकित्सा शिक्षा आयोगको पन्ध्रौ बैठकमा छलफल भएका आधारमा चिकित्सा शिक्षाको स्नातकोत्तर तहका कार्यक्रम सञ्चालनका लागि सेल्फ अप्राइजल फाराम भरेका निजी लगानीमा सञ्चालित शिक्षण संस्था लगायतका सबै शिक्षण संस्थाहरूको स्थलगत अनुगमन, सिट निर्धारण तथा विद्यार्थी भर्नाको समग्र प्रक्रिया अविलम्ब सुचारु गर्न मनासिब हुने प्रतिवेदन पनि कार्यदलले दिएको छ। चिकित्सा शिक्षाका विभिन्न तह र विधाका शैक्षिक कार्यक्रममा लिइने शुल्कका सम्बन्धमा आयोगबाट कार्यविधि तर्जुमा भइनसकेको अवस्थामा शुल्क निर्धारण सम्बन्धी कार्यविधिको मस्यौदा तयार गर्न शुल्क निर्धारणको आधारहरू सिफारिस गर्ने समेतको कार्यदेश तोकी चिकित्सा शिक्षा आयोगका उपाध्यक्षको संयोजकत्वमा कार्यदल गठन भएको छ। कार्यदलले आवासीय चिकित्सकको निर्वाह भत्तासम्बन्धी विषय शुल्कसँग समेत अन्तरसम्बन्धित भएकाले चिकित्सा शिक्षा आयोगद्वारा गठित कार्यदललाई नै शुल्क निर्धारण सम्बन्धी कार्यविधि यथाशीघ्र तयार गरी कार्यान्वयन गर्न पनि सुझाव दिएको छ। कार्यदलले चिकित्सा शिक्षाको गुणस्तर तथा पहुँच अभिवृद्धि, एकीकृत प्रवेश परीक्षाको सुदृढीकरण, छात्रवृत्तिको व्यवस्था, विद्यार्थीको थप सेवा सुविधा, कार्यअवधि र सहुलियत, विदेशी विद्यार्थीहरूको सिट निर्धारण तथा विद्यमान कानुन समयसापेक्ष बनाउन राय सुझावसहितको प्रतिवेदन पेश गर्ने प्रयोजनका लागि एक उच्चस्तरीय कार्यदल गठन गर्नसमेत सुझाव दिएको छ। प्रतिवेदन ग्रहण गर्दै स्वास्थ्य तथा जनसंख्या मन्त्री पौडेलले कार्यदलको सुझाव कार्यान्वयनमा लैजाने प्रतिबद्धता जनाएका छन्।"
अझै किन बढेन घरजग्गा कारोबार ?,"अर्थतन्त्र चलायमान बनाउने मुख्य व्यवसाय हो घरजग्गा कारोबार। सरकारलाई राजस्व संकलनदेखि आर्थिक गतिविधि बढाउने यो व्यवसाय थलिएको छ। कोभिडपछि थला परेको यो व्यवसाय उकास्न सरकारले केही पहल त गरेको छ। तर, त्यो मात्रै पर्याप्त देखिएको छैन। त्यसैकारण, नीतिगत र व्यावहारिक सुधार गर्नुपर्ने खाँचो औंल्याइएको छ। सरकारले नै गठन गरेको अध्ययन कार्यदलको प्रतिवेदन कार्यान्वयनमा गए यो व्यवसाय चलायमान बन्ने जानकारहरू बताउँछन्। काठमाडौं : आर्थिक २०७८०७९ मा घरजग्गा कारोबारमार्फत ५८ अर्ब ३४ करोड राजस्व उठ्यो। त्यसपछि मुलुकमा कोभिडको संक्रमण फैलियो। अर्थतन्त्र ठप्प जस्तै भयो। जसको प्रत्यक्ष मारमा पर्यो, घर जग्गा कारोबार। त्यसयता थलिएको घर जग्गा कारोबारले अझै गति लिन सकेको छैन। जबकी, सरकारले यही कारोबार बढाउन बजेटमार्फत जग्गाको कित्ताकाट पनि खुलायो। तर, अपेक्षाकृत कारोबारमा सुधार भएन। गत वर्ष ०८००८१ मा घर जग्गा कारोबारमार्फत ४६ अर्ब ५४ करोड राजस्व उठेको थियो। चालु वर्षमा केही सुधार देखिए पनि कैयौं नीतिगत र व्यावहारिक कठिनाइका कारण यो व्यवसायले गति लिन नसकेको सरोकारवाला बताउँछन्। सरकारलाई हालै बुझाइएको अध्ययन प्रतिवेदनले पनि घर जग्गा कारोबारमा नीतिगत सुधारका लागि सुझाव दिइएको छ। जसमा भवन एकीकरणसम्बन्धी स्पष्ट कानुनी व्यवस्थाको अभाव रहेको, योजना अनुमति प्रक्रिया निकै झन्झटिलो रहेको, बिचौलियाको हालीमुहाली रहेको, अस्वाभाविक महँगो भएको, प्रभावकारी नियमन हुन नसकेको र जग्गासम्बन्धी हदबन्दीका कारण कठिनाइ रहेको अध्ययन प्रतिवेदनको निष्कर्ष छ। सुस्त गति लिँदै कोभिड यता थला परेको घर जग्गा व्यवसायमाथि उठ्न सकेको छैन। वार्षिक करिब ७० अर्बसम्म यो व्यवसायबाट राजस्व संकलन हुने गरेकोमा हाल ४६ अर्ब रुपैयाँमा झरेको छ। घरजग्गा कारोबार बढ्दो क्रममा रहे पनि कोभिड अघिको तुलनामा आउन नसकेको भूमि व्यवस्थापन तथा अभिलेख विभागका प्रवक्ता वेदप्रसाद अर्याल बताउँछन्। विभागको तथ्यांकअनुसार आर्थिक वर्ष ०८०८१ मा यसबाट राजस्व ४६ अर्ब ५४ करोड उठेको थियो। गत आर्थिक वर्ष १५ लाख ४४ हजार संख्यामा घरजग्गा कारोबार भएको थियो। कोभिडको समयमा आर्थिक वर्ष २०७५७६ मा घरजग्गा राजस्व करिब २५ अर्ब मा झरेको थियो। नाजुक अवस्थामा नै पुगेको यो व्यवसाय फस्टाउने क्रममा रहेको अर्याल बताउँछन्। उनका अनुसार उपत्यकामा भन्दा पूर्वीतराई र तराईमा घरजग्गाको किनबेच बढेको छ। घरजग्गा कारोबार गर्दा सरकारलाई दर्ता शुल्क, पुँजीगत लाभकर तथा अन्य राजस्व आउँछ। बास्तविक कारोबार एउटा, कागजमा अर्कै घरजग्गाको वास्तविक किनबेच वार्षिक करिब २० खर्ब रुपैयाँको हुन्छ। तर, सरकारी तथ्यांकमा १० खर्ब रुपैयाँ बराबरको मात्रै हुने गर्छ। खरिदबिक्रिमा हुने अपारदर्शिताका कारणले यो व्यवसाय धराशयी भएको नेपाल जग्गा तथा आवास विकास महासंघका अध्यक्ष भेषराज लोहनी बताउँछन्। बजार मूल्यभन्दा सरकारी मूल्य न्यून भएको कारणले वास्तविक किनबेच मूल्यमा फरक परेको लोहनीको भनाइ छ। खरिदबिक्री एउटा मूल्यमा हुन्छ, सरकारी मूल्यांकन अर्कै अर्थात न्यून मूल्यमा हुने गरेको छ। राज्यले पारदर्शी बनाएर प्रणालीमा लैजान सके यो मूल्य कम्तीमा २० खर्ब हुन्थ्यो। अपारदर्शी कारोबारका कारण सरकारले राजस्व पनि गुमाउँदै जान्छ। दर्ता शुल्कसँगै लाभकर, आयकर पनि गुमेको छ, लोहनी बताउँछन्। घरजग्गा व्यवसायमा असंगठित ढंगबाट कारोबार मौलाउँदा समस्या परेको र सरकारले यसमा कडाइ गर्दा यो व्यवसाय धराशयी बन्दै गएको हो। संगठित रूपमा यस व्यवसायमा काम गर्दै आएका व्यवसायीले असंगठित कारोबार रोक्न लाइसेन्स सिस्टम प्रणाली लागू गर्न, प्रणाली गत कारोबारमा सुुधार गर्न, डिजिटल प्रणालीको व्यवस्था माग गर्दै आएका छन्। तर, सरकारले यसमा ध्यान पुर्याउन नसक्दा सरकारको राजस्व गुमिरहेको अध्यक्ष लोहनीको भनाइ छ। घरजग्गा कारोबारलाई टेवा दिन भन्दै सरकार तथा राष्ट्र बैंकले विभिन्न खुकुलो नीति अपनाएका छन्। राष्ट्र बैंकको तथ्यांकअनुसार चालु आर्थिक वर्षको कात्तिक मसान्तसम्म करिब २ खर्ब २४ अर्ब रुपैयाँ रियल स्टेटमा ऋण लगानी भएको छ। अघिल्लो वर्षको सोही अवधीमा करिब २ खर्ब ११ अर्ब रुपैयाँ बैंक तथा वित्तीय संस्थाबाट ऋण लगानी भएको थियो। यो अवधिमा करिब ६६५ प्रतिशतले ऋण लगानी बढे पनि अपेक्षाकृत रूपमा भने कारोबार बढ्न सकेको छैन। घरजग्गा कारोबारमा आइरहेको गतिरोधलाई सम्बोधन गर्न सरकारले गठन गरेको कार्यदलले सरकारलाई अन्तिम प्रतिवेदन पनि बुझाइसकेको छ। गत मंसिरमा गठित समितिले शुक्रबार उपप्रधान तथा सहरी विकासमन्त्री प्रकाशमान सिंहलाई यस क्षेत्रका समस्या चुनौती र सुधारका सुझावहरू समेटेर प्रतिवेदन बुझाएको छ। उक्त प्रतिवेदनले देखाएका समस्याहरू यस्ता छन्। समितिले घर जग्गा कारोबारमा देखिएका समस्या सुल्झाउन अधिकांश कानुन, कार्यविधि तथा मापदण्डहरू परिमार्जन गर्नुपर्ने साथै नयाँ कानुनहरूसमेत निर्माण गर्नुपर्ने औंल्याएको छ। जग्गा व्यवस्थापनदेखि आयोजना सञ्चालनसम्मका समस्याहरू सम्बोधन गर्न आवश्यक प्रमुख नीतिगत सुझावहरू यी हुन्। १ जग्गा विकास आयोजनालाई सरलीकृत गरी देशैभर छिटोछरितो रूपमा सम्पन्न गर्न सकिने सोच अनुरूप जग्गा एकीकरण आयोजना सञ्चालन व्यवस्थापन र हस्तान्तरण कार्यविधि सरकारबाट स्वीकृत गरि लागू गर्नुपर्ने। जग्गा एकीकरण आयोजना निजी क्षेत्रबाट समेत सञ्चालन गर्न सकिने गरी निश्चित कार्यविधि र मापदण्ड बनाउनु पर्ने।२ संयुक्त आवास भवन निर्माण अनुमति प्रक्रिया थप सरलीकरण गर्न ५ तला (पार्किङबाहेक) वा २० मिटर अधिकतम उचाइ भएको र बढीमा ५० आवास एकाइ भएको संयुक्त आवास र मिश्रित आवासको योजना अनुमति, भवन संहिता चेकजाँच, नक्सा पास तथा अनुगमन लगायतका विषयहरू सम्बन्धित स्थानीय तहबाटै हुने व्यवस्था गर्नुपर्ने।३ निर्देशित जग्गा विकास अवधारणा (जीएलडी) अनुसार काठमाडौं उपत्यका विकास प्राधिकरणबाट प्राप्त विवरणअनुसार करिब १२३ किमि जीएलडीसडक विस्तार हुन बाँकी छ, तर योजना लागू हुनुभन्दा पहिले र पछि प्रस्तावित सडकको क्षेत्राधिकारभित्र भवनलगायत संरचना निर्माण भएको र वैकल्पिक सडक निर्माण भइसकेको लगायतका कारण देखाइ स्थानीय तह तथा सम्बन्धित व्यक्तिहरूबाट जीएलडी संशोधन तथा खारेजीको लागि निरन्तर अनुरोधसमेत भएको देखिएकाले यस सम्बन्धमा आवश्यक प्राविधिक अध्ययन गराई शीघ्र उपयुक्त निर्णय हुनु पर्ने। ४ संयुक्तसामूहिक आवास, मिश्रित आवास, विशिष्ट संरचनाहरू जस्तै सिनेमा हल, अस्पताल र धेरै मानिसहरूको जमघट हुने ठूला बहुउपयोगी भवनहरू निर्माण गर्नु पूर्व अनिवार्य रूपमा योजना अनुमति प्राप्त गर्ने व्यवस्था हुनुपर्ने। संयुक्त आवासको स्वामित्वसम्बन्धी ऐन, २०५४ र नियमावली, २०६० वमोजिम सञ्चालन हुने संयुक्त आवाससामूहिक आवासको स्वीकृति अनुमति मापदण्डसम्बन्धी प्रक्रिया पूरा गर्ने धेरैवटा ऐन नियम एवं सरकारी निकाय भएकाले एउटै ऐन र एउटै सरकारी ढोकाबाट निकास पाउने व्यवस्था कानुनमा हुनुपर्ने। यसका लागि स्वीकृत मापदण्डमा तोकिएबमोजिम हुने गरी १५,००० बर्ग मिटरसम्मको जग्गा विकास तथा सामूहिक आवाका योजना अनुमति स्थानीय तहबाटनै हुने गरी व्यवस्था गर्न उपयुक्त हुने। योजना अनुमतिसम्बन्धी मापदण्डमा नै योजना अनुमति प्राप्त गर्नको लागि पेस गर्नुपर्ने कागजात तथा सार्वनजनिक निकायले अनुमति प्रदान गर्नुपर्ने समयावधी तोक्नुपर्ने। ५ जग्गाको स्वामित्व सञ्चालक वा निजको कम्पनीमा मात्र हुनुपर्नेमा विभिन्न व्यक्तिको नाममा हुँदाहुँदै पनि केही आयोजनामा योजना अनुमति दिने गरेको देखिँदा सो गर्न नपाउने कानुनी व्यवस्था हुनुपर्ने। स्वामित्मा नआउँदासम्म चार किल्ला तोकि सो क्षेत्रमा प्रस्तावित भौतिक विकास योजना कार्यान्वयन गर्न मिल्ने देखिएमा सैद्धान्तिक सहमति दिन सकिने।६ हाउजिङअपार्टमेन्ट विल्डर्सको हकमा सर्वप्रथम आयोजनाको योजना अनुमति प्राप्त भई सम्बन्धित निकायबाट लिनुपर्ने स्वीकृत लिई जग्गा विकास गरी नक्सा पास भएपछि मात्र नेपाल सरकारका सम्बन्धित निकायबाट स्वीकृति लिएपछि विज्ञापन प्रकाशित गर्न पाउने गरी ऐनमा संशोधन गर्नुपर्ने।७ अपार्टमेन्ट निर्माण सम्पन्न भएपश्चात् एकाइ धनीले पाउने सुविधाको आवश्यक व्यवस्था कसरी गरिएको छ सो व्यहोरा समेत सरकारी निकायबाट स्वीकृत भएबमोजिम सुविधा पाउने गरी विज्ञापनमा अनिवार्य विवरण खुलाउनुपर्ने व्यवस्था ऐनमा गरिनुपर्ने।८ आयोजनाको लागत हेरी आवासीय योजनाहरूमा वातावरणीय अध्ययन सम्पन्न गर्न समय निकै बढी लाग्ने देखिएकोले आवासीय आयोजनाका लागि मात्र प्रयोगमा ल्याउनेको हकमा बढीमा ३ महिनाभित्र अध्ययन सम्पन्न हुने व्यवस्था कानूनमा गरिनुपर्ने।९ मिश्रित आवासीय प्रयोजनको भवनमा व्यापारिक रूपमा प्रयोग गर्न सकिने क्षेत्रफल जस्तै क्याफे, पार्किङ ग्रोसरी, व्यायाम केन्द्र लगायतको स्वामित्वको स्पष्टतासहित न्यूनतम सेवा सुविधाहरू निर्धारण हुनुपर्ने। संयुक्त आवास सहितको मि िश्रत उपयोगको भवनमा संयुक्त आवासको सामूहिक उपयोगका सुविधाहरू सम्बन्धमा आवासका लागि अनुमति दिँदा नै स्पष्ट व्यवस्था गर्नुपर्ने।१० काठमाडौँ उपत्यका भित्रका नगरपालिका र नगरोन्मुख गाविसहरूमा गरिने निर्माणसम्बन्धी मापदण्ड, २०६४ मा उपत्यकाका विभिन्न राजकुलो, खोल्सी, नदी किनार रहेको जग्गाबाट ४ देखि २० मिटरसम्म सेट व्याक छोड्नुपर्ने र उक्त निर्माण निषेधित क्षेत्रमा परेको जग्गाको समेत अन्य क्षेत्र सरह मालपोत तथा सम्पत्ति कर लिनु उपयुक्त नहुने भएकोले हरियाली तथा कृषि क्षेत्रको संरक्षण तथा प्रवर्धनको लागि निर्माण निषेधित क्षेत्रमा परेको जग्गाको मालपोत कर, सम्पत्ति करमा छुट हुनुपर्ने।११ भवन निर्माण मापदण्डमा एफएआर, लाइट प्लेन र निर्माण गर्न पाइने भवनको अधिकतम उचाइलाई समेत समेटी भूउपयोग योजनामा आधारित मापदण्ड तय हुनुपर्ने। १२ आयोजनाको योजना अनुमति लिइसकेपछि एक वा एकभन्दा बढी कित्ता भएमा आयोजनाअनुरूप पूर्वाधारको पहुँच र जग्गा विकास गरेर मात्र आयोजनामा आवासीय घरहरूको बुकिङ तथा बिक्री गर्न पाउने गरी कानुनी व्यवस्था हुनुपर्ने। जग्गा विकास आयोजनाको हकमा आवास तथा जग्गा विकासकर्ताले न्यूनतम पूर्वाधारहरू जस्तै पक्की सडक, ढल, विद्युत्, खानेपानी वितरण प्रणाली अनिवार्य रूपमा बनाउनुपर्ने। प्रस्तावित आयोजनासम्म पहुँच हुनुपर्ने सडक खानेपानी ढल निकासको व्यवस्थापनमा सरकारी निकायको भूमिका सम्बन्धमा अनुमति चरणमा नै स्पष्ट हुनुपर्ने।१३ योजना अनुमतिदेखि निर्माण चरणसम्म अनुमति दिने निकायहरूबाट नै अनुमतिबमोजिम कार्य भए नभएको अनुगमन गर्नुपर्ने। अनुमति तथा नक्सा बमोजिमको अपार्टमेन्टहाउजिङ तयार भए नभएको पाइएमा तत्काल रोक्का राखे वा भत्काउने प्रक्रियालाई प्रभावकारी बनाउनुपर्ने।१४ संयुक्त आवास सामूहिक आवास बनाउने डेभलपर्सहरूलाई उद्योगधन्दा गर्ने उद्योगी सरह मान्यता दिनुपर्ने र सो डेभलपर्सहरूले बनाएका संयुक्त सामूहिक आवास बनाई बिक्री वितरण नभएसम्म स्थानीय निकायले लिने घर जग्गा कर छुट पाउने गरी कानूनमा व्यवस्था गर्नुपर्ने।१५ कतिपय स्थानीय तहहरूबाट आवासीय भवनहरू निर्माण गर्ने समयको म्याद दुई वर्ष मात्र दिने गरेकोमा आयोजनाको प्रकार तथा विशेषता हेरी आयोजना कति अवधीको हुने हो योजना अनुमति दिँदा नै उल्लेख हुनुपर्ने। योजना सम्पन्न नभएसम्म सम्पत्ति कर नलिने व्यवस्था हुनुपर्ने।१६ कुनै अपार्टमेन्ट सञ्चालनकर्ताले आफ्नो आयोजना देखाइ बैंक तथा वित्तीय संस्थाबाट कर्जा लिँदा, अग्रिम बुकिङकर्ता बुकिङ भएको एकाइ र लगानी रकम खुलाई बुकिङ गरिएको अपार्टमेन्ट एकाइ बाहेकको बाँकी जग्गा एवं अपार्टमेन्ट एकाइको हकमा मात्र कर्जा लगानी गर्न पाउने, पछि अपार्टमेन्ट एकाइ खरिदकर्ताले रकम जम्मा गर्दा सञ्चालकको सहमतिपत्र एवं सम्झौतापत्रको प्रतिलिपिसहित बैंकलाई जानकारी गराउने र खरिद रकम बैंकमार्फत जम्मा गर्ने र सो पूरा भुक्तानी भएका एकाइको बैंक तथा वित्तीय संस्थाले लिलाम गर्न नपाउने कानुनी व्यवस्था हुन जरुरी देखिन्छ।१७ कुनै पनि आयोजनामा ५० प्रतिशतभन्दा बढी आवास एकाइ धनीहरूलाई बिक्री गरी हक हस्तान्तरण गरेको बढीमा एक वर्षभित्र आयोजनामा प्रयोग हुने साझा बाटो खुल्ला क्षेत्र सामूहिक उपयोग हुने ठाउँहरूलगायत सम्झौतामा ब्रोसरमा दिने भनी खुलाएका साझा कुराहरू आवास सञ्चालन कर्ताबाट कानुनबमोजिम उपभोक्ता समिति गठन गराई अनिवार्य रूपमा व्यवस्थापन हस्तान्तरण गरिनु पर्ने कानुनमा व्यवस्था हुनुपर्ने।१८ संयुक्त आवाससामूहिक आवासभित्र रहेका एकाइ धनीहरूबाट गठन भएका उपभोक्ताहरूको व्यवस्थापन समितिले संस्था दर्ता गर्नुभन्दा अगाडि सम्बन्धित नगरपालिका गाउँपालिकाबाट निर्धारित ढाँचामा पूर्वसहमति लिएर मात्र सम्बन्धित निकायबाट दर्ता हुने गरी कानुनी व्यवस्था गरिनुपर्ने।१९ संयुक्त आवास तथा सामूहिक आवास सञ्चालनको लागि गठन हुने व्यवस्थापन समितिको काम, कर्तव्य र अधिकार कानुनमा नै तोकि दिनुपर्ने। सो बमोजिम नभएको व्यवस्थापन समितिलाई कारबाही गर्ने, सजाय गर्ने अधिकार सम्बन्धित स्थानीय तहलाई हुने गरी कानूनमा व्यवस्था गरिनुपर्ने।२० आवास कम्पनीले बिक्री वितरण गरेको संयुक्त आवास सामूहिक आवास तथा एकाइहरू भत्केबिग्रेमा सोको मर्मत गर्ने र बिमा गर्ने लगायतको कार्य उपभोक्ता समितिलाई हस्तान्तरण भएको मितिले कम्तीमा एक वर्षसम्म आयोजना सञ्चालकबाटै हुनुपर्ने।२१ संयुक्त तथा सामूहिक आवास सञ्चालन तथा व्यवस्थापनमा उत्पन्न विवाद तथा समस्या स्थानीय तहबाट समाधान हुन नसकेमा यस्ता समस्या समाधान गर्न मन्त्रालय वा विभागस्तरमा पुनरावलोकन समित गठन हुनुपर्ने। २२ संयुक्त तथा सामूहिक आवासमा अत्यावश्यक सेवा तथा सुविधाहरू जस्तै खानेपानी, फोहोरमैला व्यवस्थापन, सम्पत्ति कर लगायतमा सम्बन्धित पालिकाले अन्य क्षेत्रको तुलनामा भेद भाव गर्न नहुने। समितिले कानुनी संरचना सुधारका लागि समयसिमा तोकेर नै अघि बढ्न सुझाएको छ। जसअनुसार राष्ट्रिय सहरी नीति २०८१ कार्यान्वयन, नगरी विकास ऐनका प्रावधान समेट्दै प्रस्तावित शहरी विकास ऐन जारी गर्नुपर्ने, संयुक्त आवासको स्वामित्वसम्बन्धी ऐन २०५४ तथा नियमावली २०६० संशोधन, जग्गा विकास आयोजना सञ्चालन कार्यविधि परिमार्जन गर्न भनिएको छ। उपप्रधान तथा सहकारी विकासमन्त्री प्रकाशमान सिंहलाई घरजग्गा कारोबारबारे अध्ययन गर्न गठित कार्यदल आफ्नो प्रतिवेदन बुझाउँदै । यस्तै, काठमाडौं उपत्यका भित्रका नगरपालिका र नगरोन्मुख गाविसहरूमा गरिने निर्माणसम्बन्धी मापदण्ड २०६४ र बस्ती विकास, सहरी योजना तथा भवन निर्माणसम्बन्धी आधारभूत निर्माण २०७२ लाई छाता मापदण्डका रूपमा जारी गर्नुपर्ने, संयुक्त, सामूहिक र योजनाबद्ध आवाससम्बन्धी मापदण्ड २०६२ परिमार्जन गर्दै लागू, वातावरण संरक्षण नियमावली २०७७ मा संघीय मर्मअनुसार कार्यान्वयन, भूमिसम्बन्धी ऐन नियमावलीमा समन्वय र वित्त तथा करसम्बन्धी सहजीकरणका लागि सुझाइएको छ। समस्याहरू क जग्गा व्यवस्थापन तथा योजना अनुमति चरण र जग्गा एकीकरण आयोजना कार्यान्वयनमा निजी क्षेत्र संलग्न हुने व्यवस्था नभएको। ख निर्माण तथा वित्तीय व्यवस्थापन चरण ग हस्तान्तरण, सञ्चालन र व्यवस्थापन चरण"
रवि लामिछानेसहितको मुद्दा न्यायाधीश नीतिज राईको इजलासमा,"पोखरा : सहकारी ठगीका आरोपित राष्ट्रिय स्वतन्त्र पार्टीका सभापति एवं पूर्वगृहमन्त्री रवि लामिछानेसहित पाँच प्रतिवादीको आजदेखि जिल्ला अदालत कास्कीमा बयान हुँदैछ। लामिछानेसहित पूर्वडीआईजी छविलाल जोशी,लिला पछाई,रामबहादुर खनाल र कृष्णबहादुर गुरूङको बयान आज हुन लागेको हो। मुद्दाको सुनुवाइका लागि न्यायाधीश नीतिज राईको इजलासमा पेशी तोकिएको छ। यसअघि आइतबार जिल्ला सरकारी वकिलको कार्यालय कास्कीले लामिछानेसहित ३१ जनाविरुद्ध सहकारी ठगीमा मुद्दा दायर गरेको थियो । छविलाल जोशीसहित अदालतमा उपस्थित गराइएका पाँचजना प्रतिवादीको बयान हुने जिल्ला अदालत कास्कीले जनाएको छ। बयान सकिएपछि थुनछेक आदेश हुनेछ पोखराको सूर्यदर्शन सहकारीको रकम अपचलन प्रकरणमा उनीहरूविरुद्ध तीनवटा कसूरमा मुद्दा दर्ता भएको छ। पाँचजनाको सम्पत्ति जफत गर्नुपर्ने सरकारी वकिल कार्यालयको सुझाव छ। सहकारी ठगी,संगठित अपराध र सम्पत्ति शुद्धिकरणसम्बन्धी कसूरमा ८ कम्पनी र ३६ व्यक्तिविरुद्ध मुद्दा दायर भएको छ। लामिछानेसहित १९ जनाविरुद्ध संगठित अपराधमा समेत मुद्दा चलाइएको जिल्ला सरकारी वकिलको कार्यालय कास्कीले जनाएको छ। लामिछानेसँगै जोशी, खनाल, पछाई र गुरूङविरुद्ध सम्पत्ति शुद्धीकरणमा मुद्दा दायर गरिएको छ। लामिछानेमाथि सम्पत्ति शुद्धीकरणमा २७ करोड ८९ लाख ४४ हजार ७ सय बिगो दाबी माग गरिएको छ। यसैगरी जोशीविरुद्ध ७४ करोड ३४ लाख ७१ हजार, खनालसँग १४ करोड ३० लाख ९१ हजार ९ सय ११ र पछाइसँग २४ करोड ६७ लाख सात हजार २४ बिगो दाबी माग गरिएको छ। सम्पत्ति शुद्धिकरणमा मुछिए पछि लामिछानेको सांसद पद समेत निलम्बनमा परेको छ।अब मुद्दाको अन्तिम किनारा नलाग्दासम्म लामिछानेको सांसद पद निलम्बन हुने भएको हो। सरकारी वकिल कार्यालय कास्कीले संघीय संसद् सचिवालयलाई लामिछाने निलम्बनमा परेको औपचारिक जानकारी गराइसकेको छ। सहकारी ठगीतर्फ लामिछानेलाई ३ करोड ३७ लाख ६५ हजार र जोशीविरुद्ध ५ करोड २६ लाख ६५ हजार र दीपेश पुनसँग २ करोड १४ लाख आठ हजार आठ सय ४३ बिगो माग गरिएको छ । सहकारी ठगीका आरोपित अन्य व्यक्तिलाई पनि कसुरअनुसारको बिगो र सजायको मागसहित मुद्दा दर्ता गरिएको सरकारी वकिलको कार्यालयले जनाएको छ । सहकारीको बचत रकम अपचलन गरेको आरोपमा सभापति लामिछाने गत कात्तिक २ गते काठमाडौंबाट पक्राउ परेका थिए। उनीमाथि कास्कीसहित काठमाडौं,चितवन,रुपन्देही र पर्सामासमेत सहकारी ठगीको आरोपमा अनुसन्धान भइरहेको छ । सूर्यदर्शन सहकारी ठगीका मुख्य योजनाकार जीबी राईलगायत अन्य आरोपी भने अझै फरार छन् । यी हुन् प्रतिवादीहरू देवकुमार नेपाली, बागलुङ कृष्ण बहादुर गुरुङ, कास्की अनन्तबाबु राई , ओखलढुङा दिपा न्यौपाने, चितवन कल्पना कुमारी श्रेष्ठ ,काठमाडौं दिपेशकुमार पुन, काठमाडौं विश्व विक्रम राई, ताप्लेजुङ लक्ष्मीप्रसाद पौडेल , काठमाडौं रोचक जोशी , काठमाडौं गिता पछाई , ललितपुर निकिता पौडेल, काठमाडौं रविना रिमाल, ललितपुर छबिलाल जोशी , काठमाडौं लिला पछाई , ललितपुर रवि लामिछाने , काठमाडौं राम बहादुर खनाल, तनहु ज्ञान बहादुर बम्जन, सिन्धुली मिना गुरुङ , कास्की सूर्यध्वज न्यौपाने , काठमाडौं आरती गुरुङ , कास्की पेशल कुमार राई , काठमाडौं मिश्र कुमारी गुरुङ , कास्की रितु ताम्राकार , कास्की विशाल तामाङ , सिन्धुली राधा पछाई , ललितपुर शकुन्तला गुरुङ, कास्की नविन अछामी , काठमाडौं नेत्रपाणी बास्तोला , कास्की पद्य्मा बन्जाडे , काठमाडौं असरफ अलि सिद्दिकी, रुपन्देही दिपक लामा , काठमाडौं ओम प्रकाश गुरुङ , रुपन्देही लिला बहादुर गुरुङ, ललितपुर देवेन्द्रबाबु राई , ओखलढुङा विज्ञान राई , उदयपुर विरबहादुर रानाभाट , चितवन गोरखा मिडिया नेटवर्क प्राईभेट लिमिटेड, काठमाडौं नेचर हर्व्स इन्टरनेशनल प्राईभेट लिमिटेड , काठमाडौं नेचरर नेष्ट प्राईभेट लिमिटेड काठमाडौं , काठमाडौं स्प्रिङउड रियल स्टेट एण्ड हाउजिङ प्राईभेट लिमिटेड , काठमाडौं नेपाल श्री मल्टी मिडिया प्राइभेट लिमिटेड , काठमाडौं गोर्खा ग्रुप मल्टी इन्भेष्टमेण्ट प्राईभेट लिमिटेड , काठमाडौंमन्दरा स्पा एण्ड वेलनेस सेन्टर प्राईभेट लिमिटेड, कास्की जिबि ग्रुप अफ कम्पनीज प्राईभेट लिमिटेड, ललितपुर"
"आगामी निर्वाचनमा पार्टी एक्लै चुनाव लड्छ, एकताबद्ध भएर अघि बढौं : सिटौला",काठमाडौं : नेपाली कांग्रेसका नेता कृष्णप्रसाद सिटौलाले पार्टी एकताबद्ध भएर जानुको विकल्प नरहेको बताएका छन्। नेपाली कांग्रेस १०० दिने विशेष अभियान अन्तर्गत काठमाडौं महानगरस्तरीय भेलालाई सम्बोधन गर्दै सिटौलाले देश र जनताको विकासका लागि पार्टीभित्रको मतभेद अन्त्य गर्दै एकताबद्ध भएर जानुको विकल्प नरहेको बताएका हुन्। कांग्रेसको नेतृत्वले मात्रै मुलुकमा देखिएका अर्थतन्त्र लगायतका समस्या समाधान गर्न सक्ने उनले बताए। सिटौलाले व्यक्तिगत नभइ जनताको स्वार्थसिद्ध गर्नका लागि पार्टीमा आबद्ध भएकाले यसबारे गहन भएर सोच्न कार्यकर्तालाई सुझाव दिए। गएको निर्वाचनमा अन्य दलहरूसँग गठबन्धन गरेपनि आगामी निर्वाचनमा पार्टी एक्लै चुनाव लड्ने भएकाले अहिलेदेखि नै त्यसको तयारी गर्नुपर्ने उनले जोड दिए। उले निर्वाचनमा उम्मेदवार चयनका लागि तल्लो तहबाटै सिफारिस गर्ने कामलाई प्रभावकारी बनाउनुपर्नेमा जोड दिए। राजनीतिक क्षेत्रमा जनताको अधिकारका लागि कांग्रेसले गरेको योगदानका बारेमा जनतालाई बुझाउन सक्नुपर्ने उनको भनाइ छ।
त्रिभुवन अन्तर्राष्ट्रिय विमानस्थलको सुधारको कार्ययोजना १५ दिनभित्र पेश गर्न पर्यटनमन्त्रीको निर्देशन,"काठमाडौं : संस्कृति,पर्यटन तथा नागरिक उड्डयनमन्त्री बद्री पाण्डेले पर्यटकहरूलाई सहजीकरण गर्न विमानस्थल सम्बद्ध निकायलाई निर्देशन दिएका छन् । सोमबार बसेको त्रिभुवन अन्तर्राष्ट्र्रिय विमानस्थल सम्बद्ध निकायको बैठकमा मन्त्री पाण्डेले उक्त निर्देशन दिएका हुन्। 'त्रिभुवन अन्तर्राष्ट्र्रिय विमानस्थल संवेदनशील क्षेत्र हो । धेरै गुनासाहरू आउने गरेका छन् । सुरक्षा निकायको भूमिका अझैं प्रभावकारी बनाउनुपर्ने देखिन्छ । हाम्रा सेवा यात्रुमैत्री हुन जरुरी छ,'उनले भने, 'एकपटक आउने विदेशी पर्यटकलाई पटकपटक आउने खालको वातावरण बनाउनुपर्छ । ' मन्त्री पाण्डेले त्रिभुवन विमानस्थल विदेशीहरूका लागि प्रमुख प्रवेशद्वार भएकाले राष्ट्रिय पहिचान झल्किने खालको पोशाक लगाउन समेत आग्रह गरे। मन्त्री पाण्डेले ४६ लाख क्षमता भएको त्रिभुवन अन्तर्राष्ट्र्रिय विमानस्थलले हाल ९० लाख यात्रुहरूलाई सेवा दिनुपर्ने बाध्यता रहेको स्मरण गर्दै प्रविधिमैत्री सेवा प्रवाह गरी सेवा चुस्तदुरुस्त पार्न समेत आग्रह गरे। उनले विमानस्थलमा देखिएका समस्याहरूको पहिचान गरी १५ दिनभित्र कार्ययोजना बनाएर अघि बढ्न समेत निर्देशन दिए। मन्त्री पाण्डेले भने,'भन्सार,अध्यागमन,एयरलाइन्स,क्यान कसले के के ? काम गर्ने र कति सयम भित्र गर्ने भनि प्राथमिकरण गर्नुहोस्। त्यसका लागि १५ दिन भित्र कार्ययोजना बनाएर अघि बढ्नुहोस् । '"
प्रथम कंकेदेउराली महोत्सवको १५ हजारले गरे अवलोकन,"गुल्मी : गुल्मीको मदाने गाउँपालिकाले आयोजना गरेको प्रथम कंकेदेउराली कृषि, पर्यटन तथा सांस्कृतिक महोत्सव सम्पन्न भएको छ। तीन जिल्लाको संगमस्थलमा पर्ने धार्मिक तथा पर्यटकीय क्षेत्र कंकेदेउरालीको प्रचारप्रसार तथा पर्यटन प्रवर्द्धनका लागि यही पुस ५ गतेदेखि ७ गतेसम्म महोत्सव सञ्चालन गरिएको थियो। घुम्न जाऔं यसपाली कंकेदेउरालीको नारासहित आयोजना गरिएको महोत्सवमा खुला लोकभजन प्रतियोगिता, विद्यालयस्तरीय खोजी प्रतिभा (मदाने लोकतारा) कृषि मेला प्रदर्शनीसँगै चर्चित कलाकार प्रस्तुति दिएका थिए। महोत्सवमा आयोजना खुला लोक भजन प्रतियोगितामा गाउँपालिका भित्रका तीन भजन समूहले मात्रै सहभागिता जनाएको कंकेदेउराली पर्यटन पूर्वाधार विकास समितिका उपाध्यक्ष सुनिल थापाले जानकारी दिए। आध्यात्मिक जागरण सांस्कृतिक समाज प्रथम, म्यालपोखरी भजन मण्डली दोस्रो र पुर्कोट महिला भजन मण्डली तेस्रो भएका छन्। प्रथम समूहले १५ हजार र प्रमाणपत्र, द्वितीय र तृतीयले क्रमशः १० र ५ हजारसहित प्रमाणपत्र पाएका छन्। महोत्सवमा लुकेर रहेको प्रतिभा पहिचानका लागि विद्यालयस्तरीय खोजी प्रतिभा अर्थात् (मदाने लोकतारा) सञ्चालन गरिएको थियो। जसमा मदाने गाउँपालिका भित्रका सातवटा माध्यमिक विद्यालयबाट ८० जना प्रतियोगी सहभागी थिए। सहभागीमध्ये चार जनालाई पुरस्कृत गरिएको छ भने अन्य सहभागीलाई सम्मान गरिएको छ। रियाले माध्यमिक विद्यालयका छात्रा कमला सुनार प्रथम मदाने लोक तारा बन्न सफल भएकी छन्। उनले नगद १५ हजार र प्रमाणपत्र प्राप्त गरेकी छन्। त्यस्तै सोही विद्यालयकी विद्यार्थी वर्षा परियार दोस्रो स्थान हासिल गरेकी छन्। उनले १० हजार र प्रमाणपत्र पाएकी हुन्। पृथ्वी माध्यमिक विद्यालयका छात्र अनुपम बिक तेस्रो र अग्लुङ माध्यमिक विद्यालयका छात्रा जालपा खत्री सान्त्वना भएको उपाध्यक्ष थापाले बताए। थापाका अनुसार तृतीयले ८ हजार र सान्त्वना हुनेले ५ हजारसहित प्रमाण पत्र पाएका छन्। त्यस्तै महोत्सवमा गाउँपालिका स्तरीय कृषि तथा पशुपक्षी मेला प्रदर्शनी गरिएको थियो। मेलामा सबै वडाबाट कृषि तथा पशुपक्षी मेला प्रदर्शनी गरिएको आयोजकले जनाएको छ। गाउँपालिकाका कृषि शाखा प्रमुख हुमबहादुर थापाका अनुसार महोत्सवमा पालिका भित्रबाट एक सय आठ वस्तुहरू प्रदर्शनी भएको थियो। लोप हुन थालेका बालीलाई संरक्षण गर्न गुणस्तरीय चेकजाँच गरी स्थानीय र रैथाने बालीलाई महोत्सवमा प्राथमिकता दिइएको थियो। कृषि शाखाले गरेको मूल्यांकनबाट उत्कृष्ट किसान पुरस्कृत भएका छन्। प्रथमले ३ हजार, दोस्रो २ हजार पाँच सय तेस्रोले २ हजार र सान्त्वनाले ८ सय प्राप्त गरेको कृषि शाखा प्रमुख थापाले बताए। महोत्सव मैदानमा सांस्कृतिक कार्यक्रमहरूसँगै जिल्लास्थित उत्पादन हुने कृषि जन्य सामग्रीहरू, मनोरञ्जनात्मक पिङलगायत विभिन्न औद्योगिक क्षेत्रबाट उत्पादित सामग्रीहरूको बिक्री वितरणका लागि राखिएको थियो। कृषि तथा घरेलु उद्योगबाट उत्पादित वस्तुहरूको प्रदर्शन गरिएको थियो। महोत्सवमा वरिष्ठ लोक तथा दोहोरी गायक बोम बहादुर कार्की लगायतका राष्ट्रियस्तरका कलाकारले बेजोड प्रस्तुति दिएका थिए। प्रधानमन्त्री कार्यालयका पूर्व जनसम्पर्क विज्ञ रहेको बेला आफूले कंकेदेउरालीको पर्यटन प्रवर्द्धन र यस क्षेत्रको विकासका लागि बहुउद्देश्यीय योजना समावेशमा पहल गरेको बुद्धि जिसीले बताए। जिसीले आर्थिक वर्ष २०८००८१ को बजेट भाषणमा देशमा नमुना योग्य दुईवटा जलासाय युक्त प्रोजेक्ट सञ्चालनमा कंकेदेउराली समावेश भएको सुनाए। उनले कंके देउराली मदानेको मात्र नभई जिल्लाकै एक ऐतिहासिक, धार्मिक तथा पर्यटकीय स्थल रहेकाले यसको विकासमा सबै लाग्नुपर्ने बताए। कंकेको भविष्य पर्यटकीय देउरालीको क्षेत्रमा मात्र नभई धार्मिक हिसाबले पनि उज्ज्वल रहेको बताउँदै जिसीले आवश्यक विहीन फलाम र कंक्रिटको कम प्रयोग गरेमा यसको थप सौन्दर्यता देखिने बताए। कंकेदेउराली गुल्मीको उत्कृष्ट गन्तव्य हो यसको प्रचारप्रसार गर्नु सबैको दायित्व रहेको मदाने गाउँपालिका अध्यक्ष महेन्द्र बहादुर कुँवरले बताए। यस क्षेत्रमा पर्यटन प्रवर्द्धनका लागि पहिलो पटक आयोजना गरिएको महोत्सवमा उत्साहजनक सहभागिताले सफलतापूर्वक सम्पन्न भएको अध्यक्ष कुँवरले बताए। उनले कंकेको विकास र महोत्सव सञ्चालनमा सहयोग गर्ने विभिन्न संघ संस्था लगायत सबैलाई समापनका अवसरमा धन्यवाद दिए। जिल्लाका पर्यटकीय स्थलमध्ये कंकेदेउराली पनि एक भएकाले यस प्रचारप्रसारमा विशेष जोड दिन सकेमा यहाँको पर्यटन क्षेत्रको विकासमा थप टेवा पुग्ने मदाने गाउँपालिका उपाध्यक्ष सरिता खड्काले बताइन्। गाउँपालिका भित्र थुप्रै सम्भावना बोकेका पर्यटकीय र धार्मिक स्थल छन्। जसमध्येको एक महत्वपूर्ण गन्तव्य हो कंकेदेउराली उपाध्यक्ष खड्काले भनिन्, यसको विकास र पर्यटक भित्राउनका लागि महोत्सवमा लोक भजन प्रतियोगिता, विद्यालय स्तरीय प्रतिभाको खोजी र टेवा पुगेको छ। आगामी दिनमा यसको विकास र पर्यटक वृद्धिका लागि गाउँपालिकाले आवश्यक योजना र कार्यक्रमको गृहकार्य गरिने गाउँपालिका उपाध्यक्ष खड्काले बताइन्। उनले कंकेको देश विदेशमा प्रचारप्रसारका लागि यी र यस्ता खालका मेला महोत्सवलाई गाउँपालिकाले निरन्तरता दिने बताइन्। १५ हजारले गरे मेलाको अवलोकन महोत्सवमा १५ हजारले अवलोकन गरेका छन्। पछिल्लो समय समितिले यस क्षेत्रमा केही नयाँ योजना समेत ल्याएको छ। यस क्षेत्रमा घुम्न र मनमोहक हिमश्रृंखलाको अवलोकन गर्ने पर्यटकको संख्या दिनानुदिन बढ्दै गएको छ। पर्यटकलाई लोभ्याउन यहाँ संग्रहालय, गौतम बुद्धको मूर्ति, फोहरा सहितको पोखरी, भ्यू टावर , पूजाआजाका लागि मन्दिर , बालबालिकाका लागि बाल उद्यान लगायतका थुप्रै संरचना निर्माण गरिएको छ। जसका कारण पर्यटकको रोजाइमा समेत पर्दै गएको छ। समितिले प्रवेश शुल्क ३० रुपैयाँ निर्धारण गरेको छ। यस क्षेत्रमा सरकारले करोडौं लगानी गरेको छ। महोत्सवमा १५२० लाखको कारोबार भएको आयोजकले जनाएको छ।"
युवा तथा खेलकुद मन्त्रालयद्वारा प्रथम त्रैमासिक अवधिको प्रगति समीक्षा,"हेटौंडा : बागमती प्रदेश युवा तथा खेलकुद मन्त्रालयले मन्त्रालय अन्तर्गतका निकायहरूको आर्थिक वर्ष २०८१०८२ को प्रथम त्रैमासिक अवधिको प्रगति समीक्षा गरेको छ। समीक्षा बैठकमा मन्त्रालय र अन्तर्गतका निकायहरूको त्रैमासिक प्रगतिका साथै आयोजनाहरूको वित्तीय एवं भौतिक प्रगतिको अवस्था, कार्यान्वयनमा आइपरेका समस्या तथा चुनौती र समाधानका लागि गरिएका प्रयासहरूबारे कार्यालय प्रमुखहरूको प्रस्तुतीकरण भएको थियो। बैठकमा कार्यालयका प्रमुखहरूले आयोजना सञ्चालनको क्रममा देखिएका समस्याको पहिचान गरी आगामी दिनमा समस्या नदोहोरिने गरी विगतका अनुभवबाट पाठ सिक्दै प्राथमिकताका आधारमा नागरिकले अनुभूत गर्ने गरी कार्य गर्ने प्रतिवद्धता जनाए। युवा तथा खेलकुद मन्त्री मीनकृष्ण महर्जनले आफू मन्त्री नियुक्त हुँदा बजेट बनिसकेको र सो बजेट निकै न्यून भएका कारण युवा वर्ग र खेलकुद जगतको लागि अपेक्षाकृत काम गर्न कठिनाइ भइरहेको बताए। उनले भने, मैले चाहेको भए अन्य विकासे मन्त्रालय पनि लिन सक्थेँ। तर, म खेल क्षेत्रबाट आएको मानिस युवा र खेलाडीको भावना बुझ्न सक्छु। खेलकुद मन्त्रालय कसरी चलाउने भन्ने विषयमा मलाई राम्रो ज्ञान छ। तर, म मन्त्री नियुक्त हुँदा बजेट बनिसकेको थियो जुन अत्यन्तै न्यून छ। त्यसकारण सोचे अनुसारको काम गर्न सकिएको छैन। उनले आगामी दिनमा बजेट वृद्धि गर्न प्रदेश सरकारसँग नियमित रुपमा पहल भइरहेको भन्दै मातहतका कार्यालयले सञ्चालन गर्दै आइरहेको आयोजनाहरूलाई पूर्णता दिन आफूले सक्दो पहल गर्ने बाचा गर्दै कार्यालय प्रमुखहरूलाई निराश नहुन आग्रह गरे। उनले देखिने, सुनिने र नागरिकले अनुभूत गर्ने गरी उत्प्रेरित भएर काम गर्न तथा आगामी दिनमा मन्त्रालयको वार्षिक कार्य योजना बमोजिम नतिजा हासिल गर्ने गरी प्रभावकारी रुपमा कार्यसम्पादन गर्न मन्त्रालय एवं र सम्बद्ध निकायका प्रमुखहरूलाई निर्देशन दिए। बैठकमा प्रदेश खेलकुद विकास परिषद्का सदस्य सचिव दीपक लामाले खेलकुद क्षेत्रको विकास एवम् विस्तारका लागि परिषदबाट छोटो समयमा उल्लेख्य प्रयास भएको बताए। उनले राज्यले खेलकुदको विषय पाठ्यक्रममा नै समावेश गरेर अगाडि बढाउनुपर्नेमा जोड दिए। त्यस्तै प्रदेश युवा परिषद्का कार्यकारी उपाध्यक्ष सन्तोष चौलागाईंले परिषदबाट सञ्चालन भइरहेका युवा लक्षित कार्यक्रमबारे जानकारी गराउँदै तथ्यांक व्यवस्थापन नहुँदा तालिम कार्यक्रम सञ्चालन गर्न केही कठिनाइ भएको भन्दै त्यसतर्फ सरकारले सहयोग गर्नुपर्ने बताए। कार्यक्रममा क्रमशः सामाजिक विकास कार्यालय काभ्रेपलाञ्चोक, ललितपुर, मकवानपुरका कार्यालय प्रमुखहरूले सञ्चालित आयोजनाको भौतिक एवम् वित्तीय प्रगतिबारे जानकारी गराएका थिए।"
"सरकारलाई सुझाव : आत्महत्या भयावह बन्यो, प्रभावकारी जनचेतनामूलक कार्यक्रम सञ्चालन गरौं","काठमाडौं : सांसदहरूले आत्महत्या रोकथाम सम्बन्धमा प्रभावकारी काम हुन नसकेको बताएका छन् । सिंहदरबारमा सोमबार बसेको प्रतिनिधिसभाअन्तर्गतको महिला तथा सामाजिक मामिला समिति बैठकमा उनीहरूले आत्महत्या दर दिनहुँ बढ्दै गएको अवस्थामा पनि आत्महत्या रोकथाम सम्बन्धमा प्रभावकारी काम हुन नसकेको बताएका हुन् । साथै उनीहरूले आत्महत्या बढ्दै जानुको कारणको पहिचान गरी प्रभावकारी जनचेतनामूलक कार्यक्रम गर्न सरकारलाई सुझाव दिएका थिए । बैठकमा गृह मन्त्रालयका सहसचिव भरतमणि रिजालले वडास्तरीय आत्महत्या न्यूनिकरण तथा व्यवस्थापन कार्यदल गठन गरेर विभिन्न चेतनामूलक कार्यक्रम गर्दै आएको जानकारी दिए। परामर्शसहितको चेतनामूलक कार्यक्रम, मनोपरामर्श, योग तथा ध्यान अभ्यासलगायतका कार्यक्रमहरू वडास्तरबाटै सञ्चालन भइरहेको उनले बताए। मन्त्रालयले कार्ययोजना नै बनाएर आत्महत्या न्यूनिकरण अभियान सुरू गरिसकेको उनको भनाइ छ । बैठकमा स्वास्थ्य मन्त्रालयका प्रतिनिधिहरूले सय बेडभन्दा बढीको अस्पतालमा अनिवार्यरुपमा मानसिक स्वास्थ्य चिकित्सक खटाउने व्यवस्था रहेको जनाएका थिए । त्यस्तै हाल प्रत्येक दिन २० जनाले आत्महत्या गर्ने तथ्याङ्क रहेको उनीहरूले जानकारी दिए ।"
विद्यार्थीलाई न्यानो कपडा,काठमाडौं : रामेछापको मन्थली माविका विद्यार्थीलाई न्यानो कपडा वितरण गरिएको छ। नर्सरीदेखि १० कक्षासम्म अध्ययन गर्ने करिब १ हजार २ सय विद्यार्थीलाई ट्याक सुट लगायतका कपडा वितरण गरिएको हो। पार्टीका बागमती प्रदेश कमिटी सदस्य समेत रहेका समाजसेवी रत्नप्रसाद गौतमले नेकपा एमाले रामेछापसँगको समन्वयमा कपडा वितरण गरेका हुन्। १२ लाख रुपैयाँ बराबरका कपडा गौतमले सहयोग गरेका विद्यालय व्यवस्थापन समितिका अध्यक्ष तेजप्रसाद सुवेदीले बताए। सोमबार विद्यालयमा आयोजित कार्यक्रममा गौतमले कपडा हस्तान्तरण गरे। गौतमले विद्यार्थी र अभिभावकलाई पठनपाठनमा उत्प्रेरित गर्न आफूले जिल्ला पार्टी र विद्यालय व्यवस्थापन समिति तथा विद्यालय प्रशासनसँग समन्वय गरी सहयोग गरेको बताए । मन्थली मावि भित्रै कलेज समेत सञ्चालन भएकोले प्राविधिक विषय पढ्ने केही विद्यार्थीहरूलाई समस्या परे आफूले सकेको सहयोग गर्ने प्रतिबद्धता समेत उनले व्यक्त गरे। कार्यक्रममा मन्थली नगरपालिका प्रमुख लब श्रेष्ठले समाज बुझ्नलाई विद्यार्थीको बानी व्यवहार बुझे पुग्ने बताए। त्यसैले विद्यार्थीलाई अनुशासित र सुशिक्षित बनाउन समाजको सबै क्षेत्र लाग्नुपर्नेमा उनले जोड दिए। मन्थली माविका प्रधानाध्यापक डा टंकप्रसाद दाहालले मन्थली माविको भौतिक पूर्वाधार निर्माणमा पनि गौतमको ठूलो योगदान रहेको बताए।
दुप्चेश्वरको भेटी पाँच लाख बचत,नुवाकोट : नुवाकोटको प्रसिद्ध तीर्थस्थल दुप्चेश्वर मन्दिरमा यस वर्ष गरिएको मेलामा भक्तजनले चढाएको भेटी बचत भएको छ। दुप्चेश्वर विकास कोषका अनुसार पाँच लाख रुपैयाँ बचत भएको छ। दुप्चेश्वर गाउँपालिका६ रामतीस्थित ठुलो पहरामा रहेको दुप्चेश्वर महादेव मन्दिरमा साताव्यापी रुपमा लागेको मेलामा आठ लाख ६४ हजार दुई सय १२ रुपैयाँ भेटी संकलन भएको थियो। जसमा तीन लाख ६५ हजार एकसय ४१ रुपैयाँ खर्च भएको कोषले जनाएको छ। मन्दिरमा धान्यपूर्णिमा मेलाको सम्पूर्ण व्यवस्थापनका लागि विभिन्न शीर्षकमा खर्च गरिएको कोषाध्यक्ष राजकुमार श्रेष्ठले बताए।
शनिबारदेखि नै बन्द थियो बाबुछोरा मृत भेटिएको कोठा,"काठमाडौं : कार्यालयको कामले ६ दिनअघि काठमाडौं आएका कूलप्रसाद आर्चाय मृत फेला परेका छन्। भक्तपुरको बालकोट फिकाधारामा ५६ वर्षीय आचार्य छोरासँगै मृत फेला परेका हुन्। उनका २२ वर्षीय छोरा प्रविन आचार्य पनि मृत फेला परेका हुन्। रूपाकोट मजुवागढी१ खोटाङ घर भएका कुलप्रसाद जिल्ला हुलाक कार्यालयका निमिक्त कार्यालय प्रमुख हुन्। उनका दुई छोरा भक्तपुरको बालकोटमा बसेर पढ्दै थिए। जेठो छोरा मिलन आर्चाय भने फरार छन्। जिल्ला प्रहरी परिसर भक्तपुरका प्रबक्ता ढुण्डिराज नेउपानेका अनुसार दुईवटा फरक फरक कोठामा आर्चायका बाबुछोरा मृत भेटिएका हुन्। उनीहरूको टाउकोको पछाडि र कानमा समेत चोट भेटिएको छ। आर्चाय परिवारले चार वर्षदेखि उक्त घरमा कोठा लिएर बस्दै आएका थिए। डीएसपी नेउपानेका अनुसार उनीहरू साढे तीन तले घरको भुइतल्लामा २ वटा कोठा लिएर बस्ने गरेका थिए। मिलन लोकसेवा आयोगको तयारी गरिरहेका थिए भने प्रविनले भीएस निकेतनमा बीएस्सी अध्ययन गर्दै आएका थिए। बाबुछोराको शरीरमा चोटैचोट देखिएको र उक्त कोठा बाहिरबाट ताला लगाएको अवस्थामा रहेकाले हत्या भएको हुनसक्ने प्रहरीको अनुमान छ। 'सँगै खाना खाएर सुतेका जेठा छोरा फरार रहेकाले पनि हत्या भएको हुनसक्ने अनुमानलाई पुष्टि गर्छ,' एक प्रहरी अधिकारीले भने। प्रहरीले घटनाको प्रारम्भिक अनुसन्धान गरेको छ। प्रारम्भिक अनुसन्धानका क्रममा शनिबार दिनभर सँगै रहेका तीन बाबुछोराले राति पनि सँगै खाना खाएका थिए। एकै फ्ल्याटमा बस्ने अर्को कोठाको साथीहरूलाई पनि मिलन आफैंले बनाएको तरकारी बाँडेर खाएका थिए। एउटै कोठामा बसेर खाना खाँदै गफ गरिरहेका बाबु छोराहरू बेग्लाबेग्लै कोठामा सुतेका थिए। आइतबार बिहानदेखि आर्चाय परिवार बस्ने दुई वटा कोठामा बाहिरबाट ताला लगाइएको थियो। काम विशेषले बाहिर गएका होलान् भनेर कसैले पनि सोधखोज गरेनन्। खोटाङ बस्ने कुलप्रसादका आफन्तले आइतबार दिनभर श्रीमान र छोराहरूको नम्बरमा फोन गरे। कसैको पनि फोन उठेन। आइतबार दिनभर फोन नउठ्ने र केही खोज खबर नपाएपछि काठमाडौंमा रहेका आफन्तलाई कोठामा हेर्न जान भनेका थिए। सोमबार विहानै उनका आफन्तहरू बालकोटमा रहेको कोठामा पुगेका थिए। प्रहरी पुगेर कोठा खोलेर हेर्दा दुवै बाबुछोरा मृत भेटिएका थिए। घटनास्थल प्रहरी पुग्दा मृतक बाबुछोराको टाउकोको चोटमा रगत जमिसकेको थियो। शनिबार राति नै उनीहरूको हत्या भएको हुनसक्ने आशंका प्रहरीको छ। प्रवक्ता नेउपाने भन्छन्, सँगै बसेका अर्का छोराको खोजी भइरकेको छ। उनी सम्पर्कमा आएपछि थप कुरा खुल्नेछ। अनुसन्धानका लागि प्रहरीले तालिम प्राप्त कुकुरको सहयोग लिएको छ। विज्ञ टोली खटाएको छ। फरेन्सिक विज्ञको टोली नै घटनास्थलमा गएर अनुसन्धान अगाडि बढाएको छ। उनीहरूको शव पोस्टमार्टम गर्न प्रहरीले त्रिवि शिक्षण अस्पताल महाराजगन्जमा पठाएको छ।"
काठमाडौं विश्वविद्यालय र धुलिखेल अस्पतालबीचको समस्या मिलाउन सहजीकरण समिति गठन,"काठमाडौं : काठमाडौं विश्वविद्यालयको ९८ औँ सभाको आजको बैठकले सो विश्वविद्यालय र धुलिखेल अस्पताल बीचको आपसी समस्याबारे समाधान सहितको प्रस्ताव तयार गर्न राष्ट्रिय योजना आयोगका सदस्य गीताकुमारी पौड्याल अधिकारीको संयोजकत्वमा सात सदस्यीय सहजीकरण समिति गठन गरेको छ। विश्वविद्यालयका कुलपति एवं प्रधानमन्त्री केपी शर्मा ओलीका अध्यक्षतामा आज प्रधानमन्त्री तथा मन्त्रिपरिषद्को कार्यालय, सिंहदरबारमा भएको बैठकले थप गृहकार्य र सम्बन्धित पक्षसँग संवाद गरी आगामी माघ ४ गते बस्ने सिनेट बैठकमा विधिवत् प्रतिवेदन पेस गर्न समितिलाई अख्तियारी दिएको हो। समितिमा विश्वविद्यालयका तर्फबाट उपकुलपति प्रा डा भोला थापा, स्कुल अफ मेडिकल साइन्सेसका डीन प्रा डा मनोज हुमागाईं, स्कुल अफ लका डीन डा ऋषिकेश वाग्ले तथा अस्पतालका तर्फबाट कार्यकारी निर्देशक डा रामकण्ठ माकजु श्रेष्ठ, प्रशासकीय निर्देशक डा विराजमान कर्माचार्य र अनुसन्धान निर्देशक प्रा डा राजीव श्रेष्ठ रहेका छन्। २०५९ चैत १९ गतेको आपसी सम्झौताका आधारमा सहकार्यमा रहेका ती संस्थाबीच बेमेल देखिएपछि गत साउन ३० गतेको ९७ औँ सभामा कुलपतिका एवं प्रधानमन्त्री ओलीले आपसी संवादबाट समाधान खोज्न गर्नुभएको प्रस्ताव पारित भएको थियो। यसबीचमा शिक्षा विज्ञान तथा प्रविधिमन्त्री एवं सहकुलपति विद्या भट्टराईको संयोजनमा दुवै पक्षलाई संवाद र सहमतिको विन्दुमा ल्याउन भएका पहल र समाधानको विकल्पका विविध पक्षबारे आजको बैठकमा छलफल भएको थियो। आर्थिक र कर्मचारी नियमावलीसँग बाझिने गरी विश्वविद्यालयले एकपक्षीय रुपमा निर्णयहरू गरेको भन्दै अस्पतालले असन्तुष्टि जनाएपछि विवाद उत्पन्न भएको थियो। यसैबीच विश्वविद्यालयको पछिल्लो दीक्षान्तको ग्रेस लिष्टमा अनुत्तीर्ण सात विद्यार्थीको नाम समावेश भएको पाइएकाले आजको बैठकले ग्रेस लिस्ट सच्याउने निर्णय गरेको छ। विश्वविद्यालयका रजिस्ट्रार डा अच्युतप्रसाद वाग्लेले ती विद्यार्थीको नाम कसरी सूचीमा पर्न गयो भन्ने बारेमा छानबिन सुरु भएको र ती विद्यार्थीले प्रमाणपत्र नलिएको बैठकलाई जानकारी गराए।"
तीनथान भरुवा बन्दुक र मृगको मासुसहित दुई सिकारी पक्राउ,"धरान : सुनसरीको बराहक्षेत्र नगरपालिका१ स्थित तल्लो बगुवा टोलबाट प्रहरीले तीनथान भरुवा बन्दुक र मृर्गको मासुसहित दुईजना सिकारीलाई पक्राउ गरेको छ । सोमबार इलाका प्रहरी कार्यालय महेन्द्रनगरका प्रमुख विकास राई नेतृत्वको टोलीले बन्दुकसहितका सिकारीलाई पक्राउ गरिएको जिल्ला प्रहरी कार्यालय सुनसरीका प्रवक्ता डीएसपी रामप्रसाद तिमल्सिनाले बताए। चतराको चारकोशे जङ्गलमा मृग मारेर मासु काटिरहेको अवस्थामा प्रहरीले उनीहरूलाई नियन्त्रणमा लिएको डीएसपी तिमल्सिनाले बताए । बराहक्षेत्र नगरपालिकाका१ का ४४ वर्षीय मनबहादुर राई र ४२ वर्षीय राजेन्द्र राईलाई पक्राउ गरिएको उनले बताए । पक्राउ परेका सिकारीलाई सोमबार सार्वजनिक गर्दै प्रहरीले उनीमाथि अनुसन्धान भइरहेको बताएको छ। पक्राउ परेका सिकारीको साथबाट तीनथान भरुवा बन्दुक र ५ केजी मृगको मासु बरामद भएको प्रहरीले जनाएको छ। सिकारीहरूले सुनसरीको कोशी ट्प्पु, चतरा, नडाहा, बक्लौरी, तरहारा, तालतलैया, पानबारी,धरानलगायतको चारकोशे जङ्गलमा हरिण,बँदेल,मृग,कालिजलगायतका जंगली जनावरको सिकार गरी एक हजारदेखि १२ सय रुपैयाँ केजीका दरले बिक्री गर्दै आएको खुलेको छ।"
विदुरमा प्याज पकेट कार्यक्रम सञ्चालन,"नुवाकोट : नुवाकोटको विदुर नगरपालिकाले प्याजमा आत्मनिर्भर बनाउने उद्देश्यका साथ प्याज पकेट कार्यक्रम सञ्चालन गरिएको छ। यसअघि परीक्षणको सुरु गरिएको उक्त कार्यक्रमलाई चालु आर्थिक वर्षदेखि विदुर नपा ७ मा व्यावसायिक उत्पादन गरी विदुर नगरलाई प्याजमा आत्मनिर्भर बनाउने लक्ष्य लिइएको मेयर राजन श्रेष्ठले जानकारी दिए। उनले विदुर नपालाई प्याजमा आत्मनिर्भर बनाउँदै किसानको आर्थिक उपार्जन वृद्धिमा समेत सहयोग पुर्याउन प्याज पकेट कार्यक्रमलाई विशेष योजनाको योजनाका रूपमा सञ्चालन गरिएको बताए। प्याज पकेट क्षेत्रका किसानलाई आवश्यक पर्ने उन्नत जातका बिरुवाका लागि नगरपालिकाले अनुदानमा बीउ उपलब्ध गराएको छ, मेयर श्रेष्ठले भने, दुईवटा कृषि सहकारीलाई उन्नत जात (रेड क्रियोल)को बीउबाट बिरुवा उत्पादन गरेर पकेट क्षेत्रका किसानलाई सहुलियत शुल्कमा वितरणको प्रबन्ध मिलाएका छौँ। विगतका परीक्षणका रूपमा सञ्चालन गरिएको कार्यक्रम प्रभावकारी बन्नुका साथै स्थानीय किसानको आयआर्जन वृद्धिमा सहयोग पुर्याउन थालेपछि प्याजको व्यावसायिक उत्पादनलाई जोड दिइएको कृषि शाखाले जनाएको छ। बीउ उपलब्ध गराएका किसानले बिरुवा रोप्न सुरु गरेदेखि उनीहरूलाई बजारीकरणसम्म सहयोग पुर्याउन विभिन्न कार्यक्रम समावेश गरिएको छ। कार्यक्रम सफल बनाउन कृषि औजार, सिँचाइ पाइप, प्राविधिक परामर्श दिइने जनाइएको छ।"
डडेलधुरामा दुई पुरुषको मृत्यु,डडेलधुरा : डडेलधुरामा दुई जना पुरुषको मृत्यु भएको छ। नवदुर्गा गाउँपालिकामा माछा मार्ने क्रममा एकजना युवकको डुबेर मृत्यु भएको हो। नवदुर्गा गाउँपालिका४ मलपडास्थित सेती नदीमा माछा मार्ने क्रममा गिल्ला गाउँका २८ वर्षीय रमेश बहादुर विष्टको पानीमा डुबेर मृत्यु भएको जिल्ला प्रहरी कार्यालयले जनाएको छ। आइतबार सेती नदीमा माछा मार्न पासो हाल्न गएका बिष्टको पानीमा डुबेर मृत्यु भएको कार्यालयले जनाएको छ। पानीमा डुबेका विष्टको स्थानीयले उद्धार गरी डडेलधुरा अस्पताल पुगाएका थिए। तर अस्पतालले उनलाई मृत घोषणा गरेको थियो। यस्तै जिल्लाको भागेश्वर गाउँपालिका३ का ४३ वर्षीय अर्जुन रावलको कुलोमा शव भेटिएको छ। प्रहरीका अनुसार उनको शव सुर्नाया गाडको कुलोमा मृत अवस्थामा भेटिएको हो। रावलको शव सुर्नयागाडको कुलोमा भेटिएकाले शंकास्पद छ। घटनाबारे अनुसन्धान भइरहेको प्रहरी जनाएको छ।
मानव अधिकारकर्मी सुनिता दनुवारको निधन,काठमाडौं : मानव बेचबिखनविरुद्धकी अभियन्ता तथा शक्ति समूहकी अध्यक्ष सुनिता दनुवारको निधन भएको छ। आइतबार बिहान जोरपाटीस्थित निवासमा उनको मृत्यु भएको पारिवारिक स्रोतले जनाएको छ। बेहोस अवस्थामा ओछ्यानमा भेटिएकी उनलाई उपचारका लागि अस्पताल पुर्याउने वित्तिकै चिकित्सकले मृत घोषणा गरेको थियो। उनी अमेरिकी विदेश मन्त्रालयबाट सन् २०१८ मा 'टिप हिरो'को रुपमा सम्मानित भएकी थिइन्। उनी लामो समयदेखि मानव बेचबिखन अभियानमा सक्रिय थिइन्।
नेपाल प्रिमियर लिगको फाइनल खेलमा सट्टेबाजी गर्ने दुईजना पक्राउ,"काठमाडौं :नेपाल प्रिमियर लिगको फाइनल खेलमा सट्टेबाजी गरेको अभियोगमा दुईजनालाई प्रहरीले पक्राउ गरेको छ । पक्राउ पर्नेहरूमा भारत उत्तरप्रदेश आग्रा सिकान्द्रा पन्चायत घर भई काठमाडौं टोखा नगरपालिका३ बस्ने ४७ वर्षीय हरिस जावा र ३८ वर्षीय ऋषि मातन रहेका छन् । उनीहरूले काठमाडौं टोखा नगरपालिका३ स्थित ग्रान्डी टावरको नेप्चुन अपार्टमेन्टको फ्ल्याटमा नेपाल प्रिमियर लिगको फाइनल खेलमा सट्टेबाजी गरेको भन्ने सूचनाको आधारमा जिल्ला प्रहरी परिसर काठमाडौंबाट खटिएको प्रहरीले नियन्त्रणमा लिएको हो। उनीहरूको साथबाट मोबाइल ५ थान, ल्यापटप १ थान र सिमकार्ड ८ थान समेत बरामद गरेको प्रहरीले जनाएको छ। यस सम्बन्धमा प्रहरीले आवश्यक अनुसन्धान गरिरहेको छ ।"
साई स्वागत सहकारी ठगी प्रकरण : पूर्वअध्यक्ष भरतमणि जंगम पक्राउ,काठमाडौं : सहकारी ठगी प्रकरणमा भरत जंगम पक्राउ परेका छन्। साई स्वागत बचत तथा क्रण सहकारी संस्था लिमिटेडका पूर्वअध्यक्ष भरतमणि जंगमसमेत भएको सहकारी मुद्दामा अनुसन्धान गर्नका लागि उनलाई पक्राउ गरिएको हो। जिल्ला प्रहरी परिसर काठमाडौंका प्रवक्ता नवराज अधिकारीका अनुसार उनलाई आइतबार दिउँसो २ बजे काठमाडौं १० बिजुलीबजारबाट पक्राउ गरिएको हो। उनीविरुद्ध सहकारी ठगीसम्बन्धी मुद्दा दर्ता भएको छ। सैली थापाको जाहेरीले नेपाल सरकार प्रतिवादी भएको मुद्दामा काठमाडौं ३ बासबारीमा रहेको साई स्वागत तथा बचत ऋण सहकारी संस्थाको रकम अपचलन गरेको आरोप छ। उनीसँगै सोही सहकारीको तत्कालीन कोषाध्यक्ष लुमन दाहाल पनि पक्राउ परेका छन्। दुवै जनालाई जिल्ला प्रहरी परिसर काठमाडौंको टोलीले पक्राउ गरेको हो। अनुसन्धान गर्नका लागि उनीहरूलाई जिल्ला अदालत काठमाडौंले ५ दिनको म्याद दिएको छ।
सुदूरपश्चिममा किन गइरहन्छ भूकम्प ?,"टीकापुर : सुदूरपश्चिमको बिकट पहाडी जिल्ला बाजुराको जगन्नाथ गाउँपालिका गोत्री केन्द्र बनाएर शनिबार ५२ रेक्टर स्केलको भूकम्प गयो । पालिकाले आइतबार तयार गरेको प्रारम्भिक तथ्यांकअनुसार वडा नं ५ दर्जी गाउँका दर्जनौं घरसहित पालिकाका ३ सय ६३ घरमा भूकम्पले क्षति पुर्यायो । पालिका अध्यक्ष कालीबहादुर शाहीका अनुसार ६ वडा रहेको पालिकामा मानवीय क्षति नभए पनि दर्जनौं घर भत्किनुका साथै दर्जनौं घरमा चिराचिरा परेका छन् । शनिबारको भूकम्पले घरमा चिरा परेपछि पीडितहरू त्रिपालमा बस्ने व्यवस्था मिलाएका छौं, अध्यक्ष शाहीले भने, पहाडी जिल्लामा रहेका पुराना माटो र ढुंगाले बनेका घरहरू पटकपटक आइरहेको भूकम्पले चिराचिरा परेका हुन्, त्यस्ता घरमा बस्ने अवस्था छैन । बाजुराकै स्वामीकार्तिक गाउँपालिकाका अध्यक्ष भरतबहादुर रोकायाका अनुसार वडा नं ५ को भैरबनाथ माध्यमिक विद्यालयको भवनसहित ७० भन्दा बढी घरमा क्षति पुगेको छ । पटकपटक गइरहेको भूकम्पले पालिकाका अधिकांश घरहरूमा क्षति पुगेको छ, घरहरू बस्ने अवस्थामा छैनन्, अध्यक्ष रोकायाले भने, पुराना घरहरूका कारण थप जोखिम छ, हामी त भगवान भरोसा बाँचिरहेका छौं । ५२ रेक्टर स्केल गएको भूकम्पले पुुर्याएको भौतिक क्षतिको यकिन तथ्यांक संकलन भइसकेको छैन । भूकम्पले बूढीनन्दा गाउँपालिकामासमेत आंशिक क्षति पुर्याएको छ । राष्ट्रिय भूकम्प मापन तथा अनुसन्धान केन्द्रका अनुसार २०७९ असोज यता सुदूरपश्चिममा सानाठूला गरी ३७ पटक भूकम्प गएको छ । पछिल्लो एक वर्षको अवधिमा बाजुरामा मात्रै १६ पटक भूकम्प गएको केन्द्रको तथ्यांक छ । सबैभन्दा ठूलो ५९ रेक्टर स्केलको भूकम्प ०७९ माघ १० गते र २०८० वैशाख १५ गते बाजुराको बिच्छ्या केन्द्रबिन्दु भएर भूकम्प गएको थियो । माघ १० गतेको भूकम्पमा परी गौमुल गाउँपालिका२ की जमुना रोकायाको ज्यान गएको थियो भने २१ वटा घरमा पूर्णक्षति, ४४ घरमा आंशिक र ४० घरमा सामान्य क्षति पुुगेको थियो । बझाङ केन्द्रबिन्दुु बनाएर २०८० असोज यता १४ पटक भूकम्प गएको केन्द्रको अभिलेखमा उल्लेख छ । केन्द्रका अनुसार बझाङमा ५३ रेक्टर स्केलको भूकम्प गएको झन्डै २१ मिनेटपछि ६३ रेक्टर स्केलको ठूलो भूकम्प गएको थियो । मानवीय क्षति नभए पनि भूकम्पका कारण बझाङका सयौं घरमा क्षति पुगेको हो । छ जनाको ज्यानै जाने गरी डोटीमा २०७९ कात्तिक २३ गते राति ६६ रेक्टर स्केलको भूकम्प गएको थियो । भूकम्पबाट पूर्वीचौकी गाउँपालिका ३ गैरागाउँका ५० वर्षीय प्रेम बोहरा, ४० वर्षीया भगवती बोहरा, १३ वर्षीया सीता बोहरा, ८ वर्षीय हर्क बोहरा, १४ वर्षीया धनसरी बोहरा, १४ वर्षीया तुलछी बोहराको ज्यान गएको थियो भने ५ जना घाइते भएका थिए । त्यसको अघिल्लो राति खप्तड राष्ट्रिय निकुञ्ज केन्द्रबिन्दु भएर ५७, ४१ रेक्टर स्केलको भूकम्प गएको थियो । पटकपटक गइरहेका साना तथा मझौला खालका भूकम्पले सुदूरपश्चिमका पहाडी जिल्लाका बासिन्दा त्रसित बनिरहेका छन् । भूकम्पविद्हरू दक्षिणबाट सर्दै आएको इन्डियन प्लेट उत्तरको युरेसियन प्लेट को मुनि घुस्रिन खोज्ने क्षेत्रमा परेका कारण नेपाल भूकम्पको उच्च जोखिमको क्षेत्रमा परेको बताउँछन् । अध्ययनअनुसार पश्चिम नेपालमा सन् १५०५ पछि ठूलो भूकम्प गएको छैन । जमिनमुनि जति बढी समयसम्म ऊर्जा सञ्चित हुन्छ, भूकम्प त्यति नै बढी शक्तिशाली हुने भूगर्भविद्हरू बताउँछन् । पश्चिमोत्तर भारत र पश्चिम नेपालमा ठूलो भूकम्प नगएको पाँच सय वर्ष बढी भइसकेकाले पनि यो क्षेत्र भूकम्पको उच्च जोखिमयुक्त क्षेत्र मानिएको हो, भूकम्प मापन केन्द्र सुर्खेतका प्रमुख भूकम्पविद् चिन्तन तिम्सिनाले भने, ठूलो भूकम्प जाने शक्ति पश्चिम नेपालमा सञ्चय भइरहेकाले पनि दुई वर्षयता पश्चिम नेपालमा पटकपटक भूकम्प गइरहेको छ । खानी तथा भूगर्भ विभागले गत वर्ष तयार पारेको भूकम्पीय जोखिम नक्सा (एसएचएम) मा पश्चिम नेपालमा लामो समयदेखि ठूलो भूकम्प नआएकाले त्यो क्षेत्रलाई पनि भूकम्पको बढी जोखिमयुक्त क्षेत्रको रूपमा औंल्याइएको छ ।गोरखादेखि पश्चिम भारतको देहरादुनसम्म लामो समय ठूला भूकम्पीय गतिविधि नभएकाले सो क्षेत्रमा बढी ऊर्जा सञ्चित भएर बसेको अनुमान छ । यदि भूकम्प गएमा नेपालको पूर्वदेखि पश्चिमसम्मै फैलिएको चुरे पहाड र त्यस आसपासको क्षेत्रमा भूकम्पबाट बढी क्षति हुनसक्ने सम्भावना औंल्याइएको हो । भूकम्पविद् तिम्सिना पश्चिम नेपालमा पटकपटक गइरहेको भूकम्पले ठूलो भूकम्प आउने संकेतका रूपमा पूर्व तयारी गर्न ढिलाइ गर्न नहुने बताउँछन् । भूकम्प प्रतिरोधात्मक भौतिक संरचना निर्माण गर्नेदेखि उद्धारलगायतका पूर्वतयारी गर्न साना भूकम्पले हामीलाई संकेत गरिरहेका रूपमा बुझ्नुपर्छ, तिम्सिनाले भने । २०७२ सालमा गोरखाको बारपाक केन्द्रबिन्दु भएर गएको भूकम्पपछि विपद् जोखिम न्यूनीकरणका लागि सुदूरपश्चिममा प्रदेशस्तरीय आपतकालीन कार्य सञ्चालन केन्द्र गठन गरिएको छ । केन्द्रले हरेक पालिकामा स्थानीय आपतकालीन कार्यसञ्चालन केन्द्र र जिल्लामा जिल्लास्तरीय आपतकालीन केन्द्र सञ्चालन गरिरहेको छ । भूकम्पनको उच्च जोखिममा रहेको सुदूरपश्चिममा केन्द्रले विपद् जोखिम न्यूनीकरण ऐन, प्रादेशिक कार्ययोजना, क्षेत्रगत अवधारणा र विपद् पूर्वतयारी प्रतिकार्य योजना बनाएको प्रदेश आपतकालीन कार्य सञ्चालन केन्द्रका सूचना व्यवस्थापन अधिकृत गौरीलाल बुढाथोकी बताउँछन् । मुख्य रूपमा विपद्बाट हुने क्षति न्यूनीकरणका लागि समुदायको क्षमता अभिवृद्धि गर्न, विभिन्न संघसंस्थालाई एउटै छानामुनि ल्याएर विपद् प्रतिकार्यका कामहरू भइरहेका छन्, अधिकृत बुढाथोकीले भने, विपद् आउँदा हामीले बनाएरका संरचनाहरूले काम गर्ने छन् ।नीतिगत रूपमा विपद्को तयारी भइरहेको भए पनि भौतिक पूर्वाधार निर्माण, समुदायस्तरमा सचेतना वृद्धि र सुदूर पहाडमा रहेका पूराना तथा जीर्ण भवनका कारण यो क्षेत्र भूकम्पीय उच्च जोखिममा रहेको छ ।"
"आजदेखि पश्चिमबाट हिउँदे वर्षा सुरु हुँदै, हिमाली क्षेत्रमा हिमपात","काठमाडौं : नेपालमा पश्चिमी वायुको सामान्य प्रभाव रहेको छ। मौसम पूर्वानुमान महाशाखाका अनुसार आज साँझबाट सुदूरपश्चिम प्रदेश तथा कर्णाली प्रदेशमा पश्चिमी न्यून चापीय प्रणालीको प्रभावले हल्का वर्षाको सम्भावना रहेको छ। कोशी प्रदेशको उच्च पहाडी तथा हिमाली भूभागका एकदुई स्थानमा तथा सुदूर पश्चिम प्रदेश र कर्णाली प्रदेशका उच्च पहाडी तथा हिमाली भूभागका धेरै स्थानहरूमा हल्का हिमपातको सम्भावना रहेको छ महाशाखाको भनाई छ। महाशाखाको बुलेटिनमा काठमाडौं र पोखरामा पनि छिटपुट वर्षाको सम्भावना रहेको उल्लेख छ। यसपछि वर्षा गराउने अर्को प्रणाली शुक्रबार आउने, त्यो विशेष गरी पश्चिम नेपालमा मात्र रहने महाशाखाले जनाएको छ। तराई र उपत्यकाका केही ठाउँमा हुस्सु र कुहिरो पनि लागेको छ। यसैगरी उच्च पहाडी र हिमाली क्षेत्रका केही ठाउँमा हिमपात हुँदा जाडो बढ्ने र जनजीवन प्रभावित हुनसक्ने भएकोले सतर्कता अपनाउन महाशाखाले अनुरोध गरेको छ।"
साम्प्रदायिक दुर्व्यवहार गर्नेलाई कारबाही गर्न माग,"काठमाडौं : नेपाल प्रिमियर लिग (एनपीएल)को उपाधि विजेता जनकपुर बोल्ट्सका समर्थकमाथि खेल मैदान क्षेत्रमै भएको भौतिक आक्रमण, सम्प्रदायिक तथा भेदभावजन्य घटनामा सलग्नलाई कारबाही गर्न चौतर्फी अवाज उठेको छ। मधेसी आयोग, मधेस प्रदेशका मुख्यमन्त्री सतिशकुमार सिंह, पूर्वप्रधानमन्त्री डा बाबुराम भट्टराई, कांग्रेस पार्टीका महामन्त्री गगन थापालगायत नेता तथा पार्टीहरूले प्रेस विज्ञप्ति निकाल्दै घटनाको निन्दा गर्दै दोषीलाई कारबाहीको माग गरेका छन्। शनिबार टीयुको खेलमैदानमा सुदूरपश्चिम रोयल्स र जनकपुर बोल्ट्सबीच फाइनल खेल भएको थियो। खेलको उपाधि जनकपुर बोल्ट्सले जितेको थियो। खेलअघि र खेल सम्पन्नपश्चात् जनकपुर बोल्ट्सका समर्थकहरूमाथि कुटपिट र सम्प्रदायिक दुव्र्यवहार भएको थियो। सामाजिक सञ्जालमा बोल्ट्सका समर्थकहरूमाथि सम्प्रदायिक अभिव्यक्ति र घृणा फैलाइएको छ। मधेसी आयोगले दोषीलाई तुरुन्त पहिचान गरी कारबाही गर्न नेपाल प्रहरी प्रधान कार्यालय नक्साललाई पत्राचार गरेको छ। पुस ६ गते जनकपुर बोल्ट्स र सुदूरपश्चिम रोयल्सबीच भएको अन्तिम खेलपश्चात् एक अराजक तथा उदण्ड समूहका दर्जनौं व्यक्तिले जनकपुर बोल्ट्सका समर्थकहरूलाई रडसहित अन्य हातहतियारको प्रयोग गरी गम्भीर घाइते बनाएको, सामाजिक सञ्जालमार्फत नश्लीय तथा रंगभेदी शब्दहरूको प्रयोग गरी अपमानित गरेको घटना सम्बन्धमा आयोगको गम्भीर ध्यानाकर्षण भएको छ, आयोगकी उपसचिव सविता डंगोलले प्रहरी प्रधान कार्यालयमा गरेको पत्रमा उल्लेख छ, यस्ता अराजक गतिविधिले सामाजिक तथा साम्प्रदायिक सद्भावउपर खलल पुर्याउने आयोगको ठहर छ। तसर्थ त्यस घटनामा संलग्न दोषीहरूको यथाशीघ्र पहिचान गरी कानुनी कारबाहीको प्रक्रिया अगाडि बढाउनुहुन आदेशानुसार अनुरोध छ। खेल हेर्न आएका मधेस प्रदेशका मुख्यमन्त्री सतिशकुमार सिंहले रंगका आधारमा जनकपुर बोल्ट्सका समर्थकहरूमाथि खेल मैदानमै गरिएको कुटपिट र दुर्व्यवहारजन्य घटना असह्य र पीडादायी रहेको बताएका छन्। दोषीलाई कारबाहीको काम गर्दै मुख्यमन्त्री सिंहले आइतबार विज्ञप्ति नै जारी गरेका छन् जनकपुर बोल्ट्सका समर्थकमाथि केही अराजक र उपद्रवी समूहद्वारा गरिएको सांघातिक आक्रमणप्रति प्रदेश करकारको गम्भीर ध्यानाकर्षण भएको मुख्यमन्त्री सिंहले बताएका छन्। खेलकुद प्रतिस्पर्धाका क्रममा दर्शकहरू स्वाभाविक रूपमा दुई पक्षमा विभाजित हुने र समर्थन दिने हुन्छ, मुख्यमन्त्रीले विज्ञप्तिमा भनेका छन्, तर, त्यस कारणले नै एउटा पक्षले अर्को पक्षलाई साम्प्रदायिक संकीर्णता, दूराग्रह र द्वेषपूर्ण घृणाकै कारण भौतिक आक्रमणलगायतका दुर्व्यवहार गर्नु निन्दनीय र दुर्भाग्यपूर्ण छ। जनकपुर बोल्ट्सका खेलाडी तथा समर्थकमाथि दूराशय तथा विभेदपूर्ण नियतका साथ गरिएको अभद्र एवं अपमानजनक व्यवहार नेपालको संविधान तथा कानुनविपरीतको व्यवहार पनि भएको मुख्यमन्त्री सिंहले उल्लेख गरेका छन्। त्यसैगरी, नेपाल समाजवादी पार्टी (नयाँ शक्ति)का अध्यक्ष तथा पूर्वप्रधानमन्त्री डा बाबुराम भट्टराईले एनपीएल प्रतियोगिताको क्रममा जनकपुर बोल्ट्सका समर्थकमाथि केही अराजक व्यक्तिसमूहबाट भएको भौतिक आक्रमण र नश्लीयरंगभेदी गालीगलौज अत्यन्त आपत्तिजनक रहेको बताएका छन्। बहुजातीय, बहुभाषिक, बहुधार्मिक, बहुसांस्कृतिक विशेषतायुक्त देशमा कुनै समुदायमाथि रंगका आधारमा गरिने दुर्व्यवहार र आक्रमण दण्डनीय हुने डा भट्टराईको भनाइ छ। कांग्रेसका महामन्त्री गगन थापाले बोल्ट्सका समर्थकमाथि भएको नश्लीय र साम्प्रदायिक व्यवहार निकै दुःखलाग्ने खालको रहेको बताएका छन्। उनले भनेका छन्, मधेसी आयोगले यसको कानुनी उपचार खोज्दै कारबाही गर्न गृह प्रशासनलाई सिफारिस गरेको छ, जुन एकदमै सकारात्मक छ। सरकारले यसमा तुरुन्तै कारबाही अगाडि बढाओस्। घटनाको विरोधमा जनमत पार्टीले पनि प्रेस विज्ञप्ति जारी गरेको छ। पार्टी प्रवक्ता डाशरद सिंह यादवले जारी गरेको विज्ञप्तिमा भनिएको छ, एपीएलको फाइनल खेलपछि काठमाडौंमा विजयी उत्सव मनाइरहेका जनकपुर बोल्ट्सका समर्थक मधेसी समुदायका मान्छेहरूलाई लक्षित गरेर नश्लीय सोच बोकेका केहीले विभिन्न अपमानजनक शब्द प्रयोग गर्दै आक्रमण तथा कुटपिटप्रति जनमत पार्टीको गम्भीर ध्यानाकर्षण भएको छ, विज्ञप्तिमा भनिएको छ, यस्ता रंगभेदी क्रियाकलाप गर्ने व्यक्तिहरुको पहिचान गरी गृह प्रशासनले कानुनी दायरामा ल्याई कडाभन्दा कडा कारबाही गर्नुपर्छ। त्यसैगरी, राष्ट्रिय मुक्ति पार्टी नेपालका अध्यक्ष राजेन्द्र महतोले पनि घटना संलग्नमाथि कडा कारबाहीको माग गरेका छन्। जनकपुर बोल्ट्सका समर्थकलाई लक्षित गर्दै मधेसी पहिचान बोकेकाहरूमाथि नश्लीय आधारमा बर्बर हिंसात्मक आक्रमण गरियो। सामाजिक सञ्जालमा आपत्तिजनक घृणा र तुच्छ गालीगलोज एवं अपमानपूर्ण शब्दहरूले सम्पूर्ण मधेसी समुदाय मर्माहत भएको छ, उनले भनेका छन्, यो कार्य घोर भत्र्सानायोग्य र दण्डनीय छ। यसले सम्पूर्ण खेलकुद प्रेमीलाई स्तब्ध र दुखित बनाएको छ। यस प्रकारको हिंसा, विभेद र दुव्र्यवहारले समाजको आधारभूत मूल्यमान्यता एवं सद्भावमा खलल पुर्याएको उनको भनाइ छ। प्रहरीको छानबिन सुरु नेपाल प्रिमियर लिग एनपीएलको फाइनलपश्चात् टियु मैदानबाहिर युवक कुटिएको घटनामा प्रहरीले छानबिन थालेको छ। जिल्ला प्रहरी परिसर काठमाडौंले उक्त घटनाको छानबिन सुरु गरेको हो। परिसरका प्रवक्ता नवराज अधिकारीले प्रहरीले छानबिन सुरु गरेको जानकारी दिए। शनिबार जनकपुर बोल्ट्स र सुदूरपश्चिम रोयल्सबीच भएको फाइनल खेल सकिएपछि त्रिवि क्रिकेट मैदान बाहिर युवकमाथि कुटपिट भएको थियो। सामाजिक सञ्जालमा उक्त कुटपिटको भिडियो भाइरल भएको छ। शनिबार त्रिभुवन विश्वविद्यालयको गेटनजिकै एक समूहले सर्लाहीको बलरा घर भएका अमनकुमार सिंहलाई कुटपिट गरेको घटनाबारे प्रहरीले अनुसन्धान अघि बढाएको हो। त्रिवि गेट नजिकैको सडकमा बाटोमा साथीसँग हिँडिरहेका अमनकुमार सिंहलाई अर्को समूहले कुटपिट गरेको थियो। कुटपिटबाट घाइते भएका युवाको दुवै हात र शरीरको विभिन्न भागमा चोट लागेको छ। मैदानमा गेम सकिएलगत्तै जनकपुर बोल्ट्सका समर्थक रहेका उनीमाथि अन्य टिमका समर्थकले सांघातिक आक्रमण गरेको अनुमान प्रहरीको छ। घाइते युवाको वीर अस्पतालमा उपचार भइरहेको छ। यस घटनाले सामाजिक सद्भाव बिथोल्न खोजेको घटना अस्वीकार्य भएको भन्दै कांग्रेस महामन्त्री गगन थापाले पनि आरोपीहरूलाई कानुनी दायरामा ल्याउन माग गरेका छन्। उनले भनेका छन्, जनकपुर बोल्ट्सका समर्थकप्रति केही व्यक्ति र समूहबाट भएको नश्लीय र साम्प्रदायिक व्यवहार निकै दुःख लाग्ने खालको छ, सरकारले यसमा तुरुन्तै कारबाही अगाडि बढाओस्। यस्तै जनमत पार्टीका अध्यक्ष सिके राउतले पनि घटनाको निन्दा गरेका छन्। आरोपीलाई तत्काल कारबाही गर्न माग गरेका छन्। कुटपिटका विषयमा तत्काल छानबिन गरेर दोषीमाथि कारबाही गर्न मधेसी आयोगले प्रहरी प्रधान कार्यालयलाई पत्राचार गरेको छ।"
अन्नपूर्णको जलवायु परिर्वतनको अभियानमा शिलशिलाको सहकार्य,"काठमाडौं : जलवायु परिर्वतनका बारेमा सचेतना जगाउन अन्नपूर्ण मिडिया नेटवर्कले सञ्चालन गरिरहेको युनिटी फर सस्टेनाविलिटी अभियानमा बीबीसी १०० प्रभावशाली महिलामा नेपालबाट पर्न सफल भएकी शिलशिला आर्चाय जोडिएकी छिन् । सोमबार अन्नपूर्ण मिडिया नेटवर्कको तीनकुनेस्थित हेडक्वाटरमा आयोजित समारोहमा सहकार्य सम्झौता भएको हो। सम्झौतापत्रमा अन्नपूर्ण मिडिया नेटवर्कका महाप्रबन्धक मनोज बस्नेत र अभ्नी दिगोपना केन्द्रकी निर्देशक सहसंस्थापक आर्चायले हस्ताक्षर गरेका हुन्। आर्चायले नेतृत्व गरेको अभ्नी दिगोपना केन्द्र गैरनाफामुलक संस्था हो । यसले आगामी ५ वर्ष भित्रमा नेपालका हरेक क्षेत्रबाट प्रतिनिधित्व हुने गरी एक लाख जना क्लाइमेट लिडरहरू तयार गर्ने अभियानमा जुटिरहेको छ । हाम्रो पुस्ताले लामो समयदेखि उठाइरहेको वातावरण जलवायु संकटको मुद्दालाई अझै बुलन्द बनाउन नेपालकै लिडिङ मिडिया हाउससँग सहकार्य गर्न पाउँदा खुसी लागेको छ,'आर्चायले भनिन्, अब जलवायुको मुद्दालाई राष्ट्रिय तथा अन्तर्राष्ट्रियस्तरमा स्थापित गराउने यो सहकार्यले अतुलनीय भूमिका खेल्नेछ । अन्तर्राष्ट्रियरुपमा प्रतिष्ठित मिडिया बीबीसीको १०० प्रभावशाली महिला भित्र पर्न सफल आर्चाय हामीले सुरु गरिरहेको युनिटी फर सस्टेनाविलिटीअभियानमा जोडिनु हाम्रा लागि राम्रो कुरा हो,'अन्नपूर्ण मिडिया नेटवर्कमा महाप्रबन्धक मनोज बस्नेतले बताए ।"
एनपीएलको फाइनलका दिन दुर्व्यवहार गर्ने दुई जना पक्राउ,काठमाडौं : नेपाल प्रिमियर लिगको फाइनलका दिन समर्थकहरूलाई दुर्व्यवहार गर्ने दुई जना पक्राउ परेका छन्। पक्राउ पर्नेमा डोटी घर भई कीर्तिपुर पाँगा बस्ने २१ वर्षीय अशोक साउद र डोटीकै कीर्तिपुर भाजङ्गल बस्ने १९ वर्षीय गणेश साउद रहेका छन्। उनीहरूलाई आइतबार कीर्तिपुरबाट पक्राउ गरिएको जिल्ला प्रहरी परिसर काठमाडौंका प्रहरी उपरीक्षक नवराज अधिकारीले बताए। पीडितको जाहेरीका आधारमा उनीहरूलाई पक्राउ गरिएको हो। घटनामा संलग्न अन्य व्यक्तिहरूको खोजी भइरहेको र पक्राउ परेकाहरूमाथि थप अनुसन्धान सुरु भएको प्रहरीले जानकारी दिएको छ।
आत्महत्या न्यूनीकरण गर्न गृहमन्त्रालय र काठमाडौं विश्वविद्यालयबीच समझदारीपत्रमा हस्ताक्षर,"काठमाडौं : गृहमन्त्रालय र काठमाडौं विश्वविद्यालयको मानसिक स्वास्थ्य विभागबीच मानसिक स्वास्थ्य अध्यायनअनुसन्धानका लागि समझदारीपत्रमा हस्ताक्षर भएको छ । सोमबार बिहान गृह मन्त्रालयका विपद् महाशाखा प्रमुख डा टोकराज पाण्डे र विश्वविद्यालयका मानसिक स्वास्थ्य विभाग प्रमुख डा दिपक कुँवरले समझदारीपत्रमा हस्ताक्षर गरेका हुन्। गृहमन्त्री रमेश लेखकले अब गृहमन्त्रालय र काठमाडौं विश्वविद्यालयको प्रयासमा आत्महत्याको घटानालाई नियन्त्रण र न्यूनीकरणमा काम हुने बताए । गृह मन्त्रालय र काठमाडौं विश्वविद्यालयको प्रयासमा एक वर्षमा आत्महत्याको घटना ठूलो संख्यामा घट्ने गृहमन्त्री लेखकले विश्वास व्यक्त गरे। आत्महत्याको विषय गम्भीर भएको छ । प्रत्येक दिनको रेकर्ड हेर्दा म आत्तिन्छु, डराउँछु । पछिल्लो २४ घण्टामा मात्र ३७ जनाले आत्महत्या प्रयास गरेका छन् । जसमध्ये ११ जनाको मुत्यु भएको छ । बचेका २६ जनाले जुन सुकै बेलापनि आत्महत्या गर्ने खतरा हुन्छ, उनले भने। आत्महत्याको कारण, कारक र निदानको उपायको खोजीका लागि काठमाडौं विश्वविद्यालयले अध्यायन र अनुसन्धान गर्ने उनको भनाइ छ । नेपाल प्रहरीले पनि आत्महत्या न्यूनीकरण कार्ययोजना २०८१ जारी गरेको छ । आत्महत्या न्यूनीकरण गर्ने कुरामा हामीले काम राखेकै छौं । तर यत्तिले पुगेन । थप अगाडि बढ्नुपर्यो । त्यसका लागि काठमाडौं विश्वविद्यालयलेसँग मिलेर काम गर्दा उपलब्धी प्राप्त गर्छौँ, मन्त्री लेखकले भने। आत्महत्या गर्ने सम्भावना भएका मानिस र आत्महत्या प्रयास गरेका मान्छेको पहिचान गरेर प्रहरीले मानसिक स्वास्थ्य विभागलाई जानकारी गराउने समझदारीपत्रमा उल्लेख छ । गृहमन्त्री लेखकका अनुसार मानसिक स्वास्थ्य विभागले टेलिमेडिसिनमार्फत त्यस्ता मान्छेलाई मनोपरामर्श दिनेछ । आत्महत्या नियन्त्रण र न्यनीकरण सम्बन्धी मानसिक स्वास्थ्य विभागले नेपाल प्रहरीलाई पनि आधारभूत तालिम दिने गृहमन्त्री लेखकले बताए। केही समयपछि आत्महत्यासम्बन्धी एउटा एप विकास गरेर सबै कुरालाई एपमा जोड्ने योजना रहेको पनि उनको भनाइ छ । आत्महत्या न्यूनीकरणबारे तीन महिनमा आवधिक मल्यांकन गर्न गृहमन्त्री लेखकले निर्देशन दिए। तीन महिनामा नेपाल प्रहरीले आत्महत्याको प्रयास गरेका कति मान्छेलाई मानसिक स्वास्थ्य विभागलाई जानकारी गरायो रु कति मान्छेलाई मानसिक स्वास्थ्य विभागले मनोपरामर्श गर्यो, हामीले कति मान्छेलाई जोगाउन सक्यौं भनेर आवधिक रुपमा मुल्यांकन गर्नुपर्छ, उनले भने। यस्तै मानसिक स्वास्थ्य विभागका प्रमुख कुँवरले गृहमन्त्रालयसँग भएको सम्झौताले आत्महत्या न्यूनीकरणका लागि काठमाडौं बाहिर पनि काम गर्ने अवस्था बनेको बताए । टेलिमेडिसियनमार्फत दुरदराजसम्म पनि पुग्न सकिन्छ । गृहमन्त्रालयसँग मिलेर काम गर्दा राम्रो परिणाम दिन सकिन्छ, उनले भने।"
बालकोटमा डेरा गरी बस्ने बुबाछोरा मृत फेला,काठमाडौं : भक्तपुरको बालकोटस्थित डेरामा बस्ने बुबाछोरा मृत फेला परेका छन्। सूर्यविनायक नगरपालिका२ बालकोट फिकाधाराको पक्की घरको तल्लो तल्लामा विगत ४ वर्षदेखि डेरा गरी बस्दै आएको बुबाछोरा आआफ्नै कोठामा मृत फेला परेको जिल्ला प्रहरी कार्यालय भक्तपुरले जनाएको छ। मृत्यु हुनेमा खोटाङको दिक्तेल रुपाकोट मझुवागढी नगरपालिका१ स्थायी घर भएका ५६ वर्षीय कुलप्रसाद आचार्य र २२ वर्षीय प्रविन आचार्य मृत फेला परेको प्रहरीले जनाएको छ। २ वटा कोठामा बाहिरबाट ताला लगाई भित्र अचेत अवस्थामा रहेको भन्ने जानकारी प्राप्त हुनसाथ परिसर भक्तपुरबाट र वृत्त ठिमीबाट टोली खटिएको प्रहरीको भनाई छ। उनीहरूको विभिन्न ठाउँमा चोट रहेको प्रहरीले पुष्टि गरेको छ।
काठमाडौं महानगरमा गरिएको कालोपत्रे सडकको कोर कटिङ परीक्षणका लागि प्रयोगशालामा,"काठमाडौं : काठमाडौं महानगरपालिकाबाट निर्माण भएका, मर्मत भएका सडकहरूको गुणस्तर परीक्षणका लागि कोर कटिङ नमूना प्रयोगशालामा पठाउने गरिएको छ। कालोपत्रे गर्न प्रयोग गरिएको विटुमिनको मात्रा तथा गुणस्तर, कालोपत्रको मोटाइ, कम्प्याक्सन (खँदिलोपना), निर्माण सामग्रीको मिश्रण मात्रा हेर्न । सडकको दायाँ भाग, केन्द्र भाग र बायाँ भाग गरी विभिन्न स्थानबाट परीक्षणका लागि कटिङ गरेर परीक्षण गर्ने गरिएको महानगरले जनाएको छ। महानगरपालिकाका उपप्रमुख एवं अनुगमन समितिका संयोजक सुनिता डंगोलको नेतृत्वमा योजना अनुगमन गर्न डल्लु आवास क्षेत्रमा पुगेका पदाधिकारीलाई सार्वजनिक निर्माण विभागका प्रमुख सुरज शाक्यले गुणस्तर कायम गराउन अपनाइएको विधिका विषयमा जानकारी दिए। उपप्रमुख डंगोलले सडक निर्माण मात्र होइन अब पहुँचयुक्त निर्माणमा काम गर्नुपर्ने बताइन्। योजना सम्पन्न भएपछि यसको गुणस्तर सुनिश्चित गर्न प्रचलित कानुनले दिएका सूचकहरूको पूर्ण कार्यान्वयन गर्नुहोला। अनुगमनका क्रममा उपप्रमुख डंगोलले भनिन्, हामीले खोजेको नतिजा योजना कार्यान्वयन हुनु मात्र होइन, यसको दिगो र सुलभ उपयोग पनि हो। सार्वजनिक निर्माण कार्य गर्दा अपाङ्गता भएका, ज्येष्ठ नागरिक, असक्त व्यक्ति, बालबालिका सबैले प्रयोग गर्न सक्ने र सुरक्षित हुनुपर्छ। निर्माण मात्र होइन अब पहुँचयुक्त निर्माणमा काम गर्नुपर्छ। मागका आधारमा तत्काल सडक मर्मत सम्भार गर्न महानगरपालिकाले एउटै प्याकेजमा निर्माण पक्ष आव्हान गरेको थियो। यसमा छानिएको गणेश एण्ड गंगा, रमिला जेभिसँग २०८० फागुन २३ गते सम्झौता भयो। करिब १२ करोड ६५ लाख रुपैयाँ लागत रहेको यो योजना २०८१ फागुन मसान्तसम्मका लागि हो। यसअन्तर्गत अहिलेसम्म करिब १२ किलोमिटर मार्गको स्तरोन्नति र मर्मत भएको छ। अनुगमन गरिएको वडा नं १५ स्वयम्भू क्षेत्रमा पर्ने, आदिकवि मार्ग, स्वयम्भू मार्ग, परिक्रमा मार्ग, सिद्धिचरण मार्ग, विजेश्वरी उकालो, डल्लु चौताराबाट डल्लु पुल, लखतीर्थ मार्ग, ससुख्वाट मार्ग, सैनिक स्कूल मार्ग र धुम्बाखेल विष्णुमती रोड मर्मत सम्भार प्याकेजअन्तर्गतकै हो। यस वडामा करिब ६ किलोमिटर सडकमा काम भइरहेको छ। पूर्वाधार सुधार गरेर काठमाडौँलाई धुलोसहित सहर बनाउने महानगरपालिकाको धुलोरहित सडक कार्यक्रम ३ वर्षसम्म सञ्चालन हुने बहुवर्षीय योजना हो। यसका लागि हरेक वर्ष करिब १ अर्ब रुपैयाँ खर्च हुने अनुमान गरिएको छ। महानगरपालिकाको भौगोलिक क्षेत्रलाई ४ भागमा विभाजन गरेर हरेक क्षेत्रका लागि एउटा प्याकेज बनाइएको छ। यसअन्तर्गत पूर्व क्षेत्रमा वडा नं ६, ७, ८, ९, १०, ३१, ३२ पर्छन्। यी वडामा काम गर्न करिव ९० करोड रुपैयाँको लागत अनुमान गरिएको थियो। सार्वजनिक खरिद प्रक्रियाबाट यसको कार्यादेश रकम ७९ करोड ५७ लाख रुपैयाँ रहेको छ। कामको जिम्मा वल्र्ड वाइडकोहिनुररमिता जेभिले पाएको छ। निर्माण पक्षसँग २०८१ असोज १४ गते सम्झौता भएको हो। सम्झौताको अवधि २०८३ असार मसान्तसम्म हो। कार्यक्रमअन्तर्गत वडा नं ६, ९ र ३२ मा काम भइरहेको छ। करिब ३ सय मिटर ढल निर्माण अहिलेको प्रगति हो, सार्वजनिक निर्माण विभागले जनाएको छ। उत्तर क्षेत्रमा वडा नं १, २, ३, ४, ५, २६, २८, २९ र ३० पर्छन्। यस क्षेत्रको कामका लागि आव्हान गरिएको सार्वजनिक बोलपत्रको सूचनाबाट आएका निर्माण पक्षमध्ये ढुकुछुआरए जेभिले कामको जिम्मा पाएको छ। निर्माण पक्षसँग २०८१ असार ७ गते सम्झौता भएको हो। सम्झौताको अवधि २०८३ असार मसान्तसम्म हो। करिब ९० करोड रुपैयाँ लागत अनुमान गरिएको योजनाका लागि सार्वजनिक खरिद प्रक्रियाबाट ७३ करोड रुपैयाँमा सम्झौता भएको छ। मध्य क्षेत्रमा भित्री वडाहरु, वडा नं ११, १२, १७, १८, १९, २०, २१, २२, २३, २४, २५ र २७ पर्छन्। यस क्षेत्रको कामका लागि करिब ४५ करोड रुपैयाँ लागत अनुमान गरिएको थियो। यसमा बोलपत्रमार्फत करिब ३४ करोड ३३ लाख रुपैयाँ कबोल गर्ने अर्यालयुएसजीआरएस लक्ष्मी जेभिले कामको जिम्मा पाएको छ। निर्माण पक्षसँग २०८१ जेठ २९ गते सम्झौता भएको हो। सम्झौताको अवधि २०८४ जेठ मसान्तसम्म हो। यस क्षेत्रमा करिब १ हजार ५ सय मिटर सडक कालोपत्रे भएको छ। यस्तै करिब ८४० वर्गमिटर सडक ढलान गरिएको छ। पश्चिम क्षेत्रमा वडा नं १३, १४, १५ र १६ पर्छन्। यसको खरिद प्रक्रिया टुङ्गिन बाँकी छ। सार्वजनिक निर्माण विभागका प्रमुख शाक्यका अनुसार धुलोरहित सडक कार्यक्रमअन्तर्गत कुनै पनि ठाउँ नछोडी सबै सडक कालोपत्रे हुनेछ। मर्मतसम्भार कार्यक्रम र पूर्वाधार एम्बुलेन्स कार्यक्रमअन्तर्गत भत्किएको, भासिएको वा विग्रिएको ठाउँलाई तत्काल मर्मत गर्ने काम हो। यसमा पनि सडक कालोपत्रे गर्ने काम गरिन्छ। तर, यो खण्ड खण्डमा मात्र हुन्छ। अनुगमनका क्रममा धुलोरहित सडक कार्यक्रमअन्तर्गत वडा नं ४ का सडकहरु हेरिएको थियो। यस वडामा ११ वटा मार्ग (४ हजार ४९१ मिटर) सडकमा काम भइरहेको छ। आनन्दमाया मार्ग, दिपज्योति मार्ग, बराह मार्ग, टुँडालदेवी मार्ग, सरस्वती मार्ग, गीताञ्जली मार्ग, तल्लो टुँडालदेवी मार्ग, शान्तिप्रिय मार्ग, धारा मार्ग, लाम्टाङ् मार्ग, ज्ञानज्योती मार्ग यस क्षेत्रमा काम भइरहेका मार्ग हुन्। सहरलाई धूलोरहित बनाउन महानगरपालिकाले पूर्वाधार निर्माण गरेपछि यसको उपयोगमा स्थानीयबासीबाट पूरा गर्नु पर्ने दायित्व पनि छन्। वडा नं ४ का अध्यक्ष दिनेश महर्जन भने, घर, पसल वा व्यवसायको भुइँ बढारेको उत्पादन भएको धुलो सडक र नालीमा फाल्ने आचरणमा सुधार आउनुपर्छ। धूलोरहित कार्यक्रमको दिगो प्रयास यहीँबाट सुरु हुन्छ। यही कार्यक्रमअन्तर्गत वडा नं ३ मा ७ वटा मार्ग (कान्ति मार्ग, कपन मार्ग, नर्सरी मार्ग, साइ मार्ग, गोदावरी मार्ग, धापासी मार्ग, धारापाटी मार्ग) मा काम भइरहेको छ। यसको लम्बाइ २ हजार ५४४ मिटर हो।"

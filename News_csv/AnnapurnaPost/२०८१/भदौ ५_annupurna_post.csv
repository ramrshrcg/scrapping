शीर्षक,विवरण
अस्पतालमा पालो पर्खाइ,"उखानै छ, आज मर्यो भोलि ओखती ! अर्थात् बिरामी भएकै बेलामा ओखतीमूलो हुँदैन भने त्यसको कुनै अर्थ हुँदै। जीवनै पनि सकिन्छ। आखिर उपचार र ओखतीमूलो भनेको जीवन रक्षाका लागि नै हो। तर उपचार बेलामा नपाउने समस्या नेपालका प्रमुख अस्पतालहरूमै छ। भर्खरै सरकारले बहिरंग सेवा २४सै घन्टा चलाउने भनेको छ। तर, सबैतिर कार्यान्वयन भएको छैन। अनि शल्यक्रिया गर्नुपर्यो भने त पालो नकुरी सुखै छैन। राजधानीको वीर अस्पतालमा अब पालो कुर्नु पर्दैन भनिएको हो। तर, भुक्तभोगी बिरामीको अनुभव बेग्लै छ। शिक्षण अस्पताल वा कान्ति अस्पतालमा पनि पालो कुर्नै पर्छ। त्यो पनि एक दुई दिन वा महिना होइन २ वर्ष नै। २२ वर्ष एउटा बिरामीले शल्यक्रियाका लागि पालो पर्खनुपर्छ भने त्यो के उपचार भयो ? अप्रेसन भनेको सामान्य बिरामीको हुँदैन। औषधि खाएरमात्रै नभएपछि नै अप्रेसन गर्नुपर्छ। अनि त्यही अप्रेसनै बेलामा हुँदैन। २ वर्ष ढिला हुन्छ भने के त्यो बिरामीको सही उपचार भएको मान्न सकिन्छ। नाक, कान, घाँटीको मात्रै नभई मिर्गाैलाको पनि पालो कुर्नुपर्छ। एकातिर मिर्गाैलाको आफ्नै समस्या भएका बिरामीको पत्थरीको अप्रेसनका लागि पनि पालो कुर्नुपर्ने उदेकलाग्दो व्यवस्था लुम्बिनी प्रादेशिक अस्पताल बुटवलमा छ। अझ यो अस्पतालमा त सोम र बिहीबार मात्रै गरी सातामा दुई दिनमात्रै अप्रेसन गरिन्छ। यस्तो किनभने जनशक्ति अभाव छ। उपकरण अभाव छ। अरू भौतिक पूर्वाधारको पनि अभाव छ। देशको अरू सहरका सरकारी अस्पतालमा पनि सातामा दुई दिनमात्रै अप्रेसन हुन्छ। अरू दिन हुँदैन। पालोपालो विभिन्न बिरामीको गरी साताको दुई दिन छुट््याएर किसिमकिसिमका बिरामीका लागि अप्रेसन थिएटर उपलब्ध हुन्छ। संविधानले मुलुकलाई समाजवादउन्मुख भन्छ। तर हालत अर्कै छ। समाजवादमा त स्वास्थ्यका लागि जनताले यति बिघ्न दुःख खेप्नु नपर्ने हो। अझै स्वास्थ्यका सबै सुविधा र सेवा सरकारले निःशुल्क नै दिनुपर्ने हो। यहाँ त बिमा गरेका बिरामीले पनि औषधोपचार पाउँदैनन््, पैसा तिरेर सेवा लिन्छु भन्दा पनि सरकारी अस्पतालमा सास्ती छ। पालोको कुरा त हुँदै भयो। यस्ता तमाम समस्याको निदानका लागि सरकारले स्वास्थ्यमा सबैभन्दा पहिला त बजेट नै अझै वृद्धि गर्नुपर्छ। उत्पादित दक्ष जनशक्तिको विदेश पलायन रोक्नुपर्छ। यहीं आकर्षक सुविधा दिएर राख्न सक्नुपर्छ। सबै सरकारी अस्पताललाई पूर्वाधार, उपकरण र जनशक्तिले भरिपूर्ण बनाएर पालो कुर्नुपर्ने समस्याको निदान हुनसक्छ।"
घाटामा जाने उद्योगहरू नचलाउनुस् : प्रधानमन्त्री ओली,"काठमाडौं : प्रधानमन्त्री केपी शर्मा ओलीले सरकारले चलाएका कुनै पनि उद्योग र संस्थान घाटामा जान नहुने बताएका छन्। सिंहदरबारस्थित प्रधानमन्त्री तथा मन्त्रिपरिषद्को कार्यालयमा उद्योग, वाणिज्य तथा आपूर्ति मन्त्रालय र मातहतका निकायसँग सम्बन्धित विषयमा बुधबार भएको ब्रिफिङमा प्रधानमन्त्री ओलीले उद्योगका लागि सडक बाटो, बिजुलीलगायत पूर्वाधारका वातावरण तयार भइसकेकाले अब औद्योगिकीकरणमा लाग्न आग्रह गरे। 'साना साना लगानीमा धेरै कृषिमा आधुनिकीकरण र स्टार्टअप उद्योग खोलेर बेरोजगारीलाई रोजगारी दिन सकिन्छ। उत्पादन बढाएर आयात विस्थापन गर्न सकिन्छ। नचल्ने र घाटामा जाने उद्योग चलाउन बल नगरौं। डुब्ने र प्रतिफल नदिने उद्योग नचलाऔं,' प्रधानमन्त्री ओलीले भने। मद्यपान र धुमपानसँग सम्बन्धित उद्योगलाई भन्दा रोजगारी सिर्जना गर्ने र समाजलाई सभ्य तथा स्वस्थ्य बनाउने खालका उत्पादनमा जोड दिन आग्रह गर्दै प्रधानमन्त्री ओलीले उद्योगका नाममा भएका बेथिति रोक्न र राम्रा काम गर्नेलाई संरक्षण गर्न निर्देशन दिए। उद्योगमन्त्री दामोदर भण्डारी, नेपाल सरकारका मुख्यसचिव लीलादेवी गड्तौला, प्रधानमन्त्री तथा मन्त्रिपरिषद्को कार्यालयका सचिव राजकुमार श्रेष्ठ, उद्योग मन्त्रालयका सचिव कृष्णबहादुर राउतसहितको छलफलमा प्रधानमन्त्री ओलीले खनिज र पेट्रोलियम पदार्थको अन्वेषण र उत्खनन् कार्यलाई निरन्तरता दिँदै यसका आधारमा विकास गर्न सकिने उद्योगको योजना ल्याउन आग्रह गरे। यसअघि प्रधानमन्त्री ओलीले शिक्षा, सञ्चार, पर्यटन, स्वास्थ्य, कृषि मन्त्रालयसँग सम्बन्धित विषय र सुधारका योजनाका विषयमा सम्बन्धित मन्त्री र सचिवसँग बेग्ला बेग्लै ब्रिफिङ लिइसकेका छन्।"
परराष्ट्रमन्त्री राणा र भाजपा विदेश विभाग प्रमुख चौथाइवालेबीच भेटवार्ता,"काठमाडौं : परराष्ट्र मन्त्री आरजु राणा देउवा र भारतीय जनता पार्टी (भाजपा)का विदेश विभाग प्रमुख विजय चौथाइवालेबीच भेटवार्ता भएको छ। नयाँ दिल्लीको शेराटन होटलमा बुधबार उनीहरूबीच भेटवार्ता भएको हो। भेटमा चौथाइवालेले परराष्ट्र मन्त्री नियुक्त भएकोमा परराष्ट्र मन्त्री राणालाई बधाइ दिएका थिए। 'महत्त्वपूर्ण पदमा नियुक्त हुनुभएकोमा बधाई छ,' उनले एक्समा भनेका छन्। त्यस्तै भेटमा नेपालभारत सम्बन्धको नयाँ आयाम र अवसरहरूबारे छलफल भएको चौथाइवालेले उल्लेख गरेका छन्। परराष्ट्र मन्त्री राणा पाँच दिने भ्रमणका लागि गत आइतबार नयाँ दिल्ली गएकी हुन्। भारतीय विदेश सचिव एस जयशंकरको निमन्त्रणामा उनी भारत भ्रमणमा गएकी हुन्। भ्रमणका क्रममा परराष्ट्र मन्त्री राणाले भारतीय प्रधानमन्त्री नरेन्द्र मोदी र विदेश मन्त्री एस जयशंकरसँग भेटवार्ता गरेकी थिइन्।"
"राष्ट्रियसभा अध्यक्ष र चिनियाँ राजदूतबीच भेटवार्ता, बीआरआई र टीआरसीबारे चासो","काठमाडौं : राष्ट्रियसभाका अध्यक्ष नारायणप्रसाद दाहालसँग नेपालका लागि चिनियाँ राजदूत छन् सोङले शिष्टाचार भेट गरेका छन्। राजदूत सोङले आज सिंहदरबारस्थित अध्यक्ष दाहालको कार्यकक्षमा शिष्टाचार भेट गरेका हुन्। भेटमा द्विपक्षीय साझेदारी, आपसी सहयोग र सम्बन्धका विषयमा कुराकानी भएको उनको सचिवालयले जनाएको छ। सो भेटमा अध्यक्ष दाहालले नेपाल र चीनबीचको सम्बन्ध वर्षौं पुरानो भएको चर्चा गर्दै दुई देशबीचको सम्बन्ध कूटनीतिक तहमा मात्रै नभई जनस्तरमा समेत बलियो र प्रगाढ रहेको बताए। दुई देशबीचका राष्ट्रपतिज्यका तहबाट भ्रमण भएको र विभिन्न समयमा संसदीय टोली, राजनीतिक टोली लगायतको नियमित भ्रमण भइरहेको चर्चा गर्दै अध्यक्ष दाहालले यस्ता भ्रमणले सांस्कृतिक विविधताबारे जानकारी हुने, विकासका नयाँ आयामहरूको विस्तार हुने र पर्यटन प्रवर्द्धनमा सघाउने बताए। बिआरआइलगायत दुई देशबीच विभिन्न समयमा भएका समझदारी र सहमति प्राथमिकताका साथ कार्यान्वयन हुनेमा आफ्नो गहिरो विश्वास रहेको भन्दै अध्यक्ष दाहालले यसले दुई देशको सम्बन्ध थप मजबुत र बलियो हुने बताए। नेपालको पर्यटन प्रवर्द्धनमा चिनियाँ पर्यटकहरूको ठूलो भूमिका रहेको चर्चा गर्दै अध्यक्ष दाहालले पोखरा र लुम्बिनी अन्तर्राष्ट्रिय विमानस्थलमा चीनबाट नियमित उडान सञ्चालन गर्न सके नेपालको पर्यटन उद्योगको वृद्धि हुनेमा विश्वास व्यक्त गरे। राजदूत सोङले राष्ट्रियसभा अध्यक्ष निर्वाचित भएकोमा बधाई तथा कार्यकाल सफलताको शुभकामना व्यक्त गरे। दुई देशबीच कूटनीतिक सम्बन्ध स्थापना भएदेखि नै पारस्पारिक लाभमैत्री सम्बन्ध कायम रहेको भन्दै राजदूत सोङले चिनियाँ राष्ट्रपति सि चिनपिङको नेपाल भ्रमणपछि दुई देशबीचको सहकार्य र सहयोगमा उल्लेख्य वृद्धि भएको र सम्बन्ध नयाँ उचाइँमा उठेको बताए। शान्ति प्रक्रियाको बाँकी कामको रूपमा रहेको टिआरसी विधेयक संसद्बाट पारित हुन लागेकोमा निकै खुसी लागेको भन्दै राजदूत सोङले यसले नेपालको शान्ति, स्थिरता र विकासमा नयाँ फड्को हान्ने बताए। नेपालमा हालै निर्माण सम्पन्न भएका पोखरा र लुम्बिनी अन्तर्राष्ट्रिय विमानस्थलमा चीनका विभिन्न सहरबाट सिधा उडान गर्न चीन इच्छुक रहेको भन्दै राजदूत सोङले त्यसले नेपालमा चिनियाँ पर्यटक आगमनमा उल्लेख्य वृद्धि हुने बताउनुभयो ।"
पदका लागि नभइ केही गरौं भन्ने इच्छाले प्रधानमन्त्री बनेको हुँ : ओली,"काठमाडौं : प्रधानमन्त्री केपी शर्मा ओलीले साना साना पुजीबाट उत्पादन वृद्धि हुने उद्योगहरूमा लगानी गर्न आग्रह गरेका छन्। बुधबार काठमाडौंमा आयोजित स्टार्ट अप नेसन २०३० कार्यक्रमलाई सम्बोधन गर्दै प्रधानमन्त्री ओलीले साना साना उद्योगहरूमा लगानी गरेर पुँजी बढाउनुपर्ने बताएका हुन्। प्रधानमन्त्री ओलीले सानासाना पुँजीबाट उत्पादन वृद्धि हुने उद्योगहरूमा लगानी गरेर युवाहरूलाई स्वदेशमै रोजगारीको अवसर दिनुपर्नेमा जोड दिए। प्रधानमन्त्री ओलीले केही गरौं भन्ने हुटीहुटीले आफू प्रधानमन्त्री बनेको दावी गरे। ' पदका लागि मात्रै नभइ केही गरौं भन्ने इच्छाले प्रधानमन्त्री बनेको हुँ। प्रधानमन्त्री त पहिले नै भइसकेको थिएँ,'उनले भने। प्रधानमन्त्री ओलीले सरकारले लगानी गरेका कुनै पनि स्टार्टअप असफल हुन दिन नहुने बताए। उनले नेपाल अल्पविकसितबाट विकसिततिर उन्मुख भइरहेको भन्दै यसका लागि आर्थिक स्रोत बलियो हुनुपर्ने बताए। त्यसका लागि सानासाना उद्योगहरूमा लगानीका साथसाथै व्यापाक विस्तार गर्नुपर्ने उनको भनाइ छ। उनले दिगो विकासका लक्ष्यहरू हासिल गर्न युवा उद्यमशीलतालाई व्यापक बनाउनुपर्नेमा जोड दिए। कार्यक्रममा उपप्रधानमन्त्री एवं अर्थमन्त्री विष्णुप्रसाद पौडेल,उद्योगमन्त्री दामोदर भण्डारी, श्रममन्त्री शरदसिंह भण्डारीलगायत सहभागी थिए।"
माओवादी केन्द्रको प्रदेशस्तरीय परामर्श बैठक जारी,"काठमाडौं : नेकपा माओवादी केन्द्रको प्रदेशस्तरीय परामर्श बैठक आजबाट सुरु भएको छ। बागमती प्रदेशबाट केन्द्रमा प्रतिनिधित्व गर्ने केन्द्रीय सदस्य र प्रदेश पदाधिकारीहरूको परामर्श बैठक आज र भोलि चल्ने माओवादी केन्द्रले जनाएको छ। पार्टी केन्द्रीय समितिको पूर्ण बैठक बस्नु अगाडि सो बैठकको तयारी स्वरूप हरेक प्रदेशमा परामर्श बस्ने निर्णय पदाधिकारी बैठकले गरेको थियो। माओवादीभित्र नेतृत्वको कार्यशैलीप्रति आन्तरिक विवाद बढ्नुका साथै सरकारबाट हट्नु परेपछि माओवादीले सांगठनिक छलफल अगाडि बढाउन लागेको हो। यसैगरी उपत्यका विशेष तथा सम्पर्क समन्वय प्रदेशमा कार्यरत केन्द्रीय सदस्य तथा प्रदेश पदाधिकारीहरूको बैठक भाद्र ७ र ८ गते, गण्डकी प्रदेशको भाद्र ९ र १० गते, सुदूरपश्चिम प्रदेशको भाद्र १२ र १३ गते,कर्णाली प्रदेशका केन्द्रीय सदस्य तथा प्रदेश पदाधिकारीहरूको बैठक भाद्र १४ र १५ गते, लुम्बिनी प्रदेशका केन्द्रीय सदस्य तथा प्रदेश पदाधिकारीहरूको बैठक भाद्र १६ र १७ गते, तीन वटै केन्द्रीय आयोगका सदस्यहरूको बैठक भाद्र १८ र १९ गते, मधेश प्रदेशको भाद्र २२ र २३ गते,कोसी प्रदेशको भाद्र २४ र २५ गते बस्ने माओवादी केन्द्रले जनाएको छ। यसैगरी जवस मोर्चामा कार्यरत पार्टी केन्द्रीय सदस्य हरू र केन्द्रीय विभागहरूमा कार्यरत पार्टी केन्द्रीय सदस्यहरूको बैठक भाद्र २७ र २८ गते,प्रवास प्रदेशमा कार्यरत पार्टी केन्द्रीय सदस्य हरू तथा प्रदेश पदाधिकारीहरूको बैठक भाद्र ३१ आश्विन १ गते र जेष्ठ कम्युनिष्ट मञ्च र केन्द्रीय सल्लाहकारहरूको बैठक असोज २ र ३ गते तय गरिएको छ।"
दुई ठूला दल मिलेकाले तीव्र आर्थिक विकासको संभावना छ : चन्द्र ढकाल,"काठमाडौं : नेपाल उद्योग वाणिज्य महासंघका अध्यक्ष चन्द्र ढकालले दुई ठूला राजनीतिक दलहरू मिलेर राजनीतिक र नीतिगत स्थीरताको प्रतिवद्धता जनाएकाले आगाामी दिनमा तीव्र आर्थिक विकासको संभावना रहेको बताएका छन्। बुधबार स्टार्टअप नेसन २०३० कार्यक्रमलाई सम्बोधन गर्दै अध्यक्ष ढकालले नेपालले आर्थिक विस्तारमा फड्को मार्ने सम्भावना रहेको बताएका हुन्। अध्यक्ष ढकालले सरकारले निजी क्षेत्रलाई महत्व दिएको,बैंकहरूसँग लगानी गर्न पर्याप्त रकम रहेको र क्रेडिट रेटिंग पनि भइरहेकाले आर्थिक विस्तार हुने सम्भावना रहेको औंल्याएका हुन्। 'अहिले नेपालले तीव्र आर्थिक विस्तार गर्ने सम्भावना छ । दुई ठूला दल मिलेर राजनीतिक र नीतिगत स्थीरताको प्रतिवद्धता जनाएका छन् । हालसम्मकै उच्च विदेशी मुद्राको संचिति छ । भुक्तानी सन्तुलन सहज अवस्थामा छ,'उनले भने,' बैंकहरूसँग लगानी गर्न पर्याप्त रकम छ । क्रेडिट रेटिंग पनि भैरहेकाले विदेशी लगानी आउने सम्भावना छ । ' अर्थमन्त्रालयले हालै सार्वजनिक गरेको सय दिनको कार्ययोजनामा महासंघले लामो समयदेखि उठाउँदै आएको उच्चस्तरिय आर्थिक सुधार आयोग गठन गर्ने विषय पनि रहेकाले यसले अन्तरनिकाय समन्वय गरि अल्प, मध्य र दीर्घकालीन महत्वका बिषयमा महत्वपूर्ण निर्णय गर्ने विश्वास व्यक्त गरे। उनले उद्यमशीलता विकास गर्नुपर्ने बेलामा निजी क्षेत्रलाई निरुत्साहित गर्न नहुने धारणा राखे। उनले भने,'मलाई पूर्ण विश्वास छ सम्माननीय प्रधानमन्त्रीज्यूले निजी क्षेत्रका समस्याहरूलाई सम्बोधन गर्नुहुनेछ । उहाँले निजी क्षेत्रप्रति देखाउनु भएको सदासयताका लागि धन्यवाद पनि दिन चाहन्छु । ' अध्यक्ष ढकालले युवाहरूलाई उद्यमशीलतामा संलग्न गराउन र अर्थतन्त्रमा योगदान पुर्याउन ढिला भइसकेको बताए। सन् १९८० देखि २०१० भित्र अमेरिकामा स्टार्टअपहरूले करिब २५ रोजगारी सिर्जना गरेको विभिन्न अध्ययनहरूले देखाएको बताउँदै उनले भारत संसारको तेस्रो ठूलो स्टार्ट अप संजाल भएको मुलुक बनेको बताए। उनले नेपालजस्तै अति कम विकसित मुलुक बंगलादेशमा वर्षको करिब १० अर्ब स्टार्ट अपमा लगानी हुन थालेको बताए। उनले भने, 'हामीकहाँ पनि यो सम्भावना छ । नेपालमा ६५ प्रतिशत जनसंख्या १५ देखि ६४ वर्ष उमेर समूहका छन् । ती युवाहरू नेपालमा निजी क्षेत्र फस्टाउन नसक्दा रोजगारी दिन सक्ने निजी क्षेत्र भएको मध्यपूर्व र मलेसियामा काम खोज्न गएका छन् ।' उनले स्टार्टअप विकास गर्न युवाहरूलाई सहायता प्रदान गर्ने इन्कुवेसन वा इनोभेसन केन्द्रहरू स्थापना गर्नेमा जोड दिए। त्यसको सुरूवातका रुपमा महासंघले सुदुर पश्चिम प्रदेश सरकार र कैलाली उद्योग वाणिज्य संघको सहकार्यमा इन्कुवेसन केन्द्र स्थापना गर्ने प्रक्रिया सुरू भइसकेको बताए। उनले सरकारले बजेटमा एक अर्ब २५ करोड रुपैया स्टार्ट अपलाई अनुदान प्रदान गर्न छुट्याएको भन्दै अब यसको प्रभावकारी कार्यान्वयन हुने र आवश्यकता भएका युवासम्म यो रकम पुग्ने विश्वास व्यक्त गरे।"
सर्वसाधारणले धरहरा चढ्न अब धेरै दिन कुर्नुपर्दैन : उपप्रधानमन्त्री सिंह,काठमाडौं : उपप्रधानमन्त्री एवं शहरी विकासमन्त्री प्रकाशमान सिंहले उपत्यकाको फोहोरमैला व्यवस्थापनका लागि पहल भइरहेको बताएका छन्। बुधबार सिंहदरबारस्थित मन्त्रालयमा पूर्वाधार पत्रकारसँगको छलफलका क्रममा स्थानीय तहसँग आवश्यक समन्वय गर्दै उपत्यकाको फोहोरमैला व्यवस्थापनका लागि पहल भइरहेको बताएका हुन्। उनले करिडोर नजिकको बस्तीमा डुवानको समस्या समाधानका लागि पनि सम्बन्धित निकायसँग छलफल भइरहको जानकारी दिए । सरकारले अहिले नीति निर्माणमा बढी जोड दिइरहेको उनले बताए । आफूले मन्त्रालय सम्हालेपछि सबै निकायसँगको छलफलका आधारका कामहरूलाई अघि बढाइएको उनले बताए। त्यस्तै उनले सरकारको सय दिनभित्रै धरहरा चढ्न मिल्ने गरि बन्दोवस्ती मिलाउन लागिएको पनि जानकारी दिए । उपप्रधानमन्त्री सिंहले यसअघि सरकार अस्थिर हुँदा प्रक्रियामा ढिलाइ भएको भन्दै अहिले संसदकै दुई ठूला दल मिलेर सरकार बनेकाले नयाँ सहरलाई पनि सुरक्षित र व्यवस्थित गर्दै लैजाने प्रक्रियाले अब गति लिने दावी गरे।
संघीय अस्पतालका बिग्रिएका स्वास्थ्य उपकरण मर्मतको जिम्मा राष्ट्रिय आविष्कार केन्द्रलाई,काठमाडौं : स्वास्थ्य तथा जनसंख्या मन्त्रालयले संघीय अस्पतालका बिग्रिएका स्वास्थ्य उपकरण मर्मतको जिम्मा वैज्ञानिक महावीर पुन नेतृत्वको राष्ट्रिय आविष्कार केन्द्रलाई दिने भएको छ। स्वास्थ्य तथा जनसंख्यामन्त्री प्रदीप पौडेलको उपस्थितीमा बुधबार मन्त्रालय र केन्द्रबीच सो सम्बन्धी सम्झौतामा हस्ताक्षर भएको छ । मन्त्रालयका तर्फबाट गुणस्तर मापन तथा नियमन महाशाखा प्रमुख डा मदन उपाध्याय र केन्द्रका अध्यक्ष महावीर पुनले सम्झौतामा हस्ताक्षर गरेका हुन्। अस्पतालमा खेर गइरहेका उपकरण मर्मत गर्नका लागि सघाउन मन्त्री पौडेलले केही दिन अघि पुनसँग आग्रह गरेका थिए। त्यसलगत्तै मन्त्रालयले केन्द्रसँग औपचारिक सम्झौता गरेको हो । सो क्रममा मन्त्री पौडेलले अस्पतालमा मर्मत अभावमा उपयोगमा आउन नसकेका उपकरणलाई केन्द्रको सहयोगमा मर्मतपछि उपचार सेवामा सहजता आउने विश्वास व्यक्त गरे। केन्द्रको सहयोगमा राज्यको खेर गैरहेको सम्पतीको उपयोगबाट बिरामी पनि लाभान्वित हुने र उपकरण खरिदका लागि हुने खर्चसमेत कम हुने धारणा राखे। केन्द्र प्रमुख पुनले राज्यले आफूहरूलाई विश्वास गरेर ठूलो जिम्मेवारी दिएको भन्दै खुशी प्रकट गरे। उनले यसले आफूहरूलाई हौसला दिएको भन्दै मन्त्री पौडेललाई धन्यवाद दिए। अब केन्द्रले हाल मन्त्रालयअन्र्तगतका १७ अस्पतालमा बिग्रिएर रहेका स्वास्थ्य उपकरणको अवस्थाबारे जानकारी लिनेछ । त्यसपश्चात मर्मत सम्भव भएका सबै उपकरणको केन्द्रका प्राविधिकहरूले मर्मत गर्ने बताइएको छ ।
सम्पत्ती राखेर ऋण दिँदा बैंकहरू साहुजीजस्ता भए : प्रधानमन्त्री ओली,"काठमाडौं : प्रधानमन्त्री केपी शर्मा ओलीले बैंकहरूको ऋण प्रहाव गर्ने प्रणालीप्रति असन्तुष्टि व्यक्त गरेका छन्। बुधबार स्टार्टअप नेसन २०३० कार्यक्रमलाई सम्बोधन गर्दै प्रधानमन्त्री ओलीले परियोजनाको मूल्याकंन गरेर मात्रै ऋण प्रहाव गर्नुपर्ने बताए। उनले सम्पत्ती राखेर ऋण दिँदा बैंकहरू साहुजीजस्ता भएको भन्दै टिप्पणी समेत गरे। 'सम्पत्ती राखेर ऋण दिने होइन, परियोजना धितो राखेर ऋण दिनुपर्यो,'प्रधानमन्त्री ओलीले भने,'साहुजी बैंक होइनन् परियोजनाको मूल्यांकन गरेर ऋण प्रवाह गर्नुपर्यो।' प्रधानमन्त्री ओलीले स्टार्टअपका लागि अनुकूल वातावरण बनेको भन्दै सानासाना पुजीबाट उत्पादन वृद्धि हुने उद्योगहरूमा लगानी र विस्तार गर्न आग्रह गरे। सहकारी आफैमा राम्रो भएको बताउँदै प्रधानमन्त्री ओलीले गैरसहकारी तत्वहरू भित्रिदा देशभरका सहकारी डुब्ने अवस्थामा पुगेको बताए। उनले सहकारीलाई वित्तीय अनुशासनमा ल्याउन सरकारले नयाँ ढंगले काम गर्ने बताए। प्रधानमन्त्री ओलीले भने,' सहकारीमा गैरसहकारी तत्वहरू भित्रिएपछि सहकारी डुब्यो। सहकारी आफैमा राम्रो हो। सरकारले अब सहकारीलाई नयाँ ढंगले अगाडि बढाउँछ। ' प्रधानमन्त्री ओलीले सानासाना पुँजीबाट उत्पादन वृद्धि हुने उद्योगहरूमा लगानी गरेर युवाहरूलाई स्वदेशमै रोजगारीको अवसर दिनुपर्नेमा जोड दिए। उनले युवाहरूलाई विदेश पलायन रोक्न उद्यमशीलताको विकास गर्नुपर्ने बताए।"
"भ्रष्टाचार निवारणसम्बन्धी विधेयकको धेरै विषयमा सहमति जुटिसकेको छ,छिटौ पारित गरौं : गृहमन्त्री",काठमाडौं : गृहमन्त्री रमेश लेखकले भ्रष्टाचार निवारण सम्बन्धी ऐन २०५९ लाई संशोधन विधयेकलाई छिटो पारित गर्न आग्रह गरेका छन्। बुधबार प्रतिनिधिसभाअन्तर्गतको राज्य व्यवस्था तथा सुशासन समितिमा उक्त विधेयकमाथिको छलफलका क्रममा मन्त्री लेखकले विधेयकमा रहेका धेरै विषयमा सहमति जुटिसकेकाले समितिबाट छिटो पारित गर्ने वातावरण बनाउन आग्रह गरेका हुन्। मन्त्री लेखकले धेरै विषय छलफलका क्रममा पहिचान भइसकेकाले पहिचान भएका विषयमा केन्द्रीत दफावार छलफल गरी निष्कर्षमा पुग्नुपर्नेमा जोड दिए । उनले छलफलका क्रममा सरकाले आफ्नो धारणा र विषयहरू राखेपनि अन्तिम निर्णय गर्ने अधिकार समितिकै भएको बताए । हदम्यादको कुरो गम्भीरताका साथ उठेको बताउँदै उनले स्वार्थ बाझिएको विषयमा स्पष्टताका साथ अघि बढ्नुपर्ने धारणा राखे। उनले यसअघि सार्वजनिक पद धारण गरेको कुनै व्यक्तिले भ्रष्टाचार वा अख्तियारको दुरुपयोग गरी भ्रष्टाचार वा अनुचित कार्य गरेमा अख्तियार क्षेत्राधिकारभित्र राखिएको भएपनि अहिले संविधानमा भ्रष्टाचारको विषयमात्रै उल्लेख भएको जिकिर गरे । यस्तो अवस्थामा अनुचित कार्यको विषयलाई कसरी हेर्ने भन्ने प्रश्न उठेको उनले बताए।
गृहमन्त्रीलाई शिक्षामन्त्रीको आग्रह : त्रिविका पदाधिकारी र प्राध्यापकलाई धम्क्याउनेलाई कारबाही गर्नू,"काठमाडौं : शिक्षा, विज्ञान तथा प्रविधि मन्त्री विद्या भट्टराईले त्रिभुवन विश्वविद्यालयका पदाधिकारी र प्राध्यापकलाई धम्क्याउनेलाई कारबाही गर्न गृहमन्त्रीलाई अनुरोध गरेकी छन्। बुधबार बिहान शिक्षा मन्त्री भट्टराईले त्रिभुवन विश्वविद्यालयमा गुण्डागर्दि गर्ने छुट कसैलाई नभएको बताउँदै कारबाही गर्न गृहमन्त्रीलाई आग्रह गरेकी हुन्। त्रिभुवन विश्वविद्यालयमा पदाधिकारी र प्राध्यापकहरुलाई फोन गर्दै धम्कि दिने गरेको कारण सिङ्गो विश्वविद्यालय असुरक्षित बनेको उनको भनाई छ। त्रिभुवन विश्वविद्यालयमा केहि दिनदेखि पदाधिकारीहरुमाथि हमला गर्न खोज्नु र प्राध्यापकहरुलाई फोन गर्दै धम्कि दिने गरेको कारण सिङ्गो विश्वविद्यालय असुरक्षित बनेको छ। मन्त्री भट्टराईले भनिन्, त्रिभुवन विश्वविद्यालयमा सुरक्षाका लागि व्यवस्थित प्रबन्ध गर्न म गृहमन्त्रीसँग जोडदार माग गर्दछु। गुण्डागर्दि गर्ने छुट कसैलाई छैन यस्तो क्रियाकलापमा संग्लग्न व्यक्तिहरुलाई कानुनी दायरामा ल्याइ कारबाही गर्न समेत म गृह मन्त्रालयलाई गम्भीरताका साथ अनुरोध गर्दछु।"
रास्वापाले मुकुल ढकाललाई फेरि स्पष्टीकरण सोध्ने,काठमाडौं : राष्ट्रिय स्वतन्त्र पार्टी (रास्वपा) ले पूर्वमहामन्त्री डामुकुल ढकाललाई दोस्रो पटक स्पष्टीकरण सोध्ने निर्णय गरेको छ । पार्टी कार्यालय बनस्थलीमा बुधबार बसेको रास्वपा केन्द्रीय समितिले ढकाललाई साधारण सदस्यसमेतबाट किन कारवाही नगर्ने भन्दै २४ घण्टे स्पष्टीकरण सोध्ने निर्णय गरिएको कार्यबाहक प्रवक्ता मनिष झाले जानकारी दिए। त्यस्तै बैठकले स्थानीय तहमा हुने उपनिर्वाचनमा सहभागी हुने निर्णय समेत गरेको छ । रास्वपा चौथो दल भएकाले स्थानीय तहको उपनिर्वाचन सहभागी हुने र त्यसका लागि आवश्यक तयारी थाल्ने निर्णय भएको झाले बताए। बैठकले असोज १ र २ गते काठमाडौंमा राष्ट्रिय भेला आयोजना गर्नका लागि केन्द्रीय समितिलाई आयोजक समिति बनाउने निर्णय गर्दै राष्ट्रिय भेला अघि सातै प्रदेशमा विशेष अभियान सञ्चालन गर्ने कार्यबाहक प्रवक्ता झाले जानकारी दिए । बैठकले भ्रष्टाचार कसुरमा हदम्याद राख्न नहुने अडान रहेको भन्दै अन्य विषयमा पनि सदनमा शसक्त रुपमा प्रस्तुत हुने निर्णय गरिएको झाले बताए। बैठकले संगठन निर्माणसम्बन्धी कार्यविधि संशोधन गरेको छ । बैठकमा पार्टी सभापति रवि लामिछानले पछिल्लो राजनीतिक अवस्थाका बारेमा विफ्रिङ गरेका थिए।
विद्युत् विकासका लागि प्रसारण लाइनलाई महत्त्व दिएका छौं : अर्थमन्त्री,"काठमाडौं : उपप्रधान तथा अर्थमन्त्री विष्णु पौडेलले विद्युत् विकासको क्षेत्रमा प्रसारण लाइनलाई महत्त्वका साथ अघि बढाइने बताएका छन्। स्वतन्त्र ऊर्जा उत्पादकहरुको संस्था, नेपाल (इप्पान) र उपाय संस्थाले संयुक्तरूपमा काठमाडौंमा आयोजना गरेको कार्यक्रममा अर्थमन्त्री पौडेलले प्रसारण लाइन नहुँदा उत्पादित विद्युत् खेर जाने अवस्था आउने भएकाले विद्युत् विकासको क्षेत्रमा प्रसारण लाइनलाई महत्त्वका साथ अघि बढाइने बताए। नदी प्रणालीमा आधारित भएर पूर्वपश्चिम प्रसारण प्रणालीका साथै अन्तरदेशीय प्रसारण लाइनका लागि लगानी केन्द्रित हुनुपर्ने उनले बताए। उनले विद्युत् उत्पादन र बिक्री गर्ने मानसिकताबाट माथि उठ्दै आन्तरिक उपभोगलाई बढावा दिने नीति आवश्यक रहेको बताए। आन्तरिक उपभोगबाट बचेको विद्युतमात्रै अन्तर्राष्ट्रिय बजारमा उचित मूल्यका साथ बिक्री गर्नुपर्ने उनको भनाइ छ। उनले धितोपत्र बोर्डलाई नेतृत्वविहीन अवस्था लामो समय राख्न नहुने भन्दै यस समस्याको शिघ्र समाधानको पक्षमा सरकार रहेको बताए।"
कर्मचारीलाई पर्यटनमन्त्रीको निर्देशन अड्किएका फाइलहरू २४ घन्टाभित्र अघि बढाउनू,"काठमाडौं : संस्कृति,पर्यटन तथा नागरिक उड्डयनमन्त्री बद्रीप्रसाद पाण्डेले मन्त्रालय मातहतका निकायले आफ्ना काम चुस्त र परिणाममुखी बनाउन निर्देशन दिएका छन्। बुधबार संस्कृति महाशाखा अन्तर्गतका निकायका पदाधिकारीसँग समस्या तथा चुनौती र समाधानका उपाय विषयक छलफल कार्यक्रममा मन्त्री पाण्डेले यस्तो निर्देशन दिएका हुन्। 'मन्त्रालयमा कुन फायल कहाँ अड्किएको छ त्यसको २४ घण्टा भित्र छिनोफोनो गर्नुहोला,'उनले भने। मन्त्री पाण्डेले असोज महिनाभित्र प्रत्येक निकायले कार्य प्रगति विवरण पेश गर्न कर्मचारीलाई निर्देशन दिए । उनले भने,'त्रैमासिक समीक्षा गर्ने बेलासम्म बजेट भाषण र रेडबुकमा परेका कार्यक्रमहरूको बारेमा अनिवार्य रुपमा जानकारी गराउनुहोला । ' मन्त्री पाण्डेले थपे ,'असोज महिना आउनुअघि नै योजना कार्यान्वयनका लागि केके गर्छौं ? गर्न सक्ने कार्यक्रमहरू के के हुन् ? गर्न नसक्ने काम के के हुन्? यस सन्दर्भमा अनिवार्य रुपमा गृहकार्य गर्दै अघि बढ्नुहोला।' मन्त्री पाण्डेले कामको प्राथमिकता निर्धारण गरि सोही अनुसार अघि बढ्न समेत निर्देशन दिए। त्यस्तै उनले नीतिगत सुधारका लागि समेत मन्त्रालयले चुस्त शैलीमा काम गर्दै अघि बढ्नुपर्ने बताए। उनले इमान्दारीका साथ नतिजा दिने गरी काम गर्न आग्रह गरे। कानुन निर्माणमा भइरहेकोप्रति इंगित गर्दै उनले तीन दिनभित्र अन्तरमन्त्रालयका काम समेत सम्पन्न हुने गरी प्रधानमन्त्री केपी शर्मा ओलीले समेत आश्वास्त पारेको बताए। साथै मन्त्री पाण्डेले गर्नुपर्ने कामको प्राथमिकीकरण, नीतिको सूचिकरण,कानुन निर्माणको प्राथमिकताका साथै संरचनागत रुपमा कहाँ कहाँ त्रुटी छ ? त्यसबारेमा संवेदशील भएर अघि बढ्न समेत आग्रह गरे।"
गोसाइँकुण्ड र पार्वतीकुण्डमा मेला सम्पन्न,"रसुवा : वर्षेनि जनैपूर्णिमाको अवसरमा पवित्र तीर्थस्थल गोसाइँ कुण्ड पुगेका भक्तजन मेला सकेर फर्केका छन्। यस वर्ष पार्वतीकुण्ड र लाङटाङको लाङसिसामा पनि भब्य मेला लागेको छ। जनैपूर्णिमा पर्वका दिन आठ हजारभन्दा बढी भक्तजनले गोसाइँकुण्डमा स्नान तथा पूजाआजा सम्पन्न गरी फर्किएको प्रमुख जिल्ला अधिकारी वेदनिधि खनालकाले बताए। नाग पञ्चमीदेखि जनैपूर्णिमा पर्वसम्म आइपुग्दा ११ हजारभन्दा बढी भक्तजन गोसाइँकुण्ड पुगेको खनालले बताए। लाङ्टाङ राष्ट्रिय निकुञ्जले २४सैं घण्टा आफ्नो आधार इलाकाको मोटरबाटो खुला गरेका कारण राति अवेरसम्म यात्रुवाहक सवारी साधन सञ्चालनमा आएका थिए। तीर्थयात्रुका लागि नेपाली सेना, स्वास्थ्य कार्यालय, गोसाइँकुण्ड गाउँपालिका, रसुवा अस्पताल धुन्चे, हिमालय उद्धार संघ, जिल्ला आयुर्वेद र नेपाल रेडक्रससमेतका निकायले सेवा पुर्याएको गोसाइँकुण्ड क्षेत्र विकास समितिले जनाएको छ। अत्यावश्यक वस्तु बिक्री गर्ने व्यवसायीले निर्धारित मूल्यभन्दा बढी असुलेका कारण आफूहरू ठगिएको यात्रुको गुनासो गरे। समुन्द्री सतहदेखि २ हजार ६ सय ९० मिटरको उचाइमा रहेको धार्मिक पर्यटकीय क्षेत्र आमाछोदिङमो अर्यात पार्वतीकुण्डमा जनैपूर्णिमा मेला भर्न ४ हजार तीर्थयात्रीहरू पुगेका थिए। पार्वतीकुण्डमा रसुवाको नौकुण्ड, कालिका, हाकु, ग्रे, टिमुरे, स्याफ्रु, वृद्विम, धुन्चे भार्खु, चिलिमेलगायत गत्लाङबासी, धादिङ, काठमाडौँ, काभ्रेपलान्चोक, सिन्धुपाल्चोक स्थानबाट तीर्थयात्री पुगेका थिए। आमाछोदिङमो गाउँपालिका वडा नम्बर ३ मा पर्ने उक्त कुण्ड पौराणिक कथन अनुसार भगवान शिवले कालकुट विष सेवन गरेपछि पानीको खोजी गर्ने क्रममा पार्वती गोसाईंकुण्ड नजिकैको यही कुण्ड पुगेर स्नान गरेको किंवदन्ती रहेको छ। जनैपूर्णीमाको दिन प्रकृतिको पूजा गर्ने र धामी झाँक्रीहरू आफ्नो तन्त्रमन्त्र कला देखाएर पूजा गरे। कालिकाबाट कलश यात्रा टोली कुण्डमा पुगेर भजन तथा छत्रनाच गरेका थिए। स्थानीय वडा अध्यक्ष सुरेन्द्र तामाङका अनुसार हामीले जनैपूणिर्मा मेला आउनु एक सातादेखि नै कुण्ड लगायत वरपर सरसफाइदेखि मेलामा आउने तिर्थालुका लागि सहज होस भनेर गाँस वासको व्यवस्थापन चुस्तदुरूस्त बनाएका थियौ । पुर्णिमाको दिन र रातभर गीत गाएर नाच्ने चलन रहेको छ। यसवर्ष कालिका गाउँपालिकाबाट कलश यात्रा सहित छत्र भजन टोली उत्तरगयादेखि कालिका, गोसाइकुण्डहुँदै पार्वतीकुण्ड यात्रा गरे। उनीहरुले कुण्डमा पुजाआजा र तथा छत्र भजन र नाच प्रस्तुत गरेका थिए। पर्यटकीय क्षेत्र लाङटाङको लाङसिसामा पनि भब्य मेला लागेको छ । वरिपरिका गाउँबाट त्यहाँ पनि १ हजार भन्दा धेरै यात्री पुगेको स्थानीयले बताए।"
नागढुंगा पहिरो : सडक एकतर्फी खुल्यो,"काठमाडौं : काठमाडौंको चन्द्रागिरि नगरपालिका२ स्थित नागढुङ्गामा खसेको पहिरो हटाएपछि अहिले एकतर्फी सवारी आवागमन खुलाइएको छ। प्रहरी वृत्त थानकोटका अनुसार साँझ ५ बजेदेखि सडक एकतर्फी खुलाइएको र अहिले काठमाडौं आउनका लागि नागढुंगा तल्लो क्षेत्रमा जाममा रहेका सवारी साधनलाई भित्र्याउन सुरु भएको छ। सवारी साधनको लामो लाइन रहेकाले सहज हुन केही समय लाग्ने जनाइएको छ। वर्षा जारी रहँदा पहिरो पन्छाउने र खस्ने क्रम जारी भएकाले आज बिहान १०:३० बजेदेखि पहिरो खसेर रोकिएको सडक खुलाउन दिनभरि समय लागेको हो। जसका कारण काठमाडौं नौविसे खण्ड प्रभावित भएको थियो। प्रहरी वृत्त थानकोटका प्रमुख प्रहरी नायब उपरीक्षक सूर्यप्रकाश सुवेदीले पानी थप परेको खण्डमा पुनः पहिरो खसेर अवरोध हुनसक्ने सम्भावना रहेको बताए। तीन वटा एक्स्काभेटरको सहयोगमा पहिरो पन्छाउने कार्य भइरहेको छ। 'कतिबेला बन्द हुने हो भन्ने थाहा छैन, त्यसैले अहिले काठमाडौं उपत्यकामा माइकिङ गरेरै जानकारी दिएकाले आज सो क्षेत्रमा सकेसम्म यात्रा नगर्न भनिएको छ,' उनले भने। नागढुङ्गा चोकबाट केही सय मिटर पर नागमन्दिर नजिकै पहिरो खसेको हो। जसका कारण काठमाडौं भित्रिने र बाहिरिने सबै सवारीसाधान दिनभर ठप्प रहेको छ। अहिले पानी पर्न कम भएको छ। नागढुङ्गा प्रहरीले काठमाडौंबाट जाने सवारी साधन नागढुङ्गामै रोकेर फर्काइरहेको छ भने आउने सवारी साधान पिप्लामोड भन्दा तल नै रोकिएका छन्। काठमाडौं छिर्ने मुख्य नाका नै बन्द हुँदा यात्रुहरू प्रभावित भएका छन्।"
सहकारी छानबिन समितिले लियो कुमारी सेभिङ र सोसाइटल सहकारीका सञ्चालकसँग बयान,काठमाडौं : सहकारी संस्था बचत रकम दुरुपयोग संसदीय छानबिन विशेष समितिले कुमारी सेभिङ एण्ड क्रेडिट कोअपरेटिभका सञ्चालकसँग सोधपुछ गरेको छ । सिंहदरबारमा बुधबार बसेको समिति बैठकले कुमारी सेभिङ एण्ड क्रेडिट कोअपरेटिभका सञ्चालक सूर्यध्वज न्यौपानेसँग सोधपुछ गरेको हो । काठमाडौंको चावहिलस्थित मित्रपार्कमा अवस्थित कुमारी सहकारी यसअघि समस्याग्रस्त घोषणा गरिएको थियो । त्यस्तै बुधबार नै समितिले सोसाइटल बचत तथा ऋण सहकारी संस्थाका सञ्चालक रामचन्द्र शर्मासँग पनि बयान लिएको छ । सोसाइटल सहकारी छानबिन समितिको कार्यादेशको अनुसूचीको ११ औं नम्बरमा रहेको छ । विज्ञदेखि सरोकारवाला तथा सहकारी ठगीमा संलग्नहरूसँग छलफल गरेको समितिले प्रतिवेदन लेखनको कार्य पनि अघि बढाएको छ । गत जेठ १५ गते गठन भएको समितिलाई सहकारीमा जोखिममा परेको रकमको असुलीको उपाय र संलग्न देखिएका व्यक्तिहरूलाई कानुन बमोजिम कारबाहीका लागि आवश्यक सिफारिस गर्ने कार्यादेश रहेको छ।
उपत्यकाको ट्राफिक व्यवस्थापन अस्तव्यस्त,"काठमाडौं : काठमाडौं उपत्यकाको ट्राफिक व्यवस्थापन अस्तव्यस्त बनेको छ । बिहानैदेखि अविरल वर्षाका कारण सवारीसाधन ओहोरदोहोरमा समस्या उत्पन्न भएको ट्राफिक प्रहरीले जनाएका छन्। पानी जमेको ठाउँमा दुइपांग्रे सवारी नहिँड्दा र ठूला सवारीको गति कम भएर जाम हुँदा जडिबुटी, कोटेश्वर, बानेश्वर, माइतीघर, बबरमहल, भद्रकाली, एनएसी, रत्नपार्क, थापाथली, त्रिपुरेश्वर, गोश्वाला,चक्रपथ लगायतका चोकमा ट्राफिक व्यवस्थापन अस्तव्यस्त बनेको छ । यस्तै ग्वार्को, सातदोबाटो, लगनखेल, कलंकी, बल्खु चोकतिर पनि सवारीको चाप रहेको छ। ठिमीबाट सुन्धारा आइपुग्न साढे एक घण्टादेखि २ घण्टा लागेको एक माइक्रो चालकले बताए। उनले भने, आज बिहान पिक आवरमा धेरै जाम थियो। कहिलेकाँही १ घण्टामा हामी आउजाउ गर्थ्यौ तर आज बिहान १० बजे भक्तपुर ठिमीबाट सुन्धारा आइपुग्न झण्डै १२ बज्यो। यातायात क्षेत्र सरकारको प्राथमिकतामा पर्न नसक्दा ट्राफिक व्यवस्थापन जटिल हुँदै गएको चालकको भनाई छ। बर्षादका कारणमा सवारीसाधनहरू आफ्नो गतिमा चल्न सकेको छैनन्।"
"हुम्लामा जीप दुर्घटनाका घाइतेको सिम्रिकको हेलिकोप्टरबाट उद्दार, उपचारका लागि सुर्खेत लगियो","हुम्ला : दार्मा गौरी सल्ला मोडमा जीप दुर्घटनामा गम्भीर घाइते चारजनाको उद्वार गरिएको छ। गम्भीर घाइते भएका चंखेली गाउँपालिका २ सुरेन्द्रबहादुर शाही, तिलबहादुर शाही र रारा छायानाथ नगरपालिका १३ का रमेश मल्ल, रारा छायानाथ१ का पृथ्वी राउतलाई सिम्रिक एयरको हेलिकोप्टरबाट उद्दार गरी प्रादेशिक अस्पताल सुर्खेत लगिएको छ। कर्णाली प्रदेश ०२००१ च ०९२२ बोलेरो जीप दुर्घटनामा ७ जना घाइते भएको मिमि प्रहरीचौकी हुम्लाले जनाएको छ। 'चारजना गम्भीर घाइतेलाई उद्दार गरि सुर्खेत लगिएको छ अन्य घाइतेलाई दार्मा स्वास्थ्यचौकीमा उपचार भइरहेको मिमि प्रहरीचौकी हुम्लाका प्रहरी सहायक निरीक्षक बालकृष्ण खडकाले बताए। घाइतेको उद्दार खर्च चंखेली गाउँपालिकाको विपद कोषबाट गरिने जनाएको छ।"
पाटनमा मतयाःको रौनक,काठमाडौं : ललितपुरको पाटनमा नेकु जात्रा मतया पर्व मनाइएको छ। गाईजात्राको भोलिपल्ट मनाइने मतया: यात्रामा सबैले आफ्नो जीवनकालमा एक न एक पटक सहभागी हुनै पर्छ भन्ने मान्यता छ। विशेष गरी बौद्ध धर्मावलम्बीले मनाउने मतया पर्वमा वर्ष दिनभित्र मृत्यु भएका पितृलाई अन्धकारबाट उज्यालोमा लैजान बौद्ध विहार तथा चैत्यमा दीप प्रज्वलन गरिन्छ।
फेक अडियो प्रकरणका फरार अभियुक्त राजकुमार तिमल्सिना पक्राउ,"काठमाडौं : फेक अडियो प्रकरणका फरार अभियुक्त राजकुमार तिमल्सिना पक्राउ परेका छन्। काठमाडौं उपत्यका अपराध अनुसन्धान कार्यालयको टोलीले तिमल्सिनालाई बुधबार साँझ पक्राउ गरेको हो। अपराध अनुसन्धान कार्यालयका प्रवक्ता काजीकुमार आचार्यले तिमल्सिना पक्राउ परेको पुष्टि गरे। सर्वोच्च अदालतका न्यायाधीश, कानुन व्यवसायी, सञ्चार उद्ममी र पत्रकार समेतलाई मुछेर तिमल्सिनाले फेक अडियो बनाएका थिए। उनले दिएको उक्त फेक अडिया सिधाकुराले 'डार्क फाइल' नाम दिएर प्रसारण गरेको थियो। उक्त अडियो प्रहरीको साइबर ब्युरोले झुटो भएको प्रमाणित गरेको थियो। ब्युरोका निर्देशक डीआइजी नविन्द अर्यालको नेतृत्वमा बनेको समितिले सिधाकुरामा प्रसारित अडियो झुटा भएको र यसमा संलग्नविरुद्ध तीनवटा कसुरमा अनुसन्धान गरी कारबाही गर्नुपर्ने राय दिएको थियो। त्यसलगत्तै जिल्ला सरकारी वकिलको कार्यालय काठमाडौंले गत असार १३ गते विद्युतीय कारोबार ऐन र अपमानजनक कसुरविरुद्धको अपराध गरेको अभियोगमा तिमल्सिना र सिधाकुराका प्रकाशक युवराज कँडेल र कार्यकारी सम्पादक नवीन ढुंगानालाई प्रतिवादी बनाएर १ लाख रुपैयाँसम्मको जरिवाना, ५ वर्षसम्म कैद वा दुवै सजाय माग दाबी गर्दै मुद्दा दर्ता गरेको थियो। कँडेल र ढुंगाना भने फरार छन्।"
संगीत उद्योग संघमा प्रहरीले किन छापा मार्यो ?,"काठमाडौं : अवैध काम भएको हुनुसक्ने आशंकामा नेपाल संगीत उद्योग संघको कार्यालयमा प्रहरीले छापा मारेको छ । नेपाल प्रहरीको मानव वेचविखन ब्युरोको टोलीले बुधबार दिउँसो अनामनगरस्थित संघको कार्यालयमा छापा हानेको हो । ब्युरोका प्रमुख एसएसपी ओमबहादुर रानाका अनुसार संगीत उद्योग उद्योग बाणिज्य संघमा दर्ता भएर स्थापना भएको संस्था हो । केहि दिनअघि यो संस्थाले विभिन्न बहानामा विदेश लैजाने कागजात बनाउने र यसका लागि मोटो रकम लिने गरेको भन्दै भिडियो सार्वजनिक गरिएको थियो । भिडियोमा सांगीतिक कार्यक्रम तथा सांस्कृतिक कार्यक्रममा सहभागी हुन विदेश लैजाने र आवश्यक कागजात बनाउने भन्दै एक व्यक्तिले रकम बार्गेनिङ गरेको देखिन्छ। एसएसपी रानाले भने,संघबाट विभिन्न कागजात ल्याएर अनुसन्धान भइरहेको छ । कम्युटरलाई ल्याबमा पठाएर डाटा हेरिरहेका छौं । संघका अध्यक्ष,सचिवलगायतका पदाधीकारीसँग बयान लिइरहेका छौं । उनीहरूले भिजिट भिसामा विदेश पठाउन संगीत उद्योग संघको दुरुपयोग गरेको पुष्टि भएमा मानव वेचविखन मुद्दामा अनुसनधान अगाडि बढाइनेछ ।"
मानवीय सहायताका लागि १० बुँदे कर्णाली घोषणा पत्र जारी,"कालीकोट : पर्वतीय क्षेत्रमा विपद् उत्थानशीलताका लागि मानवीय सहायतादेखि उत्थानशील संरचना र प्रणाली निर्माणमा पुनर्विचार गर्न १० बुँदे कर्णाली घोषणा पत्र जारी भएको छ। राष्ट्रिय विपद् जोखिम न्यूनीकरण तथा व्यवस्थापन प्राधिकरणद्वारा भदौ ३ र ४ गते प्रकोप प्रतिरोधमा पुनर्विचार तथा मानवीय सहायता, प्रतिरोधी प्रणालीदेखि पूर्वाधार का विषयमा बृहत् छलफलकाबीच आयोजित समारोह कर्णाली घोषणा पत्र जारी गर्दै सकिएको हो। प्राधिकरणका प्रमुख कार्यकारी निर्देशक (सिइओ) अनिल पोख्रेलले आगामी दिनमा खाद्य सुरक्षा, जलवायु परिवर्तन, विपद् प्रतिरोधी भौतिक संरचना र उत्थानशील समुदाय निर्माणमा जोड दिँदै कर्णाली घोषणा पत्रले मानवीय सहायतामा खटिने सहायताकर्मीको सुरक्षा, क्षमता अभिवृद्धि गर्ने, घाइते र अपांगको लागि सहायता कोष स्थापना, सहायताकर्मीलाई पुरस्कार तथा सम्मान गर्नुपर्ने बताए। उनले भने, 'विपद्को बेला मानवीय सहायताकर्मीको महत्वपूर्ण भूमिका हुन्छ। जति छिटो उद्धार गर्न सकियो, त्यति नै धनजनको क्षति कम गर्न सकिन्छ। प्राधिकरणले विभिन्न विकास साझेदारको सहयोग र सहकार्यमा पहिलो पटक काठमाडौ बाहिर राष्टिय स्तरको कार्यक्रम गर्न सफल भएका छौं। उद्धारका क्रममा ज्यान गुमाउनेको परिवारको जीविकोपार्जनका लागि छुट्टै कोष निर्माण, भूकम्प लगायतका विपद्बाट हुने भौतिक संरचनाको क्षतिपूर्ति दिन बीमा प्रणालीको नीतिगत, संस्थागत तथा कार्यक्रमगत व्यवस्था गर्न पहल गर्नेछौं।' १० बुँदे घोषणा पत्रमा सरकारी तथा गैरसरकारी क्षेत्रले लगानी गर्ने, विपद् जोखिम न्यूनीकरण, पूर्वतयारी, प्रतिकार्य र पुनःस्थापनासम्मका काममा संकटासन्न समुहको अर्थपूर्ण सहभागिता सुनिश्चित गर्न संघ, प्रदेश, स्थानीय सरकार र विकास साझेदारबीच नीतिगत र कार्यान्वयन तहको समन्वय र सहकार्य गर्ने प्रतिवद्धता पनि गरिएको छ।"
"नागढुङ्गा नजिक पहिरो, यातायात अवरुद्ध",काठमाडौं : काठमाडौंको चन्द्रागिरि नगरपालिका२ स्थित नागढुङ्गामा पहिरो खस्दा अहिले सो क्षेत्रमा यातायात सेवा अवरुद्ध भएको छ । पहिरो खसेका कारण सडक आवागमन अवरुद्ध भएको जिल्ला प्रहरी परिसर काठमाडौंका प्रवक्ता एवं प्रहरी उपरीक्षक नवराज अधिकारीले जानकारी दिए। उनका अनुसार नागढुङ्गा चोकबाट केही मिटर पर नागमन्दिर नजिकै पहिरो खसेको हो । काठमाडौं भित्रिने र बाहिरिने सबै सवारीसाधान ठप्प छन् । अहिले सो क्षेत्रमा पानी परिरहेको र पहिरो खस्ने क्रम जारी रहेकाले यातायात सेवा ठप्प छ । नागढुङ्गामा खटिएको प्रहरीले काठमाडौंबाट जाने सवारी साधन नागढुङ्गामै रोकेको छ भने आउने सवारीसाधान पिप्लामोडभन्दा तलै रोकेको छ । रासस
हिमताल फुटेर थामेमा बाढी आएको पुष्टि भयो : प्राधिकरण,काठमाडौं : राष्ट्रिय विपद् जोखिम न्यूनीकरण तथा व्यवस्थापन प्राधिकरणले तापक्रम वृद्धिका कारण सोलुखुम्बुको खुम्बु पासाङल्हामु गाउँपालिका५ थामेमा हिमताल फुटेर बाढी भएको जनाएको छ। बुधबार सिंहदरबारमा आयोजित छलफल कार्यक्रममा प्राधिकरणका कार्यकारी प्रमुख अनिल पोखरेलले तापक्रम वृद्धिका कारण थामे खोलाको मुहान क्षेत्रमा रहेका हिमतालमा पानी बढेको र तल्लो ताल फुटेर बाढी आएको जानकारी दिए। स्थलगत निरीक्षणका क्रममा पनि हिमाल पग्लेर माथिल्लो तालमा पानीको सतह बढेको र उक्त पानी तल्लो तालमा जम्मा भई भार थेग्न नसकेपछि फुटेको देखिएको उनले बताए। पोखरेलले स्थानीयहरूले सो समयमा केही वर्ष भए पनि अहिलेसम्मकै गर्मी महसुस गरेको बताएको समेत जानकारी दिए। उनले सोलु घटनाले जलवायु परिवर्तनका कारण हिमाली क्षेत्रमा जोखिम बढेको पुष्टि भएको उल्लेख गरे। उक्त घटनाको अध्ययन गर्नका लागि सर्भे टोली सक्रिय रहेकाले केही दिनमै ठोस कुरा बाहिर आउने प्राधिकरणले जनाएको छ। शुक्रबार दिउँसो सोलुखुम्बुको थामे खोलामा एक्कासी बाढी आउँदा २० भन्दा बढी घरमा क्षति पुर्याएको थियो। शनिबार बिहान प्राधिकरणका प्रमुख कार्यकारी अधिकृत पोखरेलसहितको टोलीले बाढी आएको क्षेत्रको हेलिकोप्टरबाट अवलोकन गरेको थियो।
फोहोरको थुप्रोमा शव फेला,उदयपुर : उदयपुरको कटारी नगरपालिकामा फोहोरको थुप्रोमा एक युवकको शव फेला परेको छ। कटारी नगरपालिका३ राजाबासस्थित फोहोरको थुप्रो नजिकै शव फेला परेपछि प्रहरीलाई खबर गरेका थिए। इलाका प्रहरी कार्यालय कटारीका प्रमुख डीएसपी सुभास राईका अनुसार शवको पहिचान खुल्न सकेको छैन। प्राप्त शवको कसैले दाबी नगरेपछि मुचुल्का उठाई पोस्टमार्टमका लागि कटारी अस्पतालमा राखिएको डीएसपी राईले बताए। घटनाको थप अनुसन्धान भइरहेको उनले बताए।
"अर्घाखाँचीमा स्कारपियो दुर्घटना, वडाध्यक्षसहित ३ जना घाइते","अर्घाखाँची : गोरुसिंगे सन्धिखर्क सडकअन्तर्गत अर्घाखाँचीको पाणिनी७ घुम्ती नजिकै रिब्दीमा भएको स्कारपियो दुर्घटनामा ३ जना घाइते भएका छन्। गुल्मी दरबार गाउँपालिकाको लु१झ ४२५ नम्बरको स्कारपियो अनियन्त्रीत भई सडकबाट करिब ३०० मिटर तल खसेर दुर्घटना भएको जिल्ला प्रहरी कार्यालय अर्घाखाँचीका प्रमुख डीएसपी प्रतित सिंह राठोरले बताए। दुर्घटनामा घाइते भएका तीनै जनालाई उपचारका लागि अर्घाखाँची अस्पतालमा पठाइएको छ। दुर्घटनामा गुल्मी दरबार गाउँपालिकाका प्रवक्ता तथा वडा नम्बर ७ का वडाध्यक्ष शालिकराम टण्डन, अर्घाखाँचीको छत्रदेव गाउँपालिका वडा नम्बर ६ का वडध्यक्ष कमल पौडेल र गाडी चालक हिमाल राना घाइते भएको जिल्ला प्रहरी कार्यालय अर्घाखाँचीका प्रमुख डीएसपी राठोरको भनाइ छ। घाइते तीनै जनाको अवस्था सामान्य रहेको अर्घाखाँची अस्पतालका स्वास्थ्यकर्मी अशोक चौहानले बताएका छन्। अहिले बेलुका अन्दाजी ८ बजेको समयमा गोरुसिंगेबाट सन्धिखर्कतर्फ आउँदै गरेको गाडी दुर्घटना भएको थियो। नेपाल प्रहरी र स्थानीयको सक्रियतामा घाइतेको उद्धार गरिएको थियो।"
हाँडी गाउँमा पायो जात्रा (फोटो फिचर),"काठमाडौं : काठमाडौंको हाँडी गाउँमा अनौठो जात्रा अर्थात् पायो जात्रा मनाइएको छ। गाईजात्राको भोलिपल्ट यो जात्रा मनाउने गरिन्छ। यस पायो जात्रामा गुठीका नेवार समुदायहरू विभिन्न देवीदेवताको पहिरनमा सजिएका हुन्छन्, जसको नेतृत्व भैरवले गर्ने चलन छ। देवीदेउताको पहिरनमा सजिएकाहरूले हाडीगाउँको विभिन्न टोलमा मुखौटा लगाई पायो नृत्य प्रस्तुत गर्ने चलन छ।"
"नुवाकोटमा गाडी दुर्घटना, १० जना घाइते",नुवाकोट : नुवाकोटको बोहोरे खोलामा यात्रु बोकेको गाडी दुर्घटना भएको छ। दुर्घटनामा यात्रुहरू घाइते भएका छन्। त्रिशूलीछहरेटोखा सडकखण्डअन्तर्गत शिवपुरी गाउँपालिका७ बोहोरे खोलामा गण्डकी प्रदेश एफएए ०१०६ नम्बरको हायस माइक्रोबस बुधबार बेलुकी दुर्घटनामा परेको हो। दुर्घटनामा १० यात्रु घाइते भएको प्रत्यक्षदर्शी रामनाथ खनालले जानकारी दिए। यात्रुहरूलाई उपचारका लागि काठमाडौं लगिएको छ। बोहोरे खोलाको मोडमा यात्रुबाहक गाडी दुर्घटना भएको जिल्ला प्रहरी कार्यालय नुवाकोटले जनाएको छ।
पर्यटकको पर्खाइमा हुम्लाको टाँके भ्याली (फोटोसहित),"हुम्ला : कहीँ समथर,कहीँ थुम्काथुम्की ,कहीँ ,भिरालो ठाउँ,कहीँ अग्लाअग्ला चुचुरा, कतै फाँट । रंगीचंगी फुलैफूलले भुइँमा कार्पेट बिच्छयाएर झैं भान हुन्छ । यो भूगोलमा टेकेर जब जोकोहीले आसपासका दृश्य नियाल्छन् तब मन नै प्रफुल्लित हुन्छ । कञ्चन निलो आकाश, आँखाले भ्याएसम्म देखिने हिमाल, हिँउ बोकेर हुइकिने खोलानाला,बेलाबेला लुकामारी खेल्ने कुहिरो अनि स्पर्श गर्ने चिसो सिरेटो यदाकदा संगीतको धुनजस्तो गुञ्जने नदीनालाहरू । यस्तो लाग्छ कुनै स्वर्गको एक टुक्रमा छौं । जति बयान गरेपनि पुग्दैन। चंखेली गाउँपालिका ५ स्थित टाँके भ्यालीको । यो भ्याली आफैमा कुशल एक चित्रकारको हस्तशिल्प झैं लाग्छ । हुम्ला जिल्लाको लिमी भ्याली,करण भ्याली र टाँके भ्याली छन् । ५२०० मिटरको गोरख हिमाललाई पृष्ठभूमिमा राखेर यहाँ आउने आन्तरिक र बाह्य पर्यटकलाई स्वागत गर्छ यस भ्यालीले। प्रकृतिसँग र प्रकृतिको काँखमा रमाउन उत्सुक पर्यटकहरूका लागि गज्जबको गन्तव्य पनि हो टाँके भ्याली । कर्णालीलाई अझै अभाव,गरिबी,दु:ख र पछौटेपनको पर्यावाचीको रुपमा चित्रण गरिन्छ । घुमन्तेहरु कर्णाली पुग्छन्। आँगनमा खेलिरहेका बालबालिका तस्बिर खिच्छन् । विश्लेषणहरू अन्वेषकहरू कर्णाली आउँछन्, भोगको आयतन नापेर जान्छन्। पत्रकारहरू पुग्छन् आफ्नो दुनो सोझ्याउने काम गर्छन् । तर कर्णालीमा रोग निको गर्न जडीबुटी छ, भोग मेटाउने अन्न यही छ । तर,बुझ्दैनन् । उल्टै नराम्रो प्रचारप्रसार मात्रै गरिदिन्छन्। जटामसी,गुच्चीच्याउ,पदमचाल, पाँचऔँले,सेतो चिनी, अतिस, कुटकी,सर्पगन्धलगायतका जडीबुटी यहीँ फाँटमा पाइने गरेको चंखेली गाउँपालिका ५ का स्थानीय भैरब तामाङले बताए । टाँके भ्यालीमा पशु चौपायहरूले समेत शोभा बढाएका छन्। यहाँ घुम्न आउने आन्तरिक बाह्य पर्यटकहरू तालतलैया,झरना,नदीनाला र टाँके भ्यालीको रमणीय दृश्यमा लोभिने गर्छन् । यो साच्चिकै भू स्वर्ग हो यसको प्रचारप्रसार नभएर अहिलेसम्म गुमनाम रहेको खेली गाउँपालिका ५ का वडाध्यक्ष हर्कधन तामाङले दुखेसो पोखे। बाटोमा भेटिने कञ्चन खोला नाला, अविरल बगिरहने झरना, घाँसे मैदान जति हेरेपनि मन अघाइदैन । यहाँका फाँटहरूले मौसम अनुसार रुप फेर्न गर्छन् । हिँउदमा सेताम्मे हुन्छन् भने वर्षायाममा रंगीचंगी । हरिया फाँट ढक्कमक्क फुल्ने फुलहरूले बिछटै रुपवती देखिन्छन् । स्थानीय सरकारले पनि यस क्षेत्रका प्रवर्द्धन गर्न चासो र चिन्ता नदेखाउँदा पर्यटकीयस्थल समेत रहेको चंखेली गाउँपालिका ५ को टाँके भ्याली ओझेलमा छ । टाँके भ्यालीको प्रचारप्रसार गर्न सके गाउँपालिकाको आन्तरिक आम्दानीको श्रोत बन्न सक्ने स्थानीय जानकारहरू बताउँछन्।"
"हुम्लाको चङ्खेलीमा जीप दुर्घटना, पाँचजना गम्भीर घाइते",सिमकोट (हुम्ला) : जिल्लाको दक्षिण भेगको चङ्खेली गाउँपालिकामा जीप दुर्घटना हुँदा पाँचजना गम्भीर घाइते भएका छन् । जिल्ला प्रहरी कार्यालयका प्रहरी निरीक्षक नरेन्द्र चन्दका अनुसार कर्णाली प्रदेश२००१च ०९२२ नम्बरको जीप चङ्खेली२ गर्खाबाट देउली बजारतर्फ गइरहेको मुगु सडकको गौरीसल्लामा दुर्घटना भएको हो। चालकसहित सातजना सवार जीपमा पाँचजना सख्त घाइते भएको र दुईजनाको अवस्था सामान्य रहेको प्रहरीले राससलाई जनाएको छ। मिमी प्रहरीचौकीका प्रहरी सहायक निरीक्षक बालकृष्ण खण्डाको नेतृत्वमा खटिएको टोलीले उनीहरूको उद्धार गरेको हो। गौरीसल्लामा दुर्घटना भएको जीप मोडमा मोड्ने क्रममा सडकबाट एक सय ५० मिटर तल खसेको थियो ।
"हुम्लामा जीप दुर्घटना ७ जना घाइते, ३ को अवस्था गम्भीर",हुम्ला: चंखेली गाउँपालिका२ को दार्मा गौरी सल्ला मोडमा बोलेरो जीप दुर्घटनामा ७ जना घाइते भएको प्रहरीले जनाएको छ। घाइतेमध्ये ३ जनाको अवस्था गम्भीर रहेको छ। बिहान ८ बजेतिर कर्णाली प्रदेश ०२००१ च ०९२२ बोलेरो जीप दुर्घटना भएको हो । घाइतेमध्ये तीनजनाको अवस्था गम्भीर रहेको मिमि प्रहरीचौकी इन्चार्ज प्रहरी सहायक निरीक्षक बालकृष्ण खडकाले जानकारी दिए। घाइतेहरूको दार्मा स्वास्थ्यचौकीमा उपचार भइरहेको प्रहरी सहायक निरीक्षक खडकाले अन्नपूर्णलाई जानकारी दिए। गौरीसल्ला मोडमा मोडने क्रममा ब्रेक फेल भइ दुर्घटना भएको प्रहरीको प्रारम्भिक अनुसन्धानले देखाएको छ। जीप सडकभन्दा १५० मिटर तल्ल खसेको थियो।
भक्तपुरको नगदेशमा महाकाली नाच आजबाट सुरु,"भक्तपुर : मध्यपुर थिमिको नगदेशमा ५ वर्षपछि हुन लागेको महाकाली नाच आजबाट सुरु हुने भएको छ। पूर्व कलाकारहरूको सक्रियतामा मध्यपुर थिमिको नगदेशमा महाकाली नाच सञ्चालनमा आएको हो। यो मल्लकालदेखि नै नचाइँदै आएको नगदेशको पौराणिक र ऐतिहासिक महाकाली नाच हो। नाचमा ४ देवगण बन्ने कलाकार र मुहाली बजाउने मुहाली बाधकहरूको अभाव भएपछि निरन्तरता नपाएको पौराणिक र एतिहासिक महाकाली नाचले पूर्वकलाकारहरू र युवापिंढीहरूको सक्रियतामा ५ वर्षपछि निरन्तरता पाउँदै छ । नाच ४ दिनसम्म नचाइन्छ । नाचलाई सफल, व्यवस्थित रूपमा सञ्चालन गर्न मूल व्यवस्थापन समिति, भोज व्यवस्थापन समिति, अर्थ संकलन समिति, ख्वापा, तिसा, वस समिति, प्रचारप्रसार समिति गरी ५ वटा समिति बनाएको महाकाली गण नाच २०८१ मूल व्यवस्थापन समितिका अध्यक्ष कृष्णबहादुर घजुले बताए । पौराणिक कथा अनुसार एक समय मानबलाई भूत, दैत्य, प्रेत पिचास, दैत्य दानवहरूले निकै दुख दिएको थियो । दैत्य दानबहरूले मानवसँगै देवी, देवताहरूलाई समेत दुख दिएको थियो । स्वयम् देवता नै हैरान भएपछि देवी महाकाली उत्पति भइन् । उनले कालीको रूप लिएर देबी महाकालीले युद्धको तयारी गरिन् । त्यसपछि दानब, दैत्यको संहार गरिदिएको पौराणिक कथन छ । त्यसैले यस नाचलाई भगवती र दानबबीचको युद्धको तयारीका रूपमा लिइन्छ । महाकाली नाच निकाली टोल, बस्ती परिक्रमा गराए भूत, प्रेत, पिचासहरूले दुख नदिने जनविश्वास रहिआएको छ । महाकाली गण नाचमा जम्मा १७ जना कलाकार हुन्छन् । गणमा गण नायिका महाकाली, उपनायिका महालक्ष्मी, उपनायिका देबी, उपनायिका महालक्ष्मीको बहान सिंह, उपनायिका देबीको बहान मयूर, ४ जना बेटा, २ जना भूत भैरव (बाल मसान), २ जना कवा, दुई जना ख्याक, २ जना माक(बाँदर) र १ जना दैत्य गरी १७ जना कलाकार हुन्छन् ।"
जाजरकोटको कुसेका शिक्षक दुई सातादेखि बेपत्ता,"कर्णाली : जाजरकोटको कुसे गाउँपालिका७ धनरासी गाउँका ३८ वर्षीय शिक्षक धनबहादुर शाही दुई सातादेखि नेपालगञ्जबाट सम्पर्कविहीन भएका छन्। शाही कुसे७ स्थित जनता माध्यमिक विद्यालय समाइलामा अनुदान कोटामा कार्यरत नेपाली शिक्षक हुन्। उनी गत साउन १४ गते घरबाट नेपालगञ्ज गएका थिए। साउन २५ गते नेपालगञ्ज बसपार्क गेट नजिक रहेको मीना दैलेखी होटलबाट बेलुका ४ बजे बाहिरिएपछि सम्पर्कमा नआएको घरबाट सँगै हिँडेका आफन्त गोपी सिंहले जानकारी दिए। 'साउनमा विद्यालय बिदा भएकाले भारतमा म काम गर्ने मोडर्न फेसन सुपर मार्केटमा केही कपडा तथा सामग्री लिन जाउँ भनेर हामी १७ गते दैलेखी मीना होटलमा पुगेका हौँ । जेठान दाइले जुम्लाबाट ४० हजार पठाउँदै हुनुहुन्छ भनेपछि पर्खिँदा धेरै बसाइँ भयो । २५ गते दिनभरि कोठामा सुतेर बेलुका ४ बजे बाहिरिएपछि उहाँ फर्कनुभएको छैन', सिंहले भने। गत साउन २६ गतेसम्म आउनुहुन्छ कि भनेर कुरेको बताउँदै धनबहादुर नआएपछि घरमा ससुराबुबा हंसबहादुर शाहीलाई खबर गरेको सिंहले बताए। ससुरा नेपालगञ्जमा आएर खोज्दा नभेटिएपछि आफैँ निवेदक भएर नेपालगञ्ज जिल्ला प्रहरी कार्यालयमा खोजिदिन लागि उजुरी हालेको उनले बताए। यही भदौ २ गते नेपालगञ्जबाट जाजरकोट फर्किसकेका सिंहले सम्पर्कविहीन शाहीको खोजीमा सहयोग गरिदिन सबेलाई आग्रह गरे। शिक्षक शाहीका बुबा हंसबहादुरले छोरा र ज्वाइँ गोपी सिंह सोही होटेलमा सँगै बसेको तर साउन २५ गते बाहिर गएर आउँछु भनेर निस्किएको छोरा नफर्केको खबर पाएपछि आफू त्यही पुगेको बताए। उनले भने, 'नेपालगञ्ज पुगेर जताततै खोजियो तर उसलाई भेटाउन सकिएन । फोन पनि बन्द छ । खाना खाएको १६ हजार नौ सय पुगेपछि ज्वाइँ गोपी छोरा आउने आशमा त्यही बस्नुभएको रहेछ ।' होटल धनीलाई पछि तिरौँला भन्ने भाका गरी घर फर्केको पीडित शाहीले दुखेसो पोखे। हराएको धेरै दिनसम्म सम्पर्कमा नआएपछि जतिसक्दो चाँडो खोजी दिन उनले प्रहरी प्रशासनलाई आग्रह गरे। उक्त होटल धनी मीना सुनारले गत साउन १७ गते आफ्नो होटलमा पुगेका दुवै जना दश दिन जति होटलमा बसेका बताए। 'साउन २५ गते शिक्षक शाही कतिबेला बाहिरिनुभयो थाहा पाएनौँ । उहाँ नफर्केपछि खोजी सुरु गरेका थियौँ', उनले भने, 'दुवैले यहाँ बस्दा खाएको रु १६ हजार नौ सय उहाँको बुबा, श्रीमती र बहिनीले पछि तिरौँला भनी नागरिकतालगायत आवश्यक कागजात लिएर घर फर्किनुभएको छ । हराउनुभएका शाहीको आजसम्म कुनै खबर पाएका छौनौँ ।' रासस"
मधेसका कारागार सुधारगृह कि यातनागृह,"जनकपुरधाम : एक जना व्यक्तिलाई सामान्यतया उठबस गर्न वा सजिलै गरी सुत्न कम्तीमा पनि पाँच फिट जमिन आवश्यक हुन्छ । तर, महोत्तरीको जलेश्वर कारागारमा रहेका कैदीबन्दीलाई सुत्न प्रतिजना डेढ हात अर्थात् केवल १७ इन्च मात्रै जमिन उपलब्ध हुन्छ । अर्थात्, एकजना सुत्यो भने अर्कोले सुत्नका लागि पालो कुर्नुपर्ने हुन्छ । सुत्ने ठाउँको अभावमा कैदीबन्दीहरू आलोपालो गरी रात बिताउँछन् । १ सय ६८ वर्ष पुरानो जलेश्वर कारागारमा हाल क्षमताभन्दा दुई गुणा बढी कैदीबन्दी सजाय काटिरहेका छन् । वर्षायाममा बढी पानी पर्यो भने डुबानमा पर्ने, गर्मीका बेला अत्याधिक गर्मीले पोलेर हैरान पार्ने र चिसोका बेला जेनतेन कठ्यांग्रिएर बस्नुपर्ने बाध्यताकाबीच यस कारागारका कैदीहरूले सजाय अवधि बिताइराखेका छन् । कैदीबन्दीहरूलाई सुत्न पर्याप्त स्थानको अभाव छ, क्षमताभन्दा बढी कैदीबन्दी रहेको कारण कहिलेकाहीँ अक्सिजनको अभावले कैदीबन्दीहरू निसासिने अवस्थामा समेत पुग्छन्, जेलर रामचन्द्र साह भन्छन्, अहिले त कारागारको जीर्ण अवस्थालाई हेर्दै हामीले महिला र बालबालिकालाई यहाँ राख्न छाडेका छौं । अहिले यहाँ पुरुष कैदीहरू मात्रै छन् । आफूले सक्दो कारागारको माहौल राम्रो बनाउने प्रयास गरेको छु तर, निकै पुरानो भवन र निकै कम स्रोत साधनको बिचमा सबै व्यवस्थापन गर्नुपर्ने बाध्यता छ । २ सय कैदीबन्दीको क्षमता रहेको जलेश्वर कारागारमा हाल ४ सय ५० जनाले सजाय भोगिरहेका छन् । ६५ बिघा क्षेत्रफलमा फैलिएको यस कारागारमा एकजना स्वास्थ्यकर्मीको दरबन्दी रहे तापनि हाल कार्यरत छैनन् । हाल नेपाल हेल्थ सोसाइटीबाट एक जना स्वास्थ्यकर्मी कैदीहरूका लागि खटिएका छन् । कैदीबन्दीहरूका लागि नत छुट्टै जाँच तथा उपचार कक्षको व्यवस्था छ नत उनीहरूका लागि स्वस्थ्यकर वातावरण नै छ । तर, कैदीबन्दीहरूलाई औषधि नियमित उपलब्ध गराइने गरिएको समितिको प्रतिवेदनमा उल्लेख छ । जीर्ण कारागार, क्षमताभन्दा बढी संख्यामा कैदीबन्दी र आवश्यक पूर्वाधारहरूको समेत उपलब्धता नहुँदा मधेसका कारागारहरू सुधारगृह कम र यातनागृह बढी बन्न पुगेका छन् । आफूले गरेको वा दोषी सावित भएको अपराधको मुद्दाको सम्बन्धमा बेहोर्नु पर्ने कानुन बमोजिमको दायित्वमा सम्झौता गर्नुभन्दा उनीहरूलाई ती दायित्व भुक्तानीका लागि सहज वातावरण बनाउनु र तीनिहरूलाई मानवोचित व्यवहारको सुनिश्चित गर्नु अहिलेको आवश्यकता हो । तर, मधेसका कारागारहरूमा कैदीबन्दीहरूको मानव अधिकारको संरक्षण गर्नसमेत अप्ठ्यारो छ । संयुक्त राष्ट्रसंघको साधारण सभाको (कैदीहरूको उपचारको आधारभूत सिद्धान्तहरू) ले समेत सबै कैदीहरूलाई स्वास्थ्य सेवा तथा शिक्षामा पहुँच हुने, सांस्कृतिक गतिविधिहरूमा सहभागी हुन पाउने जस्ता व्यवस्था गरेको छ । तर, मधेसका कारागारहरूमा कैदीबन्दीहरूलाई नत शिक्षा आर्जन गर्ने राम्रो प्रबन्ध नै गरिएको छ नत उनीहरूको स्वास्थ्य उपचारका लागि सहज व्यवस्था छ । संघीय संसद् प्रतिनिधिसभाको कानुन, न्याय तथा मानवअधिकार समितिले सार्वजनिक गरेको मधेसको वीरगञ्ज बाल सुधार गृह र पर्सा, रौतहट, महोत्तरी र सर्लाही जिल्लाहरूको कारागारको अनुगमन उपसमितिको प्रतिवेदन, २०८१ ले मधेसको कारागारमा कैदीबन्दीहरू जोखिममा रहेको उल्लेख छ । जबरजस्ती करणीका बालकैदी सबैभन्दा बढी निकै जीर्ण अवस्थामा रहेको वीरगञ्जको बाल सुधार गृह, पर्सामा बालकैदीहरूका लागि सुत्ने ,बस्ने ठाउँ समेत अपर्याप्त र साँगुरो छ । दुइटा भवन गरी जम्मा ११ वटा कोठा रहेको सुधारगृहमा कैदी क्षमता ५० मात्रै छ तर, यहाँ सजाय काटिरहेका बालकैदीहरूको संख्या हाल १२३ रहेको छ । छुट्टै जाँच तथा उपचार कक्षसमेतको व्यवस्था नरहेको बालसुधार गृहमा अपर्याप्त बजेटका कारण औषधि उपचारमा समेत समस्या आउने गरेको छ । बालकैदीहरूका लागि नत खेलकुद, मनोरञ्जन र सिर्जनात्मक क्रियाकलापहरूको व्यवस्था छ नत उनीहरूका लागि पुस्तकालय, रेडियो वा टेलिभिजन नै । बालबालिकाको व्यवहारमा सुधार ल्याउन आवश्यक पाठ्यपुस्तकहरू तथा पुस्तकालयको कुनै प्रबन्ध नगरिएको सुधार गृहमा खेल्ने ठाउँसमेत नहुँदा खेलकुदका सामग्रीको पनि कुनै व्यवस्था गरिएको छैन । जबरजस्ती करणी मुद्दामा सबैभन्दा बढी बालकैदी रहेको बालसुधार गृहमा कतिपय बालकैदीहरूले आफूहरूलाई जबरजस्ती करणीका बारेमा जानकारीसमेत नभएको बताउँछन् । साथीहरूको लहलहैमा यस्तो काममा लागेको उनीहरूको भनाइ छ । बालसुधार गृहको पछिल्लो तथ्यांकअनुसार जबरजस्ती करणीका मुद्दामा ४५ जना बालकैदीहरूले सजाय भोगिरहेका छन् । २०७५ सालमा अनाथालयको भवनलाई बालसुधार गृहका रूपमा परिणत गरी सञ्चालनमा ल्याइएको थियो । मानव बस्तीको बीचमा रहेको हुनाले सुरक्षा संवेदनशीलताका हिसाबले बढी नै जोखिममा रहेको यस सुधार गृहमा तराईका आठै जिल्लाका बालकैदीहरूलाई राख्ने गरिएको छ । ठाउँ अभावका कारणले मात्रै बालकैदीहरूलाई राख्ने गरिएको छ । बालसुधार गृहको अर्को प्रमुख समस्या १८ वर्षभन्दा माथिका कैदीका लागि छुट्टै व्यवस्था नहुनु रहेको छ । यस सुधार गृहका प्रमुख दुइटा समस्या छन्, पहिलो ठाउँको अभाव । भवन निकै जीर्ण भइसकेको छ यस्तोमा बालबालिकाहरूलाई यहाँ राख्नु जोखिमपूर्ण छ । त्यसैगरी अर्को समस्या हो १८ वर्षभन्दा माथिका कैदीका लागि अलग व्यवस्था छैन, बालसुधार गृहका कार्यालय प्रमुख टिकाकृष्ण काफ्ले भन्छन्, १६ वर्षमुनिका बालबालिका वयस्कहरू राख्दा जोखिम बढ्न जान्छ । उनीहरू नराम्रा कुराहरू बढी सिक्ने खतरा बढ्छ । त्यसैले यसको व्यवस्थापन गर्नु पनि आवश्यक छ । अहिले बालसुधार गृहमा २८२९ वर्षका कैदीहरू पनि सजाय काटिरहेका छन् । त्यसैगरी लागुपदार्थ मुद्दामा परेका बालकैदीहरूलाई समेत अन्य बालककैदीहरूसँग एकै ठाउँमा राख्दा अन्यमा पनि असर पर्ने गरेको प्रतिवेदनमा उल्लेख गरिएको छ । लागुपदार्थ सेवनकर्ता बालकैदीहरूले विभिन्न माध्यमबाट लागुपदार्थ सुधार गृहमा भित्र्याउने घटनासमेत बारम्बार दोरिएको र ती बालकले अर्कालाई पनि लागुपदार्थ सेवनका लागि उक्साउने गरेको पाइएको छ । घर चुहिने र ब्लक भवन भत्किने त्रासमा कैदीबन्दी राणाकालमै निर्माण भएको जिल्ला कारागार कार्यालय पर्सामा कैदीबन्दीहरू वर्षायाममा घर चुहिने र ब्लक भवन भत्किने त्रासले नै त्रसित रहन्छन् । १ बिघा १८ कट्ठामा फैलिएको कारागारको कैदी क्षमता ७ सय मात्र रहेको छ तर, यहाँ कैदीबन्दीहरू दोब्बरभन्दा पनि बढिनै हुन्छन् । महिला तथा पुरुष दुवै छ्ट्टाछुट्टै कारागार रहेको पर्सामा कारागारमा कुल १० वटा भवन सञ्चालनमा छ । कुल ५५ वटा कक्षहरू प्रयोग भएको केही भागको आवश्यक मर्मत कार्य तत्काल गर्नुपर्ने अवस्था रहेको छ । पर्सा कारागारभित्र महिला कैदीबन्दीहरू राखिएको ब्लक भवनको अवस्था त निकै जर्जर नै छ । त्यहाँ जस्ताका छानाहरू जेनतेन अड्काएर कैदीहरूलाई राखिएको हामीले अनुगमनको क्रममा देखेका छौं, मधेसका विभिन्न कारागारहरूको अनुगमन गरेका अधिवक्ता राजकुमार महासेठले अन्नपूर्णकर्मीसँग कुरा गर्दै भने, कारागारहरूमा मानवअधिकार उल्लंघनको व्यापक घटनाहरू भइरहेका छन् तर, बाहिर बस्नेहरूलाई त्योसँग मतलब नै छैन । मधेसका अधिकांश कारागारहरूमा दीर्घ रोगीहरूका लागि उपचारको व्यवस्था छैन । उनीहरू आफन्तबाट औषधि मगाएर खाने गर्छन् । अस्पताल प्रशासनहरूले बजेट अभाव देखाएर औषधि उपलब्ध नगराउने अवस्था छ । अर्कोतर्फ वर्षौं पुराना कारागारहरू जीर्ण अवस्थामा छन् । क्षमताभन्दा दोब्बर, तेब्बर कैदीहरू जेनतेन अटाइएका छन् । यस्तोमा कैदीहरू जोखिम र असुरक्षित अवस्थामा बस्न बाध्य बनाइएका छन् । कारागार प्रशासनको अमानवीय बोली २०८० माघ ६ गते उद्घाटन भएको सर्लाही कारागारमा कैदीबन्दीहरूसँग कारागार प्रशासनबाट गरिन व्यवहार र बोली नै अमानवीय रह्ने गरेको आरोप लाग्दै आएको छ । कारागारमा कैदीबन्दीहरूका लागि कुनै छुट्टै पोसाकको व्यवस्था नहुँदा आगन्तुक र कैदीबन्दीबीच पहिचान गर्न सुरक्षाकर्मीहरूलाई समेत समस्या पर्ने गरेको छ । कारागारको क्षमता पुरुषका लागि १६० र महिलाका लागि ५० जनाको रहे पनि कैदीबन्दीको संख्या दोब्बर छ । कारागारको प्रशासनका लागि पर्याप्त बजेट राज्यले विनियोजन गर्न नसक्नाले आवश्यक सुधार गर्न नसकिएको प्रशासनको भनाइ छ । यहाँ एक कोठामा २० जनासम्म सुत्नुपर्ने बाध्यता छ । समितिको प्रतिवेदनअनुसार कैदीबन्दीहरूका लागि निर्धारित माफी मिनहाको व्यवस्थाको मापदण्ड वस्तुपरक हुन नसकेको हुँदा दबाव प्रभावको भरमा कैदीबन्दीहरू छुट्ने गरेको अवस्था छ । वर्षायाममा कारागारनै डुब्ने जोखिम १९९० सालमा नै निर्माण भएको रौतहट कारागार निकै जीर्ण बन्न पुगेको छ । ४ वटा भवनमा सञ्चालनमा रहेको रौतहट कारागार जीर्ण र जर्जर अवस्थामा छ । जम्मा १० वटा कोठा रहेको यस कारागारमा कैदीबन्दीको क्षमता २०० मात्र छ तर यहाँ क्षमताभन्दा दोब्बर कैदी छन् । हाल ढलको प्रमुख समस्या रहेको कारागारको एउटा पर्खाल कुनै पनि बेला भत्किन सक्ने खतरा रहेको छ तर, बजेट अभावको कारणले यसको पुनःनिर्माण हुन सकेको छैन । कारागारमा कैदीबन्दीहरूका लागि नत पुस्तकालयको व्यवस्था छ नत औषधी उपचार र सरसफाइसम्बन्धी उचित व्यवस्था नै छ । कारागार सुधारका लागि राज्यको आँखा नै पुगेको छैन कारागार बन्दीगृह वा यातना गृह हुनुहुँदैन् यो त सुधार गृह हुनुपर्छ तर, हामीकहाँ यस्तो अवस्थानै छैन, महोत्तरीका सञ्चारकर्मी तथा मानवअधिकारकर्मी राकेश चौधरी भन्छन्, जलेश्वर कारागारको अवस्था त यस्तो छ कि यहाँ यदि सबै कैदीहरू मिलेर विस्तारै पनि पर्खाललाई धकालिदिए भने पर्खालनै भत्किन्छ । त्यो त कैदीहरूकै इमान्दारिता छ कि उनीहरू यस्तो जिर्ण कारागारहरूमा बसिरहेका छन् । वर्षायामको बेलामा त अझ बढी दुर्दशा नै हुन्छ । कारागारहरूलाई कसरी सुधार गृह बनाउने त्यस तर्फ सरकारको ध्याननै पुग्नै सकेको छैन जस्तो मलाई लाग्छ, अनौपचारिक सेवा केन्द्र (इन्सेक) का मधेश प्रदेश संयोजक राजु पासवान भन्छन्, कारागारमा भएका कैदीबन्दीहरूको मानसिकतालाई कसरी सकारात्मक परिवर्तनतर्फ लाने र उनीहरूलाई समाजको सही दिशा कसरी देखाउने त्यस्तो खालको वातावरण निर्माण गर्नु आवश्यक छ । तर, हुने भनेको उल्टो हो । यहाँ त कारागारमा गइसकेपछि अझ बढी अपराधका नयाँनयाँ आइडियाहरू सिकेर आउँछन् र समाजमा झनै नकारात्मक क्रियाकलापहरूमा संलग्न हुन्छन् । कारागार सुधार गर्न सरकारलाई कानून समितिको निर्देशन कानुन, न्याय तथा मानवअधिकार समितिले नेपालका कारागार र बाल सुधारगृहको अवस्था सुधार गर्न उपसमितिले दिएको सुझावहरूलाई कार्यान्वयन गर्न सरकारलाई निर्देशन दिएको छ । उपसचितिका प्रतिवेदनहरूमाथि छलफलपछि समितिले ती प्रतिवेदनका सुझावहरूलाई कार्यान्वयन गर्न सरकारलाई निर्देशन दिएको हो । वीरगञ्जको बालसुधार गृह र पर्सा, रौतहट, महोत्तरी र सर्लाही जिल्लाको कारागार अनुगमन उपसमितिको प्रतिवेदन २०८१ र बाँकेको जयन्दु बालसुधार गृह र बाँके, बर्दिया र सुर्खेत जिल्लाको कारागार अनुगमन उपसमितिको प्रतिवेदन २०८१ मा रहेको सुझावहरू कार्यान्वयन गर्न अनुरोध गर्ने निर्णय गरिएको समितिकी सभापति विमला सुवेदीले बताइन् ।"
"आज यी स्थानमा भारी वर्षा हुने, सतर्क रहन अनुरोध","काठमाडौं : आज कोशी, गण्डकी, लुम्बिनी, कर्णाली र सुदुरपश्चिम प्रदेशका एकदुई स्थानमा भारी वर्षा हुने मौसम पूर्वानुमान महाशाखाले जनाएको छ। महाशाखाका अनुसार आज बिहानैदेखि बाग्मती, गण्डकी र सुदुरपश्चिम प्रदेशका केही स्थान तथा बाँकी प्रदेशका एकदुई स्थानमा मध्यम वर्षा भइरहेको छ। आज दिउँसो कोशी, गण्डकी, लुम्बिनी, कर्णाली र सुदूरपश्चिम प्रदेशका केही स्थान तथा बाँकी प्रदेशका थोरै स्थानमा मेघ गर्जनचट्याङ्गसहित मध्यम वर्षा हुने तर कोशी, गण्डकी, लुम्बिनी, कर्णाली र सुदुरपश्चिम प्रदेशका एकदुई स्थानमा भारी वर्षा हुने महाशाखाको बुलेटिनमा उल्लेख छ। आज राति पनि कोशी, बागमती, लुम्बिनी, गण्डकी, सुदूरपश्चिम र कर्णाली प्रदेशका केही स्थान र बाँकी प्रदेशका थोरै स्थानमा मेघ गर्जनचट्याङ्गसहित हल्कादेखि मध्यम वर्षा हुने र कर्णाली, गण्डकी र लुम्बिनी प्रदेशका एकदुई स्थानमा भारी वर्षा हुने जनाइएको छ। भारी वर्षाको सम्भावना रहेका स्थानमा गेग्रान बहाव, बाढी, पहिरो तथा भूक्षय जस्ता प्रकोपको जोखिम रहेकाले सम्भावित क्षतिबाट बच्न तथा यसबाट ती क्षेत्रमा दैनिक जनजीवनलगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने सम्भावना रहेकाले आवश्यक सतर्कता अपनाउन महाशाखाले अनुरोध गरेको छ।"
दाङमा इनार सफा गर्ने क्रममा २ जनाको मृत्यु,दाङ : दाङमा इनार सफा गर्ने क्रममा दुई जनाको मृत्यु भएको छ । तुलसीपुर उपमहानगरपालिका१३ दमारगाउँमा इनार सफा गर्नेक्रममा उनीहरुको मृत्यु भएको हो । मृत्यु हुनेमा तुलसीपुर उपमहानगरपालिका१३ दमारगाउँका १६ वर्षीय मुकेश विक र ३८ वर्षीय रामबहादुर नेपाली रहेका इलाका प्रहरी कार्यालय तुलसीपुरका प्रहरी नायव उपरीक्षक ठाकुरप्रसाद पोख्रेलले जानकारी दिए। बिहान करिव १० बजे दुबैजना इनारभित्र पसेका थिए । उनीहरू अचेत भएको देखेपछि स्थानीयले प्रहरीलाई खबर गरेका थिए । लगत्तै दमारगाउँ प्रहरी पोष्टबाट प्रहरी सहायक निरीक्षक आनन्द हिताङको नेतृत्वमा प्रहरी टोली घटनास्थलमा पुगेको थियो । उनीहरूको उद्धारका लागि इलाका प्रहरी कार्यालय तुलसीपुरबाट प्रहरी निरीक्षक दामप्रशाद श्रेष्ठको नेतृत्वमा आठ सुरक्षाकर्मी परिचालन गरिएका थिए । त्यसपछि नेपाली सेनाको अम्बापुर बेस क्याम्पको टोलीले विक र नेपालीलाई इनारबाट बाहिर निकालेको थियो । दुवै जनालाई उपचारका लागि तुलसीपुरस्थित राप्ती प्रादेशिक अस्पताल लगिए पनि ज्यान जोगाउन नसकिएको प्रहरी नायव उपरीक्षक पोख्रेलले बताए। रासस
अस्पतालको बेडबाटै हतकडी फुस्काएर थुनुवा फरार,झापा : झापामा एक थुनुवा अस्पतालको बेडबाटै हतकडी फुस्काइ फरार भएका छन्। लागू औषध मुद्दामा पक्राउ परेका दमक नगरपालिका ३ भुटानी शरणार्थी सेक्टर जी थ्री भई हाल बिर्तामोड १ मा डेरा गरी बस्ने २५ वर्षीय विशाल राई हतकडी फुस्काइ फरार भएका हुन्। इलाका प्रहरी कार्यालय विर्तामोडको हिरासतमा रहेका आरोपी राईलाई मंगलबार दिउँसो ४ बजे पेट दुखेर बिर्तामोडस्थित बिर्तासिटी अस्पतालमा लगिएको थियो। अस्पतालमा भर्ना भएका राई बेडबाटै फरार भएका छन्। राईको सुरक्षामा प्रहरी हवल्दार बमबहादुर राई खटिएका थिए। घटनाको जानकारी पाउन साथ इलाका प्रहरी कार्यालयका डिएसपी प्रकाश बिस्टको कमान्डमा खोजतलास भइरहेको जनाइएको छ। गत भदौ २ गते राति अन्दाजी साढे ९ बजे बिर्तामोड१ पश्चिम बस स्ट्यान्डमा शङ्कास्पद अवस्थामा हिँडडुल गरिरहेको अवस्थामा इलाका प्रहरी कार्यालय विर्तामोडबाट खटिएको टोलीले राईलाई चेकजाँच गर्दा उनको साथबाट प्लास्टिकसहित १ ग्राम ४४ मिलिग्राम ब्राउन सुगर फेला परेको थियो। त्यसपछि उनलाई झापा जिल्ला अदालत भद्रपुरबाट ५ दिनको म्याद थप गरी आवश्यक कारबाहीका लागि प्रहरी हिरासतमा राखिएको थियो।
"गोरखाका दुबै नाका खुले, स्थानीयबासी खुसी","गोरखा : लामो प्रतीक्षापछि गोरखाका दुबै तिब्बती नाका खुलेको छ। चुमनुब्री गाउँपालिका वडा नं १ स्थित रुइला नाका र वडा नं ७ स्थित नुइला नाका खुल्ला भएको गाउँपालिकाका अध्यक्ष निमा लामाले जानकारी दिए। रुईला नाका १५ दिनका लागि र नुइला नाका एक महिनाका लागि खुल्ला भएको लामाले बताए। चिनियाँ पक्षले एकतर्फी रुपमा बन्द गरेको ती नाकाहरू पाँच वर्षको पर्खाइपछि छोटो समयका लागि खुल्ला गरेको हो। नाका खुलेपछि स्थानीयबासी हर्षित भएका छन्। दैनिक उपभोग्य सामान नजिकको बजारबाट ओसारपोसार गर्न पाइने भन्दै उनीहरू खुसी भएका हुन्। हाम्रो नाका खुल्ला भयो। अब आजदेखि मान्छेहरू सामान किन्न तिब्बती बजार जान पाउने भए, चुमनुब्री ७ छेकम्पारका छेतेन छुम्बेल लामाले भने, नागरिकता र सीमा पास लिएर आउनू भनेको छ। अहिले गाउँले तिब्बती बजार स्याकसम्म जाने तयारी गरिरहेका छन्। नाका खुल्ला गरे पनि याक, चौरी लान भने नपाइने उनले बताए। सामान बोकाउन याकचौँरी लान नपाउने, घोडामात्र लैजान पाउने भनेर खबर आएको छ, उनले भने। नुइला नाका मंगलबारबाट र रुइला नाका बुधबारबाट खुल्ला भएको हो। नाका खुलेकै दिनदेखि स्थानीयबासी सामान किन्न तिब्बती बजार जाने चुमनुब्री १ का स्थानीय मिङ्मार लामाले जानकारी दिए। यसअघि गत जेठ महिनामा छेकम्पारका प्रतिनिधिसंग तिब्बती अधिकारीहरुको बैठकमा असार १५ गतेबाट नाका खुलाउने जानकारी गराएको थियो। तर प्राविधिक कारण देखाउँदै त्यतिबेला खुल्ला नगरेको नाका मंगलबारदेखि खुल्ला गरेको हो। गत २०७६ सालको पुस महिनादेखि कोभिड १९ महामारी फैलिएपछि चिनियाँ पक्षले चुमनुब्री ७ को नुइला नाका, चुमनुब्री १ को रुईला नाका लगायत देशभरका १४ वटै नाका बन्द गरेको थियो। तीमध्य केही खुलेका छन् भने चुमनुब्री १ को रुइलालगायतका केही नाका अझै खुल्ला भएको छैन।"
डुबानबाट यसरी जोगाउँ अमरपथ,"बुटवलको अमरपथ थोक तथा खुद्रा व्यापारको प्रमुख थलो हो। यस क्षेत्रकै महत्वपूर्ण बजार क्षेत्रका रूपमा रहेको अमरपथ पछिल्ला केही वर्षदेखि वर्षातको समयमा डुबानको चपेटामा पर्दै आएको छ। यहाँ लगातार तीनचार घण्टा वर्षा हुँदा सडकमा पानी जम्छ। उक्त पानी डाँफे गल्लीबाट पश्चिम हुँदै खोल्सामा जाने हुँदा व्यवसायीहरूले निकै जोखिम मोल्नुपरिरहेको छ। खोल्सामाथिका सबै संरचना हटाइ साबिकको चौडाइसहितको खोल्सी पुनःस्थापित गराउनुपर्छ। खोल्सीको जलाधार क्षेत्र बमघाटदेखि तिनाउ नदीमा पुग्दासम्मको खोल्सी किनारामा सार्वजनिक जग्गामा निर्माण भएका सबै खालका व्यावसायिक, सामाजिक, धार्मिकलगायतका सबै संरचना हटाउनुको विकल्प छैन। पुल्चोक र हाटबजार क्षेत्रको पानीलाई अमरपथ नआउने गरी बैकल्पिक व्यवस्थापन गराई तिनाउ नदीमा खसाल्ने, इलाका प्रहरी कार्यालय दक्षिणको डाइभर्सनलाई निर्माणको समयमा परिकल्पना गरेअनुसार कार्यान्वयन गर्ने, अमरपथ सडकलाई पुल्चोकबाट हाटबजार हुँदै आउँदा जस्तैः अमरपथको सडक पनि दक्षिणतर्फ होचो गराउँदै कुला र नहरमा जस्तै सररर पानी बग्न सक्ने गरी निर्माण गर्नुपर्छ। लेदो माटोसहितको बाढीका कारण बन्द खोल्सीभित्र थुप्रिएको माटोसहितको फोहोर नियमित सरसफाइ गर्ने प्रबन्ध मिलाउन सके अमरपथ डुबानबाट जोगिन सक्छ। (अर्याल,बुटवल उद्योग वाणिज्य संघका अध्यक्ष हुन्।)"
झापामा कटुवा पेस्तोलसहित एकजना पक्राउ,झापा : कुखुराको खोरभित्र लुकाइछिपाई राखेको एक थान कटुवा पेस्तोलसहित झापामा एकजना पक्राउ परेका छन् । पक्राउ पर्नेमा अर्जुनधारा नगरपालिका४ स्थित दहिझोडाका अन्दाजी ६२ वर्षीय इन्द्रबहादुर आङ्देम्बे रहेको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए । घरमा अवैध रुपमा हातहतियार लुकाइछिपाइ राखेको भन्ने गोप्य सूचनाको आधारमा इलाका प्रहरी कार्यालय बिर्तामोडबाट खटिएको प्रहरी टोलीले मंगलबार राति ८ बजे आङ्देम्बेको घर खानतलासी गरेका थिए । त्यस क्रममा घरदेखि अन्दाजी ५ मिटर दक्षिणमा रहेको कुखुराको खोरको कासको छानोभित्र पहेँलो प्लास्टिकमा पोका पारी लुकाइछिपाइ राखेको अवस्थामा एक थान कटुवा पेस्तोल फेला परेको थियो । पेस्तोलसहित उनलाई नियन्त्रणमा लिइ इलाका इलाका प्रहरी कार्यालय बिर्तामोडमा राखिएको छ ।
म्याग्दीको पेरीभरानी ताल ओझेलमा,"बेनी : प्रशस्त धार्मिक पर्यटकीय महत्व र सम्भावना बोकेको म्याग्दीको अन्नपूर्ण गाउँपालिका७ मा रहेको पेरीभरानी ताल ओझेलमा परेको छ। पुजारीले चिच्याएर बर मागिदिने अनौठो चलन रहेको जंगलको बिचमा रहेको तालमा पातपतिङ्गर नदेखिने तथा नभेटिने विषेशता छ। करिब दुई सय वर्ग मिटर क्षेत्रफलमा फैलिएको तालमा वरपर जंगल भए पनि पातपतिंगर नदेखिनु र नभेटिनु अनौठो किसिमको विषेशता रहेको अन्नपूर्ण७ को घराम्दी टोल विकास संस्थाका अध्यक्ष अमृत गर्बुजाले बताए। जनै पूर्णिमा पर्वका दिन चहलपहल हुने पेरीभारानी ताल अन्य समय सुनसान हुन्छ, उनले भने, तालको महत्व र विशेषताको प्रचारप्रसारका साथै बनेका पूर्वाधारलाई प्रयोगमा ल्याउन सकेमा नयाँ पर्यटकीय गन्तब्यको रुपमा विकास गर्न सकिने सम्भावना छ। पृष्ठभूमिमा रहेका धौलागिरि, अन्नपूर्ण, निलगिरि हिमालको मनमोहक छाया तालमा देखिन्छ। तालको वरपर निर्माण थालिएको पदमार्गलाई पूर्णता र तालमा उम्रिएको झार उखेलेर फाल्ने कार्यलाई निरन्तरता दिनुपर्ने गर्बुजाले बताए। जनै पूर्णिमा पर्वको अवसरमा पेरीभारानी ताल र मन्दिरमा हरेक वर्ष जनै पूर्णिमाका दिन चिच्याएर बर माग्ने चलन पेरीभारानी संरक्षण समितिका पूर्व अध्यक्ष दुतबहादुर पुर्जाले बताए। परापूर्व कालदेखि नै तालको पानीमा बस्ने १० देखि १५ वर्षका अविवाहित पुरुषलाई भक्तजनले नाम, बर माग्ने विषय जानकारी गराउने, चिच्याएर पेरीभारानी मातासँग बर मागिदिने र तालबाट पानी र माटो झिकेर दिएपछि पछाडि नफर्की गन्तब्यतर्फ जाने चलन छ, उनले भने, मन्दिरमा पनि त्यसैगरी नै मगर समुदायका अविवाहित युवाले भक्तजनलाई बर मागिदिने पुर्खौ अघिदेखिको चलन हो। पेरीभारानी तालमा भाकल गरेमा सन्तान प्राप्ती, शिक्षा, रोजगारीमा सफलता, सम्पत्ति आर्जन हुने जनविश्वास रहेको पुर्जाले बताए। भाकल गरेको पूरा भएपछि भेडाको साड र बोका बली चढाउने चलन छ। अन्नपूर्ण गाउँपालिका७ टिकोटका दलबिर परियारले पेरीभारानी तालमा भाकल गरेको पूरा भएपछि तीन पटकसम्म पूजा गर्न आएको बताए। अन्य दिन पनि पूजाआजा र भालकको बली चढाउन सकिने संरक्षण समितिले जनाएको छ। अन्नपूर्ण चक्रीय पदमार्गको प्रसिद्ध पर्यटकीय गन्तव्य घोडेपानीपुनहिलबाट एक घण्टा उत्तर पश्चिम पैदलयात्रापछि पेरीभारानी तालमा पुग्न सकिन्छ। घोडेपानी, महभिरघराम्दी र खिवाङ गाउँदेखि पेरीबराही ताल जोड्ने ३ वटा सडक छन्। घोडेपानीभारानी तालसम्म छुट्टै ३३ किलोमिटर दुरिको साइकल र घोडा मार्ग पनि बनाइएको छ। पेरीभारानी ताललाई अन्नपूर्णधौलागिरी सामुदायिक पर्यावरणीय पदमार्गमा पनि समेटिएको छ। अन्नपूर्ण गाउँपालिका७ का वडा अध्यक्ष मइलन पुनले पेरीभरानी ताल जोड्ने सडक स्तरोन्नति, सरसफाईलाई निरन्तरता र पदमार्ग निर्माणलाई पूर्णता दिने बताए।"
सशस्त्र प्रहरीद्वारा १ करोडबढीको अवैध सामान बरामद,"परासी : नवलपरासीका विभिन्न नाकाबाट हुने अवैध सामान बरामदबाट सशस्त्र प्रहरीले एक महिनाको अवधिमा १ करोड १२ लाख बढी राजस्व जम्मा गरेको जनाएको छ। जिल्लाका विभिन्न नाकाबाट भन्सार छलेर ल्याउँदै गरेको अवस्थामा सशस्त्र प्रहरी बल नं २६ गण र मातहतका युनिटले साउन महिनामा मात्र उक्त बराबरको सामान बरामद गरेर भन्सार कार्यालयमा बुझाइएको गणका प्रमुख एसपी प्रकाश वाग्लेले जानकारी दिए। बरामद सामानमा सबैभन्दा बढी ५१ लाख ९५ हजार बराबरका चाइनिज लसुन, चिनी, ब्याट्री, मोबाइल, मोबाइलमा प्रयोग हुने टेम्पर, हार्डवेयर लगायतका छन्। त्यसैगरी अवैध सामान ओसारपसारमा संलग्न मिनी ट्रक, बोलेरो, मोटरसाइकल नियन्त्रणमा लिइ त्यसबाट ४३ लाख ६० हजार जम्मा भएको छ। त्यस्तै ४ लाख ६ हजार बराबरका बोइलर कुखुरा, माछा र ५० हजार बराबरको नदीजन्य पदार्थ ओसारपसारमा संलग्न सवारीसाधनबाट राजस्व जम्मा भएको सशस्त्र प्रहरीले जनाएको छ। जिल्लामा पछिल्लो पटक नेपाल र भारत दुवै देशतर्फ अवैध सामान ओसारपसार हुने गरेको गुनासो बढेको छ। जिल्लाको भूजहवा, महेशपुर, पाचपेडा, बसैया, गेर्मी, अमानिगञ्ज, रामनगरलगायतका नाकाबाट त्यस्तो ओसारपसार हुने गरेको बताइएको छ। सबैभन्दा बढी भारतबाट नेपालतर्फ खसी बोका, राँगा र चामलको तस्करी हुने गरेको छ। त्यस्तै नेपालबाट भारततर्फ चाइनिज लसुन, चाइनिज लाइटरलगायतका सामान तस्करी हुने गरेको स्थानीयले बताएका छन्। त्यसैगरी भारतबाट नेपालतर्फ सामान तस्करी हुने अन्यमा माछा, मोबाइल, चिनी लत्ताकपडालगायतका रहेको बताइएको छ। तस्करीसँगै त्यस्ता सामान बरामद गर्ने कार्य बढेकोले राजस्व संकलनमा समेत वृद्धी भएको सशस्त्र प्रहरीले जनाएको हो।"
अविरल वर्षाले कर्णाली राजमार्ग अवरुद्ध,"जुम्ला : अविरल वर्षाले कर्णाली राजमार्ग अवरुद्ध भएको छ । सुर्खेत जुम्ला सडक खण्ड अन्तर्गत गएराती आएको अविरलले कालिकोट जिल्लाको एसमोड र हुल्ममा पहिरो आउँदा बुधबार बिहानैदेखि राजमार्ग पुर्णरुपमा अवरुद्ध भएको सडक डिभिजन कार्यालय जुम्लाका सुचना अधिकारी वीर बहादुर जिटीले जानकारी दिए। सो ठाउँमा आएको बाढी पहिराले बन्द भएका सडक खुलाउने काम भइरहेको छ । छिटोभन्दा छिटो सडक सञ्चालनमा आउनेगरी काम भइरहेको सडक डिभिजन कार्यालय जुम्लाका सूचना अधिकारी जिटीको भनाइ छ। विशेषगरी वर्षाले कर्णाली राजमार्गअन्तर्गत कालीकोट खण्डको दहीखोला, गगनेखोला, एसमोड र हुल्ममा बारम्बार पहिरो जाने गरेको छ। यी जोखिम ठाउँहरुमा सडकको स्तरउन्नती सम्बन्धी निकायको ध्यान जान नसक्दा बर्षेदेखि कर्णालीका आम नागरिकले दुख पाउने गरेका छन् । सडक बन्द हुँदा जुम्ला,मुगुबाट सुर्खेत,नेपालगन्ज र काठमाडौ जाने सवारीसाधन बिच बाटोमा रोकिदा सयौं यात्रुहरू अलपत्रमा परेका छन् । रासस"

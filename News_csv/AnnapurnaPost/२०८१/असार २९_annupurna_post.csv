शीर्षक,विवरण
जादुले टिकाएन प्रचण्डसरकार,"सत्ता टिकाउने जादु छ भन्दै दुई ठूला दललाई पालैपालो फकाउँदै, तर्साउँदै, धोका दिँदै गर्दा अन्ततः प्रधानमन्त्री दाहाल खुम्चिए २२९० प्रतिशतमा, विश्वासको मत नपाएर ढल्यो सरकार काठमाडौं : प्रधानमन्त्री पुष्पकमल दाहालले असार ८ गते भनेका थिए, हामीलाई हटाउन सजिलो छैन। हामीसँग जादुवाला नम्बर छ। जादुले अनेक गरेर मिलाइहाल्छ। सबै परिस्थिति र तरिका मिल्यो भने पूरै अवधि बसिन्छ। त्यसको ठीक २० दिनमा शुक्रबार उनी जम्मा ६३ सांसद (प्रतिनिधिसभाको २२९० प्रतिशत) झिनो विश्वास पाउँदै पदमुक्त भएका छन्।उनका विपक्षमा १९४ (७०५४ प्रतिशत) सांसद उभिएका छन्। जम्मा ३२ सिट (प्रतिनिधिसभाको ११६३ प्रतिशत) को माओवादी संसदीय दलका नेता तथा पार्टी अध्यक्ष दाहाल दुई ठूला दललाई पालैपालो फकाउँदै, तर्साउँदै, धोका दिँदै प्रधानमन्त्री बनिरहेका थिए। एउटाले धोका दिए अर्कातिर जाने उनको रणनीति पटकपटक र निरन्तर चल्नेछ भन्ने अपेक्षा अन्ततः असफल भएको छ। धोका पाएका दुवै ठूला दल कांग्रेस र एमाले एक ठाउँ उभिएर गठबन्धन सरकार बनाउने एकाएक तारतम्य गरेपछि प्रचण्ड सत्तामा पहिरो गएको छ। कांग्रेसएमाले सहमतिअनुसार अब एमाले अध्यक्ष केपी शर्मा ओली प्रधानमन्त्री बन्दैछन्। त्यसका लागि संविधानको धारा ७६ (२) अनुसार दाबी पेस गर्न शुक्रबार साँझै राष्ट्रपति रामचन्द्र पौडेलले आह्वान गरेका छन्। राजीनामा नदिई विश्वासको बाटोअसार १७ गते मध्यराति कांग्रेस र एमालेले नयाँ गठबन्धनको सहमति गरेका थिए। त्यसक्रममा बाँकी अवधि मिलेर प्रधानमन्त्री हुने र पहिला ओलीलाई दिने निर्णय लिएका थिए। दुई ठूला दल मिल्दा झन्डै दुई तिहाइ हुन्छ। साथमा अन्य दलले पनि समर्थन गरेर बलियो दुई तिहाइ एकातिर भइसकेको थियो। यस्तो अवस्थामा राजीनामा गरेर मार्गप्रशस्त गर्न दुवै दलले दाहाललाई आग्रह गरेका थिए। एमालेले त्यही अपेक्षामा एक दिन आफ्ना मन्त्री फिर्तासमेत बोलाएन। तर, दाहाल राजीनामा नगरी विश्वासको मत लिने निर्णयमा पुगेका थिए। उनलाई सत्तासाझेदार दल रास्वपाले अन्तिम घडीसम्म साथ दिएको थियो। विश्वासको मत रोज्नुको एउटै कारण थियो संविधानको धारा ७६ (३) आकर्षित हुनसक्ने दाबी। त्यसबाट उनी सत्ता ओलीबाट पन्छाएर कांग्रेस सभापति शेरबहादुर देउवामा पुर्याउन चाहन्थे। जबकि देउवा स्वयंले ओलीका नाममा समर्थन गरेका थिए। र, स्रोतका अनुसार प्रधानमन्त्री दाहालले राष्ट्रपतिलाई संविधानको धारा ७६ (३) प्रयोग गर्न आग्रहसमेत गरेका थिए। अन्ततः राष्ट्रपतिले कानुन व्यवसायीसमेतको परामर्शमा७६ (२) मुताबिकको सरकारको आह्वान गरेका हुन्। गुम्यो विश्वास खर्लप्पै प्रधानमन्त्रीमा रहन दाहाललाई कम्तीमा १३८ मत चाहिन्थ्यो। तर, २७५ सदस्यीय प्रतिनिधिसभामा जम्मा ६३ मत आएको छ। विश्वासको मतका लागि मत विभाजनको बैठकमा २५८ सांसद उपस्थित थिए। प्रधानमन्त्रीको प्रस्तावको पक्षमा माओवादी, रास्वपा र नेकपा एसका सांसदमात्र थिए। एमालेले समर्थन फिर्ता लिएपछि प्रधानमन्त्री प्रचण्डले संविधानको धारा १००(२) अनुसार विश्वासको मत मागेका थिए। १९ महिनापछि पाँचौं पटक प्रतिनिधिसभाको बैठकमा विश्वासको मत लिँदा दुईतिहाइभन्दा बढी सांसदले उनको विपक्षमा मतदान गरे। मत दिन्न भन्नेमाएक मत परेको छ। १८ महिनामा पाँचौंपटक विश्वासको मत नेपालको संसदीय इतिहासमा यसरी प्रधानमन्त्रीले डेढ वर्षमै पाँचौं पटक विश्वासको मत लिनुपरेको सम्भवतः यो पहिलो घटना हो। प्रचण्ड सरकारलाई विश्वासको मत दिएको नेकपा एमाले र संसद्को सबैभन्दा ठूलो दल नेपाली कांग्रेस यही असार १७ गते राति नयाँ सत्ता समीकरणका लागि सहमति गरेका थिए। दुवै ठूला दलले आलोपालो सरकारको नेतृत्व लिने गरी सरकार गठनको सहमति र निर्णय गरेका छन्। कुन कुन बेला लिए विश्वासको मत ? प्रचण्ड २०७९ साल पुस ११ गते तेस्रो कार्यकालका लागि प्रधानमन्त्रीमा नियुक्त भएका थिए। एमालेसहित १६९ सांसदको समर्थनमा अध्यक्ष दाहाल प्रधानमन्त्रीमा नियुक्त भएका थिए। प्रधानमन्त्री नियुक्त भएको १५ दिनपछि उनले पहिलोपटक २०७९ पुस २६ गते प्रतिनिधिसभाको बैठकमा जम्मा २७० जना सांसदमध्ये २६८ जनाको मत प्राप्त गरेका थिए। दुई जना सांसदले विपक्षमा मतदान गरेका थिए। त्यसको झन्डै साढे दुई महिनापछि एमालेलगायतका दलले सरकारलाई दिएको समर्थन फिर्ता लिएपछि प्रधानमन्त्री दाहालले २०७९ साल चैत ६ गते दोस्रो पटक विश्वासको मत लिएका थिए।त्यसबेला उनलाई प्रतिनिधिसभा बैठकमा उपस्थित १६२ सांसदमध्ये कांग्रेससहित १७२ जनाले विश्वासको मत दिएका थिए भने विपक्षमा ८९ सांसदको मत परेको थियो। एकजना सांसदको तटस्थ मत थियो। प्रधानमन्त्री प्रचण्डले २०८० साल फागुन ३० गते कांग्रेससँगको गठबन्धन तोडेर एमालेसहितको गठबन्धन बनाएपछि तेस्रोपटक विश्वासको मत लिएका थिए। त्यसबेला प्रतिनिधिसभा बैठकमा सहभागी २६८ सांसदमध्ये १५७ जनाले उनको पक्षमा मतदान गरेका थिए। कांग्रेससहित११० सांसदले भने विपक्षमा मतदान गरेका थिए। एक मत तटस्थमा परेको थियो। त्यसपछि जनता समाजवादी पार्टी नेपाल विभाजन भएसँगै सो पार्टीले सरकारलाई दिएको समर्थन फिर्ता लिएपछि प्रधानमन्त्री प्रचण्डले २०८१ साल जेठ ७ गते कांग्रेसलगायत विपक्षी दलको संसद् बैठक अवरोधबीच चौथोपटक विश्वासको मत लिएकाथिए। त्यसबेला उनको पक्षमा १५७ सांसदले मत दिएका थिए भने एकजना सांसदले तटस्थ मत जाहेर गरेका थिए। संविधानको धारा १०० को उपधारा (२) बमोजिम प्रधानमन्त्रीले प्रतिनिधित्व गर्ने दल विभाजित भएमा वा सरकारमा सहभागी दलले आफ्नो समर्थन फिर्ता लिएमा ३० दिनभित्र प्रधानमन्त्रीलेविश्वासको मतका लागि प्रतिनिधिसभासमक्ष प्रस्ताव राख्नुपर्ने व्यवस्था छ। संविधानअनुसार हालको प्रतिनिधिसभा प्रत्यक्ष निर्वाचित १६५ र समानुपातिकतर्फ ११० गरी कुल २७५ सदस्यीय छ। प्रचण्डले भने यस्तो धोका भयोप्रधानमन्त्री पुष्पकमल दाहालले विश्वासको मत माग्दै आफूलाई धोका भएको जिकिर गरे। संविधान संशोधनका नाममा राष्ट्रलाई अनावश्यक द्वन्द्वतिर नलैजान कांग्रेसएमालेलाई उनले चेतावनी पनि दिए। उनले भने, सबै ऐतिहासिक र युगान्तकारी घटनाको एक प्रमुख नेताको हैसियतले म साथीहरूलाई भन्छु, सहमति नाघेर र छलछाममा लागेर संविधान संशोधनका नाममा राष्ट्रलाई अनावश्यक द्वन्द्वतिर नलैजानुस्। उनले थपे, नियत सही हुन्थ्यो भने राष्ट्रिय सहमतिको विमर्श यही सम्मानित संसद्मा सुरु गर्न सकिन्थ्यो। तपाईंहरू विमर्श होइन, षड्यन्त्रमा हुनुहुन्छ भन्ने तथ्य तपाईंहरूले सहमति गरेकोसमयबाट पुष्टि हुन्छ। स्वाभाविक र विवेकसम्मत काम गर्दा त्यो तहको डर हुँदैन। यससँगै प्रधानमन्त्री प्रचण्डले आफूमाथि एमालेले धोका दिएको पनि बताए। उनले आफ्नो सरकारले यस बीचमा गरेका कामको फेहरिस्त पनि संसद्मा सुनाए। प्रचण्डले विश्वासको मत माग्दै ओलीले आफूलाई स्वर्ग गए पनि नर्क गए पनिसँगै जाऔंला भनेर ढाँटेर कांग्रेससँग मिलेको गुनासो गरे। कांग्रेसले ठम्यायो सही प्रतिपक्षी नेता नेपाली कांग्रेसका प्रमुख सचेतक रमेश लेखकले प्रधानमन्त्री प्रचण्डले राखेका अधिकांश विषयमा आफ्नो शतप्रतिशत असहमति रहेको बताएका छन्। तर पीडा र आक्रोशमा रहेका प्रधानमन्त्रीमाथि राजनीतिक टिप्पणी गरेर थप पीडा दिने काम गर्न नचाहेको धारणा राखे। विश्वासको मत लिने प्रधानमन्त्री प्रचण्डको प्रस्तावमाथि संसद्मा भएको छलफलमा भाग लिँदै लेखकले कांग्रेस र एमाले मिल्दा लोकतन्त्र कमजोर हुन्छ कि भनेर चिन्ता नलिन प्रधानमन्त्रीलाई विश्वस्त हुन आग्रह गरे। उनले अगाडि भने, आज सम्माननीय प्रधानमन्त्रीजी प्रधानमन्त्रीकै रूपमा रोस्टममा उभिँदा प्रमुख प्रतिपक्षी दलको ठीक नेताका रूपमा देखिसकेको हुँदा अब संसद्मा प्रतिपक्ष कमजोर हुन्न कि भन्ने लाग्छ। बरु प्रचण्डलाई ठीक जिम्मेवारी दिन नसक्नु गल्ती हो कि भन्ने लागेको उनले बताए। कांग्रेस प्रमुख सचेतक लेखकले भने, यस्तो जबरजस्त प्रतिपक्ष दलका नेता हुनसक्ने व्यक्तिलाई लामो समय प्रधानमन्त्री बनाएर हामीले हिजोअस्ति प्रतिपक्षलाई कमजोर गर्र्यौं कि ? उनले संघीयता, गणतन्त्र, समावेशिता कमजोर नगर्ने भन्दै गलत भाष्य नबनाउन आग्रहसमेत गरे। एमालेले स्वर्ग जाँदासँगै लैजाने नेकपा एमालेका सचिव योगेश भट्टराईले देशलाई अग्रगमनमा लैजान आफूहरूले संविधान संशोधनको कुरा उठाएको बताएका छन्। प्रतिनिधिसभाको बैठकमा बोल्दै उनले प्रचण्डको सहभागितासहित संविधान संशोधन गर्न चाहेको बताए। उनले भने, तपाईंको सहभागितासहित संविधान संशोधन गर्न चाहन्छौं। तपाईंलाई पनि अब जाने ठाउँ छैन। कहाँ जानुहुन्छ ? प्रतिरोध गर्छु, विद्रोह हुन्छ भन्नुहुन्छ भने अब सम्भव छैन, अब बाटो छैन। तपाईं पनि यही हलभित्रै हो हामीसँगै। त्यसैले हाम्रो अध्यक्षले स्वर्ग गए पनि नर्क गए पनि सँगै भनेको त्यो हो। तपाईंको पदको लागि होइन। सँगै जाऔंला नि भनेको हो। त्यसैले स्वर्ग जाँदा तपाईंलाई पनि सँगै लिएर जान्छौं। नर्क त जाँदै जाँदैनौं। यति कुरा ढुक्क हुनुस्। तपाईंलाई छुट्न दिँदैनौं। छुटेर जाने तपाईंको पनि ठाउँ छैन। त्यसअघि प्रचण्डले विश्वासको मत माग्दै ओलीले आफूलाई स्वर्ग गए पनि नर्क गए पनि सँगै जाऔंला भनेर ढाटेर कांग्रेससँग मिलेको बताएका थिए। लामिछानेको गुनासो, मध्यरातमासहमति किन ? राष्ट्रिय स्वतन्त्र पार्टी (रास्वपा)का सभापति रवि लामिछानेले कांग्रेसएमालेबीच भएको सहमति संविधान जोगाउन नभएको दाबी गरे। गृहमन्त्रीसमेत रहेका लामिछानेले रातिमा भएको सहमति शंकास्पद भएको बताए।सार्वजनिकसमेत नभएको कांग्रेसएमाले सहमति संविधान जोगाउन नभएको उनको दाबी थियो। निर्मलाका हत्यारा र जीबी राई खोइ पक्राउ गरेको ?राष्ट्रिय प्रजातन्त्र पार्टीका प्रमुख सचेतक ज्ञानेन्द्र शाहीले गृहमन्त्री रवि लामिछानेले निर्मला पन्तका हत्यारा र जीबी राईलाई पक्राउ गर्न नसकेको तर बेचैन झाको ब्रान्डिङ गरेको बताएका छन्। शुक्रबार प्रतिनिधिसभा बैठकमा प्रधानमन्त्रीले विश्वासको मत लिने क्रममा बोल्दै शाहीले लामिछानेको कार्यकालमा सुन तस्कर, भुटानी शरणार्थी प्रकरणका आरोपी, सहकारी ठग कोहीपनि जेल नगएको बताए। उनले भने, ठूलाठूला नेताहरूबीच कुर्सीको झगडाले सरकार ढल्यो भनौं, फाइल खोलेर सरकार ढल्यो भन्ने झुटो कुरा नगरौं। शाहीले प्रधानमन्त्री पुष्पकमल दाहाल प्रचण्डले फेरि जातीय राजनीति गर्न खोजेको भन्दै जातीय द्वन्द्व नगर्न चेतावनी दिए। अस्थिरताको प्रश्ननेकपा एकीकृत समाजवादीका प्रमुख सचेतक मेटमणि चौधरीले चार महिनामै कांग्रेसएमाले नेतृत्वको सरकार ढल्ने दाबी गरे।शुक्रबार संसद्मा बोल्दै उनले चार महिनापछि फेरि प्रचण्डकै पक्षमा परिस्थिति अनुकूल हुने दाबी गरे। प्रधानमन्त्रीलाई म आग्रह गर्न चाहन्छु, तपाईंले कांग्रेस सभापतिलाई कत्ति पनि दोषी नदेख्नुस्। उहाँसगको सम्बन्धलाई कायम राख्नुस्। चार महिनामै परिस्थिति अनुकूल हुन्छ। आजको मितिदेखि गनेर राख्नुस्, तपाईंकै पक्षमा परिस्थिति अनुकूल हुन्छ, चौधरीले भने। जनमत पार्टीका सांसद अब्दुल खान वर्तमान सरकारले मुलुकलाई निकास दिन नसक्ने भएकाले प्रधानमन्त्री पुष्पकमल दाहाललाई विश्वासको मत दिन नसकिने निर्णय गर्नुपरेको बताए। सांसद खानले वर्तमान सरकारले मुलुकलाई निकास दिने गरी शल्यक्रिया गर्ननसक्ने भएकाले दुई ठूला दलको सहकार्य गरेर अघि बढ्ने निर्णयको पक्षमा उभिनु परेको स्पष्ट पारे। ७६ (२) को सरकार बनाउन आह्वान राष्ट्रपति रामचन्द्र पौडेलले संविधानको धारा ७६ को उपधारा २ बमोजिम नयाँ सरकार गठनका लागि आह्वान गरेका छन्। धारा ७६ (२) मा भनिएको छ, उपधारा १ बमोजिम प्रतिनिधिसभामा कुनै पनि दलको स्पष्ट बहुमत नरहेको अवस्थामा प्रतिनिधिसभामा प्रतिनिधित्व गर्ने दुई वा दुईभन्दा बढी दलहरूको समर्थनमा बहुमत प्राप्त गर्न सक्ने प्रतिनिधिसभाको सदस्यलाई राष्ट्रपतिले प्रधानमन्त्री नियुक्त गर्नेछ। राष्ट्रपतिले उक्त प्रावधानअनुसार असार ३० गते आइतबार बेलुका ५ बजेसम्म प्रधानमन्त्रीको दाबी गर्न दुई वा दुईभन्दा बढी दलको समर्थनमा बहुमत प्राप्त गर्न सक्ने प्रतिनिधिसभा सदस्यलाई प्रधानमन्त्रीको दाबी पेस गर्न भनेका हुन्। त्यसअघि उनले कानुनविद्हरूसँग राय लिएका थिए। कानुनविद्हरूले राष्ट्रपति पौडेललाई संविधानको धारा ७६ (२) अनुसार नयाँ सरकार गठन प्रक्रिया अघि बढाउन सुझाव दिएका थिए। राष्ट्रपति पौडेलले कानुनविद्हरू पूर्णमान शाक्य, विपिन अधिकारी, गोपालकृष्ण घिमिरे, हरिहर दाहाल, शेरबहादुर केसी, टीकाराम भट्टराई, चन्द्रकान्त ज्ञवाली, सीताराम केसीलगायतसँग सुझाव लिएका थिए। तीमध्ये वरिष्ठ अधिवक्ता चन्द्रकान्त ज्ञवालीले भने ७६ (३) अनुसार प्रक्रिया अघि बढाउन उचित हुने सुझाव दिएका थिए।"
"लेखकको जोखना, प्रचण्डको रोदन","काठमाडौं : प्रधानमन्त्रीज्यू, यी जम्मै धोखा पाएकाहरू तपाईंका विरुद्ध एक ठाउँ उभिए भने कहाँ पुग्नुहोला ? ख्याल गर्नुहोला। हेक्का राख्नुहोला, कांग्रेस प्रमुख सचेतक रमेश लेखकले चेतावनी दिएको चार महिनामात्रै भयो। कांग्रेसलाई धोखा दिएर एमालेसँग सत्ताको लगनगाँठो गाँसेपछि माओवादी केन्द्रका अध्यक्ष प्रचण्डलाई (फागुन ३० गते) संसद्मै लेखकले यस्तो चेतावनी दिएका थिए। यसपटक भयो पनि त्यस्तै। प्रचण्डबाट बारम्बार धोखा पाएको भन्दै एमाले र कांग्रेस मिले, सत्ताबाट प्रचण्ड हुत्याइए। कांग्रेससँग मिलेर एमालेलाई र एमालेसँग मिलेर कांग्रेसलाई धोखा दिने प्रचण्डको चतुर्याइँलाई फेल गराए। संसद्को पहिलो र दोस्रो दलको बुइँ चढ्नेबाटो नै बन्द भएपछि प्रचण्डले शुक्रबार संसद्मा अनण्य रोदन गरे। कांग्रेस र एमालेबाट धोखा पाएको भन्दै चित्त दुखाए। नेपाली राजनीतिका अति नै चलायमान र अस्थिर पात्र हुन, प्रचण्ड। सत्ताका लागि टाउकोमा टेकेर ढाँडमा हान्ने र एक कदम पछि सरेर दुई कदम अघि बढ्ने उनको राजनीतिक सूत्र नै हो। कम्युनिस्ट पार्टीसँग मिल्नुपरे वाम गठबन्धन र कांग्रेससँग मिल्नुपरे वामलोकतान्त्रिक गठबन्धनको नारा सजिलै दिने गर्छन्, प्रचण्ड। तर एमाले अध्यक्ष केपी शर्मा ओलीले यसपटक प्रचण्डलाई देखाइदिए। त्यसैकारण प्रचण्ड ओलीप्रति आक्रोशित र कांग्रेस सभापति शेरबहादुर देउवासँग सफ्ट देखिए। ओलीले दिनदहाडै आफूलाई ढाँटेको आरोप पनि लगाए। अनौठो त के भयो भने असार १७ गते राति दुई दल (कांग्रेसएमाले) बीच सहमति भइसक्यो। १८ गते बिहान आएर एमालेका अध्यक्षले भएकै छैन भन्नुभयो, प्रचण्डले संसद्मा भने, तपार्इंहरूले हस्ताक्षर गरेको फोटो नै आइसक्या छ, भनेर मैले भने। तर उहाँ (ओली) ले के कुरा गर्या तपाईंले ? त्यो त कहिलेकहिलेको फोटो रहेछ, भन्नुभयो। आफू ठगिएको, छक्याइएको भन्दै प्रचण्डले भनाइ राख्दा संसद्मा हाँसोको फोहोरा छुट्यो। ओली पनि फिस्स हाँसे। स्वर्ग र नर्क सँगै जाने भनेर ओलीले आफूलाई वचन दिएको भन्दै प्रचण्डले व्यंग्य गरे। कांग्रेस सभापति देउवाले भने साँचो बोलेको प्रचण्डले बताए। सहमति भइसक्यो, म ढाँट्न सक्दिनँ, सरी, भनेर कांग्रेस सभापतिले मलाई फोनमा भन्नुभयो, प्रचण्डले भने। देउवाले टाउको हल्लाए। कांग्रेसका सांसदमा हाँसो छायो। एमाले अध्यक्ष ओलीले भने प्रचण्डलाई घुरेर हेरेका थिए। प्रचण्ड त्यत्तिमै रोकिएनन। ढाँट छलको पनि एउटा सीमा हुन्छ नि ? प्रचण्डले आक्रोश पोखे, यस्तो तरिका अपनाउनुपर्छ ? नियत सफा हुन्थ्यो भने राष्ट्रिय सहमतिको संवाद यही संसद्मा सुरु गर्न सकिन्थ्यो। विमर्श होइन, तपाईंहरू षड्यन्त्रमा हुनुहुन्छ। तर, कांग्रेस प्रमुख सचेतक लेखकले आफूले धोखा दिएको स्मरण गर्न प्रचण्डको ध्यानाकर्षण गराउँदा उनी गम्भीर देखिन्थे। कांग्रेसले मात्रै धोखा दिएको हो ? लेखकको भनाइ थियो म सम्माननीय प्रधानमन्त्रीज्यूसँग सवालजवाफ र आरोप प्रत्यारोप गर्न चाहन्न। प्रचण्डले आफूले कसैलाई धोखा नदिएको दाबी गरे, एमाले अध्यक्ष ओलीप्रति भने बढी नै आक्रोश पोखे। एमालेका अध्यक्षको कला र क्षमता तारिफ गर्न लायक छ। धेरै नै तारिफ गर्न लायक छ। उहाँको हैसियतअनुसार यहाँ अरू कोही पनि छैनन्, प्रचण्डले आक्रोश पोखे, मलाई राम्ररी फकाउनुभयो। कम्युनिस्ट एकता गरौं, नभए त अर्को चुनावमा पश्चिम बंगालजस्तो भइन्छ नि भनेपछि म त सहमत भएँ। (माधव नेपाल हाँसे )। तर जसलाई मैले वाम सेन्टिमेन्टल ठानेको थिएँ, त्यो षड्यन्त्र रहेछ भन्ने थाहा पाउन म ढिलो भएँ, प्रचण्डले भने। ओलीमा अझै पनि कुण्ठा र प्रतिशोध बाँकी नै रहेको प्रचण्डले बताए। केही मान्छेहरू कुण्ठा र प्रतिशोधबाट निस्कन सक्दैनन् भन्ने मैले हिसाबै गर्न सकिन। समयले मान्छेलाई सुधार्छ भन्ने विश्वास गरे। तर, अरूलाई धोखा दिँदा कस्तो हुँदोरहेछ भनेर पीडा पनि प्रचण्डले संसद्मा सुनाए। मलाई अहिले कस्तो लाग्दैछ भने कांग्रेससँगको गठबन्धन छोडेर एमालेसँग मिलेर प्रधानमन्त्री हुँदा कांग्रेस सभापतिको मनस्थितिमनोविज्ञान जे अनुभूत गरें, आज मेरो उहाँकै जस्तो स्थिति छ, प्रचण्डले भने। हुन पनि, चुनावमा एउटै गठबन्धन गरेर आएको कांग्रेसलाई च्वाट्टै छोडेर प्रचण्डले एमालेसँग सत्ता समीकरण गरेका थिए। तर पछि, एमालेसँग खटपट गरेर कांग्रेससँग सत्ता समीकरण गरे। कांग्रेसलाई फेरि धोखा दिएर चार महिनाअघि मात्रै एमालेसँग सत्ता साझेदारी गरे। एमाले र कांग्रेसलाई छक्याउँदै झन्डै १९ महिना सत्ताको चाबी हातमा लिएका थिए। गिरिजाप्रसादविरुद्धको त्यो षड्यन्त्र २०६२०६३ को जनक्रान्ति सफलपछि कांग्रेसका तत्कालीन सभापति गिरिजाप्रसाद कोइराला प्रधानमन्त्रीमात्र होइनन, कार्यवाहक राष्ट्राध्यक्ष नै थिए। उनकै नेतृत्वमा २०६४ मा पहिलो संविधानसभा निर्वाचन भयो। शान्ति प्रक्रिया र संविधानसभा निर्वाचनमा नायकको भूमिका निर्वाह गरेका कोइरालालाई गणतान्त्रिक नेपालको पहिलो राष्ट्रपति बनाउन जनदबाब थियो। तर चुनावमार्फत माओवादीको आकार ह्वात्तै बढेपछि माओवादीले कोइरालालाई धोखा दियो, रामराजाप्रसाद सिंहलाई उम्मेदवार बनायो। त्यसबेला कोइरालालाई राष्ट्रपति नबनाउनु आफ्नो ठूलो राजनीतिक गल्ती भएको प्रचण्डले बारम्बार दोहोर्याउने गरेका छन। सफलतापूर्वक दोस्रो जनक्रान्ति गरेका दलबीच त्यही बिन्दुबाट धोखा र अविश्वासको राजनीति सुरुवात भएको थियो। कोइरालालाई धोखा नदिएको भए सम्भवतः शान्ति प्रक्रिया र संविधान निर्माणले पहिलो संविधानसभाकै कार्यकालमा सार्थकता पाउन पनि सक्थ्यो। प्रचण्डसँग बदला आफूले धोखा पाएपछि कांग्रेसका तत्कालीन सभापति कोइरालाले पनि प्रचण्डसँग बदला लिन खोजे। २०६४ मा माओवादी ठूलो पार्टी बने पनि कोइरालाले सहजै सत्ता हस्तान्तरण गरेनन्। त्यसका लागि संविधान संशोधनको सर्त राखे। त्यसपछि सहमतीय राजनीतिको सट्टा बहुमतीय प्रणालीअनुसार सरकार सञ्चालनको व्यवस्था संविधानमा राखियो। चुनाव भएको झन्डै चार महिनापछि मात्रै प्रचण्ड प्रधानमन्त्री बन्न पाए। तत्कालीन प्रधानसेनापति रुक्माङ्गत कटवाल काण्डमा प्रचण्डले राजीनामा दिएपछि एमालेका तत्कालीन नेता माधव नेपाल प्रधानमन्त्री बने। पहिलो संविधानसभा निर्वाचनको म्याद थपका लागि माओवादीले नेपालको राजीनामालाई सर्त बनायो। उनले राजीनामा दिए। त्यसपछि प्रचण्डले जति कोसिस गर्दा पनि आफू प्रधानमन्त्री बन्न नसकेपछि एमाले अध्यक्ष झलनाथ खनाललाई प्रधानमन्त्री बनाए। प्रचण्डको दाउ संविधान संशोधनमा भड्काउ कांग्रेस र एमाले मिल्नुको भित्री रहस्य संविधान संशोधन भएको प्रचण्डको बुझाइ छ। उनले कांग्रेस र एमाले मिलेर संविधान संशोधन गर्न खोजे द्वन्द्व निम्त्याउने चेतावनी पनि दिए। कांग्रेस र एमालेले संविधान संशोधन गरेर २०४७ साल वरिपरि नै मुलुकलाई पुर्याउन खोजेको आरोप लगाए। प्रतिनिधिसभामा समानुपातिक प्रणाली हटाउन खोजेको, समावेशितामा कैंची चलाउन खोजेको तथा साना दललाई निमिट्यान्न पार्न खोजेको आरोप लगाए। त्यसो भए जनजाति, महिला, दलित, मुस्लिम र पिछडिएको क्षेत्र चुप लागेर नबस्ने चेतावनी दिए। संविधान संशोधन गर्न खोजे यी वर्ग, समुदाय र क्षेत्रलाई हातमा लिएर आन्दोलन गर्न सकिने जनाउ पनि दिए। राष्ट्रियसभामा आफ्नो दल सबैभन्दा ठूलो रहेको स्मरण गराउँदै संविधान संशोधनमा बाधक बन्न सक्ने चेतावनी पनि दिए। माओवादीलाई किनारा लगाएर गर्नहुन्छ संविधान संशोधन ? प्रचण्डको धम्की थियो। नियत सफा भए पहिलो र दोस्रो दल मिल्न अँध्यारो कोठा चाहिन्छ ? प्रचण्डले भने, मैले झुटमुठ सबै भने भने तपाईंहरूलाई पनि लाज लाग्ने डर मलाई छ। हाम्रा नेताहरू कतिसम्म झुट बोल्न सक्नुहुन्छ ? कुतर्कको सहारा र मध्यरात चाहिन्छ र दुई ठूला दल मिल्न ? तत्कालीन सात दल र माओवादीबीचको बाह्रबुँदे सहमति र विस्तृत शान्तिसम्झौता दिनकै उज्यालोमा भएको दाबी गरे। तर, बाह्रबुँदे सहमति विदेश मा भएको र अन्य कैयौं सहमति होटेल र निजी निवासका बन्द कोठामा भएकोमा सत्य ओकेलेनन्। शान्ति सम्झौतामा गिरिजाप्रसाद कोइराला र मैले संसारलाई नै साक्षी राखेर गरेका थियौं, प्रचण्डले भने। तर, त्यसबेला यी प्रक्रियामा महत्त्वपूर्ण भूमिका निर्वाह गरेका माधव नेपालको नामसमेत लिएनन्।"
प्रतिनिधिसभाको बैठक सोमबारलाई सर्यो,काठमाडौं : प्रतिनिधिसभाको आइतबारका लागि निर्धारित बैठक सोमबारका लागि सरेको छ। आइतबार अपराह्न ३ बजेका लागि तय भएको बैठक विशेष कारणले सो समयमा बस्ने नसक्ने भएकाले सोमबार अपराह्न १ बजे बस्नेगरी निर्धारण गरिएको सङ्घीय संसद् सचिवालयले आज सूचनामार्फत जानकारी गराएको छ। त्यसैगरी आइतबार अपराह्न १:१५ मा बस्नेगरी निर्धारण भएको राष्ट्रियसभाको बैठक पनि सोमबार बिहान ११:३० बजे बस्नेगरी तय भएको संसद् सचिवालयका महासचिव पद्यप्रसाद पाण्डेयद्वारा सूचनामा जनाइएको छ।
मन्त्री छान्ने जिम्मा अध्यक्ष ठाकुरलाई,काठमाडौं : नेकपा एमाले अध्यक्ष केपी शर्मा ओली नेतृत्वमा गठन हुने सरकारमा लोकतान्त्रिक समाजवादी पार्टी (लोसपा) नेपाल सहभागी हुने निर्णय गरेको छ। पार्टी कार्यालय बबरमहलमा बसेको संसदीय दलको बैठकले सरकारमा सहभागी हुने मन्त्रीको नाम टुङ्गो लगाउने जिम्मा अध्यक्ष महन्थ ठाकुरलाई दिएको पार्टीका सचेतक रामप्रकाश चौधरीले बताए। सोही बैठकले बाढीपहिरो र डुबानबाट प्रभावित जनतालाई तत्काल प्रभावकारी राहत उपलब्ध गराउन सरकार र राजनीतिक दललाई आग्रह गरेको छ। बैठकले पहिराका कारण त्रिशूली नदीमा खसेर बेपत्ता भएको दुईवटा बसको खोजी चुस्त बनाउन सरकारको ध्यानाकर्षणसमेत गराएको उनले बताए।
जनताले अस्वीकार गरेकाले शासन गर्ने व्यवस्था अब सधैंका लागि अन्त्य गर्नुपर्छ : महासचिव पोखरेल,"पोखरेलले भने,मिसन ८४ मा हामी एक्लै एक्लै लड्ने छन्,साना दलसँग गठबन्धन गर्ने छैनन्। तर, ८४ पछाडि कांग्रेस र एमालेमध्ये एउटा सत्तामा एउटा प्रतिपक्षमा हुनेछ। सत्तामा जान साना दलले गर्ने सौदाबाजी अन्त्य हुनेछ। काठमाडौं : नेकपा एमालेका महासचिव शंकर पोखरेलले जनताले अस्वीकार गरेकाहरुले शासन गर्ने व्यवस्था अब सधैंका लागि अन्त्य गर्नुपर्ने बताएका छन् । आज ललितपुरमा आयोजित मानव अधिकार एलाइन्सको कार्यक्रमलाई सम्बोधन गर्दै पोखरेलले सानासाना दलले सत्ताका सौदा बाजीका लागि जनताका भावनामाथि खेलवाड गर्ने परम्परा सधैंका लागि अन्त्य हुनुपर्ने धारणा राखेका हुन्। जनताले अस्वीकार गरेकाहरुले शासन गर्ने व्यवस्था अब सधैंका लागि अन्त्य गर्नुपर्छ। सानासाना दलले सत्ताका सौदा बाजीका लागि जनताका भावनामाथि खेलवाड गर्ने परम्परा सधैंका लागि अन्त्य हुनुपर्छ। त्यो दिशामा जानका लागि दुई ठूला पार्टी मिलेका छौं। पोखरेलले भने,मिसन ८४ मा हामी एक्लै एक्लै लड्ने छन्,साना दलसँग गठबन्धन गर्ने छैनन्। जनतामा आशा जगाउन मिलेका हौं। तर, ८४ पछाडि कांग्रेस र एमालेमध्ये एउटा सत्तामा एउटा प्रतिपक्षमा हुनेछ। सत्तामा जान साना दलले गर्ने सौदाबाजी अन्त्य हुनेछ। उनले प्रचण्ड प्रधानमन्त्रीबाट पदमुक्त हुने भएपछि शुक्रबार संसदमा छट्पटी देखिएको दाबी गरे। उनले कमजोर दलले देश र सरकार चलाउँदा अस्थिरता देखिएकाले दुई ठूला दल मिल्नुपरेको बताए। महासचिव पोखरेलले राज्यलाई बलियो बनाउन राजनीतिक दल बलियो बनाउनुपर्ने धारणा राखे। राजनीतिक अस्थिरताबाट देश बन्न नसक्ने बताउँदै पोखरेलले अस्थिरतालाई जनताले अस्वीकार गरेर स्थिरता र समृद्धिका पक्षमा लाग्नुपर्ने प्रष्ट पारे। उनले युवालाई देश पलायनबाट रोक्ने योजना बनाउनुपर्ने बताए। पोखरेलले भने, युवाहरुलाई हामी आफैँ देश बनाउँछौ भन्ने भावना जगाएर विदेश पलायनबाट रोक्नुपर्छ। देश बनाउनका लागि क्षमता भएका युवालाई अवसर दिएर स्वदेशमै रोक्न सकेमात्र देश विकास हुन्छ। उनले एमाले नेतृत्व सरकारले समृद्ध नेपाल, सुखी नेपालको नारालाई साकार पार्ने अभियान चलाउने बताए। उनले भने,उद्योगी, व्यवसाय संकटग्रस्त अवस्थामा छन्, उनीहरुलाई कसरी गतिशिल बनाउने, चलायमान बनाउने भनेर नयाँ सरकारले काम अगाडि बढाउनुपर्छ।"
"त्यो असार २८, यो असार २८","जसरी पहिलो पटक २०७२ मा प्रधानमन्त्री बनेका बेला ओलीले भारतद्वारा गरिएको नाकाबन्दी सामना गरेर जनताको वाहवाही पाएका थिए, अब प्रधानमन्त्री भएपछि ओलीले जनताको आशा भरोसा जगाएर मुलुकको विकास र समृद्धिको रेखा कोर्न सक्नुपर्छ। काठमाडौं : २०८१ असार २८ र २०७८ असार २८। यो र त्यो असार २८ को विषयमा के चर्चा गर्न खोजिएको छ। २०८१ असार २८ मा एमाले अध्यक्ष केपी शर्मा ओली पुनः चौथो पटक प्रधानमन्त्री बन्दै गरेको दिन। १८ महिना लामो माओवादी केन्द्रका अध्यक्ष पुष्पकमल दाहाल प्रचण्डको सरकार २०८१ असार २८ मा ढलेको छ। २७५ सदस्यीय प्रतिनिधि सभामा प्रधानमन्त्री दाहालको पक्षमा ६३ मत आएको छ भने विपक्षमा दुई तिहाइभन्दा बढी १९४ मत परेको छ। प्रतिनिधिसभामा २५८ जनाले उपस्थिति भई मतदान गरेका थिए। एमाले अध्यक्ष ओली करिब दुई तिहाइको प्रधानमन्त्री बन्दैछन्। दाहाल नेतृत्वको सरकार ढलेसँगै राष्ट्रपति रामचन्द्र पौडेलले संविधानको धारा ७६ को उपधारा २ बमोजिम सरकार गठबन्धन आह्वान गरे। उपधारा ३ बमोजिम जाने भाष्य निर्माण गरिँदै गरेको अवस्था राष्ट्रपति पौडेलले संविधान र कानुनविद्सँगको परामर्शपछि प्रधानमन्त्रीको लागि आह्वान गरे। दाहालले भने संविधान धारा ७६ को ३ अनुसार सरकार बनाउन राष्ट्रपतिलाई दबाब दिइरहेका थिए। ओलीलाई प्रधानमन्त्री हुन नदिन चलखेल पनि गरे। अन्ततः दाहालको त्यो प्रयास असफल भएको छ। राष्ट्रपति पौडेलको आह्वानसँगै एमाले अध्यक्ष ओलीले प्रधानमन्त्रीको लागि दाबी पेस गरे। कांग्रेस सभापति शेरबहादुर देउवासहित राष्ट्रपति पौडेल निवास पुगेर ओलीलाई प्रधानमन्त्री बनाउन दाबी पेस गरिएको छ। असार १७ गते मध्यरातमा कांग्रेस एमालेले राष्ट्रिय सरकार बनाउने सहमतिअनुसार नै उनीहरू अघि बढेका छन्। २०७९ पुस १० गते दाहाल प्रधानमन्त्री भएका थिए। कहिले एमाले त कहिले कांग्रेसको बैसाखी टेकेर दाहाल यो अवधि सत्तामा विराजमान भए। कहिले कांग्रेस त कहिले एमालेलाई खेलाएर जादुयी नम्बर, उथलपुथल गर्न सक्ने आफ्नो क्षमता भएकै पाँच वर्ष प्रधानमन्त्री बन्ने दाउ गरिरहेका दाहालको बहिर्गमन भएको दिन हो, यो असार २८। उनै कांग्रेस एमाले मिलेर राजनीतिक स्थिरता, सुशासन, संविधान संशोधनलगायत विषयलाई लिएर दाहाल नेतृत्वको सरकार ढालेका छन्। २०७८ असार २८ मा के भएको थियो ? त्यो दिन नेपाली राजनीतिको महत्वपूर्ण दिन हो। २०७८ असार २८ केपी शर्मा ओलीको साढे तीन वर्षको सत्ताको बहिर्गमन भएको थियो। सर्वोच्च अदालतको परमादेशबाट ओली सत्ताच्युत भएका थिए। २०७४ को निर्वाचनपछि करिब दुई तिहाइको समर्थनमा प्रधानमन्त्री भएका ओली सर्वोच्चको परमादेशबाट हटाइएका थिए। सर्वोच्चको संवैधानिक इजलासबाट यो परमादेश जारी भएको थियो। त्यो बेला परमादेशबाट ओली हटेर कांग्रेस सभापति शेरबहादुर देउवा प्रधानमन्त्री बनेका थिए। त्यो असार २८ मा देउवासहित माओवादी केन्द्र, एमालेकै तत्कालीन विद्राही नेता माधवकुमार नेपालसहित मिलेर ओली सरकार बर्हिगमन गराएका थिए। अहिले आएर देउवाकै समर्थनमा ओली प्रधानमन्त्री बनेका छन्। दाहाल र नेपाल भने देउवाओलीको विपक्षमा छन्। तीन वर्षपछि फेरि बहिर्गमन भएकै दिन असार २८ मा ओलीको पुनरागमन भएको छ। दुई ठूला दलको समर्थनमा शक्तिशाली प्रधानमन्त्री बन्दै छन्। २०७८ असार २८ मा बहिर्गमन हुँदा पनि ओलीको अवस्था त्यही थियो। २०७४ को निर्वाचनमा एमाले र माओवादी गठबन्धनबाट करिब दुई तिहाइको अवस्थामा ओली प्रधानमन्त्री भएका थिए। तत्कालीन अवस्था प्रधानमन्त्री ओलीले ठूल्ठूला सपना जनतालाई बाँडेका थिए। ओलीले सामाजिक सुरक्षा, रेल, सुरुंग, पानीजहाजलगायत ठूला योजनाहरू घोषणा गरे। प्रत्येक स्थानीय तहमा ५ देखि १५ शय्याको अस्पताल निर्माणको शिलान्यास, प्रत्येक स्थानीय तहको केन्द्र (सदरमुकाम)मा पक्की सडक निर्माण गर्ने योजनाहरूको सुरुवात पनि गरिए। अन्नपूर्ण पोस्ट्लगायतले उठाएपछि लिम्पियाधुरासहितको नेपालको अद्यावधिक नक्सा जारी भयो। ललिता निवास जग्गालगायत सरकारी, सार्वजनिक र गुठीको जग्गा खोजबिनको काम सुरुवात भयो। २०७५ जेठ ३ मा एमाले र माओवादी केन्द्र मिलेर नेकपा पनि बन्यो। तर, नेताको सत्ता महत्वाकांक्षाका कारण त्यो बलियो सरकारमात्रै गएन। नेकपामा व्यापक अन्तरविरोध भएपछि ओलीले २०७७ पुस ५ र २०७८ जेठ ७ मा गरी दुई पटक प्रतिनिधिसभा विघटन गरे। नेकपा एकता भंग नै भयो। एमाले नै विभाजित भएर माधवकुमार नेपालको नेतृत्वमा नेकपा एकीकृत समाजवादी पार्टी नै बन्यो। ओलीका ती घोषणा, शिलान्यास अलपत्र परेपछि सामाजिक सञ्जाल चर्को आलोचनासमेत भयो। र, अहिले पनि भइरहेका छन्। फेरि ओली त्यही बहिर्गमन भएकै दिन प्रधानमन्त्री बन्दैछन्। जनतामा जुन किसिमको असन्तुष्टि, निराशा छ। पुराना नेताले केही गर्न नसकेको, भ्रष्टाचार, कुशासन दिएको भाष्य निर्माण छ। अब ओली सरकारले जनताको त्यो निराशालाई आशामा परिणत गर्नुपर्छ। संविधान संशोधन, सुशासन, विकासमा उल्लेख्य काम गर्न सक्नुपर्छ। जसरी पहिलो पटक २०७२ मा प्रधानमन्त्री बनेका बेला ओलीले भारतद्वारा गरिएको नाकाबन्दी सामना गरेर जनताको वाहवाही पाएका थिए, अब प्रधानमन्त्री भएपछि ओलीले जनताको आशा भरोसा जगाएर मुलुकको विकास र समृद्धिको रेखा कोर्न सक्नुपर्छ।"
मन्त्री छनोट गर्न कांग्रेसले बोलायो केन्द्रीय कार्यसम्पादन समितिको बैठक,"काठमाडौं : नेपाली कांग्रेसले केन्द्रीय कार्यसम्पादन समितिको बैठक बोलाएको छ। आज दिउँसो २ बजे केन्द्रीय कार्यालय, बीपी स्मृति भवन, बीपी नगर, ललितपुरमा केन्द्रीय कार्यसम्पादन समितिको बैठक बोलाइएको मुख्य सचिव कृष्णप्रसाद पौडेलले जानकारी दिए। राष्ट्रपति रामचन्द्र पौडेलले नेपालको संविधानको धारा ७६ को उपधारा (२) बमोजिम प्रधानमन्त्री पदका लागि दाबी पेस गर्न आह्वान गरेलगत्तै प्रतिनिधिसभाका दुई ठूला दल नेपाली कांग्रेस र नेपाल कम्युनिष्ट पार्टी (एमाले)ले नयाँ प्रधानमन्त्रीमा केपी शर्मा ओलीको दाबी पेस गरेका छन्। कांग्रेस सभापति देउवा र एमाले अध्यक्ष ओलीले दलका नेताका हैसियतमा बहुमत सदस्यको हस्ताक्षरसहित अध्यक्ष ओलीलाई प्रधानमन्त्रीमा नियुक्तिका लागि राष्ट्रपति समक्ष दाबी पेस गरेको एमालेका प्रमुख सचेतक महेश बर्तौलाले बताए। शनिबार या आइतबार ओली नयाँ प्रधानमन्त्री बन्ने भएकाले नयाँ सरकार गठन, पार्टीको तर्फबाट मन्त्री छनोट र समसामयिक विषयमा छलफल हुने बताइएको छ। एमाले र कांग्रेसले एकै पटक दुई पार्टीबाट सरकारमा जाने मन्त्रीहरुको नाम समावेश गरेर मन्त्रिमण्डल गठनको तयारी गरेका छन्।एमालेले सरकारको नेतृत्व गरेपछि कांग्रेसले ११ र एमालेले १० मन्त्रालय पाउने सहमति भएको छ। मन्त्रालय भागबन्डामा दुई दलबीच विवाद देखिँदैन। कांग्रेसका अर्का एक नेताका अनुसार गृह र परराष्ट्र कांग्रेसले लिने, अर्थ र सञ्चार एमालेले लिने सहमति भएको छ। अन्य मन्त्रालयका विषयमा भने शीर्ष नेताहरू छलफलमै जुटिरहेका छन्। मन्त्रीका लागि तीव्र लबिङ नयाँ सरकार गठन प्रक्रियाअघि बढ्ने भएकाले सरकारमा पठाउनेको नामावली बनाउने गृहकार्यमा कांग्रेस सभापति देउवा जुटेका हुन्। कांग्रेस सांसदहरू सभापति देउवा निवास बूढानीलकण्ठ पुगेर मन्त्रीका लागि तीव्र लबिङ गरिरहेका छन्। कांग्रेसबाट नेतृत्व गर्दै गृह मन्त्रालय लिएर सरकारमा जानेमा प्रमुख सचेतकसमेत रहेका रमेश लेखकको सम्भावना बलियो छ। देउवा निकट स्रोतका अनुसार लेखककै नेतृत्वमा सरकारमा कांग्रेसका नेताहरू सहभागी हुँदै छन्। त्यसोत आकांक्षीका रूपमा उपप्रधानमन्त्री पाए भने सरकारको नेतृत्व गरेर पूर्वमहामन्त्री कृष्णप्रसाद सिटौला र पूर्वउपसभापति प्रकाशमान सिंह पनि जाने तयारीमा छन्। महामन्त्री गगन थापाले नेतृत्व गरेर सरकारमा जाने विषय पनि कांग्रेसभित्र उत्तिकै चर्चामा छ। यदि उनि आफू पछि हटे भने सांसद प्रदीप पौडेललाई मन्त्री बन्न बाटो खुल्ने छ। कांग्रेसमा संस्थापन समूहबाट डा आरजु राणा देउवा, रामहरि खतिवडा, कान्तिका सेजुवाल, उदयशमशेर जबरा, किशोरसिंह राठोर, शंकर भण्डारी, अजय चौरासिया, विनोद चौधरी र श्याम घिमिरे मन्त्रीका आकांक्षी छन्। शेखरगगन पक्षबाट भने जीवन परियार, चन्द्र भण्डारी, अर्जुन नरसिंह केसी, हृदयराम थानी, सरिता प्रसाईं, मुक्ताकुमारी यादव आकांक्षी छन्। डा शशांक कोइराला समूहबाट दीपक गिरी र दीपक खड्का आकांक्षी छन्।"
यी दुई आधारमा मन्त्री छान्ने कांग्रेस केन्द्रीय कार्यसम्पादन बैठकको निर्णय,"काठमाडौं : नेपाली कांग्रेसले मन्त्री बन्न दुई आधार तय गर्ने निर्णय गरेको छ। पार्टी कार्यालय सानेपामा शनिबार बसको केन्द्रीय कार्यसम्पादन बैठकले दुई आधारमा मन्त्री चयन गर्ने निर्णय गरेको हो। कांग्रेका प्रवक्ता प्रकाशरण महतले समावेशिता र प्रादेशिक सन्तुलन कायम हुने गरी मन्त्री चयन गर्ने निर्णय भएको बताए। 'मन्त्री चयन गर्दा कांग्रेसमा समावेशिता र प्रादेशिक सन्तुलन मिलाउने निर्णय गरेको छ,' उनले भने। त्यस्तै बैठकले एमाले अध्यक्ष केपी शर्मा ओली नेतृत्वको सरकारमा सहभागी हुने निर्णय गरेको छ। गत असार १७ गतेको भएको सहमतिअनुरूप कांग्रेस ओली नेतृत्वको सरकारमा सहभागी हुने प्रवक्ता महतको भनाइ छ। कांग्रेस र एमालेको समर्थनमा अध्यक्ष ओलीले शुक्रबार नै प्रधानमन्त्रीमा दाबी पेस गरेका छन्। राष्ट्रपति रामचन्द्र पौडेलले संविधानको धारा ७६(२) बमोजिम सरकार गठनको आह्वान गरेपछि संसदका दुई ठूला दल कांग्रेस र एमालेले शुक्रबार राति साढे ९ बजे राष्ट्रपति कार्यालय पुगेर ओली नेतृत्वको सरकार गठनका लागि दाबी पेस गरेका हुन्।"
चुँदीरम्घालाई साहित्यिक तीर्थस्थलको रूपमा विकास गर्नुपर्छ : राष्ट्रपति,"काठमाडौं : राष्ट्रपति रामचन्द्र पौडेलले भानुभक्त आचार्यको जन्मस्थल तनहुँको चुँदीरम्घालाई साहित्यिक तीर्थस्थलको रुपमा विकास गर्नुपर्ने बताएका छन्। आदिकवि भानुभक्त २११औँ जन्मजयन्तीका अवसरमा राष्ट्रपति पौडेलले आज शुभकामना सन्देश जारी गर्दै उक्त कुरा बताएका हुन्। 'भानुभक्तको जन्मस्थल चुँदी रम्घालाई साहित्यिक तीर्थस्थल र राष्ट्रिय एकताको भावनात्मक केन्द्रका रूपमा विकास गर्न सकेमा नै उहाँप्रति हाम्रो सच्चा श्रद्धाञ्जली हुनेछ भन्ने मलाई लाग्दछ । साथै, भानुभक्त प्रदत्त नेपाली भाषाका कारण नै विश्वभरका सम्पूर्ण नेपाली भाषीहरूबीच भाषिक एकता कायम हुन सकेको तथ्यलाई पनि हामी सबैले मनन गर्नुपर्दछ', शुभकामना सन्देशमा भनेका छन्। भानुभक्त प्रदत्त नेपाली भाषाका कारण नै विश्वभरका सम्पूर्ण नेपाली भाषीहरूबीच भाषिक एकता कायम हुन सकेको तथ्यलाई मनन गर्नुपर्ने उनले उल्लेख गरे। आदिकवि भानुभक्तले अत्यन्त सरल, शिष्ट र रोचक ढङ्गले नेपाली भाषामा अनुवाद गरेको वाल्मीकि रामायण सबै नेपालीको जनजिब्रोमा बसेको हुँदा हिमाल, पहाड र तराईका सबै नेपालीबीच भावनात्मक एकता अभिवृद्धि गर्न यसले महत्त्वपूर्ण भूमिका निर्वाह गरेको बताए। भानुभक्तीय रामायण नेपालका विभिन्न जातजातिलाई एकताको सूत्रमा बाँध्ने महत्त्वपूर्ण रचना रहेको उनको भनाइ छ । नेपाली भाषाको समुन्नयनबाट अन्य मातृभाषाको संवर्द्धनमा टेवा पुग्ने हुँदा सबै भाषाभाषी समुदायबीच सिर्जनाको महत्व बुझेर आआफ्नो भाषाको संरक्षण र संवर्द्धनका निम्ति समर्पित हुन राष्ट्रपति पौडेलले शुभकामनामार्फत आह्वान गरेका छन् । भानुभक्तले नेपाली भाषालाई काव्य भाषाका रूपमा समुन्नत तुल्याउन र नेपाली भाषा, साहित्य एवं संस्कृतिको संवर्द्धनमा अतुलनीय योगदान पुर्याएका उनले उल्लेख गरे । सबै नेपालीबीच आपसी विश्वास, प्रेम र एकताको भावनालाई प्रगाढ होस् भन्ने राष्ट्रपति पौडेलले शुभकामना व्यक्त गरेका छन्। भानुभक्तको जन्मजयन्तीका अवसरमा नेपालभित्रका सबै जातजाति, भाषाभाषी, साहित्य र संस्कृतिप्रतिको प्रेम, सम्मान एवं संरक्षण गर्न प्रेरणा मिलोस् भन्ने उनले कामना गरेका छन्। पिता धनञ्जय आचार्य र माता धर्मावतीदेवीका सुपुत्रका रूपमा तनहुँ जिल्लाको चुँदी रम्घामा १८७१ असार २९ गते आदिकवि भानुभक्त आचार्यको जन्म भएको थियो । सोही दिनको सम्झनामा हरेक वर्ष असार २९ गतेका दिन स्वदेश तथा विदेशमा रहेका नेपाली भाषा, साहित्य र संस्कृतिप्रेमीले विविध कार्यक्रम आयोजना गरी भानुजयन्ती मनाउँदै आएका छन् ।"
खाल्डोमा डुबेर बालकको मृत्यु,टीकापुर : कैलालीको टीकापुर नगरपालिका१ मा खाल्डोमा नुहाउने क्रममा १० वर्षीय बालकको मृत्यु भएको छ। साथीहरूसहित नुहाउन गएका एकतापुर शिविरका लक्ष्मण चौधरीका छोरा आर्नेल चौधरीको निर्माणाधीन शीत भण्डारको खाल्डोमा नुहाउने क्रममा मृत्यु भएको हो। इलाका प्रहरी कार्यालय टीकापुरका प्रमुख डीएसपी विश्वराज अधिकारीका अनुसार दिउँसो ४ बजे साथीहरूसहित शीत भण्डारको खाल्डोमा नुहाउन गएका डलरको उपचारका क्रममा टीकापुर अस्पतालमा मृत्यु भएको हो। खाल्डोमा नुहाउने क्रममा डुबेका उनको स्थानीयले उद्धार गरेर अस्पताल पुर्याएका थिए। उनको शव टीकापुर अस्पतालमा राखिएको छ भने पोस्टमार्टम हुन बाँकी छ।
आइतबार देशका यी स्थानमा हुने छ वर्षा,"काठमाडौं : आइतबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार कोशी प्रदेश, बागमती प्रदेश, गण्डकी प्रदेश र लुम्बिनी प्रदेशका केही स्थानहरूमा साथै मधेश प्रदेश, कर्णाली प्रदेश र सुदूरपश्चिम प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। आइतबार राति देशभर आंशिकदेखि साधारणतया बदली रहने छ।कोशी, मधेश, बागमती प्रदेश र गण्डकी प्रदेशका केही स्थानहरूमा साथै लुम्बिनी प्रदेश, कर्णाली प्रदेश र सुदूरपश्चिम प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी प्रदेश, बागमती प्रदेश र गण्डकी प्रदेशका एकदुई स्थानमा भारी वर्षाको सम्भावना रहेको छ।"
पूर्वपश्चिम राजमार्गका खाल्डाखुल्डी पुरिँदै,"सिरहा : लगातारको वर्षापछि पूर्वपश्चिम महेन्द्र राजमार्गअन्तर्गत सिरहाखण्डमा परेका खाल्डाखुल्डी पुर्न थालिएको छ। ट्राफिक प्रहरी कार्यालयले सडक डिभिजन कार्यालय र चाइना रेल्वे कम्पनीसँगको समन्वयमा खाल्डाखुल्डी पुर्न थालेको हो। ट्राफिक प्रहरी कार्यालय प्रमुख डम्बरबहादुर पुरी सम्भावित दुर्घटना रोक्न सडक न्यूनीकरणका लागि शुक्रबारदेखि चोहर्वासिरहा खण्डबाट खाल्डाखुल्डी पुर्न सुरु गरिएको जानकारी दिए। उनले आज पनि उक्त कार्यलाई निरन्तरता दिएको बताए। सडकमा परेका खाल्डाखुल्डीले सवारी आवागमनमा समस्या भएकाले खाल्डाखुल्डी पुर्ने र सडकमा छरिएका गिट्टी, बालुवासमेत हटाउने काम गरेको उनको भनाइ छ। लगातारको वर्षापछि सडकमा ठूला खाल्डाखुल्डी परेका छन्, यसले सवारी आवागमनमा समस्या भएको छ, ट्राफिक प्रमुख पुरीले भने, सडक डिभिजन र निर्माण कम्मनी चाइना रेल वे कम्पनीसँग समन्वय गरी ग्राभेल हाल्ने र जोखियुक्त ठाउँमा भएका बालुवा तथा गिट्टी हटाउने काम भइरहेको छ। चाइना रेल्वे कम्पनीले पूर्वपश्चिम राजमार्ग स्तरोन्नति र विस्तारको काम गरिरहेको छ।"
संघीयताको मर्म अनुसार न्यायालयको पुनर्संरचनामा जोड,विराटनगर : कानुनका विज्ञहरुले संघीयताको मर्म अनुसार न्यायालयको पुनर्संरचना हुनुपर्नेमा जोड दिएका छन्। विराटनगरमा आयोजित कोशी प्रदेशका अधिवक्ताहरूका लागि संवैधानिक कानुन सम्बन्धी विशिष्टीकृत तालिमको समापन कार्यक्रमलाई शनिबार सम्बोधन गर्दै कानुन क्षेत्रका विज्ञहरूले संघीयताको मर्म अनुसार न्यायालयको पुनर्संरचना आवश्यक रहेकोमा जोड दिएका हुन्। नेपाल बार एसोसिएसनका अध्यक्ष गोपालकृष्ण घिमिरेले देश संघीयतामा गइसकेका कारण न्यायालयको पुनर्संरचनामा ढिलाइ गर्न नहुने धारणा राखे। न्यायालयको राम्रा अभ्यासलाई नभत्काइकन संघीयताको मर्म अनुसार न्यायालयको पुनर्संरचना गर्नुपर्ने सुझाव उनले दिएका छन्। घिमिरेले न्यायालयको पुनर्संरचनासहित संविधान संशोधनका लागि ८ बुँदे माग राख्दै प्रधानन्यायाधीशलाई ज्ञापनपत्र बुझाउने तयारी भइरहेको जानकारी दिए। आफूहरूको मागलाई बेवास्ता गरिए कडा आन्दोलनसहितका कार्यक्रम सार्वजनिक गरिने उनको चेतावनी छ। वरिष्ठ अधिवक्ता डा चन्द्रकान्त ज्ञवालीले न्यायालयको पुनर्संरचना आवश्यक भइसकेको र संघीयताको मर्मअनुसार न्यायालयको पुनर्संरचना गर्नुपर्ने बताए। प्रदेशका मुद्दाहरू कार्यक्षेत्र र मुद्दाको प्रकृति तोकेर उच्च अदालतले नै टुंगो लगाउने व्यवस्था गर्नुपर्नेमा उनको जोड छ। ज्ञवालीले संघीय व्यवस्था अनुसार सरकार ३ तहको भएकाले अदालत पनि तीनै तहको बनाउनुपर्ने धारणा राखे। नेपाल बार काउन्सिल कोशी प्रदेशको आयोजनामा भएको ७ दिने तालिममा कोशी प्रदेशका १४ वटै जिल्लाका अधिवक्ताहरूको सहभागिता रहेको थियो। तालिमका सहभागीहरूलाई कार्यक्रमका प्रमुख अतिथि गोपालकृष्ण घिमिरे लगायतका अतिथिहरूले प्रमाणपत्र वितरण गरेका थिए।
अनलाइन ठगी गर्ने महिला पक्राउ,दमौली : जिल्ला प्रहरी कार्यालयले अनलाइन मार्फत् ठगी गर्ने एक महिलालाई पक्राउ गरेको छ। पक्राउ पर्नेमा मकवानपुरको हेटौँडा उपमहानगरपालिका५ पिप्ले बस्ने २२ वर्षीया आस्था थापा रहेकी छन्। निजले तनहुँको व्यास नगरपालिका१ बस्ने सिर्जना खड्कालाई सामाजिक सञ्जाल ह्वाट्सएपको प्रयोग गरी म्यासेजमार्फत विदेशबाट मोबाइललगायत सामान एयरपोर्टमा आएको छ भनी झुक्याएर पाँच लाख ठगी गरेकी थिइन्। पक्राउ परेकी थापा विरुद्ध जिल्ला अदालतबाट म्याद थप गरी अनुसन्धान भइरहेको प्रहरी नायब उपरीक्षक दीपक रायले जानकारी दिए।
प्रहरी जवानको परीक्षा दिँदै गरेका ६ जना नक्कली परीक्षार्थी पक्राउ,"काठमाडौं : प्रहरी जवान (जनपद) पदको लिखित परीक्षा दिँदै गरेका ६ नक्कली परीक्षार्थीलाई नियन्त्रणमा लिइएको छ। जिल्ला प्रहरी परिसर काठमाडौंका प्रवक्ता नवराज अधिकारीले आज विभिन्न स्थानमा भएको परीक्षामा अर्काको नाममा परीक्षा दिँदै गरेका उनीहरूलाई पक्राउ गरी अनुसन्धान थालिएको जानकारी दिए। उनका अनुसार रित शाहीको नाममा परीक्षा दिँदै गरेका कालिकोटका २२ वर्षीय अभिषेक शाही, हिक्मतबहादुर थापाको नाममा परीक्षा दिँदै गरेका कञ्चनपुरका ईशाक तामाङ, शर्मिला शाहीको नाममा परीक्षा दिने दोलखाकी तृप्ती सुन्दास पक्राउ परेका हुन्। त्यस्तै पारस बुढाको नाममा परीक्षा दिने रोशन खत्री, सविन महराको नाममा परीक्षा दिने दार्चुलाका रविन्द्र महरा र प्रदीप बस्यालको नाममा परीक्षा दिने बैतडीका दिनेश चन्द रहेका प्रहरी उपरीक्षक अधिकारीले जानकारी दिए। दुई जनालाई प्रहरी वृत्त गौशाला, तीन जनालाई वृत्त बानेश्वर र एक जनालाई प्रहरी वृत्त सिंहदरबारको टोलीले पक्राउ गरेको उनले जानकारी दिए।"
सिरहामा सर्पले डस्दा महिलाको मृत्यु,सिरहा : सिरहाको चोहर्वामा सर्पको डसाइबाट एक महिलाको मृत्यु भएको छ। सर्लाहीको पर्सा गाउँपालिका सङग्रामपुर घर भई सिरहाको गोलबजार नगरपालिका८ चोहर्वा बस्दैआएकी ३० वर्षीया रोशिना खातुनको शुक्रबार मृत्यु भएको हो। चुलोबाट खरानी निकाल्ने क्रममा खातुनलाई सर्पले डसेको हो। उनको उपचारका क्रममा कर्जन्हास्थित फूलकुमारी महतो मेमोरियल अस्पतालमा मृत्यु भएको जिल्ला प्रहरी कार्यालयले जनाएको छ। उनलाई चाहर्वा सैनिक गण परिसरमा रहेको जयकाली सर्पदंश उपचार केन्द्रमा पुर्याइए पनि त्यहाँ उपचार सम्भव नभएपछि कर्जन्हा अस्पताल लगिएको थियो। रासस
दाङमा एक वर्षमा सर्पको टोकाइबाट १० जनाको मृत्यु,दाङ : यही असार १२ गते दिउँसो घर नजिकै बारीमा घाँस काट्दै गरेका तुलसीपुर उपमहानगरपालिका १९ बाँसगढीका ५५ वर्षीय पारु चौधरीलाई सर्पले डस्यो । बायाँ हातमा सर्पले डसेका चौधरीलाई परिवारका सदस्य अस्पताल पुर् याउनुको साटो झारफुकतिर लागे । बिरामीको अवस्था नाजुक बन्न थाल्यो त्यसपछि मात्रै चौधरीलाई अस्पताल लैजाने तरखर भयो । जतिबेला समय निकै टरिसकेको थियो । बेलुका ८ बजे घोराहीस्थित राप्ती स्वास्थ्य विज्ञान प्रतिष्ठान पुर्याएलगत्तै चिकित्सकले मृत घोषणा गरे । तुलसीपुर२ भमकेका ११ वर्षीय बालक घनश्याम पाठकलाई घरको कोठामा सुतिरहेको अवस्थामा असार ६ गते राति सर्पले टोक्यो। सर्पले टोक्नेबित्तिकै घनश्यामले हजुरआमालाई जानकारी गराए । घरभित्र कसरी सर्प आयो होला भनेर हजुरआमालाई विश्वास लागेन । त्यसपछि बत्ती बालेर ओढिराखेको कम्बल फाल्दा सर्प बालकको कम्मरमा बेरिएको थियो । तत्काल उनलाई मोटरसाइकलमा चढाएर राप्ती प्रादेशिक अस्पताल तुलसीपुर पुर्याइयो । प्रादेशिक अस्पतालमा खटिएका स्वास्थ्यकर्मीले उनलाई सर्पले टोकेको ठाउँ पत्ता लगाउन सकेनन् र राप्ती स्वास्थ्य विज्ञान प्रतिष्ठान घोराहीमा रिफर गरियो । आठ वर्ष अघि सर्पकै टोकाइबाट आमा गुमाएका घनश्यामलाई उपचारका क्रममा यही असार ७ गते साँझ ८ बजे डाक्टरले उनलाई बचाउन नसकिने खबर सुनाए । यी प्रतिनिधि मूलक घटना मात्रै हुन् । जिल्ला प्रहरी कार्यालयका अनुसार दाङमा आर्थिक वर्ष २०७८७९ मा नौ र २०७९८० मा छ जनाको मृत्यु भएको छ । दाङमा चालु आर्थिक वर्षको हालसम्म १० जनाको मृत्यु भइसकेको छ भने एक सय ७८ जना सर्पदंशमा परेको जिल्ला प्रहरी कार्यालयको तथ्याङले देखाउँछ । जिल्ला आपतकालीन कार्यसञ्चालन केन्द्र दाङका खरिदार शम्भु आचायले सर्पदंशमा परेका बिरामीले घरपरिवार र समाजमा विद्यमान अन्धविश्वासमा परेर झारफुक वा चुसेर विष निकाल्ने जस्ता काममा समय व्यतित हुँदा ज्यान गुमाउने गरेको बताए। समयमै अस्पताल पुगिसकेका बिरामीले पनि ज्यान गुमाउनुमा स्वास्थ्यकर्मीकै लापरवाही भएका बिरामीका आफन्त गुनासो गर्छन् । सर्प नचिन्दा र अस्पताल ढिलो आउने गरेका कारण कतिपय व्यक्तिहरुको सर्पदंशबाट ज्यान जाने गरेको चिकित्सकहरु बताउँछन् । राप्ती स्वास्थ्य विज्ञान प्रतिष्ठानका सर्पदंशका राष्ट्रिय प्रशिक्षक उमाकान्त तिवारी सर्पले टोकी हाल्यो भने तत्काल अस्पताल पुग्न आग्रह गर्छन्। पछिल्लो समय एक अस्पतालबाट अर्को अस्पतालमा रिफर गर्ने भएको हुँदा पनि कतिपयले अकालमै ज्यान गुमाउने गरेको उनले बताए। सर्पले टोकिसकेपछि तत्कालै सर्पको पहिचान गरी अस्पताल पुग्दा अकाल मृत्युको मुखबाट बच्न सकिने उनी बताउँछन्। अस्पताल जानुको साटो झारफुकमा विश्वास गर्दा पछिल्लो तीन वर्षमा २५ जनाको मृत्यु भएको छ । सर्पदंशका बिरामी अस्पताल पुगेपछि कुनै पनि बिरामीले ज्यान गुमाउनु पर्दैन भन्ने सरकारी नीति भए पनि जिल्लामा कतिपयले झारफुकमा लाग्दा ज्यान गुमाएका छन् भने कतिपयले सर्पको पहिचान गरी अस्पताल पुग्दा पनि मृत्युवरण गर्नुपरेको छ । रासस
गर्दुवाकात्तिके खलङ्गा सडकमा पक्की ढलान,"सिन्धुली : सिन्धुलीको मरिण हुँदै काभ्रेको महाभारत गाउँपालिकासम्म जोडिने गर्दुवाकात्तिके खलङ्गा सडकमा पक्की ढलान तथा स्तरोन्नति गरिएको छ। मरिण गाउँपालिका १ को वडा कार्यालय जोड्दै काभ्रेको अति दुर्गम मानिने महाभारत गाउँपालिकालाई जोड्ने सडकको स्तरोन्नति गर्दै पक्की ढलान गरिएको हो। मरिण गाउँपालिका२ स्थित मदन भण्डारी राजमार्गबाट वडा नम्बर १ हुँदै काभ्रेको महाभारत गाउँपालिकासम्म पुग्ने सडकको पक्की ढलान, सडकको स्तरोन्नति, नाला र रिटेनिङ वाल निर्माण लगायतको काम गरिएको मरिण गाउँपालिकाका अध्यक्ष विमर्श मोक्तान (प्रख्यात)ले जानकारी दिए। बागमती प्रदेश सरकार र मरिण गाउँपालिकाको साझेदारीमा कुल १ करोड ५ लाख ३४ हजार ५ सय ३५ रुपैयाँ लागतमा ८ सय ४५ मिटर पक्की सडक निर्माण गरिएको हो। ठुलो गर्दुवाबाट कात्तिके हुँदै वडा नम्बर १ को खलङ्गासम्म पुग्ने ग्रामीण सडकको ८ सय ४५ मिटर पक्की ढलान, सडकको स्तरोन्नति, नाला र रिटेनिङ वाल निर्माण लगायतको काम गरिएको छ, अध्यक्ष मोक्तानले भने। यो सडक हेटौंडा सिन्धुली चतरास्थित मदन भण्डारी राजमार्गसँग जोडिएको सडक हो। सडकको चौडा ६ मिटर कायम गरिएको छ। वर्षातको समयमा एम्बुलेन्स समेत सञ्चालन हुन नसक्ने उक्त सडक पक्की निर्माण गरिएपछि अब १२ महिना नै यातायात सञ्चालन हुने अपेक्षा राखिएको छ। यो सडक मरिण गाउँपालिकाको वडा नम्बर १ र दुईको विभिन्न बस्तीहरू राष्ट्रिय राजमार्गसँग जोड्ने एक मात्र सडक हो। यसको स्तरोन्नति तथा विस्तार गर्दै खलङ्गाकात्तिके हुँदै काभ्रेपलान्चोक जिल्लाको महाभारत गाउँपालिका सम्म जोड्ने लक्ष्य रहेको अध्यक्ष मोक्तानले बताए। यस सडकको निर्माण कार्य सिन्धुलीको कमलामाई नगरपालिका ५ को निर्माण व्यवसायी श्री लक्की वान विल्डर्स एण्ड सप्लायर्सले लिएको थियो। उक्त सडकको सम्झौता अनुसार निर्माण कम्पनीले दुई महिनाअघि नै निर्माण कार्य सम्पन्न गरेको मरिण गाउँपालिकाका इन्जिनियर विनित ओझाले बताए। उक्त सडक खण्ड अन्तर्गत गत आर्थिक वर्षमा गरिएको २ सय ५५ मिटर ढलान सहित यस बर्षको ८ सय ४५ मिटर गरी कुल एक दशमलव एक किलो मिटर सडक पक्की ढलान सम्पन्न भएको हो। यस सडकलाई आगामी वर्षमा समेत प्राथमिकता राखेर सम्पन्न गर्ने योजना बनाएको छु, अध्यक्ष मोक्तानले भने। गाउँपालिका र मदन भण्डारीबाट वडा कार्यालयसम्म आउने मुख्य सडक नै पक्की नहुँदा बर्सेनि समस्या हुने गरेकोमा यस वर्षबाट भने स्थानीय नागरिकले समस्या भोग्न नपर्ने गरी पक्की सडक निर्माण कार्य भएको वडा नम्बर १ का अध्यक्ष हिरा बहादुर गुर्मछानको भनाइ छ। मरिण गाउँपालिका१ स्थित कात्तिके तथा खलङ्गा क्षेत्र पालिकाको ऐतिहासिक तथा पर्यटकीय क्षेत्र हो। सडक निर्माणले उक्त ऐतिहासिक क्षेत्रमा आवतजावत गर्न तथा स्थानीय कृषि उत्पादनलाई राजमार्ग हुँदै बजारसम्म ढुवानी गर्न समेत सहज भएको किसानहरूको भनाई छ।"
अन्नपूर्णमा उपकरणको प्रयोगबाट योजनाको गुणस्तर परीक्षण,"बेनी : म्याग्दीको अन्नपुर्ण गाउँपालिकाले आधुनिक उपकरणको प्रयोग गरेर विकास आयोजनाहरूको गुणस्तर परीक्षण गर्न थालेको छ। सडक, सिँचाइ, भवनमा गरिएको ढलानको गुणस्तर परीक्षण गर्न आधुनिक उपकरण प्रयोगमा ल्याएको हो। आयोजनाहरूलाई गुणस्तरीय, दिगो, निर्माण व्यवसायी र उपभोक्ता समितिलाई जवाफदेही बनाउन उपकरणको प्रयोगबाट गुणस्तर परीक्षण गर्न थालेको प्रमुख प्रशासकीय अधिकृत अमृत सुवेदीले बताए। प्राविधिक शाखाको माग अनुसारका गुणस्तर मापनका यन्त्रहरू व्यवस्थापन गरि प्रयोगमा ल्याएका छौं, उनले भने, स्मीथ रिवाउण्ड ह्याम्बर र कोर कटरको प्रयोग गरि ढलानमा गुणस्तर मापन गरेका छौं। आँखा र अनुमानको भरमा भइरहेको अनुगमनको कामलाई प्रभावकारी बनाउन उपकरण प्रयोगमा ल्याइएको प्रमुख प्रशासकीय अधिकृत सुवेदीले बताए। मापन गरेर तोकिएको गुणस्तर अनुरूप काम भएमा उचित भुक्तानी दिने र यदि गुणस्तर भन्दा कम भएको भएमा त्यही अनुरूप रकम घटाएर भुक्तानी गर्ने उनको भनाइ छ। अन्नपुर्ण गाउँपालिका४ नारच्याङमा उपभोक्ता समितिले निर्माण गरेको ४५ मिटर र ठेकेदारले गरेको १०९ मिटर ढलान सडकको गुणस्तर परीक्षण गर्न उपकरणको प्रयोग गरिएको थियो। परीक्षणका क्रममा उपभोक्ता समिति, निर्माण व्यवसायीले तोकिएको गुणस्तर अनुसारको काम गरेको पाइएको गाउँपालिकाका इञ्जिनियर इश्वर भण्डारीले बताए। स्थलगत रुपमा उपकरणको सहायताले परीक्षण गरिने नमुनालाई प्रयोगशालामा पनि लगेर पुनः परीक्षण गर्ने गरिएको छ। अन्नपूर्ण गाउँपालिकाकी उपाध्यक्ष दिवा कुमारी तिलिजा पुन, प्रमुख प्रशासकीय अधिकृत अमृत सुवेदी, स्थानीय उपभोक्ताहरूको रोहबरमा सडकको गुणस्तर परीक्षण गरिएको थियो। शेर्पा निर्माण सेवा पोखराले १०९ मिटर सडक ढलान गर्न १५ लाख ७३ हजार दुई सय ३८ रुपैयाँ मा ठेक्का सम्झौता गरेको थियो।"
कालीगण्डकी कोरिडोर तीन दिनदेखि अवरुद्ध,"ढोरपाटन : कालीगण्डकी कोरिडोर तीन दिनदेखि अवरुद्ध छ। यही असार २६ गतेको भारी वर्षाका कारण ठाउँ ठाउँमा पहिरो खसेपछि कोरिडोर अवरुद्ध भएको हो। कोरिडोरको बागलुङ नगरपालिका१० दब्ल्याङमा सडकको बीच भागबाटै पहिरोले भासिएको छ। सडक अवरुद्ध हुँदा दक्षिण बागलुङसँग सीधा यातायात विच्छेद भएको छ। असार २१ गतेको खसको पहिरोले सडक भासिएपछि पाँच दिनसम्म अवरुद्ध बनेको कोरिडोर असार २६ गते करिब तीन घन्टा सञ्चालनमा आएको थियो। सडक मर्मतका लागि मेसिन र कामदार खटाए पनि वर्षाका कारण काम गर्न समस्या भएको जिल्ला प्रहरी कार्यालय बागलुङका प्रहरी निरीक्षक वसन्त भुजेलले जानकारी दिए। अवरुद्ध सडक खुलाउन प्रयास गरिए पनि वर्षाले हालसम्म सञ्चालनमा ल्याउन नसकिएको उनको भनाइ छ। कोरिडोरबाहेक जिल्लाका अन्य सडक सञ्चालनमा रहेका प्रहरी निरीक्षक भुजेल बताउँछन्। उनले भने, 'पानी पर्ने बित्तिकै पहिरो खस्छ, पहिराले बगाएको पर्खाल निर्माण गर्न बाँकी छ।' कोरिडोर अवरुद्ध सडक सञ्चालनमा नआउँदा दक्षिण बागलुङसँग सीधा यातायात सम्पर्क हुन सकेको छैन। यातायात सञ्चालन नहुँदा यात्रुले सास्ती खेपिरहेका छन्। किसानले उत्पादन गरेको दूध सहज रुपमा बजारमा ल्याउन सकेका छैनन्। बागलुङको जैमिनी क्षेत्रबाट मात्रै दैनिक चार सय लिटर दूध बागलुङ बजारमा ल्याउने भए पनि सडक अवरुद्ध हुँदा पर्वतको कुश्मा हुँदै आउनुपर्ने अवस्था रहेको जैमिनी नगरपालिकाका उपप्रमुख हरिहर शर्माले बताए। अहिले यात्रु कैयाको झोलुङ्गे पुल र यान्त्रिक पुल तरेर कुश्मा पुगेर आउनुपर्ने बाध्यता रहेको उनको भनाइ छ। सडक अवरुद्ध हुँदा दूध ढुवानीमा समस्या परेको जैमिनी नगरपालिका२ का राजन सापकोटाले बताए। उहाँले सडक सञ्चालन हुँदा दैनिक रु सात सयमा बागलुङ बजारमा दूध ल्याउने गरेको सुनाउँदै अहिले केबलकारको प्रयोग गर्दै रु दुई हजार तिर्नुपरेको गुनासो पोखे। पहिरोले लामो समयसम्म सडक बन्द हुँदा सबैभन्दा बढी मारमा किसान परेका सापकोटाले सुनाए। 'बाटो बन्द भएको धेरै दिन भयो, २६ गते एकैछिन खुल्यो, त्यसपछि फेरि बन्द भयो, यतिका दिनसम्म खुलेको छैन, अझै कति दिन लाग्ने हो ? हामीहरु निकै मारमा पर्यौँ, दूध बजार नलैजाउँभन्दा बिग्रिन्छ, लैजाउँभन्दा बाटो बन्द छ', उनले भने, 'अहिले केवलकार तारेर कुश्मा जान्छौँ, कुश्माबाट बल्ल बागलुङ बजारमा दूध ल्याउँछौँ।'"
कोशीमा पदक विजेता खेलाडीलाई सम्मान गरिने,"विराटनगर : अन्तरप्रदेश राष्ट्रिय खेलकुद र १४ औँ राष्ट्रपति रनिङ शिल्ड प्रतियोगिताका पदक विजेता खेलाडीलाई कोशीमा सम्मान गरिने भएको छ। कोशी प्रदेश खेलकुद विकास बोर्डले प्रदेश राजधानी विराटनगरमा आइतबार विशेष कार्यक्रमको आयोजना गरेर खेलाडीहरूलाई सम्मान गर्ने भएको हो। प्रदेशभित्रका पदक विजेता खेलाडीसहित करिब दुई सय जनालाई सम्मान गरिने बोर्डका सदस्यसचिव कृष्ण बस्नेत (पर्शुराम)ले जानकारी दिए। बोर्डले शनिबार विराटनगरमा पत्रकार सम्मेलन गरेर खेलाडी सम्मानको सबै तयारी पूरा भएको जानकारी दिएको हो। बस्नेतले अन्तरप्रदेश राष्ट्रिय खेलकुद र १४ औँ राष्ट्रपति रनिङ शिल्ड प्रतियोगितामा पदक प्राप्त गर्ने खेलाडी, सम्बन्धित खेलका प्रशिक्षक र व्यवस्थापकहरूलाई नगदसहित सम्मान गरिने बताए। उनका अनुसार यसवर्ष छोटो समयमा खेलकुदका प्रतियोगिता सञ्चालन गर्न बोर्ड बाध्य भएको छ। आगामी वर्षदेखि वार्षिक क्यालेन्डर बनाएर प्रदेशमा खेलकुदका गतिविधिलाई अगाडि बढाइने जानकारी बस्नेतले दिए। जिल्ला खेलकुद विकास समितिहरूमा आवश्यक खेल प्रशिक्षकहरूको व्यवस्था गरेर प्रदेशमा खेलाडी उत्पादनलाई प्राथमिकतामा राखिने छ, उनले भने, राष्ट्रिय खेलकुद परिषद् मातहत रहेका कर्मचारीहरूको समायोजन र सम्पत्ति हस्तान्तरणको कामलाई पनि तीव्रताका साथ अघि बढाइने छ। बस्नेतले विराटनगर महानगरपालिका१९ मा रहेको वैजनाथपुर रंगशालालाई केन्द्रसँग समन्वय गरेर प्रदेश सरकारको मातहतमा ल्याउन र निर्माण कार्य सम्पन्न गर्न पहल गरिने बताए। उनका अनुसार आगामी वर्षदेखि खेलाडीको उत्पादन गर्न ग्रासरुट कार्यक्रमलाई प्राथमिकतामा राखेर नियमित प्रतियोगिता सञ्चालन गरिने छ। विद्यालयस्तरीय खेलकुद प्रतियोगितालाई पनि विशेष जोड दिने सदस्यसचिव बस्नेतले बताए।"
भूक्षय रोक्न गण्डकीमा १६६ योजना निर्माण,"म्याग्दी : म्याग्दीसहित गण्डकी प्रदेशका पाँच जिल्ला कार्यक्षेत्र भएको भूतथा जलाधार व्यवस्थापन कार्यालय पर्वतमार्फत आर्थिक वर्ष २०८०८१ मा एक सय ६६ योजना निर्माण गरिएका छन्। म्याग्दीमा १९, बागलुङमा ४७, मुस्ताङमा नौ, पर्वतमा ४५ र स्याङ्जामा ५३ वटा नदी, बाढी र पहिरो नियन्त्रणसम्बन्धी योजना निर्माण भएको कार्यालय प्रमुख दिवाकर पौडेलले जानकारी दिए। पुँजीगत शीर्षकमा एक सय ७३ वटा योजनाका लागि आठ करोड ९१ लाख ५० हजार बजेट विनियोजन भएकामा सातवटाबाहेक सबै कार्यान्वयन भए, उनले भने। ती आयोजनाबाट तीन हजार परिवार लाभान्वित भएका छन्। उपभोक्ता समितिमार्फत योजना कार्यान्वयन गर्न आठ करोड २७ लाख सात हजार खर्च भएको कार्यालय प्रमुख पौडेलले बताए। पहिरो, कटान र बाढीको जोखिम भएको ठाउँमा ग्याबियन पर्खाल, तटबन्ध निर्माण गर्ने, भलबाढी तर्काउने नाली निर्माण, खोल्सी संरक्षण, पोखरी निर्माण र मर्मतसम्बन्धी काम भएको छ। समग्रमा ९५ प्रतिशत भौतिक र ८८ दशमलव ९४ प्रतिशत वित्तीय प्रगति भएको उनले जानकारी दिए। चौध वटा पानीका मुहान संरक्षण र १३ वटा पोखरी निर्माण तथा मर्मतसम्भार गरिएका छन्। कार्यालयअन्तर्गतका नर्सरीमा ६५ हजार घाँसका बिरुवा उत्पादन गरी कृषकलाई वितरण गरिएको छ। म्याग्दीको मालिका गाउँपालिकामा दरबाङ, फूलबारी, खोप्टी, चिउरीबोट, मंगलाको पीपलबोट, ताराखेत, थापाचौर, सिद्धथान, रघुगङ्गाको दर्मीजा तातोपानी कुण्ड, सिजलगाउँ बाहुनबारी, धौलागिरि गाउँपालिकाको पन्थोक भूमेथान, बेनी नगरपालिकाको चिप्लेटी बस्ती र ढोल्थान दरवार संरक्षण योजना निर्माण भएको कार्यालयका सवइञ्जिनियर देवान विकले बताए। यसैगरी बेनी खानेपानी तथा सरसफाइ उपभोक्ता संस्थाको मुहान संरक्षण, रघुगङ्गा२ बुझबुझेमा पोखरी निर्माण र बेनपा२ खबरामा सिम्ले पोखरी मर्मत भएको छ। आगामी आवका लागि म्याग्दीका १६ वटा योजनाका लागि ७९ हजार पैयाँ बजेट विनियोजन भएको कार्यालय प्रमुख पौडेलले जानकारी दिए। आव कूल १२ करोड ९० लाख बजेट प्राप्त गरेको कार्यालयमार्फत कार्यान्वयन हुने पर्वतमा ५१, बागलुङमा ४६, स्याङ्जामा ३८ र मुस्ताङमा आठ योजना छनोट भएका छन्।"
म्याग्दीका दुग्ध कृषक अनुदानबाट वञ्चित,"म्याग्दी : दूध उत्पादन वृद्धि र कृषकलाई प्रोत्साहन गर्न गण्डकी प्रदेश सरकारले पठाएको अनुदानबाट जिल्लाका कृषक वञ्चित भएका छन्। जिल्लास्थित भेटेरिनरी अस्पताल तथा पशु सेवा विज्ञ केन्द्रले कृषकलाई अनुदान वितरण गर्न विनियोजन भएको रकम कार्यविधि प्रक्रिया नमिल्दा बजेट फिर्ता पठाउनु परेको जनाएको छ। दूध उत्पादन गर्ने कृषकलाई प्रतिलिटर दुई दशमलव ५० का दरले अनुदान उपलब्ध गराउन प्रदेश सरकारले केन्द्रलाई चालु आर्थिक वर्षका लागि २४ लाख बजेट विनियोजन गरेको थियो। अनुदान कार्यक्रमका लागि दोनान, बास्कुना, शुभकामना कृषि र सिमलचौर बीउबिजन कृषि सहकारी संस्थाले केन्द्रमा आवेदन पेस गरेका थिए। शुभकामना कृषि सहकारी संस्थामा आबद्ध कृषकले मात्र दुई लाख एक हजार पाँच सय अनुदानबापतको रकम पाएका बेनी नगरपालिका७ कुरिलाखर्कमा रहेको ढुङ्गाना कृषि तथा पशुपन्क्षी फार्मका सञ्चालक सुरेश ढुङ्गानाले जानकारी दिए। बाँकी २१ लाख ९८ हजार पाँच सय फिर्ता भएको हो। कार्यविधिअनुसार सबै प्रक्रिया पूरा गरेर तोकिएको कागजात पेस गरे पनि कार्यालयका केही कर्मचारीको बेवास्ताका कारण कृषक अनुदानबाट वञ्चित भएका उनले गुनासो गरे। हरेक चौमासिक रुपमा वितरण गर्नुपर्ने अनुदान कर्मचारी अभाव भएको भन्दै एकै किस्तामा आर्थिक वर्षको अन्तिममा भुक्तानी गर्ने प्रतिबद्धता जनाएका भेटेरिनरी कार्यालयका कर्मचारीले आवको अन्त्यमा बेवास्ता गर्दा अनुदान रकम फिर्ता गएको हो, ढुङ्गानाले भने, यही असार २४ गते सम्म भुक्तानी आउने आश्वासन पाएका किसान अनुदानबाट वञ्चित भएका छन्। बेनी बजारमा दैनिक एक हजार पाँच सय लिटर दूध आपूर्ति गर्ने ढुङ्गानालगायत १८ जना कृषकले दोभान कृषि सहकारी संस्थामार्फत अनुदानका लागि आवेदन पेस गरेका थिए। दैनिक दुई सय लिटरभन्दा बढी दूध निकासी गर्ने बास्कुना, तातोपानी, बरङ्जा क्षेत्रका कृषकले सिमलचौर कृषि सहकारीमार्फत आवेदन दिएको जनाएका छन्। बेनी७ का कृषक कृष्णप्रसाद शर्माले विगतका वर्षमा सहज तरिकाले अनुदान पाए पनि यसपाली कर्मचारीले सहयोग नगरेका गुनासो गरे। यसअघिका वर्षमा हामीले पेस गरेका कागज र प्रक्रियाबाट अनुदान पाउने गरेका थियौँ। यस वर्ष पनि सोहीअनुसार कार्यालयले मागेका सबै कागजात पेस गरेका हौँ, उनले भने, केन्द्रका कर्मचारीले अनुदान दिने प्रतिबद्धता जनाएर कृषकलाई झुक्काउने र निराश बनाउने काम गरेका छन्। केन्द्रका प्रमुख डा भरत रेग्मीले कार्यालयका योजना प्रमुख सुवास रेग्मी नेतृत्वको समितिलाई अनुदान वितरणको जिम्मेवारी दिइएको बताए। अनुदानका लागि तोकिएको मापदण्ड र प्रक्रिया पूरा नभएकाले अनुदान उपलब्ध गराउन नसकिएको उनको भनाइ छ। योजना शाखाका प्रमुख, लेखा प्रमुख र एक जना प्राविधिक रहेको समितिले गरेको सिफारिसअनुसार सहकारी संस्था छनोट र अनुदान वितरण भएको हो, प्रमुख रेग्मीले भने, जुन सहकारीले कार्यविधि र मापदण्ड पालना गरेका छन्, ती सहकारीमा आबद्ध कृषकले अनुदान पाएका छन्। कार्यविधिअनुसार प्रक्रिया पूरा नभएकाले अन्यले अनुदान नपाएका हुन्। केन्द्रका योजना शाखा प्रमुख सुभास रेग्मीले शुभकामना कृषि सहकारी संस्थाले मात्र कृषकबाट दूध संकलन गरेर बजारमा पठाउने र सहकारीको खाताबाट कृषकलाई रकम भुक्तानी गरेको पाइएकाले उक्त सहकारीलाई मात्र अनुदान दिएको बताए। विगतका वर्षमा केकसरी अनुदान रकम उपलब्ध गएिको थियो सोबारे अध्ययन गर्नेछौँ, उनले भने यस वर्षदेखि निश्चित मापदण्ड र कार्यविधि बनाएका छौँ। सोहीअनुसार अनुदान दिएका हौँ। कृषक भुवन आचार्यले केन्द्रका प्रमुख र योजना शाखा प्रमुख रेग्मीद्वयको भनाइ खण्डन गर्दै केन्द्रका कर्मचारीको बेवास्ताका कारण राज्यले दिएको सुविधाबाट कृषक वञ्चित भएका गुनासो गरे।"
१६ वर्षीया किशोरीलाई भारतमा लगेर बेच्ने प्रयास गर्ने पाँच जनालाई जेल सजाय,"मलेखु (धादिङ) : १६ वर्षीया किशोरीलाई भारतमा लगेर बेचविखनको प्रयास गर्ने समूहलाई मानव बेचविखन तथा ओसारपासार र सङ्गठित अपराधको कसुरमा जेल सजाय तोकिएको छ। दुई छुट्टाछुट्टै मुद्दामा आठ जनामध्ये तीन जनालाई सफाइ दिएको र पाँच जनालाई कसुर कायम गर्दै कैद, जरिवाना र पीडितलाई क्षतिपूर्ति दिने धादिङ जिल्ला अदालतका जिल्ला न्यायाधीश गोपालप्रसाद बाँस्तोलाको इजलासले शुक्रबार फैसला गरेको हो। फैसलाअनुसार धादिङको त्रिपुरासुन्दरी गाउँपालिका३ की २९ वर्षीया गीता न्यौपाने, काठमाडौँको कागेश्वरी मनहरा नगरपालिका६ का ३२ वर्षीया कविता बानियाँ (आचार्य) र सोलुखुम्बू जिल्ला नेचा सल्यान गाउँ पालिका२ की ३३ वर्षीया कमला परियारलाई एउटा मुद्दामा १८ वर्ष नौ महिना र थप अर्को मुद्दामा १० वर्ष कैद र एक लाख ७५ हजार जरिवाना, पीडितलाई ५० हजार क्षतिपूर्ति दिन फैसलामा उल्लेख भएको जिल्ला अदालतका श्रेस्तेदार माधव भण्डारीले जानकारी दिए। अदालतले त्रिपुरासुन्दरी १ का ३९ वर्षीय कोपिल दमै र त्रिपुरासुन्दरी ३ की ३९ वर्षीया कल्पना आलेमगरलाई जनही १५१५ वर्ष कैद र एकएक लाख जरिवाना गर्ने फैसला गरेको छ। मानव बेचविखन अनुसन्धान ब्युरोको पहलमा १६ वर्षीय नेपाली किशोरीको विसं २०७९ पुस २० गते भारतको दिल्लीस्थित मङ्गलबजार गल्ली नं २, बापरुल्लाबाट उद्धार गरी एयर इण्डियाको जहाजद्वारा स्वदेश ल्याइएको थियो। मामाघरमा बसेर अध्ययन गर्दै आएकी किशोरी विसं २०७९ मङ्सिर १५ गतेदेखि घर परिवार आफन्तको सम्पर्कमा नआएपछि उनको खोजतलास लागि प्रहरीलाई लिखित निवेदन दिइएको थियो। बालिकालाई तान्त्रिक बाबासँग भेटाइ तान्त्रिक बाबा खुसी भएमा अथाहा पैसा पाउने भनि बालिकालाई प्रलोभन देखाएर भारत पुर्याएको अनुसन्धानबाट खुलेको छ। मामाघरमा बस्दै आएकी बालिकालाई भारत पुर्याउन उनकै नजिकको साथी र महिला संलग्न रहेको खुलेको छ। अभियुक्तहरुले ६० केजी तौल भएको, कम्तीमा उचाइ पाँच फिट चार इन्चभन्दा माथि भएको, शरीरमा कुनै प्रकारको दाग वा टाटु, कुनै अङ्गमा चोटपटक नभएको र रजस्वला नभएको बालिकाको खोजी हुने क्रममा उक्त बालिकालाई भेटाएको जनाइएको छ। किशोरीलाई २०७९ माघ २२ गते मुख्य तान्त्रिकलाई बुझाउने तयारी भइरहेको अवस्थामा बालिकाको उद्धार गरी स्वदेश ल्याइएको थियो। किशोरीलाई दिल्ली पुर्याएपछि घटनामा संलग्न पाँच जना एक महिना अघि नै नेपाल फर्केका थिए भने एक जना महिलाले किशोरीलाई साथमा राखेर पूजामा बस्न फरकफरक तीन जना तान्त्रिक बाबासमक्ष भेटाउँदै आएको बताइएको छ। रासस"
कर्णाली करिडोर अवरुद्ध,"मान्म : आज बिहान आएको पहिरोका कारण कर्णाली करिडोर अवरुद्ध भएको छ । कर्णाली करिडोरअन्तर्गत कालीकोटको पचालझरना गाउँपालिका८ लाफा बजारमा पहिरो जाँदा सडक अवरुद्ध भएको हो । पहिरो हटाउने प्रयास भइरहेको जिल्ला प्रहरी कार्यालय कालीकोटका प्रहरी नायव उपरीक्षक अर्जुन केसीले जानकारी दिए। 'लाफा बजारनजिक लगातार पहिरो खसिरहेको छ', उनले भने। कर्णाली करिडोरमा पहिरोका कारण सवारीसाधन नियमित रुपमा चल्न नसकेको उनले बताए। यसैगरी कर्णाली करिडोरअन्तर्गत हुम्ला सडकखण्ड नौ दिनदेखि अवरुद्ध छ । सिमकोटहिल्सा सडकखण्डको नाम्खा र सिमकोट गाउँपालिकाको सिमाना हेक्पा खोलामा निर्माण गरिएको काठेपुल बाढीले बगाएपछि सडक अवरुद्ध भएको हो । रासस"
तनहुँ जलविद्युत् आयोजना : प्रसारण लाइन निर्माण प्रभावित,"तनहुँ : एक सय ४० मेगावाट क्षमताको तनहुँ जलविद्युत् आयोजनाअन्तर्गत प्याकेज३ को काम प्रभावित भएको छ। प्याकेज३ अन्तर्गत प्रसारण लाइन निर्माणको काम वन क्षेत्रका कारण प्रभावित भएको हो। वन क्षेत्रको जग्गा प्रयोग र त्यहाँ रहेका रुखबिरुवा हटाउन स्वीकृति नपाउँदा प्रसारण लाइन निर्माण कार्य प्रभावित भएको आयोजनाका निमित्त प्रमुख श्यामजी भण्डारीले जानकारी दिए। प्रसारण लाइन निर्माणका लागि रुख कटान गर्न सरकारका तर्फबाट स्वीकृति प्राप्त भइसके पनि स्थानीयस्तरमा सहमति नहुँदा प्रसारण लाइन निर्माणको काम प्रभावित भएको उनको भनाइ छ। तनहुँतर्फको भागमा समस्या नरहे पनि चितवनतर्फ समस्या रहेकाले समस्या समाधान गर्नेतर्फ आयोजना लागिरहेको भण्डारीले बताए। प्रसारण लाइन निर्माणको काम हालसम्म ७३ दशमलव पाँच प्रतिशत सकिएको छ। प्रसारण लाइनमा पर्ने ९४ टावरमध्ये हालसम्म ७७ टावरको जग हाल्ने र ६९ टावर जडान कार्य सम्पन्न भइसकेको छ। तीन टावरको जग हाल्ने कार्य जारी रहेको बताउँदै भण्डारीले २० वटा टावरको जग संरक्षण कार्य सम्पन्न भएको जानकारी दिए। उनका अनुसार दुई स्थानमा जग संरक्षणको काम भइरहेको छ। केइसी इन्टरनेसनल, भारतले दमौलीबाट चितवनको भरतपुरसम्म २२० केभीको ३६ किलोमिटर डबल सर्किट प्रसारण लाइन निर्माण कार्य गरिरहेको छ। प्रसारण लाइन निर्माणको काम सन् २०२२ मेसम्म सम्पन्न गर्ने लक्ष्य राखिए पनि कोभिड१९ को महामारी र वन क्षेत्रको रुख कटानको स्वीकृति वन मन्त्रालयबाट प्राप्त हुन ढिलाइ हुँदा सम्झौताको म्याद थप गरिएको थियो। प्रसारण लाइन निर्माणको अवधि विसं २०८१ पुस ४ गतेसम्म रहेको छ। प्रसारण लाइन निर्माणका लागि कूल ५९ कित्ता (२३ रोपनी पाँच आना) जग्गा अधिग्रहण गरिनेछ। तनहुँतर्फ व्यास नगरपालिका१३ र १४, बन्दीपुर गाउँपालिका६, आँबुखैरेनी गाउँपालिका६, देवघाट गाउँपालिका४ र ५ भित्र पर्ने जग्गा अधिग्रहण गरिने आयोजनाले जनाएको छ। आयोजनाको मुख्य निर्माण कार्यलाई तीन प्याकेजमा विभाजन गरी काम भइरहेको छ। प्याकेज१ अन्तर्गत एक सय ४० मिटर अग्लो बाँध निर्माणका लागि सोङ्ददा कर्पोरेसन, भियतनामकालिका कन्सट्रक्सन प्रालि नेपाल जेभीसँगको ठेक्का सम्झौता विसं २०७८ भदौ १४ गतेबाट कार्यान्वयनमा आएको थियो। प्याकेज१ को हालसम्मको प्रगति ३३ दशमलव दुई प्रतिशत भएको छ। आयोजनाको सुरुङ, विद्युत् गृह निर्माण र हाइड्रोमेकालीन तथा इलेक्ट्रोमेकानिकल उपकरण आपूर्ति, जडान तथा सञ्चालनलगायतका प्याकेज२ को निर्माण कार्यका लागि सिनो हाइड्रो कर्पोरेसन, चीनसँग २०७५ असोज १५ गतेखरिद सम्झौता भएको थियो। निर्माण सुपरिवेक्षण परामर्शदाताले खरिद सम्झौता बमोजिम निर्माण कार्य सुरु गर्न कार्यादेश जारी गरेपश्चात सिनो हाइड्रोले २०७५ माघ ६ बाट आयोजनास्थलमा परिचालित भई निर्माण कार्य जारी राखेको छ। भूमिगत विद्युत्गृह खन्ने कार्य सम्पन्न गरी कङ्क्रिटिङ तथा टर्वाइनलगायतका उपकरण जडान भइरहेको छ। टेलरेस सुरुङ निर्माण सम्पन्न भएको छ मुख्य सुरुङ खनिरहेको छ। यस प्याकेजको हालसम्म ५६ प्रतिशत प्रगति भएको छ।"
"कारागार भवन जीर्ण, पानी चुहिँदा कैदीबन्दीलाई रात काट्न समस्या","पर्वत : झण्डै चार दशक अघि बनेको पर्वत कारागार भवन मर्मतसम्भारको अभावमा जीर्ण बन्दै गएको छ । टिनको छाना भएको भवनमा पानी चुहिन थालेपछि कैदीबन्दीलाई समस्या भएको छ । लामो समयसम्म टिनको छाना परिवर्तन गर्न नसक्दा खिया लागेर पानी चुहिन थालेको हो । हिउँदमा धेरै समस्या नभए पनि निरन्तरजसो पानी पर्ने वर्षायाममा कैदीबन्दीलाई रात काट्न समस्या परेको छ । छानाबाट पानी चुहिएर ओछ्यान भिज्ने र खाना पकाउन समस्या भएको कैदीबन्दीले गुनासो गरेका छन् । पानी चुहिएर कैदीबन्दी समस्यामा परेको गुनासो आएपछि कारागार कार्यालयले चार त्रिपालले छानो ढाकेको छ । मर्मत गर्न बजेट नभएका कारण त्रिपालले ढाकेको कारागार कार्यालयका सूचना अधिकारी निर्मल पौडेलले जानकारी दिए । कारागार भवन पुनःनिर्माण गर्नुपर्ने उनले बताए। कारागारमा पुरुष ब्लकतर्फ बढी समस्या रहेको छ । पुरुष बस्ने भवन मर्मतसम्भार हुन सकेको छैन । क्षमताभन्दा चार गुणा बढी रहेको साँघुरो भवनमा वर्षायाममा पानी चुहिने समस्याले दैनिक जीवनयापनमा समस्या भएको सूचना अधिकारी पौडेलले बताए। कारागार भवन पुनःनिर्माण गर्न माग गर्दै आएपनि गृह मन्त्रालय, कारागार व्यवस्थापन विभागलगायतले चासो नदिएको कार्यालयले जनाएको छ । अहिले पर्वत जिल्ला कारागारमा क्षमताभन्दा झण्डै चार गुणा बढी कैदीबन्दी रहेका छन् । पच्चीस कैदीबन्दीको क्षमता रहेको कारागारमा अहिले ९३ जना रहेका छन् । कैदीबन्दीमा तीन महिला र एक नाबालक छन् । क्षमताभन्दा बढी कैदीबन्दी भएपछि तिनको व्यवस्थापन गर्न समस्या भएकबो कारागार कार्यालयका जेलर शिला श्रेष्ठले बताइन् । क्षमताभन्दा बढी कैदीबन्दी राख्दा उनीहरुलाई सुत्न समस्या भएको छ । त्यहाँ शौचालयको समेत समस्या छ ।  रासस"
वाणगंगा नदी कटानका कारण हरर्दौना गाउँ उच्च जोखिममा,"कपिलवस्तु : लगातारको वर्षा पछि कपिलवस्तुको वाणगंगा नदीमा आएको बाढीले नदी कटान गर्न थाले पछि महाराजगंज नगरपालिका१० हर्दौना गाउँका करिब ७ सय घर उच्च जोखिममा परेका छन्। नदी कटानका कारण तटीय क्षेत्रका २ घर विस्थापित भई सकेका छन्। वाणगंगा नदी हरदौना गाउँ नजिकै कटान तीव्र हुन थाले पछि स्थानीय शिवपुजन गोडैत र उनका भाइ निरहु गोडैतलाई स्थानान्तरण गरिएको प्रमुख जिल्ला अधिकारी विश्व प्रकाश अर्यालले बताए। नदी कटानका कारण घर बास गुमाएर विस्थापित भएका २ परिवारको गाँस र वासको लागि उचित व्यवस्था मिलाई दिन स्थानीय नागरिक तथा राजनीतिक अगुवाहरूले ३ वटै तहका सरकासँग माग गरेका छन्। ती नदी गाउँ पस्छ की भन्ने डरले हरदौना गाउँका अन्य घर परिवारहरू रातभर जाग्राम बस्ने गरेका छन्। नदीको बहाव बढे सँगै हाम्रो मुटुको धडकन पनि बढ्छ। डर लाग्छ। रात भरी सुत्दैनौं, महाराजगंज नगरपालिका१० की चिन्की रैदासले भनिन्,धान गहुँ खाने खेत त गयो गयो अब घरबास सहित ज्यान नै जाने हो कि भन्ने डर छ। हाम्रो बर्सेनि यही समस्या हो तर कसैले सुन्दैन, भावुक हुँदै उनी भन्छिन्। हरेक वर्ष नदी कटान हर्दौना गाउँ तिर अघि बढे पनि यसको नियन्त्रणका लागि खासै प्रभावकारी काम गर्न नसक्दा नदीले गाउँ बस्ती कटान गर्ने क्रम बढेको हो। हर्दौना नदी तटीय क्षेत्रमा अधिकांश रूपमा दलित समुदायका विपन्न सर्वसाधारणहरू बस्दै आएका छन्। बर्सेनि आफूहरूले भोग्दै आएको नदी कटानको समस्या बारे सम्बन्धित निकायले चासो नदिँदा उनीहरू आक्रोशित समेत बनेका छन्। नदी कटानका कारण नदी तटीय क्षेत्रका कृषकहरूको करिब १ हजार विगाहा बढी खेत बगरमा परिणत भई सकेको छ। वाणगंगा नदीको दक्षिणी तटीय सीमा क्षेत्र पारी भारतले सिँचाइ प्रयोजनका लागि ठूलो क्षमताको बाँध निर्माण गरेको छ। अघिल्ला वर्षहरूमा सो बाँधमा भारतीय पक्षले ढोका बन्द गरि दिँदा नदी कटान समस्या हुँदै आएको थियो। यस वर्ष भने भारतीय सिँचाइ बाँधको ढोका भने सबै खुला गरिए पनि कटान भने बढ्दै गएको छ। भारतीय सरकारले वाणगंगा नदी नियन्त्रणका लागि सन् २०२२ मा ६ अरब रुपैयाँ लगानी गर्न डीपीआर समेत बनिसकेको थियो। तर जेसीआईएफएमको संयुक्त अन्तिम बैठक बस्न नसक्दा सो रकम फुकुवा हुन नसकेको जनताको तटबन्ध कार्यक्रम बुटवलका प्रमुख शम्भु राज पण्डितले बताए। वाणगंगा नदीमा लगातार पानीको सतह बढ्दै गए पछि स्थानीय प्रशासनले नदी तटीय क्षेत्रका सर्वसाधारणलाई सतर्कता अपनाउन लगातार आग्रह गर्दै आएको छ। वाणगंगा नदीको बाढी तथा कटानबाट हाल सम्म ठूलो क्षति हुन नपाएको जिल्ला प्रकाशन कार्यालयले जनाएको छ। सम्भावित क्षति प्रति स्थानीय प्रशासन सतर्क र सचेत अवस्थामा रहँदै आएको प्रमुख जिल्ला अधिकारी विश्व प्रकाश अर्यालले बताए। वाणगंगा नदीले पश्चिम तटीय क्षेत्र हरदौना गर्दै आएको नदी कटान जस्तै समस्या पूर्वी तटीय क्षेत्र यशोधरा गाउँपालिका खोरिया गाउँका सर्वसाधारणहरूले समेत भोग्दै आएका छन्।"
सिमलताल बस दुर्घटना : यात्रुको खोजी बिहानैबाट पुनः गरिँदै,"चितवन: नारायणगढमुग्लिन सडक खण्डको सिमलतालबाट त्रिशूली नदीमा खसेका दुई बसका यात्रुको आज बिहानैदेखि खोजी सुरु गरिएको छ । नेपाली सेना, नेपाल प्रहरी र सशस्त्र प्रहरीको गोताखोरसहितको टोलीले उनीहरुको खोजी गर्न थालेको हो । जिल्ला प्रहरी कार्यालय चितवनका प्रहरी नायब उपरीक्षक भेषराज रिजालका अनुसार रातिमा काम गर्न नसकिने भएकाले शुक्रबार साँझ खोजी कार्य रोकिएको थियो । नदीमा पानीको मात्रा बढी भएको तथा धमिलो पानीमा यात्रुको खोजी गर्न समस्या देखिएपछि गए राति खोजीकार्य रोकिएको थियो । प्रमुख जिल्ला अधिकारी इन्द्रदेश यादवले सम्भावित सबै स्थानमा हराइरहेका यात्रुको खोजी गरिने बताए । उनले भने, धमिलो पानीकैबीच खोज र उद्धार थालेका छौँ। काठमाडौँबाट गौरतर्फ आउँदै गरेको बागमती प्रदेश ०३००१ ख २४९५ नम्बरको बस र वीरगञ्जबाट काठमाडौँ जाँदै गरेको बागमती प्रदेश ०३००६ ख १५१६ नम्बरको बस शुक्रबार बिहान भरतपुर महानगरपालिका२९ सिमलतालमा पहिरोमा परी त्रिशूली नदीमा खसेका थिए । काठमाडौँबाट गौर आउँदै गरेको बसमा २७ तथा वीरगञ्जबाट काठामाडौँतर्फ जाँदै गरेको बसमा सवार २४ यात्रु बेपत्ता भएका प्रजिअ यादवले जानकारी दिए । उक्त घटनामा तीन यात्रु पौडी खेलेर बाँचेका छन् ।  रासस"
सिमलताल पहिरोः नारायणीमा भेटिएको शव बेपत्ता बसका यात्रु भएको पुष्टि,"चितवन : जिल्लाको भरतपुर महानगरपालिका२८ स्थित नारायण नदी किनारमा फेला परेको शव सिमलतालमा पहिरोले बगाएको बसको यात्रुको भएको पुष्टि भएको छ। जिल्ला प्रहरी कार्यालयका प्रवक्ता एवं प्रहरी नायब उपरीक्षक भेषराज रिजालले उक्त शव बेपत्ता गणपति डिलक्सका यात्रुको रहेको पुष्टि भएको जानकारी दिए। नदी किनारमा घोप्टो परेको अवस्थामा आज बिहान शव भेटिएको थियो। शवको साथमा केही कागजात पनि भेटिएकाले प्राप्त कागजातको आधारमा शव भारतीय नागरिक ऋषिपल साहको रहेको पुष्टि भएको छ, प्रहरी नायब उपरीक्षक रिजालले भने। उनका अनुसार अहिले शव परीक्षणका लागि भरतपुर अस्पतालको शवगृहमा राखिएको छ। साह नेपालमा बसेर काम गर्दै आएका ऋषिका दाई सत्यपाल साहले बताए। सत्यपालले आज बिहान फेला परेको शव भाई ऋषिपलको रहेको पुष्टि गरे। भारतको मोतिहारी राजमुनुवा घर भएका २८ वर्षीय साह काठमाडौंको जोरपाटीबाट गौर जानका लागि गणपति डिलक्स चढेका थिए। काठमाडौंबाट रौतहटको गौरतर्फ आउँदै गरेको गणपति डिलक्सको बस पहिरोमा परेर त्रिशूली नदीमा खस्दा बेपत्ता भएको थियो। बागमती प्रदेश०३००१ ख २४९५ नम्बरको बस त्रिशूलीमा खस्दा नन्दन दास, सुरजप्रसाद गुप्ता र जगेश्वर यादव बसबाट हाम फालेर ज्यान जोगाउन सफल भएका छन्। भरतपुर महानगरपालिका२९ स्थित सिमलतालमा पहिरो खस्दा दुई वटा यात्रुवाहक बस त्रिशूलीमा खसेको थियो। नारायणगढमुग्लिन सडकखण्डको सिमलतालबाट बागमती प्रदेश०३००६ ख १५१६ नम्बरको एन्जल डिलक्स र गणपति डिलक्स नदीमा खसेका हुन्। शुक्रबारदेखि बेपत्ता बस र यात्रीको खोजी कार्य तीव्र पारिएको प्रहरीले जनाएको छ। एन्जल वीरगञ्जबाट काठमाडौंतर्फ र गणपति काठमाडौंबाट रौतहटको गौरतर्फ जाँदै गरेको अवस्थामा पहिरोमा परेका थिए। दुवै बसमा गरी करिब ६५ यात्री रहेका जिल्ला प्रहरी कार्यालयका प्रवक्ता रिजालले जानकारी दिए। बेपत्ता बस तथा यात्रीको आज बिहानैदेखि नेपाली सेना, नेपाल प्रहरी र सशस्त्र प्रहरीको गोताखोरसहितको टोलीले खोजी गरिरहेको छ।"
अनलाइन ठगी गर्ने हेटौँडा उपमहानगरकी एक महिला पक्राउ,दमौली (तनहुँ) : जिल्ला प्रहरी कार्यालयले अनलाइन मार्फत् ठगी गर्ने एक महिलालाई पक्राउ गरेको छ । पक्राउ पर्नेमा मकवानपुरको हेटौँडा उपमहानगरपालिका५ पिप्ले बस्ने २२ वर्षीया आस्था थापा रहेकी छन् । उनले तनहुँको व्यास नगरपालिका१ बस्ने सिर्जना खड्कालाई सामाजिक सञ्जाल ह्वाट्सएपको प्रयोग गरी म्यासेजमार्फत विदेशबाट मोबाइललगायत सामान एयरपोर्टमा आएको छ भनी झुक्याएर रु पाँच लाख ठगी गरेकी थिइन् । पक्राउ परेकी थापाविरुद्ध जिल्ला अदालतबाट म्याद थप गरी अनुसन्धान भइरहेको प्रहरी नायब उपरीक्षक दीपक रायले जानकारी दिए।
सिमलताल दुर्घटना : नारायणी नदीको टापुमा दुई जनाको शव फेला,"गैंडाकोट : चितवनको सिमलताल बस दुर्घटनामा बेपत्ता भएकामध्ये २ जना पुरुषको शव फेला परेको छ। गैंडाकोट नगरपालिका७ गैरीस्थित नारायणी नदीको टापुमा २ जनाको शव फेला परेको हो। इलाका प्रहरी कार्यालय गैँडाकोटका प्रहरी निरीक्षक हस्तबहादुर सुनारले अन्दाजी २५३० वर्ष उमेर समूहका २ युवाको शव भेटिएको जानकारी दिए। नदीमा माछा मार्नेक्रममा बोटेहरूरुले शव देखेपछि प्रहरीलाई दिउसो ३ बजे खबर गरेका थिए। एक जनाको छातीमा र अर्का युवकको अनुहारमा चोट लागेको, शव पहिचान गर्नसक्ने अवस्थामै रहेकाले सिमलताल बस दुर्घटनाकै भएको प्रहरीले जनाएको छ। यो खबर तयार पर्दासम्म दुबै जनाको परिचय खुलेको छैन। शवलाई पोष्ट मार्टमका लागि भरतपुर अस्पताल पठाइएको छ। आज बिहानमात्रै भरतपुर महानगरपालिका२८ गोलाघाटमा बेपत्ता बसका एक यात्रुको शव भेटिएको छ।"

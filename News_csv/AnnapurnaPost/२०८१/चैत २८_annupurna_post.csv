शीर्षक,विवरण
शुक्रबार देशका यी स्थानमा हुने छ वर्षा,काठमाडौं : शुक्रबार देशभर आंशिकदेखि साधारणतया बदली रहनेछ। मौसम पूर्वानुमान महाशाखाका अनुसार देशको पहाडी भूभागका केही स्थानहरूमा तथा देशका बाँकी भूभागका थोरै स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। देशको उच्च पहाडी तथा हिमाली भूभागका थोरै स्थानहरूमा हल्का वर्षाहिमपातको सम्भावना रहेको छ। शुक्रबार राति सुदूरपश्चिम प्रदेश लगायत देशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने महाशाखाले जनाएको छ। सुदूरपश्चिम प्रदेश लगायत देशको पहाडी भूभागका थोरै स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। देशको उच्च पहाडी तथा हिमाली भूभागका थोरै स्थानहरूमा हल्का वर्षाहिमपातको सम्भावना रहेको महाशाखाले जनाएको छ।
लोप हुँदै फेरी लगाउने संस्कृति,"नुवाकोट : विदुर नगरपालिका५ माझिटारका ६५ वर्षीय होमकहादुर(केशर) कमर योगी यतिबेला गाउँघरमा फेरी लगाउने कार्यमा व्यस्त छन्। उनी नाथ (योगी) समुदायको परम्परा अनुसार फेरी लगाउन व्यस्त भएका हुन्। उनी वर्षको दुई पटक चैत र कात्तिक गरी वर्षमा दुई पटक फेरी लगाउने गर्छन्। फेरी लगाउँदा उनी जहाँ फेरी लगाउँदै पुगियो, त्यही बास बस्ने गर्छन्। उनी आफूलाई एक गाउँमा फेरी लगाउन एक साताकै समय लाग्ने बताउँछन्। एक महिना पुरै आफू फेरी लगाउँदै गाउँमै बास बस्ने गरेको बताए। वर्षको दुई पटक आफ्नो पुरानो घरभित्र देवताथानमा राखिएको बराहको सिङबाट बनाइएको बाजालाई पूजा आराधना गरेर फेरी लगाउन सुरु गरिएको उनले बताए। घरवालालाई रक्खे (रक्षा) होस्, चिताएको पुगोस्, भूत पिचासले दुःख नदिओस् भनेर मन्त्रोचारण सहित जप गरिन्छ उनले भने। आफ्नो इलाकामा रहेका घरमा पुगेर चारै सुर घुमेर रातीको मन्त्रोचारण जपपछि बिहानपख घरधनीले आफ्नो गच्छे र इच्छा अनुसारको अन्नपात दान दक्षिणासहित सिदा दिने चलन रहेको छ। गोरखनाथका भक्त फेरी लगाउनेलाई चामल, धान, मकै, कोदो, जौ, भटमास, आलु, घिउ, नुन, तेल, बेसार, पैसा दिने गरिन्छ। घर लिपपोत गरी चोखोनितो गरेर दशाग्रह काटिन्छ भन्ने मान्यताका साथ सिदा दिने परम्परा चली आएको छ। उहिलेउहिले ओखर, कालो मास, कालो तिल, कालो धान, कालो कपडा, फलामको हतियारसहित भेटी दिने चलन थियो। उनले अगाडि भने, परिवर्तनसँगै आजभोलि त्यो चलन हरायो, मानिसले खान मिल्ने कुराहरू दान दिन्छन्, रुपैयाँ, पैसा भेटी चढाउँछन्, कमरले भने। होमबहादुरले ९ वर्षको उमेरदेखि नै फेरी लगाउन सुरु गरेको बताए। उनका चार दाजुभाई छोराहरुले अहिलेसम्म यो पेशा अंगालेका छैनन्। कुनैले सुरु गरेका छैनन्, पेशाको निरन्तरताको चिन्ता छ, हेरुँ अझै समय छ, एउटा न एउटालाई चेलो बनाएरै छाड्छु, ६५ कटेका होमबहादुरले भने। यो पेशा उनका बाबु डम्बरनाथ, बाजे बद्रीनाथले पनि यही पेसा अपनाएरै बितेको उनी सुनाउँछन्। पहिले पश्चिम १ नं भनेर चिनिएको नुवाकोटमा फेरी लगाउने पेशामा उनीलगायत अन्य ३१ जनाले पेशा गरेकोमा हाल उनीसहित पाँचजना मात्र यो परम्परागत पेशामा छन्। हाल होमबहादुरजस्तै विष्णुनाथ, लीलानाथ, भैरवनाथ र श्यामवहादुरले यस पेशालाई नुवाकोटमा टिकाइराखेको उनी बताउँछन्। घरमा धन नास नहोस् भनेर फेरी लगाउने गरेकोमा हाल नयाँ पुस्ताले यस पेशालाई चासो नदिएको उनी बताउँछन्।"
के दुर्गा प्रसाईं पक्राउ परेका हुन्?,"काठमाडौं : राजावादीको नाममा तीनकुनेमा हिंसा भड्काउन मुख्य भूमिका खेलेका मेडिकल व्यवसायी दुर्गा प्रसाईंले भारतीय प्रहरीसमक्ष आफूले आत्मसमर्पण गरेको दाबी गरेका छन्। उनले सामाजिक सञ्जालमार्फत आफू भारतको आसाम राज्यको प्रहरीसमक्ष आत्मसमर्पण गरेको दाबी गरेका हुन्। प्रहरीको टोली प्रसाईंलाई खोज्न केही दिन अगाडि भारत गएको थियो। तर, प्रहरीले भने आफ्नो टोलीले प्रसाईंलाई पक्राउ नगरेको दाबी गरेको छ। प्रसाईं स्यवंयले नै सामाजिक सञ्जालमार्फत आफूले आसाम प्रहरी समक्ष आत्मसमर्पण गरेको जनाएका छन्। गत चैत १५ गते राजावादीको प्रदर्शनमा तीनकुने क्षेत्रमा हिंसा भड्काएको आरोप लागेपछि उनी फरार रहँदै आएका थिए। सुरक्षाको ग्यारेन्टी पाएपछि उनले ९:१३ बजे सामाजिक सञ्जालमा आत्मसमर्पण गरेको उल्लेख गरेका हुन्। प्रहरीका एक उच्च अधिकारीले प्रसाईंलाई आफूहरूले पक्राउ नगरेको दाबी गरे। 'उनी अहिलेसम्म हाम्रो सम्पर्कमा आएका छैनन्,' प्रहरी स्रोतले अन्नपूर्णसँग भन्यो। आसाम पुगेको नेपाल प्रहरीको टोलीले उनी लुकेर बसेको घर 'लोकेट' गरिसकेको थियो। आफू घेराबन्दीमा परेको थाहा पाएपछि उनी लगत्तै स्थानीय प्रहरीसमक्ष आत्मसमर्पण गर्न पुगेका थिए। गत चैत १५ गते राजावादीको प्रदर्शनमा हिंसा भड्काएको आरोप उनीमाथि छ। त्यस दिन भड्किएको हिंसामा एक पत्रकारसहित २ जनाको मृत्यु भएको थियो। त्यस्तै सार्वजनिक सम्पत्ति, निजी सम्पत्ति र मिडिया हाउसहरूमा प्रदर्शनकारी तोडफोड र आगजनी गरेका थिए। प्रसाईंले चलाएको गाडीले प्रहरीलाई मार्ने प्रयास गरिएको आरोप उनीमाथि छ। चैत १५ को प्रदर्शन हिंसामा परिणत भएपछि प्रसाईं फरार भएका थिए। यसबीचमा उनले दुई वटा भिडियो पनि सामाजिक सञ्जालमा हालेका थिए। उनले आफू कतै नभागेको र नेपालकै मन्दिरमा बसेको बताउँदै आएका थिए।"
एकीकृत समाजवादी कोशी प्रदेशको अध्यक्षमा खड्का चयन,"विराटनगर : नेकपा (एकीकृत समाजवादी) पार्टी कोशी प्रदेशको अध्यक्षमा सरिता थापा खड्का चयन भएकी छन्। सुनसरीको इटहरीमा भएको पार्टीको प्रदेश अधिवेशनबाट बिहीबार उनी सर्वसम्मत अध्यक्ष बनेकी हुन्। निर्वाचन प्रक्रिया रोकेर केन्द्रीय नेतृत्वले खड्कालाई सर्वसम्मत अध्यक्ष घोषणा गरेको स्रोतले बतायो। पार्टीको प्रदेश अध्यक्षमा धर्म निरौला, महेश रेग्मी, केशव विष्ट लगायतको पनि दाबी थियो। तर, अन्य आकांक्षीलाई पछि पार्दै खड्काले बाजी मारेकी छन्। नेतृत्व चयनका लागि बुधबार निर्वाचन हुने भनिएको थियो। तर, निर्वाचन प्रक्रिया रोकेर नेताहरूले खड्कालाई सर्वसम्मत अध्यक्ष घोषणा गरेका हुन्। संखुवासभाकी खड्का कोशी प्रदेशकी पूर्वसांसद हुन्। नेकपा (एमाले)का नेता एवं संविधानसभा सदस्य स्वः डम्बरबहादुर खड्काकी पत्नी पनि हुन्। पार्टीको प्रदेश कमिटी सचिवमा खोटाङका जलेश्वर राई चयन भएका छन्। उपसचिवमा भवानी शंकर चयन भएको एकीकृत समाजवादीका केन्द्रीय सदस्य ओसिम आलमले जानकारी दिए। प्रदेश कमिटीको उपाध्यक्ष र महिला उपसचिव चयन गर्न बाँकी छ। प्रदेश कमिटीको पहिलो बैठकले रिक्त रहेको पदमा मनोनयन गर्ने आलमले बताए। प्रदेश कमिटी १९१ सदस्यीय हुने जानकारी उनले दिए।"
अवैध रूपमा कारोबार गरेको आरोपमा दुईजना व्यापारी पक्राउ,"नुवाकोट : अवैध रूपमा कारोबार गरेको आरोपमा दुईजना व्यापारी पक्राउ परेका छन्। पक्राउ पर्नेमा विदुर नगरपालिका१ त्रिशूली घर भई विदुर२ बट्टारमा एसएस गहना पसल सञ्चालन गरी बस्ने ४५ वर्षीय सविन अमात्य र विदुर ९ का ३९ वर्षीय सजेन्द्र वैद्य रहेका छन्। यही चैत १९ गते अपरान्ह साँढे ४ बजे विदुर नगरपालिका२ बट्टार बजारमा रहेको सविन अमात्यको एसएस गहना पसलबाट सविन अमात्य र सजेन्द्र वैद्यलाई नक्कली सुन दिई नगद ६० लाख रुपैयाँ ठगी गरी भागेको सम्बन्धमा पक्राउ परेका दुई युवकहरूलाई अनुसन्धान गर्ने क्रममा अन्य दुई युवक व्यापारीलाई पक्राउ गरिएको जिल्ला प्रहरी कार्यालयले जनाएको छ। उनीहरूलाई पक्राउ गरी नेपाल राष्ट्र बैंक ऐन, २०५८ विपरीत नगद कारोबार सम्बन्धी कसुर मुद्दामा अनुसन्धान सुरु गरिएको प्रहरी नायब उपरीक्षक विक्रम लामाले बताए। नेपाल राष्ट्र बैंक ऐन, २०५८ विपरीत नगद कारोबार गरेको आरोपमा उनीहरू पक्राउ परेका हुन्।"
एलओडी क्लब विश्वकै ४४ औं स्थानमा उक्ल्यो,"काठमाडौं : ठमेलस्थित एलओडी अर्थात् लड अफ द ड्रिंक्स् विश्वकै उत्कृष्ट कल्बमध्ये ४४ औं स्थानमा परेको छ। युकेस्थित डिजे म्यागले छनौट गर्ने सन् २०२५ का लागि सय उत्कृष्ट क्लब क्याम्पियनमा एलओडी ४४ औं स्थानमा परेको हो। म्यागमा विश्वभरका सय उत्कृष्ट डिजे क्लबको सहभागी थिए। डिजे म्यागले हरेक वर्ष विभिन्न मुलुकमा रहेका उत्कृष्ट क्लबहरूको छनौट गर्ने गर्छ। एलओडी डिजे म्याग टप सयको छनौट भएर ४४ औं स्थानमा पर्न सफल भएकोले राष्ट्रको नाम सँगसँगै जोडिएकाले गर्वको अनुभूति भइरहेको क्लबका निर्देशक भुपेन कुँवरले बताए। उनकाअनुसार यस पटक पनि मुलुकका पाँच सय क्लब सहभागी थिए। एलओडी क्लब डिजे म्यागको टप १०० मा पर्नु भनेको नेपालका लागि गौरवको विषय हो, कुँवरले भने, टप १०० को ४४ भित्र एलओड छनौट भएसँगै नेपालको नाम पनि जोडिएर जान्छ। सय वटा उत्कृष्ट क्लबमा एलओडी पर्दा विश्वभरका क्लब पारखीले नेपालको नाम थाहा पाउने उनको भनाइ छ। विश्वको सय उत्कृष्ट क्लबमा पार्न लागि सबै जनाको साथ सहयोग रहेको बताउँदै कुँवरले रात्रीकालीन जीवनका पारखीहरू तथा विदेशी पर्यटकहरूलाई यस क्लबले झनै आकर्षण गर्न सक्ने बताए। मनोरञ्जन गर्न आउने पर्यटकको संख्या बढ्दा पर्यटन उद्योग फस्टाउने उनको दाबी छ। टप १०० मा क्लब परेकाले स्वदेशी तथा विदेशीहरू पर्यटक आउन सक्ने उनले बताए। कुँवरका अनुसार क्लबका लागि अब थप नयाँ चुनौती बनेको छ । ४४ औं स्थानमा परेसँगै क्लबलाई आकर्षक बनाउँदै लगिने उनले प्रस्ट पारे।"
ओलम्पिक क्रिकेटमा ६ राष्ट्रले खेल्ने,काठमाडौं : सन् २०२८ मा अमेरिकामा हुने ओलम्पिकमा क्रिकेट खेलाइने भएको छ। जसमा पुरुष र महिलातर्फ ६६ राष्ट्रलाई सहभागी गराइने निर्णय भएको छ। प्रत्येक टोलीमा १५ जनासम्म खेलाडी राख्न पाइने व्यवस्था गरिएको छ। ओलम्पिकमा पुग्ने छनोट प्रक्रियाबारे भने केही खुलाइएको छैन। क्रिकेट बोर्ड आइसीसीले ओलम्पिकलाई उक्त खेलहरू टी२० फर्म्याटमा खेलाउन सुझाव दिएको छ। यस विषयमा निर्णय भने भएको छैन। अमेरिकाले आयोजकको रूपमा भाग लिन पाउने व्यवस्था गरिए वरीयता आधार नहुने एजेन्सीहरूले उल्लेख गरेको छ।
रामेछापमा बोलेरो दुर्घटना हुँदा २ जनाको मृत्यु,रामेछाप : रामेछापमा बोलेरो दुर्घटना हुँदा २ जनाको मृत्यु भएको छ। जिल्ला प्रहरी कार्यालय रामेछापका अनुसार बा १६ च ६४७६ नम्बरको बोलेरो रामेछापको मन्थली नगरपालिका३ मा दुर्घटना भएको हो। मृतकको पहिचान खुलेको छैन। थप विवरण आउन बाँकी छ।
"ग्रामथानमा अध्यक्षको मनपरी, वडाध्यक्षलाई कार्यवाहक दिने निर्णयमा अदालतको अंकुश","विराटनगर : मोरङको ग्रामथान गाउँपालिकामा वडाध्यक्षलाई कार्यवाहकको जिम्मेवारी दिने निर्णयमा अदालतले अंकुश लगाएको छ। उपाध्यक्षलाई बेवास्ता गर्दै वडाध्यक्षलाई कार्यवाहक अध्यक्षको जिम्मेवारी दिएर गाउँपालिका अध्यक्ष नमोनारायण माझी चीन भ्रमणमा गएका छन्। उनले आफ्नो अनुपस्थितिमा वडाध्यक्षलाई कार्यवाहक अध्यक्षको जिम्मेवारी दिएका थिए। उक्त निर्णय कार्यान्वयन नगर्न उच्च अदालत विराटनगरले बिहीबार आदेश दिएको छ। पछिल्लो समय मनपरी ढंगले चलिरहेको आरोप ग्रामथानका अध्यक्षमाथि लाग्ने गरेको छ। उपाध्यक्ष गुणवतीदेवी थारूले आफू उपाध्यक्ष हुँदाहुँदै वडाध्यक्षलाई कार्यवाहक दिने निर्णयविरुद्ध उच्च अदालत विराटनगरमा बुधबार रिट दायर गरेकी थिइन्। रिटको सुनुवाइ गर्दै कायम मुकायम मुख्यन्यायाधीश ध्रुवराज नन्दको इजलासले वडाध्यक्षलाई कार्यवाहक दिने गाउँपालिका अध्यक्षको निर्णय कार्यान्वयन नगर्न अन्तरिम आदेश जारी गरेको हो। गाउँपालिका अध्यक्ष माझीले ग्रामथान३ का वडाध्यक्ष रमेशकुमार भगतलाई सोमबार कार्यवाहकको जिम्मेवारी दिएका थिए। ९ दिनका लागि कार्यवाहक दिएर उनी चीन गए। उपाध्यक्ष भने अध्यक्षको निर्णयविरुद्ध उच्च अदालत पुगिन्। स्थानीय सरकार सञ्चालन ऐन, २०७४ को दफा १६ को कार्यपालिकाको कार्यविभाजन र कार्यसम्पादन भन्ने व्यवस्थाअन्तर्गत उपदफा (४) को (क)मा अध्यक्ष वा प्रमुखको काम कर्तव्य र अधिकार देहाय बमोजिम हुनेछ भन्ने प्रावधानको देहाय (१२) मा सातदिन भन्दा बढी समय गाउँपालिका वा नगरपालिकामा अनुपस्थित हुने भएमा उपाध्यक्ष वा उपप्रमुखलाई कार्यभार दिने भन्ने समेतको व्यवस्था गरेको र सोही दफा १६ (४) को देहाय (ख) (२) मा अध्यक्ष वा प्रमुखको अनुपस्थितिमा निजको कार्यभार सम्हाल्ने भनी उपाध्यक्षको काम कर्तव्य र अधिकार तोकिएको पाइयो, आदेशमा भनिएको छ, उल्लेख गरिएको कानुनी व्यवस्थाको आधारमा स्थानीय तहका निर्वाचित प्रतिनिधिले आफ्नो काम कर्तव्य र अधिकारको असल नियतले प्रयोग र पालना गर्नुपर्ने देखिन्छ। रिट निवेदक गाउँपालिकाको उपाध्यक्षको पदमा वहाल रहिरहेको अवस्थामा निजले प्रयोग गर्न पाउने अधिकारबाट वञ्चित हुने स्थिति सिर्जना भएको प्रथम दृष्टिबाट देखिँदा सुविधा सन्तुलन एवं कानुनको उचित प्रयोगको दृष्टिकोणबाट निवेदन माग बमोजिम विपक्षीहरूको नाममा अन्तरिम आदेश जारी गर्नुपर्ने देखिन आएको आदेशमा उल्लेख छ। माझी गत मंसिरको उपनिर्वाचनमा नेकपा (माओवादी केन्द्र)बाट गाउँपालिका अध्यक्षमा निर्वाचित भएका थिए। उपाध्यक्ष थारु नेकपा (एमाले)बाट निर्वाचित भएकी हुन्। अध्यक्ष र उपाध्यक्षबीचको सम्बन्ध राम्रो छैन। जनप्रतिनिधिबीच सम्बन्ध चिसिएपछि गाउँपालिकाको कामकारबाहीमा असर परिरहेको छ। उपाध्यक्षलगायतका जनप्रतिनिधिसँग सम्बन्ध सुधार गर्न नसकेका माझीले मनपरी ढंगबाट विवादास्पद निर्णय गरिरहेका छन्।"
भक्तपुरको ऐतिहासिक विस्केट जात्रा सुरू,काठमाडौं : भक्तपुरको ऐतिहासिक एवं सांस्कृतिक महत्त्व बोकेको बिस्केट जात्रा सुरु भएको छ। बिस्केट जात्रा टौमढीस्थित पाँचतले मन्दिर अगाडिबाट भैरवनाथ र भद्रकालीको रथ तानातान गर्दै सुरु भएको हो। काठैकाठले प्यागोडा (छाने) शैलीमा निर्मित तीनतले रथमा भैरवनाथको मूल देवता र बेताल देवतालाई विराजमान गराई पाँचतले मन्दिर प्राङ्गणबाट थने (माथिल्लो) र क्वने (तल्लो) टोलमा तानेर लैजाने परम्परा छ। जात्रा अन्तर्गत गःहिटीमा भैरवनाथलाई बली चढाई गुठी संस्थानद्वारा सरकारी पूजा गरिन्छ। बिस्काको चौथो दिन बिहान तालाक्वस्थित कुमाले टोलमा ल्हामरु म्ह (हात नभएको) लिङ्गो उभ्याइन्छ भने साँझपखः तान्त्रिक विधिपूर्वक दशकर्म विधान गरी ल्योसिङख्योमा ५५ हात लामो लिङ्गो उभ्याइन्छ। बिस्का जात्राको पाँचौँ दिन अर्थात् नयाँ वर्ष वैशाख १ गतेका दिन साँझ अघिल्लो दिन उभ्याएको ५५ हाते लिङ्गो ढालिने परम्परा रहेको स्थानीय अनन्तः धौबडेलले बताए। बिस्काको छैटौं दिन महाकाली र महालक्ष्मीको जात्रा गरिन्छ भने सातौं दिन ब्रम्हायणी र महेश्वरी देवीको चिराग बालेर मुस्याप्वा जात्रा मनाइन्छ। जात्राको अन्तिम दिन भैरवनाथ र भद्रकालीको रथलाई गःहिटीबाट पहिलो दिनमा जस्तो थने र क्वने टोलका बासिन्दाबाट तानातान गरी रथलाई तमारीस्थित भैरवनाथको प्राङ्गणमा पुर्याई जात्रा सम्पन्न गरिन्छ।
यस्तो देखियो विस्केट जात्रा (फोटो फिचर),काठमाडौं : भक्तपुरको ऐतिहासिक एवं सांस्कृतिक महत्त्व बोकेको बिस्केट जात्रा सुरु भएको छ। बिस्केट जात्रा टौमढीस्थित पाँचतले मन्दिर अगाडिबाट भैरवनाथ र भद्रकालीको रथ तानातान गर्दै सुरु भएको हो। काठैकाठले प्यागोडा (छाने) शैलीमा निर्मित तीनतले रथमा भैरवनाथको मूल देवता र बेताल देवतालाई विराजमान गराई पाँचतले मन्दिर प्राङ्गणबाट थने (माथिल्लो) र क्वने (तल्लो) टोलमा तानेर लैजाने परम्परा छ। जात्रा अन्तर्गत गःहिटीमा भैरवनाथलाई बली चढाई गुठी संस्थानद्वारा सरकारी पूजा गरिन्छ। बिस्काको चौथो दिन बिहान तालाक्वस्थित कुमाले टोलमा ल्हामरु म्ह (हात नभएको) लिङ्गो उभ्याइन्छ भने साँझपखः तान्त्रिक विधिपूर्वक दशकर्म विधान गरी ल्योसिङख्योमा ५५ हात लामो लिङ्गो उभ्याइन्छ। बिस्का जात्राको पाँचौँ दिन अर्थात् नयाँ वर्ष वैशाख १ गतेका दिन साँझ अघिल्लो दिन उभ्याएको ५५ हाते लिङ्गो ढालिने परम्परा रहेको स्थानीय अनन्तः धौबडेलले बताए। बिस्काको छैटौं दिन महाकाली र महालक्ष्मीको जात्रा गरिन्छ भने सातौं दिन ब्रम्हायणी र महेश्वरी देवीको चिराग बालेर मुस्याप्वा जात्रा मनाइन्छ। जात्राको अन्तिम दिन भैरवनाथ र भद्रकालीको रथलाई गःहिटीबाट पहिलो दिनमा जस्तो थने र क्वने टोलका बासिन्दाबाट तानातान गरी रथलाई तमारीस्थित भैरवनाथको प्राङ्गणमा पुर्याई जात्रा सम्पन्न गरिन्छ।
४७ वर्षपछि जग्गा प्राप्तिसम्बन्धी नयाँ कानुन बन्दै,"काठमाडौं : गृह मन्त्रालयले जग्गा प्राप्तिसम्बन्धी कानुनलाई संशोधन र एकीकरण गर्न बनेको विधयेकमाथि सुझाव पेस गर्न आह्वान गरेको छ। गृहले विधयेकमाथि सुझाव संकलनका लागि सबै मन्त्रालय, प्रदेश सरकार सरकार तथा सबै जिल्ला प्रशासन कार्यालय पठाउनुका साथै गृह मन्त्रालयको वेवसाइडमा पनि उपलब्ध गराएको छ। गृह मन्त्रालय कानुन महाशाखाका प्रमुख सहसचिव भरतमणि रिजालले प्राप्त सुझावसहित मन्त्रिपरिष्दको स्वीकृती लिएर विधयेकलाई संघीय संसदमा पेस गर्ने बताए। जग्गा प्राप्तिमा सहजता हुने गरी नयाँ कानुन ल्याउन लागिएको उनले बताए। 'नयाँ कानुनमा संघप्रदेश र स्थानीय तहलाई जग्गा प्राप्तिको विषयमा सहजीकरण हुने गरी व्यवस्था गरिएको छ। प्रदेश र स्थानीय तहले पनि व्यक्तिको जग्गा क्षतिपूर्ति दिएर लिनसक्ने लगायतका व्यवस्था प्रस्ताव गरिएको छ,' उनले भने। त्यसैगरी विधयेकमा वातावरण संरक्षण ऐन समेत अनुकूल हुने गरी जग्गा प्राप्तीको विषय समेटिएको छ। उनले संघीय स्वरुप दिने गरी जग्गा प्राप्तिको विषय अघि बढेको बताए। 'जग्गा प्राप्तिको अधिकार, पूर्व सम्भाव्यता अध्ययन तथा सामाजिक प्रभाव मूल्यांकन अध्ययन, जग्गा प्राप्तिको प्रक्रिया, जग्गा प्राप्तिसम्बन्धी प्रारम्भिक कारबाही, वार्ताद्वारा जग्गा प्राप्तिलगायतका विषय कानुनमा समेटिएका छन्,' उनले भने।"
"रौतहटमा ११४ ठाउँमा आगलागी हुँदा २ जनाको मृत्यु, करोडौंको क्षति","रौतहट : आगलागीबाट रौतहटमा दुई जनाको मृत्यु भएको छ भने २ करोडभन्दा बढीको क्षति भएको छ। जिल्ला प्रहरी कार्यालय रौतहटका अनुसार चैत २५ गतेसम्म चालु आर्थिक वर्षमा ११४ वटा आगलागीका घटना घटेको हो। घटनामा दुई महिलाको मृत्यु हुँदा ८ जना पुरुष, १ जना बालक घाइते भएका छन्। आगलागीमा परेर १९ वटा चौपायाको जलेर मृत्यु र २५ वटा चौपाया घाइते भएको प्रहरीले जनाएको छ। त्यस्तै ८ वटा पक्की घर, १६ वटा कच्ची घर र १५ गोठ र १ वटा सार्वजनिक सम्पत्तिमा क्षति भएको छ। आगलागीको घटनामा ५०१ जना प्रभावित भएकोमा आगो नियन्त्रणका लागि ५६२ जना प्रहरी परिचालन गरिएको जिल्ला प्रहरी प्रमुख दिलीप घिमिरेले जानकारी दिए। चालु आर्थिक वर्षको साउनदेखि फाल्गुनसम्म १ करोड ९७ लाख ७४ हजारको क्षतिको आकलन गरिएको छ। यसैबीच जिल्ला प्रहरी कार्यालय रौतहटका प्रमुख प्रहरी उपरीक्षक दिलीप घिमिरेले सुख्खा मौसमको आगमन भएकाले आगोको प्रयोग सावधानीपूर्वक गर्नुपर्ने बताए। गर्मीको समयमा जथाभाबी आगो प्रयोग गर्नाले जन्धनको क्षति पुग्ने जोखिम भएकोले आगो सावधानीपूर्वक प्रयोग गर्न उनले आग्रह गरे।"
स्वास्थ्य क्षेत्रमा सुधार गरेको भन्दै मन्त्री पौडेललाई अमेरिकी डायस्पोराद्वारा प्रशंसा,"काठमाडौं : अमेरिकाका नेपालीले स्वास्थ्य तथा जनसंख्या मन्त्रालयले गरेको स्वास्थ्य सेवा सुधारमा लिएको सक्रियताको प्रशंसा गरेका छन्। अमेरिकाको न्यूयोर्कमा नेपाली जनसम्पर्क समिति अमेरिका तथा जीपी कोइराला फाउण्डेसनले गरेको कार्यक्रममा बोल्ने वक्ताहरूले मन्त्री प्रदीप पौडेलले अघि बढाएको सुधार कार्य सकारात्मक रहेको भन्दै यसबाट आफूहरू आशावादी रहेको बताए। दुवै कार्यक्रममा बोल्ने वक्ताहरूले नागरिकमा प्रत्यक्ष देखिने र महसुस गरिने गरी मन्त्री पौडेलले काम गरिरहेको भन्दै डायस्पोराको तर्फबाट ऐक्यबद्धता रहेको बताए। नेपाली जनसम्पर्क समिति अमेरिकाका सभापति आनन्द बिष्टले सकारात्मक प्रयास भइरहेको भन्दै विपन्न नागरिक लक्षित थप सुधार कार्यक्रम आउने अपेक्षा गरिएको बताए। वरिष्ठ चिकित्सक तथा गैरआवासीय नेपाली संघ अमेरिकाका पूर्व अध्यक्ष डा केशव पौडेलले असल उद्देश्य राखेर मन्त्री पौडेलको नेतृत्वमा सुधार अघि बढिरहेको भन्दै कार्यान्वयन प्रभावकारी बनाउन सकिए स्वास्थ्य बीमा सुधार, अस्पताल सुधार आदि प्रभावकारी हुने बताए। मन्त्री पौडेलले अमेरिकामा रहेका नेपालीहरू समाजका लागि उदाहरणीय बन्नुपर्नेमा जोड दिए। उनले नेपालको स्वास्थ्य सुधारमा डायस्पोरा र खासगरी अमेरिकी नेपाली समुदायबाट विशेष साथको अपेक्षा गरेको बताए। संयुक्त राष्ट्रसंघको जनसंख्या तथा विकास आयोगको ५८औं सत्रमा सहभागी हुन न्यूयोर्क पुगेका मन्त्री पौडेलले आसन्न बजेटका सन्दर्भमा सुझावका लागि नेपाली स्थायी नियोगले आयोजना गरेको कार्यक्रममा समेत सहभागिता जनाए।"
प्रवेश गेटमा निर्दल झल्किने रङ लगाएको भन्दै आपत्ति,"परासी : सदरमुकामको प्रवेशद्वारमा बनाइएको गेटमा निर्दल झल्किने रङ लगाएको भन्दै नवलपरासीका राजनीतिक दलका नेताहरूले नगरपालिकासँग आपत्ति जनाएका छन्। नवलपरासीको सदरमुकाम परासी प्रवेश गर्ने स्थानमा रहेको पुरानो गेटलाई अहिले रामग्राम नगरपालिकाले रंगरोगन सुरु गरेको छ। यसअघि निलो रहेको गेटलाई अहिले पहेँलो बनाएर रंगरोगन सुरु गरेको भन्दै उनीहरूले आपत्ति जनाएका हुन्। तीन दिनभित्र पहेँलोलाई नहटाए आफूहरूले निलो रङ नै बनाई दिने भन्दै उनीहरूले नगरपालिकालाई अल्टिमेटम दिएका छन्। ४२ वर्षअघि पहेँलो रङमा गेट निर्माण गरिएको थियो। गेटमा निर्दलीय व्यवस्थाको रङ रहेको भन्दै २०४६ सालमा भएको आन्दोलनका क्रममा प्रदर्शनकारीले पहेँलोलाई हटाएर निलो बनाएका थिए। २०३६ सालमा पहेंलो निर्दल र निलो रङ बहुदलको राखेर जनमत संग्रहको चुनाव भएको थियो। निर्दलविरुद्ध भएको आन्दोलनका क्रममा गेटमा रहेको पहेँलो रङलाई हटाएर निलो बनाइएको हो। अहिले फेरि पहेँलो बनाइँदा लोकतन्त्रवादीको आन्दोलनमाथिको अपमान हो। त्यसैले तीन दिनभित्र निलो नबनाइए स्थानीय जनताको सहभागितामा गेटलाई निलो बनाउने छौं, जसपा नेपालका जिल्ला अध्यक्ष धरेन्द्र यादवले भने। यसअघिको गेटमा भएको निलो रङ बहुदल आन्दोलनसँग मात्र जोडिएको नभई सरकारी योजना र परासीको पहिचानका रूपमा पनि रहेकाले पुनः निलो रङ कायम हुनुपर्ने नेपाली कांग्रेस महासमिति सदस्य राधेश्याम पाठकले बताए। लोसपाका केन्द्रीय सदस्य पुरन चौधरीले पनि सबैतिर निलो गेट भनेर पहिचान भएकाले नगरपालिकाले सबैको भावनाअनुसार निलो नै बनाउनुपर्ने बताए। नगर प्रमुख धनपद यादवले पहेंलो रङ बनाउनुमा कुनै राजनीतिक कारण नभएको बताए। गौतम बुद्धको एक मात्र अस्तुधातु रहेको रामग्राम स्तूप छ। यही स्तूपको नामबाट नगरपालिकाको नामकरण भएको हो। रामग्राम बुद्धसँग जोडिएको र पहेंलो रङ बुद्धसँग सम्बन्धित रहेकाले प्रवेश गेटमा पहेंलो रङ लगाइएको हो। अरू कुनै कारण छैन, मेयर यादवले भने। नयाँ घर बनाउनेहरूलाई पहेंलो रङ लगाए नक्सा पासमा ५० प्रतिशत छुट दिने निर्णयसमेत गरिएको उनले बताए।"
उत्पादन र रोजगारी वृद्धि गर्नेगरी बजेट ल्याउन प्रधानमन्त्रीको निर्देशन,"काठमाडौं : प्रधानमन्त्री केपी शर्मा ओलीले उत्पादन र रोजगारी वृद्धि गर्ने गरी जनताको विकासको आवश्यकता र प्राथमिकताका आधारमा आगामी आर्थिक वर्षको बजेट ल्याउन निर्देशन दिएका छन्। आगामी आर्थिक वर्षको बजेट तर्जुमा तथा प्राथमिकता निर्धारणका सम्बन्धमा बिहीबार सिंहदरबारमा आयोजित छलफलमा प्रधानमन्त्री ओलीले उत्पादन र रोजगारी वृद्धि गर्न ठोस योजनासहित अबको बजेट ल्याउनुपर्ने बताए। शान्ति सुरक्षा, भ्रष्टाचार अन्त्य र जनतालाई सहजरुपमा सेवा सुविधा दिएर सुशासन कायम गर्ने सवाललाई प्रामथिकतामा राख्न निर्देश गर्दै उनले मुलुकमा शान्ति खल्बल्याउने तत्वहरू पनि सक्रिय भएकाले सुरक्षा प्रबन्ध र उचित स्रोत साधनको तयारी गर्नुपर्नेमा पनि जोड दिए। नेपाल सरकारले हरेक जेठ १५ गते संघीय संसदमा आगामी आर्थिक वर्षको बजेट तथा कार्यक्रम प्रस्तुत गर्छ भने त्यसअघि बजेटका प्राथमिकता र सिद्धान्तबारे सदनमा छलफल हुनेछ। सोको तयारीका लागि प्रधानमन्त्री ओलीले सबै मन्त्रालयका मन्त्री र सचिवहरूसँग छलफल गरेका हुन्। 'सुशासन कायममा कुनै सम्झौता गर्नु हुँदैन। राजस्व संकलनमा बदमासी पाइएमा सम्लग्न जो कोहीलाई तुरुन्त कारबाही गर्नुपर्छ। पर्याप्त राजश्व उठेपछि नै जनताको विकासमा खर्च गर्न सकिन्छ,' प्रधानमन्त्री ओलीले भने। स्रोतको आधारमा बिना बजेट ल्याइएको हालको प्रवृत्ति अन्त्य गर्नुपर्ने उनको भनाइ छ। 'आग्रह र पूर्वाग्रह राखेर बजेट तर्जुमा गर्न मिल्दैन। बजेट जनताको विकासको आवश्यकता र प्राथमिकताका आधारमा उत्पादन र रोजगारी वृद्धि गर्ने गरी बजेट ल्याउनुपर्छ। अनुदान नीतिमा पुनरावलोकन गर्नुपर्छ। उद्यमशीलताको विकास गर्नुपर्छ,' उनले थपे। अर्थमन्त्री विष्णुप्रसाद पौडेलले स्रोत सुनिश्चितता बिना धेरै योजना राखिने र भएको पुँजीगत खर्च गर्न नसक्ने तर थप बजेट माग्नेजस्ता बेथिति सुधारेर विधि र मापदण्डका आधारित रही बजेट तर्जुमामा आफूहरू लागेको जानकारी गराए। अर्थ मन्त्रालयका अनुसार चालु आर्थिक वर्षको हालसम्म राजस्व संकलन ५५ प्रतिशत, कूल खर्च ५२ प्रतिशत र पुँजीगत खर्च २८ प्रतिशत भएको छ।"
राजस्थानका कप्तान सन्जु सामसनलाई २४ लाख जरिवाना,काठमाडौं : इन्डियन प्रिमियर लिग(आईपीएल)को टिम राजस्थान रोयल्सका कप्तान सन्जु सामसनलाई २४ लाख जरिवाना तिराउने भएको छ। भारतीय क्रिकेट कन्ट्रोल बोर्ड (बीसीसीआई) ले कप्तान सामसन र उनको टिमलाई स्लो ओभर रेटको जरिवाना लगाएको हो। बुधबार अहमदाबादस्थित नरेन्द्र मोदी क्रिकेट रंगशालामा गुजरात टाइटन्ससँगको खेलमा २० ओभरको खेल निर्धारित समयमा नसकेपछि जरिवाना लागेको हो। आईपीएलको आचारसंहितामा २ पटकसम्म एउटै टिमको कप्तानलाई दोस्रो पटक ओभर रेटको उल्लंघन गरेमा २४ लाख जरिवाना तिराउने व्यवस्था छ।
चितवनको अपराजित यात्रामा ललितपुरले लगायो ब्रेक,काठमाडौं: नेपाल सुपर लिग (एनएसएल)मा ललितपुर सिडिएफसीले एससी चितवनलाई २१ ले पराजित गरेको छ। बिहीबार त्रिपुरेश्वरस्थित दशरथ रंगशालामा भएको खेलमा हालसम्म अपराजित रहेको चितवनको यात्रामा ललितपुरले ब्रेक लगाएको छ। खेलको तेस्रो मिनेटमा ललितपुरले गोल गरेको थियो। मणिकुमार लामाको फ्री किकमा इमोह इजेकेलले हेडरमार्फत गोल गरेका हुन्। १२ औँ मिनेटमा ललितपुरका सन्तोष कार्कीले हानेको सर्ट चितवनका गोलकिपर अमल नाइटले बचाए। खेलको २८औं मिनेटमा चितवनका टोरी जेब्रिनले गरेको प्रयास असफल रह्यो। पहिलो हाफमा १० को अग्रता बनाएको ललितपुरले दोस्रो हाफमा एक गोल खाँदै एक गोल थप्यो। खेलको ७४ औं मिनेटमा चितवनले बराबरी गोल फर्कायो। कप्तान अन्जन बिष्टको पासमा सिसिर लेखिले हानेको प्रहार ललितपुरका किपरले क्लियर गर्न नसकेपछि चितवनका भिक्टर मानसारेगोलमा परिणत गरेका हुन्। खेलको ८० औं मिनेटमा ललितपुरका लागि मणिकुमार लामाले गोल गर्दै ललितपुरको जित सुनिश्चित गरेका हुन्। ललितपुरले ४ खेलबाट ८ अंक जोडेको छ। ८ अंकसहित ललितपुर अंक तालिकाको शीर्ष स्थानमा रहेको छ। समान ४ खेलबाट चितवनले भने ७ अंक जोड्दै दोस्रो स्थानमा रहेको छ।
हाम्रो पात्रोको नयाँ अपडेट सार्वजनिक,"काठमाडौं : नेपालका सबैभन्दा लोकप्रिय मोबाइल एप हाम्रो पात्रोले नयाँ अपडेट सार्वजनिक गरेको छ। यो अपडेटले प्रयोगकर्तालाई अझ धेरै आकर्षक डिजाइन र थप उपयोगी फिचरहरू प्रदान गर्ने उद्देश्य राख्दछ। केही समय अघि मात्र भएको मेगा रिलिजमा प्रयोगकर्ताहरूले हाम्रो पात्रोलाई विल्कुलै फरक स्वरूपमा पाएका थिए। यो अपडेटमा त्यस रिलिजमा प्रयोगकर्ताहरूबाट आएका सल्लाह सुझावहरूलाई मध्यनजर गर्दै आवश्यक सुधारहरू पनि गरिएको छ। विशेषत: यस अपडेटमा प्रयोगकर्ताहरूले नोट्स र इभेन्ट्स पेजलाई एकदमै नयाँ डिजाइनमा देख्न सकिनेछ। प्रयोगकर्ताहरूले अब नोट्सहरू लेख्दा शब्दमा मात्र नभई तस्वीर मार्फत् पनि आफ्नो योजना या सम्झनाहरूलाई व्यवस्थापन गर्न सकिनेछ। नोट्समा तस्वीर राख्दा प्रयोगकर्ताहरूले त्यही उपलब्ध भएको तस्वीर प्रयोग गरेर, आफै तस्वीर अपलोड गरेर या आफैँले चित्र कोरेर पनि कलात्मक रूपमा आफ्नो नोट्सहरू राख्न सकिनेछ। यसरी राखिएका नोट्सहरू तपाईंले हाम्रो पात्रोको क्यालेण्डर पेजमा पनि देख्न सकिनेछ। त्यसबाहेक, प्रयोगकर्ताहरूले वर्षौ देखि राखेका नोट्सहरू हेर्न या व्यवस्थापन गर्न पनि अब सहज भएको छ। यो नयाँ अपडेटमा नोट्स फिचर एकदमै आकर्षक र व्यवस्थित भएको र प्रयोगकर्ताहरूले यसलाई अत्याधिक रुचाउने कुरामा हाम्रो पात्रो टिम विश्वस्त छ। यस अपडेटमा प्रयोगकर्ताहरूले पाउने अर्को मुख्य कुरा भनेको हाम्रो पात्रोको नयाँ फिड पेज अर्थात्   पेज हो। यो फिड पेजमा विभिन्न जानकारीमूलक र मनोरञ्जनात्मक सामग्रीहरू आकर्षक डिजाइनमा देख्न सकिन्छ। यहाँ स्वास्थ्य, शिक्षा, जीवनशैली, प्रेरणादायक भनाइ र रमाइला तथ्यहरू समेटिएका छन्, जसले प्रयोगकर्ताहरूको दैनिक प्रयोगलाई अझ अर्थपूर्ण र रमाइलो बनाउनेछ। प्रयोगकर्ताहरूले फिड पेजमा रहेका सामग्रीहरूमा लाईक, कमेन्ट र शेयर गर्न सक्ने भएकाले यो पेज अत्यन्तै इन्टरेक्टिभ र आकर्षक बनेको छ। यसले प्रयोगकर्ताहरूबीच प्रत्यक्ष संवाद र अनुभव साझा गर्ने अवसर प्रदान गर्छ, जसकारण एप प्रयोग गर्दाको अनुभव अझ जीवन्त र सामूहिक हुनेछ। त्यसबाहेक, प्रयोगकर्ताहरूले नयाँ वर्ष २०८२ को अवसरमा ""नयाँ वर्ष विशेष पेज"" पनि हेर्न सकिनेछ। यस पेजमा वर्षभरिका महत्वपूर्ण घटनाहरू समेटिएको समीक्षा, आकर्षक इकार्डहरू र नयाँ वर्षसँग सम्बन्धित सम्पूर्ण जानकारीहरू समेटिएको छ। यस पेजमा २०८२ को साइत, बिदा, प्रमुख चाडपर्वहरू लगायत उचित मार्गदर्शन र प्रेरणाका लागि विस्तृत वार्षिक राशिफल पनि राखिएको छ। त्यसबाहेक यस पेजमा प्रयोगकर्ताहरूले २०८१ को सम्झना र २०८२ को उत्साहलाई समेटिएको आकर्षक क्विजहरू पनि खेल्न सक्नेछन्। नयाँ वर्षको उत्सवलाई अझ विशेष, जानकारीमूलक र भावनात्मक बनाउन यो पेजमा आवश्यक विवरणहरूलाई आकर्षक ढंगले प्रस्तुत गरिएको छ। हाम्रो पात्रोको सीइओ शंकर उप्रेतीले भने, हाम्रो लक्ष्य केवल पात्रो बनाउने होइन, एउटा यस्तो डिजिटल साथी निर्माण गर्नु हो। जसले तपाईंको दैनिक जीवन सजिलो बनाओस्। यो अपडेट हाम्रो प्रयोगकर्ताको सुझाव र आवश्यकता अनुसार तयार पारिएको हो। त्यसैले पनि यो प्रयोगकर्ताहरूको लागि अझ उपयोगी, अझ सहज र अझ व्यक्तिगत बन्नेछ।"
सुदूरपश्चिम प्रदेशका मन्त्रीले गरे आगलागी भएको जयगढ बजारको अनुगमन,अछामः बान्नीगढी जयगढ गाउँपालिकाको मुख्य व्यापारिक केन्द्र जयगढ बजारमा भएको आगलागीको अवस्थाको प्रदेशका दुई मन्त्रीले अनुगमन गरेका छन्। जयगढ पुगेर सुदूरपश्चिम प्रदेशका सामाजिक विकास मन्त्री मेघराज खड्का र आन्तरिक मामिला मन्त्री हिरा सार्कीले आगलागीबाट भएको क्षतिको अनुगमन गरेका हुन्। मंगलबार राति भएको आगलागी घटनाको अवस्था बुझ्न मन्त्रीको टोली धनगढीबाट बुधबार राति नै अछाम पुगेको हो। टोलीले बिहीबार बिहान जयगढ पुगेर आगलागीपछिको अवस्थाको निरीक्षण गर्नुका साथै पीडितहरूसँग पनि छलफल गरेका छन्। सामाजिक विकास मन्त्री खड्काले क्षतिको अझै विस्तृत रूपमा विवरण संकलन गर्न सुझाव दिए। मन्त्री खड्काले प्रदेश सरकारबाट ५० लाख आर्थिक सहयोग गर्ने निर्णय भएको जानकारी दिँदै सबैभन्दा नजिकको सरकार स्थानीय सरकार भएकोले यति बेला गाउँपालिकालाई ठूलो जिम्मेवारी आएकाले संयमता पूर्वक भूमिका निर्वाह गर्न आग्रह गरे। मन्त्री खड्काले विभिन्न संघ संस्थाहरूलाई समेत सहयोगको अपिल गरेका छन्। यस्तो विपद्का बेला गलत मानसिकता भएकाहरूले मालसमानहरू चोरी गरेको भन्दै मन्त्री खड्काले तिनको पहिचान गरी कारबाही गर्नुपर्ने बताए। मंगलबार साँझ ७:२० बजे भीषण आगलागी भई २३ घरमा रहेका ३५ पसल जलेर नष्ट भएका छन्। भौतिक संरचना बाहेक आठ करोडभन्दा बढीको क्षति भएको गाउँपालिकाले जनाएको छ।
'सम्बन्ध टुटेपछि प्रेमीको साथीबाटै यातना',"काठमाडौं : सामाजिक सञ्जालमार्फत् युवतीको चरित्र हत्या गरेको आरोपमा एकजना पक्राउ परेका छन्। पक्राउ पर्नेमा ललितपुर महानगरपालिका४ शान्तपूर्व मार्ग बस्ने २४ वर्षीय आयुष अधिकारी रहेका छन्। उनलाई साइबर ब्यूरोले पक्राउ गरेको हो। साइवर ब्यूरोका प्रवक्ता एवं सूचना अधिकारी प्रहरी उपरीक्षक दिपक राज अवस्थीका अनुसार सामाजिक सञ्जालको प्रयोग गरी युवतीको चरित्र हत्या गरेको पाइएपछि अधिकारीलाई पक्राउ गरेको जानकारी दिए। उनका अनुसार पक्राउ परेका अधिकारीविरुद्ध काठमाडौं जिल्ला अदालतबाट विद्युतीय कारोबार ऐन अन्तरगतको कसूरमा ४ दिनको म्याद थप लिएर अनुसन्धान भइरहेको छ। प्रेम सम्बन्ध रहेका बेला आफ्नो प्रेमीलाई पठाएको गोप्य भिडियो सम्बन्ध टुटेपछि प्रेमीको साथीले नै दुरुपयोग गरी हैरानी दिन थालेपछि पीडित युवतीले प्रहरीमा उजुरी दिएकी थिइन्। सोही उजुरीका आधारमा अनुसन्धान हुँदा अधिकारीले पैसा माग्ने,आपत्तिजनक शब्दहरू प्रयोग गरी शारीरिक सम्बन्ध राख्न बोलाउने र नआएमा उक्त भीडीयो सामाजिक सञ्जालमा राखी भाइरल गरिदिने धम्की दिएको पाइएपछि प्रहरीले उनलाई नियन्त्रणमा लिएको हो।"
"चोरी पैठारी गर्ने व्यक्ति बेपत्ता, खसी बाख्रा नियन्त्रणमा","गुलरिया : अवैध रूपमा भारत लैजान लागिएको खसी बाख्रा प्रहरीले नियन्त्रणमा लिएको छ। बर्दियाको मधुवन नगरपालिका३ नेपालभारत सीमा पिल्लर नम्बर ८२ स्थित क्षेत्रबाट २३ वटा खसी बाख्रा प्रहरीले नियन्त्रणमा लिएको हो। नेपाल तर्फबाट भन्सार छली चोरी पैठारी गरी भारततर्फ लैजाँदै गरेको ८ सी, ९ बाख्रा र ६ वटा पाठा नियन्त्रणमा लिएको जिल्ला प्रहरी कार्यालयका प्रहरी नायब उपरीक्षक ऋषिराम घर्तीमगरले बताए। प्रहरीका अनुसार नियन्त्रणमा लिइएको खसी बाख्राको बजार मूल्य करिब ३ लाख रुपैयाँ छ। नियन्त्रणमा लिइएको खसीबाख्रा राजापुर भन्सार कार्यालयमा बुझाउने तयारी रहेको डीएसपी घर्तीमगरले बताए। खसीबाख्रा लैजाने व्यक्ति भने फरार छन्।"
फरार रहेका दुईजना प्रतिवादी पक्राउ,महोत्तरी : फरार रहेका दुईजना प्रतिवादी पक्राउ परेका छन्। पक्राउ पर्नेमा महोत्तरीको वलवा नगरपालिका१ का ६६ वर्षीय चन्देश्वर प्रसाद साह र सोहीस्थानका ५६ वर्षीय लक्ष्मेश्वर प्रसाद साह रहेका छन्। जनही २५ हजारका दरले अदालतबाट सजाय पाई फरार रहेको दुई जना प्रतिवादीलाई महोत्तरी प्रहरीले पक्राउ गरेको हो। उनीहरूलाई कुटपिट मुद्दामा जिल्ला अदालत महोत्तरीले जनही २५ हजारका दरले सजाय सुनाएको थियो। सो सजाय पाएलगतै उनीहरू फरार रहेकोले खोजतलासका क्रममा उनीहरूलाई नियन्त्रणमा लिएको जिल्ला प्रहरी कार्यालयले जनाएको छ। दुवै जनालाई महोत्तरी जिल्ला अदालतमा पेस गरिएको डीएसपी सन्तुलाल प्रसाद जैसवारले बताए।
डोटीमा खोलामा डुबेर युवक बेपत्ता,डोटी : डोटीमा खोलामा डुबेर युवक बेपत्ता भएका छन्। शिखर नगरपालिका४ बनोलीका गणेश महराका १९ वर्षीय छोरा नरेश महरा खोलामा नुहाउने क्रममा डुबेर बेपत्ता भएका जिल्ला प्रहरी कार्यालयले जनाएको छ। सोही पालिकाको वडा नम्बर ५ र ७ मा विवाहको कार्ड वितरण गरी फर्कने क्रममा वडा नम्बर ५ र ७ को सिमानामा पर्ने ठुलिगाड (खोला)मा नुहाउने क्रममा बेपत्ता भएका हुन्। स्थानीय र प्रहरीबाट खोजी कार्य भइरहेको र सशस्त्र प्रहरी घटनास्थलतर्फ गइरहेका बताइएको छ। गहिरो ताल भएका कारण खोजीमा केही कठिनाइ भइरहेको स्थानीयले बताएका छन्।
"रामेछापमा बोलेरो दुर्घटना हुँदा २ जनाको मृत्यु, १२ जना घाइते",रामेछाप : मन्थली नगरपालिका वडा नं २ र ३ को सिमाना ठाँटीमा बोलेरो दुर्घटना हुँदा २ जनाको मृत्यु भएको छ। बिहीबार अपरान्ह भएको दुर्घटनामा परी अन्य १२ जना घाइते भएका छन्। वडा नं ३ को ऐरमवास देवी थान पूजाबाट फर्किँदै गरेको बा१६च ६४७६ नम्बरको बोलेरो दुर्घटना हुँदा मन्थली नगरपालिका२ का ६२ वर्षीय कृष्णनारायण श्रेष्ठ र १३ वर्षीया भूमिका श्रेष्ठको घटनास्थलमै मृत्यु भएको मन्थली नगरपालिका३ नम्बरका वडाध्यक्ष कृष्णगोपाल थापाले बताए। घाइते सबैलाई उद्धार गरी उपचारका लागि मन्थली अस्पताल पठाइएको वडाध्यक्ष थापाले बताए। दुर्घटना भएको बोलेरो सडकबाट २३ मिटर तल खसको थियो। पानी परेर सडक चिप्लो भएको र क्षमता भन्दा धेरै यात्रु बोकेको हुनाले दुर्घटना भएको हुन सक्ने अनुमान गरिएको छ। दुर्घटनाको थप विवरण भने आउन बाँकी छ। यसबारे प्रहरीले अनुसन्धान गरिरहेको जिल्ला प्रहरी कार्यालयका प्रहरी नायब उपरीक्षक प्रदीपकुमार सिंहले बताए।
हिन्दू राष्ट्र नेपालको पहिचान,"नेपाल विश्वको एक प्राचीन सभ्यताको धरोहर हो, जहाँ सनातन हिन्दू धर्मको जरा गहिरो रूपमा गाडिएको छ। यो भूमि ऋषिमुनिहरूको तपोभूमि, राजा जनक र सीताको पवित्र स्थल, साथै पशुपतिनाथ, मुक्तिनाथ, गोसाइँकुण्ड र स्वयम्भूनाथजस्ता विश्वप्रसिद्ध तीर्थस्थलहरूको केन्द्र हो। नेपालको पहिचान, संस्कृति, परम्परा र जनजीवन हिन्दू सभ्यताको आधारमा निर्मित छन्। यहाँका चाडपर्वहरू दशैं, तिहार, तीज, शिवरात्रि र संस्कारहरू जन्मदेखि मृत्युसम्मका वैदिक विधिहरू सबै सनातन हिन्दू धर्मको अभिन्न अंग हुन्। नेपालको माटोमा हिन्दूत्वको सुगन्ध छ, यहाँको हावामा वैदिक मन्त्रहरूको गुञ्जन छ र यहाँको जीवनशैलीमा सनातन दर्शनको प्रभाव स्पष्ट देखिन्छ। यही कारणले नेपालले लामो समयसम्म आफूलाई हिन्दू राष्ट्रको रूपमा परिचित गरायो। हिन्दू राष्ट्रका रूपमा नेपाल विश्व समुदायमा परिचित भइरहँदा धार्मिक सहिष्णुता, सांस्कृतिक एकता र वैदिक परम्पराको संयोजनले विश्वसामु उदाहरण प्रस्तुत गरेको थियो। नेपालको इतिहास हेर्दा हिन्दू धर्म यहाँको सांस्कृतिक र आध्यात्मिक मेरुदण्ड हो भन्ने प्रष्ट हुन्छ। नेपाली परम्परा, विश्वास र जीवनशैलीमा सनातन घाम जस्तै छर्लंग देखिन्छ। प्राचीनकालमा किरात, लिच्छवी र मल्ल राजवंशहरूले हिन्दू धर्मलाई राज्यको आधार बनाएको तथ्य इतिहासका विवरणमा उल्लेख छ। लिच्छवीकालमा पशुपतिनाथ मन्दिरको स्थापना र संरक्षणले हिन्दू धर्मको महत्त्वलाई उजागर गर्छ। मल्लकालमा काठमाडौं उपत्यकामा निर्मित मठमन्दिरहरू, जस्तै चाँगुनारायण, बौद्धनाथ (हिन्दूबौद्ध संयोजनको प्रतीक) र पशुपतिनाथ क्षेत्र, हिन्दू सभ्यताको वैभवका साक्षी हुन्। नेपाल एकीकरण गर्दा पृथ्वीनारायण शाहले 'असली हिन्दूस्थान' को संज्ञा दिएर यहाँको धार्मिक र सांस्कृतिक पहिचानलाई बलियो बनाएका थिए। उनको यो भनाइ केवल भावनात्मक अभिव्यक्ति थिएन, बरु नेपालको मूल आत्मालाई प्रतिबिम्बित गर्ने ऐतिहासिक सत्य थियो। शाहवंशीय शासनकालमा नेपालले हिन्दू राष्ट्रको रूपमा आफूलाई विश्वसामु चिनायो, जहाँ बौद्ध, किरात, जैन, शिख, इस्लामलगायतका धर्मावलम्बीहरूले पनि शान्तिपूर्वक सहअस्तित्व कायम गरेका थिए। यो सहिष्णुता हिन्दू राष्ट्रको विशेषता थियो, जसले 'वसुधैव कुटुम्बकम्' (विश्व एक परिवार हो) को सनातन सन्देशलाई व्यवहारमा उतारेको थियो। नेपालजस्तो देश, जहाँ ८१३ जनसंख्या हिन्दू धर्मावलम्बी छन् र जहाँको सांस्कृतिक संरचना नै हिन्दू दर्शनमा आधारित छ, त्यहाँ धर्मनिरपेक्षताको अवधारणा कति सान्दर्भिक छ भन्ने प्रश्न उठ्नु स्वाभाविक हो। र, यो प्रश्नको जवाफ संविधानमा धर्म निरपेक्षता लेख्नेहरूसँग पनि छैन। विस २०६२६३ को जनआन्दोलनपछि नेपालमा ठूलो राजनीतिक परिवर्तन आयो। यो राजनीतिक परिवर्तनले राजतन्त्रको अन्त्यसँगै अन्तरिम संविधान मार्फत नेपाललाई धर्मनिरपेक्ष राष्ट्र घोषणा गरियो। अन्तरिम संविधानबाट धर्म निरपेक्षता शब्द २०७२ मा जारी भएको संविधानमा पनि सारियो। धर्म निरपेक्षतालाई धेरैले प्रगतिशील कदम माने, तर यसको प्रक्रिया र औचित्यमाथि प्रश्नहरू उठ्न थाले। धर्मनिरपेक्षता जनमतसंग्रह वा व्यापक राष्ट्रिय छलफलको परिणाम थिएन, बरु यो केही राजनीतिक नेताहरूको निर्णय र बाह्य प्रभावको उपज थियो भन्ने मत बलियो बन्दै गयो। नेपालजस्तो देश, जहाँ ८१३ जनसंख्या हिन्दू धर्मावलम्बी छन् र जहाँको सांस्कृतिक संरचना नै हिन्दू दर्शनमा आधारित छ, त्यहाँ धर्मनिरपेक्षताको अवधारणा कति सान्दर्भिक छ भन्ने प्रश्न उठ्नु स्वाभाविक हो। र, यो प्रश्नको जवाफ संविधानमा धर्म निरपेक्षता लेख्नेहरूसँग पनि छैन। धर्मनिरपेक्षताले धार्मिक स्वतन्त्रता र समानताको प्रत्याभूति दिने उद्देश्य राखे पनि, यसले नेपालको मौलिक पहिचानमाथि नै प्रश्नचिह्न खडा गरेको महसुस धेरैले गरेका छन्। हिन्दू राष्ट्रको परिचय गुमाउँदा नेपालको सांस्कृतिक गौरव र ऐतिहासिक धरोहर कमजोर भएको छ। साथै, धर्मनिरपेक्षताको नाममा पश्चिमी प्रभाव र धर्मान्तरणका गतिविधिहरू बढेको भन्दै जनस्तरमा असन्तोष चुलिएको छ। यो असन्तोष केवल धार्मिक भावनाको कुरा होइन, बरु नेपालको आत्मपहिचान र स्वाभिमानसँग जोडिएको विषय हो। आजको मितिमा हिन्दू राष्ट्रको बहस फेरि सतहमा आएको छ, र यो केवल भावनात्मक नारा होइन, बरु तथ्य र तर्कमा आधारित छ। नेपाली कांग्रेसजस्तो मूलधारको पार्टीभित्र संविधान संशोधन सुझाव समितिले सातवटै प्रदेशमा जनमत संकलन गर्दा अधिकांश जनताले हिन्दू राष्ट्रको पक्षमा राय व्यक्त गरेको तथ्य उल्लेखनीय छ। डिला संग्रौलाको नेतृत्वमा गठित यो समितिले संविधानको प्रस्तावनामै हिन्दू राष्ट्र उल्लेख गर्नुपर्ने सुझाव दिएको छ। यो प्रतिवेदनले धर्मनिरपेक्षताको औचित्यमाथि पुनर्विचार गर्नुपर्ने आवश्यकता औंल्याएको छ। यस्तै, राष्ट्रिय प्रजातन्त्र पार्टीले लामो समयदेखि हिन्दू राष्ट्रको मुद्दालाई आफ्नो प्रमुख एजेण्डा बनाउँदै आएको छ र सडकदेखि संसदसम्म यो आवाज उठाइरहेको छ। तसर्थ हिन्दू राष्ट्रको मुद्दा आज एउटा सानो समूहको नारा होइन। यो आम जनताको मुद्दा हो र यसलाई सबै राजनीतिक दलहरूले बोक्नुपर्छ। हिन्दू राष्ट्रको माग केवल हिन्दूहरूको भावनासँग मात्र सम्बन्धित छैन। नेपालमा बस्ने अल्पसंख्यक समुदायहरू, मुस्लिम, बौद्ध, किरात, इसाईमध्येकै कतिपय बुद्धिजीवीहरूले हिन्दू राष्ट्रको अवधिमा आफूहरूले सम्मान, स्वतन्त्रता र सुरक्षाको अनुभव गरेको बताएका छन्। उदाहरणका लागि, नेपालको इतिहासमा हिन्दू राष्ट्र भएको कालखण्डमा सबैभन्दा धेरै बौद्ध विहारहरूको संरक्षण भएको थियो। इस्लामिक समुदायले पनि मस्जिदहरू निर्माण र धार्मिक स्वतन्त्रताको अधिकार प्राप्त गरेका थिए। यो सहिष्णुता हिन्दू राष्ट्रको मूल चरित्र थियो, जसले कट्टरता होइन, समावेशीतालाई प्रोत्साहन गरेको थियो। नेपालको आत्मा, पहिचान र संस्कृति बचाइराख्नका लागि हिन्दू राष्ट्रको पुनर्विचार केवल सम्भावना होइन, आवश्यकता बन्न लागेको छ। यो बहस न कुनै धर्मविरुद्ध हो, न नै प्रगतिको विपक्षमा। यो त नेपालको मौलिकता बचाउने एउटा गम्भीर र दूरदर्शी कदम हो। नेपाल संसारको एकमात्र हिन्दू राष्ट्र थियो, र यो परिचय केवल धार्मिक सीमामा बाँधिएको थिएन। यो सांस्कृतिक, ऐतिहासिक र आध्यात्मिक गौरवको प्रतीक थियो। पशुपतिनाथको मन्दिर, जनकपुरको रामसीता सम्बन्ध, गोरखाको गोरखनाथ मन्दिर, साथै गीता, उपनिषद्, योग र आयुर्वेदजस्ता सनातन ज्ञानका आधारहरूले नेपाललाई विश्वसामु एक अद्वितीय राष्ट्रको रूपमा स्थापित गरेका थिए। हिन्दू राष्ट्रको अवधारणा पुनःस्थापना गर्नु भनेको यी परम्परा र सांस्कृतिक धरोहरको संरक्षण र विस्तार गर्नु हो। यो कुनै पनि धर्मको संकुचन नभएर, नेपालको आत्म पहिचानको पुनर्जागरण हो। हिन्दू राष्ट्रको पुनःस्थापना भन्नाले पुरानै संरचनामा फर्कनु मात्र होइन। अझ कतिपयले त हिन्दू राष्ट्रलाई राजासंग जोड्ने गरेका छन्। हिन्दू राष्ट्रको अर्थ राजा फर्काउनु होइन। आजको सन्दर्भको हिन्दू राष्ट्रले आधुनिक मूल्यहरू, मानव अधिकार, धार्मिक स्वतन्त्रता, समानता र समावेशीतालाई आत्मसात् गर्छ। यो सहिष्णु हिन्दूत्व, वैदिक समावेशिता, योग र अहिंसाको सन्देश बोकेको राष्ट्र हुन्छ। नेपालको मूल आत्मा, पहिचान र संस्कृति हिन्दू सभ्यतासँग गाँसिएको छ। धर्मनिरपेक्षताको प्रयोगले नेपालले आफ्नो पहिचान गुमाएको छ। धर्मनिरपेक्ष राष्ट्रका पक्षमा जति तर्क गरे पनि ती तर्कमा धर्म परिवर्तनलाई प्रश्रय दिने गरिन्छ। पहिचान मेटाएर परनिर्भर बनाउने भयानक खेल हो धर्म निरपेक्षता यो खेलबाट हामी जतिसक्दो छिटो बाहिरिनुपर्छ। विश्वका ठूला र विकसित राष्ट्रहरूले समेत आफ्नो पहिचानका मुख्य आधारका रूपमा धर्मर्लाइय स्विकार गरेका छन्। तर, हामी भने आफ्नो भएको पहिचान मेटाउँदै छौं। यो पहिचान मेटाएर हामीले भाबी पुस्तालाई के दिने? उनीहरूको पहिचानको आधार के हुने? हिन्दू राष्ट्रको पुनःस्थापना गर्नु भनेको सांस्कृतिक निरन्तरता र ऐतिहासिक गर्वको रक्षा गर्नु हो। यो कुनै पनि धर्म वा समुदायविरुद्धको आन्दोलन होइन, बरु 'सर्वधर्म समभाव'को भावनालाई आत्मसात् गर्दै सबैका लागि सम्मान र स्वतन्त्रता सुनिश्चित गर्ने अवधारणा हो। नेपालले आफ्नो मौलिकता, धार्मिक सहिष्णुता र सांस्कृतिक स्वाभिमानलाई पुनर्जनम दिन हिन्दू राष्ट्रको बहसलाई गम्भीरतापूर्वक अगाडि बढाउनु आजको आवश्यकता हो। यो केवल सम्भावना मात्र होइन, समयको माग पनि बनिसकेको छ। नेपालले आफ्नो सांस्कृतिक गर्व, ऐतिहासिक गौरव र आध्यात्मिक जग पुनःस्थापना गर्ने समय आइसकेको छ। राज्यको धार्मिक पहिचान यदि नागरिक जीवनशैलीसँग मेल नखाने हो भने त्यो कृत्रिम र अस्थायी मात्र हुनेछ। हिन्दू राष्ट्र घोषणा गर्नु सांस्कृतिक निरन्तरता जोगाउने व्यवहारिक कदम हो। नेपालको आत्मा, पहिचान र संस्कृति बचाइराख्नका लागि हिन्दू राष्ट्रको पुनर्विचार केवल सम्भावना होइन, आवश्यकता बन्न लागेको छ। यो बहस न कुनै धर्मविरुद्ध हो, न नै प्रगतिको विपक्षमा। यो त नेपालको मौलिकता बचाउने एउटा गम्भीर र दूरदर्शी कदम हो। लेखक नेपाल विद्यार्थी संघका पूर्व केन्द्रीय सदस्य हुन्।"
आर्थिक कूटनीतिमार्फत वैदेशिक लगानी भित्र्याउन जोड दिएका छौं : परराष्ट्रमन्त्री,"काठमाडौं : परराष्ट्रमन्त्री आरजु राणा देउवाले मन्त्रालयले आर्थिक कूटनीतिको प्रवर्द्धन गर्न अलग्गै महाशाखामार्फत काम सुरु गरेको बताएकी छन्। नेपाल उद्योग वाणिज्य महासंघको ५९औं वार्षिक साधारणसभालनई सम्बोधन गर्दै उनले नेपालमा लगानीका अधिक सम्भावनाहरू रहेकाले वैदेशिक लगानी भित्र्याउन सरकारले आर्थिक कूटनीतिलाई बलियो बनाएर अघि बढ्ने बताइन्। विदेशी लगानीकर्ताहरू नेपालमा लगानी गर्न इच्छुक रहेकाले बढी भन्दा बढी वैदेशिक लगानी भित्र्याउन सरकार र निजी क्षेत्र मिलेर लगानीको उचित वातावरण निर्माण गर्नुपर्नेमा उनले जोड दिइन्। 'हालसालै बैंककमा आयोजित बिमस्टेक सम्मेलन होस् या यसअघि प्रधानमन्त्रीज्युको चीन भ्रमणका क्रममा होस्। नेपालको निजी क्षेत्रले त्यहाँका उद्योगी व्यवसायीहरूसँग अन्तरक्रिया गरेको थियो। त्यस क्रममा म पनि सहभागी थिएँ। उहाँहरू नेपालमा लगानीका लागि इच्छुक रहेको मैले पाएँ। उहाँहरूलाई नेपालमा आकर्षित गर्न हामी सबै लाग्नुपर्छ,' उनले भनिन्। नेपालमा ऊर्जा, पर्यटन, पर्यटकीय पूर्वाधार निर्माण, सूचना प्रविधि आदि क्षेत्रमा लगानीका प्रसस्त सम्भावना रहेकाले आर्थिक कूटनीतिका माध्यमबाट वैदेशिक लगानी आकर्षित गर्ने काममा आफू कार्यरत रहेको र त्यसमा निजी क्षेत्रको पनि सक्रिय साथ र सहयोग आवश्यक रहेको उनले बताइन्। नेपालमा वैदेशिक सहायता आउने क्रम घट्दो अवस्थामा रहेको देखिएकाले मुलुकको अर्थतन्त्रलाई सबल र सक्षम बनाउन तथा समृद्ध नेपालको सपना साकार पार्न लगानीकर्ताहरूलाई उत्साहित गर्नुका साथै उद्यम व्यवसायको प्रवर्द्धनमा लाग्नुपर्ने अवस्था रहेको उनको भनाइ छ। उनले निजी क्षेत्र बलियो भए मात्र मुलुक र सरकार बलियो हुने बताउँदै वर्तमान सरकार देशको समृद्धिका लागि निजी क्षेत्रसँगको सहकार्यको पक्षमा रहेको स्पष्ट गरिन्। उनले भनिन्, 'सबै नेपाली आर्थिक विकास र प्रगतिका आकांक्षी हौं। ती आकांक्षाहरू निजी क्षेत्रको सक्रियता र सहभागिताबाट मात्र हासिल गर्न सकिन्छ। त्यसैले सरकार निजी क्षेत्रसँगको सहकार्यको पक्षमा छ।'"
कर्णाली राजमार्ग तीन ठाउँमा अवरुद्ध,"कालिकोट : कालिकोटसुर्खेत जोड्ने कर्णाली राजमार्ग अवरुद्ध भएको छ। गएराति भएको अविरल वर्षापछि आएको पहिरोले कर्णाली राजमार्ग अवरुद्ध भएको हो। सडक अवरुद्ध भएपछि यात्रु बाटोमै अलपत्र परेका छन्। पहिरो खसेपछि कर्णाली राजमार्ग अन्तर्गत कालिकोट स्थित खाँडाचक्र नगरपालिकाको सिम्लेगाडमा पहिरो खसेपछि सडक पूर्ण रुपमा अवरुद्ध भएको प्रहरी नायब उपरीक्षक टेकबहादुर रावतले बताए। उनले भने, राजमार्गको कालिकोट खण्डकै थप दुई स्थानमा सडक अवरुद्ध भएको छ। कर्णाली करिडोर अन्तर्गत सान्नी त्रिवेणी गाउँपालिका वडा नं ३ सिस्नेगाड, यस्तै कालिकोटको रास्कोट नगरपालिका८ भार्तडीमा पहिरो खसेर सडक पूर्ण रूपमा अवरुद्ध भएको छ। बुधवार साँझदेखि भीषण वर्षा, हावा हुरीसहित चट्याङ पर्दा ढुंगासहित पहिरो आएर राजमार्ग अवरुद्ध हुँदा सयौं यात्रुबाहक तथा मालबाहक सवारी रोकिएका छन्। नेपाल प्रहरीले राजमार्ग तथा कर्णाली कोरिडोर खुलाउन लागिपरेको छ।"
पूर्वराजा ज्ञानेन्द्रलाई जति धोइपखाली गरेपनि संवैधानिक बनाउन सकिदैन : गगन थापा,"काठमाडौं : नेपाली कांग्रेस महामन्त्री गगन कुमार थापाले पूर्वराजा ज्ञानेन्द्र शाहलाई जति धोइपखाली गरेपनि संवैधानिक बनाउन नसकिने बताएका छन्। नेपाली कांग्रेस बागमती प्रदेशले बिहीबार आयोजना गरेको कार्यक्रममा बोल्दै महामन्त्री थापाले पूर्वराजा ज्ञानेन्द्रलाई धोएर सफा गरेर कसैले पनि संवैधानिक बनाउन नसक्ने बताएका हुन्। निर्मल निवासमा बसेर उत्पात मच्याउने ज्ञानेन्द्रले नारायणहिटी दरबारमा बसेको भए के गर्थे होलान् भन्दै प्रश्न समेत गरे। 'नेपालको राजा कसैले पनि धोएर जति सफा गरे पनि उसलाई कसैले संवैधानिक बनाउन सक्दैन,' उनले भने, 'कांग्रेस लामो अनुभव गरेर त्यो निर्णय गरेको हो।' कांग्रेस नेपालको राजसंस्थालाई संवैधानिक बनाउनुपर्छ मान्यता राख्ने पार्टी भएको बताउँदै राजसंस्था भएका अन्य मुलुकको चरित्रजस्तो नेपालको राजसंस्थाले देखाउन नसकेको उनले दावी गरे। 'पार्टीको स्थापना भएदेखि नेपालको राजसंस्थालाई संवैधानिक बनाउनुपर्छ भन्ने मान्यता राख्ने पार्टी हो। ८ वर्ष झ्यालखानामा कोचिएको वीपी कोइरालाले सातवटा ज्यानमुद्दा लिएर नेपाल फर्किदै गर्दै गणेशमान र वीपी कोइराला उभिएर त्यो बेलामा नेपालको राजसंस्थालाई संवैधानिक बनाउनुपर्छ भन्ने मान्यता राखेको पार्टी हो। ०४६ सालको परिवर्तनपछि पनि त्यही मान्यता राखेको पार्टी हो,'तर पूर्वराजा ज्ञानेन्द्रले त्यो बुझेनन्।' प्रजातन्त्रको पक्षमा लड्दा राजाले नै आफ्ना पार्टीसभापति शेरबहादुर देउवालाई थुनेको बताए। राजा वीरेन्द्रको बंशनास हुँदा कपाल खौरेर आफू १३ दिन क्रिया बसेको उनले स्मरण गरे।"
टियुका उपकुलपति बरालको राजीनामा स्वीकृत,काठमाडौं : त्रिभुवन विश्वविद्यालय (टियु)का उपकुलपति प्राडा केशरजंग बरालको राजीनामा स्वीकृत भएको छ। प्रधानमन्त्री एवं कुलपति केपी शर्मा ओलीले बिहीबार बरालको राजीनामा स्वीकृत गरेका हुन्। चैत १५ गते राजीनामा बुझाएका बरालको राजीनामा स्वीकृत भएको प्रधानमन्त्री सचिवालयले जानकारी दिएको हो। तत्कालीन प्रधानमन्त्री पुष्पकमल दाहालले २०८० फागुन १० गते बराललाई त्रिभुवन विश्वविद्यालयका उपकुलपतिमा नियुक्त गरेका थिए।
"एकल अंकले घटेर बन्द भयो सेयर बजार, ५ अर्बमाथिको कारोबार","काठमाडौं : साताको अन्तिम कारोबार दिन बिहीबार नेप्से परिसूचक सामान्य अंकले घटेर बन्द भएको छ। अघिल्लो दिन बुधबार ९६६ अंकले बढेको नेप्से परिसूचक आज ५५७ अंकले घटेर २६७०७० विन्दुमा पुगेको हो। नेप्से परिसूचक घटे पनि कारोबार रकम भने बुधबारको तुलनामा वृद्धि भएको छ। बुधबार ४ अर्ब ४८ करोडको सेयर कारोबार भएकोमा आज ५ अर्ब ६३ करोड बराबरको कारोबार भयो। यसदिन ३२१ स्क्रिप्सको १ करोड १३ लाख ८४ हजार ७२५ कित्ता सेयर ५ अर्ब ६३ करोड ७९ लाख ८१ हजार २५० रुपैयाँमा खरिदबिक्री भए। नेप्से ओरालो लाग्दा कुनै पनि कम्पनीको सेयर सकारात्मक सर्किट लेभलमा कारोबार भएन। आज नेपाल माइक्रो इन्स्योरेन्स र क्रेष्ट माइक्रो लाइफ इन्स्योरेन्सको सेयर ९९८ प्रतिशतले बढ्यो। राधी विद्युत कम्पनी ३५ करोड ९४ लाख मूल्य बराबरको सेयर कारोबार गरी शीर्षस्थानमा रह्यो। यसैगरी एनआरएन इन्फ्रास्ट्रक्चर एण्ड डेभलपमेन्टको ३५ करोडको सेयर कारोबार हुँदा हिमालयन रिइन्स्योरेन्सको ३० करोड,सीईडीबी होल्डिंग्सको २९ करोड र नगदी ग्रुपको २६ करोड मूल्य बराबरको सेयर कारोबार भयो। चार समूहको उपसूचकबाहेक अन्य समूहको उपसूचक नकारात्मक देखिएका छन्। डेभलपमेन्ट बैंक, हाइड्रोपावर,माइक्रोफाइनान्स र म्युचुअल फण्डबाहेक अन्य समूहको उपसूचक घटेको हो। कारोबारमा आएकामध्ये ११३ वटा स्टक्सको मूल्य बढ्दा १३१ वटाको घट्यो। १ स्टकको मूल्य भने स्थिर रह्यो।"
गोरखाजितगढी ऐतिहासिक पदयात्रा सुरु,"गोरखा : ऐतिहासिक पर्यटन प्रवर्द्धनका कार्यक्रम गर्दै आएको नेपाली सेनाले बिहीबार गोरखा दरबारदेखि जितगढीसम्मको पदयात्रा सुरु गरेको छ। आठ दिने ऐतिहासिक पदमार्गको यात्रामा निस्केको नेपाली सेनाको टोलीलाई बिहीबार गोरखा दरबारमा औपचारिक कार्यक्रम गरी बिदाइ गरिएको छ। नेपाली सेनाले सो रुटमा गरेको पदयात्राको यो तेस्रो संस्करण हो। ऐतिहासिक पदमार्गमा पदयात्रा गर्ने सेनाका ४८ जनालाई बिहीबार बिहान ९ बजे पश्चिम पृतना पोखराका पृतनापति उपरथि मधुकर सिंह कार्की, श्री नं ३ बाहिनीपति सहायकरथि नुरेन्द्र मल्ल, गोरखा नगरपालिकाका मेयर कृष्ण राना, उपमेयर मसलीमाया थोकर, प्रमुख जिल्ला अधिकारी पुण्यविक्रम पौडेल लगायतले बिदाइ गरेका थिए। उनीहरूले नेपाली सेनाका स्थापना कालका पाँच कम्पनीका झण्डा र टर्च लाइट प्रदान गरी बिदाइ गरेका हुन्। सो अवसरमा गोरखनाथ तथा गोरखकालीका पुजारी, गुरुकुलका पुरोहितहरूले मन्त्र वाचन गरेर र महिला समूहको पञ्चेबाजा, नेपाली सेनाको ब्याण्ड बाजा समूहले बाजागाजासहित बिदाइ गरेका थिए। नेपाली सेनाको आयोजना र स्थानीय तहहरूको सहयोगमा गोरखातनहुँपाल्पा हुँदै जितगढीसम्मको आठ दिने पदयात्रा गर्न लागेको हो। २०७९ सालदेखि सुरु गरिएको यो पदयात्रा अहिले तेस्रो पटक भएको हो। ऐतिहासिक कोट, गढी, किल्लाहरूको संरक्षण गर्ने, इतिहास जोगाउने क्रममा पदयात्रा गर्न लागेको रिपुमर्दन गणका गणपति अशोक क्षेत्रीले बताए। यात्रामा सहभागी सो गणका ४८ जना नेपाली सेनाको टोलीले गोरखादेखि जितगढीसम्मको दुईसय सात किलोमिटर दूरी आठ दिनमा पूरा गर्नेछन्। गोरखा दरबारबाट चैत २७ गते सुरु भएको यात्रा पालुङ्टार सतिघाटबाट तनहुँलाई हस्तान्तरण गर्नेछ। तनहुँमा चैत २९, ३० र ३१ गते यात्रा रहनेछ। वैशाख २, ३, ४ र ६ गते टोली पाल्पा पुग्नेछ। ६ गते जितगढी पुगेपछि यात्रा भव्यताका साथ समापन गर्ने कार्यक्रम सेनाले तय गरेको छ। यात्रामा सहभागीलाई पदमार्गमा पर्ने स्थानीय तह र जिल्लाको सिमानामा जनप्रतिनिधि, सुरक्षा निकायका प्रमुखहरू सहितको उपस्थितिमा बिदाइ गर्ने कार्यक्रम तय भएको नेपाली सेनाले जनाएको छ। यात्रामा पृथ्वीनारायण शाहले तत्कालीन समयमा स्थापना गरेका पाँच पल्टनका सेना सहभागी छन्। यसअघि पनि सेनाले पृथ्वीनारायण शाहले काठमाडौंको हनुमानढोका दरबारसम्म यात्रा गरेको थियो। नेपाल एकीकरणको सुरुवात गोरखाबाट भएको र इतिहासका हरेक घटनामा गोरखा जोडिएकाले सेनाले गर्ने कार्यक्रम, गतिविधि पनि गोरखासँग जोडिएको रिपुमर्दन गणले जनाएको छ।"
सदर चिडियाखाना बेलुका ८ बजेसम्म खुल्ने,"काठमाडौं : जावलाखेलस्थित सदर चिडियाखाना नयाँ वर्ष २०८२ सालदेखि बेलुकी ८ बजेसम्म खुल्ने भएको छ। चिडियाखानाद्वारा आयोजित कार्यक्रममा वन तथा वातावरणमन्त्री ऐनबहादुर शाही ठकुरीले जनताको मागअनुसार आगामी वैशाख १ गतेदेखि चिडियाखाना बेलुका ८ बजेसम्म सञ्चालन गर्ने निर्णय भएको जानकारी दिए। 'त्यसका लागि राष्ट्रिय प्रकृति संरक्षण कोषको बोर्डबाट निर्णय गरी आवश्यक तयारी र प्रक्रिया अघि बढिसकेको छ,' उनले भने। चिडियाखाना हालः विहान १० बजेदेखि बेलुका ५ बजेसम्म सञ्चालन हुने गरेको छ। उनले यो चिडियाखाना साँघुरो भएकाले विस्तारका लागि सूर्यविनायकमा खुला चिडियाखानाको प्रावधानअनुसार आवश्यक काम भइरहेको बताए। कार्यक्रममा ललितपुर महानगरपालिकाका प्रमुख चिरिबाबु महर्जनले सदर चिडियाखाना ललितपुरको गहना भएको बताउँदै यसको सम्बर्द्धनमा सबैलाई हातेमालो गर्न आग्रह गरेका थिए।"
अर्घाखाँचीमा चट्याङ लागेर घाइते भएका वृद्धको मृत्यु,अर्घाखाँची : अर्घाखाँचीको भूमिकास्थान नगरपालिकामा चट्याङ लागेर घाइते भएका एक जनाको मृत्यु भएको छ । भूमिकासाथ नगरपालिका १० लिसेपानी बस्ने ७२ वर्षीय यमबहादुर घर्तीको चट्याङ लागेर मृत्यु भएको जिल्ला प्रहरी कार्यालय अर्घाखाँचीका प्रमुख डिएसपी चक्रबहादुर मल्लले जानकारी दिए । बोल्न नसक्ने बेहोसी अवस्थामा रहेका घर्तीलाई उपचारका लागि अर्घाखाँची अस्पतालमा ल्याइएको थियो । उनलाई अस्पतालले मृत घोषणा गरेको हो । घरमा रहेका अन्य परिवार सकुशल रहेका जिल्ला प्रहरी कार्यालय अर्घाखाँचीका सूचना अधिकारी जगन्नाथ मरासिनीले बताए ।
"अर्घाखाँचीमा चट्याङ लागेर एकजना गम्भीर घाइते, हुरीले डेढ दर्जन घरगोठका छाना उडायो",अर्घाखाँची : अर्घाखाँचीको भूमिकास्थान नगरपालिकामा चट्याङ लागेर एक जना गम्भीर घाइते भएका छन्। भूमिकास्थान नगरपालिका १० लिसेपानी बस्ने ७२ वर्षीय एमबहादुर घर्ती चट्याङ लागेर गम्भीर घाइते भएका हुन्। बोल्न नसक्ने बेहोसी अवस्थामा रहेका घर्तीलाई उपचारका लागि अर्घाखाँची अस्पतालमा ल्याइँदै गरिएको जिल्ला प्रहरी कार्यालय अर्घाखाँचीका प्रमुख डिएसपी चक्रबहादुर मल्लले जानकारी दिए। बिहान अन्दाजी ९ बजेर चट्याङ लागेको खबर प्राप्त हुनसाथ धनचौर प्रहरी चौकीबाट प्रसनि कुलराज खनालको कमाण्डमा गएको टोलीले घाइतेलाई तत्काल उपचारको लागि जिल्ला अस्पताल सन्धिखर्कतर्फ पठाएको हो। घरमा रहेका अन्य परिवार सकुशल रहेका छन्। गए रातीको हावाहुरीले पाणिनि गाउँपालिका ६ धातिबाङ्गमा १७ घर गोठका छाना उडाएको छ। वडा भरीमा ११ वटा घर र ६ वटा गोठका छानो हावाहुरीले उडाएको वडा अध्यक्ष कृष्णप्रसाद पौडेलले जानकारी दिए। हावाहुरीले छानो उडाएका घरगोठ तथा अन्य क्षतिको विवरण संकलन गर्ने कार्य भइरहेको वडा अध्यक्ष पौडेलले बताए। सन्धिखर्क नगरपालिका १० धरमपानीका कमल जिसिको कुखराको खोर गए रातीको हावाहुरीले भत्काइ पूर्ण रुपमा क्षति भएको छ। खोर भत्किएपछि खोरमा रहेका झन्डै १ सय ५० वटा बोइलर कुखरा च्याप्पिएर मरेका छन्। गत राती हावा हुरीसँगै परेको वर्षाको कारण शितगंगा नगरपालिका १२ देउराली बस्ने भीम बहादुर चित्रेको टिनले छाएको २ तले कच्ची घरको छानो उडाएको जिल्ला प्रहरी कार्यालय अर्घाखाँचीले जनाएको छ। छानो उडाउनुको साथै घरको गारोसमेत भत्किएको छ।
वसन्त ऋतुमा हिमाल आरोहणको सुखद सुरुवात,"काठमाडौं : वसन्त ऋतु सुरु भएसँगै हिमाल आरोहणका लागि चहलपहल बढेको छ। मार्च १ देखि अप्रिल ९ तारिख (फागुन १७ गतेदेखि चैत २७ गतेसम्म) ४१ समूहका ३८१ जनालाई विभिन्न हिमाल आरोहणको अनुमति दिइएको पर्यटन विभागका सूचना अधिकारी लीलाधर अवस्थीले जानकारी दिए। विभागले १५ हिमाल आरोहणका लागि ४१ समूहलाई अनुमति दिएको हो। हिमाल आरोहण अनुमतिको रोयल्टी बापत २४ करोड ५२ लाख रुपैयाँ संकलन भएको अवस्थीले अन्नपूर्णलाई जानकारी दिए। हिमाल आरोहरणको अनुमति लिनेमा २ सय ९७ जना पुरुष र ८४ जना महिला छन्। हरेक वर्ष सगरमाथा आरोहण नै सबैको आकर्षण बन्ने गरेको छ। यसपटक पनि सबैभन्दा बढी सगरमाथा आरोहणका लागि १४ समूहका १३४ जनाले अनुमति पाएका छन्। अघिल्लो वर्षको यही अवधीमा ३ समूहले मात्र सगरमाथा आरोहणका लागि अनुमति पाएको सूचना अधिकारी अवस्थीले जानकारी दिए। सगरमाथा हिमाल आरोहण अनुमतिबाट २० करोड १६ लाख रुपैयाँ रोयल्टी संकलन भएको छ। सगरमाथा चढ्न सबैभन्दा बढी अमेरिकाबाट ४२, चिनबाट १९ र भारतबाट १७ जनाले अनुमति पाएको विभागले जनाएको छ। अनुमति पाउने आरोहीमा नेपालसहित विभिन्न ५७ देशका नागरिक छन्। जसमा २ जना नेपाली आरोही छन्। सबैभन्दा धेरै ६९ अमेरिकी आरोहीले अनुमति पाएका छन्। छिमेकी मुलुक भारतबाट ५१ र चीनका ४३ आरोहीले हिमाल आरोहणको अनुमति लिएका छन्। सन् २०२५ को पहिलो हिमाल आरोहणको सिजनमा आरोहीको संख्या उत्साहित रूपमा बढेको विभागले जानकारी दिएको छ। हाल दैनिक करिब ५ वटा सम्म आरोहणको अनुमति दिइने गरिएको अवस्थीले बताए। सन् २०२४ मा २९६ टिमले हिमाल आरोहण गरेको थियो, जसमा सगरमाथा आरोहण गर्ने टिम ४६ थिए। अघिल्लो वर्ष हिमाल आरोहणबाट ७८ करोड रोयल्टी उठेकोमा ६० करोड सगरमाथाबाट मात्रै उठेको अवस्थीले जानकारी दिए। सगरमाथा आधार शिविरमा हिमपहिरो विश्वको सर्वोच्च शिखर सगरमाथा आधार शिविरमा बुधबार बिहान हिमपहिरो खसेको छ। आधार शिविर र प्रथम क्याम्पबीचको खुम्बुवास्थलमा हिमपहिरो गएको विभागका सूचना अधिकारी अवस्थीले जानकारी दिए। हिम पहिरोका कारण नरोप फिक्सिङ (डोरी तान्न) गएकाहरू जान नसकेको उनले बताए। हिम पहिरोका कारण १ हजार मिटर ओछ्याएको डोरी पुरिएको छ भने ४ वटा भर्याङ पनि छोपिएका छन्। १२ दिन पर्ख र हेरको अवस्थामा रहेको उल्लेख गर्दै अवस्थीले त्यहाँको हावाको वेग ३५ किलोमिटर प्रतिघन्टा भएकाले मौसम बिग्रिएको बताए। मंगलबार भारी हिउँ परेको पनि उनले जानकारी दिए।"
चालू आर्थिक वर्षमा बिना अध्ययन ११ हजार योजनामा बजेट राख्दा कार्यान्वयनमा समस्या भयो : अर्थमन्त्री,"काठमाडौं : उपप्रधान एवं अर्थमन्त्री बिष्णुप्रसाद पौडेलले तयारीबिनाका योजना बजेटमा राख्दा कार्यान्वयनमा समस्या देखिएको बताएका छन्। सिंहदरबारमा बिहीबार बसेको राष्ट्रियसभा अन्तर्गतको विकास, आर्थिक मामिला तथा सुशासन समितिमा पौडेलले चालू आर्थिक वर्षमा बिना अध्ययनका करिब ११ हजार योजनामा बजेट लोड गरिएका कारण कार्यान्वयनमा समस्या देखिएको दाबी गरेका छन् । यसअघि ७ हजार आयोजना रहेकोमा ११ हजार योजना थप गरि १८ हजार आयोजना रहेको र त्यसलाई अघि बढाउन समेत समस्या भएको उनको भनाई छ । गत वर्ष अर्थमन्त्री वर्षमान पुनले १८ खर्ब ६० अर्ब ३० करोड रुपैयाँको बजेट सार्वजनिक गरेका थिए। पौडेलले सिमित स्रोतको अत्याधिक सदूपयोगमा सरकारले ध्यान दिएको भन्दै आगामी आर्थिक वर्षको बजेट निर्माणमा पनि सिमित स्रोतलाई ध्यान दिइने उल्लेख गरे । उनले क्यालेन्डर बनाएर आगामी आर्थिक वर्षको बजेट निर्माणको काम भइरहेको र बजेट लेखन टोलीले काम सुरु गरिसकेको जानकारी दिए । संविधानमा उल्लेख अधिकारको सुनिश्चितताको सीमाभित्र रहेर बजेट निर्माणका गर्ने सोचका साथ गृहकार्य भइरहेको उनको भनाइ छ । त्यस्तै अर्थमन्त्री पौडेलले वर्तमान सरकार गठन हुनुभन्दा पहिलेका सरकारका काम कारवाहीका कारण मुलुक ग्रे लिष्टमा पुगेको भन्दै यसबाट निस्कने सम्दर्भमा समयबद्ध कार्यतालिका बनाएर अघि बढिरहेको जानकारी दिए। उनले ग्रे लिष्टबाट बाहिर निस्कन दुई वर्षको समय रहेपनि त्यसभन्दा अघि नै बाहिर निस्कने गरि सरकार अघि बढेको जिकिर गरे । पौडेलले सुशासन बिना समृद्धि सम्भव छैन भन्ने सोचका साथ मन्त्रालयले आफ्नो काम अघि बढाइरहेको जानकारी दिए ।"
"दाउन्नेमा यात्रुलाई सास्ती, बाटो चिप्लो हुँदा यातायात अवरुद्ध",नवलपुर: सडकको खराब अवस्थाका कारण दाउन्नेमा यात्रुले निकै सास्ती खेप्नु परेको छ। बाटो विस्तारका क्रममा ठाउँ ठाउँमा कटान भएको र कल्भर्ट निर्माणका लागि खाल्डो खनिएकाले बाटोमा हिँड्न निकै कठिनाइ भएको छ। बिहीबार बिहान भएको वर्षाका कारण बाटो चिप्लो हुँदा अहिले यातायातका साधन चल्न नसकेको जिल्ला प्रहरी कार्यालय नवलपुरले जानकारी दिएको छ। सयौं यातायातका साधन र यात्रुहरू बिहानदेखि जाममा छन्। सडक निर्माणका लागि बुधबार बिहान ११ बजेदेखि अपरान्ह ३ बजेसम्म बाटो बन्द गरिँदै आइएको छ। बिहीबार बिहान वर्षाका कारण बाटो बिग्रँदा गन्तव्यमा हिँडेका यात्रुहरू अलपत्र अवस्थामा छन्। जिल्ला प्रहरी कार्यालयले बाटो मर्मत गरेर यातायात सञ्चालन गर्ने प्रयास भइरहेको जानकारी दिएको छ। सडक अवरुद्ध भएका कारण सवारी साधनहरू लामो समयदेखि जाममा बस्न बाध्य भएका छन्। जसका कारण यात्रुहरूले सास्ती खेप्नु परेको छ।
नेपाल बार एसोसिएसनको अध्यक्षमा मिश्र निर्वाचित,"काठमाडौं : नेपाल बार एसोसिएसनको अध्यक्षमा प्राडा विजयप्रसाद मिश्र निर्वाचित भएका छन्। प्रतिस्पर्धी वरिष्ठ अधिवक्ता रमन श्रेष्ठलाई पराजित गर्दै मिश्र बार एसोसिएसनको अध्यक्षमा निर्वाचित भएका हुन्। अन्तिम मतपरिणामअनुसार मिश्रले पाँच हजार ५२ मत प्राप्त गरेको छ भने श्रेष्ठले दुई हजार ६ सय २१ मत पाए। निर्वाचित भएपछि नवनिर्वाचित अध्यक्ष मिश्रले बारमा सबैलाई समेटेर एकजुट भएर अघि बढ्ने बताए। स्वतन्त्र न्यायपालिकाको वास्तविक रूपमा स्थापित गर्न र स्वच्छ न्यायपालिकाको स्थापनाका लागि पहल गर्ने उनले बताए। मिश्रले लयर्स एकेडेमीको स्थापनामार्फत कानुन व्यवसायीहरूको अध्ययन प्रशिक्षण तथा तालिमका लागि प्रयाप्त अवसरको व्यवस्था गरिने उल्लेख गरे। उनले संविधान संशोधनमा समेत बारले महत्त्वपूर्ण योगदान पुर्याउने बताए। त्यस्तै बारको उपाध्यक्षमा कोशी प्रदेशबाट पदमप्रसाद लिम्बु, मधेसबाट अजयशंकर झा, बागमतीबाट तेजबहादुर रावल, गण्डकीबाट भुपेन्द्र खनाल, लुम्बिनीबाट कृष्णप्रसाद पोख्रेल, कर्णालीबाट विवशकुमार बस्नेत र सुदूरपश्चिमबाट सिद्धराज ओझा निर्वाचित भए। त्यस्तै महिला उपाध्यक्षमा सरस्वती श्रेष्ठ विजयी भए। महासचिवमा यज्ञमणि न्यौपाने निर्वाचित हुँदा कोषाध्यक्षमा जगतबहादुर कार्की विजयी भए। नेपाल बारको चुनावमा मिश्रको प्यानल नै निर्वाचित भएको हो।"
दिपेन्द्रसिंह ऐरीको फेरि नयाँ विश्व कीर्तिमान,काठमाडौं : नेपाली राष्ट्रिय क्रिकेट टिमका अलराउन्डर दीपेन्द्रसिंह ऐरीले टी२० अन्तर्राष्ट्रिय क्रिकेटमा अर्को नयाँ कीर्तिमान बनाएका छन्। टी२० अन्तर्राष्ट्रिय क्रिकेटमा हालसम्म कुनैपनि खेलमा डकआउट नहुने खेलाडीको कीर्तिमान बनाएका हुन्। उनले ७६ खेलमा ६६ पारी खेल्दा कुनै पनि पारीमा डकआउट भएका छैनन्। उनले बिहीबार बिहान भएको कुवेतसँगको खेलमा दिपेन्द्रले १२ बलमा ३ छक्का र २ चौका प्रहार गर्दै ३१ रन बनाएका थिए। उनले आक्रामक पारी खेल्दै खेललाई नेपालको पक्षमा पारेका थिए। उनले हङकङमा जारी चारदेशीय टी२० अन्तर्राष्ट्रिय सिरिजको दोस्रो खेल खेलिसक्दा यो कीर्तिमान बनाएका हुन्। डक नहुने खेलाडीको सूचीको दोस्रो स्थानमा वेष्ट इन्डिजका दाँया हाते ब्याटर मार्लोन स्यामुइल रहेका छन् । उनले ६७ खेलमा ६५ पारीमा हालसम्म डकआउट भएका छैनन्। तेस्रो स्थानमा श्रीलंकाका लोकुगे दिनेश चान्दिमालले ६१ पारीमा डक आउट नभई तेस्रो स्थानमा रहेका छन्। सिंह टी २० मा हालसम्म एक इनिङ्समा उच्च स्ट्राइक रेटमा खेल्ने खेलाडीको लिष्टमा पनि शीर्ष स्थानमा रहेका छन्। उनले १९ औं एसियाली खेलकुद प्रतियोगितामा मंगोलियाविरुद्ध ९ बलमा अर्धशतक प्रहार गर्ने खेलाडी बनेका थिए। उनको त्यो रेकर्ड कसैले तोड्न सक्दैन। त्यो रेकर्ड बराबरी मात्रै हुन सक्छ । उनले भारतीय स्टार ब्याटर युवराज सिंहको १२ बलमा अर्धशतक प्रहार गर्ने कीर्तिमान तोडेका थिए। सबैभन्दा छिटो अर्धशतक बनाउने खेलाडीको सूचीमा दिपेन्द्र शीर्ष स्थानमा छन् भने युवराज सिंह दोस्रो स्थानमा रहेका छन्। उनले ६ बलमा ६ छक्का प्रहार गर्ने एक खेलाडीमा उनी पनि एक हुन्। ट्राइगर को उपनाम पाएका दिपेन्द्र निकै छरिता खेलाडी हुन्। उनले टी २० अन्तर्राष्ट्रिय क्रिकेटमा उनले ७६ वटा खेल खेल्दा ४९ विकेट लिएका छन्। जसमा ६ विकेट कट एण्ड बोल्ड मार्फत लिएका छन्। यो पनि पढ्नुहोस कीर्तिमानी दीपेन्द्रसिंह ऐरी
धुवाँकोटको तामाखानी अध्ययन सुरु,"गोरखा : १२० वर्षभन्दा पहिले सञ्चालनमा रहेर बन्द रहेको धुवाँकोटको तामाखानीबारे अध्ययन सुरु भएको छ । पालुङटार नगरपालिका ८ धुवाँकोटको जंगलमा रहेको तामाखानीको खानी तथा भूगर्भ विभागका इन्जिनियर सुजन देवकोटाको टोलीले अध्ययन गर्न सुरु गरेको हो । स्थानीयवासी र नगरपालिकाको अनुरोध एवं प्रधानमन्त्री कार्यालयको निर्देशनमा विभागले अध्ययन थालेको वडाध्यक्ष होपबहादुर नेपालीले जानकारी दिए । इन्जिनियरसाप र जनप्रतिनिधिसहित १० जनाको टोलीले खानीभित्र छिर्ने बाटो बनाउन प्रयास गरेको थियो, नेपालीले भने, तर यत्तिका वर्षसम्म प्रयोगविहीन भएको खानीको प्रवेशद्वार भत्किएर, भास्सिएरभित्र पस्न नसक्ने भएको रहेछ । त्यसैले अस्ति सम्भव भएन । अब फेरि थप बलसहित खन्ने प्रयास गर्ने छौं । त्यहाँको ढुंगा, माटो आदि अध्ययन अनुसन्धानका लागि खानी तथा भूगर्भ विभागमा पठाउने निर्णय भएको वडाध्यक्ष नेपालीले बताए । पहिरोले खानीभित्र जाने बाटो थुनिएर अध्ययन, अनुसन्धान गर्न कठिनाइ भएको विभागका इन्जिनियर सुजन देवकोटाले बताए । धुवाँकोटमा सय वर्षअघि सञ्चालनमा रहेर बन्द भएकाले तामा छ कि छैन भन्नेमा शंका छैन । तर सय वर्षदेखि बन्द भएको ठाउँ एक दुई दिन खनेर खानीभित्र पस्न सक्ने ठाउँ बनाउन सकिँदैन । त्यहाँ अझै खन्नुपर्दछ, उनले भने, यहाँ मात्र होइन, नेपालको पहाडी भूभागमा तामाखानी बग्रेल्ती छन् । तर अन्दाजमा उत्खनन गर्न मिल्दैन, त्यसैले प्रारम्भिक अनुसन्धान गरेर मात्र उत्खनन गर्ने छौं । गोरखाको ग्याजी तामाखानी उत्खननका लागि दुई वर्ष लगातार टेन्डर गर्दा पनि कसैको आवेदन नआएकाले यस वर्ष पनि टेन्डरको तयारीमा रहेको उनको भनाइ छ । तर स्थानीयवासीको भने सरकारले तामाखानीलाई बेवास्ता गरेको गुनासो छ । खानीको अध्ययन भएर सञ्चालनमा ल्याउन सके जिल्लाकै आर्थिक कारोबारले फड्को मार्ने र हजारौं युवाले रोजगारी पाउने स्थानीय काजीराम परियारको भनाइ छ । त्यस्तै स्थानीय खानीबाट तामा निकाल्न सके तामाका भाँडाकुँडाको आयात रोकिने र निर्यात गर्न सकिने उनी बताउँछन् । तत्कालीन श्री ३ चन्द्रशमशेरबाट इजाजत पाएपछि गाईखुर घर भएका चारखालका डिठ्ठा रामदत्त पन्तले धुवाँकोटमा तामा खानी उत्खनन गरेका थिए । उत्खनन गरेको पहिलो दिन ८२ धार्नी तामा निकालेका उनका पछिल्ला पुस्ताका रामजी पन्त बताउँछन् । यहाँको तामा लगेर गाईखुर बरफडाँडामा तामाको पाताले छाएको घर बनाउने योजना बनाउँदै थिए । तर त्यति नै बेला दोस्रो विश्वयुद्धले ध्वस्त बनेका विकसित मुलुकका संरचना बनाउन तथा हतियार बनाउन तामाको हाहाकार भएको थियो । त्यसैले तामाको पाताले घर छाएको प्रचारप्रसार भएमा अन्तर्राष्ट्रिय स्तरबाटै खतरा हुने त्रासले यो प्रोजेक्ट सफल भएन । वनभरि तामाका मुना फेला पारेपछि यसको उत्खनन स्थानीयवासीले श्री ३ सँग उठबस भएका गाईखुरका रामदत्तलाई अनुरोध गरेका थिए । मनग्य तामा उत्खनन गरेपछि हौसिएका रामदत्त डिठ्ठाले स्थानीय देवदेवीको दोष मेटाउने हेतुले त्यसको आसपास सिद्धबाबाको थान स्थापना गरे । त्यहाँ हरेक मंगलबार पूजा गर्ने थिति बसाले । त्यहाँ नगरा बजाउने नचर्गीलाई रातामाटेमा १० मुरी माटो बकस दिए । त्यहाँ अहिले पनि हरेक मंगलबार पूजाआजा हुने गर्छ ।"
"सरकारको मुख्य एजेण्डा स्थायित्व, सुशासन र विकास हो : प्रधानमन्त्री ओली","काठमाडौं : प्रधानमन्त्री केपी शर्मा ओलीले वर्तमान सरकार स्थिरता, स्थायित्व, सुशासन र विकासका लागि बनेको बताएका छन्। बिहीबार काठमाडौंमा नेपाल उद्योग वाणिज्य महासंघको ५९औं वार्षिक साधारणसभाको उद्घाटन गर्दै उनले अहिलेको सरकारको मुख्य एजेण्डा नै स्थायित्व, सुशासन र विकास रहेकाले अहिले गतिशील स्थायित्व कायम भएको बताए। उनले राज्यका नीतिहरू छिनछिनमा अस्वभाविकरूपमा बदलिने र नकारात्मक असर पर्ने कामको अन्त्य गर्नेमा सरकारको ध्यान रहेको बताए। प्रधानमन्त्री ओलीले सबैको विचारलाई सरकारले सम्मान गर्ने भएकाले अहिले कुनै आन्दोलन गरिरहनुपर्ने अवस्था नरहेको जिकिर गरे। उनले सरकार र निजी क्षेत्रको सहकार्यबाट राष्ट्रिय उपलब्धि हासिल गर्नुपर्नेमा जोड दिए। निजी क्षेत्रसमेत विकासका लागि कम्मर कसेर आत्मविश्वासका साथ लागेकाले सरकार त्यसलाई सघाउन तयार उनले बताए। प्रधानमन्त्री ओलीले जनतालाई सेवा र सुविधा दिनका लागि विद्यमान प्रणाली स्थापना भएको र अहिलेको सरकारले यस प्रणालीलाई बलियो बनाउँदै लैजाने धारणा राखे। ठूला उत्पादन र उत्पादकत्व बढाउन सरकार अग्रसर रहेको भन्दै उनले निजी क्षेत्रले दिएका सुझावका आधारमा सरकारले नीति र कानुन बनाउँदै आएको पनि बताए।"
कल्भर्ट थुनिँदा पुल भत्कियो,"उदयपुर : सिद्धिचरण लोकमार्गअन्तर्गत उदयपुरको कटारी नगरपालिका२ अमाह खोलामा लगाइएको पक्कीपुल बाढीले भत्काइदिएको छ। मिर्चैयाकटारीघुर्मी सडक योजनाअन्तर्गत निर्माणाधीन सिमानपुर र कल्याणपुर जोड्ने ५० मिटर लामो निर्माणाधीन पक्कीपुल बुधबार राति आएको बाढीले बीचैमा भाँचिदिएको हो। योजना प्रमुख पशुपति ज्ञवालीका अनुसार बेमौसमी पानी परेको र त्यसैको बाढीका कारण पुलमुनि लगाइएको ह्युमपाइप थुनिएर ५० मिटर लामो पक्की पुलमा क्षति पुगेको हो। प्रमुख ज्ञवालीले भने, प्रिस्थेस प्रविधिको उक्त पुलले लोड लिनका लागि ढलान भएको २८ दिनपछि केबल हाल्नुपर्ने थियो। ढलान भएको २० दिन मात्रै भएको थियो, २८ दिन पुगेपछि केबल राखेर तानेपछि मात्रै पुलले लोड बहन गर्थ्यो। यस्तो मौसममा पानी आउँछ भन्ने कसैलाई अनुमान भएन, अचानकको वर्षाले ह्यूमपाइपबाट बग्ने भन्दा ठूला बाढी आएर पुलमा क्षति भयो। सूर्य कन्सट्रक्सन धरानको जिम्मामा रहेको उक्त पुल तयार नहुँदै बाढीले क्षति गरेपछि स्थानीयले पुनः वर्षामा बाढीकै सामना गर्नु पर्ने भएको छ। प्रमुख ज्ञवालीले पुल भत्किनु प्राविधिक त्रुटि नभई अप्रत्यासित मौसम भएको बताए। चैत महिनामा यस्तो बाढी आउँछ भन्ने योजना नै भएन, त्यसो हुँदा विकल्प केही तयार हुन सक्थे होला, त्यसैले प्राविधिक कमजोरी नभई प्राकृतिक दुर्घटना हो। उनले भने। भत्किएको पुल पुनः निर्माणको दायित्व निर्माण कम्पनीकै हुने उनले बताए। उनले भने, पुलको इन्स्योरेन्स रहेकाले उक्त क्षतिको कभर त्यहीँबाट हुन्छ, तर, त्यसका लागि समय लाग्छ। पुरै भत्काएर बनाउनु पर्ने भएकाले यो वर्ष पुल बन्न सक्ने अवस्था नरहने उनले बताए। हाम्रो योजना यो वर्षामा यातायात चलाउने भन्ने नै थियो, उनले भने, प्रकृतिले साथ दिएन अब अर्को वर्षका लागि लम्बियो। सडक विभागले ७२ किलोमिटर लामो मिर्चैयाकटारीघुर्मी सडकको स्तरोन्नति तथा विस्तारका लागि ईआईए स्वीकृत गरेर ठेक्का लगाउने प्रक्रियामा रहेको छ। त्यसका लागि करिब ९ अर्ब ४७ करोड लाग्ने अनुमान गरिएको जनाइएको छ। योजना अन्तर्गत ४ वटा लामो पुल र ७ वटा सानो पुल, २ सय ८९ वटा पाइप कल्भर्ट, ८ बक्स कल्भर्ट, २६ स्ल्याब कल्भर्ट र ५ वटा कजवे निर्माण गर्नुपर्ने छ।"
'स्काईवेल चलाएर युरोप घुम्ने मौका',"काठमाडौं : युरोपमा स्काईवेल ड्राईभ गर्न जाने होईन त? नेपाली बजारमा पाइने लक्जरी एसयुभी स्काईवेल ड्राईभ गर्ने ग्राहकहरुलाई स्काईवेल नेपालले युरोप भ्रमणमा लैजाने भएको छ । 'स्काईवेल ड्राईभ२०२५ नेपाल टु युरोप' क्याम्पेनमा सहभागी भए स्काईवेल खरिद गर्ने हरेक ग्राहकका जोडीले यस अफर अन्तर्गत युरोप भ्रमणको अवसर प्राप्त गर्नेछन् । स्काईवेल 'विई ११' तथा 'स्काईवेल ईटी ५' खरिद गर्दा खरिदकर्ता जोडीलाई नै युरोप भ्रमणमा लगिनेछ । स्काईवेल युरोपियन बजारमा लोकप्रिय ब्राण्ड हो । युरोपेली सुरक्षा मापदण्ड अनुसार बनेको स्काईवेल विई ११ ले सिएनक्याप क्र्यास टेस्टमा फाईभ स्टार सेफ्टी रेटिङसमेत प्राप्त गर्न सफल भइसकेको छ। त्यसैगरी चीनबाट निर्मित ईभीमा ईयु सर्टिफिकेशन प्राप्त गर्ने पहिलो प्रडक्ट पनि हो । अत्यन्त आरामदायी, सुरक्षित र सोलिड स्ट्रक्चरमा बनेका स्काईवेल नेपालमा उपलब्ध पहिलो र एक मात्र 'रियल इभी एसयुभी' हो । काठमाडौंबाट नेपालको कुनै पनि गन्तव्यमा सिंगल चार्जमा सजिलै पुग्न सकिने स्काईवेलले दिने ६२० किलोमिटरको रेन्जले स्काईवेललाई युरोपेली सडकमा समेत लोकप्रिय बनाउन सफल भएको हो । हाईअर स्पिड र लक्जरी दुवै अपरिहार्य मानिने युरोपमा नेपालमा आउने चाईनिज इभी विरलै पाइन्छन् । जसमा स्काईवेलले भने बाजी मारेको छ । युरोपेली मूलुकहरुमा स्काईवेलले राम्रो सफलता हात पारेको छ । यो दावी गरिरहँदा यसलाई यथार्थमा पुष्टि गर्ने र ग्राहकलाई आफ्ना सवारी साधन निर्यात भएकै देशमा लगेर ग्राहकलाई एक्सपिरियन्स गराउने उदेश्यका साथ स्काईवेलको आयातकर्ता जि मोटर्स प्रा लि ले यो विशेष योजना ल्याएको हो । 'स्काईवेल ड्राईभ२०२५ नेपाल टु युरोप' योजना अन्तर्गत स्काईवेलका जुनसुकै एसयुभी खरिदकर्ता कप्लसले युरोपमै गएर स्काईवेल ड्राईभको मौका प्राप्त गर्नेछन् । सन् २०२५ मोडेलको जुनसुकै भेरीयन्ट टेष्ट ड्राइभ गर्ने ग्राहक पनि यो योजनामा सहभागी हुन सक्नुहुनेछ । यसका लागि आफूले स्काईवेल टेस्ट ड्राईभ गर्दाको अनुभव कुनै पनि सोसल मिडियामा शेयर गरि ह्यासट्याग टेस्टड्राईभ स्काईवेल () ह्यासट्याग 'स्काईवेल ड्राईभ नेपाल टु युरोप' () लेखेपुग्छ । यसरी टेस्ट ड्राईभमा सहभागी हुने ग्राहक मध्ये २ जना विजेताले (१ महिला टेस्ट ड्राइभ र १ पुरुष टेस्ट ड्राईभ) समेत युरोप भ्रमणको अवसर र युरोपमै स्काईवेल ड्राईभको मौका प्राप्त गर्नुहुनेछ । स्काईवेलको ईटी ५ लङ् रेन्ज भेरियन्ट हो जसको विक्री मूल्य १ करोड १५ लाख रहेको छ भने स्काईलेलको विई ११४१० किमी ७९ लाख ९० हजार र विई ११ ५२० किमी ८९ लाख ९० हजार पर्न जान्छ । स्काईवेलका यि दुवै मोडल फुल साईज एसयुभी हुन् । १९० एमएम ग्राउण्ड क्लियरेन्स रहेका अत्याधुनिक सुविधा र फिचरका साथमा आउने यि दुवै एसयुभीमा उपलब्ध लक्जिरीका कारण विजनेस क्लास एसयुभी पनि भनेर चिनिंदै आएको छ । स्काईवेलले भक्तपुरको राधेराधे र ईटहरीमा अत्याधुनिक सर्भिस सेन्टर संचालनमा ल्याईसकेको छ भने नक्साल, राधेराधे, विराटनगर, इटहरी, चितवन र पोखरमा विक्री कक्षहरु संचालन आइसकेका छन् ।"
हिमालय संकटमा संवाद,"काठमाडौं : नेपाल सरकारले पहिलो पटक आगामी जेठ २ देखि ४ सम्म सगरमाथा संवाद कार्यक्रम गर्न लागेको छ । सोही कार्यक्रमको पूर्वसन्ध्यामा राजधानीमा सगरमाथा संवादकै लागि उठाउन सकिने विषयका बारेमा छलफल भएको थियो । कार्यक्रममा बोल्दै वन तथा वातावरण राज्यमन्त्री रूपा विकले सगरमाथा संवाद जलवायु परिवर्तनका लागि विश्वव्यापी पहल भएको बताइन् । उनले उक्त संवादले प्रकृतिलाई मात्र नभएर कार्बन कम उत्सर्जन गर्ने समुदायका मानिसलाई समेत लक्षित गरेको उल्लेख गरिन् । इन्टरनेसनल रिलेसन एन्ड ग्लोबल डिप्लोमेसी डाइलग (आईआरजीडीडी) ले नेपाल सरकारसँगको सहकार्यमा जलवायु परिवर्तनको कारण हिमाल र मानवजातिमा परेको असरलाई औंल्याउन गरेको प्रिसगरमाथा संवाद कार्यक्रममा बोल्दै मन्त्री विकले भनिन्, नेपाल जलवायु परिवर्तनको कारणले गर्दा अध्याधिक जोखिमपूर्ण मुलुक हो । आईआरजीडीडीकी अध्यक्ष तथा पूर्वराजदूतसमेत रहेकी शर्मिला ढकाल पराजुलीले हिमाल र मानवजातिको बीच महŒवपूर्ण सम्बन्धको लागि प्रिसगरमाथा संवाद आयोजना गरिएको बताइन् । उनले भनिन्, आजको छलफलले हामीलाई ढाक्न नसक्ने सत्यलाई फेरि जोड दिएको छ । जलवायु संकट हिमालयको संकटको । र, विश्वको जलवायु क्षेत्रको केन्द्रमा हिमालय संकटको बहस हुनै पर्छ । उनले यो संवादले भविष्यमा हिमालय शृंखलाको अवस्था हाम्रो बलियो सहकार्यमा भरपर्ने बताउँदै सगरमाथा संवादको प्रिशृंखलाको रूपमा तीनवटा लगातार छलफल चलाउने र सरकारलाई सुझाव दिइने बताइन् । कार्यक्रममा बोल्दै इसिमोडका महानिर्देशक डा ग्याम्त्सोले हिमालय क्षेत्रको जनताको भएको कारणले गर्दा अब प्रकृतिलाई फिर्ता दिने समय भएको उल्लेख गरे । आईआरजीडीडीले प्रिसगरमाथा संवादका दौरानमा भएको छलफलबाट आएका महŒवपूर्ण सुझावहरूलाई नेपाल सरकारको सगरमाथा संवाद सचिवालयलाई हस्तान्तरण गर्ने संस्थाकी अध्यक्ष पराजुलीले भनिन् ।"
जडिबुटी उत्पादन तथा प्रशोधन कम्पनीका कर्मचारीविरुद्ध भ्रष्टाचार मुद्दा,"काठमाडौं : अख्तियार दुरूपयोग अनुसन्धान आयोगले जडिबुटी उत्पादन तथा प्रशोधन कम्पनीको शाखा कार्यालय कैलालीका प्रमुख स्टोर सहायक तहपाँचौंमा कार्यरत प्रेमबहादुर रावलविरुद्ध नक्कली शैक्षिक प्रमाणपत्रको आरोपमा भ्रष्टाचार मुद्दा दायर गरेको छ। आयोगका प्रवक्ता राजेन्द्र कुमार पौडेलले कैलालीका प्रमुख स्टोर सहायक रावलविरुद्ध नक्कली शैक्षिक प्रमाणपत्रको आरोपमा आज विशेष अदालत काठमाडौंमा भ्रष्टाचार मुद्दा दायर गरेको जानकारी दिए। उनका अनुसार शैक्षिक प्रमाणपत्र नक्कली भएकाले छानविनको माग गर्दै रावलविरुद्ध उजुरी परेको थियो। सोही उजुरीका आधारमा अनुसन्धान हुँदा उनले माध्यमिक शिक्षा परिषद् उत्तर प्रदेश,बोर्ड अफ हाइस्कुल एण्ड इण्टरमिडिएट एजुकेशन युपीको हाइस्कुल परीक्षा उत्तिर्ण गरेको नक्कली शैक्षिक योग्यताको प्रमाण पेश गरी नियुक्ति लिएको खुल्न आएको अख्तियारको दावी छ। आयोगका अनुसार सोही प्रमाणपत्रका आधारमा जडिबुटी उत्पादन तथा प्रशोधन कम्पनीमा स्टोर सहायक तहचौथो पदमा नियुक्ति लिइ बढुवा भइ प्रमुख स्टोर सहायक तह पाँचौंको सुविधा लिएको पाइएकाले उनलाई साविक भ्रष्टाचार निवारण ऐन,२०१७ को दफा १२ र दफा २९ तथा भ्रष्टाचार निवारण ऐन २०५९ को दफा १६ को उपदफा (१)बमोजिमको कसूरमा कैद र जरिवाना हुन मागदावी गरिएको छ।"
बागमतीमा नै ढल मिसिनुको कारण लेखाजोखा गरौं : उपप्रधानमन्त्री सिंह,काठमाडौं : उपप्रधान एवं शहरी विकासमन्त्री प्रकाशमान सिंहले बागमती सभ्यतालाई कायम राख्न भइरहेका काम कारबाहीप्रति असन्तुष्टि जनाएका छन्। अधिकार सम्पन्न बागमती एकीकृत सभ्यता एकीकृत विकास समितिको ३१ औं वार्षिकोत्सवका अवसरमा बिहीबार काठमाडौंमा आयोजित कार्यक्रममा बागमती सम्यतालाई कायम राख्न विभिन्न क्रियाकलाप भएपछि प्रभावकारी हुन नसकेको भन्दै असन्तुष्टि जनाएका हुन्। विकास समितिले बागमती सभ्यतालाई कायम राख्नका लागि काम गरेपनि त्यसलाई व्यवस्थित गर्न नसकेको आम गुनासो रहेको उनको भनाई छ। सिंहले विभिन्न स्थानमा ढलहरू बनाएपनि बागमतीमा नै ढल मिसिनुको कारण लेखाजोखा गर्नुपर्नेमा जोड दिए। उनले अब खाली प्रचारबाजीका लागि नभइ जनताले महसुस गर्नेगरी काम गर्नुपर्ने धारणा राखे। अहिले सम्पन्न गरिसकेको योजनाहरूका बारेमा आमजनतालाई जानकारी गराउने र आगामी कार्यक्रमहरू पनि जनतालाई जानकारी गराउँदै अघि बढाउनुपर्ने उनले बताए। सिंहले बर्षायाममा आउन सक्ने बाढीलाई नियन्त्रण गर्न सरसफाइ लगायतका कामलाई अघि बढाउनुपर्ने उल्लेख गरे।
"विद्यालयसहित थुप्रै घरको छानो उडायो, विद्युत र टेलिफोन अवरुद्ध","गुल्मी : बुधबार साँझदेखि पानीसहित आएको हावाहुरीले जिल्लाका विभिन्न ठाउँमा भौतिक क्षति पुर्याएको छ । हावाहुरीका कारण घर,होटल,विद्यालयलगायत संरचनाका छाना उड्नुका साथै पशुचौपायका खोर समेत क्षतिग्रस्त भएको जिल्ला प्रहरी कार्यालय गुल्मीका प्रहरी नायब उपरीक्षक (डीएसपी) गंगा बहादुर सारुले जानकारी दिए । धुर्कोट गाउँपालिका४ स्थित जैसीथोक रौताडीका पूर्णप्रसाद पाध्याको दुईतले टिनको घरको छानो पूर्णरूपमा उडाएको छ । घटनापछि प्रहरी चौकी जैसीथोकबाट गएको प्रहरी टोलीले तत्काल उद्धार कार्य गरेको थियो । त्यस्तै,सोही गाउँपालिका३ बर्दबासका कृष्ण बिष्टको दुईतले घरको पाली हावाहुरीले उडाएको छ । बिष्टको बाख्राको खोर समेत क्षतिग्रस्त बनेको छ । क्षतिको अवलोकन गरी विवरण संकलन गरेको प्रहरीले जनाएको छ । धुर्कोट४ बर्बोट बजारमा सञ्चालित अरुण गैरेले संचालन गरेको सुपारी होटल एण्ड लज पनि हावाहुरीको मारमा परेको छ । होटलको जस्ताले छाएको छानो पूर्ण रूपमा उडाएको छ । प्रहरीले उद्धारसहित त्यहाँको अवस्था र क्षतिको विवरण संकलन गरिरहेको जनाइएको छ। यस्तै, रेसुङ्गा नगरपालिका५ गोवानेका अर्जुन विकको दुईतले टिनले छाएको घरको छानो उडाएको छ भने रुरुक्षेत्र गाउँपालिका५ ग्वादीका कृष्ण प्रसाद ज्ञवालीको ढुङ्गामाटोले बनेको कच्ची घरको छानोसमेत उडाएको प्रहरी नायब उपरीक्षक सारुले जानकारी दिए । सारुका अनुसार जिल्लामा हालसम्म हावाहुरीका कारण मानवीय र पशुचौपायको क्षति भएको छैन् । ग्रामिण क्षेत्रका केही विद्यालय पनि हावाहुरीको चपेटामा परेका छन् । चैत्र १७ गते मालिका गाउँपालिका४ अर्खाबाङ्गस्थित अर्खाबाङ्ग माध्यमिक विद्यालयको छानो हावाहुरीले उडाएको छ । गाउँपालिका भित्रका ५ वडाका विद्यालय,महिला समूहको भवन र अर्खाबाङ्ग बजार क्षेत्रका केही घरका छाना उडाएको मालिका गाउँपालिकाका उपाध्यक्ष उपेन्द्र अर्यालले जानकारी दिए । अहिले ग्रामिण क्षेत्रमा सामान्य वर्षासहित हावाहुरी चलिरहेको छ । साथै विद्युत सेवा समेत अवरुद्ध भएको स्थानीयले बताएका छन् । जिल्लाका केही गाउँका नागरिकको जनजीवन प्रभावित भइरहेको छ । साथै वर्षा र हावाहुरीका कारण विद्युत र टेलिफोन सेवा समेत अवरुद्ध भएको छ । गाउँपालिका उपाध्यक्ष अर्यालका अनुसार अहिले सबै वडामा हावा हुरीले पुर्याएको क्षति र विवरण संकलनको काम भइरहेको छ । जिल्लाका विभिन्न स्थानमा हल्का वर्षासहित हावाहुरी अझै जारी रहेको पाइएको छ । प्रहरी र स्थानीय प्रशासन सतर्कता अपनाउन सर्वसाधारणलाई आग्रह गरिरहेका छन् । अहिले प्रहरी र प्रशासनले हावाहुरीले पुर्याएको क्षतिबारे विवरण संकलनको कार्यलाई तीव्रता दिएको छ । गुल्मीमा मौसम खुल्न सकेको छैन्। पानी परेपछि सदरमुकाम तम्घास बजारमा चिसो समेत बढेको छ ।"
ट्रम्पले ९० दिनको लागि रोके कर लगाउने निर्णय,"वासिङटन डिसी : अमेरिकी राष्ट्रपति डोनाल्ड ट्रम्पले बुधबार ७५ भन्दा बढी देशहरूमा ९० दिनको लागि पारस्परिक कर लगाउने निर्णयमा रोक लगाएका छन्। तर चीनका लागि भने करमा रोक लगाइएको छैन। चिनियाँ सामानमा भन्सार कर अझै बढाएर १०४ बाट १२५ पुर्याएका छन्। चीनले प्रतिशोधात्मक ८४ कर लगाएपछि ट्रम्पले यो कदम चालेका हुन्। अब चीनमा बनेको १०० डलरको उत्पादन अमेरिका पुग्दा २२५ डलर पर्नेछ। अमेरिकामा चिनियाँ सामान महँगो हुँदै गएकाले यसको बिक्री घट्ने सम्भावना छ। ट्रम्पले ट्रुथ सोसलमा चीनले विश्वव्यापी बजारको सम्मान नगरेको बताएका छन्। त्यसैले आफूले चीनमा कर अझै बढाएर १२५ बनाएको बताएका छन्। उक्त कार्यले चीनले चाडै नै अमेरिका र अन्य देशहरूलाई लुट्ने दिन सकिएको बुझ्ने बताए। अमेरिकाले चीनबाट ४४० अर्ब डलर बराबरको आयात गर्छ। चीनबाट उत्पादनहरू आयात गर्ने अमेरिकी कम्पनीहरूका लागि अब विकल्प खोज्नु ठूलो चुनौती बन्दै गएको छ। सम्झौता गर्ने देशहरूको लागि भने भन्सार १० हुनेछ। ७५ भन्दा बढी देशहरूले अमेरिकी प्रतिनिधिहरूलाई आमन्त्रित गरेका र यी देशहरूले आफ्नो सुझावमा अमेरिका विरुद्ध कुनै पनि बदला नलिएका ट्रम्पले बताए। त्यसैले करमा ९० दिनको पज स्वीकार गरेको ट्रम्पको भनाइ छ। भन्सार शुल्कमा यो विरामले नयाँ व्यापार सम्झौताहरूमा वार्ता गर्न समय प्रदान गर्नेछ। अमेरिकी अर्थमन्त्री स्कट बेसान्टले अमेरिकासँग वार्ता गर्न इच्छुक देशहरूका लागि यो दर १० मा घटाइने बताएका छन्। मन्दी र महङ्गीको खतरा ट्रम्पको ट्यारिफका कारण अमेरिकासहित विश्व बजारमा १० ट्रिलियन डलरको गिरावट आएको थियो। अहिले भन्सार शुल्क रोक्ने निर्णय गरेको केही घण्टा भित्रै फेरि अमेरिकी शेयर बजारको मूल्य ३१ ट्रिलियन डलरले बढेको छ। ट्रम्पका नजिकका सल्लाहकारहरू र एलोन मस्कले पनि उनलाई ट्यारिफ युद्ध रोक्न सल्लाह दिएका थिए। ट्रम्पको रिपब्लिकन पार्टीका धेरै नेताहरू पनि करको विरुद्धमा थिए। उनीहरुले शुल्कलाई असंवैधानिक, अर्थतन्त्रलाई हानिकारक र कूटनीतिक रूपमा खतरनाक भएको बताएका थिए। भन्सार शुल्क बढ्नाले अमेरिकी बजारमा अप्रत्यासित रुपमा असर परेको जनाइएको छ। वाल स्ट्रिट बैंकहरूले शुल्कले अमेरिकामा मुद्रास्फीति, बढ्दो बेरोजगारी र मन्दी निम्त्याउने चेतावनी दिएका थिए। शेयर बजार १० ले बढ्यो ट्यारिफ रोक्ने घोषणा हुनुभन्दा चार घण्टा अगाडि ट्रम्पले ट्रुथ सोसियलमा लेखे, 'यो खरिद गर्ने राम्रो समय हो।' यसपछि, ट्रम्पले पारस्परिक ट्यारिफ रोक्ने घोषणा गर्ने बित्तिकै शेयर बजार फेरि उछालमा फर्कियो। डाउ जोन्स २,६०० अंक (७१) भन्दा बढी उक्लियो।  ५०० ९५ ले बढ्यो। नास्ड्याक १,५३६ अंक वा १०३ ले बढ्यो। नास्ड्याकमा यो वृद्धि २००८ को मन्दी पछिको सबैभन्दा ठूलो हो। साथै एप्पल, एनभिडिया, टेस्ला जस्ता कम्पनीहरूको शेयरमा पनि वृद्धि देखिएको छ। सबैभन्दा ठूलो वृद्धि टेस्लामा २००१ भएको छ। बिटक्वाइन पनि ६ ले बढेको जनाइएको छ। एक दिन अघि ट्यारिफ युद्धबाट चिन्तित विश्वभरका बजारहरू ४ ले घटेका थिए। चीनमाथि किन कर बढायो? अमेरिकी अर्थमन्त्री स्कट बेसेन्टले ट्रम्पले बढ्दो व्यापार युद्धको बीचमा भन्सार शुल्क फिर्ता लिएर अमेरिका विरुद्ध मोर्चा नखोलेका देशहरूलाई प्रोत्साहित गरिएको जनाइएको छ। तर चीनले भने अमेरिकाको कर वृद्धिविरुद्ध कर बढाएको थियो। बुधबार नै चीनले अमेरिकामाथिको भन्सार ३४ बाट बढाएर ८४ पुर्याउने घोषणा गरेको थियो। त्यसैले ट्रम्पले चीनमाथिको भन्सार १०४ बाट बढाएर १२५ पुर्याएका जनाइएको छ।"
"जग्गाको विषयमा विवाद, भाइलाई बन्दुक ताकेर हान्न खोज्ने दाइ हतियारसहित पक्राउ",वीरगन्ज : पर्सामा जग्गाको विषयमा भएको झगडाका क्रममा आफ्नै भाइमाथि बन्दुक ताकेर चलाउन खोज्ने एक जना पक्राउ परेका छन्। जग्गाको विषयमा दाजुभाइबीच झगडा हुँदा बन्दुक निकालेर चलाउन खोज्ने दाइलाई कटुवा पेस्तोलसहित प्रहरीले पक्राउ गरेको हो। प्रहरीले सखुवा प्रसौनी गाउँपालिका६ एकडर्वा बस्ने ६० वर्षीय वीरेन्द्र यादवलाई पक्राउ गरेको पर्साका प्रहरी नायब उपरीक्षक किशोर लम्सालले बताए। उनका अनुसार बुधवार गाउँमा जग्गाको विषयमा वीरेन्द्र र उनका भाइ ५५ वर्षीय सिकेन्द्र यादवबीच झगडा भइरहेको थियो। त्यही बेला दाजु विरेन्द्रले आफूसँग भएको कटुवा पेस्तोल निकालेर चलाउन खोजे। वीरेन्द्रले बन्दुक प्रहार गर्न खोज्न लाग्दा घटनास्थलमा पुगेको प्रहरीले लगत्तै उनलाई पक्राउ गरेको प्रहरी नायब उपरीक्षक लम्सालले बताए। वीरेन्द्रको साथबाट एक थान कटुवा पेस्तोल र चार राउण्ड गोली बरामद भएको पर्सा प्रहरी नायब उपरीक्षक लम्सालले बताए। प्रहरी चौकी महुवनबाट खटिएको प्रहरी टोलीले यादवलाई पक्राउ गरेको हो। उनको साथबाट प्रहरीले ना २३ प ४८७७ नम्बरको मोटरसाइकलसमेत बरामद गरेको लम्सालले बताए। बन्दुक र गोलीसहित पक्राउ परेका वीरेन्द्रलाई आवश्यक कारबाहीका लागि इलाका प्रहरी कार्यालय पोखरियामा राखिएको र उनीविरुद्ध हातहतियार तथा खरखजाना कसुरमा पर्सा जिल्ला अदालतबाट ५ दिनको म्याद लिइ आवश्यक अनुसन्धान सुरु गरिएको प्रहरी नायव उपरीक्षक लम्सालले जानकारी दिए।
चीनले एडवाइजरी जारी गर्दै भन्यो : अमेरिका जानुअघि सोच्नु,बेइजिङ : अमेरिकासँग बढ्दो व्यापार युद्धको बीचमा चीनले आफ्ना नागरिकहरूलाई अमेरिका यात्रा नगर्न चेतावनी दिएको छ। चीनको संस्कृति तथा पर्यटन मन्त्रालयले एडवाइजरी जारी गरेको हो। यसमा मन्त्रालयले आफ्ना नागरिकहरूलाई अमेरिका यात्रा गर्नु अघि 'सावधानीपूर्वक यात्रा गर्न' र 'जोखिमहरूको पूर्ण मूल्याङ्कन गर्न' तथा 'सोचविचार गरेर यात्रा गर्न' सल्लाह दिएको छ। एडवाइझरीमा 'चीनअमेरिका आर्थिक तथा व्यापारिक सम्बन्धमा आएको गिरावट र संयुक्त राज्य अमेरिकाको घरेलु सुरक्षा अवस्था' लाई उद्धृत गरिएको छ। चीनको शिक्षा मन्त्रालयले पनि छुट्टै चेतावनी जारी गरेको छ। यसमा विद्यार्थीहरूलाई अमेरिकामा अध्ययन गर्ने निर्णय गर्नु अघि 'सुरक्षा जोखिमको मूल्याङ्कन' गर्न भनिएको छ। चीन र अमेरिका ट्यारिफको विषयमा आमनेसामने आएका छन्। चीनले अमेरिकी सामानमा ८४ प्रतिशत कर लगाउने घोषणा गरेको छ। यसैबीच अमेरिकी राष्ट्रपति डोनाल्ड ट्रम्पले चिनियाँ सामानहरूमा १२५ प्रतिशत कर लगाएका छन्। बीबीसी
अन्तर्राष्ट्रिय यातायात सम्मेलन काठमाडौंमा,"काठमाडौं : तीनदिने तेस्रो अन्तर्राष्ट्रिय यातायात सम्मेलन काठमाडौंमा हुने भएको छ। यही चैत्र २९ देखि ३१ गतेसम्म राजधानीमा तेस्रो अन्तर्राष्ट्रिय यातायात सम्मेलन हुने भएको हो। सोसाइटी अफ ट्रान्सपोर्ट इन्जिनियर्स नेपाल (सोटेन), भौतिक पूर्वाधार तथा यातायात मन्त्रालय र सहरी विकास मन्त्रालयको संयुक्त आयोजनामा हुन लागेको सम्मेलनमा करिब ३ सयभन्दा बढी प्रतिनिधिहरूको सहभागिता हुने बताइएको छ। टुवाडर्स सेफ सस्टेनेबल इफिसियन्ट एन्ड रेजिलियन्ट मोबिलिटी भन्ने मुख्य नारासहित सम्मेलनको आयोजना गर्न लागिएको सोटेनले जनाएको छ। सम्मेलनको बारेमा जानकारी दिन बुधबार आयोजित पत्रकार सम्मेलनमा सोटेनका अध्यक्ष डा हरेराम श्रेष्ठले नेपालको यातायात क्षेत्रमा रहेको विद्यमान समस्या र समाधान गर्न यस सम्मेलन फलदायी हुने विश्वास व्यक्त गरे। होटल याक एन्ड यतीमा तीनसम्म चल्ने सम्मेलनमा यातायात क्षेत्रका विभिन्न विषयमा १६ वटा सत्र सञ्चालन हुनेछन्। १२ देशका प्रतिनिधिहरूको सहभागिता हुने सम्मेलनमा २२ जना अन्तर्राष्ट्रिय र ४५ जना वक्ताहरूको सहभागिता हुनेछ। सम्मेलनमा अन्तर्राष्ट्रिय अभ्यास र नेपालको यातायात क्षेत्रमा सुधार गर्नुपर्ने विषयमा छलफल हुने सोटेनका महासचिव हेमन्त तिवारीले बताए।"
अवैध व्यापार तथा राजस्व चुहावट नियन्त्रण र गर्न नेपाल र भारतबीच वार्ता जारी,"काठमाडौं : नेपाल र भारत बीचको वैदेशिक व्यापारको विषयमा वार्ता सुरु भएको छ। दुई देशका भन्सार अधिकारीहरू बीच काठमाडौँमा आज वैदेशिक व्यापार थप सहज एवम् सरल बनाउनुका साथै अवैध व्यापार तथा राजस्व चुहावट नियन्त्रणमा केन्द्रित रहेर वार्ता सुरु भएको अर्थ मन्त्रालयले जनाएको छ। दुई दिनसम्म चल्ने वार्तामा नेपालको वार्ता टोलीको नेतृत्व भन्सार विभागका महानिर्देशक महेश भट्टराईले गरेका छन् भने भारतको तर्फबाट राजस्व ईन्टेलिजेन्स निर्देशनालयका महानिर्देशक अभय कुमार श्रीवास्तवले गरेका छन्। वार्तामा दुई देशका भन्सार कार्यालयहरू बीचमा निर्यात व्यापारसँग सम्बन्धित प्रारम्भिक सूचनाहरू अग्रिम रुपमा उपलब्ध गराउने, तेस्रो मुलुकबाट भारतको बाटो हुँदै नेपाल आउने तथा नेपालबाट भारतको बाटो हुँदै तेस्रो मुलुकसम्म निकासी हुने मालवस्तु बोकेका मालबाहक कन्टेनरमा विद्युतीय कार्गो ट्रयाकिङ्क प्रणाली लागू गर्ने, आयातनिर्यात हुने मालवस्तुको गुणस्तर परीक्षणका लागि सीमा नाकामा गुणस्तर तथा क्वारेन्टाईन चेकजाँच प्रणालीलाई थप सुदृढ गर्ने लगायतका विषयमा छलफल हुने भन्सार विभागका सूचना अधिकारी नारायण प्रसाद रेग्मीले बताए। छलफलमा नेपालले लागू गरेको राष्ट्रिय एकद्वार प्रणाली मार्फत विद्युतीय रुपमा जारी हुने उत्पत्तिको प्रमाणपत्रलाई भारतले मान्यता दिनुपर्ने, भैरहवा तथा चाँदनीदोधारामा निर्माणाधिन एकिकृत जाँच विन्दु (ईन्टिग्रेटेड चेक प्वाईन्ट) लाई लक्षित समयसीमा भित्रै सम्पन्न गर्ने, नेपाली उत्पादनको भारत निर्यातका लागि भारतले लागू गरेको गुणस्तर प्रमाणीकरण कार्यलाई सहज बनाउनुपर्ने लगायतका विषयमा समेत छलफल हुनेछ। नेपालको तर्फबाट वार्ता टोलीमा अर्थ मन्त्रालय, परराष्ट्र मन्त्रालय, उद्योग, वाणिज्य तथा आपूर्ति मन्त्रालय, खाद्य प्रविधि तथा गुण नियन्त्रण विभाग, पशु तथा वाली क्वारेन्टाईन विभाग लगायतका निकायका उच्च अधिकारीहरूको सहभागिता रहेको छ। यसैगरी भारतिय टोलिमा राजस्व ईन्टेलिजेन्स निर्देशनालय लखनउ क्षेत्रिय ईकाईका सहायक महानिर्देशक, नेपाल स्थित भारतिय दुतावासका प्रथम सचिव, कलकत्ता,पटना,लखनउ भन्सार कार्यालयका प्रमुखहरु लगायतका अधिकारीहरुको सहभागिता रहेको छ।"
"म्यानमारका भूकम्प पीडितलाई नेपालको साथ, दियो २७ टन राहत सामग्री","काठमाडौं : नेपाल सरकारले म्यानमार सरकारलाई २७ टन बराबरको राहत सामग्री हस्तान्तरण गरेको छ । परराष्ट्र मन्त्रालयको टोली म्यानमार पुगेर भूकम्प प्रभावितहरूका लागि खाद्यान्न,औषधि,लत्ताकपडा, टेन्टलगायत २७ टन बराबरको राहत सामग्री हस्तान्तरण गरेको हो । यसअघि मन्त्रिपरिषद्को बैठकले म्यानमारमा भूकम्प पीडितहरूका लागि राहत सामाग्री पठाउने निर्णय गरेको थियो । नेपाल सरकार र निजी क्षेत्रको संयुक्त पहलमा संकलन भएका सामाग्री म्यानमारको परराष्ट्र मन्त्रालयका अधिकारीलाई हस्तान्तरण गरिएको परराष्ट्र मन्त्रालयका सहसचिव तापस अधिकारीले जानकारी दिए । भूकम्पमा परेको म्यानमारका नागरिकलाई केहि सहयोग होस् भनेर सरकारले सहयोग उपलव्ध गराएको उनले बताए । उनले नेपाल सरकारले हस्तान्तरण गरेको सामाग्री म्यानमार सरकारले प्रभावितहरूलाई वितरण गर्ने जानकारी दिए। त्यस्तै म्यानमारका लागि नेपाली राजदूत हरिशचन्द्र घिमिरेले म्यानमारमा भूकम्प गएपछि नेपालमा खबर गरेर नेपाली सेनाको टोली आएर सेवा गरिरहेको जानकारी दिए। अहिलेसम्म नेपाली सेनाको टोलीले १३ सय भन्दा बढिको उपचार गरेको उनले जानकारी दिए। उनले डेड लाख नेपाली भाषी म्यानमारमा रहेको उल्लेख गरे। म्यानमारमा गत शुक्रबार सात दशमलव सात म्याग्निच्युडको भूकम्पका कारण तीन हजार ६ भन्दा बढीको मृत्यु भएको छ भने हजारौं घाइते भएका छन् । भूकम्पमा १८ जना गैरआवासीय नेपालीको मृत्यु भएको छ भने १०१५ जना हराइरहेको नेपाली दूतावासले जनाएको छ ।"
"बाम्तीभण्डार जाँदै गरेको बस बीपी राजमार्गमा दुर्घटना, ११ जना घाइते",काभ्रे : काठमाडौंबाट रामेछापको बाम्तीभण्डारतर्फ गइरहेको यात्रुबाहक बस बीपी राजमार्गमा दुर्घटना भएको छ। काभ्रे रोशी गाउँपालिका९ दाउने मोडमा आज बिहान काठमाडौंबाट रामेछापतर्फ जाँदै गरेको प्रदेश ३०१ ००६ ख १३३९ नम्बरको बस दुर्घटना भएको प्रहरी निरीक्षक कृष्ण गिरीले जानकारी दिए। उनका अनुसार बस दुर्घटनामा ११ जना घाइते भएका छन्। उनीमध्ये ४ जनालाई मेथिनकोट अस्पताल र ७ जनालाई उपचारको लागि प्राथमिक स्वास्थ्य केन्द्र मंगलटारमा पठाइएको प्रहरी निरीक्षक गिरीले बताए। सोलुखुम्बुकी सुन्तली विकको अवस्था गम्भीर रहेको छ। यात्रुबाहक बस खाँदबारीबाट काठमाडौंतर्फ जाँदै गरेको मे१ ख ३३९४ नं को हाइस गाडीलाई ठक्कर दिएर सडकबाट २० मिटर तल खसेको छ। प्रहरीका अनुसार बसमा सवार १५ जना सवार रहेका थिए। बस चालक मंगलटार प्रहरीको नियन्त्रणमा रहेका छन् । थप अनुसन्धान भइरहेको प्रहरीले जनाएको छ।
पार्टीको महाधिवेशन ०८२ को मंसिरभित्र हुँदैन : कांग्रेस,"विधानअनुसार म्याद थप गर्ने व्यवस्था भएकाले त्यहीँ अनुसार कम्तीमा एक वर्ष थपिने उनको भनाइ छ । सिरहा : नेपाली कांग्रेस प्रवक्ता डाक्टर प्रकाशशरण महतले ०८२ मंसिरमा कांग्रेसको १५ औं महाधिवेशन नहुने स्पष्ट पारेका छन् । बिहीबार नेपाल प्रेस युनियन सिरहा शाखाले आयोजना गरेको पत्रकार सम्मेलनमा उनले तयारी नपुगेको कारण देखाउँदै अगामी महाधिवेशन समयमै नहुने उनले स्पष्ट पारेका हुन् । विधानअनुसार म्याद थप गर्ने व्यवस्था भएकाले त्यहीँ अनुसार कम्तीमा एक वर्ष थपिने उनको भनाइ छ । डाक्टर महत अहिले हुलाकी राजमार्गअन्तर्गत मधेसका जिल्लाहरूमा कांग्रेस नेताकार्यकर्तासँग भेटघाट तथा अन्तरक्रिया अभियान थालेका छन् । सप्तरीबाट सुरू गरेको अभियान पहिलो चरणमा महोतरीसम्म ४ वटा जिल्लामा जाने उनको भनाइ छ। पालिका सम्मेलन तथा भेटघाटमा उनले महाधिवेशनको तयारी नपुगेको बताउँदै आएका छन् । कांग्रेस महामन्त्री गगन थापाले समयमै महाधिवेशन हुने बताइरहेको अवस्थामा तपाईं किन समयमै हुँदैन भन्दै हुनुहुन्छ भनेर पत्रकारले प्रश्न गरेका थिए । त्यसको जवाफमा प्रवक्ता महतले अहिलेसम्म सचिवालय पनि गठन नभएको,सदस्यता नविकरण नभएको र नयाँ वितरण हुन ढिलाइ भएका कारण महाधिवेशनको समय सारिने जनाएका छन् । कांग्रेस महासमिति एकजना सदस्यले महतको भनाइबाट अहिले महाधिवेशन गराउने पक्षमा संस्थापन पक्ष नरहेको पुष्टि भएको बताए। 'कांग्रेसका पार्टी सभापति शेरबहादुर देउवा अहिले संसदीय दलका नेता हुन् । ओलीपछि कांग्रेसले सरकारको नेतृत्व पाउने सहमति छ । शेरबहादुर प्रधानमन्त्री बन्नुहुन्छ, कांग्रेसका ती महासमिति सदस्यले भने,'शेरबहादुर प्रधानमन्त्री बन्नु अघि महाधिवेशन गराएपछि उहाँ पार्टी सभापति रहँदैन । सभापति नरहेको खण्डमा प्रधानमन्त्री बन्ने सम्भावना हट्छ कि भनेर अहिले तयारी नपुगेको भनेर टारिरहेको छ । ' नेपालमा अब संवैधानिक राजतन्त्रको पनि सम्भावना नरहेको प्रवक्ता महतले बताए । मिश्रित निर्वाचन प्रणालीमा एउटै दलले बहुमत ल्याउन कठिन भइरहेकोले संविधान संशोधन गर्ने कि भनेर दलहरूबीच छलफल भइरहेको उनले जानकारी गराए । कांग्रेसएमाले गठबन्धन सरकारले जनताको पक्षमा कार्य गरिरहेको उनको दाबी छ ।"
"मकवानपुरको बकैयामा बस दुर्घटना,चालक फरार",हेटौंडा : मकवानपुरको बकैया गाउँपालिका ३ चिसापानी बजारस्थित धरान चतरा सडक खण्डमा सिन्धुलीबाट हेटौँडातर्फ आउँदै गरेको बस दुर्घटना भएको छ। दुर्घटनामा १४ जना घाइते भएका छन् । जिल्ला प्रहरी कार्यालय मकवानपुरका अनुसार बाप्र०६००१ ख ०२७० नम्बरको भिमफेदी गाउँपालिका कृषी तथा पशु शाखा भिमफेदी अगुवा कृषक भ्रमणको रिजर्भ बस घुम्तीमा दुर्घटना भएको हो । बुधबार राति करिब साढे ९ बजेतिर बस दुर्घटनामा १४ जना घाइते भएका प्रहरीले जनाएको छ। घाइतेहरूमध्ये ११ जना डिस्चार्ज भइसकेका छन् भने दुईजनालाई थप उपचारका लागि रिफर गरिएको छ। एकजनाको भने प्राथमिक स्वास्थ्य केन्द्र बकैया क्लिनिकमै उपचार भइरहेको छ। उपचारपछि सहचालकलाई प्रहरीले नियन्त्रणमा लिएको छ भने चालक फरार छन्। बसमा चालकसहित ३१ जना सवार रहेको जिल्ला प्रहरी कार्यालय मकवानपुरले जनाएको छ ।
प्रि ओपन सेसनमा नेप्से परिसूचक सामान्य अंकले बढ्यो,काठमाडौं : प्रि ओपन सेसनमा नेप्से परिसूचक सामान्य अंकले बढेर बन्द भएको छ। यो समयमा नेप्से परिसूचक १२९ अंकले बढेर २६७७५७ विन्दुमा कायम भएको छ । प्रि ओपन सेसनमा ३० स्क्रिप्सको २१ हजार २२५ कित्ता सेयर १ करोड ११ लाख ६८ हजार १८ रुपैयाँमा खरिदबिक्री भए। कारोबारमा आएकामध्ये ११ स्टक्सको मूल्य बढ्दा १७ वटाको घट्यो।
एक तोला सुनको मूल्य १ लाख ८१ हजार नाघ्यो,काठमाडौं : स्थानीय बजारमा सुनको मूल्यले नयाँ ऐतिहासिक रेकर्ड कायम गरेको छ। आज सुन तोलामा ५ हजार ७०० रुपैयाँले बढेर ऐतिहासिक रेकर्ड कायम गरेको हो। नेपाल सुन चाँदी व्यवसायी महासंघका अनुसार आज ५ हजार ७०० रुपैयाँले बढेर प्रतितोला सुनको मूल्य १ लाख ८१ हजार १०० रुपैयाँ कायम भएको हो। बधुबार २ हजार रुपैयाँले बढेर प्रतितोला सुनको मूल्य १ लाख ७५ हजार ४०० रुपैयाँ कायम भएको थियो। यसअघि चैत्र २१ गते एक तोला सुनको मूल्य १ लाख ८० हजार ३०० पुगेर ऐतिहासिक रेकर्ड बनाएको थियो। त्यसपछि क्रमश घट्दै गएको सुन आज भारी मूल्यले वृद्धि भएको हो। सुनको मूल्य बढेसँगै चाँदीको भाउ पनि वृद्धि भएको छ। आज चाँदी तोलाको १९ सय रुपैयाँमा कारोबार भइरहेको महासंघले जनाएको छ। बुधबार प्रतितोला चाँदीको मूल्य १८ सय ३५ रुपैयाँमा कारोबार भएको थियो।
ओपनिङ जोडीको शतकीय साझेदारीमा नेपालको दोस्रो जित,काठमाडौं : चारदेशीय टि २० अन्तर्राष्ट्रिय क्रिकेट सिरिजको दोस्रो खेलमा नेपाल विजयी भएको छ। आज बिहान भएको खेलमा नेपालले कुवेतलाई ६ विकेटले हराएको हो। हङकङको मङककस्थित मिसन रोड ग्राउन्डमा टस हारेर ब्याटिङको निम्तो पाएको कुवेतले १८५ रन बनाएको थियो। १८६ रनको विजय लक्ष्य पछाएको नेपालले १८५ ओभरमा ४ विकेट गुमाउँदै लक्ष्य पूरा गरेको हो। नेपालका लागि ओपनर कुशल भुर्तेलले सर्वाधिक ८१ रनको पारी खेले। उनले ५० बलमा ६ चौका र ६ छक्का प्रहार गरे। नेपालका लागि ओपनरद्वय आसिफ शेख र कुशल भुर्तेलको शतकीय साझेदारीले नेपाललाई जित नजिक पुर्याए। नेपालका लागि पहिलो विकेटका लागि आसिफ र कुशलले १२७ रनको साझेदारी गरे। नेपालको पहिलो विकेटको रुपमा आसिफ शेख क्याच आउट भए। उनले बलमा दुई चौका र चार छक्का प्रहार गर्दै ५३ रनको अर्धशतकीय पारी खेले। तेस्रो क्रममा आएका कुशल मल्ल ४ रनमा कट् एण्ड बोल्ड भए। दिपेन्द्र सिंह ऐरीले १२ बलमा ३१ रन बनाउँदै खेल नेपालको पक्षमा पारेका थिए। १८औं ओभरमा तीन छक्का र एक चौका सहित नेपालले एक ओभरमा २५ रन जोड्दा खेल नेपालको पक्षमा ढल्किएको हो। कप्तान रोहित पौडेल ४ र गुल्सन झा ९ रनमा अविजित रहे। कुवेतका लागि यासिन पटेलले २ विकेट लिए। मोहम्मद आस्लम र मोहम्मद सफिकले ११ विकेट लिए। यसअघि पहिलो इनिङमा ब्याटिङ गरेको कुवेतले निर्धारित २० ओभरमा ७ विकेट गुमाउँदै १८५ रन बनाएको हो।कुवेतका लागि ओपनर क्लिन्टो एन्टो लेस सर्वाधिक ४१ रन बनाए। उनले ३० बलमा ४चौका र २ छक्का प्रहार गरे। अर्का ओपनर रविजा सान्दुवानले २६ रन बनाए। मित भावसारले ३५ उस्मान पटेलले १३ विलाल ताहिरले ३२ रन बनाए। कप्तान मोहम्मद आस्लम १७ र यासिन पटेल ३ रनमा अविजित रहे। नेपालका लागि बलिङतर्फ सोमपाल कामीले सर्वाधिक ३ विकेट लिए। नन्दन यादवले २ विकेट लिँदा ललित राजवंशी र कुशल भुर्तेलले ११ विकेट लिए। नेपालले पहिलो खेलमा कतारलाई ८ विकेटले हराएको थियो। तेस्रो खेल १२ अप्रिलमा घरेलु टिम हङकङसँग खेल्नेछ।
गाँजा खेतीको सम्भाव्यता,"औषधीय प्रयोग, मनोरञ्जन र अन्य कामका लागि विश्वमा शताब्दीऔं अघिदेखि गाँजा खेती प्रयोगमा ल्याइएको बोध हुन्छ। पछि यसलाई नशालु पदार्थको रूपमा अंगीकार गरी केही देशहरूमा प्रतिबन्ध लगाइयो। गाँजाको पात, फूल र रेसाबाट धेरै आर्थिक लाभ प्राप्त गर्न सकिन्छ। हाल पनि नेपालबाट हेम्पबाट बनेका सामान निर्यात गरिन्छ। यी सामानहरू तयार गर्ने दर्जनौं संस्थाहरू यहाँ रहेका छन्। तर, यहाँ गाँजा खेती गर्नु अवैधानिक भएकोले यी संस्थाहरूले कच्चा पदार्थको लागि चीन तथा अन्य देशहरू माथि भर पर्नु परेकोले बेलाबेलामा समस्या भोग्नु परेको छ। वस्तुतः गाँजाको रेशाबाट बनाइएको कपडा अन्य कपडाभन्दा महँगो हुन्छ। परन्तु, यो कपडा धेरै टिक्ने हुनाले मागअनुरूप वितरण गर्न सकिएको छैन। केही विकसित देशहरूको अनुभवबाट गाँजा खेतीबाट प्रशस्त आम्दानी गर्न सकिने कुरा प्रस्ट भएको छ। तसर्थ, नेपाल सरकारले पनि आवश्यक कानुनी व्यवस्था मिलाई उक्त खेतीमा लगाएको प्रतिबन्ध फुकाउने भएको छ। परन्तु, यससम्बन्धी काम अझसम्म पनि अगाडि बढाउन सकिएको छैन। संसदीय समितिले गाँजा खेतीसम्बन्धी ऐन बनाउने भनिए पनि सरकारले हालसम्म पनि यसको मस्यौदा बनाउने काम तीव्र रूपले अगाडि बढाउन सकेको छैन। यद्यपि, संसद्मा गैरसरकारी विधेयकको दर्ता गरिएको छ। वास्तवमा उक्त खेतीबाट यथाशीघ्र फाइदा प्राप्त गर्न वर्तमान सरकारको विशेष चासोको खाँचो छ। नेपालमा गाँजाको प्रतिबन्ध लगाउनु अघि यहाँको आर्थिक लाभको लागि यसको प्रयोग गरिन्थ्यो। हाल पनि यहाँका ग्रामीण क्षेत्रमा यसबाट कपडा, झोलालगायत अन्य वस्तुहरू उत्पादन गरी आयआर्जन गरिन्छ। वस्तुतः गाजाका विभिन्न प्रजातिहरू हुन्छन्। जसमध्ये केही मात्र नशालु हुन्छन्। विशेषतः आयुर्वेदिक औषधिहरूमा यसको प्रयोग प्रचुर मात्रामा गरिन्छ। नेपालमा पनि आयुर्वेदिक औषधिहरूमा यसको प्रयोग गरिन्छ। गाँजाबाट तेल उत्पादन गरिन्छ। जुन महँगो हुन्छ। यो हाड जोर्नी दुखेको बेला प्रयोग गरिन्छ। गाँजा खेतीबाट धेरै आर्थिक लाभ प्राप्त गर्न सकिन्छ। तसर्थ, आजकल विश्वका धेरै देशहरूमा यसको खेती गर्न प्रश्रय दिन थालिएको छ। कुनै समय गाँजा खेतीको प्रतिबन्ध लगाउन अग्रसर संयुक्त राज्य अमेरिका हाल यसको प्रतिबन्ध हटाई आर्थिक लाभ गर्न सफल भएको छ। यसैगरी, क्यानडाले पनि यसको खेतीबाट केही आम्दानी गर्न थालेको छ। नेपालमा गाँजा खेतीसम्बन्धी मनन् गर्दा यहाँ धेरै वर्ष अघिदेखि गाँजा खेती गरेको बोध हुन्छ। त्यसैबेलादेखि नै काठमाडौंस्थित सिंहदरबार बैद्यखानामा उत्पादित आयुर्वेदिक औषधिहरूमा प्रयोग गरिएको पाइन्छ। यतिमात्र नभई काठमाडौंको ठमेल र झोछेंमा अवस्थित होटल, गेस्ट हाउस, लज र रेस्टुराहरूमा गाँजाका विभिन्न परिकारहरू तयार गरी विदेशी पर्यटकहरू आकृष्ट गरिन्थ्यो। यसको केही वर्षपछि मात्र यहाँ गाँजाको खेती एवं प्रयोग गर्न गैरकानुनी मान्न थालियो। वास्तवमा लागुऔषधसम्बन्धी विश्वव्यापी सन्धिलाई नेपालले समर्थन गरेपछि यहाँका ग्रामीण क्षेत्रमा गरिँदै आएको गाँजा खेतीलाई गैरकानुनी मान्न थालियो। नेपालमा गाँजालाई लागुपदार्थको रूपमा वर्गीकरण गरिएकोले यहाँ खेती गर्न निषेध गरिएको हो। यद्यपि, यहाँका केही ग्रामीण क्षेत्रमा हालसम्म पनि यसको खेती लुकिछिपी गरिन्छ। जुन कुरा प्रहरीहरूले उक्त क्षेत्रमा उक्त बाली बेलाबेलामा नष्ट गरेको खबरबाट प्रष्ट हुन्छ। वस्तुतः लागुऔषध नियन्त्रण ऐन, २०३३ को दफा ४(१) अनुसार नेपालको पश्चिमी पहाडी भेगमा प्राकृतिक रूपमा आफैं उम्रने गाँजाको बोटबाट तोकिएको अवधिसम्मको लागि चरेस उत्पादन, संकलन, सञ्चित गर्ने र खरिद बिक्री गर्ने सम्बन्धमा नेपाल सरकारले नियम बनाई उपयुक्त व्यवस्था गर्न सक्नेछ। जसअनुसार अनुमति प्राप्त गरी कसैले कुनै काम गर्दा उक्त दफाअन्तर्गत अपराध गरेको मानिने छैन। यसबाट गाँजासम्बन्धी अनुसन्धानमा सघाउ पुग्नेछ। यसैलाई आधार मानी हालसालै गृह मन्त्रालयले तत्काल अध्ययन अनुसन्धानका लागि मन्त्रिपरिषद्बाट निर्णय गरी गाँजा खेतीसम्बन्धी नियम बनाउने भएको छ। जसलाई आधार मानेर उक्त खेतीसम्बन्धी अनुसन्धान कार्य गर्ने भएको छ। गाँजाको औषधिजन्य प्रयोगको लागि गर्नुपर्ने अनुसन्धानका लागि नियम तथा नियमावली बनाई अगाडि बढ्न गृह मन्त्रालयले अवरोध गर्ने छैन। यसबाट पनि गाँजाको औषधीय प्रयोगसम्बन्धी अनुसन्धानमा टेवा पुग्नेछ। यथार्थतः ४० देखि ८ हजार ८ सय ४८ मिटर उचाइमा अवस्थित नेपालमा विद्यमान हावापानीमा विभिन्न किसिमका खेती गर्न सकिन्छ। यहाँ उपयुक्त कानुनी व्यवस्था गरी गाँजा खेती गरिएमा भष्यिमा निकै नै आर्थिक लाभ प्राप्त गर्न सकिनेछ। वर्तमानमा नेपालका धेरै व्यक्तिहरूले गाँजा खेतीलाई वैधानिकता प्रदान गर्न माग गरेका छन् भने थोरैले मात्र यसको विरोध गरेका छन्। परन्तु, यहाँको नीति अनुसन्धान प्रतिष्ठानले उक्त खेतीलाई नियन्त्रित वैधता दिन सरकारलाई सिफारिस गरेको छ। जुन निःसन्देह स्वागतयोग्य छ। गाँजा खेतीबाट हानिभन्दा लाभ बढी हुने भएकोले यसको खेतीमा प्रतिबन्ध हटाई औषधिय प्रयोगको लागि बाटो खुलाउन आवश्यक भएकोले उक्त प्रतिष्ठानले वर्तमान सरकारलाई सकारात्मक सुझाव दिएको छ। अतः यसलाई यथाशीघ्र व्यवहारमा उतार्न जरुरी भएकोले सम्बन्धित पक्षको ध्यानाकृष्ट हुनुपरेको छ। नेपालमा प्रत्येक वर्ष झन्डै पाँच लाख युवाहरू श्रम बजारका लागि तयार हुन्छन्। तर, यिनीहरूमध्ये थोरैले मात्र यहाँ रोजगारी पाउँछन्। बाँकी सबै रोजगारीका लागि विदेश जान बाध्य छन्। वस्तुतः यहाँ रोजगारीको मुख्य क्षेत्र कृषि हो। परन्तु, हालसम्म पनि यस क्षेत्रमा आवश्यक रोजगारीको व्यवस्था गर्न सकिएको छैन। बरु उपयुक्त समयमा मलजलको कमी, बढ्दो दैवी प्रकोप आदिको कारण यस क्षेत्रमा युवाहरूको आकर्षण घट्दो क्रममा छ। धेरै वर्ष अघिदेखि यहाँका केही जिल्लाहरूमा घरेलु तथा साना उद्योगहरू सञ्चालनमा आए पनि बेलाबेलामा कच्चा पदार्थ तथा बजारको अभावको कारण सुचारु गर्न कठिन भएकोले यहाँका युवाहरूको ध्यानाकृष्ट हुन सकेको छैन। तत्कालीन सरकारले यहाँका २० लाख युवाहरूलाई स्वदेशमै रोजगारी दिन श्रम बैंकको अवधारणामा सुरु गरेको प्रधानमन्त्री रोजगार कार्यक्रममा जम्मा १ लाख ८० हजार युवालाई रोजगारी दिइएको कुरा प्रकाशमा आए पनि उनीहरूले औसतमा साढे बाह्र दिन मात्र रोजगारी पाएका थिए। वास्तवमा गाँजा खेती जस्तोसुकै जग्गामा पनि गर्न सकिन्छ। त्यसकारण, यहाँका झन्डै सात प्रतिशत जग्गा बाँझो रहेकोले उक्त जग्गामा गाँजा खेती गरिएमा भविष्यमा एकातर्फ यहाँको केही युवाहरूलाई स्वदेशमै रोजगारी प्रदान गर्न सकिन्छ भने अर्कोतर्फ उक्त खेतीबाट यहाँको अर्थतन्त्रमा पनि केही योगदान पुग्नेछ। परन्तु, यसको लागि सम्बन्धित पक्षको प्रतिबद्धताको आवश्कयता छ। केही वर्षयता रुसयुक्रेन र मध्यपूर्वमा जारी युद्ध र केही मुलुकहरूले खाद्यान्न निर्यातमा लगाएको प्रतिबन्धको कारण विशेषतः इन्धन र खाद्यवस्तुहरूको मूल्यमा उतारचढाव आइरहेको छ। यसको फलस्वरूप पेट्रोलियम, औद्योगिक कच्चा पदार्थ र खाद्यवस्तुहरूको मूल्यमा वृद्धि भई विश्वकै व्यापार गतिविधि एवं पुँजी प्रवाह प्रभावित भएको छ। अन्तर्राष्ट्रिय मुद्रा कोषले सन् २०२४ मा विश्वको अर्थतन्त्रको वृद्धिदर ३ दशमलब २ प्रतिशतले वृद्धि हुने प्रक्षेपण गरेको छ। सन् २०२३ मा विकसित देशहरूको आर्थिक वृद्धिदर १ दशमलव ६ प्रतिशतले वृद्धि भएको थियो भने सन् २०२८ १ दशमलब ७ प्रतिशतले वृद्धि हुने प्रक्षेपण गरिएको छ। यसैगरी, सन् २०२३ मा ४ दशमलव ३ प्रतिशतले वृद्धि भएको उदीयमान तथा विकासशील देशहरूको अर्थतन्त्र सन् २०२४ मा ४ दशमलब २ प्रतिशतले वृद्धि हुने उक्त कोषको प्रक्षेपण छ। विश्व अर्थतन्त्रमा विद्यमान परिवर्तनको प्रत्यक्ष तथा अप्रत्यक्ष प्रभाव नेपाली अर्थतन्त्रमा पनि प्रभाव परेको छ। भविष्यमा यहाँको आर्थिक सुधारको लागि गाँजा खेतीले महŒवपूर्ण भूमिका खेल्न सक्छ। काँडा नभएको गुलाफ हुँदैन भने जस्तै जुनसुकै खेतीको पनि केही न केही गुण तथा अवगुण दुवै हुन्छ। यसै गरी, गाँजा खेतीको पनि गुण तथा अवगुण दुवै हुन्छ। तर, उक्त खेतीको सदुपयोग गर्न सके कुनै पनि देशको अर्थतन्त्र सबलीकरणका लागि केही योगदान प्राप्त हुने कुरा केही विकसित देशहरूको अनुभवबाट ज्ञात भएको छ। नेपालमा आजसम्म पनि उक्त खेतीलाई वैध मान्ने वा नमान्ने भन्ने बारेमा निष्कर्षमा पुग्न सकिएको छैन। वास्तवमा यहाँ उक्त खेतीलाई वैध मानी इच्छुक किसानहरूलाई खेती गर्न प्रोत्साहित गरेमा एकतर्फ यहाँ रोजगारीका अवसरहरू प्राप्त हुनेछन् भने अर्कोतर्फ यहाँको अर्थतन्त्र सुदृढीकरणका लागि पनि केही सघाउ पुग्नेछ। त्यसैले यस सम्बन्धमा सम्बन्धित पक्षको ध्यान यथाशीघ्र आकृष्ट हुनु परेको छ।"
ऊर्जाको भरपर्दो माध्यम बन्दै घामपावर,"काठमाडौं : सन् २०१० तिर मुलुकमा चरम लोडसेडिङ थियो । करिब १४ घण्टासम्मको लोडसेडिङले सर्वसाधारण आक्रान्त थिए । त्यतिबेला सन्दीप गिरी बाहिरबाट अध्ययन गरेर नेपाल फर्किएका थिए । मुलुकमा भइरहेको विद्युतीय ऊर्जाको हाहाकारलाई सम्बोधन गर्नुपर्छ भन्ने सोच गिरीमा पलायो । सोही अनुरूप सन् २०१० मा नै घाम पावरको स्थापना गरियो, जुन सौर्य ऊर्जामा आधारित थियो । लोडसेडिङको विकल्पको रूपमा सौर्य ऊर्जालाई किन नल्याउने भनेर संस्थापक गिरीले घामपावर ऊर्जा कम्पनी खोलेको कम्पनीका बजार प्रबन्धक बन्दना शाक्य बताउँछिन् । २०१० मा स्थापित, घाम पावर सहरी विद्युतीकरणमा अग्रणी कम्पनीको रूपमा देखा पर्यो । कम्पनीले काठमाडौं उपत्यकाका घरहरूलाई लक्षित गरेर सौर्य ऊर्जालाई बजारमा ल्यायो, जतिबेला सोलार भनेको गाउँघरमा मोबाइल चार्ज गर्न र एउटा बत्ती बाल्नका लागि मात्र हो भन्ने जनधारणा थियो । सन् २०१० मा खुलेको यो कम्पनीले सन् २०१५ सम्ममा तीन हजार घरमा सोलार राख्न सफल भयो । स्थापनाको करिब पाँच वर्षको अवधिमा रेसिडेन्सियलमा ३ मेगावाट क्षमताको सोलार प्रणाली राखिएको शाक्य बताउँछिन् । घरायसी प्रयोजनका लागि सानोसानो प्रणाली जडानबाट नै ऊर्जा निकालिएको थियो । सुरुका केही वर्षहरूमा, हामीले सहरहरूमा आवासीय परियोजनाहरूमा नै केन्द्रित भयौ भने यो परियोजना स्थापित पनि बन्यो, उनले भनिन् । तर, एउटै मात्र परियोजनालाई अघि बढाएर टिकी राख्न नसक्ने भएपछि कम्पनीले अर्को नयाँ परियोजना अघि बढायो । हाम्रा दुर्गम क्षेत्र भौगोलिक रूपमा कठिन भूभागका कारण, राष्ट्रिय ग्रिड सजिलै पहुँचयोग्य छैन । ग्रामीण घरधुरीमा मुस्किलले एउटा बल्ब बल्छ, तर त्यो पनि आवश्यक परेको बेलामा बाल्नलाई बिजुली पाइँदैन । बिजुलीको यो अभावले नियमित गतिविधिहरूमा बाधा पुर्याइरहेको थियो भने रेडियो र चार्जरजस्ता आधारभूत इलेक्ट्रोनिक आवश्यकताहरूको प्रयोग पनि हुन सकेको थिएन । यसैलाई मध्यनजर गर्दै घामपावरले सौर्य मिनीग्रिड परियोजना अघि बढाएको बजार प्रबन्धक शाक्यले बताइन् । २०१४ मा, हामीले खोटाङमा अवस्थित नेपालको पहिलो सोलार मिनीग्रिड, ३६ किलोवाटको बलियो पावरहाउस स्थापना गर्र्यौं । त्यसबेलादेखि, हामी देशभरका धेरै अफग्रिड क्षेत्रहरूलाई उज्यालो बनाउँदै आएका छौं, जसले धेरै परिवारहरूको जीवनमा सकारात्मक प्रभाव पारेको छ, उनले भनिन् । यो परियोजनाले विद्युत्सँग विच्छेद भएका समुदायहरूलाई आफ्नो भौगोलिक बनावटले लगाएको सीमिततालाई पार गर्दै भरपर्दो र दिगो बिजुलीमा पहुँच पुर्याउन सहयोग गर्यो । सौर्य मिनीग्रिडले समुदायहरूलाई सशक्त बनाएर, शिक्षा र स्वास्थ्य सेवाहरूमा सुधार गरेर र साना व्यवसायहरूलाई फस्टाउन सक्षम बनाउन मदत गर्यो । घामपावरको मिनीग्रिडले दुर्गम गाउँहरूमा उज्यालो र मुस्कान ल्याउने काम गर्यो । कृषि प्रधान हाम्रो देशमा सबैतिर व्यवस्थित सिँचाइ प्रणाली छैन । सिँचाइका लागि पनि विद्युत् आवश्यक हुन्छ । व्यवस्थित सिँचाइ प्रणाली र विद्युत्को अभावमा सुक्खा, चर्किएको माटोकोबीच कि वर्षा कुर्नपर्यो कि डिजेलको प्रयोग गरी पम्पबाट पानी तानेर सिँचाइ गर्नुपर्र्यो । किसानलाई सस्तो र किफायती सिँचाइ पुर्याउनका लागि घामपावरले सोलार पम्प आयोजना अघि ल्यायो । महँगो र अविश्वसनीय सिँचाइलाई सौर्यसञ्चालित पानी पम्पहरूले प्रतिस्थापन गर्दै किसानहरूलाई कम लागतमा निरन्तर पानीको पहुँच पुर्याउन घामपावर सफल भयो । यसले उत्पादकता बढाएर उनीहरूलाई सशक्त बनायो भने कृषिको दिगोपनलाई पनि प्रबद्र्धन गर्यो । सोलार पम्पबाट अहिलेसम्म ५५ सयभन्दा बढी किसानका ४२० हेक्टर बढी जमिनमा सिँचाइ पुर्याउन सफल भएको छ । सहरी बिजुलीकरणबाट सुरु भएको घामपावरको यात्रामा नयाँनयाँ आयोजनाहरू थपिँदै गए । २०१९ मा नेपाल लोडसेडिङमुक्त भएसँगै विद्युत्को कथित हाहाकार कम हुँदै गयो । तर, सो समयमा घरायसी प्रयोजनका लागि बिजुली पुगे पनि उद्योग, ठूला होटल, विद्यालय, अस्पतालजस्ता क्षेत्रमा नियमित बिजुली पुग्न सकिरहेको थिएन । यस्तो अवस्थामा व्यावसायिक क्षेत्र र उद्योगहरूको लागि बिजुलीमा मात्र भरपर्नु सधैं भरपर्दो वा किफायती विकल्प नहुन सक्छ । व्यवसाय सञ्चालनका लागि विश्वसनीय र नियमित विद्युत् आपूर्ति चाहिन्छ । बिजुली कटौती उत्पादकता र नाफामा प्रमुख बाधक बन्छ । यी चुनौतीहरूलाई कम गर्न, धेरै व्यवसायहरूले ब्याकअप पावर स्रोतहरूको रूपमा डिजेल जेनेरेटरहरूको सहारा लिएका छन्, जुन अत्यधिक प्रदूषणकारी हुन्छन् । डिजेल जेनेरेटरहरू सामान्यतया भरपर्दो भए तापनि, तिनीहरूले वातावरणलाई निरन्तर हानि पुर्याउँछन् र तिनीहरूको सञ्चालन खर्च अत्यधिक उच्च हुन सक्छ । यही परिदृश्यलाई नियालेको घामपावरले व्यावसायिक क्षेत्र र उद्योगहरूलाई लक्षित गरी वाणिज्य र औद्योगिक सौर्य परियोजना ल्यायो । घाम ऊर्जा सेवा २०२२ मा सौर्य ऊर्जामार्फत विद्युत् उत्पादन, प्रसारण र वितरण गर्ने उद्देश्यले स्थापना भएको थियो । आज यो कम्पनीले नेपालभरि ४ हजारभन्दा बढी सौर्य ऊर्जाबाट चल्ने परियोजनाहरू अघि बढाइसकेको बजार प्रबन्धक बन्दना शाक्यले जानकारी दिइन् । घाम ऊर्जाले धेरै विद्युत् खपत गर्ने सरकारी भवन, होटलहरू विद्यालयहरू, उद्योगलगायतलाई लक्षित गरेर यो सोलार सिस्टम ल्याइएको हो । यसमा यदि कुनै उद्योग वा संस्थाले सोलार प्रणाली राख्न चाह्यो भने उनीहरूको ऊर्जाको माग कति हो, मासिक कति बिजुलीको बिल तिरिन्छ लगायतका विषयमा अध्ययन गरेपछि मात्र कति ठूलो सोलार प्रणाली हाल्ने भन्ने तय हुने उनले बताइन् । जलवायु परिवर्तनसँग निरन्तर लड्नु र नेपालमा बिजुलीको विश्वसनीयता सुधार गर्ने लक्ष्यका साथ १५ वर्षअघि स्थापना भएको कम्पनी अहिले सौर्य ऊर्जामा अग्रेणी रूपमा अघि बढिरहेको छ । व्यावसायिक र औद्योगिक सौर्य ऊर्जाको साथ, व्यवसाय र उद्योगहरूले बिजुली कटौतीको समयमा ब्याकअपको रूपमा सौर्य ऊर्जामा भर पर्न सक्छन् जसले निरन्तर सञ्चालन सुनिश्चित गर्दछ र उत्पादकता नोक्सानबाट बचाउँछ । तिनीहरूले दिउँसो सस्तो सौर्य ऊर्जा प्रयोग गरेर आफ्नो बिजुलीको बिलमा ठूलो बचत गर्न सक्छन् जब सञ्चालन चरम सीमामा हुन्छ र अतिरिक्त ऊर्जा राष्ट्रिय ग्रिडमा फिर्ता बेच्न सक्छन् । डिजेल जेनेरेटरहरूबाट टाढा गएर, व्यवसायहरूले आफ्नो कार्बन फुटप्रिन्ट र वातावरणीय प्रभावलाई उल्लेखनीय रूपमा कम गर्न सक्छन्, शाक्यले बताइन् । घाम ऊर्जा सेवाले आफ्नो ग्राहकलाई बिजुली उत्पादन र बिक्रीको लागि सौर्य प्रणालीको डिजाइन, आपूर्ति र स्थापना गर्ने सेवाहरू प्रदान गर्दै आएको छ । यसले ग्राहकहरूसँग विद्युत् खरिद सम्झौता (पीपीए) गरेर नै सौर्य ऊर्जा बेच्दै आएको छ । घाम ऊर्जा नेपालले विभिन्न ग्राहकहरूका लागि ९ मेगावाटभन्दा बढी क्षमताका सौर्य प्रणाली परियोजनाहरू स्थापना र व्यवस्थापन गरेको छ । गोल्ड स्टार सुज, रेड बुल कम्पनी, त्रिवेणी राइस मिल, विराट मेडिकल कलेज, चितवन मेडिकल कलेज, सोल्टी होटललगायतमा घाम ऊर्जा सेवाले प्रणाली जडान गरेको छ । आफ्नो स्थापनाको १५ वर्षमा कम्पनीले करिब साढे १३ मेगावाट सोलार ऊर्जा उत्पादन गरिसकेको छ । वातावरणमैत्री सोलार ऊर्जाको उत्पादनबाट २८ हजार ४ सय ८५ किलोलिटर डिजेल प्रतिस्थापन गर्न र ७६ हजार ३ सय ३९ टन कार्बन उत्सर्जन घटाउन मद्दत गरेको कम्पनीले जनाएको छ । लोडसेडिङबाट आक्रान्त बनेका सहरवासीलाई घामबाट बिजुली निकाल्दै सेवा दिन सुरु भएको यो कम्पनीले आजको दिनमा व्यावसायिक र औद्योगिक सौर्य ऊर्जा भएका सहरी व्यवसायहरू, सौर्य पानी पम्प भएका ग्रामीण किसानहरू, सौर्य मिनी ग्रिड भएका ग्रामीण समुदायहरूलाई घामको उज्यालो दिन सफल भएको छ । सौर्य ऊर्जामा मात्र सीमित नभएर कम्पनीले कृषिलाई व्यावसायिक रूपमा अघि बढाउनका लागि आफ्नो अनुसन्धान टिमको मद्दतले घाम पावर कृषि मिटर पनि सञ्चालनमा ल्याएको बजार प्रबन्धक शाक्यले बताइन् । उनका अनुसार यो मिटर एक स्मार्ट आईओटी उपकरण भएको र यसले सौर्य पानी पम्पहरूको वास्तविकसमय कृषि र सञ्चालन डेटा संकलन गर्दछ । यस्तै अफ ग्रिड बजार नामक परियोजना व्यवस्थापन र निगरानी प्लेटफर्म पनि ल्याएको छ । यसले आईओटी उपकरणद्वारा संकलन गरिएको वास्तविक समय कृषि डेटा देखाउँछ र सौर्य पानी पम्पको सञ्चालन व्यवस्थापन गर्न मद्दत गर्दछ । अर्को भनेको सुपर कृषक प्लाटफर्म हो, एउटा कृषि एप जहाँ किसानहरू भर्चुअल तालिम, कृषिक्विज र कृषिअभ्यासहरू र कृषिसमाचारहरूमा लेखहरूमा संलग्न हुन्छन् । कम्पनीले आफूलाई डिजिटल्ली पनि अघि बढाएर नयाँनयाँ इनोभेसन गर्दै आएको शाक्य बताउँछिन् । दिगो भविष्य निर्माण गर्दै नेपालमा विश्वसनीय ऊर्जा उत्पादनमा कम्पनी सधंै कटिबद्ध रहेको उनले बताइन् ।"
बजेट तयारीबारे प्रधानमन्त्री ओलीले आज मन्त्री र सचिवहरूसँग छलफल गर्ने,"काठमाडौं : प्रधानमन्त्री केपी शर्मा ओलीले आज आगामी आर्थिक वर्षको बजेट तयारीबारे मन्त्री र सचिवसँग छलफल गर्ने भएका छन्। प्रधानमन्त्री ओलीको सचिवालयका अनुसार प्रधानमन्त्री तथा मन्त्रिपरिषद्को कार्यालय, सिंहदरबारमा आज दिउँसो सवा २ बजे सबै मन्त्री र सचिवसँग छलफल गर्ने लागेका हुन्। बैठकमा प्रधानमन्त्री ओलीले आवश्यक निर्देशन दिनेछन्। मन्त्रीहरुले आगामी बजेटको बारेमा सरोकारवाला निकायसँग छलफल गरिरहेका छन्। अर्थ मन्त्रालयले आर्थिक वर्ष २०८२८३ को बजेट लेख्ने कामका लागि बजेट महाशाखा प्रमुख श्रीकृष्ण नेपालको संयोजकत्वमा बजेट लेखन समिति गठन गरिसकेको छ। सदस्यहरूमा वैदेशिक महाशाखा प्रमुख धनीराम शर्मा, राजस्व महाशाखा प्रमुख उत्तरकुमार खत्री, प्रशासन महाशाखा प्रमुख थानप्रसाद पंगेनी, आन्तरिक राजस्व विभागका उपमहानिर्देशक तीर्थ चिलुवाल र सहमहालेखा नियन्त्रक सुशीला अर्याल छन्। बजेटको सिद्धान्त तथा प्राथमिकता निर्धारण, मन्त्रालयगत आयोजनाहरू कार्यक्रमहरूको प्राथमिकीकरण गर्न सहजीकरण, बजेट वक्तव्यको मस्यौदा तयार गर्नुका साथै नीति तथा कार्यक्रममा सुझाव पेस गर्ने कार्यसमितिको जिम्मेवारी रहेको छ। सरकारले नीति तथा कार्यक्रम र बजेटबारे छलफल गर्ने वर्षे अधिवेशन बोलाउने तयारी गरिरहेको छ। गत चैत १९ गते संघीय संसद्को हिउँदे अधिवेशन अन्त्य भएको थियो।"
ट्रम्पको कडा करप्रति चुप लागेर बस्दैनौं : चीन,बेइजिङ : अमेरिकी राष्ट्रपति डोनाल्ड ट्रम्पले १२५ प्रतिशत भन्सार कर लगाएपछि चीनले पनि कडाई देखाएको छ। चिनका एक अधिकारीले चीन 'चुप लागेर नबस्ने बताएका छन्। अमेरिकाले चीनमाथि १०४ प्रतिशत कर लगाउने घोषणा गरेपछि चीनले पनि बदलास्वरुप कर बढाएको थियो। चीनको अर्थ मन्त्रालयले अमेरिकाबाट आयात हुने सामानमा ३४ बाट बढाएर ८४ कर लगाउने गर्ने घोषणा गरेको छ। बदलामा ट्रम्पले चिनियाँ सामानहरूमा आयात शुल्क १०४ प्रतिशतबाट बढाएर १२५ प्रतिशत पुर्याएका छन्। आफ्ना जनताको अधिकार र हितलाई हानि पुग्दा चिनियाँ सरकार कुनै पनि हालतमा चुप लागेर नबस्ने चीनले प्रतिक्रिया दिएको चिनियाँ समाचार एजेन्सी सिन्ह्वाले जनाएको छ। चीनका वाणिज्यमन्त्री वाङ वेन्ताओले युरोपेली व्यापार आयुक्त मारोस सेफकोभिक र मलेसियाली व्यापारमन्त्री जाफरुल अजिजसँग वार्ता गरेका छन्।
डा हेनिमैनको योगदान,"१० अप्रिल १७५५ मा क्रिश्चन फैड्रिक सैमुयल हैनिमेनको जन्म जर्मनीमा भएको थियो। जसलाई होमियोप्याथीमा हैनिमेनको नामले चिनिन्छन्। उनले चिकित्सा जगत्मा अनेकौं क्रान्तिकारी पहल गरे। हैनिमेनले तत्कालीन चिकित्सा पद्धति एलोप्याथीमा विशेष योग्यताको साथ (एमडी) को उपाधि हासिल गरे। तर उनले आफ्नो चिकित्सा व्यवसाय सुरु गर्दा त्यसबेलाको प्रचलित चिकित्सा विधिमा न त रोग निदानको साथै चिकित्साको नै कुनै सुनिश्चित नियम नै थियो। अनुमानको भरमा चिकित्सा गरिन्थ्यो। त्यस बेलाको चिकित्सामा बिरामीलाई जुका लगाउनु, रगत निकाल्नुजस्ता उग्र तरिकाको प्रयोग गर्न आवश्यक मानिन्थ्यो। जसले गर्दा बिरामी निको हुनुको सट्टा अवस्था गम्भीर भई मृत्यु हुन्थ्यो। यस किसिमको चिकित्साबाट उनले त्यसबेलासम्म सन्न्यास लिए, जबसम्म चिकित्सामा कुनै यस्तो नीतिनियमको अविष्कार हुँदैन, जसलाई आधार मानेर उपचार गर्दा रोगी सहज र सुनिश्चित तरिकाले पूर्णरूपमा स्वस्थ होस्। अन्ततः उनले स्वयं होमियोप्याथी चिकित्साको अविष्कार गर्न सफल भए। होमियोप्याथी अर्थात् समानताको आधारमा चिकित्सा गर्नु हो। भारतीय चिकित्सा पद्धतिमा पनि यही सूत्र विद्यमान थियो। तर हेनिमेनभन्दा पूर्व कसैले पनि यस सूत्रलाई व्यावहारिक रूपमा प्रयोगमा ल्याएका थिएनन्। अतः चिकित्सा क्षेत्रमा यो सबैभन्दा ठूलो र पहिलो पहल हो। यसैगरी यिनको अर्को महŒवपूर्ण पहल हो, जीवनी शक्ति (भाइटल फोर्स) को चिकित्सा क्षेत्रमा समावेश गर्नु। जीवन शक्ति त्यो ऊर्जा हो जसले शरीररूपी यन्त्रलाई जीवन प्रदान गर्दछ। यद्यपि हेनिमेनको जीवनी पढ्दा, भारतीय चिकित्सापद्धति तथा भारतीय आध्यात्मबारे उनलाई कुनै जानकारी नै थिएन। तथापि आफ्नो निजी अन्वेषण र चिन्तनको आधारमा जीवनशक्तिको महत्त्वलाई बुझेका थिए। चिकित्सामा अंग्रेजीमा एउटा शब्द (चिकित्सित) को सन्दर्भमा उपयोग गरिन्छ। तर हेनिमेनले यस शब्दलाई पहिलोपटक पूर्ण आरोग्यको अर्थ दिए। उनले यसलाई अर्गेनन औफ मेडिसिनमा निम्नलिखित शब्दमा परिभाषित गरे। सहज बोधगम्य सिद्धान्तको आधारमा द्रुत गतिले सौम्य र स्थायी तरिकाले अल्पमत समयमा पूर्णरूपले विश्वसनीय तथा बिल्कुलै हानिरहित तरिकाले निवारण गरे। र, स्वास्थको पुनस्र्थापना गर्नु आरोग्यको उच्चतम आदर्श हुन्छ। यद्यपि हेनिमेनको समयमा रोग निदानको लागि कुनै यान्त्रिक विकास भएको थिएन। कुनै पनि उन्नतम यन्त्र ( मेसिन)द्वारा रोगीको पीडाको संकेतसम्म दिन सकिँदैन। वास्तविक रोगको कारण पत्ता लाग्दैन। तर हेनिमेनले त्यस युगमा पनि रोग निदानको यस्तो विधिको पहल गरे, जो एक प्रकारले शाश्वत र सार्वभौमिक छ। उनले यो भनेका होइनन् कि रोगलाई निको पार्नु छ, वल्की अर्गेनन्को तेस्रो अनुच्छेदमा भनेका छन् कि रोगमा कसलाई आरोग्य बनाउनु छ। मानिस केवल हाड, मासु र छालाको शरीरमात्र होइन, वल्की उसको आफ्ना विचारधारा छ। भावनाहरू छन्। उसको आफ्नो इच्छाअनिच्छा इत्यादि हुन्छ। भिन्नभिन्न मानिस मौसम परिवर्तनले भिन्न तरिकाले प्रभावित हुन्छ। यी सबै कुरालाई मिलाएर व्यक्तिको उसको आफ्नो व्यक्तित्व बन्दछ। जुन स्वस्थ्यको समय एक प्रकारको हुन्छ भने रोगको अवस्थामा यो व्यक्तित्व बदलिन्छ। यो बदलाव भिन्नभिन्न लक्षणहरूद्वारा प्रकट हुन्छ। हेनिमेनले पहिलोपल्ट अर्गेनन् अफ मेडिसिनमा यसै लक्षणहरूद्वारा रोगको निदान गर्ने सुनिश्चित तरिका बताए। हेनिमेनले पहिलोपटक कुनै पनि रोगको चिकित्साको सम्बन्धमा भनेका छन, यदि चिकित्सकलाई यो ज्ञान छ कि स्पष्टरूपले परिभाषित सिद्धान्तको आधारमा (समानताको सिद्धान्त) कि जुन औषधिमा आरोग्य कारक छ र उसले रोगीमा जुन व्याधि (रोग) खोज गर्यो यसको अनुकूलन गर्न जान्दछ। ताकि रोगीको स्वास्थ्यमा निश्चित रूपले सुधार होस् अर्थात् हस्तगत रोगमा बान्धित प्रतिक्रिया गर्न सक्ने औषधिका चयन गर्न (औषधिको चयन) सकोस्। उनले औषधिको समुचित निर्माण विधि जुन प्रत्येक औषधीय पदार्थलाई एक सुनिश्चित अनुपातमा गणितय यान्त्रिक विधिबाट सरलीकृत गरे र त्यसमा निहित (प्रसुप्त) जीवनी शक्तिलाई प्रभावित गर्न सक्ने ऊर्जाको ज्ञान प्राप्त गर्ने विधिको पहिलोपटक आविष्कार गरे। जसलाई उनले शक्तीकरण ( पोटेन्टाइजेसन) को नाउ दिए। यो एक वैज्ञानिक हो। कुनै पनि ऊर्जा केवल अन्य शक्तिशाली अनुकूल या प्रतिकूल ऊर्जाबाट नै प्रभावित हुन सक्छ। अन्य कुनै यान्त्रिक तरिकाले हँुदैन। जीवनी शक्ति एक ऊर्जा हो। यसमा विकृति आउने साथ जीवनी शक्तिको जीवनको प्रक्रियामा परिवर्तन हुनाले व्याक्ति रोगी हुन्छ। अतः रोगीलाई निरोगी बनाउनको लागि औषधीयद्वारा प्रभावित गर्नको लागि औषधि पनि ऊर्जा रूपमा हुनु आवश्यक छ। अतः यो आविष्कार धेरै महत्त्वपुर्ण छ। कुनै ऊर्जालाई अन्य ऊर्जाद्वारा प्रभावित गर्नको लागि उक्त उर्जा अधिक शक्तिशाली हुनुपर्छ। विचारणीय कुरो के छ भने कुनै ऊर्जाको कुनै भौतिक मात्रा हुन सक्दैन बल्की अधिक शक्तिशाली ऊर्जाको अत्यअल्प मात्रा बान्धित प्रभाव उत्पन्न गरिदिन्छ। हेनिमेनले आफ्नो परीक्षणमा पाए कि पोटेन्टाइजेसन जति बढी हुन्छ, औषधिको जीवनीलाई प्रभावित पार्ने शक्ति त्यति नै बढी हुन्छ। हेनिमेनले पहिलोपटक यो निर्देश र सुझाव पनि दिए कि औषधिको मात्राको पुनरावृत्ति कहिले गर्नुपर्छ अथवा औषधि कहिले बदलिनु पर्छ। उनले चिकित्सकको कर्तव्यमा यो निर्देश दिने पनि पहल गरे रोगीको स्वास्थमा सुधार भइरहेको बेला कस्ता व्यवधान छ र त्यसलाई कसरी हटाउन सकिन्छ। ताकि रोगीको स्वास्थको पूर्णस्थापना स्थायी रूपले हुन सकोस्। यो कुराको पनि चिकित्सकलाई ज्ञान हुनु आवश्यक छ कि रोगीलाई के आवश्यक छ र जीवनचर्यामा के परिवर्तन गर्नुछ आदि आवश्यक कुराहरू हुन्छन्। तत्सबन्धी सुझाव पनि दिन्छ। त्यो चिकित्सक विवेकपूर्ण र तर्कपूर्ण चिकित्साकला जान्दछ र ऊ आरोग्य कलाको सच्चा व्यवसायी हो। अन्त्यमा सञ्जीवनी विधा होमियोप्याथीका अविष्कारक डा हेनिमेनलाई उनको २०७० औं जन्मजयन्तीको पावन अवसरमा हार्दिक श्रद्धाञ्जलिको साथै कोटीकोटी नमन् गर्दछु। अस्तु।"
खोइ बजार अनुगमन ?,"अनुगमन कार्यलाई नयाँ शिराबाट अगाडि बढाउनुपर्छ । केन्द्रीय तहले उपत्यकामा बजार अनुगमन गरे पनि जिल्लाजिल्लामा प्रभावकारी रूपमा अनुगमन हुन सकेको छैन। संघीय संरचनाअनुसार बजार २०७४७५ पश्चात् अनुगमन निरीक्षण र उपभोक्ता सचेतना कार्यक्रम सबै स्थानीय निकायले हेर्ने गरिएको छ । अघिल्लो आर्थिक वर्षसम्म बजार अनुगमन गरिए पनि उपभोक्ता ठग्ने व्यवसायीलाई कारबाही नहुँदा बजार नियन्त्रण र व्यवस्थित बन्न सकेको थिएन्। उपभोक्तासम्बन्धी धेरै ऐन, नियम भए पनि कार्यान्वयनमा नआउँदा उपभोक्ता ठग्ने व्यवसायीहरू जालीबाट माछा फुत्किएको जस्तै भइआएका छन्। उपभोक्ता संरक्षण ऐन २०७५, कालाबजारी तथा सामाजिक अपराध ऐन, बजार प्रतिस्पधात्मक ऐन, खाद्य ऐन, गुणस्तर तथा नापतौल ऐनलगायतका अरू सम्बन्धित ऐनहरू भए पनि कार्यान्वयनमा नआउँदा बजार व्यवस्थित हुन सकेको छैन। देश संघीयतामा प्रवेशपश्चात् अब स्थानीय सरकारका निकायले अनुगमन गरिने वस्तु तथा सेवाहरूमा होटल, लज, रेस्टुरा। खाजाघर, शैक्षिक सामग्री, निर्माण सामग्री, इन्धन, कृषिऔजार, खाद्यान्न, माछा, मासु, तरकारी, दैनिक उपभोग्य वस्तु, औषधि, स्वास्थ सेवा, रासायनिक मल, विषादी, बीउबिजनलगायतका अन्य क्षेत्र छन्। स्थानीय सरकार सञ्चालन ऐन, २०७४ वा गाउँ नगरसभाबाट स्वीकृत कानुनमा व्यवस्था भएकोमा सोहीबमोजिम अन्यथा प्रचलित कानुनजस्तै उपभोक्ता हित संरक्षण ऐननियम, खाद्य ऐननियम, औषधी बिक्रीवितरणसम्बन्धी ऐननियम, कालोबजारी तथा अन्य केही सामाजिक अपराध तथा सजाँय ऐन, मासु जाँच ऐनलगायतका अरू कानुनहरूका अधीनमा रही बजार अनुगमनबाट दोषी देखिएमा व्यवसायीलाई कानुनी कारबाही र उपयुक्त दण्डसजायको व्यवस्था गरिएको देखिएको छ। नयाँ व्यवस्थाअनुसार स्थानीय सरकारका निकायले पनि वस्तुका मिसावट र गुणस्तरहीन कम तौल भएको पाइएमा आवश्यकताअनुसार त्यस्ता वस्तु जफत गर्न सकिनेछ । गाउँ वा नगरपालिकाबाट गरिने अनुगमन निर्देशिकाअनुसार बजार अनुगमन टोलीले बजार अनुगमन गर्दा सेवा वा वस्तु राखेको ठाउँको नियमानुसार जाँचबुझ वा खानतलासी गर्न सक्नेछन् । जाँचपडतालबाट वस्तु वा सेवाको बिक्री वितरणमा नाजायज कार्य गरेको भेटिएमा आवश्यकताअनुसार त्यस्तो सेवा वा वस्तुका उपयोग वा बिक्रीवितरणमा रोक लगाउन सकिने गरिएको छ। गाउँ वा नगरपालिकामा अनुगमन टोलीले वस्तु वा सेवाको दर्ता, आपूर्ति,मूल्य, गुणस्तर, नापतौल, विज्ञापनका व्यापारिक कार्य अनुगमन गर्ने, कालोबजारी, एकाधिकार, मिलोमतोपूर्ण भाउ निर्धारण, कृत्रिम अभाव तथा बजार प्रवेशमा अवरोध गर्नेजस्ता गैरप्रतिस्पर्धी व्यापारिक कार्य भए नभएको गरे नगरेको अनुगमन गर्नेछ । बजार प्रणालीलाई प्रतिस्पर्धी र उपभोक्ताप्रति जिम्मेवार बनाउन प्रचलित कानुनको कार्यान्वयमा जोड दिने, उपभोक्ता शिक्षासम्बन्धी सचेतना र बजार अनुगमनको कार्ययोजना बनाई उपभोक्ता हित संरक्षणको कुरालाई विशेष प्राथमिकतामा दिइने निर्देशिकामा उल्लेखित पाइन्छ। उपभोक्ताको स्वास्थ सुविधा र आर्थिक हित राख्न, उपभोग्य वस्तु वा सेवाको गुणस्तर कायम राख्न निर्देशिकामा उल्लेख छ। साथै मूल्यको अनियमितताबाट उपभोक्तालाई संरक्षण प्रदान गर्न व्यवसायीका कारोबार दर्ता, आपूर्ति, गुणस्तरलगायत कार्य नियमन स्थानीय सरकारको निकायले गर्नेछन् । तर उपत्यकामा आपूर्ति व्यवस्थापन तथा उपभोक्ता हित संरक्षण विभाग, खाद्य प्रविधि तथा गुण नियन्त्रण विभाग, नापतौल विभागले अनुगमन गर्छन्। जिल्लाका हकमा प्रमुख जिल्ला अधिकारीको संयोजकत्वमा विभागका प्रतिनिधि, घरेलु, नगरपालिकाको टोलीबाट अनुगमन गर्ने प्रावधान निर्देशिकामा उल्लेख छ। निर्देशिकाअनुसार गाउँपालिका र नगरपालिकाका उपाध्यक्ष र उपप्रमुखको संयोजकत्वमा उपभोक्ता हित संरक्षण समिति गठन गरिने भनिएको छ। ७ सय ७० भन्दा बढी स्थानीय सरकारका निकायले बजार अनुगमनसँग उपभोक्ता सचेतना कार्यक्रम सञ्चालन गर्नेछन्। बजार अनुगमनका क्रममा मिसावट, गुणस्तरहीन, कम तौलको सामान बिक्री गरेको प्रमाण देखिएमा तत्काल बन्द गर्न सक्ने अधिकार स्थानीय निकायलाई दिएको छ। उद्योगी व्यवसायीले गैरकानुनी क्रियाकलाप गरेको पाएमा स्थानीय निकायले फर्म बन्द गर्नेसमेत सक्नेछन्। बजार अनुगमन प्रभावकारी नभएको अवस्थामा अब कडा रूपमा अनुगमन गरिने प्रकाशमा आएको छ। पहिले गरिआएको अनुगमन नाममात्रको भएको आवाज आएको बेला अब सरकारी पक्षले गरेको अनुगमनमाथि पुनः सरकारी निकायले अनुगमन गरिने भनिएको छ। हालसम्म भएका अनुगमन गरिएका कार्यको विवरण एकत्रित गरिने भनिएको छ। अनुगमनका क्रममा नीतिगत र संरचनागत अवरोधलाई समाधान गर्न अनुगमनलाई प्रभावकारी रूपमा गरिने भनिएको छ। अनुगमन आफैं चुनौतीपूर्ण रहेकोले नीतिगत समस्या र साधनस्रोतको अभाव हुन नहुने बताइएको छ। खाद्य ऐन जस्तै अरु कानुन काम गर्न प्रभावशाली नभएको देखिन्छ। देश संघीय संरचनामा गएसँगै अनुगमनको काम र अधिकार प्रदेश र स्थानीय सरकारका निकायमा जाने र उपभोक्ता अदालतको व्यवस्था भएकाले अब गरिने अनुगमन प्रभावकारी हुन सक्दछ । धेरैजसो सरकारी कार्यालयमा जस्तै शिक्षा, स्वास्थ्य, यातायातमा अनुगमन निकाय शाखा भए पनि सबै प्रभावहीन रहेको देखिन्छ। जहाँबाट अनुगमन कार्य गरे पनि प्रभावकारी नरहेको र दोषी भाग्न पाउने अवस्था भएकाले उन्मुक्ति पाउँदै आएका छन्। अब अनुगमन कार्यलाई नयाँ शिराबाट अगाडि बढाइने भनिएको छ। कमजोर कानुन र विभागको सीमित अधिकारका कारण दोषीमाथि कारबाही गर्नेभन्दा सरकारी अधिकारी नै व्यापारी उद्यमीप्रतिमै मिलेको पाइएको छ। उपभोक्ता हित संरक्षण गर्नका लागि नीतिगत व्यवस्था नभएको होइन । कालोबजार तथा केही अन्य सामाजिक अपराध तथा सजाय ऐन २०३२, उपभोक्ता संरक्षण ऐन २०७५, उपभोक्ता संरक्षण नियमावली, प्रतिस्पर्धा प्रवद्र्धन तथा बजार संरक्षण ऐन २०६३, संयुक्त बजार अनुगमन निर्देशिका २०६९ लगायतका व्यवस्था छ । २०७२ सालको संविधानअनुसार उपभोक्ताको हकअन्तर्गत प्रत्येक उपभोक्तालाई गुणस्तरीय वस्तु तथा सेवा प्राप्त गर्ने हक हुने र गुणस्तरहीन वस्तु तथा सेवाबाट क्षति पुगेको व्यक्तिलाई कानुनबमोजिम क्षतिपूर्ति पाउने व्यवस्था गरेको छ। तर यी ऐन तथा कानुन कार्यान्वयन नहुँदा बजार व्यवस्थित हुन सकेको छैन । बजारमा भने कालाबजारी, खाद्य मिसावट, म्याद नाघेको खाद्य तथा पेयपदार्थको बिक्री वितरण भएको गुनासो बढेपछि सरकारले हर आर्थिक वर्ष निरन्तर छड्के अनुगमन गर्दै आएको छ। सरकारले महँगी, कालोबजारी, कृत्रिम अभाव नियन्त्रण गरी उपभोक्तालाई राहत दिने प्रतिबद्धता व्यक्त गरे पनि उपभोक्ता भने महँगीको मारमा परेको पर्यै छन्। माथिल्लो निकायको दबाब, व्यवसायीबीचको मिलोमतो, फितलो कानुनको फाइदा उठाउँदै उपभोक्ता ठग्ने व्यापारीले उन्मुक्ति पाउँदै आएका छन्। सरकारले बजार अनुगमन गरे पनि त्यसको महसुस उपभोक्ताले पाउन सकेका छैनन्। उपभोक्ता हित संरक्षण ऐन, २०७५ मा पनि उत्पादकले उपभोग्य वस्तुका लेबलमा उत्पादकको नाम, ठेगाना, उद्योग दर्ता नम्बर, खाद्य पदार्थ, औषधिजस्ता उपभोग्य वस्तुमा उक्त वस्तुका मिश्रण, त्यसको परिमाण र तौल, गुणस्तर निर्धारण भएको उपभोग्य वस्तुमा त्यसको अवस्था अनिवार्य उल्लेख हुनु पर्ने भनिएको छ। उपभोग्य वस्तु उपभोग गर्ने तरिका र उपभोग गरेबाट हुन सक्ने प्रभाव, वस्तुको मूल्य, ब्याच नम्बर, उत्पादन मिति, उपभोगको म्याद सकिने मिति उल्लेख गरिनु पर्दछ। ऐनमा लेबल नराखी बिक्री वितरण गरेगराउनेलाई २ वर्षसम्म कैद वा ३० हजार रुपैयाँसम्म जरिबाना वा दुवै सजाय हुन सक्दछ । तर, अनुगमनका क्रममा अधिकांश व्यावसायिक फर्ममा कैफियत भेटिए पनि कारबाही हुन सकेको देखिँदैन। २०७३७४ सम्म उपत्यकामा मात्रै अनुगमन केन्द्रित गरेकोले जिल्लामा बजार अनुगमन न्यून रूपमा हुँदै आएको छ। तर संघीय संरचनामा २०७४७५ पश्चात् स्थानीय सरकारका निकायलाई अनुगमन र कारबाहीको अधिकार दिएको छ। सरकारले उपत्यकामा मात्र ध्यान दिँदा जिल्लामा व्यवसायीहरूले खाद्यान्नमा चर्को मूल्यमा म्याद नाघेको, लेबल नभएको सामान खरिद बिक्री गर्दै आएका छन्। अनुगमन प्रभावकारी नहँुदा ठूला व्यवसायीले म्याद नाघेका सामानहरू दुर्गम क्षेत्रका पठाउने गरेका छन्। गुणात्मकभन्दा संख्यात्मक अनुगमनलाई प्राथमिकता दिँदा बजार स्वच्छ हुन नसकेको हो ।"
"कोशी र मधेश प्रदेशमा भारी वर्षा हुने, अन्य प्रदेशमा कति हुन्छ ?","काठमाडौं : काठमाडौं उपत्यका लगायत विभिन्न स्थानमा वर्षा भइरहेको छ। जल तथा मौसम विज्ञान विभागको मौसम पूर्वानुमान महाशाखाका अनुसार आज कोशी प्रदेश र मधेश प्रदेशको एकदुई स्थानमा भारी वर्षाको सम्भावना रहेको छ । महाशाखाका अनुसार नेपालमा पश्चिमी वायु तथा स्थानीय वायुको प्रभाव रहेको छ। यसैगरी बंगालको खाडीबाट भित्रिरहेको जलवाष्पयुक्त हावाको समेत नेपालमा प्रभाव रहेको छ। कोशी प्रदेश, मधेश प्रदेश, बागमती प्रदेश, गण्डकी प्रदेशलगायत देशको पहाडी भूभागका केही स्थानहरूमा तथा देशका बाँकी भूभागका थोरै स्थानहरूमा मेघगर्जनचट्याङ्ग सहित मध्यम वर्षाको सम्भावना रहेको महाशाखाको भनाई छ। आज बिहान जारी बुलेटिनमा देशको उच्च पहाडी तथा हिमाली भूभागका थोरै स्थानहरूमा हल्का देखि मध्यम वर्षा हिमपातको सम्भावना रहेको छ। राती पनि कोशी प्रदेश, मधेश प्रदेश, बागमती प्रदेश, गण्डकी प्रदेश र लुम्बिनी प्रदेशका थोरै स्थानहरुमा तथा देशका बाँकी भूभागका एकदुई स्थानमा मेघगर्जनचट्याङ्गसहित वर्षाको सम्भावना रहेको छ ।"
मर्स्याङ्दी जलविद्युत केन्द्रबाट ४० प्रतिशत मात्र उत्पादन,"गोरखा : ६९ मेगावाट क्षमताको मर्स्याङ्दी जलविद्युत केन्द्रबाट अहिले कूल क्षमताको ४० प्रतिशत मात्र विद्युत उत्पादन हुन थालेको छ। सुख्खायामका कारण पानीको बहाव घटेकाले ५० प्रतिशतभन्दा कम विद्युत उत्पादन भएको केन्द्रका सहायक प्रबन्धक शेरमहम्मद हुसेनले जानकारी दिए। यस केन्द्रको कूल क्षमता १६५६ मेगावाट आवर हो। तर अहिले ७०० मेगावाट आवर उत्पादन भइरहकेको छ, सहायक प्रवन्धक हुसेनले भने, अर्को तरिकाले भन्नुपर्दा यस केन्द्रको क्षमता ६९ मेगावाट हो तर अहिले ३१ मेगावाट आवर मात्र उत्पादन भइरहेको छ। यो आयोजना पिकिङ रन अफ रिभर सिस्टमको हो। त्यसैले कुनैबेला कम र कुनै बेला पूर्ण क्षमतामा टर्बाइन चलाउने गरिएको हुसेनले बताए। साँझ चारघण्टा र बिहान एकघण्टाचाहिँ पूर्ण क्षमतामा टर्बाइन चल्छ, उनले भने, अरु बेलामाचाहिँ कहिले ५० मेगावाट, कहिले ४० मेगावाट पनि उत्पादन हुन्छ। विद्युत प्राधिकरणबाट सञ्चालन भएको सो आयोजना प्राधिकरणको केन्द्रको निर्देशनअनुसार सञ्चालन हुने बताइएको छ। पिक आवरमा यति क्षमतामा सञ्चालन गर भनेर माथिबाट जे आदेश आउँछ, त्यही गर्ने हो, हुसेनले भने, वर्षा भयो अथवा हिउँ पग्लिएर मर्स्याङ्दीमा पानीको बहाव बढ्यो भने उत्पादनको क्षमता पनि बढ्नेछ।"
"चैतमा १० वटा मोटरसाइकल चोरी : २ जना पक्राउ, ६ वटा भेटियो","विराटनगर : विराटनगरमा एउटै गिरोहले निरन्तर मोटरसाइकल चोरी गरिरहेको पत्ता लागेको छ। विराटनगरका विभिन्न स्थानबाट दिनमा २ वटासम्म मोटरसाइकल चोरी हुने गरेको थियो। पछिल्लो ८ दिनमा ८ वटा नै चोरी भएको थियो। चैत १९ गतेदेखि भइरहेको मोटरसाइकल चोरीमा एउटै गिरोहको संलग्नता रहेको प्रहरीको प्रारम्भिक अनुसन्धानबाट खुलेको छ। कोशी अस्पताललगायत विराटनगरका विभिन्न स्थानबाट मोटरसाइकल चोरी हुने क्रम बढ्यो। मोरङ प्रहरीका प्रवक्ता डीएसपी वेदप्रकाश जोशीका अनुसार चैत लागेपछि नै १० वटा मोटसाइकल चोरी भइसकेका छन्। मोटरसाइकल चोरी तीव्र हुन थालेपछि मोरङ प्रहरी प्रमुख एसपी नारायणप्रसाद चिमरियाले विशेष अप्रेशन चलाए। सक्रियता बढाएको प्रहरी अन्ततः गिरोहसम्म पुग्न सफल भएको छ। जिल्ला प्रहरी कार्यालय मोरङका इन्स्पेक्टर सरोज खनाल र इलाका प्रहरी कार्यालय रानीका इन्स्पेक्टर प्रकाश थापा नेतृत्वको संयुक्त टोलीले गिरोहका २ जनालाई पक्राउ गरेको छ। २ जनालाई पक्राउ गर्दा चोरी भएकामध्ये ६ वटा मोटरसाइकल भेटिएको डीएसपी जोशीले बताए। उनका अनुसार मोटरसाइकल चोरी गरेर सिमावर्ती भारतीय बजार जोगवनीको टिकुलिया बस्तीमा लगेर बिक्री गर्ने गरेको पत्ता लागेको छ। मंगलबार पक्राउ परेका २ जनालाई प्रहरीले बुधबार सार्वजनिक गरेको छ। मोटरसाइकल चोरीमा संलग्न विराटनगर महानगरपालिका१७ का २४ वर्षीय नौसाद अन्सारी र १७ वर्षीय बालकलाई पक्राउ गरिएको जानकारी जोशीले दिए। उनका अनुसार पछिल्लो ६७ दिनदेखि लगातार मोटरसाइकल चोरीको घटना बढेपछि विशेष निगरानी गर्ने क्रममा दुवै जनालाई पक्राउ गर्न प्रहरी सफल भएको हो। विराटनगर क्षेत्रका अस्पताल, पार्किङ स्थल, होटलको पार्किङ, अदालत, मालपोत कार्यालयलगायत भिडभाड हुने स्थानबाट मोटरसाइकल चोरी धेरै भएको डीएसपी जोशीले बताए। गत मंसिर महिना अघिसम्म विराटनगरमा मोटरसाइकल चोरी गर्ने गिरोह सक्रिय थियो। मोटरसाइकल चोरी गर्ने गिरोहका नाइके सुनसरीका नजाम अन्सारी मंसिरमा पक्राउ परे। पक्राउ गरेर अन्सारीलाई कानुनी कारबाहीको दायरामा ल्याइएपछि चोरीका घटनामा कमी आएको थियो, डीएसपी जोशीले भने, अन्सारीले यहाँ मोटरसाइकल चोरी गर्ने र भारतमा लगेर बिक्री गर्नुका साथै केही पीडितहरुको नम्बर पत्ता लगाएर सम्पर्क गरी मोटरसाइकलको फिरौती रकम माग्ने गरेका थिए। मागेअनुसारको रकम दिएपछि मोटरसाइकल फिर्तासमेत गर्ने गरेको पाइयो। अन्सारी चोरी तथा आपराधिक मुद्दामा कारागार चलान भएका छन्। त्यसपछि केही महिना मोटरसाइकल चोरी रोकियो। एक्कासि चैतमा चोरी बढ्यो। चैत २६ गते मंगलबार विराटनगर७ स्थित अस्पताल चोकको एउटा कपडा पसलअगाडि पार्किङ गरिएको मोरङ कटहरी१ का दुलाचन्द पोद्दारको नाममा दर्ता भएको प्र१०२०४१ प ३४० नम्बरको मोटरसाइकल चोरेर लैजाँदै गर्दा २ जना पक्राउ परेको जानकारी जोशीले दिए। उनीहरु पक्राउ परेपछि ६ वटा मोटरसाइकल फेला परेको छ। चोरीका मोटरसाइकल विराटनगर१५ र सिमावर्ती भारतको टिकुलियाबाट बरामद भएको जोशीले बताए। उनका अनुसार पक्राउ परेकाहरुले निरन्तर मोटरसाइकल चोरी गरेर भारत पुर्याइ बिक्री गर्ने गरेको पाइयो। अपराधिक पृष्ठभूमिका व्यक्तिहरू मोटरसाइकल चोरीमा संलग्न रहेको र पक्राउ गरेर चोरी तथा आपराधिक लाभ मुद्दा चलाउन बुधवार म्याद थप गरेर अनुसन्धानको बाँकी प्रक्रिया अघि बढाइएको मोरङ प्रहरी प्रमुख एसपी नारायणप्रसाद चिमरियाले बताए। उनका अनुसार मोटरसाइकल चोरी गर्ने गिरोहमा अरु पनि व्यक्तिहरू संलग्न हुन सक्छन्। लगातार मोटरसाइकल चोरी गर्ने गिरोहमा अरुको पनि संलग्नता हुनसक्छ। खोजी गर्दै विशेष ढंगले अनुसन्धान अघि बढाइएको छ, चिमरियाले भने, पछिल्लो समय मोटरसाइकल चोरी रोक्न विशेष कारबाही चलाइएको छ। चोरी गरेर तत्काल सीमा कटाउने गरिएका कारण निगरानी बढाउँदै नेपालभारत सीमा क्षेत्रमा कडाइ गर्न थालिएको छ। गत साउनदेखि मंसिरसम्ममा विराटनगरबाट ६० वटा मोटरसाइकल चोरी भएका थिए। तीमध्ये ४ वटा फेला परेका छन्। अरु मोटरसाइकलको खोजी भइरहेको प्रहरीले जनाएको छ। फागुनमा एउटा मोटरसाइकल चोरी भएको थियो। तर, चैतमा मात्रै १० वटा मोटरसाइकल चोरिए। एसपी चिमरियाका अनुसार चोरीमा संलग्न सीटी सफारी चढेर पुग्ने र मोटरसाइकल चोरेर भारततिर भाग्ने गरेको पाइएको छ। चोरीको गिरोहको वतन नेपाल हो। तर, भारतीय भूमिमा बसोबास गरेर चोरी धन्दा चलाउने गरेको पाइयो। प्राय मध्यान्ह १२ बजेदेखि साँझको समयमा चोरी धेरै हुने गरेको पत्ता लाग्यो, उनले भने, पुराना सुपरस्प्लेन्डर, होण्डा साइन, डिस्कभरजस्ता मोटरसाइकल चोरी धेरै भएका छन्। चोरीमा मास्टर कीको प्रयोग गर्ने गरेको पत्ता लाग्यो। चोरी गरेपछि भारतीय भूमिका लागेर सस्तोमा बिक्री गर्दा रहेछन्। चोरी भएकामध्ये प्रहरीले प्रदेश १०२ ०४१ प ३४०, को ३ प ९७९५, ज ३ प ७४९८, मे ५ प ६६९२ तथा २ वटा नम्बर नखुलेका मोटरसाइकल बरामद गरेको छ।"
आइपीएल : गुजरातको चौथो जित,"काठमाडौं : इन्डियन प्रिमियर लिग (आइपीएल)मा गुजरात टाइटन्सले चौथो जित दर्ता गरेको छ। गुजरातले राजस्थान रोयल्सलाई ५८ रनले हराउँदै प्रतियोगिताको चौथो जित आफ्नो नाममा गरेको हो। अहमदाबादस्थित नरेन्द्र मोदी स्टेडियममा टस हारेर ब्याटिङको निम्तो पाएको गुजरात टाइटन्सले २१७ रन बनायो। गुजरातले दिएको २१८ रनको लक्ष्य पछाएको राजस्थान रोयल्स १९२ ओभरमा १५९ रन बनाउँदै अल आउट भयो। राजस्थानका लागि मध्यक्रमका ब्याटर्स सिम्रोन हेटमायरले सर्वाधिक ५२ रनको अर्धशतकीय पारी खेले। उनले ३२ बलमा ४ चौका र ३ छक्का प्रहार गरे। ओपनिङमा आएका कप्तान सन्जु सामसनले ४१ रन बनाए रियान परागले २६ रन बनाउँदा अन्य कुनै पनि बाटोले दोहोरो अङ्कको रन बनाउन सकेनन् । गुजरातका लागि बलिङमा प्रसिद्ध कृष्णले सर्वाधिक ३ विकेट लिए। रसिद खान र साई किशोरले २२ विकेट लिए। मोहम्मद सिराज , अर्शद खान र कुलवान्त केज्रोलियाले ११ विकेट लिए। त्यसअघि ब्याटिङ गरेको गुजरात टाइटन्सले निर्धारित २० ओभरमा ६ विकेट गुमाउँदै २१७ रन बनाएको थियो। गुजरातका लागि ओपनर ब्याटर शाही सुदर्शनले सर्वाधिक ८२ रन बनाए। उनले ५३ बलमा ८ चौका र ३ छक्का प्रहार गरेका हुन्। जोश बतलरले र शाहरुख खानले समान ३६३६ रन बनाए। रासिद खानले १२ रन बनाउँदा राहुल तेवा दिया २४ र अर्शद खान शून्यमा अविजित रहे। राजस्थानका लागि बलिङतर्फ तुसार देशपान्डी र महेश थेक्साना ले समान २२ विकेट लिए। जोफ्रा आर्चर र सन्दिप शर्माले ११ विकेट लिए। गुजरात अहिले अंक तालिकाको शीर्ष स्थानमा रहेको छ। पाँच खेलमा ४ जित र १ हारसहित ८ अङ्क बटुल्दै गुजरात शीर्ष स्थानमा उक्लियो। त्यस्तै, राजस्थान रोयल भने ५ खेलमा २ जित र ३ हारसहित ४ अंक बटुल्दै अंक तालिकाको सातौं स्थानमा रहेको छ।"
राजदूत तुलाधरले डेनमार्कका राजालाई पेश गरिन् ओहदाको प्रमाणपत्र,"कोपनहेगन : डेनमार्कका लागि नवनियुक्त नेपाली राजदूत सुम्निमा तुलाधरले डेनमार्कका राजा फ्रेडरिक आन्द्रे हेनरिक क्रिस्टियन (फ्रेडरिक दशौँ) समक्ष आफ्नो ओहदाको प्रमाणपत्र पेश गरेकी छन्। कोपनहेगनस्थित क्रिस्टियान्सबोर्ग प्यालेसमा एक विशेष समारोहका बीच आफ्नो ओहदाको प्रमाणपत्र प्रस्तुत गरेपछि डेनिस राजाले पदबहालीको अवसरमा बधाई दिँदै राजदूत तुलाधरलाई कार्यकाल सफलताको शुभेच्छा व्यक्त गरे । समारोहपश्चातको शिष्टाचार भेटका क्रममा राजदूत तुलाधरले नेपालका राष्ट्रपति रामचन्द्र पौडेल, प्रधानमन्त्री केपी शर्मा ओली र नेपाली जनताको तर्फबाट डेनिस राजालाई सुस्वास्थ्य, दीर्घायूको कामना गर्दै डेनिस जनताको उन्नति, समृद्धि र कल्याणको शुभकामना व्यक्त गरिन् । नेपाल र डेनमार्कबीचको द्विपक्षीय सम्बन्धका विविध पक्षहरूबारे गहन छलफल भएको शिष्टाचार भेटका क्रममा द्विपक्षीय सम्बन्धलाई अझ प्रगाढ बनाउने विषयमा जोड दिइएको थियो । सो अवसरमा डेनिस राजा फ्रेडेरिकले आफू युवराज हुँदा सन् २०१५ मा नेपाल भ्रमण गरेको सम्झना गरे । विनाशकारी भूकम्पपछिको राहत कार्यक्रमको अवलोकन गर्दै त्यतिखेर उनले पश्चिम नेपालको भ्रमण गरेका थिए। भेटवार्ताका क्रममा डेनिस राजा फ्रेडरिकले जलवायु परिवर्तन र यसले हिमाली क्षेत्रहरूमा पारेको नकारात्मक प्रभावप्रति चिन्ता व्यक्त गर्दा राजदूत तुलाधरले हिमाल पग्लिने दर र हिमश्रृङ्खलामा यसको असरमाथि केन्द्रित रहेर नेपालमा आयोजना हुने अन्तर्राष्ट्रिय फोरम सगरमाथा संवाद (एभरेस्ट डाइलग)' बारे जानकारी गराइन् । समारोहमा डेनिस राजपरिवारका सदस्यहरू, राजदूत तुलाधरका श्रीमान मानव अधिकारकर्मी गौरी प्रधान तथा दूतावासका कूटनीतिक कर्मचारीहरू लगायतको सहभागिता रहेको थियो।"
स्ववियु निर्वाचन : दार्चुला बहुमुखीमा नेविसंघ र गोकुलेश्वरमा अनेरास्ववियु विजयी,दार्चुला: सुदूरपश्चिम विश्वविद्यालय अन्तरगत पर्ने जिल्ला सदरमुकाम खलङ्गामा रहेको दार्चुला बहुमुखी क्याम्पसको स्वतन्त्र विद्यार्थी युनियन सभापतिमा गठबन्धनका साझा उम्मेदवार नेपाल विद्यार्थी सङ्घका प्रकाश बडू र गोकुलेश्वर बहुमुखी क्याम्पसको सभापतिमा अखिल नेपाल स्वतन्त्र विद्यार्थी युनियनका उम्मेदवार सुनिल डाँगा विजयी भएका छन्। दार्चुला बहुमुखी क्याम्पसमा प्रत्यक्षतर्फ खसेको कुल मत ४४९ मध्ये गठबन्धनका साझा उम्मेदवार नेविसंघका प्रकाश बडूले २२२ मत प्राप्त गरी विजयी भएका हुन्। अनेरास्ववियुका खडकसिंह ठगुन्नालाई ३१ मतले पराजित गर्दै नेविसंघ र अखिल क्रान्तिकारीको गठबन्धनबाट नेविसंघका प्रकाश बडू प्यानलसहित विजयी भएका सहायक क्याम्पस प्रमुख एवं निर्वाचन अधिकृत करन सिंह साउँदले बताए । बडूका निकटतम प्रतिस्पर्धी अनेरास्ववियुका खडकसिंह ठगुन्नाले १९१ मत प्राप्त गरेका थिए भने सभापतिमा स्वतन्त्र उम्मेदवार अनिलचन्द्र जोशीले २० मत मात्रै प्राप्त गरेका छन्। गोकुलेश्वर बहुमुखी क्याम्पसमा अनेरास्ववियुका सुनिल डाँगा विजयी यस्तै जिल्लाको अर्को क्याम्पस गोकुलेश्वर बहुमुखी क्याम्पसमा अनेरास्ववियुका सुनिल डाँगा विजयी भएका छन्। उनी प्रत्यक्षतर्फ खसेको कुल २३० मतमध्ये १०५ मत प्राप्त गर्दै विजयी भएका निर्वाचन अधिकृत रमेशचन्द्र जोशीले जानकारी दिए। गोकुलेश्वरमा नेविसंघ र अखिल क्रान्तिकारीको गठबन्धनका साझा उम्मेदवार नेविसंघका नरेश विष्टले १०२ मत प्राप्त गरेका छन्। ३ मतले नेविसंघले हार बेहर्नु परेको हो। जिल्ला सदरमुकाम खलङ्गामा रहेको दार्चुला बहुमुखी क्याम्पसमा ४८५ मतदाता छन् भने गोकुलेश्वर बहुमुखी क्याम्पसमा २६४ मतदाता छन्। मतदान निकै शान्त र मर्यादित ढंगले सम्पन्न भएको क्याम्पस प्रमुख नरेन्द्रराज अवस्थीले बताए ।
"शेर्पा फाइनलमा, मछिन्द्रसँग उपाधि भिडन्त",सिमराः घरेलु टोलीलाई स्तब्ध पार्दै हिमालयन शेर्पा क्लब १५औं जीतपुरसिमरा गोल्डकपको फाइनलमा प्रवेश गरेको छ । सिमरा रंगशालामा बुधबार राति सम्पन्न दोस्रो सेमिफाइनल खेलमा आयोजक नव जनजागृति युवा क्लबलाई २१ ले पराजित गर्दै शेर्पा फाइनलमा प्रवेश गरेको हो । आयोजकलाई उसकै मैदानमा हराउने क्रममा शेर्पाका लागि रोवर्ट खोङजो र समीरराज थोकरले गोल गरेका थिए । आयोजकका लागि भने युवराज खड्काले एक गोल फर्काए पनि पराजय टार्न सकेनन् । शेर्पाले खेलको ४८औं मिनेटमा रोवर्ट खोङजोको गोलबाट अग्रता लिएको थियो । खोङजोले प्रहार गरेको बल आयोजकका खेलाडीलाई डिफ्लेक्ट हुँदै गोल हुन पुगेको थियो । त्यसको १० मिनेटमै शेर्पाले अर्को गोल थप्दै आयोजकमाथि दवाव सिर्जना गरेको थियो । समीरराज थोकरले शेर्पाका लागि दोस्रो गोल गरेका थिए । खेलमा २० ले पछि परेपछि घरेलु दर्शक निराश बन्न पुगे । तर आयोजकका खेलाडीले शेर्पालाई सहज जित हात पार्न दिएनन् । दोस्रो हाफमा आयोजकको खेल हेर्न लायक बनेको थियो । शेर्पाविरुद्ध निरन्तर अवसर सिर्जना गरेको आयोजकले खेलको ७३औं मिनेटमा गोल गर्दै खेलमा फर्किने प्रयास गरेको थियो । युवराज खड्काले गोल गर्दै खेल २१ को स्थितिमा ल्याएका थिए । तर फिनिसिङ पक्ष कमजोर बन्दा आयोजकले दोस्रो हाफमा बनाएको थुप्रै अवसर गुमाउन पुग्यो । जसले गर्दा नतिजा शेर्पालाई सुम्पिन आयोजक बाध्य भयो । खेलको ग्रिन इनर्जी प्लेयर अफ दि म्याच शेर्पाका रोवर्ट खोङजो घोषित भए । उनले १० हजार नगद हात पारे । उनलाई भिएक्सएल एजुकेशनका उत्सव नराल र ग्रिन इनर्जीका शैलेश शाह ठकुरीले पुरस्कृत गरेका थिए । फाइनलमा प्रवेश गरेको शेर्पाले अब उपाधिका लागि मछिन्द्र फुटबल क्लबसंग खेल्नेछ । हानामी बिएफसी भरतपुरलाई पराजित गर्दै मछिन्द्र फाइनलमा प्रवेश गरिसकेको छ । मछिन्द्र गत संस्करणको उपविजेता हो भने शेर्पा दोस्रो संस्करणको विजेता हो । चैत २९ गते हुने फाइनल खेलको विजेताले १० लाख र उपविजेताले पाँच लाख नगद प्राप्त गर्नेछ ।
"रेमिट्यान्स १० खर्ब नाघ्यो, वैदेशिक लगानी ८ अर्ब भित्रियो","काठमाडौं : आयातित वस्तुमा निर्भर नेपाललाई बढ्दो रेमिट्यान्स (विप्रेषण) को आकारले ठूलो राहत मिलेको छ । कुल आयातको हिस्सा ठूलो भएकाले यसमा खर्च गर्ने ठूलो स्रोत रेमिट्यान्स हो । चालु आर्थिक वर्षको ८ महिना (फागुनसम्म) रेमिट्यान्स ९४ प्रतिशतले वृद्धि भई १० खर्ब ५१ अर्ब ७७ करोड पुगेको छ । अमेरिकी डलरमा विप्रेषण आप्रवाह ६९ प्रतिशतले वृद्धि भई ७ अर्ब ७४ करोड पुगेको छ । वैदेशिक रोजगारीका लागि अन्तिम श्रमस्वीकृति (संस्थागत तथा व्यक्तिगतनयाँ) र पुनः श्रमस्वीकृति लिनेको संख्या अत्याधिक बढ्दा पनि रेमिट्यान्स वृद्धि भएको हो । तथ्यांकअनुसार अन्तिम श्रमस्वीकृति (संस्थागत तथा व्यक्तिगतनयाँ) लिने नेपालीको संख्या ३ लाख १७ हजार ६८ जना रहेको छ भने पुनः श्रमस्वीकृति लिनेको संख्या २ लाख १७ हजार ४ सय ३ जना रहेको छ । जबकी अघिल्लो वर्षको सोही अवधिमा यस्तो संख्या क्रमशः २ लाख ८५ हजार ३ सय ५२ र १ लाख ८२ हजार ७ सय ८३ रहेको थियो । यसो हुँदा मुलुकको कुल विदेशी विनिमय सञ्चिति पनि २४ खर्ब ९ अर्ब २५ करोड रुपैयाँ हाराहारीमा पुगेको छ । जबकी गत असारमा यस्तो सञ्चिति २० खर्ब ४१ अर्ब १० करोड बराबर थियो । पछिल्लो ८ महिनाको अन्तरमा १८० प्रतिशतले वृद्धि २४ खर्बमाथि पुगेको नेपाल राष्ट्र बैंकले बुधबार सार्वजनिक गरेको तथ्यांकमा उल्लेख छ । अमेरिकी डलरमा यस्तो सञ्चिति १३१ प्रतिशतले वृद्धि भई १७ अर्ब २७ करोड पुगेको छ । कुल विदेशी विनिमय सञ्चितिमध्ये नेपाल राष्ट्र बैंकमा २१ खर्ब ३० अर्ब ३१ करोड रुपैयाँ पुगेको छ । बैंक तथा वित्तीय संस्था (नेपाल राष्ट्र बैंकबाहेक) सँग २ खर्ब ७८ अर्ब ९५ करोड रुपैयाँ छ । हालसमम कुल विदेशी विनिमय सञ्चितिमा भारतीय मुद्राको अंश २१७ प्रतिशत छ । यसअनुरूप आर्थिक वर्ष २०८१८२ को आठ महिनामा विदेशी विनिमय सञ्चिति १७२ महिनाको वस्तु आयात र १४३ महिनाको वस्तु तथा सेवा आयात धान्न पर्याप्त रहने देखिन्छ । कुल गार्हस्थ्य उत्पादनको अनुपातमा यस्तो सञ्चिति ४२२ प्रतिशत छ । शोधनान्तर ३ खर्बभन्दा बढी बचतमा देशबाट बाहिरिने विदेशी मुद्राको तुलनामा भित्रिने मुद्रा अधिक हुँदा शोधनान्तर स्थिति पनि लामो समयदेखि बचतमा छ । फागुनसम्ममा शोधनान्तर स्थिति ३ खर्ब १० अर्ब ३७ करोडले बचतमा छ । अझ अघिल्लो वर्षको सोही अवधिमा शोधनान्तर स्थिति ३ खर्ब २७ अर्ब ५५ करोडले बचतमा थियो । अमेरिकी डलरमा २ अर्ब २९ करोडले बचतमा छ । यस्तै, चालु खाता पनि १ खर्ब ८० अर्ब ८ करोडले बचतमा छ । अघिल्लो वर्ष १ खर्ब ६७ अर्ब ४५ करोडले बचतमा थियो । अमेरिकी डलरमा १ अर्ब ३३ करोडले बचतमा देखिन्छ । प्रत्यक्ष वैदेशिक लगानी साढे ८ अर्ब भित्रियो चालु आवको ८ महिनामा खुद पुँजीगत ट्रान्सफर ६ अर्ब ४१ करोड छ । यसैगरी, समीक्षा अवधिमा ८ अर्ब ४९ करोड प्रत्यक्ष वैदेशिक लगानी (इक्विटी मात्र) भित्रिएको छ । अघिल्लो वर्षको सोही अवधिमा यस्तो एफडीआई ५ अर्ब ६३ करोड भित्रिएको थियो । वैदेशिक अध्ययन, उपचार र भ्रमण खर्च बढ्यो नेपालबाट विदेश अध्ययन, उपचार र भ्रमण गर्नेबाट भएको खर्च बढ्दा सेवा आय घाटामा छ । यसअवधिमा खुद सेवा आय ७५ अर्ब १३ करोड रुपैयाँले घाटामा छ ।यसमध्ये शिक्षातर्पको व्यय अधिक छ । अर्थात वैदेशिक अध्ययन गर्न जानेले मात्रै ८८ अर्ब ९८ करोड खर्चेका छन् । गत वर्ष विदेशी अध्ययनमा ८० अर्ब १४ करोड रुपैयाँ थियो । आयात साढे ११ खर्ब, निर्यात १ खर्ब ५८ अर्ब मात्रै मुलुकमा आयातभन्दा निर्यात कम हुँदा व्यापार घाटा चुलिँदै गएको छ । आर्थिक वर्ष २०८१८२ को आठ महिनामा आयात साढे ११ खर्ब हुँदा निर्यात १ खर्ब ५८ अर्ब मात्रै भयो । यसबाट वस्तु व्यापार घाटा ६२ प्रतिशतले वृद्धि भएको छ । अर्थात्, आयातभन्दा निर्यात ९ खर्ब ८७ अर्ब ३९ करोड रुपैयाँले कम छ । चालु आवको आठ महिनामा कुल वस्तु निर्यात ५७२ प्रतिशतले वृद्धि भई १ खर्ब ५८ अर्ब १७ करोड पुगेको छ । गन्तव्यका आधारमा भारत, चीन र अन्य मुलुकतर्फको निर्यात क्रमशः ८२५ प्रतिशत, ८८ प्रतिशत र २९ प्रतिशतले वृद्धि भएको छ । वस्तुगत आधारमा भटमासको तेल, पोलिस्टरको धागो, चिया, पार्टिकल बोर्ड, अलैंचीलगायतका वस्तुको निर्यात बढेको छ भने पाम तेल, जिंक सिट, अदुवा, तयारी पोसाक, जुसलगायतका वस्तुको निर्यात घटेको छ । यता कुल वस्तु आयात ११२ प्रतिशतले वृद्धि भई ११ खर्ब ४५ अर्ब ५७ करोड पुगेको छ । वस्तु आयात गरिने मुलुकका आधारमा भारत, चीन र अन्य मुलुकबाट भएको आयात क्रमशः ७९ प्रतिशत, १२५ प्रतिशत र २०६ प्रतिशतले वृद्धि भएको छ । वस्तुगत आधारमा भटमासको कच्चा तेल, चामलधान, यातायातका उपकरण, सवारी साधन तथा स्पेयर पार्टस्, खाने तेल, स्पन्ज आइरनलगायतका वस्तुको आयात बढेको छ भने पेट्रोलियम पदार्थ, पामको कच्चा तेल, हवाईजहाजको पार्टपुर्जा, लेख्ने तथा छाप्ने कागज, रासायनिक मल लगायतका वस्तुको आयात घटेको छ । महँगीमा झिनो सुधार बजारमा उपभोक्ताले महँगी बढेको अनुभूति गरे पनि नेपाल राष्ट्र बैंकको तथ्यांकले वार्षिक बिन्दुगत उपभोक्ता मुद्रास्फीति ३७५ प्रतिशतमा सीमित रहेको उल्लेख गरेको छ । जबकि अघिल्लो वर्षको सोही महिनामा यस्तो मुद्रास्फीति ४८२ प्रतिशत थियो । यसबीच खाद्य तथा पेय पदार्थ समूहको मुद्रास्फीति ३३४ प्रतिशत र गैरखाद्य तथा सेवा समूहको मुद्रास्फीति ३९७ प्रतिशत रहेको छ । सबैभन्दा बढी महँगी खाद्य तथा पेय पदार्थ समूहअन्तर्गत घ्यू तथा तेल उपसमूहको वार्षिक बिन्दुगत उपभोक्ता मूल्य सूचकांक १३७४ प्रतिशत देखिन्छ । यसैगरी क्रमशः दाल तथा गेडागुडीको ७८० प्रतिशत, फलफूलको ६८२ प्रतिशत र गैरमदिराजन्य पेय पदार्थको ५१५ प्रतिशतले बढेको छ । निजी क्षेत्रमा कर्जा ६ प्रतिशतले वृद्धि चालु आवको ८ महिनामा बैंक तथा वित्तीय संस्थाहरूबाट निजी क्षेत्रमा प्रवाहित कर्जा ३ खर्ब ४ अर्ब ८२ करोडले बढेको छ । यो गत वर्षको तुलनामा ६ प्रतिशत बढी भएको केन्द्रीय बैंकले बताएको छ । जबकी गत आवको सोही अवधिमा यस्तो कर्जा १ खर्ब ९९ अर्ब ५० करोड (४२ प्रतिशत) ले बढेको थियो । वार्षिक बिन्दुगत आधारमा २०८१ फागुन मसान्तमा बैंक तथा वित्तीय संस्थाहरूबाट निजी क्षेत्रतर्फ प्रवाहित कर्जा ७७ प्रतिशतले बढेको छ । निजी क्षेत्रमा प्रवाहित कर्जामध्ये गैरवित्तीय संस्थागत क्षेत्रतर्फ प्रवाह भएको कर्जाको अंश ६३२ प्रतिशत र व्यक्तिगत तथा घरपरिवार क्षेत्रतर्फ प्रवाह भएको कर्जाको अंश ३६८ प्रतिशत छ ।"
"कर्णालीमा खुले ठूला होटल, पर्यटक आउने कहिले ?","वीरेन्द्रनगर : पर्यटकका लागि मात्र होइन, व्यावसायिका लागि पनि भर्जिन ल्यान्ड को कर्णाली । यहाँ के छैन ? पर्यटकलाई मुग्ध पार्ने स्वर्गकी अप्सरा रारादेखि शेफोक्सुन्डो निकुञ्ज छन् । दैलेखको पञ्चकोशी ज्वालादेखि कालीकोटमा पचाल झरना यहीका हुन् । आवश्यक्ता थियो त केवल भौतिक संरचना, सुविधासम्पन्न होटल र प्रचारप्रसार । पछिल्लोपटक यी क्षेत्रमा पनि कर्णालीले फड्को मार्दै गएको छ । सुविधासम्पन्न र लक्जरी होटेल खोल्ने क्रम बढेको छ । त्यसैकारण कर्णाली पर्यटकको पर्खाइमा छ । प्राकृतिक सुन्दरताले भरिपूर्ण कर्णालीको सुन्दरता हेर्न र घुम्न आउने आन्तरिक तथा बाह्य पर्यटक लक्षित यहाँका हरेक बजार क्षेत्रमा होटल व्यवसायमा लगानी बढदै गएको छ । प्रदेशको राजधानी सुर्खेतको वीरेन्द्रनगरमा ठूला होटल सञ्चालनको होडबाजी नै छ । कुनै बेला सुर्खेतमा होटल नमस्ते नेपाल, भ्याली भ्यू र फूलबारी भन्नासाथ निकै सुविधायुक्त होटलमा गनिन्थे । सुर्खेतमा बजार विकाससँगै पछिल्लो समय तीनतारे शुभ होटल, सिद्धार्थ होलसहित डी नमस्ते, स्टे भ्याली भ्यू लगायतका दर्जनौं होटलहरू सञ्चालनमा छन् । सुर्खेतको वीरेन्द्रनगर नगरपालिका वडा नं ९ काँक्रेबिहार जाने बाटो लाटिकोइलीमा होटल बिपल्पत्रु एक बिघा जमीनमा झन्डै एक अर्बको लगानीमा निर्माण हुँदै छ । सुर्खेत उद्योग वाणिज्य संघका महासचिव भद्र भण्डारी भन्छन्, कर्णालीमा बाह्रै महिना पर्यटन व्यवसायको सम्भावना प्रचुर छ । तर, पनि कर्णालीमा प्रयाप्त पर्यटकहरूको आगमन भइरहेको छैन । कर्णालीको पर्यटकिय सम्भावनाका हिसावले पर्यटकहरूको आगमन हुन थालेपछि यहाँ सुविधायुक्त होटलको अझै अभाव हुने अवस्था छ । पर्याप्त सडक पूर्वाधार, सहज हवाई सेवा नहुँदा पनि सिजनमा कर्णालीमा पर्यटकहरूको ओइरो लाग्ने गरेको उनले बताए । उनले भने,अहिलेकै अवस्थामा सिजनमा कर्णाली प्रदेशको राजधानीमै पर्यटकले पर्याप्त होटलमा बास नपाउने अवस्था छ । तर पछिल्लो समय धेरै व्यवसायीहरू कर्णालीमा होटलमा लगानी गर्न थालेपछि केही रुपमा सहज बनेको छ । संघीयतापछि होटलमा लगानी बढ्यो ०७४ सालपछि संघीय संरचनाअनुसार स्थानीय सरकार र प्रदेश सरकार सञ्चालनमा आए । धेरै कार्यक्रम होटलमा हुन थाले । होटल व्यवसायबाट छोटो समयमा उल्लेख्य आम्दानी हुने भएपछि व्यवसायीहरू यो व्यवसायतर्फ आकर्षित भए । कालिकोटमा होटल चन्द्रसूर्य सञ्चालन गरिरहेका होटल व्यवसायी महासंघ पूर्वकेन्द्रीय उपाध्यक्ष जनकबहादुर शाही भन्छन्, संघीयतापछि कर्णालीमा होटल व्यवसाय निकै फस्टाएको छ । पहिले सदरमुकाम केन्द्रित होटलमा भइरहेको लगानी संघीयतापछि गाउँमा समेत बिस्तार भएको छ । अहिले हरेक पालिका मुकाममा सुविधासम्पन्न होटलहरू सञ्चालन भएका छन् । यसले ग्रामीण स्तरमा उत्पादन हुने उत्पादनहरूले पनि सहज रूपमा बजार पाएका छन् । यस्तै कर्णाली प्रदेश राजधानी सुर्खेतमा पनि पछिल्लो समय होटल व्यवसाय फस्टाएको छ । सरकारी तथा गैरसरकारी निकायको केन्द्र बन्नुका साथै पर्यटकीय चहल पहलसमेत बढेपछि सुर्खेतमा होटल व्यवसायमा लगानी गर्न लगानीकर्ताहरू आकर्षित भएका छन् । शुभ होटलका सञ्चालक तथा उद्योग वाणिज्य संघ कर्णाली प्रदेशका अध्यक्ष पदमबहादुर शाहीले भने, प्रादेशीक संरचना भएपछि व्यापारिक रूपमा हुने गतिविधिमा निकै वृद्धि भयो । यसअन्तर्गत होटल व्यवसाय पनि बढेको अवस्था छ । खासगरी पर्यटनसँग सम्बन्धित गतिविधि, सरकारी तथा गैरसरकारी निकायहरूका कार्यक्रम, मानिसहरूमा होटल बासलाई एक प्रकारको कल्चरका रुपमा स्थापित हुँदै गएपछि होटल व्यवसाय फस्टाएको हो । होटल व्यवसायी महासंघका अनुसार कर्णालीमा झन्डै ५ हजारभन्दा बढी होटलहरू सञ्चालनमा छन् । सुर्खेतमा मात्र साना ठूला गरी १ हजार २ सय बढी होटल सञ्चालनमा छन् । जसअन्तर्गत ठूला लगानीका होटल ३४ वटा छन् । ती होटलमा झन्डै २५ अर्बभन्दा बढी लगानी रहेको छ । महासंघका प्रदेश अध्यक्ष तर्कबहादुर शाहीले भने, पछिल्लो समय सुर्खेतलगायत समग्र कर्णाली प्रदेश नै होटलहरूको हबको रुपमा विकसित हुँदै गएको छ । यसले ठूलो संख्यामा रोजगारी सिर्जना पनि गरेको छ । सुर्खेतका ठूलो लगानीका ३६ वटा होटलले २ सय १८ जना महिला र १ सय १ सय ४० पुरुष गरी ३ सय ६८ जनालाई रोजगारी दिएको छ । वीरेन्द्रनगरकै होटल नमस्ते नेपालका सञ्चालक निरञ्जन केसीले सरकारी निकाय र संघसंस्थाको भरमा मात्र होटल चल्ने अवस्थालाई अन्त्य गर्नुपर्ने बताए । उनले भने, यहाँको होटल उद्योगलाई पर्यटनसँग पनि जोड्नुपर्छ । त्यसका लागि कर्णालीको सडक पूर्वाधार र सुर्खेत विमानस्थल विस्तारको काम चाँडै हुनुपर्छ । अर्को कुरा नेपालगञ्जबाट भइरहेको कर्णालीको आन्तरिक उडान सुर्खेतबाटै गर्ने व्यवस्था गरे कर्णालीमा मानिसहरूको चहलपहल पनि निकै बढ्ने अवस्था छ । कुनै बेला कर्णालीमा व्यापारिक तथा राजनीतिक चहलपहल नहुँदा ठूलो लगानीमा होटल सञ्चालन गर्न व्यवसायी डराउने अवस्था थियो । तर, अहिले अवस्था फेरिएको छ । होटल व्यवसायी निरक केसीले भने, संघीयतापछि कर्णालीमा होटल व्यवसायमा लगानी गर्ने होड पनि चलेको छ । राजधानी भएपछि प्रदेश सरकारका संरचना स्थापना भए । मध्यपश्चिमाञ्चल विश्वविद्यालय, माथिल्लो कर्णाली जलविद्युत् आयोजना, भेरीबबई डाइभर्सन, मध्यपहाडी लोकमार्गजस्ता ठूला आयोजनाका कार्यालय खुलेका छन् । राष्ट्रिय तथा अन्तर्राष्ट्रिय गैरसरकारी संघसंस्थाका प्रदेश कार्यालय पनि खुलेका छन् । यूएनडीपी, विश्व खाद्य, सेभ द चिल्ड्रेनजस्ता अन्तर्राष्ट्रिय गैरसरकारी संस्थाका कार्यालय पनि सुर्खेतमा खुलेका छन् । यसले गर्दा सुर्खेतका होटलमा नियमित जसो कार्यक्रम हुने गरेका छन् । स्तरीय रेस्टुरेन्ट पनि खोल्ने होडबाजी कर्णालीमा ठूला होटलहरू मात्र होइन । ससाना होटल तथा रेस्टुरेन्ट सञ्चालन गर्नेहरूको पनि होडबाजी जस्तै छ । वीरेन्द्रनगरमा दुईवटा रेन्टुरेन्ट सञ्चालन गरिरहेकी सेफच्वाइस रेस्टुरेन्टकी सञ्चालक राजकुमारी गाहाले भनिन्, दुईवटा रेस्टुरेन्ट मैले सञ्चालन गरिरहेको छु । पछिल्लो समय सुर्खेतका हरेक चोकहरूमा बिभिन्न नामका रेस्टुरेन्टहरू सञ्चालनमा छन् । हरेक दिन चिया, कफी र खाजा समयमा प्रायः सबै रेस्टुरेन्टहरूमा मानिसहरूको चहलपहल उत्तिकै देखिन्छ । यसले मानिसहरूमा चिया, कफी र खाजा घरमा भन्दा घर बाहिर खाने कल्चरको पनि विकास भएको छ । सुर्खेतको वीरेन्द्रनगरमा मात्रै सेफच्वाइस, टाकोमा, मोक्क्ष, मारिकाज, चकटी, बगंैचा, चौतारी, टउवा लगायतका दर्जनौं धेरै लगानीमा खुलेका रेस्टुरेन्टहरू सञ्चालनमा छन् । सुर्खेत उद्योग वाणिज्य संघका वरिष्ठ उपाध्यक्ष गणेश बस्नेतले भने, होटल उद्योग सुर्खेतमा अधिक राजस्व तिर्ने क्षेत्र पनि हो । यहाँका होटल तथा रेस्टुरेन्टले वार्षिक करिब २ करोड रुपैयाँ भन्दा बढी राज्यलाई कर तिर्ने गरेका छन । सडक र हवाइक्षेत्रको स्तरवृद्धि नहुँदा सुर्खेतले वर्षमा करिब ५ करोड व्यापारघाटा सहने गरेको उनले बताए । रारा, कैलाश मानसरोवर र कर्णालीका विभिन्न जिल्लामा प्रवेशद्धार सुर्खेत हो । तर, सडक र हवाइसेवा सुर्खेतबाट नहुँदा पर्यटकहरू नेपालगन्ज भएर जान बाध्य छन् । रारामा लक्जरी रिसोर्ट निर्माण हुँदै नेपालकै चर्चित मुगुको सुन्दर पर्यटकीय रारामा कर्णाली प्रदेशकै लक्जरी रारा रिसोर्ट निर्माण हुन थालेको छ । मुर्माटपमा निर्माण हुन थालेको रिसोर्ट दुई वर्षभित्र सञ्चालनमा ल्याउने लक्ष्य रहेको रारा होल्डिङ्स प्रालिका अध्यक्ष अभिषेकविक्रम शाहले बताए । यो रिसोर्टमा रारा होल्डिङ्स र अस्ट्रेलियाको एक्सपर्ट ग्रुपले संयुक्त रूपमा डेढ अर्ब रुपैयाँ लगानी गर्नेछन् । यसले कर्णाली प्रदेशमा आर्थिक गतिविधि विस्तार गर्ने र समग्र देशको पर्यटन प्रबद्र्धनमा ठूलो योगदान हुनेछ । छायानाथ रारा नगरपालिका प्रमुख विष्णुबहादुर भामले भने, अहिले वार्षिक ५० हजार पर्यटकहरू रारा आउने गर्छन् । ती पर्यटकहरूका लागि पर्याप्त बास बस्नका लागि होटलको समस्या हुँदै आएको छ । भावि दिनहरूमा यहाँ आउने पर्यटकहरूको संख्या वृद्धि हुने निश्चित छ । त्यसका लागि हामीले पनि बाहिरबाट यहाँ लगानी गर्न आउने पाउनाहरूलाई स्वागत गरिरहेका छौं । मुर्माटपमा ८० रोपनी क्षेत्रफलमा बन्ने रिसोर्टमा १ अर्ब ५० करोड लगानी हुने रारा होल्डिङ्सका अध्यक्ष शाहले बताए । पर्यटकलाई तालको किनारबाट रिसोर्टसम्म लैजान दुई किलोमिटर दूरीमा मेनोरेल निर्माण गरिने भएको छ । रिसोर्टमा पहिलो चरणमा १२ वटा भिल्ला तयार गरिनेछ । जहाँ एक स्विट, चार डिलक्स र ३५ स्ट्यान्डर्ड गरी ४० कोठा हुनेछन् । पछि २० कोठा थपेर ६० पुर्याउने योजना छ । रिसोर्टमा सयजना अटाउने रेस्टुरेन्ट हुनेछ । यस्तै, मिटिङ हल, साउना, स्टिम, जिमलगायत सुविधा पनि उपलब्ध हुनेछन् । रिसोर्टको बाह्य संरचना र आन्तरिक डिजाइनमा मुगुको स्थानीय संस्कृति झल्किनेछ । स्थानीयस्तरमा उपलब्ध स्रोत तथा साधनको अधिकतम प्रयोग गरिनेछ । माटोले लिपेका भित्ता र काठको संयोजनले पर्यटकलाई मुगुको मौलिक पहिचान अनुभव गराउनेछ । न्यूनतम मूल्यमा उत्कृष्ट आतिथ्य सत्कार दिने योजना छ । जसले रारा पुग्ने पर्यटकलाई स्तरीय सेवा दिनेछ । झन्डै ३७ सय मिटर उचाइमा रहने रिसोर्टबाट रारा तालसहित अद्वितीय प्रकृतिको मज्जा लिन सकिनेछ । भौगोलिक उचाइजस्तै रिसोर्टको सेवासत्कार पनि उच्चस्तरकै हुने शाहले बताए । अहिले रारा पुग्ने पर्यटकको एउटै गुनासो हुने गरेको छ । रारा जति राम्रो छ, त्यति राम्रो खानेबस्ने सुविधा नहुँदा सास्ती खेप्नुपर्यो । यो रिसोर्ट सञ्चालनमा आएपछि रारा क्षेत्रमा लक्जरी रिसोर्टका अभावसमेत पूरा गर्ने छ । कर्णाली प्रदेश सरकारले २०७५ लाई रारा पर्यटन वर्ष घोषणा गरेपछि कर्णालीमा होटल व्यवसायमा लगानी बढेको कर्णाली प्रदेश सरकारका उद्योग वन तथा पर्यटनमन्त्री सुरेश अधिकारीले बताए । उनले भने, हामी कर्णालकिो पर्यटन प्रबद्र्धनका लागि आवश्यक नीतिगत सुधारका साथै लगानी पनि बढाइरहेका छौं । कर्णाली भ्रमण गराउने लक्ष्यसहित आवश्यक नीति तथा कार्यक्रम अगाडि बढाएका छौं । यसले कर्णालीमा आउने पर्यटक बढ्नुका साथै होटल व्यवसायमा पनि लगानी वृद्धि भएको छ । सुरेश अधिकारी  पर्यटनमन्त्री, कर्णाली प्रदेश प्रादेशिक संरचनापछि व्यापारिक रूपमा हुने गतिविधिमा निकै वृद्धि भयो । यसअन्तर्गत होटल व्यवसाय पनि बढेको अवस्था छ । पदमबहादुर शाही  अध्यक्ष, उद्योग वाणिज्य संघ कर्णाली पछिल्लो समय सुर्खेतका हरेक चोकमा विभिन्न नामका रेस्टुरेन्टहरू सञ्चालनमा छन् । मानिसहरूमा चिया, कफी र खाजा घरबाहिर खाने कल्चरको पनि विकास भएको छ । राजकुमारी गाहा,सञ्चालिका, सेफच्वाइस रेष्टुरेन्ट २०७४ सालपछिका हरेक सरकारले कर्णाली भ्रमण गराउने लक्ष्यसहित आवश्यक नीति तथा कार्यक्रम अगाडि बढाएका छन् । यसले कर्णालीमा आउने पर्यटकहरूको संख्यामा वृद्धि हुनुका साथै यहाँ होटल व्यवसायमा हुने लगानी पनि वृद्धि भएको छ । प्रदेश राजधानी पछिको दोस्रो पर्यटकीय सहरका रूपमा हेरिएको जुम्लामा एक वर्षकै अवधिमा दर्जनौं होटल थपिएका छन् । जसमा सदरमुकामदेखि ११ किलोमिटर टाढा तातोपानी पर्यटन क्षेत्रमा करिब ७ करोडको लगानीमा सत्कार होटल खोलिएको छ । त्यस्तै ५ करोड लगानीमा रिवर साइट होटल सञ्चालनमा आएको छ । त्यस्तै करिब १५ करोड बढीको लागतमा सञ्चालन आएको जुम्लाको एकमात्र टुरिजम होटल कान्जिरोवा होटल थप लगानी गरी पर्यटक मैत्री बनाएको होटल व्यवसायी नुर्बु तामाङले बताए । होटलको व्यवस्थापन कार्य चलिरहेको सत्कार होटलका मालिका तेजेन्द्र रावलले बताए । उनका अनुसार अर्गानिक खाना, याटेच बाथरुम भएको कोठासहितको व्यवस्थामा होटल सत्कार जुटेको छ । ग्रामीण क्षेत्रको एक मात्र सुविधासम्पन्न तालिम हल भएको चिसो तातो पानीको समेत व्यवस्था गरिएको छ । कर्णाली होटल व्यवसाय भविष्य देख्दै पौवा होटलको १५ औ शाखा पनि जुम्लामा छ । होटल व्यवसायमा यूएसएआईडीको प्रभाव अमेरिकी सरकारको आर्थिक सहयोगमा सञ्चालित विकास परियोजना र कार्यक्रमहरू बन्द भएपछि त्यसको सिधा असर कर्णालीका होटल व्यवसायहरूमा पनि परेको छ । अमेरिकी राष्ट्रपति डोनाल्ड ट्रम्पले गरिब तथा विकासोन्मुख देशहरूलाई दिइने वैदेशिक सहायता कटौती गरेपछि कर्णालीमा सञ्चालन भइरहेका विकास परियोजना र कार्यक्रम पनि धेरैजसो बन्द भएका छन् । यसले सुर्खेतको होटल व्यवसायमा ३० प्रतिशतका दरले कारोबार घटेको उद्योग वाणिज्य संघ कर्णालीका अध्यक्ष पदमबहादुर शाहीले बताए । उनले भने, हामीले सञ्चालन गरिरहेको शुभ होटलमा पनि विगतमा भइरहेको कारोबारको ३० प्रतिशतले गिरावट आएको छ । समग्र प्रदेशमा नै यसको असर परेको छ । सुर्खेतका सबैजसो होटलहरूमा विकास परियोजना बन्द हुँदा ३० प्रतिशतभन्दा बढीले कारोबारमा गिरावट भएको छ । नेपालमा ७० वर्षदेखि विकास सहायता गर्दै आएको अमेरिकी सहयोग नियोग (यूएसएआइडी) ले शिक्षा, स्वास्थ्य, कृषिलगायत क्षेत्रमा विभिन्न परियोजना सञ्चालन गथ्र्यो । ती परियोजना कर्णाली, सुदूरपश्चिम प्रदेशमा नै बढी केन्द्रित थिए । सामाजिक अभियान्ता कल्पना रावलले भनिन्, यूएसएआईडीमार्फत सञ्चालित परियोजना बन्द भएपछि कर्णालीको सामाजिक क्षेत्रका गतिविधिमा पनि कमी भएको छ । होटल व्यवसाय त झन् प्रभावित हुने नै भयो । अहिले परियोजनासँग सम्बन्धित तालिम, गोष्ठी, सेमिनार लगायतका कार्यक्रम पनि बन्द भएका छन् । यसले कर्णाली र सुदूरपश्चिमका होटलहरूमा पाहुनाको उपस्थिति पनि उल्लेख्य संख्यामा घटेको छ । पहिले सुर्खेतको वीरेन्द्रनगरका होटलहरूमा विकासे कार्यक्रमहरू नियमित आयोजना गरिन्थे । जसका कारण स्वदेशी तथा विदेशी पाहुनाले बाह्रै महिना होटल भरिभराउ हुन्थे । सुर्खेतको सिद्धार्थ होटलका म्यानेजर प्रदिप न्यौपानेले भने, कोठाभाडा, खानपिन, सम्मेलन हलको शुल्क र अन्य सेवासुविधाका माध्यमबाट होटलहरूले राम्रो आम्दानी गर्दै आएका थिए । अहिले ती कार्यक्रम नहुँदा होटलको व्यवसायमा गिरावट आएको छ । तर, कर्णाली पर्यटकका लागि भर्जिन ल्यान्ड रहेकाले बिस्तारै होटलहरूमा हुने चहलपहल बृद्धि हुने उनले बताए । कर्णालीका होटलमा कमजोर हस्पिटालिटी कर्णालीमा सञ्चालित होटलहरूमा हस्पिटालिटी निकै कमजोर हुने गरेको गुनासो छ । कर्णाली आन्तरिक तथा बाह्य पर्यटकहरूको आकर्षणको केन्द्र बन्ने अवस्था रहेकाले होटलका हुने हस्पिटालिटी सुधार गर्न आवश्यक छ । युवा व्यवसायी प्रेमकिरण विश्वकर्माले भने, हाम्रा होटलहरू सेवाग्राहीमैत्री कम छन् । पाउनाहरूलाई आफ्ना परिकारहरूका विषयमा जानकारी दिने, सरसफाइ व्यवस्थापन, मागेको भन्दा दिएको परिकार खानुपर्ने अवस्था छ । होटलमा ग्राहकहरूले मागेको परिकार दिने र उचित सत्कार गर्ने संस्कारको विकास गर्न होटलका काम गर्ने जनशक्तिहरूलाई उचित तालिम पनि दिनु आवश्यक छ । उनका अनुसार यहाँका होटलमा काम गर्ने दक्ष स्टाफ नहुनू, सरसफाइमा कमी, पूर्वाधारको अभाव, मुस्कानसहित सेवा नहुनु, मध्यम स्तरको सेवा र भाषागत समस्या छ । कर्णाली पर्यटकीय हिसाबले सम्भावनायुक्त प्रदेश हो । देशकै चचिैत पर्यटकीय गन्तव्यहरू कर्णालीमा हुनु, युवा पिँढीहरू होटल तथा पर्यटन पेसामा आउनुले सकारात्मक सन्देश दिएको छ । कालिकोटको मदन होटलका सञ्चालक धनबहादुर बटालाले भने, हामीले कर्णालीका प्राकृतिक कला, संस्कृति तथा सम्पदाको संरक्षण, प्रबद्र्धन वा सही ब्रान्डिङ गर्न मात्र सक्यौं भने यहाँ पर्यटकको ओहिरो लाग्ने अवस्था छ । यहाँ पर्यटकहरूको संख्या जब वृद्धि हुन्छ तब उचित सत्कारको कुराले पनि महत्व राख्छ । यसप्रति सबै होल व्यवसायीहरूले सचेत र जिम्मेबारी हुनु आवश्यक छ । उनका अनुसार सफल होटल व्यवसायीमा पाहुनाको सेवा तथा आतिथ्यतामा केन्द्रित सोच हुनुपर्छ । हरेक पाहुना महत्वपूर्ण हुन्छन्, त्यसैले पाहुनाहरूको सन्तुष्टि, आवश्यकता र अपेक्षा बुझ्न सक्ने हुनुपर्छ ।"
नेपालको अर्थतन्त्र सुधार हुने एडीबीको आकलन,"काठमाडौं : आन्तरिक मागले लय लिन थालेको र पर्यटनसम्बद्ध सेवाहरूको पुनरुत्थानले नेपालको अर्थतन्त्रमा सुधार हुने एसियाली विकास बैंक (एडीबी)को आकलन छ । एडीबीले आर्थिक वर्ष २०८१८२ मा नेपालको अर्थतन्त्र ४४ प्रतिशतले वृद्धि हुने प्रक्षेपण गरेको छ । यो आर्थिक वर्ष २०८०८१ को अनुमानित ३९ प्रतिशतभन्दा माथि रहने एडीबीको पछिल्लो प्रमुख प्रकाशन एसियन डेभलपमेन्ट आउटलुक (एसियाली विकास परिदृश्य)मा उल्लेख छ । अझ कुल गार्हस्थ्य उत्पादनको वृद्धिदर आगामी आर्थिक वर्ष २०८२८३ मा ५१ प्रतिशत रहने प्रक्षेपण गरिएको छ । एडीबीका अनुसार नेपाल सरकारले पुँजीगत बजेट कार्यान्वयनमा गर्ने सुधार, पर्यटन र यससँग सम्बन्धित सेवाहरूमा प्रगति तथा यान्त्रीकरण, उन्नत सिँचाइ सुविधा तथा अनुकूल मनसुनमा निर्भर कृषि उत्पादकत्व वृद्धिका कारण आउने वर्षको अर्थतन्त्रले गति लिन सक्ने अनुमान गरिएको हो । यसैक्रममा, एसियाली विकास बैंकका राष्ट्रिय निर्देशक आर्नो कोश्वाका अनुसार आन्तरिक माग क्रमशः लयमा फर्कनु, निजी क्षेत्रद्वारा अपेक्षित सुधारहरूको सम्बोधन, पर्यटनसम्बद्ध सेवाहरूको पुनरुत्थानले नेपालको आर्थिक वृद्धि प्रक्षेपणमा सुधारलाई गति दिने कारकहरू रहेका छन् । उनी भन्छन्, गत आर्थिक वर्षमा संकुचित भएका प्रमुख आर्थिक क्षेत्रहरू औद्योगिक उत्पादन, निर्माण क्षेत्रहरू पेट्रोलियम तथा कच्चा पदार्थको मूल्यमा स्थिरता, लगानीयोग्य पुँजीको उपलब्धताले चालु आर्थिक वर्षमा विस्तार हुनेछन् । साथै घट्दो ब्याजदरले सबै उत्पादनमूलक क्षेत्रहरूमा कर्जा विस्तारका लागि मार्गप्रशस्त गरेको छ । मूल्यवृद्धिमा कमी आउन सक्ने अनुमान चालु आर्थिक वर्ष २०८१८२ मा मुद्रास्फीति (मूल्यवृद्धि)मा कमी आउने सक्ने बताइएको छ । मुद्रास्फीति नेपाल राष्ट्र बैंकले तोकेको सीमामा रहने अनुमान गरिएको छ । राष्ट्र बैंकले मुद्रास्फीतिलाई ५ प्रतिशतको हाराहारीमा राख्न मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गर्ने नीति लिइएको थियो । चालु आर्थिक वर्षको ६ महिनासम्मको औसत उपभोक्ता मुद्रास्फीति ४९७ प्रतिशत रह्यो । यसपछिका महिनामा कम हुँदै चालु आवको ८ महिनामा वार्षिक बिन्दुगत उपभोक्ता मुद्रास्फीति ३७५ प्रतिशतमा रहेको छ । यस परिस्थितिमा एडीबीका अनुसार कृषि उपज संकलन राम्रो रहने अनुमान र सबैभन्दा बढी आयात गरिने मुलुक भारतमा मुद्रास्फीति दरमा आएको गिरावटले नेपालको मुद्रास्फीतिमा कमी आउने अनुमान गरिएको हो । चालु खाता दबाबमा पर्न सक्ने विशेष गरेर उच्च विदेशी विनिमय सञ्चिति तथा विवेकशील मौद्रिक नीतिले नेपालको बाह्य क्षेत्रले आर्थिक वर्ष २०८१८२ को पहिलो ६ महिनामा स्थायित्व प्राप्त गर्यो । चालु आर्थिक वर्षको पछिल्लो अर्धवार्षिक अवधिमा उच्च आयातका बाबजुद विप्रेषण आप्रवाह सुदृढ रहँदा चालु खाता बचत कुल गार्हस्थ्य उत्पादन (जीडीपी)को ०१ प्रतिशत रहने अपेक्षा गरिएको छ । तर आगामी आर्थिक वर्ष २०८२८३ मा वस्तु तथा सेवाको आयात उच्च भएपछि चालु खाता घाटा जीडीपीको २४ प्रतिशत बराबर रहने प्रक्षेपण एडीबीको छ । हालसम्म नेपालको आयातको आकार नै फराकिलो भएका कारण आगामी वर्षमा यसले गर्दा चालु खाता दबाबमा पर्ने आकलन गरिएको हो । भन्सार महसुल बढे, विश्वव्यापी आर्थिक मन्दी एसियाली विकास परिदृश्य (एसियन डेभलपमेन्ट आउटलुक) मा जोखिमहरूले अपेक्षित प्रतिफल प्राप्तिमा कठिनाइतर्फ संकेत गरिएको छ । भन्सार महसुल बढ्ने क्रम जारी रहेमा विश्वव्यापी आर्थिक मन्दी आउन सक्ने एडीबीको अनुमान छ । जस्ले नेपालको पर्यटन आम्दानी र विप्रेषणलाई असर पुर्याउने सम्भावना रहन्छ । साथै, वैदेशिक सहयोगमा कमी आएमा विकास निर्माणका लागि विदेशी सहायतामा निर्भर नेपालको आर्थिक वृद्धिमा नकारात्मक असर पर्न सक्छ । पुँजीगत बजेट कार्यान्वयन कमजोर भएमा पनि वृद्धिको सम्भावनालाई बाधा पुर्याउनेछ, एडीबीको बुझाइ छ । यद्यपि यी वृद्धिका पूर्वानुमानहरू अप्रिल २ मा अमेरिकी प्रशासनद्वारा नयाँ भन्सार महसुल घोषणा हुनु अगाडि तय गरिएको हो । त्यसैले आधारभूत पूर्वानुमानमा पहिलेदेखि कार्यान्वयनमा रहेको महसुल मात्रै समेटिएको छ । तथापि, एसियाली विकास परिदृश्य अप्रिल २०२५ ले एसिया र प्रशान्त क्षेत्रमा बढ्दो महसुलको सम्भावित असरसम्बन्धी विश्लेषण समेटेको छ । एडीबी एसिया तथा प्रशान्त क्षेत्रमा दिगो, समावेशी र उत्थानशील विकासका लागि सहयोग गर्ने प्रमुख बहुपक्षीय विकास बैंक हो । यसका सदस्य र साझेदारहरूसँग जटिल चुनौतीहरू समाधानका लागि आपसमा काम गरिरहेको एडीबीले जनजीविकामा रूपान्तरण, गुणस्तरीय पूर्वाधार निर्माण र पृथ्वीलाई जोगाउनका लागि नवप्रवर्तित वित्तीय औजारहरू एवं रणनीतिक साझेदारीको उपयोग गर्दछ ।"
"डोटीमा चट्याङले लागेर एक जनाको मृत्यु, सात जना घाइते","डोटी : डोटीमा चट्याङ लागेर एक महिलाको मृत्यु भएको छ भने सात जना घाइते भएका छन् । सायल गाउँपालिका वडा नम्बर ६ दल्लेखका लहरी नागरीको घरमा गएराति परेको चट्याङले उनकी श्रीमती ३३ वर्षीया कमला नागरीको मृत्यु भएको जिल्ला प्रहरी कार्यालयले जानकारी दिएको छ । चट्याङबाट घाइते हुनेहरूमा उनका १० वर्षीय छोरी तारा नागरी, ८ वर्षका छोरा अभिषेक नागरी, ६ वर्षीय छोरा अबि नागरी र ३ महिनाका छोरा शंकर नागरी रहेका छन् । त्यसैगरी अन्य घाइतेहरूमा सोही टोलका नवराज नागरीको ४० वर्षीया श्रीमती तारा नागरी, ८० वर्षीया वृद्धा काली दमाई र ६ वर्षीया खुसी नागरी रहेका छन् । अधिकांश घाइतेहरूको टाउको तथा हातमा चोट लागेको प्रहरीले जनाएको छ । घाइतेहरूको जिल्ला अस्पताल डोटीमा उपचार भइरहेको छ । बुधवारदेखि डोटी जिल्लामा मौसम बदली भइ हावाहुरी, चट्याङ तथा असिनासहित वर्षा भइरहेको छ ।"
बर्दियामा गहुँ काट्ने क्रममा चितुवाले आक्रमण गर्दा एक पुरुष घाइते,गुलरिया : बर्दियाको गुलरिया नगरपालिका४ इन्द्रेणी टोल निवासी ६५ वर्षीय बिकुलाल थारु चितुवाको आक्रमणमा परी घाइते भएका छन्। आफ्नै खेतमा गहुँ काटिरहेका बेला एक्कासि चितुवाले आक्रमण गरेको थियो। खेतमा काम गरिरहेको बेला आक्रमणमा परेका थारूको दायाँ हात र बायाँ कानमा चोट लागेको जिल्ला प्रहरी कार्यालय बर्दियाका प्रहरी नायव उपरीक्षक ऋषिराम घर्तीमगरले जानकारी दिए। घाइते थारूको बर्दिया अस्पताल गुलरियामा उपचार भइरहेको र उनको अवस्था सामान्य रहेको प्रहरीले जनाएको छ।
कुवेतले नेपाललाई दियो १८६ रनको लक्ष्य,"काठमाडौं : चारदेशीय टि २० अन्तर्राष्ट्रिय क्रिकेट सिरिजको दोस्रो खेलमा कुवेतले नेपाललाई १८६ रनको विजय लक्ष्य प्रस्तुत गरेको छ। हङकङको मङककस्थित मिसन रोड ग्राउन्डमा टस हारेर ब्याटिङको निम्तो पाएको कुवेतले निर्धारित २० ओभरमा ७ विकेट गुमाउँदै १८५ रन बनाएको हो। कुवेतका लागि ओपनर क्लिन्टो एन्टो लेस सर्वाधिक ४१ रन बनाए। उनले ३० बलमा ४चौका र २ छक्का प्रहार गरे। अर्का ओपनर रविजा सान्र्दुवानले २६ रन बनाए। मित भावसारले ३५ उस्मान पटेलले १३ विलाल ताहिरले ३२ रन बनाए। कप्तान मोहम्मद आस्लम १७ र यासिन पटेल ३ रनमा अविजित रहे। नेपालका लागि बलिङतर्फ सोमपाल कामीले सर्वाधिक ३ विकेट लिए। नन्दन यादवले २ विकेट लिँदा, ललित राजवंशी र कुशल भुर्तेलले ११ विकेट लिए। नेपालले पहिलो खेलमा कतारलाई ८ विकेटले हराएको थियो।"
"खण्डहर बन्यो जयगढ, पुनर्स्थापनाको पर्खाइ","अछाम : नामै जयगढ, अर्थात् जितको खुसियालीमा जयजयकार गर्ने ठाउँ । तर, त्यही जयगढमा रुवावासी चलेको छ । अधिकांश घर, पसल ध्वस्त छन् । आगोले जयगढ बजार खण्डहर बनेको छ । बजार मात्रै जलेको छैन, स्थानीयका मन पनि डढेका छन् । जयगढका उजाड र अत्यासलाग्दा दृश्यले जो कोहीलाई स्तब्ध बनाउँछ । चैत ८ गते बान्नीगढी जयगढ गाउँपालिकामा विपद्सम्बन्धी नमुना अभ्यास गराइयो । सरस्वती माविनजिकै रहेको बस्तीमा भीषण आगलागी गराइयो, खोज, उद्धार, उपचार र राहतबारे सर्वसाधारणलाई जानकारी दिइयो । दुर्भाग्य नै भन्नुपर्छ, नमुना अभ्यासको १७ दिनपछि जयगढ बजार आगोको लप्कामा पर्यो, एकैपटक खरानी भयो । २३ वटा घरपसल स्वाहा भए । जयगढले पहिलोपटक ठूलै विपद्को सामना गर्नुपर्यो । बुधबार साँझ एउटा आईएमई सेन्टरमा ग्यास सिलिन्डर विस्फोट भयो । त्यहाँबाट सल्किएको आगोले पूरै जयगढ बजार नै खरानी बनायो । शरीरको एकजोर लुगाबाहेक अरू सबै नष्ट भएको पीडित निर्मला रावलले बताइन् । उनले भनिन्, बम पड्केको जस्तो ठूलो आवाज आयो । हामी सबै कराउँदै के भयो भन्दै बाहिर निस्कियौं । आगो दनदनी बलेर एकएक गर्दै घरहरूमा सल्किन थाल्यो । आँखै अगाडि सबै चिज खरानी हुन थाले । बजारको दायाँबायाँका सबै घर आगोले निल्दै निर्मलाको घरसम्म पुग्ने अवस्था आयो । बजारका अरू घरपसल जोगाउन निर्मलाको घर भत्काउनुपर्ने सुझाव दिइयो । निर्मलाले ठूलै छाती गरेर आफ्नो घरमा डोजर लगाउने अनुमति दिइन् । उनको घर भत्काएर आगो अरू पसलमा सल्किनबाट रोकिएको थियो । दमकल र पर्याप्त पानीको अभावका कारण जयगढ बजारमा लागेको भीषण आगो नियन्त्रणमा ल्याउन करिब ६ घण्टा लागेको थियो । स्थानीय पुष्पराज शर्माले सञ्चालन गरेको आईएमई सेन्टरमा साँझ ७ बजेर २० मिनेटमा ग्यास सिलिन्डर विस्फोट भएर आगलागी सुरु भएको स्थानीयको भनाइ छ । राति १२ बजेर ३० मिनेटमा मात्रै आगो नियन्त्रणमा आएको थियो । मंगलसेन नगरपालिकाको दमकल नेपाली सेना, सशस्त्र प्रहरी, नेपाल प्रहरी र स्थानीय बासिन्दाको सहयोगमा आगो नियन्त्रणमा लिइएको थियो । पुरानो भौतिक संरचना, घनाबस्ती, जिल्लामा एकमात्र दमकल हुनु, बजारको साँघुरो बाटो, पानीको अभावका कारण आगलागी नियन्त्रणमा लिन समस्या भएको थियो । आगलागीबाट बजारका ३०३५ घर, पसलहरू जलेर नष्ट भएको स्थानीय संगम साउदले बताए । क्षतिको यकिन विवरण संकलन भइरहेको साउदले बताए । उनले भने, आगो नियन्त्रणभन्दा बाहिर थियो । बिहान ३ बजेसम्म आगो पूर्णरूपमा निभेको थिएन । हावाहुरीका कारण आगोले झन् उग्ररूप लियो । तत्काल राहतका लागि विपद् व्यवस्थापन कोषबाट ६ लाख उपलब्ध गराउने निर्णय भएको गाउँपालिका अध्यक्ष टेकबहादुर साउदले बताए । उनले भने, ठूलो विपद्को सामना हामीले गर्नुपर्यो । अकल्पनीय घटना भयो । अहिले गाउँपालिका नै शोकमा छ । पीडितहरूलाई राहत उपलब्ध गराउन तर्फ लागिपरेका छौं । जयगढ बजार नै सखाप भयो । गाउँपालिकाले घटनाबारे प्रेस विज्ञप्ति निकाल्दै भौतिक संरचनाबाहेक करिब ८ करोड बराबरको क्षति भएको आकलन गरिएको उल्लेख गरिएको छ । २३ वटा घरमा रहेका ३५ वटा घर,पसलहरू पूर्णरूपमा जलेर नष्ट भएको विज्ञप्तिमा उल्लेख छ । गाउँपालिकाबाट पीडितहरूका लागि खाद्यान्न, आवास र लत्ताकपडाको व्यवस्था भइसकेको र दीर्घकालीन व्यवस्थापन र पुनस्र्थापनाका लागि संघ, प्रदेश सरकार तथा अन्य निकायहरूसँग आवश्यक पहल भइरहेको विज्ञप्तिमा भनिएको छ । आगलागीको यो घटनालाई सिकाइका रूपमा लिँदै आगामी दिनमा यस्ता घटना दोहोरिन नदिन आवश्यक सतर्कता अपनाउने गाउँपालिका अध्यक्ष साउदद्वारा हस्ताक्षरित प्रेस विज्ञप्तिमा भनिएको छ । प्रदेश सरकारको ५० लाख आर्थिक सहयोग जयगढ बजारमा भएको आगलागी पीडितलाई सुदूरपश्चिम प्रदेश सरकारले ५० लाख रुपैयाँ आर्थिक सहयोग गर्ने निर्णय गरेको छ । बुधबार बिहान बसेको प्रदेश विपद् जोखिम न्यूनीकरण तथा नियन्त्रण परिषद्को बैठकले उक्त सहयोगको निर्णय गरेको हो । मुख्यमन्त्री कमलबहादुर शाहले प्रारम्भिक क्षतिको विवरणका आधारमा ५० लाख सहयोग गर्ने निर्णय गरिएको जानकारी दिए । क्षतिको पूर्ण विवरण प्राप्त भएपछि प्रदेश सरकारले थप सहयोग गर्ने मुख्यमन्त्री शाहले बताए । घटनाको स्थलगत अवस्था बुझ्नका लागि सामाजिक विकासमन्त्री मेघराज खड्का र आन्तरिक मामिलामन्त्री हीरा सार्की जयगढ पुगेका छन् ।"
टी२० अन्तर्राष्ट्रिय सिरिज : कुवेतविरुद्ध नेपालले बलिङ गर्दै,"काठमाडौं : चार देशीय टी२० अन्तर्राष्ट्रिय सिरिज अन्तर्गत दोस्रो खेलमा नेपालले टस जितेर बलिङ गरेको छ। हङकङको मङकङस्थित मिसन रोड ग्राउन्डमा नेपालका कप्तान रोहित पौडेलले कुवेतविरुद्ध टस जितेर बलिङ गर्ने निर्णय लिएका हुन्। बुधबार नेपालले पहिलो खेलमा कतारलाई ८ विकेटले हराएको थियो। नेपालको प्लेङ ११: रोहित पौडेल (कप्तान), कुशल भुर्तेल, आसिफ शेख, बसिर अहमद, दिपेन्द्रसिंह ऐरी, कुशल मल्ल, गुलसन झा, सोमपाल कामी, करण केसी, नन्दन यादव र ललित राजबंशी"
चाहेपछि बन्दोरहेछ सडक,"पूर्वपश्चिम राजमार्गले देशका दुई कुनालाई मात्रै जोडेको छैन, पश्चिम नेपाल पूर्वतिर जोडिने त यो एकमात्रैजस्तो बाटो हो । यसको पनि नारायणगढबुटवल खण्ड केही वर्षअघिदेखि स्तरोन्नतिको काम हुँदै थियो, तर नेपालका विकास पूर्वाधारमा कतिसम्म ढिलाइ र लापरबाही हुन्छ भन्ने उदाहरणमध्येको एउटा पनि यही खण्ड बन्यो । अहिले आएर भने यो खण्डको कामले तीव्रता लिएको छ । नागरिक समाजले पटकपटक उठाएको आवाज बल्ल सुनिँदै छ । चाइना स्टेट कन्स्ट्रक्सन इन्जिनियरिङ कर्पोरेसन (सीएससीईसीचाइना)ले दिनरात काम गरेर नारायणगढदाउन्नेको ६५ किलोमिटरमध्ये ५० किमिमा एकतर्फी कालोपत्र गर्न भ्याएको छ । यही गतिका काम हुने हो भने निर्धारित समयमा यो परियोजना पूरा हुन सक्छ । कोभिड महामारी त सर्वविदित भइहाल्यो । त्यसबाहेक नीतिगत जटिलता र निर्माण कम्पनीको ढिलासुस्तीकै कारण यो परियोजना सकिनुपर्ने समयमा सकिएन । नभए तीन पटकसम्म ठेकेदार कम्पनीसँगको म्याद थप्नुपर्ने थिएन । ६ वर्षदेखि काम अलपत्र हुने थिएन । चीनमा द्रुततर विकास गर्ने तर त्यहाँका कम्पनीले नेपालमा चाहिँ ढिलासुस्ती गर्नुको पछाडि हाम्रै निरीहता पनि हुनुपर्छ । त्यसमाथि हाम्रै सरकारी अन्तरनिकायहरूको समन्वय अभाव पनि यो परियोजनामा मात्रै किन देखिन्थेन, देखियो । रुख कटान अर्काे झन्झटिलो प्रक्रिया कहीँ नभएको नेपालमा जो छ । अहिले भने दाउन्नेको पूर्वपश्चिम दुवै खण्डमा भइरहेको कामको गतिले भने आशा जगाएको छ । प्रधानमन्त्री केपी शर्मा ओली स्वयंले गरेको ताकेताले पनि यहाँनेर काम गरेको देखिन्छ । ठेक्का सम्झौता तोड््नेसम्मको चेतावनी प्रधानमन्त्रीले दिनुपर्यो । त्यसो त राष्ट्रिय महत्त्वका परियोजनामा प्रधानमन्त्रीले नागरिक समाजबाट आवाज उठे पनि नउठने पनि ताकेता हुनुपर्ने हो । अरू परियोजनामा प्रधानमन्त्रीको यस्तो तदारुकता जरुरी छ । यो १ सय १३ किलोमिटर लामो सडक परियोजना स्तरोन्नति पूरा हुँदा नारायणगढ र बुटवलजस्ता ठूला बजार सजिलै जोडिनेमात्रै हुँदैन, यात्राको समय र खर्चमात्रै घट््दैन, सिंगो पश्चिम नेपाललाई नै यसले थप सुगम बनाउनेछ । बरु आउँदो २०८२ सालको असारसम्मको म्यादमा ठेकेदार कम्पनीले निर्माण पूरा गरिदिए हुन्थ्यो । भएन भने म्याद थप्न कर लाग्ला तर लापरबाही तथा ढिलाइ गर्ने र म्याद थप्ने प्रवृत्तिलाई प्रश्रय पुग्नु हुँदैन ।"

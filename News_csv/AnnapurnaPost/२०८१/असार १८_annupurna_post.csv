शीर्षक,विवरण
प्रदेशहरूलाई तताउने एउटा प्रयास,"नेपाल कृषि प्रधान मुलुक भन्दै आएको दशकौं भए पनि खाद्यान्न, दाल, तरकारी, फलफूललगायतका धेरै उपभोग्य वस्तुमा मुलुक आत्मनिर्भर बन्न सकिरहेको छैन । मुलुकको कुल गार्हस्थ्य उत्पादन वृद्धि गर्ने प्रमुख आधारका रूपमा मानिएको कृषि क्षेत्रमा बढ्दो परनिर्भरताका कारण यहाँको आर्थिक अवस्था सुधार हुन सकिरहेको छैन । आत्मर्निभर कृषिबिना नेपालको समग्र अर्थतन्त्र बलियो बनाउन असम्भव जस्तै छ । तर पनि मुलुकका केही प्रदेश र जिल्लाले पछिल्लो समय तरकारी तथा फलफूल उत्पादनमा निकै फड्को मारेका छन् । यो एउटा सुखद सन्देश हो । मुलुकका सातवटा प्रदेशमध्ये मधेस प्रदेश अहिले आँपमय बनेको छ । घर, बारी, फूलबारी, बगैंचा चारैतिर लटरम्म फलेका आँपका रूखहरूले एकातर्फ प्रकृतिको सुन्दरता अझ बढाएको छ भने अर्कोतर्फ रूखमै पाक्न थालेका आँपहरूको सुगन्धले जो कोहीलाई आकर्षित र खान लालायित गरेको छ । अर्थात् मधेस प्रदेश आँप उत्पादनमा मुलुककै अब्बल प्रदेशका रूपमा विकास भएको छ । अहिले मधेसको बजार होस् वा सर्वसाधारणको घर सबै ठाउँमा आँप भरिभराउ देख्न सकिन्छ । घरमा कोही पाहुना आउँदा आँपले नै स्वागत गरिन्छ । बिहान बेलुकाको खाजामा पनि आँप नै खाने चलन छ । मधेसको आँप देशभरिका बजारमा छ्यापछ्यापी छ । मधेसका मुख्य कृषि उत्पादनहरूमा बर्खेबाली धान, गहुँ, मकै, ऊखु छन् । अर्को प्रमुख नगदेबाली आँप हो । जसले किसानलाई मनग्य आम्दानी दिएको छ । आँप फलका रूपमा मात्रै खाइँदैन । यसका थरीथरीका परिकार बनाएर मधेसमा वर्षैंभरि प्रयोगमा ल्याउने गरिन्छ । आँपको टिकोला (चिचिला)देखि लिएर पाकेको फलसम्मलाई परिकार बनाउने गरिन्छ । आँप त सदाबहार फल हो । यसको टिकोलाको चटनी, खट्टिमिठी बनाइन्छ । मधेसमा आँपको लोभलाग्दो अवस्थालाई अन्य प्रदेशले पनि सिको गर्न जरुरी छ । मधेसजस्तै मुलुकका सातै प्रदेशमा हावापानीअनुसारका फलफूलको व्यावसायिक खेती गर्न सकिन्छ । जुन पाठ बाँकी प्रदेशले सिक्न अब ढिला गर्नु हुँदैन । आयात गरिने फलफूलमा रोक लगाउने र मुलुकको अर्थतन्त्रलाई नै सबल बनाउने कुरामा पनि सबै प्रदेश सक्रिय हुनै पर्छ । यदि सबै प्रदेशले यसरी नै एक, दुई वा तीन भिन्न उत्पादनको हब बनेर पहिचान दिन सके भने एकातिर विषादीरहित उत्पादनले स्थान पाउँछ अनि अर्कोतिर आत्मनिर्भर देश पनि बन्छ । थप, मानवीय स्वास्थ्य पनि जोगिन्छ । नागरिकसँगै देशको स्वास्थ्य र समृद्धिका लागि पनि यी प्रयास सराह्रनीय बन्नेछन् ।"
अनुत्पादक क्षेत्रमा खर्च हुँदै रेमिट्यान्स,"अर्घाखाँची : विदेशबाट पठाएको रकमको ७२ प्रतिशत रकम घर खर्च हुने गरेको राष्ट्रिय तथ्यांक कार्यालयले देखाएको छ। यस्तै १५८ प्रतिशत रकम ऋण तिर्न, ४६ प्रतिशत बालबच्चाको अध्ययनमा र १९ प्रतिशत रकम घरजग्गामा खर्च भएको देखिन्छ। बचत भने १९ प्रतिशतमात्रै हुने गरेको छ। लुम्बिनी प्रदेशका ८९६ प्रतिशत घरपरिवारले रेमिट्यान्स प्राप्त गर्छन्। अर्घाखाँचीका ५५ हजारभन्दा बढी युवा श्रम स्वीकृति लिएर विदेशमा काम गर्दैछन्। यो संख्या युरोप, अमेरिका, अस्ट्रेलिया, जापानलगायगतका देशमा जाने युवायुवतीबाहेकका हुन्। श्रम, रोजगार तथा सामाजिक सुरक्षा मन्त्रालयको साझेदारीमा काम गरिरहेको सुरक्षित आप्रवासन (सामी) का लुम्बिनी प्रदेश संयोजक जिया उल हकका अनुसार, पछिल्लो तीन वर्षमा श्रम स्वीकृति लिएर वैदेशिक रोजगारीमा गएका अर्घाखाँचीका ४७ जनाले ज्यान गुमाएका छन्। विदेशमा ७४ जना गम्भीर बिरामी परेका तथा अंगभंग भएका छन्। अर्घाखाँचीबाट आर्थिक वर्ष २०७९८० मा ६ सय ३३ महिलासहित ९ हजार ५ सय २६ रोजगारीका लागि विदेश गएका थिए। चालु आर्थिक वर्षको जेठ मसान्तसम्म ८ हजार १ सय ७५ जनाले वैदेशिक रोजगारीका लागि देश छाडेको सुरक्षित आप्रवासन (सामी) का अर्घाखाँची शाखाका सहजकर्ता अम्बिका बेल्वासेले बताइन्। अर्घाखाँचीमा अहिलेसम्म वैदेशिक रोजगारीसम्बन्धी ठगीका १० वटा उजुरी परेका छन्। यीमध्ये ४ वटा उजुरी छिनोफानो भएका छन्। ठगी गर्नेहरूबाट १० लाख ४६ हजार रुपैयाँ पीडितलाई फिर्ता गराइएको प्रमुख जिल्ला अधिकारी सूर्यबहादुर खत्रीले बताए। आव २०६३०६४ सालयता गएको वैशाख मसान्तसम्म ७७ लाख २० हजार ७ सय ८ जनाले श्रम स्वीकृति लिएको वैदेशिक रोजगार विभागको तथ्यांकमा उल्लेख रहेको सन्धिखर्क नगरपालिकाका प्रमुख प्रशासकीय अधिकृत खुमलाल भुसालले बताए। गत आर्थिक वर्ष २०७९०८० मा ७ लाख ७१ हजार ३ सय २७ जना रोजगारीका लागि विदेश गएका थिए। यो संख्या गएको १७ वर्ष यताको उच्च संख्या हो। चालु आर्थिक वर्षको जेठ मसान्तसम्म ६ लाख ९ हजार ६ सय ९९ जना कामका लागि विदेश गएका थिए। अहिलेसम्म विदेश जानेहरूमध्ये ९३ प्रतिशत जनसंख्या मलेसिया तथा खाडी मुलुकमा गएका छन्। बाँकी ७ प्रतिशत नागरिक जापान, बहराइन, कोरिया, क्रोएसियालगायतका देशमा छन्। अर्घाखाँची विदेशबाट पैसा आउने जिल्लामध्ये अग्रपंक्तिमा आउन्छ। तर त्यो पैसा उत्पादनशील क्षेत्रमा लगाइएको भने पाइन्न। साथी बचत तथा ऋण सहकारी र अर्घाखाँची जिल्ला बचत तथा ऋण सहकारी सस्थाले दुई वर्ष अघि गरेको अनौपचारिक सर्वेक्षणअन्ुसार जिल्लामा भित्रिएको रेमिट्यान्सको ८० प्रतिशत रकम विलासिता र अनुत्पादक क्षेत्रमा खर्च हुन्छ। स्थानीय सरकारले व्यवसाय र स्वरोजगारमुखी कार्यक्रम ल्याउन नसक्दा पनि रेमिट्यान्सको रकम बाहिर जाने गरेको छ। युवा जनशक्तिलाई अर्काको देश पठाएर आएको पैसोको सदुपयोग गर्ने खालको योजना कुनै पनि पालिकाको छैन। वार्षिक झन्डै साढे ७ अब रुपैयाँ अर्घाखाँची भित्रिने गरेको छ। त्यसमध्ये ३ अर्ब अर्थात् ४० प्रतिशत रकम दैनिक उपभोग्य सामग्री, खानपान, मोटरसाइकल, कार, इन्धन, लत्ताकपडा, मोबाइल, सञ्चार तथा टेलिफोनमा खर्च हुने गरेको छ। विदेशबाट आएको रकमको २० प्रतिशतमात्र कृषिफर्म, साना होटल, किराना पसल र ट्याक्सी तथा बसजस्ता उत्पादनशील क्षेत्रमा खर्च भइरहेको छ। तर यस्तो व्यवसाय गर्नेहरूले पनि बीचैमा व्यवसाय छाड्ने गरेका छन्। रेमिट्यान्स उत्पादनमूलक कार्यमा खर्च गर्नुपर्ने खालको नियमनै बनाएर अगाडि बढ्नुपर्ने सन्धिखर्क नगरपालिकाका नगरप्रमुख कृष्णप्रसाद श्रेष्ठले बताए। वैदेशिक रोजगारीमा युवाहरूलाई जानबाट रोक्न स्थानीय सरकारले पनि काम गरिरहेका छन्। विदेशबाट फर्किएर गाउँमै कृषि र पशुपालन गर्ने युवालाई नगरपालिकाले प्राविधिक सहायताका साथै विभिन्न अनुदानका कार्यक्रम पनि सञ्चालन गरिरहेको सन्धिखर्क नगरपालिकाका प्रमुख प्रशासकीय अधिकृत खुमलाल भुसालले बताए। परम्परागत कृषि पेसालाई आधुनिक र प्रविधियुक्त बनाउन मिनी टिलर, कुटानी पिसानी मिललगायतका सामग्रीहरू कृषकलाई हस्तान्तरण गरेको छ। विभिन्न तरकारीका बिउ, मल आदि पनि प्रदान गर्दै आएको छ। अर्घाखाँचीको शीतगंगा नगरपालिकाले कृषि, पशुपालन, शिक्षा, स्वास्थ्य र भौतिक पूर्वाधारलाई प्राथमिकतामा राखेर आगामी वर्षको नीति तथा कार्यक्रम र बजेट ल्याएको छ। शीतगंगा नगरपालिकाले कृषिजन्य वस्तु उत्पादन र बजारीकरणका लागि नयाँ योजना सञ्चालन गरेको छ। प्रत्येक वडामा कृषि संकलन केन्द्र निर्माण गरिने नगर प्रमुख पौडेलले बताए।"
एसईईमा ८ विद्यालयको नतिजा नील,"नुवाकोट : माध्यमिक शिक्षाको माथिल्लो खुड्किलोका रूपमा रहेको एसईई परीक्षामा नुवाकोटमा एक जना पनि विद्यार्थी उत्तिर्ण नभएका विद्यालयसमेत रहेका छन्। जसमध्ये सदरमुकामकै विद्यालयसमेत रहेका छन्। गत चैतमा सम्पन्न भएको यस वर्षको परीक्षामा नुवाकोटबाट एकसय ५० विद्यालयले आफ्ना विद्यार्थीलाई सहभागिता गराएका थिए। जसमध्ये आठ विद्यालयको नतिजा शून्य अर्थात नील आएको शिक्षा समन्वय एकाइ नुवाकोटले जनाएको छ। नील आउनेमा सदरमुकामकै विद्यालयसमेत रहेको छ। शून्य नतिजा पाउनेमा त्रिभुवन त्रिशूली माध्यमिक विद्यालयको खुलातर्फ, सेतीदेवी मावि गेर्खु, सरस्वती मावि ककनी, चण्डादेवी मावि मदानपुर, सीता मावि वर्सुन्चेत, दूधेदेवी मावि लच्याङ, अरुणोदय मावि मात्रागाउँ, कमलमाणिक मावि दुप्चेश्वर रहेका छन्। ति विद्यालयहरूवाट परीक्षा दिएका ६८ जना सबै नै अनुत्तीर्ण भएका छन्। यस वर्ष सबैतर्फ गरी तीन हजार आठ सय ४४ जना परीक्षाथी सहभागी भएकोमा ५७ प्रतिशत अनुतिर्ण भएको शिक्षा समन्वय इकाई नुवाकोटका प्रमुख कुमार बस्नेतले जानकारी दिए। उनका अनुसार यस वर्ष झण्डै ४३ प्रतिशत विद्यार्थी उत्तिर्ण भएका छन्। परीक्षाको नतिजा अनुसार नियमिततर्फ र प्राविधिकतर्फ गरी एकहजार ६ सय ४५ जना विद्यार्थीको नतिजाले पूर्णता पाएको कार्यालयकी प्राविधिक सहायक सम्झना थपलियाले जानकारी दिइन्। उनका अनुसार दुई हजार एक सय ९९ जना विद्यार्थीको नतिजाले पूर्णता नपाएको अर्थात् अनुत्तीर्ण भएका छन्। दुइटा विषयसम्म अनुत्तीर्ण भएकाहरूले पुनः ग्रेड वृद्धि परीक्षा दिन पाउनेछन्। माध्यमिक शिक्षा परीक्षा (एसईर्ई) का लागि १२ स्थानीय तह रहेको नुवाकोटमा २३ परीक्षा केन्द्रमार्फत परीक्षा दिएका थिए। यसैबीच, नुवाकोटबाट २०८० को माद्यामिक शिक्षा परीक्षा (एसईई) मा सर्वोत्कृष्ट अंक प्राप्त गर्ने विद्यार्थीलाई सम्मान गरिएको छ। निजी तथा आवासीय विद्यालय एशोसिएसन नेपाल (प्याब्सन) नुवाकोटबाट एसईई परीक्षामा सहभागी भई ४ जीपीएसहित उत्कृष्ट नतिजा ल्याएकी सुभेनियर बोर्डिङ स्कुल वट्टारकी सिम्रिका रिजाललाई ११ हजार १ सय ११ रुपैयाँ नगदसहित सम्मान गरेको प्याब्सन नुवाकोटकका अध्यक्ष ताराबहादुर कार्कीले जानकारी दिए। उत्कृष्ट स्थान हासिल गरेकी रिजाललाई प्रमुख अतिथि तथा जिल्ला समन्वय समिति नुवाकोटका प्रमुख रजिन्द्रविक्रमसिंह ठकुरीले दोसल्ला ओढाई सम्मान गरेका हुन्। यस्तै। नेकपा एमाले जिल्ला कमिटी नुवाकोट, राष्ट्रिय स्वतन्त्र पार्टी नुवाकोट र भैरवी इन्भेस्टमेन्ट कम्पनीलेसमेत रिजाललाई सम्मान गरेको छ।"
तरकारी उत्पादनमा मुद्राडका स्थानीय,"जिल्लाको अजयमेरु गाउँपालिका १ समैजी मुद्राड गाउँका स्थानीय व्यावसायिक रूपमा तरकारी खेती गर्न अग्रसर भएका छन्। मुद्राडका महिला तरकारी लगाउन खेती सिक्दै, उत्पादन गर्दै आएका छन्। किसानका बारीमै प्रशिक्षक गई कृषि ज्ञान केन्द्रले आईपीएम कृषक पाठशाला सञ्चालन गरेपछि मुद्राड गाउँका ३० बढी महिला समूहमा आबद्ध भई हाल तरकारी खेती गरिरहेका छन्। सामूहिक रूपमा तरकारी खेती गर्न अभ्यास गर्दै मुद्राडका महिलाले भेडे खुर्सानी, गोलभेंडा, भिन्डी, खुर्सानीलगायतका वस्तुहरू उत्पादनसमेत गरेका छन्। तरकारी खेती गर्न खनजोतदेखि बेर्ना राख्ने, मलजल गर्ने, गोडमेल गरी बजारसम्म पुयाउने गरी पाठशालामा महिलालाई सिकाइएको कृषि ज्ञान केन्द्र डँडेलधुराका कार्यालय प्रमुख खेमराज पनेरूले बताए। मुद्राड गाउँमा आयोजना गरिएको आईपीएम कृषक पाठशालाका माध्यमबाट बढीभन्दा बढी तरकारी उत्पादन गरी महिलालाई आम्दानी बढाउन सहयोग गरिएको जनाए। ग्रामीण सडक पुगेको मुद्राड गाउँमा सिँचाइका लागि कुलोको व्यवस्था र उर्वर भूमिसमेत भएकाले व्यावसायिक रूपमा तरकारी खेती गरी सक्षम भइरहेका छन्। आईपीएम पाठशाला योजना लागु भएकाले गाउँका किसानले राम्रो तरकारी खेती गर्दै गए थप योजनाहरू समेत प्राथमिकतामा राखी कार्यालयबाट सहयोग गर्ने ज्ञान केन्द्रका निमित्त प्रमुख पनेरूले बताए। तरकारी तथा खाद्य वस्तु आलीदेखि थालीसम्म सफा र स्वच्छ राख्नसमेत खाद्यसुरक्षाअन्तर्गतका कुराहरू पनि आईपीएम अर्थात् इन्टिग्रेटेड पेस्टी मेनेजमेन्ट (एकीकृत शत्रुजीव व्यवस्थापन) पाठशालामार्फत कृषकलाई जानकारी गराइएको छ। परम्परागत रूपमा खेतीपाती गर्दै आइरहेका तथा प्रविधि नपुगेका किसानसम्म प्रविधि र आधुनिक खेतीबारे जानकारी गराई उत्पादन बढाउने लक्ष्य सरकारको रहेको कृषि ज्ञान केन्द्रका कृषि प्रसार अधिकृत लेखराज निरौलाले जानकारी दिए। यसका लागि पाठशाला सञ्चालन गरिँदै आएको र यो योजनाबाट किसानले फाइदा लिँदै आएका छन्। स्थानीय, उन्नत र आधुनिक गरी तीन तरिकाले भेडेखुर्सानी लगाई तरकारी खेती गर्न सिकेको गैरीपोखरी आईपीएम कृषक पाठशाला समूहका अध्यक्ष इश्वरीदेवी भण्डारीले वताइन्। आधुनिक प्रविधिबाट तरकारी खेती गर्दा उत्पादन बढी भइरहेको उनले बताइन्। तरकारीका बिरुवा कति दूरीमा रोप्ने, ड्यांग कसरी बनाउने, कुन किरा मित्र, कुन शत्रु, किराको प्रकोप तथा विभिन्न रोग, संक्रमणको जोखिम कम गर्न विषादीको प्रयोग गर्नेबारे जानकारी पाएका छन्।"
"३२ सय किलो सुन अवैध पैठारी, आज मुद्दा दायर गर्ने तयारी","काठमाडौं : सरकारी वकिल कार्यालय, काठमाडौंले संगठित रूपमा सुन चोरी पैठारीमा संलग्नहरूविरुद्ध मंगलबार मुद्दा दायर गर्ने तयारी गरेको छ। यसअघि सरकारी वकिल कार्यालयले २०८० भदौ ३१ गते काठमाडौं जिल्ला अदालतमा मुद्दा दायर गरेको थियो। २९ जनालाई प्रतिवादी कायम गरि मुद्दा दायर भएको थियो। तत्काल पक्राउ परेका २५ जनामध्ये काठमाडौं जिल्ला अदालतले २४ जनालाई पुर्पक्षका लागि थुनामा पठाएको थियो। अवैध सुन पैठारीका सम्बन्धमा एक हदसम्म अनुसन्धान पूरा भएको छ। श्यामलाल ज्ञवाली, प्रहरी अतिरिक्त महानिरीक्षक, सीआईबी २०८० साउन २ गते त्रिभुवन अन्तर्राष्ट्रिय विमानस्थलमा ६० किलो ७१६ ग्राम अवैध सुन बरामद भएको भएपछि प्रहरीले अनुसन्धान अघि बढाएको थियो। यही समूहले थप ३१ सय ९४ किलो ६६८ ग्राम सुन पैठारी गरेको पाइएको छ। केन्द्रीय अनुसन्धान व्युरो(सीआईबी)का प्रवक्ता होबिन्द्र बोगटीका अनुसार प्रचलित बजारमूल्य अनुसार, ३० अर्ब ८२ करोड २२ लाख ९१ हजार २ सय ७२ रूपैंयाँ बराबरको अवैध सुन चोरी पैठारी गरेको पाइएको छ। सीआईबीले २० जना प्रतिवादीहरू पक्राउ गरेको छ। २६ जना प्रतिवादीहरू फरार रहेको जनाइएको छ। अवैधरूपमा सुन पैठारीमा चिनियाँँ, भारतीय र नेपालीको संलग्नता रहेको अनुसन्धानमा देखिएको छ। अनुसन्धानका क्रममा पक्राउ परेका २० जनाप्रतिवादीमाथि अनुसन्धान गरी पेश गरिएको छ। २६ जना प्रतिवादीहरू फरार रहेका छन्। सीआईबीले २ खर्ब ६६ अर्ब ६७ करोड ९ लाख ९ हजार ३ सय ८ रुपैयाँ बिगो मागदाबीको रायसहितको प्रतिवेदन पेश गरेको छ। ३० अर्ब बढीको सुन तस्करी सीआईबीका डीएसपी सुन्दर तिवारीका अनुसार, डमि कम्पनीबाट प्रज्ञापन पत्रका आधारमा ब्रेक सु र अन्य मालवस्तु (पानी तान्ने पम्प, स्मार्ट वाच, सेभिङ मेसिन) बाट सून पैठारी भएको देखिएको छ। ब्रेक सुमा लुकाइछिपाइ ३ सय ६२ किलो ७७८ ग्राम र विद्युतीय मालवस्तुमा २८ सय ३१ किलो ८९ ग्राम सुन अवैधरूपमा ल्याएको पाइएको छ। चोरी पैठारीमा संलग्न व्यक्तिहरूले ५ वटा डमि कम्पनीबाट विभिन्न मालवस्तु र ब्रेक शुबाट ३ हजार १ सय ९४ किलो ६६८ ग्राम अवैध सुन चोरी पैठारी गरेको पाइएको छ। भुजेल इलेक्ट्रिक सप्लायर्स प्रालिका साथै हवादा, छुङ्गाक दोलखा इलेक्ट्रिक सप्लायर्स र रेडि ट्रेड प्राइभेट कम्पनीको सुन चोरी पैठारीमा संलग्नता रहेको प्रहरी अनुसन्धानमा देखिएको छ। यी ५ वटा सप्लायर्सबाट २७ अर्ब रूपैंभन्दा बढी परिमाणको २८ सय ५१ किलो ८९ ग्राम सुन बरामद भएको छ। प्रहरीले बुझाएको अनुसन्धान प्रतिवेदनमाथिको अध्ययन सकिएको छ। सम्भवतः मंगलबार मुद्दा दायर हुन्छ। सन्देश श्रेष्ठ, प्रमुख, सरकारी वकिल कार्यालय, काठमाडौं वैध सुनको भुक्तानी प्रक्रियामा नेपालका दुइटा पेमेन्ट गेटवेसमेत संलग्न भएको पाइएको छ। पेवेल नेपाल प्राइभेट लिमिटेड र सजिलो पेमेन्ट सर्भिस प्राइभेट लिमिटेडका खातामा बचत गरी एजेन्टमार्फत अवैध सुनको भुक्तानी भएको अनुसन्धानमा देखिएको छ। सीआईबीले सोमबार आयोजना गरेको पत्रकार सम्मेलनमा बोल्दै प्रहरी अतिरिक्त महानिरीक्षक श्यामलाल ज्ञवालीले एक हदसम्म अनुसन्धानको चरण पुरा गरिएको बताए। अनुसन्धानको एउटा पाटो सकिएको छ, उनले भने।"
भकिम्लीको अर्गानिक आलु,"बेनी : म्याग्दीको बेनी नगरपालिका३ भकिम्लीका बासिन्दाले सामूहिक रूपमा जैविक विधिबाट आलु खेती गरेका छन्। भुकभुके, भकिम्ली र मुसुङका कृषकले करिब ५ सय रोपनी जमिनमा सामूहिक आलु खेती गरेका हुन्। कृषक समेत रहेका बेनपा३ का वडा सदस्य रत्न जिसीले भुकभुके कृषि, पशुपक्षी तथा जडिबुटी, मुसुङको स्वर्गाश्रम, डोलेखानी र भकिम्लीको बेलढुंगा कृषक समूहमा आबद्ध १ सयभन्दा बढी घरधुरीले फरकफरक ठाउँमा आलु खेती गरेका जानकारी दिए। सबै समूहले ६० लाख रुपैयाँ मूल्य बराबरको २ लाख किलोग्राम आलु फलाएका अनुमान गरिएको छ। परम्परागत रूपमा हुँदै आएको आलुखेतीलाई व्यावसायिक बनाउने प्रयासमा छौं, उनले भने, यहाँको आलु बीउका लागि गुणस्तरीय र उपभोगका लागि स्वादिष्ट हुने भएकाले राम्रो बजार पाएको छ। रासायनिक विषादी र मलको विकल्पमा जैविक मल प्रयोग गरिएको जिसीले बताए। भुकभुकेको कृषक समूहले छिमेकी गाउँ ठोट्नरीमा वर्षौंदेखि बाँझिएको १८ रोपनि जग्गालाई खनजोत गरि आलु खेती गरेका छन्। माघ महिनामा लगाएको आलु आइतबारदेखि खन्न थालेका छन्। कृषकलाई बर्खे झरी छलेर आलु भिœयाउने चटारो छ। अर्म, पर्म गरेर आलु भित्र्याउने चलनलाई निरन्तरता दिएको कृषक चन्दा पुनले बताइन्। बेलढुंगा कृषि फार्मका उपाध्यक्ष केरसिंह पुनले भकिम्लीको आलुलाई ब्रान्डिङ गर्न बोरामा प्याकिङ र ट्यागिङ गरेर बजार पठाएको बताए। चिसो हावापानी र मौसममा प्राङ्गारिक मल तथा जैविक विषादीको प्रयोगबाट उत्पादन भएको स्वादिष्ट आलुलाई ब्राडिङ गरेका छौं, उनले भने, आकार अनुसार आलुको मूल्य तोकिएको छ। सानोलाई प्रतिकेजी ३५, मध्यमलाई ४० र ठूलोलाई ५० रूपैयाँ प्रतिकेजी मूल्य कायम गरिएको छ। यस वर्ष खडेरीका कारण आलुको उत्पादकत्व घटेको छ। गत वर्ष ४ हजार किलोग्राम आलु फलेको जमिनमा यसपाली २ हजार ५ सय किलोग्राम फलेको भुकभुकेका कृषक सोमबहादुर जिसीले बताए। क्षेत्रफल बढाएकाले समग्रमा आलु उत्पादन गत वर्षकै हाराहारीमा भयो, उनले भने दाना सानो लागेको र कम फलेको छ। समुदायस्तरमा प्रविधियुक्त कृषि उत्पादन प्रबद्र्धन आयोजनाअन्तर्गत म्याग्दीमा १२५ हेक्टर क्षेत्रफलमा खायन आलु उत्पादन प्रवर्धन कार्यक्रम सञ्चालन भएको कृषिज्ञान केन्द्र म्याग्दीका प्रमुख सञ्जिव बास्तोलाले बताए। आलु कार्यक्रमका लागि कम्तीमा १० घरधुरी संलग्न भई न्यूनतम ३० रोपनी क्षेत्रफलमा कृषक समूह र सहकारीमार्फत आलुखेती गरिएको छ। स्थानीय बीउ प्रयोग गरेर आलुखेती विस्तार र उपभोगका लागि बिक्री वितरण गर्ने चक्र चलाउने खायन आलु उत्पादन कार्यक्रमको उद्देश्य रहेको कार्यालय प्रमुख बास्तोलाले बताए। म्याग्दीको आलु काठमाडौं, पोखरा, चितवन, पर्वत, बागलुङको बजारमा निकासी हुने गरेको छ। किसानले घरमा आएका पाहुनालाई आलु खुवाउनेदेखि कोसेली पठाउने गर्छन्। खाद्यान्नबाली कम फल्ने भएकाले आलुको बिक्रीबाट आएको पैसाले खाद्यान्न खरिद गरेर गर्जो टार्नाका साथै बँचेको पैसाले घरखर्च पनि चलाउने गरेका छन्। कृषकलाई जैविक प्रविधिबाट खेती गर्ने ज्ञान सिप प्रदान गर्न बेनी नगरपालिकाले भुकभुकेमा स्वर्गाश्रम कृषक समूहमार्फत आलु खेतीमा १८ हप्तासम्म सञ्चालन गरेको एकीकृत शक्रुजीव व्यवस्थापन (आइपिएम) कृषक पाठशाला आइतबार सकिएको छ। कुन जीव मित्र र सत्रु हो भन्ने पहिचान नगरी जथाभावी विषादी प्रयोग गर्दा बेफाइदा गर्ने भएकाले सत्रु जीवलाई जैबिक विषादीबाट नष्ट गर्ने ज्ञान, सीप पाठशालाबाट पाएको समूहका अध्यक्ष पूर्णमाया जिसीले बताइन्। बेनी नगरपालिकाले आलु लगायतका कृषि उपज भण्डारण गरेर बेमौसममा बिक्री गर्नका लागि सिँगामा ३० हजार किलोग्राम क्षमताको चिस्यानगृह बनाएको छ। चिस्यान गृहमा हाल केही कृषकले बीउ आलु भण्डारण गरेका र बीउका लागि थप आलु पनि भण्डारण गर्न सकिने बेनी नगरपालिका४ का वडाध्यक्ष अणबहादुर खड्का (भगवान्)ले बताए। म्याग्दीमा १ हजार ६ सय ५० हेक्टर क्षेत्रफलमा आलु खेती भएकोमा गत वर्ष २५ हजार ४१० मेट्रिक्टन उत्पादन भएको थियो। स्थानीय सेतो, रातो जातको आलु, निलो, कुफ्रिज्याति, कार्डिनल र एमएस ४२ जातको आलु खेती हुने गरेको छ। अन्नपूर्ण गाउँपालिको शिख, घार, राम्चे, हिस्तान, रघुगंगाको पाखापानी, ठाडाखानी, चिमखोला, कुइनेमंगले, कुइने मंगलाको हिँदी, झाँक्रीपानी, किमचौर, टोड्के, मालिकाको बिम, दिच्याम, धौलागिरीको गुर्जा, मरेनी, बेनीको भकिम्ली, डडुवा, आलु उत्पादन हुने ठाउँ हुन। जिल्लावाट वार्षिक ६ करोड रुपैयाँभन्दा बढी मूल्यको आलु निकासी हुने कृषिज्ञान केन्द्रको तथ्यांक छ।"
६० किलो सुन तस्करीमा डिजिटल वालेटको प्रयोग,"काठमाडौं : २०८० साउन २ गते त्रिभुवन विमानस्थलबाट तस्करी भएको ६० किलो सुन प्रकरणमा डिजिटल वालेटमार्फत भुक्तानी भएको पाइएको छ। भुक्तानी साधन पेवेल र सजिलोपे प्रयोग गरी सुन तस्करीको ३० अर्ब ८२ करोड २२ लाख बढीको कारोबार गरिएको छ। नेपाल प्रहरीको केन्द्रीय अनुसन्धान ब्युरो सीआईबीले सुन प्रकरणको दोस्रो चरणको अनुसन्धान पूरा गरेको छ। सीआईबी प्रमुख एआईजी श्याम ज्ञवालीका अनुसार सुन तस्करहरूले स्थापना गरेका ५ वटा डमी कम्पनीको प्रयोग गरेर सुन तस्करी गरेका थिए। उनी भन्छन्, यसका लागि चिनियाँँ नागरिकको समेत गरी ७ वटा सप्लायर्स कम्पनी स्थापना गरेका थिए। सुन तस्करी प्रकरणमा चिनियाँँ, भारतीय र नेपाली गरी २४ जना आरोपी पुर्पक्षका लागि थुनामा छन्। नेपाल विद्युतीय प्राविधिक समाज र त्रिभुवन विश्वविद्यालय भौतिक शास्त्र केन्द्रीय विभागका विज्ञहरूले समेत अवैध सुन तस्करीको अनुसन्धानमा सहयोग गरेका थिए। सीआईवीका प्रवक्ता होबिन्द्र बोगटीका अनुसार अनुसन्धानका क्रममा नेपालमा पछिल्लो समय इलेक्ट्रिक सामग्रीमार्फत सुन तस्करी बढ्दै गएको छ। अनुसन्धानका क्रममा तस्करको समूहले ३ सय ६२ किलो ७७८ ग्राम अवैध सुन ब्रेक सु मा लुकाइछिपाइ ल्याएको खुलेको छ। यसैगरी इलेक्ट्रोनिक्स सामानमा लुकाएर २ हजार ८ सय ३१ किलो सुन नेपाल भित्र्याएका थिए। प्रहरीका अनुसार तस्करको समूहले सुनको भुक्तानी गर्नका लागि डिजिटल वालेटलाई प्रयोग गरेका छन्। जसमा सबैभन्दा बढी पेवेल नेपाल प्रालिमार्फत भुक्तानी गरिएको छ। पेवेल र सजिलो पे सर्भिसबाट १ अर्ब बढीको भुक्तानी भएको विवरण प्रहरीले फेला पारेको छ। सीआईबी प्रवक्ता बोगटीका अनुसार २०८० वैशाख १२ देखि पेवेलको खातामा ८६ अर्ब १७ करोड बढी ईमनी कारोबार भएको देखिन्छ। यो रकमका विषयमा पनि प्रहरीले पूरा विवरण लिएर अनुसन्धान गरिरहेको छ। यस्तै २०७८ जेठदेखि सजिलो पेको वालेटमा १९ अर्ब ४६ करोड बढी ईमनी कारोबार भएको देखिन्छ। तस्करहरूले राष्ट्र बैंकको स्विकृतिबिना नगद कारोबार पनि गरेका थिए। पेवेलका ८ जना कर्मचारी प्रहरी हिरासतमा छन्। अहिले पेवेल र सजिलो पे का सबै खाता रोक्का गर्न सीआईबीले राष्ट्र बैंकमा पत्र पठाएको थियो। २०८० जेठ २ गते एक सार्वजनिक सूचना जारी गर्दै केन्द्रीय बैंकले पेवेल नेपाल प्रालि र सजिलो पे पमेन्ट सर्भिसेज प्रालिको बैंक खाता रोक्का गरिएको जानकारी दिएको थियो। राष्ट्र बैंकले सार्वजनिक गरेको सूचनामा पेवेल र सजिलो पे कम्पनीमार्फत भइरहेका भुक्तानी कारोबारहरू नियामकीय अनुपालनासम्बन्धी छानबिनको क्रममा रहेकोले उपयुक्त संस्थाहरूको बैंक तथा वित्तीय संस्थामा रहेका खाताहरू अर्को निर्णय नभएसम्मका लागि रोक्का गरिएको बताइएको छ। सीआईबीले अनुसन्धान सकाएर यही असार १४ गते प्रतिवेदन सरकारी वकिल कार्यालय काठमाडौंमा पेस गरेको छ। तस्करहरूविरुद्ध भन्सार ऐन, संगठित अपराध निवारण ऐन, मुलुकी अपराध संहिता, नागरिकता ऐन, राहदानी ऐन, नेपाल राष्ट्र बैंक ऐनअन्तर्गत कारबाही चलाउनका लागि अनुसन्धानमा सुझाव दिएको छ।"
कांग्रेसको फोटो प्रदर्शनीको अवलोकन गर्न प्रधानमन्त्री र ओली सानेपामा,"काठमाडौं : प्रधानमन्त्री पुष्पकमल दाहाल 'प्रचण्ड' सानेपास्थित कांग्रेस मुख्यालय पुगेका छन्। शिखर पुरुष गिरिजाप्रसाद कोइरालाको १०० औं जन्म जयन्तीको अवसरमा आयोजित कार्यक्रममा सहभागी हुन प्रधानमन्त्री 'प्रचण्ड' सानेपा पुगेका हुन्। कार्यक्रममा एमाले अध्यक्ष केपी ओली शर्मासहित शीर्ष नेताहरू उपस्थित छन्। कोइरालाको शताब्दी जन्म जयन्तीको अवसरमा क्रान्तिदेखि शान्तिसम्म,ऐतिहासिक फोटो प्रदर्शनी'को आयोजना गरिएको छ। त्यहाँ पुगेर प्रधानमन्त्री 'प्रचण्ड'ले कांग्रेस सभापति शेरबहादुर देउवासँगै फोटो प्रदर्शनीको अवलोकन गरेका छन्। कांग्रेस र एमालेबीच नयाँ गठबन्धन गर्ने सहमति भएपछि कांग्रेस सभापति देउवा र प्रधानमन्त्री प्रचण्ड एउटै कार्यक्रममा देखिएका हुन्। एमालेले कांग्रेससँग सत्ता समीकरण गर्ने सहमति गरेसँगै प्रधानमन्त्री 'प्रचण्ड' राजनीतिक संकटमा परेका छन्।"
सहकारी ठगी प्रकरण : गृहमन्त्री लामिछानेविरुद्धको रिटमा सुनुवाइ जारी,"काठमाडौं : सहकारीको रकम अपचलनको आरोप लागेका उपप्रधान एवं गृहमन्त्री रवि लामिछानेलाई निलम्बनको माग गरिएको रिटमा सुनुवाइ सुरू भएको छ । न्यायाधीशद्वय सपना मल्ल प्रधान र सारंगा सुवेदीको संयुक्त इजलासले रिटमाथि अन्तरिम आदेश जारी गर्ने कि नगर्ने सम्बन्धमा आज सुनुवाइ हुन लागेको हो। यसअघि असार ७ गते रिट 'हेर्दाहेर्दै' मा राखिएको थियो। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने भन्दै निलम्बनको माग गर्दै अधिवक्ता अनुपम भट्टराईले सर्वोच्चमा रिट दायर गरेका हुन्। यसअघि जेठ २८ गते रिटमाथि सुनुवाइ गर्दै न्यायाधीश डामनोजकुमार शर्मा र तिलप्रसाद श्रेष्ठको इजलासले सहकारी ठगीमा लामिछानेविरुद्ध परेका मिसिल कागज झिकाउन आदेश दिएको थियो। रिटलाई अग्राधिकार दिँदै जितेन्द्र बाबु राई (जीवी राई) समेत भएको सहकारी ठगीको मुद्दा नम्बर ०८०१०९८७ को मिसिल रुपन्देही जिल्ला अदालतबाट झिकाउन आदेश दिएको थियो। सोही आदेश बमोजिम नेपाल प्रहरीको जवाफ,प्रहरीको केन्द्रीय अनुसन्धान ब्यूरो (सीआईबी)को अध्ययन प्रतिवेदन,रुपन्देही जिल्ला अदालतमा पेश भएको अभियोगपत्र, सुप्रिम सहकारी बुटवलको अभियोग पत्रलगायतका कागजातहरू सम्वद्ध निकायहरूले सर्वोच्चमा पेश गरेका थिए। अदालतले प्राप्त विवरणहरू र दुवै पक्षको बहस भइसकेकाले संभवत: आज मुद्दाको छिनोफानो हुनेछ। सर्वोच्चले कास्कीको सूर्यदर्शन सहकारी ठगीबारे गृहमन्त्री लामिछानेविरुद्ध परेको जाहेरीको प्रतिलिपि समेत झिकाएको थियो। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। सहकारी ठगी प्रकरणमा कृष्ण प्रसाद खरेलले रुपन्देहीको सुप्रिप बचत तथा ऋण सहकारी संस्थाले बचतकर्ताको रकम हिनामिना गरेको भन्दै उजुरी दिएका थिए। उक्त सहकारीबाट गृहमन्त्री लामिछानेको नाममा दुई करोड ऋण प्रवाह भएको प्रहरी अनुसन्धानले देखाएको छ । यसैगरी जितेन्द्रबाबु (जीबी) राई नेतृत्वमा बुटवलमा खुलेको सुप्रिम बचत तथा ऋण सहकारीबाट गैरकानुनी रुपमा लामिछानेको नाममा ऋण प्रवाह भएको जिल्ला प्रहरी कार्यालयले गरेको अनुसन्धान प्रतिवेदनले देखाएको छ। महान्यायाधिवक्ताको कार्यालयले रुपन्देहीको सुप्रिप बचत तथा ऋण सहकारी संस्था,चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। त्यसपछि सर्वोच्चमा परेको रिटमाथि सुनुवाइ गर्दै सुप्रिम सहकारी बुटवलको अभियोगपत्रदेखि सीआईबीको प्रतिवेदनसम्म झिकाउन आदेश दिएको थियो। ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत रिटमा माग गरिएको छ। लामिछानेमाथि सहकारीको रकम अपचलन गरेको आरोप छ। रिटमा महान्यायाधिवक्ता कार्यालय,महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ।"
सहकारी ठगी प्रकरण : गृहमन्त्री लामिछानेविरुद्धको रिट 'हेर्दाहेर्दै' मा,"काठमाडौं : सहकारीको रकम अपचलनको आरोप लागेका उपप्रधान एवं गृहमन्त्री रवि लामिछानेलाई निलम्बनको माग गरिएको रिटमाथि आज पनि सुनुवाइ सकिएन। न्यायाधीशद्वय सपना मल्ल प्रधान र सारंगा सुवेदीको संयुक्त इजलासमा अन्तरिम आदेश जारी गर्ने कि नगर्ने सम्बन्धमा अन्तिम सुनुवाइका लागि रिटको पेशी तोकिएको थियो। रिटमाथिको सुनुवाइ नसकिएपछि 'हेर्दाहेर्दै'मा राखिएको सर्वोच्च अदालत प्रशासनले जनाएको छ। यसअघि असार ७ गते पनि सो रिट 'हेर्दाहेर्दै' मा राखिएको थियो। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने भन्दै निलम्बनको माग गर्दै अधिवक्ता अनुपम भट्टराईले सर्वोच्चमा रिट दायर गरेका हुन्। यसअघि जेठ २८ गते रिटमाथि सुनुवाइ गर्दै न्यायाधीश डामनोजकुमार शर्मा र तिलप्रसाद श्रेष्ठको इजलासले सहकारी ठगीमा लामिछानेविरुद्ध परेका मिसिल कागज झिकाउन आदेश दिएको थियो। रिटलाई अग्राधिकार दिँदै जितेन्द्र बाबु राई (जीवी राई) समेत भएको सहकारी ठगीको मुद्दा नम्बर ०८०१०९८७ को मिसिल रुपन्देही जिल्ला अदालतबाट झिकाउन आदेश दिएको थियो। सोही आदेश बमोजिम नेपाल प्रहरीको जवाफ,प्रहरीको केन्द्रीय अनुसन्धान ब्यूरो (सीआईबी)को अध्ययन प्रतिवेदन,रुपन्देही जिल्ला अदालतमा पेश भएको अभियोगपत्र, सुप्रिम सहकारी बुटवलको अभियोग पत्रलगायतका कागजातहरू सम्वद्ध निकायहरूले सर्वोच्चमा पेश गरेका थिए। अदालतले प्राप्त विवरणहरू र दुवै पक्षको बहस भइसकेकाले संभवत: आज मुद्दाको छिनोफानो हुनेछ। सर्वोच्चले कास्कीको सूर्यदर्शन सहकारी ठगीबारे गृहमन्त्री लामिछानेविरुद्ध परेको जाहेरीको प्रतिलिपि समेत झिकाएको थियो। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। सहकारी ठगी प्रकरणमा कृष्ण प्रसाद खरेलले रुपन्देहीको सुप्रिप बचत तथा ऋण सहकारी संस्थाले बचतकर्ताको रकम हिनामिना गरेको भन्दै उजुरी दिएका थिए। उक्त सहकारीबाट गृहमन्त्री लामिछानेको नाममा दुई करोड ऋण प्रवाह भएको प्रहरी अनुसन्धानले देखाएको छ । यसैगरी जितेन्द्रबाबु (जीबी) राई नेतृत्वमा बुटवलमा खुलेको सुप्रिम बचत तथा ऋण सहकारीबाट गैरकानुनी रुपमा लामिछानेको नाममा ऋण प्रवाह भएको जिल्ला प्रहरी कार्यालयले गरेको अनुसन्धान प्रतिवेदनले देखाएको छ। महान्यायाधिवक्ताको कार्यालयले रुपन्देहीको सुप्रिप बचत तथा ऋण सहकारी संस्था,चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। त्यसपछि सर्वोच्चमा परेको रिटमाथि सुनुवाइ गर्दै सुप्रिम सहकारी बुटवलको अभियोगपत्रदेखि सीआईबीको प्रतिवेदनसम्म झिकाउन आदेश दिएको थियो। ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत रिटमा माग गरिएको छ। लामिछानेमाथि सहकारीको रकम अपचलन गरेको आरोप छ। रिटमा महान्यायाधिवक्ता कार्यालय,महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ।"
राजनीतिक दलहरूसँग सुझाव माग्ने सहकारी छानविन समितिको निर्णय,"काठमाडौं : सहकारी संस्था बचत रकम दुरुपयोग संसदीय छानबिन विशेष समितिले सहकारी क्षेत्रको शुद्धिकरण र समस्या समाधानका लागि राष्ट्रिय मान्यता प्राप्त दलहरूसँग सुझाव लिने निर्णय गरेको छ । सिंहदरबारमा मंगलबार समितिको बैठकले सहकारी संस्था बचत रकम दुरुपयोग छानबिनका लागि राजनीतिक दलहरूको सुझाव महत्वपूर्ण हुने भन्दै त्यसका लागि प्रतिनिधिसभामा राष्ट्रिय मान्यता प्राप्त दललाई सुझावका लागि पत्रचार गर्ने निर्णय गरेको हो । समितिको कार्यादेशमा टेकेर सहकारी क्षेत्रको समस्या समाधानका लागि लिखित रुपमा उपलव्ध गराउनका लागि पत्राचार गर्ने निर्णय गरिएको समिति संयोजक सुर्य थापाले जानकारी दिए। त्यस्तै बैठकमा राष्ट्रिय सहकारी महासंघ,बचत तथा ऋण केन्द्रीय सहकारी संघ लिमिटेड र राष्ट्रिय सहकारी बैंक लिमिटेडका पदाधिकारी र कर्मचारीसँग सहकारीसँग सम्बन्धित विभिन्न विषयमा छलफल भएको उनले बताए। गत जेठ १५ गते सहकारीको बचत रकम अपचलनसम्बन्धी छानबिन गर्न संसदीय छानबिन समिति गठन भएको थियो ।"
धितोपत्र बोर्डको अध्यक्ष नियुक्ति प्रक्रिया तत्काल रद्द नगर्न सर्वोच्चको आदेश,"काठमाडौं : सर्वोच्च अदालतले नेपाल धितोपत्र बोर्डको अध्यक्ष नियुक्ति प्रक्रिया तत्काल रद्द नगर्न अल्पकालीन अन्तरिम आदेश जारी गरेको छ। न्यायाधीश अव्दुल अजीज मुसलमानको एकल इजलासले अल्पकालीन अन्तरिम आदेश जारी गर्दै असार २१ गते छलफलका लागि दुवै पक्षलाई बोलाएको छ। इजलासले विपक्षीहरूसँग लिखित जवाफ माग गरेको छ । अध्यक्षको सर्ट लिस्टमा परेका पाँचजनामध्ये तीनजना अन्तर्वार्तामा अनुपस्थित भएपछि सिफारिस समितिले प्रक्रिया रद्द गर्ने निर्णय गरेको थियो। सर्टलिस्टमा परेका सन्तोषनारायण श्रेष्ठले उक्त निर्णय रद्द गर्न माग गर्दै सर्वोच्चमा रिट दिएका थिए। प्रधानमन्त्री कार्यालय,अर्थ मन्त्रालय,महान्यायाधिवक्ताको कार्यालय,अध्यक्ष नियुक्ति गर्ने प्रयोजनका लागि निमित्त नाम सिफारिस गर्नका लागि गठित भएको सिफारिस समितिलगायतलाई विपक्षी बनाइएको छ। सिफारिस समितिले अध्यक्षका लागि १९ जनाको आवेदन परेको थियो। समितिले तीमध्ये ५ जनाको नाम सर्ट लिस्टमा राखेको थियो।"
एमालेको सचिवालय बैठक जारी,"काठमाडौं : नेकपा एमालेको सचिवालय बैठक जारी छ। च्यासलस्थित पार्टी केन्द्रीय कार्यालयमा बैठक बसिरहेको हो। बैठकमा नेपाली कांग्रेससँगको गठबन्धन, सरकार गठनलगायत विषयमा छलफल हुने जनाइएको छ। प्रतिनिधिसभाका दुई ठूला दल नेपाली कांग्रेस र एमालेबीच नयाँ गठबन्धन गर्ने सहमति भएको छ। सहमति अनुसार पहिलो चरणमा एमाले अध्यक्ष केपी ओलीले सरकारको नेतृत्व गर्नेछन् भने दोस्रो चरणमा डेढ वर्षपछि कांग्रेस सभापति शेरबहादुर देउवाले सरकारको नेतृत्व गर्नेछन्। एमालेले अर्थसहित ९ वटा मन्त्रालय र कांग्रेसले गृहसहित १० वटा मन्त्रालय लिने सहमति भएको जनाइएको छ।"
"कांग्रेसएमाले सहमतिबारे शेखरले भने, मैले ७८ महिनादेखि भन्दै आएको एजेन्डा अहिले सफल भयो","वीरगन्ज : नेपाली कांग्रेसका बरिस्ठ नेता डाक्टर शेखर कोइरालाले नेपालको राजनीतिलाई सही बाटोमा हिँडाउन आफूले ७८ महिनादेखि वकालत गरिरहेको एजेन्डा अहिले सफल भएको बताएका छन्। मंगलबार वीरगन्जमा पूर्वप्रधानमन्त्री स्व गिरिजाप्रसाद कोइरालाको सालिक अनावरण समारोहलाई सम्बोधन गर्दै कोइरालाले भने,कांग्रेस र एमाले एक ठाउँमा उभिन सक्यो भने देशको राजनीति सहि गन्तव्यमा पुग्न सक्छ भनेर ७८ महिनादेखि भन्दै आएको थिएँ। त्यही क्रममा मैले कोशी प्रदेशको सरकार बनाउने क्रममा एमालेसँग मिलेर एउटा कदम चालेको थिए। तर त्यो कदमले म आलोचित पनि हुन पुगें। तर अहिले आएर मेरो त्यस बेलाको त्यो कदम अहिले सही साबित भएको छ। सफल पनि भएको छ। नेता कोइरालाले अब कांग्रेस र एमाले बीचको सहमतिले बन्ने सरकारले सुशासन, भ्रष्टाचार नियन्त्रण र आम जनतालाई राहत दिने कुरालाई गम्भीरताका साथ लिएर काम गर्ने विश्वास लिएको बताए। उनले सत्ता समीकरणका लागि कांग्रेस र एमालेबीच सोमबार राति भएको सहमतिलाई दुवै दलले राष्ट्रलाई पहिलो प्राथमिकतामा राखेर अगाडि बढेमा देश समृद्ध र नागरिक सुखी अवश्य बन्ने धारणा राखे। उनले भने,तर को मन्त्री बन्ने? कसले सार्वजनिक लाभको पद लिने? जस्ता व्यक्तिगत कुरामा मात्रै अल्झियौँ भने देश फेरि संकटमा पर्ने निश्चित छ। साना दलले सत्ताको बागडोर लिएर सरकार चलाउँदा संविधान र लोकतन्त्र खतरामा पर्ने धारणा आफ्नो रहेको उनले सुनाए। संविधान जारी भई लागू भएको १० वर्ष बितिसकेकाले अब यसमा देखिएका कमी कमजोरी सच्याउनुपर्ने बेला भइसकेको उनले बताए। यस्तै अहिलेको निर्वाचन प्रणालीबाट हुने निर्वाचनको परिणामले मुलुकमा राजनीतिक स्थिरता दिन नसक्ने भएकाले निर्वाचन प्रणाली पनि परिवर्तन गर्नुपर्ने आवश्यकता रहेको उनले बताए। उनले भने, ती दुवै कामका लागि पनि अहिले कांग्रेस र एमाले एक ठाउँमा आउनु परेको हो। दुवै दलबीच राति भएको सहमतिमा ती बुँदाहरू लेखिएका छन्। फरक प्रसंगमा कांग्रेस बरिस्ठ नेता कोइरालाले अरु दलसँग गठबन्धन गरेर चुनाव लडेकै कारण कांग्रेस ठूलो दल बनेको भन्ने भ्रम दिमागबाट हटाउन पार्टीका नेता कार्यकर्तासँग आग्रह गरे। उनले भने,यदि पार्टीका सबै नेता कार्यकर्ता चुनावमा एकजुट भएर इमानदारीका साथ लाग्यौं भने कांग्रेसलाई कुनै शक्तिले पनि हराउन सक्दैन। अबको निर्वाचनमा कांग्रेस नेतृत्वले पार्टीका उम्मेदवारसँग अन्तरघात गर्नेलाई कदापि नछोड्ने चेतावनीसमेत दिए। कार्यक्रममा कांग्रेसका सहमहामन्त्री बद्री पाण्डेले सत्ताका लागि मात्र बार्गेनिङ र ब्ल्याकमेलिङ गर्ने माओवादी र प्रचण्डको राजनीतिलाई कांग्रेस र एमालेबीचको अहिलेको सहमतिले समाप्त पारिदिएको बताए। मुलुकको राजनीतिलाई स्वाभाविक दिशामा अगाडि बढाउन दुवै दलबीच सत्ता सहयात्राका लागि सहमति जुटेको उनले प्रस्ट्याए। दुई दल बीचको सहमति र एकताले संविधान र लोकतन्त्रलाई अझ मजबुत बनाउने जिकिर उनले गरे।"
राष्ट्रपति पौडेललाई भेटेर फर्किए प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड' राष्ट्रपति रामचन्द्र पौडेललाई भेटेर फर्किएका छन्। राष्ट्रपति पौडेललाई भेटेर प्रधानमन्त्री केही समयअघि फर्किएको प्रधानमन्त्रीको सचिवालयले जनाएको छ। प्रधानमन्त्रीले पछिल्लो विकसित राजनीतिक घटनाक्रमबारे जानकारी गराएको राष्ट्रपतिको कार्यालयले जनाएको छ। सोमबार राति एमाले र कांग्रेसबीच नयाँ गठबन्धन गर्ने सहमति भएपछि राजनीतिक संकटमा परेका प्रधानमन्त्री पदाधिकारी बैठक सकिएलगत्तै राष्ट्रपति पौडेललाई भेट्न शीतल निवास पुगेका हुन्। नयाँ सत्ता समीकरण बनेसँगै अल्पमतमा परेका प्रधानमन्त्री प्रचण्ड राजीनामा नदिइ विश्वासको मत लिने 'मुड' मा छन्। माओवादी पदाधिकारी बैठकले प्रधानमन्त्री प्रचण्डले राजीनामा नदिने संसदमा विश्वासको मतको सामना गर्ने निर्णय गरेको छ। तर, एमाले र कांग्रेसले प्रधानमन्त्री 'प्रचण्ड'ले पदबाट राजीनामा दिएर नयाँ सरकार गठनमा मार्गप्रशस्त गरिदिन आग्रह गरेका छन्। नेकपा एमाले र नेपाली कांग्रेसबीच नयाँ गठबन्धन गर्ने सहमति भएको छ। सहमति अनुसार पहिलो चरणमा एमाले अध्यक्ष केपी ओलीले सरकारको नेतृत्व गर्नेछन् भने दोस्रो चरणमा डेढ वर्षपछि कांग्रेस सभापति शेरबहादुर देउवा प्रधानमन्त्री बन्नेछन्। एमालेले अर्थसहित ९ वटा मन्त्रालय र कांग्रेसले गृहसहित १० वटा मन्त्रालय लिने सहमति भएको जनाइएको छ।"
भोलिसम्म राजीनामा दिएर मार्ग प्रशस्त गरिदिन प्रधानमन्त्रीलाई एमालेको आग्रह,"काठमाडौं : नेकपा एमालेले प्रधानमन्त्री पुष्पकमल दाहाललाई भोलि (बुधबार)सम्म राजीनामा गरेर मार्ग प्रशस्त गर्न आह्वान गरेको छ। पार्टी कार्यालयमा बसेको सचिवालय बैठकले संविधानको धारा ७६ (२) बमोजिमको सरकार निर्माणका लागि मार्ग प्रशस्त गर्न आह्वान गरेको एमाले उपमहासचिव प्रदीप ज्ञवालीले बताए। उनले प्रमुख दुई दलबीच राष्ट्रिय सहमति भइसकेको अवस्थामा प्रधानमन्त्रीले सहजरूपमा राजीनामा दिएर बाटो खुलाइदिनुपर्ने बताए। त्यस्तै राष्ट्रिय सरकार निर्माणका लागि एमालेले सम्पूर्ण दललाई आह्वान गरेको छ। 'एमाले र नेपाली कांग्रेसको सहमतिअनुरुप एमाले अध्यक्ष केपी शर्मा ओलीको नेतृत्वमा गठन हुने राष्ट्रिय सहमतिको सरकारमा सहभागी भई राजनीति स्थायित्वमा योगदान गर्न संसदमा रहेका सबै दलहरूलाई आह्वान गर्ने निर्णय भएको छ,' नेता ज्ञवालीले भने।"
सुरेश अधिकारी प्रतिनिधिसभा सचिव नियुक्त,"काठमाडौं : राष्ट्रपति रामचन्द्र पौडेलले सङ्खुवासभाका सुरेश अधिकारीलाई प्रतिनिधिसभाको सचिवमा नियुक्त गरेका छन्। सभामुख देवराज घिमिरेले पूर्वसचिव अधिकारीलाई प्रतिनिधिसभाको सचिव पदमा नियुक्तिका लागि सोमबार सिफारिस गरेका थिए। 'राष्ट्रपति पौडेलले प्रतिनिधिसभाका सभामुखको सिफारिसमा नेपालको संविधानको धारा, १०६ को उपधारा (१) बमोजिम खाँदबारी नगरपालिका२ निवासी अधिकारीलाई सङ्घीय संसद्, प्रतिनिधिसभाको सचिव पदमा नियुक्त गर्नुभएको छ,'राष्ट्रपतिको कार्यालयले जारी गरेको विज्ञप्तिमा भनिएको छ ।"
"निर्वाचन आयोगको आयुक्तमा सिफारिस प्रधानविरुद्ध चारवटा उजुरी, २० गते सुनुवाइ",काठमाडौं : निर्वाचन आयोगको आयुक्तमा सिफारिस हुनुभएका कृष्णमान प्रधानविरुद्ध चारवटा उजुरी परेका छन्। सिंहदरबारमा मंगलबार बसेको संसदीय सुनुवाइ समिति बैठकमा प्रधानविरुद्ध चारवटा उजुरी परेको जानकारी दिइएको हो । उक्त उजुरीका सम्बन्धमा आगामी असार २० गते सुनुवाइ हुने समिति सभापति पशुपतिशमशेर जबराले जानकारी दिए। बैठकले सुनुवाइका लागि प्रस्तावित कार्यतालिकालाई परिमार्जन सहित पारित गरिएको उनले बताए। संवैधानिक परिषदको बैठकले प्रधानलाई निर्वाचन आयोगको आयुक्तमा सिफारिस गरेको थियो। त्यसपछि समितिले प्रधानविरद्ध उजुरी आह्वान गर्ने निर्णय गरेको थियो ।
ओली नेतृत्वमा बन्ने सरकारमा सहभागी हुन सबै दललाई एमालेको आह्वान,काठमाडौं : नेकपा एमालेले राष्ट्रिय सहमतिको सरकारमा सहभागी हुन सांसदमा रहेका सबै दलहरूलाई आह्वान गरेको छ। पार्टी कार्यालयमा बसेको सचिवालय बैठकले एमाले अध्यक्ष केपी शर्मा ओलीको नेतृत्वमा बन्ने राष्ट्रिय सहमतिको सरकार निर्माणमा सहभागी हुन आह्वान गरेको उपमहासचिव प्रदीप ज्ञवालीले बताए। त्यस्तै एमालेले प्रधानमन्त्री पुष्पकमल दाहाललाई भोलि (बुधबार)सम्म राजीनामा गरेर मार्ग प्रशस्त गर्न आह्वान गरेको छ। पार्टी कार्यालयमा बसेको सचिवालय बैठकले संविधानको धारा ७६ (२) बमोजिमको सरकार निर्माणका लागि मार्ग प्रशस्त गर्न आह्वान गरेको नेता ज्ञवालीले बताए।उनले प्रमुख दुई दलबीच राष्ट्रिय सहमति भइसकेको अवस्थामा प्रधानमन्त्रीले सहजरूपमा राजीनामा दिएर बाटो खुलाइदिनुपर्ने बताए।
कांग्रेसएमालेको गठबन्धनले जनतामा छाएको निराशालाई हटाउने काम गर्यो : नेता निधि,"काठमाडौं : नेपाली कांग्रेसका नेता बिमलेन्द्र निधिले कांग्रेसएमालेको गठबन्धनले जनतामा छाएको निराशा हटाउने गरी काम गर्ने बताएका छन्। प्रेस युनियन मोरङले मंगलबार बिराटनगरमा आयोजना गरेको पत्रकार सम्मेलनमा निधिले एमाले र कांग्रेसबीच आलोपालो नेतृत्व गरेर अघि बढ्ने र जनतामा छाएको निराशा हटाउने गरी राष्ट्रिय सहमतिको सरकार बनाउने सहमति भएको समेत बताएका हुन्। उनले संघीयता,समावेशिता र लोकतन्त्रका मुल्य मान्यतालाई थप सुदृढ गरेर संविधान संशोधन गरिने जानकारी दिए । संघीय लोकतान्त्रिक गणतन्त्रलाई थप मजबुत र परिष्कृत गर्न संविधान संसोधन गर्न लागिएको उनको भनाइ छ । यस्तै, उनले केन्द्रमा सत्ता समीकरण परिवर्तन हुँदैमा प्रदेशहरुमा सत्ता फेरबदल हुनु संघीयताको मुल मर्म विपरित भएको जिकिर गरे। निधिले विभिन्न प्रकरण,आरोप र विवादहरूलाई संविधान र कानुनअनुसार अघि बढाउने र यसका लागि सत्ता भित्र वा बाहिर हुनुले कुनै फरक नपर्ने बताए।"
लुम्बिनीमा फेरिदै सरकार : असार २९ भित्र विश्वासको मत लिइ सक्नुपर्ने,दाङ : केन्द्रमा फेरिएको सत्तासमीकरणले लुम्बिनी प्रदेशमा पनि सरकार फेरवदलको स्थिति देखा परेको छ । माओवादी केन्द्रका जोखबहादुर महराको नेतृत्वमा रहेको लुम्बिनी प्रदेश सरकारमा यसअघि नै जनता समाजवादीले समर्थन फिर्ता लिएपछि मुख्यमन्त्री महराले असार २९ गतेसम्म प्रदेशसभाबाट विश्वासको मत लिनुपर्ने अवस्था छ । केन्द्रमा भएको सहमतिअनुसार नेकपा एमालेको भागमा परेको लुम्बिनी प्रदेशमा नेकपा एमाले अहिलेको सत्ता साझेदार दल हो । एमालेले अहिले नै समर्थन फिर्ता नलिने र २९ गते मुख्यमन्त्रीले विश्वासको मत नदिएर अहिलेका मुख्यमन्त्री जोखबहादुर महरालाई बर्खास्त गर्ने रणनीति बनाएको छ । एमालेको रणनीति अनुसार असार ३० गते नै संसदीय दलका नेता लिला गिरीलाई नेपाली कांग्रेसको समर्थनमा मुख्यमन्त्री बन्नेछन् । ८७ सदस्यीय लुम्बिनी प्रदेशसभामा सरकार बनाउनका लागि ४४ प्रदेश सभा सदस्यको समर्थन आवश्यक पर्दछ । एमालेका २९ र नेपाली कांग्रेसका २७ गरी ५६ सदस्यको स्पष्ट बहुमत देखिन्छ ।
कांग्रेस र एमालेले नयाँ गठबन्धन गर्ने कुरा अप्राकृतिक र अस्वभाविक : देवेन्द्र पौडेल,"काठमाडौं : नेकपा माओवादी केन्द्रले प्रतिनिधिसभाका दुई ठूला दल नेपाली कांग्रेस र नेकपा एमालेले नयाँ गठबन्धन बनाउने कुरा अप्राकृति र अस्वभाविक भएको निष्कर्श निकालेको छ। प्रधानमन्त्री निवास बालुवाटारमा मंगलबार बसेको माओवादी पदाधिकारी बैठकले रातारात नयाँ गठबन्धन बनाउने कुरा अप्राकृतिक र अस्वभाविक रहेको भन्दै प्रधानमन्त्रीले राजीनामा नदिने निर्णय गरेको हो । कुनै दलले समर्थन फिर्ता लिएपछि पनि विश्वासको मतका लागि एक महिना समय रहने भएकाले तत्कालै प्रधानमन्त्रीले राजीनामा नदिने निर्णय भएको माओवादी सचिव देवेन्द्र पौडेलले बताए। उनले प्रधानमन्त्रीसँगको भेटमा एमाले अध्यक्ष केपी ओलीले एउटा कुरा गरेको र कांग्रेससँग अर्को छलफल गरेको आरोप लगाए । उनले संसद फेस गरेर विश्वासको मत लिने गरेर अघि बढ्ने र यसका लागि कांग्रेस, एमाले र रास्वपा लगायतका दलहरूसँग छलफल गर्ने जिकिर गरे। एमालेको कदम षडयन्त्र भएकाले प्रतिवाद नै गर्ने उनको भनाइ छ । सचिव पौडेलले लोकतन्त्रलाई संस्थागत गर्नका लागि माओवादीले पहल गर्ने बताए। संविधान संशोधन गर्ने विषयमा पार्टीले बुझ्न बाँकी रहेको भन्दै उनले पछिल्लो परिवर्तन उल्टाउने खेल भइरहेको हो कि भन्ने आशंका रहेको जिकिर गरे।"
एमालेकांग्रेसको संविधान संशोधन गर्ने एजेण्डा स्वागतयोग्य : राप्रपा,"काठमाडौं : राष्ट्रिय प्रजातन्त्र पार्टी (राप्रपा) ले नेपाली कांग्रेस र नेकपा एमालेको संविधान संशोधनको एजेण्डा स्वागतयोग्य भएको बताएको छ। पार्टी कार्यालय धुम्बाराहीमा मंगलबार बसेको पार्टीको बैठकपछि सञ्चारकर्मीसँग कुरा गर्दै राप्रपा अध्यक्ष राजेन्द्र लिङदेनले संविधान संशोधनको एजेण्डा स्वागतयोग्य रहको बताए। संविधान परिवर्तन गर्नुपर्ने पार्टीको पुरानो धारण भएको बताउँदै उनले ढिलै भएपनि ठूला दुई दल कांग्रेस र एमालेले संविधान संशोधनको एजेण्डा ल्याउनु सुखद भएको प्रतिक्रिया दिए। 'यो संविधानले काम गरेन यो संविधानमा आमूल परिवर्तन नगरिकन हुन्न र यसका लागि नेपालका सबै राजनीतिक दलहरूका बीचमा एउटा नयाँ समझदारी बन्नुपर्छ। देश पछाडि फर्केर पनि सक्दैन र यही बसेर पनि सक्दैन। नयाँ संझौता गरेर देशलाई अगाडि बढाउनुपर्छ भनेर भनिराखेका थियौं। अहिले कांग्रेस र एमालेले नयाँ सहमति बनाएका छन्। यो सहमतिको मूल प्वाइन्ट भनेको संविधान संशोधन हो,'उनले भने,' संविधान संशोधनका लागि प्रमुख दल र दोस्रो दल मिलेर सरकार निर्माण गर्ने भन्ने कुरा आयो। यसलाई हामीले स्वागतयोग्य विषय मानेका छौं ।' नयाँ सरकारमा सहभागीता जनाउनेबारे राप्रपाले पछि निर्णय लिने उनको भनाइ छ। कांग्रेस र एमालेबीच संविधान संशोधनसहित सत्तासहकार्य गर्ने ७ बुँदे सहमति भएको छ। सहमति भने औपचारिक रुपमा सार्वजनिक गरिएको छैन। कांग्रेस सभामपति शेरबहादुर देउवा र नेकपा एमाले अध्यक्ष केपी शर्मा ओलीबीच संविधान संशोधनसहित आलोपालो सरकारको नेतृत्व गर्ने सहमति भएको छ। सहमतिअनुसार पहिला अध्यक्ष ओली प्रधानमन्त्री बन्ने र डेढ वर्षपछि सभापति देउवाले सरकारको नेतृत्व गर्नेछन्। हाल एमालेले अर्थसहित ९ मन्त्रालय र गृहसहित १० मन्त्रालय कांग्रेसले लिने सहमति भएको छ।"
कांग्रेसको कार्यसम्पादन समितिको बैठक बुधबार बिहान बस्ने,"काठमाडौं : नेपाली कांग्रेसले कार्यसम्पादन समितिको बैठक बोलाएको छ। नेकपा एमाले र नेपाली कांग्रेसबीच नयाँ सरकार निर्माण हुने भएपछि छलफल गर्न सभापति शेरबहादुर देउवाले आफ्नै निवास बुढानिलकण्ठमा बुधबार बिहान ९ बजे बस्ने गरी कार्यसम्पादन समितिको बैठक बोलाएका हुन्। कांग्रेसका मुख्य सचिव कृष्णप्रसाद पौडेलका अनुसार बैठकमा कार्यसम्पादन समितिका पदाधिकारी र सदस्य सहभागी हुनेछन्। आज बिहान पदाधिकारी बैठक बसेको थियो। कार्यसम्पादन समितिको बैठकमा सरकारमा जाने मन्त्रिहरुको बारेमा समेत छलफल हुनेछ। सोमबार राति भएको सहमति अनुसार एमाले अध्यक्ष केपी शर्मा ओलीको नेतृत्वमा राष्ट्रिय सहमतिको सरकार गठन हुने भएपछि छलफलका लागि बैठक बोलाइएको हो। लामो गृहकार्य र छलफलपश्चात सोमबार राति ओली र कांग्रेस शेरबहादुर देउवाले संविधान संशोधनको एजेन्डासहित सरकार बनाउन सहमतिपत्रमा हस्ताक्षर गरेका हुन्। डेढ वर्षपछि त्यसको नेतृत्व कांग्रेस सभापति शेरबहादुर देउवाले गर्नेछन्। सहमतिअनुसार ओली सरकारमा एमालेले अर्थसहित ९ मन्त्रालय र कांग्रेसले गृहसहित १० मन्त्रालय सम्हाल्ने छन्। एमालेले कोसी, लुम्बिनी र कर्णाली प्रदेश सरकारको नेतृत्व गर्नेछ। कांग्रेसले बाग्मती, गण्डकी र सुदूरपश्चिम प्रदेश सरकारको नेतृत्व गर्नेछ। मधेस प्रदेश सरकारको नेतृत्व मधेसवादी दललाई दिने दुई दलले निर्णय गरेका छन्। पछिल्लो राजनीतिक घटनाबारे उनीहरुले राति नै राष्ट्रपति रामचन्द्र पौडेललाई जानकारी गराएका छन्। एमाले र कांग्रेसले संविधानको धारा ७६२ अन्तर्गतकै सरकार बनाउन लागेका हुन्। त्यसका लागि प्रधानमन्त्री पुष्पकमल दाहाल प्रचण्डलाई राजीनामा गर्न आग्रह गरेका छन्। दुई दलको सहमतिअनुसार निर्वाचन प्रणालीलगायत संविधान संशोधन गर्न संविधान संशोधन सुझाव समिति बनाइने भएको छ। २ सय ७५ सदस्यीय प्रतिनिधिसभामा कांग्रेसको ८८ सिट छ भने भने एमालेको ७९ सिट छ। यो गठबन्धन बनेमा स्थिरतातर्फ मुलुक जान सक्ने राजनीतिक क्षेत्रका जानकारहरू बताउँछन्। कांग्रेसएमाले मिलेर सरकार बनाएमा संविधान संशोधन, संविधानको कार्यान्वयन, सक्रमणकालीन न्याय लगायतको विषयमा निश्कर्षमा पुग्न सहज हुनेछ।"
आम जनताको मुद्दालाई सम्बोधन गर्न एमालेसँग सत्ता सहकार्य गर्ने निर्णय भएको हो : कांग्रेस,"काठमाडौं : नेपाली कांग्रेसले आम जनताको मुद्दालाई सम्बोधन गर्न एमालेसँग सत्ता सहकार्य गर्ने निर्णय गरेको जनाएको छ। आज बिहान बुढानिलकण्ठमा बसेको पदाधिकारी बैठकपश्चात प्रवक्ता प्रकाशशरण महतले राजनीतिक स्थायित्व,सुशासन र आर्थिक सुधारका लागि एमालेसँग गठबन्धन बनाउन लागिएको जानकारी दिए। सोमबार राति एमाले अध्यक्ष केपी शर्मा ओलीको नेतृत्वमा राष्ट्रिय सहमतिको सरकार गठन हुने र डेढ वर्षपछि त्यसको नेतृत्व कांग्रेस सभापति शेरबहादुर देउवाले सरकारको नेतृत्व गर्ने सहमतिमा हस्ताक्षर भएको उनको भनाई छ। उनले संविधानलाई समसामयिक रुपमा संशोधन गर्ने सहमति पनि बनेको उनको भनाई छ। उनले आवश्यकताअनुसार अन्य दललाई पनि सरकारमा ल्याउन छलफल गरेर अगाडि बढ्ने बताए। उनले एमाले अध्यक्ष केपी शर्मा ओली र कांग्रेस सभापति शेरबहादुर देउवा राष्ट्रपति भेट्न शितल निवास गएको भन्ने खबर आइरहेपनि त्यसमा सत्यता नभएको जिकिर गरे। उनले अस्थिरता लामो समयदेखि देखिएकाले कांग्रेस र एमाले एकै ठाउँमा आउनुपर्ने आवश्यकता देशमा देखिएकाले नयाँ समझदारी बनेको स्पष्ट पारे।"
चार पटक विश्वासको मत पाएका प्रधानमन्त्री प्रचण्ड अल्पमतमा,"काठमाडौं : संसदमा चार पटक विश्वासको मत लिएका प्रधानमन्त्री पुष्पकमल दाहाल प्रचण्ड अल्पमतमा परेको छन्। सोमबार मध्यरात एमाले र कांग्रेसबीच नयाँ सरकार बनाउने सहमति भएसँगै प्रचण्ड नेतृत्वको सरकार ढल्ने निश्चित भएको हो। संसदका प्रमुख दुई दलका शीर्ष नेता एमाले अध्यक्ष केपी शर्मा ओली र कांग्रेस सभापति शेरबहादुर देउवाले सहमति पत्रमा हस्ताक्षर भएसँगै प्रचण्ड सरकार संकटमा परेको हो। स्रोतका अनुसार एमालेले राष्ट्रपति रामचन्द्र पौडेललाई प्रचण्डलाई दिएको समर्थन फिर्ता लिएको र नयाँ सरकार गठन प्रक्रियामा अगाडि बढेको जानकारी गराइसकेका छन्। दुई दलको सहमतिअनुसार पहिलो चरणमा एमाले अध्यक्ष केपी शर्मा ओलीको नेतृत्वमा राष्ट्रिय सहमतिको सरकार गठन हुने र डेढ वर्षपछि आगामी निर्वाचनसम्म देउवाले नेतृत्वमा सरकार बन्ने छ। हाल ओली सरकारमा एमालेले अर्थसहित ९ मन्त्रालय र कांग्रेसले गृहसहित १० मन्त्रालय सम्हाल्ने छन्। एमालेले कोसी, लुम्बिनी र कर्णाली प्रदेश सरकारको नेतृत्व गर्नेछ। कांग्रेसले बाग्मती, गण्डकी र सुदूरपश्चिम प्रदेश सरकारको नेतृत्व गर्नेछ। मधेस प्रदेश सरकारको नेतृत्व मधेसवादी दललाई दिने दुई दलले निर्णय गरेका छन्। हाल २ सय ७५ सदस्यीय प्रतिनिधिसभामा कांग्रेसको ८८ सिट छ भने भने एमालेको ७९ सिट छ। यस अगाडि २०८१ जेठ ७ गते चौथो पटक प्रधानमन्त्री प्रचण्डले राखेको विश्वासको मतको प्रस्तावको पक्षमा १५७ मत खस्यो भने विपक्षमा शून्य मत खसेको छ। एक सांसद भने तटस्थ बसे। बैठकमा १५८ मत खसेको थियो। प्रचण्डले तेस्रो पटक २०८० फागुन ३० गते विश्वासको मत पाएका थिए । विश्वासको मतका लागि पेश गरेको प्रस्तावको पक्षमा १५७ मत र विपक्षमा ११० मत खसेको थियो। प्रचण्डले त्यसअघि दोस्रो पटक २०७९ पुस २६ गते पहिलो पटक र चैत्र ६ गते दोस्रो पटक विश्वासको मत लिएका थिए। पहिलो पटक बैठकमा उपस्थित २७० सांसदमध्ये २६८ जनाले प्रचण्डलाई मत दिएका थिए। दोस्रो पटक बैठकमा उपस्थित २६२ सांसदमध्ये १७२ जनाले मत दिएका थिए। गत २०७९ पुस १० गते कांग्रेसको गठबन्धन तोडेर एमाले नेतृत्वको गठबन्धनबाट प्रचण्ड प्रधानमन्त्री नियुक्त भएका थिए। त्यसपछि एमालेको गठबन्धन तोडेर कांग्रेससँग गठबन्धन गरेका थिए। उनले पुन:कांग्रेससँगको गठबन्धन तोडेर एमालेसँग सहकार्य गर्न आएका हुन्।"
सहकारी ठगी प्रकरण : गृहमन्त्री लामिछानेविरुद्धको रिटमा आज सुनुवाइ,"काठमाडौं : सहकारीको रकम अपचलनको आरोप लागेका उपप्रधान एवं गृहमन्त्री रवि लामिछानेलाई निलम्बनको माग गरिएको रिटमा आज सुनुवाइ हुने भएको छ। न्यायाधीशद्वय सपना मल्ल प्रधान र सारंगा सुवेदीको संयुक्त इजलासले रिटमाथि अन्तरिम आदेश जारी गर्ने कि नगर्ने सम्बन्धमा आज सुनुवाइ गर्ने भएको हो। यसअघि असार ६ गते रिट 'हेर्दाहेर्दै' मा राखिएको थियो। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने भन्दै निलम्बनको माग गर्दै अधिवक्ता अनुपम भट्टराईले सर्वोच्चमा रिट दायर गरेका हुन्। यसअघि जेठ २८ गते रिटमाथि सुनुवाइ गर्दै न्यायाधीश डामनोजकुमार शर्मा र तिलप्रसाद श्रेष्ठको इजलासले सहकारी ठगीमा लामिछानेविरुद्ध परेका मिसिल कागज झिकाउन आदेश दिएको थियो। रिटलाई अग्राधिकार दिँदै जितेन्द्र बाबु राई (जीवी राई) समेत भएको सहकारी ठगीको मुद्दा नम्बर ०८०१०९८७ को मिसिल रुपन्देही जिल्ला अदालतबाट झिकाउन आदेश दिएको थियो। सोही आदेश बमोजिम नेपाल प्रहरीको जवाफ,प्रहरीको केन्द्रीय अनुसन्धान ब्यूरो (सीआईबी)को अध्ययन प्रतिवेदन,रुपन्देही जिल्ला अदालतमा पेश भएको अभियोगपत्र, सुप्रिम सहकारी बुटवलको अभियोग पत्रलगायतका कागजातहरू सम्वद्ध निकायहरूले सर्वोच्चमा पेश गरेका थिए। अदालतले प्राप्त विवरणहरू र दुवै पक्षको बहस भइसकेकाले संभवत: आज मुद्दाको छिनोफानो हुनेछ। सर्वोच्चले कास्कीको सूर्यदर्शन सहकारी ठगीबारे गृहमन्त्री लामिछानेविरुद्ध परेको जाहेरीको प्रतिलिपि समेत झिकाएको थियो। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। सहकारी ठगी प्रकरणमा कृष्ण प्रसाद खरेलले रुपन्देहीको सुप्रिप बचत तथा ऋण सहकारी संस्थाले बचतकर्ताको रकम हिनामिना गरेको भन्दै उजुरी दिएका थिए। उक्त सहकारीबाट गृहमन्त्री लामिछानेको नाममा दुई करोड ऋण प्रवाह भएको प्रहरी अनुसन्धानले देखाएको छ । यसैगरी जितेन्द्रबाबु (जीबी) राई नेतृत्वमा बुटवलमा खुलेको सुप्रिम बचत तथा ऋण सहकारीबाट गैरकानुनी रुपमा लामिछानेको नाममा ऋण प्रवाह भएको जिल्ला प्रहरी कार्यालयले गरेको अनुसन्धान प्रतिवेदनले देखाएको छ। महान्यायाधिवक्ताको कार्यालयले रुपन्देहीको सुप्रिप बचत तथा ऋण सहकारी संस्था,चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। त्यसपछि सर्वोच्चमा परेको रिटमाथि सुनुवाइ गर्दै सुप्रिम सहकारी बुटवलको अभियोगपत्रदेखि सीआईबीको प्रतिवेदनसम्म झिकाउन आदेश दिएको थियो। ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत रिटमा माग गरिएको छ। लामिछानेमाथि सहकारीको रकम अपचलन गरेको आरोप छ। रिटमा महान्यायाधिवक्ता कार्यालय,महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ।"
ओलीलाई प्रधानमन्त्री बनाउन कांग्रेसएमालेबीच सहमति,"काठमाडौं : एमाले अध्यक्ष केपी शर्मा ओलीको नेतृत्वमा सरकार बनाउन दुई प्रमुख दल नेपाली कांग्रेस र एमाले सहमत भएका छन्। लामो गृहकार्य र छलफलपश्चात सोमबार राति ओली र कांग्रेस शेरबहादुर देउवाले संविधान संशोधनको एजेन्डासहित सरकार बनाउन सहमतिपत्रमा हस्ताक्षर गरेका हुन्। पछिल्लो राजनीतिक घटनाबारे उनीहरुले राति नै राष्ट्रपति रामचन्द्र पौडेललाई जानकारी गराएका छन्। एमाले र कांग्रेसले संविधानको धारा ७६२ अन्तर्गतकै सरकार बनाउन लागेका हुन्। त्यसका लागि प्रधानमन्त्री पुष्पकमल दाहाल प्रचण्डलाई राजीनामा गर्न आग्रह गरेका छन्। दुई दलबीच भएको सहमति अनुसार पहिलो चरणमा एमाले अध्यक्ष ओलीले सरकारको नेतृत्व गर्नेछन् भने दोस्रो चरणमा डेढ वर्षपछि चुनावी सरकारको रुपमा कांग्रेस सभापति देउवा प्रधानमन्त्री बन्नेछन्। एमालेले अर्थ मन्त्रालय लिँदा कांग्रेसले गृह मन्त्रालय लिने भएको छ। एमालेले ९ वटा मन्त्रालय र कांग्रेसले १० वटा मन्त्रालय लिने बताइएको छ। यसैगरी ३३ प्रदेशको नेतृत्व कांग्रेस र एमालेले लिने भएका छन्। मधेश प्रदेश भने मधेसकेन्द्रीत दललाई नेतृत्व दिने सहमति छ। सहमतिमा एमालेले कोसी, लुम्बिनी र कर्णाली पाउने छ भने कांग्रेसले बाग्मती, गण्डकी र सुदूरपश्चिम प्रदेशमा सरकारको नेतृत्व गर्ने उल्लेख रहेको एक नेताले बताए। अहिले नयाँ गठबन्धन सत्ता केन्द्रीत भन्दा पनि राजनीति केन्द्रीत रहेर जनताका वितृष्णा हटाउन बन्न लागेको दलहरुको मत छ। संविधान संशोधन सुझाव आयोग बनाउने संविधान संशोधनको लागि पूर्वप्रधानन्यायाधीश कल्याण श्रेष्ठको नेतृत्वमा संविधान संशोधन सुझाव समिति आयोग पनि बनाउने सहमति पनि भएको छ। आयोगले दिने सुझावका आधारमा संविधान संशोधन र निर्वाचन प्रणाली सुधार गर्ने तयारी छ। समानुपातिक प्रतिनिधित्वका आधारमा आउने सांसदलाई राष्ट्रिय सभा सदस्यमा लैजाने, उपराष्ट्रपतिलाई सभाको अध्यक्ष बनाउने, प्रदेश सभामा समानुपातिक तर्फको प्रावधान हटाउने, पालिकाको संख्या घटाउने लगायतका विषयमा समेत छलफल भएको छ। संविधान संशोधनका लागि आवश्यक पर्ने दुई तिहाइ समर्थन जुटाउन राप्रपा वा कुनै साना दललाई हात लिने तयारी छ। २ सय ७५ सदस्यीय प्रतिनिधिसभामा कांग्रेसको ८८ सिट छ भने भने एमालेको ७९ सिट छ। यो गठबन्धन बनेमा स्थिरतातर्फ मुलुक जान सक्ने राजनीतिक क्षेत्रका जानकारहरू बताउँछन्। कांग्रेस एमाले मिलेर सरकार बनाएमा संविधान संशोधन, संविधानको कार्यान्वयन, सक्रमणकालीन न्याय लगायतको विषयमा निश्कर्षमा पुग्न सहज हुनेछ। दुई दलबीच सहकार्य गर्न एमालेबाट महासचिव शंकर पोखरेललगायत नेता यो प्रक्रियामा जोडिएका थिए। कांग्रेसबाट देउवाले प्रभावशाली नेताहरू ज्ञानेन्द्रबहादुर कार्की र रमेश लेखकलाई खटाएका छन्। कांग्रेस नेता शेखर कोइराला, डा मीनेन्द्र रिजाल यसअघिदेखि नै यो अभियानमा छन्। पछिल्लो समय महामन्त्री गगन थापा लगायतका नेता पनि कांग्रेस एमाले मिलेर सरकार बनाउनुपर्नेमा लागेका छन्। त्यसो त गत वैशाखबाटै दुई नेताहरूबीच सम्भावित सहकार्यका लागि पटकपटक अनौपचारिक छलफल भएको हो। बीचमा यो विषय अगाडि आउन पाएन। विशेषतः कांग्रेस र एमालेका दोस्रो तहका नेताहरूले यो बीचमा पटकपटक छलफल बसिरहेका थिए।"
ओलीले प्रधानमन्त्री प्रचण्डलाई भने : राजीनामा दिएर नयाँ सरकार गठनका लागि मार्ग प्रशस्त गर्नुहोस्,"काठमाडौं : प्रधानमन्त्री पुष्पकमल दाहाल प्रचण्ड र नेकपा एमालेका अध्यक्ष केपी शर्मा ओलीबीच भेटवार्ता भएको छ। आज बिहान बालुटारमा छलफल गर्न प्रधानमन्त्री प्रचण्डले अध्यक्ष ओलीलाई बोलाएका हुन्। भेटमा एमाले अध्यक्ष ओलीले कांग्रेस र एमालेबीच सहमति र नयाँ सरकारबारे जानकारी गराएका छन्। उनले आफ्नो नेतृत्वमा नयाँ सरकार गठन हुने भएकाले राजीनामा दिएर मार्ग प्रशस्त गर्न सुझाव दिएको बालकोट स्रोतले जनाएको छ। स्रोतका अनुसार छलफलमा माओवादी केन्द्रका अध्यक्ष प्रचण्डले ओलीलाई अहिलेकै गठबन्धनबाट प्रधानमन्त्री बन्न गरेको आग्रह गरेपनि कांग्रेससँग सहमति भएको भन्दै अश्वीकार गरेका छन्। उनले भने,प्रधानमन्त्री प्रचण्डलाई पछिल्लो राजनीतिक परिस्थितिबारे जानकारी गराउन र मार्ग प्रशस्त गर्नका लागि ओली सुझाव दिन बालुवाटार जानु भएको हो। उहाँले राजीनामा नदिए मन्त्रीहरुलाई राजीनामा गराउने र एमालेले सरकारलाई दिएको समर्थन फिर्ता लिने जानकारी गराउनुभएको छ। प्रधानमन्त्री प्रचण्डले राजीनामा नदिएको खण्डमा नयाँ सरकार गठनको प्रक्रिया लम्बिने छ। सरकारमा सहभागी कुनै दलले समर्थन फिर्ता लिएमा ३० दिन भित्र विश्वासको मत लिनुपर्ने प्रावधान छ। संसदका प्रमुख दुई दलका शीर्ष नेता एमाले अध्यक्ष केपी शर्मा ओली र कांग्रेस सभापति शेरबहादुर देउवाले सहमति पत्रमा हस्ताक्षर भएसँगै प्रचण्ड सरकार संकटमा परेको हो। दुई दलको सहमतिअनुसार पहिलो चरणमा एमाले अध्यक्ष केपी शर्मा ओलीको नेतृत्वमा राष्ट्रिय सहमतिको सरकार गठन हुने र डेढ वर्षपछि आगामी निर्वाचनसम्म देउवाले नेतृत्वमा सरकार बन्ने छ। हाल ओली सरकारमा एमालेले अर्थसहित ९ मन्त्रालय र कांग्रेसले गृहसहित १० मन्त्रालय सम्हाल्ने छन्। एमालेले कोसी, लुम्बिनी र कर्णाली प्रदेश सरकारको नेतृत्व गर्नेछ। कांग्रेसले बाग्मती, गण्डकी र सुदूरपश्चिम प्रदेश सरकारको नेतृत्व गर्नेछ। मधेस प्रदेश सरकारको नेतृत्व मधेसवादी दललाई दिने दुई दलले निर्णय गरेका छन्। हाल २ सय ७५ सदस्यीय प्रतिनिधिसभामा कांग्रेसको ८८ सिट छ भने भने एमालेको ७९ सिट छ।"
अब ओलीको नेतृत्वमा राष्ट्रिय सरकार,"काठमाडौं : अन्नपूर्ण पोस्ट्ले असार ११ गते अब राष्ट्रिय सहमतिको सरकारमा किन नजाने ? शीर्षकमा समाचार प्रकाशन गरेको थियो। त्यसको ठीक एक सातामा ठूला राजनीतिक दलहरू त्यही निधोमा पुगेका छन्। सोमबार राति अबेला भएको कांग्रेसएमाले शीर्ष निर्णय अनुसार अब एमाले अध्यक्ष केपी शर्मा ओलीको नेतृत्वमा राष्ट्रिय सहमतिको सरकार गठन हुने भएको छ। डेढ वर्षपछि त्यसको नेतृत्व कांग्रेस सभापति शेरबहादुर देउवाले गर्नेछन्। सहमतिअनुसार ओली सरकारमा एमालेले अर्थसहित ९ मन्त्रालय र कांग्रेसले गृहसहित १० मन्त्रालय सम्हाल्ने छन्। एमालेले कोसी, लुम्बिनी र कर्णाली प्रदेश सरकारको नेतृत्व गर्नेछ। कांग्रेसले बाग्मती, गण्डकी र सुदूरपश्चिम प्रदेश सरकारको नेतृत्व गर्नेछ। मधेस प्रदेश सरकारको नेतृत्व मधेसवादी दललाई दिने दुई दलले निर्णय गरेका छन्। दुई दलको सहमतिअनुसार निर्वाचन प्रणालीलगायत संविधान संशोधन गर्न पूर्वप्रधानन्यायाधीश कल्याण श्रेष्ठको नेतृत्वमा संविधान संशोधन सुझाव समिति बनाइने भएको छ। यो समाचार तयार पार्दासम्म (मध्यराति) सहमति पत्रमा हस्ताक्षर भने भइसकेको छैन। एमालेका एक नेताले दिएको जानकारीअनुसार सहमतिका बुँदा तयारीमा दुवै दलका नेताहरू खटिएका छन्। मूलभूत सहमति भने भइसकेको छैन। बूढानीलकण्ठ चपली हाइटस्थित एक निजी घरमा भएको बैठकमा देउवासहित कांग्रेसबाट ज्ञानेन्द्रबहादुर कार्की र रमेश लेखक तथा एमालेबाट ओलीसहित शंकर पोखरेल र विष्णु पौडेल सहभागी थिए। दिनभर राजनीतिक तरंग सोमबार दिनभर नेपालीजन एउटा प्रश्नमा रुमलिए, के फेरि गठबन्धन फेरिँदै छ ? माओवादीलाई किनारा लगाएर कांग्रेसएमाले समीकरण बन्दै छ ? तत्काल ? देशविदेशबाट नेपाली समुदायले राजनीतिक चासो र पहुँच हुनेलाई यही प्रश्न गरे। उत्तरमा सबैले अनुमान गरे। किनभने, यथार्थ कि कांग्रेस सभापति शेरबहादुर देउवालाई थाहा थियो, कि एमाले अध्यक्ष केपी ओलीलाई। अन्ततः मध्यराति सबैले उत्तर पाए। कांग्रेस सभापति देउवा र एमाले अध्यक्ष ओलीबीच बाक्लिएको भेटघाटसँगै राजनीतिक उथलपुथलको चर्चा चुलिएको थियो। उच्च स्रोतका अनुसार, भेटवार्तामा देउवाले ओलीलाई प्रधानमन्त्री बन्न प्रस्ताव गरेका थिए। त्यसमा एमाले अध्यक्षले सकारात्मक स्वीकारोक्ति दिएकाले प्रक्रिया अघि बढ्न थालेको थियो, स्रोतले जनायो। दुई नेताको अर्थपूर्ण भेटसँगै शीर्ष नेताका दौडाहा, भेटघाट पनि तीव्र रूपमा भए। सोमबार ओली र प्रचण्डबीचमा ३ घण्टा लामो छलफल भएको थियो। ओलीले त्यस क्रममा प्रचण्डलाई नयाँ घटनाक्रमको विकास भएकाले मार्ग प्रशस्त गर्न आग्रह गरेका थिए। उनले राष्ट्रिय सरकार निर्माणमा लागि आफूलाई सहयोग गर्न पनि आग्रह गरेका थिए। तर, प्रचण्डले भने अहिलेकै सरकारलाई राष्ट्रिय सरकारको स्वरूपमा दिन आग्रह गरेका थिए। यो भेटघाटलाई प्रधानमन्त्रीको सचिवालयले भने दुई नेताबीच समसामयिक विषय र सरकारका कामलाई अझ प्रभावकारी बनाउने विषयमा भेटवार्ता भएको बताएको थियो। आइतबार पनि ओली र प्रचण्डको लामै कुराकानी भएको थियो। एमाले अध्यक्ष ओलीले पनि यो विषयलाई इन्कारी प्रतिक्रिया दिएका थिए। सोमबार संसद् भवनपरिसरमा पत्रकारको प्रश्नमा ठट्यौली पारामा संक्षिप्त प्रतिक्रिया दिँदै ओलीले भने, यस वर्ष त त्यस्तो लाग्दैन। त्यहाँ पत्रकारले प्रधानमन्त्री बन्ने चर्चा छ, शपथ कहिले लिने ? भनी प्रश्न गरेका थिए। उता सत्तासमीकरण परिवर्तनको चर्चा बढेसँगै प्रमुख दलका नेताहरूलाई निकै सक्रिया बनाइएका थिए। एमालेबाट उपाध्यक्ष विष्णुप्रसाद पौडेल, महासचिव शंकर पोखरेललगायत नेता यो प्रक्रियामा जोडिएका थिए। कांग्रेसबाट देउवाले प्रभावशाली नेताहरू ज्ञानेन्द्रबहादुर कार्की र रमेश लेखकलाई खटाएका थिए। कांग्रेस नेता शेखर कोइराला, डा मीनेन्द्र रिजाल यसअघिदेखि नै यो अभियानमा थिए। पछिल्लो समय महामन्त्री गगन थापा लगायतका नेता पनि कांग्रेस एमाले मिलेर सरकार बनाउनुपर्नेमा लागेका थिए। त्यसो त गत वैशाखबाटै दुई नेताहरूबीच सम्भावित सहकार्यका लागि पटकपटक अनौपचारिक छलफल भएको हो। बीचमा यो विषय अगाडि आउन पाएन। विशेषतः कांग्रेस र एमालेका दोस्रो तहका नेताहरूले यो बीचमा पटकपटक छलफल बसिरहेका थिए। एमालेमा पनि ओली निकट एक नेताका अनुसार पार्टी अध्यक्षज्यूको नजिकका साथीहरू कांग्रेसका देउवाजी नजिकका साथीहरूबीच भेटघाट हुँदै आएको हो। अहिले सत्तारुढ दलसमेत रहेको एमालेका अध्यक्ष ओली बजेट आएपछि नै सार्वजनिक समारोहमा जाँदा असन्तुष्टि पोख्न थालेका थिए। त्यसैबीच कांग्रेसको पदाधिकारी बैठक पनि बस्यो। प्रचार विभाग प्रमुख मीन विश्वकर्माले बैठकमा देउवाले सो भेटबारे संक्षिप्त जानकारी गराएको बताए। मुख्य राजनीतिक दलका नेता र प्रमुख प्रतिपक्षी दलका नेताहरू भेटघाट हुँदा विभिन्न अनुमान चल्नु स्वाभाविकै हो, विश्वकर्माले भनेका थिए, तर, उहाँले आज यत्ति भन्नुभयो, उहाँले चिया खान बोलाउनुभयो, हामी गयौँ बस्यौँ। र, सौहार्दपूर्ण वातावरणमा कुराकानी भयो। अहिले हाम्रो सम्बन्ध सकारात्मक र सुदृढ छ। ढुक्क थिए प्रधानमन्त्री सत्ता परिवर्तनका परिचर्चा र गतिविधि तीव्र भइसक्दा पनि सत्ता गठबन्धन परिवर्तन नहुनेमा प्रधानमन्त्री ढुक्क देखिएका थिए। सोमबार अपराह््न मन्त्रिपरिषद् बैठक बोलाएर प्रधानमन्त्री दाहालले सत्ता गठबन्धनमा असमझदारी बढ्यो भनेर बाहिर भएको चर्चामा कुनै सत्यता नभएको ब्रिफिङ गरेका थिए। मन्त्रिपरिषद् बैठकमा प्रधानमन्त्री दाहालले बाहिर भएको चर्चाको विषयमा जानकारी गराएको सरकारकी प्रवक्ता रेखा शर्माले बताइन्। उनले भनिन्, प्रधानमन्त्रीले बाहिर चर्चामा आएको विषयको ब्रिफिङ गर्नुभयो। एमाले अध्यक्ष ओली र प्रधानमन्त्रीको छलफल भएको छ। बाहिर असमझदारी बढ्यो भनेर आएका कुरा असत्य हुन्। यो गठबन्धन लामै समय जाने जानकारी गराउनुभएको छ। मन्त्री शर्माले अहिले राष्ट्रिय सहमतिको सरकार बनाउने विषयमा पनि कुनै छलफल नभएको जिकिर गरिन्। ओली अर्कै तयारीमा थिए भन्ने यसले पनि पुष्टि गर्छ कि, प्रधानमन्त्री दाहालले बोलाएको सत्तागठबन्धन बैठक सोमबार बस्न सकेन। जब कि ओलीले आफ्ना पार्टीका सबै मन्त्रीलाई साँझ बालकोट बोलाए। हल्लाले फरक मोड लिएला भनेर उनको सचिवालयले त्यसलाई होइन पनि भन्यो। ओली सचिवालय बालकोटले यस विषयमा यस्तो भन्यो, एमालेका अध्यक्ष ओलीले सरकारमा सहभागी मन्त्रीहरूलाई अहिले साँझ छलफलमा बोलाएको भन्ने विभिन्न सञ्चार माध्यममा खबर आइरहेको छ। तर, मन्त्रीहरूलाई अध्यक्ष ओलीले अहिले छलफलका लागि बोलाउनु भएको खबर सत्य नभएको जानकारी गराइन्छ। एमालेतर्फबाट सरकारको नेतृत्वका गरेका उपप्रधानमन्त्री एवं भौतिक पूर्वाधार तथा यातायात मन्त्री रघुविर महासेठ भने सोमबार साँझ बालकोट पुगे। त्यसपछि क्रमशः त्यो क्रम बाक्लियो। पहल लामैकांग्रेस र एमालेबीच सत्ता गठबन्धनको प्रयास लामै समयदेखि भइरहेको थियो। एमाले महासचिव शंकर पोखरेलले पहल गर्दै आएका थिए। साना दलले कांग्रेस र एमालेलाई उपयोग गरेर सत्ताको सधंै बार्गेनिङ गरिरहेको हुँदा ठूला दुई शक्ति मिलेर जानुपर्ने प्रयास गरिएका थिए। पोखरेलको कांग्रेससँग मिल्नुपर्छ भन्ने पहलमा कांग्रेसको नेतृत्व सहमत हुन नसकेपछि माओवादीसँग गठबन्धन गरिएको थियो। अन्नपूर्णसँगै पोखरेलले भनेका थिए, कांग्रेससँग मिलेर सरकार बनाउन मैले गरेको प्रयासमा उताबाट सकारात्मक पहल नभएपछि माओवादी केन्द्रसँग गठबन्धन गरिएको हो। त्यो बेला कांग्रेससँगको प्रयासले सार्थकता नपाएपछि लगातार २२ दिनको प्रयासपछि एमाले माओवादी गठबन्धन बनेको थियो। जसबाट २०७९ फागुन २१ मा कांग्रेस माओवादी केन्द्रको गठबन्धन भत्किएर एमाले माओवादीसहितको गठबन्धन बनेको थियो। प्रधानमन्त्री भने प्रचण्ड नै यथावत् रहेका थिए। एक्कासि एमाले माओवादी केन्द्र गठबन्धन बनेपछि झस्किएको कांग्रेस त्यो बेलादेखि नै यो गठबन्धन भत्काउन लागिरहेको थियो। पुनः माओवादी केन्द्रलाई फर्काउने प्रयास पनि नगरेको होइन। रास्वपाका सभापति रवि लामिछानेसम्मलाई प्रधानमन्त्रीको प्रस्ताव गरेको थियो। त्यो प्रयास असफल भएपछि भने कांग्रेस सशक्त प्रतिपक्षको रूपमा देखियो। उसले रास्वपा सभापति रहेको उपप्रधानमन्त्री तथा गृहमन्त्री रवि लामिछानेको सहकारी ठगी प्रकरणको चर्को विरोध गर्यो। संसदीय छानबिन समिति गठनको माग गर्दै लामो समय सदन अबरुद्ध गर्यो। लामिछाने र कांग्रेस महामन्त्री गगन थापाबीच सार्वजनिक रूपमा दोहोरी नै चल्यो। अन्ततः संसदीय छानबिन समिति बनेको छ। समितिले छानबिन पनि गरिरहेको छ। सहकारी ठगी, दोहोरो पासपोर्ट लगायतमा जोडिएका लामिछाने भ्रष्टाचारका फाइल खोल्छु भन्दै अन्य नेतालाई तर्साउन पछि परेका छैनन्। उता प्रधानमन्त्री दाहाल पनि आफू पाँचै वर्ष प्रधानमन्त्री हुने भन्दै कांग्रेस र एमालेसँग बार्गेनिङको साँचो आफूसँग रहेको भन्दै आइरहेका थिए। ३२ सिट भएको पार्टीका नेता प्रधानमन्त्री र २१ सिट भएको पार्टी नेता गृहमन्त्री हुँदा ठूला दलहरू टुलुटुलु हेरेर बस्न नहुने सुझाव पनि आइरहेको थियो। २०७९ मंसिर ४ को निर्वाचनपछि पुस १० मा बनेको सरकारको नेतृत्व त्यहीखेरदेखि नै कहिले एमाले त कहिले कांग्रेसलाई लिएर दाहाल प्रधानमन्त्री भइरहेका छन्। निर्वाचनमा कांग्रेससहितको गठबन्धनमा रहेका दाहाल २०७९ पुस १० मा एमालेसँग गठबन्धन बनाएर प्रधानमन्त्री भए। लगत्तै राष्ट्रपतिको निर्वाचनमा एमालेको गठबन्धन छोडेर कांग्रेससहितको गठबन्धनमा समावेश भए। फेरि २०८० फागुन २१ मा आइपुग्दा कांग्रेससँग गठबन्धन भत्काएर एमालेसहित गठबन्धनमा आयो। यो गठबन्धन भत्किएसँगै निर्वाचनपछिको डेढ वर्षमा चौथो गठबन्धन बन्दैछ। २०७८ असार २८ को सर्वोच्च अदालतको परामदेशपछि यो गठबन्धन पाँचौं हुनेछ। राजनीतिमा नयाँ कोर्ष बनाउँदै कांग्रेस नेपाली राजनीतिमा कूटनीतिक खेलाडी को बिम्ब बनाउँदै आएका कांग्रेसका सभापति तथा पूर्वप्रधानमन्त्री शेरबहादुर देउवा पुनः एकपटक नयाँ गठबन्धन बिउँताउने दाउमा लागेका थिए। देउवाले उक्त कुरा आफ्नै निवासमा सोमबार कांग्रेसको पदाधिकारी तथा पूर्वपदाधिकारीको बैठकमा पनि स्विकारेका थिए। बालकोटको भेटबारे सभापति देउवाको भनाइ उध्रित गर्दै पार्टीका प्रचार विभाग प्रमुख विश्वकर्माले भने, शनिबार बालकोटमा ओलीजीले चिया खान आउनुस् भनेर बोलाए। हामी दुवै जना (पत्नी आरजु देउवा) सँगै पुगेका थियौं। केहीबेर व्यक्तिगत र अहिलेको समसामयिक राजनीतिका विषयमा छलफल भएको छ। अहिले ओलीजीसँग सुमधुर र सकारात्मक सम्बन्ध छ, देउवाको भनाइ थियो। देउवाले भनेका थिए, बालकोटमा अत्यन्तै सौहार्दपूर्वक भेट भएको छ। सकारात्मक कुराहरू भएका छन्। यसबारे अहिले धेरै टिप्पणी नगरौं। हेर्दै जाउँ राजनीतिक कोर्ष कसरी अगाडि बढ्छ ? बैठकमा पदाधिकारीहरूले ओलीलाई प्रधानमन्त्री बनाउन लाग्नुभएछ भनेर सोधेको प्रश्नमा देउवाले मुसुमुसु हाँस्दै साथीहरूसँग सल्लाह नगरी कसरी अगाडि बढ्छु ? भनेका थिए। ती पदाधिकारीले भने, उहाँको भावबाट केहि न केही परिवर्तनको संकेत छ भन्ने बुझ्न सकिन्छ। २०८० फागुन २१ गते गुमेको सत्ताको लगाम फेरि कस्न देउवा जुटे। यसपटक भने देउवाले साना दललाई नहेरी दोस्रो ठूलो दल नेकपा एमालेसँग गठबन्धनको चाँजोपाँजो मिलाएका हुन्। कांग्रेसएमाले ऐतिहासिक योगदान कांग्रेसएमालेको गठबन्धनको सरकारमा दोस्रो जनआन्दोलन सफल बनाउने र संविधान जारी गर्ने जस्ता महत्वपूर्ण काम भएका थिए। कांग्रेस र एमाले मिलेर खासखास अवस्थामा सरकार बनाएका छौं। कांग्रेसएमाले मिल्दा २०७२ सालमा संविधान जारी गर्न सम्भव भयो। देशमा बढ्दो अराजकता रोक्नका लागि पनि बलियो सरकार बनाएर जाऔं भन्ने समझदारी हो, कांग्रेसका एक नेताले मध्यराति भने। यसअघि एकाएक सरकारबाट बाहिरिन पुगेको कांग्रेसलाई फेरि सत्तामा फर्काउन देउवा लागेका थिए। प्रधानमन्त्री पुष्पकमल दाहाल प्रचण्डले नाटकीय ढंगले सत्ता समीकरण फेरेदेखि नै देउवा रुष्ट थिए। यसबीचमा पनि उनले साना दल एकीकृत समाजवादी र लोकतान्त्रिक समाजवादी पार्टी (लोसपा) लगायतलाई समेटेर सरकारमा जाने प्रयास भने नगरेका होइनन्। अनि पुगे बालकोटनयाँ सत्ता समीकरणका लागि असार १५ मा कांग्रेस सभापति देउवा बालकोटस्थित एमाले अध्यक्ष ओली निवास पुगे। पत्नी आरजु राणासहित पुगेका उनले करिब ३ घण्टा व्यक्तिगतदेखि समसामयिक राजनीतिक विषयमा छलफल गरेको स्रोतले बतायो। सरकारको विकल्पबारे छलफल थालेका दुई दलले संविधान परिमार्जन र दोस्रो जनआन्दोलन सफल बनाउने र संविधान जारी गर्ने बेलामा पनि कांग्रेसएमाले मिलेका थिए। त्यसैले नागरिकको निराशा चिर्न र अराजकता रोक्नका लागि २ दल मिल्न दबाब आएको नेताहरू बताउँछन्। कांग्रेस र एमाले मिलेर खासखास अवस्थामा सरकार बनाएका छौं। कांग्रेसएमाले मिल्दा २०७२ सालमा संविधान जारी गर्न सम्भव भयो, नयाँ गठबन्धनको औचित्यबारे स्रोतले भन्यो, देशमा बढ्दो अराजकता रोक्न पनि बलियो सरकार बनाएर जाऔं भन्ने समझदारी हो। कांग्रेसका एक पदाधिकारीका अनुसार सभापति देउवाले मुुलुकलाई स्थिरता दिन दुई ठूला दल मिल्नुको विकल्प नभएको बताएका थिए। उनले यसलाई मुलुकलाई निकास दिने उचित मौकाका रूपमा हेरेका छन्। ती नेताले भने, अब बाँकी समय आलोपालो सरकारको नेतृत्व गर्ने, साना दलको हस्तक्षेपलाई रोक्ने, संविधान संशोधन गर्ने, शान्ति प्रक्रियाका बाँकी काम टुंग्याउने तथा कांग्रेस र एमालेबीच सहकार्य गरेर मुलुकले निकास दिनेमा दुवै शीर्ष नेतामा छलफल भइरहेको छ। त्यो निचोडमा पुग्नेछ। र, पुग्यो पनि। संविधान परिमार्जन र निर्वाचन प्रणाली समयमै नफेरे बाह्य शक्तिहरू सल्बलाएर देश अराजकता र अस्थिरतातिर जाने भएकाले नयाँ अभ्यासको तयारी गर्नुपर्ने आवश्यक छ। यसमा दुवै शीर्ष नेता गम्भीर संवेदनशील भएको देखिन्छ, उक्त स्रोतले भन्यो। यसअघि सोमबार साँझ सरकार फेरबदल अझै एमाले र कांग्रेसबीचको गठबन्धनमा नयाँ सरकार बन्ने तयारीका विषयमा भने कांग्रेसका प्रमुख सचेतक रमेश लेखक राजनीतिमा अनेक सम्भावना हुने बताएका थिए। उनले भनेका थिए, राजनीतिमा संभावना नै नहुने भन्ने हुँदैन। अनेक किसिमका संभावना हुन्छन्। मैले पनि बाहिर आएकै कुरा सुनेको छु। यद्यपि भित्र भने सभापतिजिले भेट सकारात्मक बाटोमा गएको भन्नुभएको छ। हेरौं के हुन्छ ? देउवा निकट एक नेता भन्छन्, नागरिकमा चरम निराशापछि संविधान संशोधन गरेर निर्वाचन प्रणाली हेरफेर गर्ने, प्रदेशका विषयमा छलफल गर्ने, आर्थिक विकासका लागि साझा एजेन्डा तय गर्ने भूराजनीतिक र परराष्ट्रनीतिमा संवेदनशील हुनका लागि पनि दुई दलको सहकार्य आवश्यक छ। निर्वाचन प्रणालीमा सुधार गर्नेलगायत केही महत्पूर्ण विषयमा संविधान संशोधन गर्न छलफल आवश्यक छ। संविधान संशोधनका लागि अन्य दलसँग पनि छलफल आवश्यक छ। यसकारण यी २ ठूला दलको संवादबाट कोही बिचलित हुन जरुरी छैन। यसलाई सकारात्मक रूपमा लिनुपर्छ, देउवा निकट नेताले भने। त्यहीअनुसार संविधान संशोधन सुझाव उच्चस्तरीय आयोग बनाइएको हो। पार्टी प्रवक्ता डा प्रकाशशरण महतले नेतृत्व तहले विभिन्न दलहरूसँग छलफल गरिरहेको बताएका थिए। कांग्रेसले ठूलो दलको हैसियतले सरकारको नेतृत्व गर्नुपर्छ भन्ने कुरा अनौठो भएन। नेतृत्व तहले पनि विभिन्न दलहरूसँग छलफल गरिरहेको छ, उनले भनेका थिए। प्रवक्ता महतले सत्ता समीकरणका लागि विभिन्न दलहरूसँग छलफल भइरहेको बताएका थिए। उनले भनेका थिए, अहिले बन्न लागेको नयाँ समीकरण देशको आवश्यकता हो। स्थायित्वका लागि यो आवश्यक छ। देशमा अस्थिरता हाबी भएको छ। यतिबेला शीर्ष नेताहरूको भेट र सहकार्यलाई सकारात्मक रूपमा लिनुपर्छ। जनताको चरम निराशा, साना दलहरूको निरन्तरको बार्गेनिङ, स्वतन्त्रबाट जितेकाहरूको दबाबका बीच २ ठूला दल मिल्नुपर्ने स्थिति आएको नेताहरूको दाबी छ।एमाले प्रमुख सचेतक महेश बर्तौलाले भने संविधान जारी गरेको ८ वर्ष भइसकेकाले अब केही समीक्षा गरेर अगाडि बढ्नुपर्ने समय आएको बताएका थिए। उनले भनेका थिए, राजनीतिमा अनेकौं सम्भावना छन्। पुराना नेताहरूबीच देशको निकासका लागि विभिन्न कोण र विषयमा एकैठाउँमा बसेर छलफल हुनुलाई स्वाभाविक मान्नुपर्छ। एउटा समीकरण हटाएर अर्को बनाउनेभन्दा पनि संविधान संशोधन गरेर निर्वाचन प्रणालीमा पुनर्विचार गर्ने, नागरिकमा देखिएको निराशालाई चिर्ने भन्दै साझा एजेन्डा निर्माणको तयारीमा शीर्ष नेता जुटेका हुन्। दोस्रो तहका नेताले नयाँ समीकरण किन बनाइँदै छ भन्नेमा आधारसहित ड्राफ्ट तयार गरेपछि शीर्ष नेता फेरि बसेर अन्तिम रूप दिने तयारी छ। स्रोतका अनुसार प्रधानमन्त्री प्रचण्डसँग ओली बजेट निर्माण, राजदूत फिर्तासहित अन्य नियुक्तिमा असन्तुष्टि थिए। त्यसैले कांग्रेसले प्रधानमन्त्री बन्न प्रस्ताव गरेपछि ओली सकारात्मक भएका हुन्। २ सय ७५ सदस्यीय प्रतिनिधिसभामा कांग्रेसको ८८ सिट छ भने भने एमालेको ७९ सिट छ। यो गठबन्धन बनेमा स्थिरतातर्फ मुलुक जान सक्ने राजनीतिक क्षेत्रका जानकारहरू बताउँछन्। कांग्रेस एमाले मिलेर सरकार बनेपछि संविधान संशोधन, संविधानको कार्यान्वयन, सक्रमणकालीन न्याय लगायतको विषयमा निश्कर्षमा पुग्न सहज हुनेछ।"
राजनीतिक स्थायित्वका लागि संविधान संशोधन गर्न एमालेकांग्रेसको गठबन्धन,"काठमाडौं : नेकपा एमालेका महासचिव शंकर पोखरेलले राजनीतिक स्थायित्वका लागि एमाले र कांग्रेसको संयुक्त सरकार बन्न लागेको बताएका छन्। महासचिव पोखरेलले केपी शर्मा ओली नेतृत्वको राष्ट्रिय सरकारमा अन्य दललाई पनि समावेश गर्ने बताएका हुन् । कांग्रेस र एमालेबीच सहमति गर्न भूमिका खेलका महासचिव पोखरेलले राजनीतिक स्थायित्वका लागि कांग्रेससँग संविधान संशोधन गर्ने सहमति भएको जानकारी दिए। उनले फेसबुकमार्फत भनेका छन्,राजनीतिक स्थायित्वका लागि संविधानमा आवश्यक संशोधन गर्ने र तदनुरुपका कानून समेत निर्माणगर्ने गरी केपी शर्मा ओलीको नेतृत्वमा राष्ट्रिय सहमतिको सरकार बनाउन नेकपा एमाले र नेपाली कांग्रेसका बीचमा समझदारी भएको हो । यस प्रक्रियामा सहमत दलहरुलाई राष्ट्रिय सरकारमा समावेश गरिनेछ। २ सय ७५ सदस्यीय प्रतिनिधिसभामा कांग्रेसको ८८ सिट छ भने भने एमालेको ७९ सिट छ। दुई तिहाई बहुमत पुर्याउन साना दललाई सहभागी गराउनुपर्नेछ। कांग्रेस र एमालेबीच सत्ता गठबन्धनको प्रयास लामै समयदेखि भइरहेको थियो। एमाले महासचिव शंकर पोखरेलले पहल गर्दै आएका थिए। साना दलले कांग्रेस र एमालेलाई उपयोग गरेर सत्ताको सधैं बार्गेनिङ गरिरहेको हुँदा ठूला दुई शक्ति मिलेर जानुपर्ने प्रयास गरिएका थिए। पोखरेलको कांग्रेससँग मिल्नुपर्छ भन्ने पहलमा कांग्रेसको नेतृत्व सहमत हुन नसकेपछि माओवादीसँग गठबन्धन गरिएको थियो। अन्नपूर्णसँगै पोखरेलले भनेका थिए, कांग्रेससँग मिलेर सरकार बनाउन मैले गरेको प्रयासमा उताबाट सकारात्मक पहल नभएपछि माओवादी केन्द्रसँग गठबन्धन गरिएको हो।"
"कांग्रेसको पदाधिकारी बैठक बस्दै, नयाँ सरकार निर्माणबारे जानकारी गराइने","काठमाडौं : नेपाली कांग्रेसले आज बिहान पदाधिकारी बैठक बोलाएको छ। नेकपा एमाले र नेपाली कांग्रेसबीच नयाँ सरकार निर्माण हुने भएपछि छलफल गर्न सभापति शेरबहादुर देउवाले आफ्नै निवास बुढानिलकण्ठमा आज बिहान ९ बजे पदाधिकारी र पूर्वपदाधिकारी बैठक बोलाएका हुन्। सोमबार राति भएको सहमति अनुसार एमाले अध्यक्ष केपी शर्मा ओलीको नेतृत्वमा राष्ट्रिय सहमतिको सरकार गठन हुने भएपछि छलफलका लागि बैठक बोलाइएको हो। बैठकमा पछिल्लो विकसित घटनाक्रमका बारेमा छलफल हुने कांग्रेसका एक पदाधिकारीले अन्नपूर्ण पोस्ट्लाई बताए। उनले भने,शीर्ष नेताहरुबीच एक हिसाबको सहमति भएको छ। उक्त सहमतिको विषय, सरकार गठन र आगामी रणनीतिबारे छलफल गर्न बैठक बोलाइएको हो। लामो गृहकार्य र छलफलपश्चात सोमबार राति ओली र कांग्रेस शेरबहादुर देउवाले संविधान संशोधनको एजेन्डासहित सरकार बनाउन सहमतिपत्रमा हस्ताक्षर गरेका हुन्। डेढ वर्षपछि त्यसको नेतृत्व कांग्रेस सभापति शेरबहादुर देउवाले गर्नेछन्। बैठकमा सभापति देउवाले ओलीसँग भएको छलफलबारे जानकारी गराउनेछन्। सहमतिअनुसार ओली सरकारमा एमालेले अर्थसहित ९ मन्त्रालय र कांग्रेसले गृहसहित १० मन्त्रालय सम्हाल्ने छन्। एमालेले कोसी, लुम्बिनी र कर्णाली प्रदेश सरकारको नेतृत्व गर्नेछ। कांग्रेसले बाग्मती, गण्डकी र सुदूरपश्चिम प्रदेश सरकारको नेतृत्व गर्नेछ। मधेस प्रदेश सरकारको नेतृत्व मधेसवादी दललाई दिने दुई दलले निर्णय गरेका छन्। पछिल्लो राजनीतिक घटनाबारे उनीहरुले राति नै राष्ट्रपति रामचन्द्र पौडेललाई जानकारी गराएका छन्। एमाले र कांग्रेसले संविधानको धारा ७६२ अन्तर्गतकै सरकार बनाउन लागेका हुन्। त्यसका लागि प्रधानमन्त्री पुष्पकमल दाहाल प्रचण्डलाई राजीनामा गर्न आग्रह गरेका छन्। दुई दलको सहमतिअनुसार निर्वाचन प्रणालीलगायत संविधान संशोधन गर्न पूर्वप्रधानन्यायाधीश कल्याण श्रेष्ठको नेतृत्वमा संविधान संशोधन सुझाव समिति बनाइने भएको छ। २ सय ७५ सदस्यीय प्रतिनिधिसभामा कांग्रेसको ८८ सिट छ भने भने एमालेको ७९ सिट छ। यो गठबन्धन बनेमा स्थिरतातर्फ मुलुक जान सक्ने राजनीतिक क्षेत्रका जानकारहरू बताउँछन्। कांग्रेसएमाले मिलेर सरकार बनाएमा संविधान संशोधन, संविधानको कार्यान्वयन, सक्रमणकालीन न्याय लगायतको विषयमा निश्कर्षमा पुग्न सहज हुनेछ।"
कांग्रेसमा मन्त्रीको भागबण्डा : कुन पक्षलाई कति ?,"काठमाडौं : नेपाली कांग्रेसको संस्थापन र इतर समूह सरकारमा पठाउने मन्त्रीहरुको संख्याबारे सहमतिनजिक पुगेको छ। एमालेका अध्यक्ष केपी शर्मा ओली नेतृत्वको सरकारमा नेपाली कांग्रेसले १० मन्त्रालय पाउने भएपछि नेताहरु आन्तरिक छलफलमा जुटेका हुन्। कांग्रेका एक नेताका अनुसार संस्थापन पक्षले ६ वटा मन्त्री, वरिष्ठ नेता शेखर कोइराला पक्षलाई ३ मन्त्री र महामन्त्री गगन थापाबाट १ मन्त्रीको नाम सिफारिस गर्ने मोटामोटी सहमति भएको छ। थापा पक्षबाट स्वयम् आफैं जाने वा अरुलाई पठाउने निर्णय भने भइसकेको छैन। कांग्रेसले गृहसहित ९ मन्त्रालय पाउने भएको छ। मन्त्रालयको टुंगो लागेपछि सोहि अनुसार मन्त्री छनोट गर्ने बताइएको छ। एमालेले अर्थसहित ९ मन्त्रालय पाउने छ। सोमबार राति एमाले अध्यक्ष केपी शर्मा ओलीको नेतृत्वमा राष्ट्रिय सहमतिको सरकार गठन हुने र डेढ वर्षपछि त्यसको नेतृत्व कांग्रेस सभापति शेरबहादुर देउवाले सरकारको नेतृत्व गर्ने सहमतिमा हस्ताक्षर भएको कांग्रेस प्रवक्ता प्रकाशशरण महतले जानकारी दिए। महतले राजनीतिक स्थायित्व,सुशासन र आर्थिक सुधारका लागि एमालेसँग गठबन्धन बनाउन लागिएको बताए। राष्ट्रिय सरकारमा अन्य दललाई पनि समावेश गर्ने यता एमालेका महासचिव शंकर पोखरेलले राजनीतिक स्थायित्वका लागि एमाले र कांग्रेसको संयुक्त सरकार बन्न लागेको बताए। महासचिव पोखरेलले केपी शर्मा ओली नेतृत्वको राष्ट्रिय सरकारमा अन्य दललाई पनि समावेश गर्ने स्पष्ट पारे। कांग्रेस र एमालेबीच सहमति गर्न भूमिका खेलका महासचिव पोखरेलले राजनीतिक स्थायित्वका लागि कांग्रेससँग संविधान संशोधन गर्ने सहमति भएको जानकारी दिए।"
"प्रधानमन्त्रीले राजीनामा नदिने,विश्वासको मत लिने","काठमाडौं : प्रतिनिधिसभाका ठूला दुई दल नेकपा एमाले र कांग्रेसबीच नयाँ गठबन्धन गर्ने सहमति भएसँगै राजनीतिक संकटमा परेका प्रधानमन्त्री पुष्पकमल दाहाल 'प्रचण्ड' ले तत्काल राजीनामा नदिने भएका छन् । मंगलबार बिहान बालुवाटारमा बसेको माओवादी केन्द्रको पदाधिकारी बैठकले प्रधानमन्त्री प्रचण्डले राजीनामा नदिइ विश्वासको मतको सामना गर्ने निर्णय गरेको हो। बैठकपछि माओवादी केन्द्रका सचिव देवेन्द्र पौडेलले प्रधानमन्त्रीबाट तत्काल राजीनामा नदिने र संसद फेस गर्ने निर्णय भएको बताए। 'प्रधानमन्त्रीले गलेर छोड्ने कुरा भएन। गणित सो गर्न जाने। संसद फेस गरेर विश्वासको मत लिएर अगाडि बढ्ने कुरामा प्रधानमन्त्रीले धारणा बनाउनु भएको छ। पार्टीको तर्फबाट एकमतले विश्वासको मतको सामना गर्ने नै छ। विभिन्न पक्षसँग छलफल गर्ने कुरा भएको छ,'उनले भने,' रास्वपा कांग्रेस, एमालेलगायत अन्य दलसँग पनि कुराकानी गरेर अगाडि बढ्ने भएको कुरा भएको छ।' नेता पौडेलले एकातिर एउटा सहमति गर्ने अर्कोतिर राष्ट्रिय सहमतिको सरकार बनाऔं भनेर भन्नु सरासर षडयन्त्र भएको बताए। उनले भने,' एकातिर एउटा सहमति गर्ने अर्कोतिर दुई पार्टीले सहमति गरेर अरु पक्षसँग राष्ट्रिय सहमतिको सरकार बनाउन भन्न मिल्छ ? यो षडयन्त्र हो। यसको प्रतिवादमा उत्रिन्छौं।' आज बिहान एमाले अध्यक्ष केपी शर्मा ओलीले भेटेर प्रधानमन्त्री प्रचण्डलाई राजीनामा दिएर नयाँ सरकार गठनका लागि मार्ग प्रशस्त गरिदिन आग्रह गरेका थिए। उनले राजीनामा नदिए एमालेले सरकारलाई दिएको समर्थन फिर्ता लिने र मन्त्रीहरूले राजीनामा दिने जानकारी गराएका थिए। संवैधानिक व्यवस्थाअनुसार सरकारमा सहभागी हुने दलले समर्थन फिर्ता लिएमा ३० दिनभित्र विश्वासको मत लिइसक्नुपर्ने प्रावधान छ। नेकपा एमाले अध्यक्ष केपी शर्मा ओलीको नेतृत्वमा सरकार बनाउन दुई प्रमुख दल नेपाली कांग्रेस र एमाले सहमत भएका छन्। दुई दलबीच आलोपालो सरकारको नेतृत्व गर्ने सहमति भएको छ । सहमति अनुसार पहिलो चरणमा एमाले अध्यक्ष ओलीले सरकारको नेतृत्व गर्नेछन् भने दोस्रो चरणमा डेढ वर्षपछि चुनावी सरकारको रुपमा कांग्रेस सभापति देउवा प्रधानमन्त्री बन्नेछन्। एमालेले अर्थसहित ९ वटा मन्त्रालय र कांग्रेसले गृहसहित १० वटा मन्त्रालय लिने सहमति भएको जनाइएको छ।"
नयाँ सरकारलाई समर्थन गर्ने कि नगर्ने भन्ने तय गर्न राप्रपाले बोलायो आकस्मिक पदाधिकारी बैठक,काठमाडौं : एमाले र कांग्रेसबीच नयाँ सत्ता समीकरण बनेपछि राप्रपाले पदाधिकारी बैठक बोलाएको छ। पार्टी केन्द्रीय कार्यालय धुम्बाराहीमा आज दिउँसो २ बजे पदाधिकारी बैठक बस्ने तय भएको राप्रपाका प्रवक्ता मोहनकुमार श्रेष्ठले जानकारी दिए। उनका अनुसार बैठकमा परिवर्तित राजनीतिक परिस्थितिका सन्दर्भमा समिक्षा गर्न र पार्टीको धारणा तय हुनेछ। दुई दलबीच भएको सहमति अनुसार पहिलो चरणमा एमाले अध्यक्ष ओलीले सरकारको नेतृत्व गर्नेछन् भने दोस्रो चरणमा डेढ वर्षपछि चुनावी सरकारको रुपमा कांग्रेस सभापति देउवा प्रधानमन्त्री बन्नेछन्। एमालेले अर्थ मन्त्रालय लिँदा कांग्रेसले गृह मन्त्रालय लिने भएको छ। एमालेले ९ वटा मन्त्रालय र कांग्रेसले १० वटा मन्त्रालय लिने बताइएको छ। नेकपा एमालेका महासचिव शंकर पोखरेलले ओली नेतृत्वको राष्ट्रिय सरकारमा अन्य दललाई पनि समावेश गर्ने बताएका हुन् । पोखरेलले राजनीतिक स्थायित्वका लागि कांग्रेससँग संविधान संशोधन गर्ने सहमति भएको जानकारी दिएका छन्। २ सय ७५ सदस्यीय प्रतिनिधिसभामा कांग्रेसको ८८ सिट छ भने भने एमालेको ७९ सिट छ। संविधान संशोधनका लागि दुई तिहाई बहुमत आवश्यकता भएकाले साना दललाई सहभागी गराउनुपर्नेछ।
"एमालेबाट सरकारमा सहभागी मन्त्रीहरूले राजीनामा दिँदै, अल्पमतमा प्रचण्ड","काठमाडौं : नयाँ सत्ता समिकरण बन्ने भएपछि नेकपा एमालेका मन्त्रीहरूले राजीनामा दिने भएका छन्। सोमबार राति कांग्रेसएमालेबीच सत्ता सहकार्य गर्ने सहमतिपछि आज राजीनामा दिने तयारी गरेको एमालेका एक मन्त्रीले जानकारी दिए। प्रधानमन्त्री पुष्पकमल दाहाल प्रचण्ड ले राजीनामा दिएर मार्ग प्रशस्त नगरे एमालेका मन्त्रीहरूले राजीनामा दिएर समर्थन फिर्ता लिन लागेका हुन्। उनले भने,जनतालाई निराशाबाट हटाउन संसद्का दुई ठूला दल नेपाली कांग्रेस र नेकपा एमालेबीच गएराति नयाँ सत्ता समीकरण बनाउने समझदारी भएको छ। सोहि अनुसार केहीबेरमै हामी मन्त्रीहरूले सामुहिक राजीनामा बुझाउने गरी तयारी गरिरहेका छौं। एमालेबाट सचिव रघुवीर महासेठको नेतृत्वमा सरकारमा आठ मन्त्री सहभागी छन्। एमालेबाट उपप्रधान तथा भौतिक पूर्वाधारमन्त्रीमा कानून न्याय तथा संसदीय मामिला मन्त्रीमा पदम गिरी, रक्षा मन्त्रीमा हरि उप्रेती, महिला बालबालिका मन्त्रीमा भगवती चौधरी,खानेपानी मन्त्रीमा राजेन्द्र राई, उद्योग तथा वाणिज्य मन्त्रीमा दामोदर भण्डारी, कृषि मन्त्रीमा ज्वालाकुमारी साह र भूमि व्यवस्था, सहकारी तथा गरिबी निवारण मन्त्रीमा बलराम अधिकारी रहेका छन्। सोमबार मध्यरात एमाले र कांग्रेसबीच नयाँ सरकार बनाउने सहमति भएसँगै प्रचण्ड नेतृत्वको सरकार ढल्ने निश्चित भएको हो। योसँगै संसदमा चार पटक विश्वासको मत लिएका प्रधानमन्त्री प्रचण्ड अल्पमतमा परेको छन्। संसदका प्रमुख दुई दलका शीर्ष नेता एमाले अध्यक्ष केपी शर्मा ओली र कांग्रेस सभापति शेरबहादुर देउवाले सहमति पत्रमा हस्ताक्षर भएसँगै प्रचण्ड सरकार संकटमा परेको हो। स्रोतका अनुसार एमालेले राष्ट्रपति रामचन्द्र पौडेललाई प्रचण्डलाई दिएको समर्थन फिर्ता लिएको र नयाँ सरकार गठन प्रक्रियामा अगाडि बढेको जानकारी गराइसकेका छन्। प्रधानमन्त्री प्रचण्डले राजीनामा नदिएको खण्डमा नयाँ सरकार गठनको प्रक्रिया लम्बिने छ। सरकारमा सहभागी कुनै दलले समर्थन फिर्ता लिएमा ३० दिन भित्र विश्वासको मत लिनुपर्ने प्रावधान छ। दुई दलको सहमतिअनुसार पहिलो चरणमा एमाले अध्यक्ष केपी शर्मा ओलीको नेतृत्वमा राष्ट्रिय सहमतिको सरकार गठन हुने र डेढ वर्षपछि आगामी निर्वाचनसम्म देउवाले नेतृत्वमा सरकार बन्ने छ। हाल ओली सरकारमा एमालेले अर्थसहित ९ मन्त्रालय र कांग्रेसले गृहसहित १० मन्त्रालय सम्हाल्ने छन्। एमालेले कोसी, लुम्बिनी र कर्णाली प्रदेश सरकारको नेतृत्व गर्नेछ। कांग्रेसले बाग्मती, गण्डकी र सुदूरपश्चिम प्रदेश सरकारको नेतृत्व गर्नेछ। मधेस प्रदेश सरकारको नेतृत्व मधेसवादी दललाई दिने दुई दलले निर्णय गरेका छन्। हाल २ सय ७५ सदस्यीय प्रतिनिधिसभामा कांग्रेसको ८८ सिट छ भने भने एमालेको ७९ सिट छ।"
नयाँ सरकार गठनको प्रक्रिया अगाडि बढ्ने वित्तिकै सरकार छोड्छौं : रास्वपा,"काठमाडौं : राष्ट्रिय स्वतन्त्र पार्टी (रास्वपा) ले नयाँ गठनबन्धमा सहभागी नहुने निर्णय गरेको छ। मंगलबार बिहान बसेको पार्टीको सचिवालय बैठकले नयाँ गठबन्धनमा सहभागी नहुने निर्णय गरेको हो। बैठकले नयाँ सरकार गठनको प्रक्रिया अगाडि बढ्ने वित्तिकै सरकार छोड्ने निर्णय गरेको छ। बैठकका निर्णयहरू सुनाउँदै रास्वपाका प्रमुख सचेतक सन्तोष परियारले अर्को सरकार गठनको प्रक्रिया अगाडि बढ्ने वित्तिकै सरकारबाट बाहिरिने बताए। उनले नयाँ गठबन्धनमा रास्वपा सहभागी नहुने बताए। 'बैठकमा पछिल्लो समयमा सरकार र राजनीतिक घटनाक्रम जो अगाडि बढ्यो। यसबारे गम्भीर छलफल भयो,'उनले भने,' नयाँ सरकार गठनको प्रक्रिया अगाडि बढ्ने वित्तिकै मन्त्रीलाई फिर्ता बलाउँछौं र सरकारबाट बहिरगमन हुन्छौं।' नेकपा एमाले अध्यक्ष केपी शर्मा ओलीको नेतृत्वमा सरकार बनाउन दुई प्रमुख दल नेपाली कांग्रेस र एमाले सहमत भएका छन्। दुई दलबीच भएको सहमति अनुसार पहिलो चरणमा एमाले अध्यक्ष ओलीले सरकारको नेतृत्व गर्नेछन् भने दोस्रो चरणमा डेढ वर्षपछि चुनावी सरकारको रुपमा कांग्रेस सभापति देउवा प्रधानमन्त्री बन्नेछन्। एमालेले अर्थ मन्त्रालय लिँदा कांग्रेसले गृह मन्त्रालय लिने भएको छ। एमालेले ९ वटा मन्त्रालय र कांग्रेसले १० वटा मन्त्रालय लिने बताइएको छ।"
क्याम्पस प्रमुख हत्या प्रकरणः दुई वटा पेस्तोलसहित एक जना पक्राउ,"बारा : कलैयास्थित रामराजा बहुमुखी क्याम्पसका प्रमुख हरिभूषण कुशवाहा हत्या प्रकरणमा बारा प्रहरीले थप एक जनालाई हतियारसहित नियन्त्रणमा लिएको छ। पक्राउ पर्नेमा बारागढी गाउँपालिका५ पथराका ४२ वर्षीय हरिन्दर महरा चमार रहेका छन्। चमारलाई प्रहरीले दुई थान पेस्तोल र एक थान गोलीसहित मंगलबार नियन्त्रणमा लिएको हो। चमारले उक्त पेस्तोल आफ्नो बारीमा गाडेर राखेको प्रहरीको भनाइ छ। जिल्ला प्रहरी कार्यालय बाराका प्रवक्ता एवम् प्रहरी नायब उपरीक्षक दधिराम न्यौपानेका अनुसार कुशवाहाको हत्यामा प्रयोग भएको हतियार लुकाउन भूमिका खेलेको आरोपमा चमारलाई पक्राउ गरिएको हो। चमारको बारीबाट कटुवा पेस्तोल एक थान, गोली लोड भएको अटोमेटिक पेस्तोल एक थान र त्यसको म्यागाजिन बरामद भएको न्यौपानेले जानकारी दिए। घटनाको अनुसन्धान गर्ने क्रममा प्रयोग भएका हतियार लुकाइएको स्थान खुलेको प्रहरीले जनाएको छ। आदर्श कोतवाल गाउँपालिका २ खजुरिया घर भएका कुशवाहाको जेठ ३२ गते सोही गाउँपालिका ३ बतरामा गोली हानी हत्या गरिएको थियो। मोटरसाइकलमा कलैयातर्फ आउँदै गरेका कुशवाहालाई मोटरसाइकलमै आएका व्यक्तिले गोली प्रहार गरी फरार भएका थिए। गोली प्रहार गर्ने क्रममा कुशवाहा र ती व्यक्तिबीच विवाद समेत भएको थियो। केही समयको विवादपछि मोटरसाइकलको पछाडी बसेका व्यक्तिले कुशवाहालाई गोली प्रहार गरेको प्रत्यक्षदर्शीले बताएका छन्। आफूमाथि गोली प्रहार भएलगत्तै कुशवाहाले प्रहरी र परिवारलाई घटनाबारे जानकारी गराएका थिए। सो क्रममा कुशवाहाले आफूमाथि सुरेन्द्र भन्ने व्यक्तिले गोली प्रहार गरेको सूचना दिएका थिए। गोली लागेर गम्भीर घाइते भएका कुशवाहाको सोही दिन साँझ उपचारका क्रममा बयोधा अस्पतालमा मृत्यु भएको थियो। कुशवाहा लामो समयदेखि शिक्षण पेशामा आवद्ध रहेका थिए। उनको हत्याको कारण खुल्न सकेको छैन। प्रहरीले घटनाको अनुसन्धान र सोधपुछका लागि यसअघि सात जनालाई नियन्त्रणमा लिएको थियो। नियन्त्रणमा लिएका व्यक्तिको घटनामा संलग्नता रहे नरहेको पुष्टि भने हुन बाँकी रहेको प्रहरी नायब उपरीक्षक न्यौपानेले जानकारी दिए। उनले घटनाको अनुसन्धान जारी रहेको बताए।"
प्रशासनमै ज्येष्ठ नागरिकको स्वास्थ्य परीक्षण,"नुवाकोट : जिल्ला प्रशासन कार्यालय नुवाकोटमा ज्येष्ठ नागरिक सेवाग्राहीहरूका लागि पहिलो पटक निःशुल्क स्वास्थ्य परीक्षण कार्य सुरु भएको छ। प्रशासनमा जुनसुकै सेवाहरू नागरिकता, इपासपोर्ट, राष्ट्रिय परिचयपत्रका लागि आइरहेका ज्येष्ठ नागरिक सेवाग्राहीहरूका लागि निःशुल्क स्वास्थ्य परीक्षण र औषधि वितरण कार्य सुरु गरिएको जिल्ला प्रशासन कार्यालय नुवाकोटले जनाएको छ। प्रशासनले नुवाकोट जिल्ला अस्पताल त्रिशूलीसँगको समन्वयमा निःशुल्क स्वास्थ्य परीक्षण, चिनीरोग परीक्षण, रक्त परीक्षण तथा निःशुल्क रुपमा औषधि वितरण सेवा प्रदान गर्न सुरु गरिएको प्रशासकीय अधिकृत उपेन्द्र शाहले जानकारी दिए। उनका अनुसार त्रिशूली अस्पतालका एक जना चिकित्सकसहितका चार जना स्वास्थ्य प्राविधिकहरू कार्यालयमै आएर स्वास्थ्य परीक्षण र औषधि वितरण कार्य गरिरहेका छन्।"
बुधबार देशका यी स्थानमा हुने छ वर्षा,"काठमाडौं : बुधबार देशभर साधारणतयादेखि पूर्णतया बदली रहने छ। मौसम पूर्वानुमान महाशाखाका अनुसार देशका धेरै स्थानहरूका मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै कोशी, बागमती, गण्डकी, लुम्बिनी र सुदूरपश्चिम प्रदेशका थोरै स्थानहरूमा तथा कर्णाली प्रदेशका एकदुई स्थानमा भारी वर्षाको पनि सम्भावना रहेको छ। मधेश, बागमती, गण्डकी र लुम्बिनी प्रदेशका एकदुई स्थानमा धेरै भारी वर्षाको पनि सम्भावना रहेको छ। बुधबार राति देशभर साधारणतयादेखि पूर्णतया बदली रहने छ। देशका केही स्थानहरुमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। बागमती, गण्डकी र सुदूरपश्चिम प्रदेशका थोरै स्थानहरूमा भारी वर्षाको पनि सम्भावना रहेको छ।"
"उर्लाबारीको स्थिति नियन्त्रणमा लिन २९ सेल अश्रुग्यास प्रहार, प्रहरी कार्यालयमा क्षति","विराटनगर : टिपरको ठक्करबाट महिलाको मृत्यु भएपछि आक्रोसित बनेको भीडले ढुंगामुडा गरेर मोरङको इलाका प्रहरी कार्यालय उर्लाबारीमा क्षति पुर्याएको छ। स्थितिलाई नियन्त्रणमा लिन प्रहरीले लाट्ठी चार्ज र अश्रुग्यास प्रहार गरेको थियो। दुर्घटनालगत्तै माहोल अशान्त बनेर हिंसा भड्किने सम्भावना बढेपछि स्थितिलाई साम्य पार्न सोमबार राति २९ सेल अश्रुग्यास प्रहार गर्नु परेको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। प्रहरीले लाट्ठी चार्जसँगै अश्रुग्यास प्रहार गर्न थालेपछि भीड तितरबितर भएको थियो। परिस्थिति नियन्त्रण बाहिर जान पाएन। डीएसपी बस्नेतका अनुसार करिब २ सयको संख्यामा रहेकाहरुले होहल्ला र नारबाजीसहित सडकमा टायर बालेर प्रदर्शन गर्दै प्रहरी कार्यालयलाई लक्षित गरेर आक्रमण एवं ढुंगामुडा गरेका थिए। प्रदर्शनकारीको आक्रमणमा परेर प्रहरी सहायक हवल्दार लालबहादुर खत्री घाइते भएका छन्। आन्दोलनमा उत्रिएकाले प्रहार गरेको ढुंगाले लागेर चिउडोमा चोट लागेका उनलाई उपचारका लागि अरनिको अस्पतालमा भर्ना गरिएको थियो। प्रदर्शनकारीले ढुंगाले हानेर प्रहरी कार्यालयको गेटको डिजिटल बोर्ड र नागरिक सहायता कक्षको शिशा फुटाइदिएको बस्नेतले बताए। साथै, ढुंगाले लागेर प्रहरीले प्रयोग गर्ने ५ वटा शिल्ड ढालसमेत फुटेको जानकारी उनले दिए। स्थितिलाई नियन्त्रण लिन इलाका प्रहरी कार्यालयहरु पथरी, लेटाङ, बेलबारी तथा झापाको दमकबाट ठूलो संख्यामा प्रहरी परिचालन गरिएको थियो। सशस्त्र प्रहरीसमेत खटाइएको थियो। सुरक्षाकर्मीको संयुक्त टोलीले सम्झाई बुझाई गर्न थालेपछि झन् उत्तेजित भएको भीडले पूर्वपश्चिम लोकमार्गमा सवारी आवागमन ठप्प पारेर टायर बाल्दै सडकमा प्रदर्शन गरेको थियो। प्रदर्शन र सडक अवरोधका कारण लोकमार्गमा निक्कै बेरसम्म यातायातका साधन चल्न सकेनन्। माहोल भड्किएर परिस्थिति नियन्त्रण बाहिर जाने सम्भावना बढेपछि लाट्ठी चार्ज तथा अश्रुग्यास प्रहार गर्नु परेको र राति ११ बजेतिर भीड तितरबितर भएको डीएसपी बस्नेतले बताए। उनका अनुसार घटनामा परेर १ जना प्रहरीबाहेक अरु घाइते भएनन्। प्रहरीले संयमता अपनाएकै कारण ठूलो क्षति हुन नपाएको जानकारी बस्नेतले दिए। उर्लाबारीमधुमल्ला सडक खण्डअन्तर्गत उर्लाबारी नगरपालिका६ सिलौलीमा तीव्र गतिमा रहेको टिपरको ठक्करबाट अन्दाजी २७ वर्षीया सीता बोहोराको मृत्यु भएको थियो। मधुमल्लाबाट उर्लाबारीतर्फ आउँदै गरेको बागमती प्रदेश ०३००१ क १०९० नम्बरको टिपरले सोही दिशातर्फ आउँदै गरेको प्रदेश १०१०१४ प ६८३३ नम्बरको स्कुटरलाई साँझ ६:५० बजेतिर ठक्कर दिँदा स्कुटर चालक उर्लाबारी६ की बोहोराको मृत्यु भएको हो। गम्भीर घाइते भएकी उनलाई उपचारका लाग मंगलबारेस्थित मदन भण्डारी अस्पताल एवं ट्रमा सेन्टर लगिएको थियो। बोहोरालाई साँझ ७:३० बजेतिर चिकित्सकले मृत घोषित गरेका हुन्। घरबाट शब्जी लिनलाई स्कुटरमा निस्किएका बेला टिपरले उनलाई ठक्कर दिएको बताइएको छ। दुर्घटनामा मोटरसाइकलको पछाडि सवार मृतकका छोरा अन्दाजी ९ वर्षीय प्रशान्त बोहोरा घाइते भएका छन्। मध्यम अवस्थाका बालकको विराटनगरको न्युरो अस्पतालमा उपचार भइरहेको प्रहरीले जनाएको छ। दुर्घटनालगत्तै प्रहरीले टिपर र चालक मोरङको मिक्लाजुङ गाउँपालिका३ का ४२ वर्षीय लालबहादुर लिम्बूलाई नियन्त्रणमा लिएको छ। चालकको लापरबाही र टिपरको तीव्र गतिका कारण दुर्घटना भएको प्रहरीको प्रारम्भिक अनुसन्धानबाट खुलेको छ। लिम्बूविरुद्ध सवारी ज्यान मुद्दा चलाउने प्रहरीको तयारी छ। दुर्घटनापछि आक्रोसित बनेका मृतकका आफन्त र स्थानीय ढुंगामुडा गर्दै प्रदर्शनमा उत्रिएका थिए। टिपर आतंक बन्द हुनुपर्ने, दुर्घटनामा संलग्नलाई कारबाही गर्नुपर्ने र मृतकका परिवारलाई उचित क्षतिपूर्ति दिनुपर्ने माग आन्दोलनकारीको थियो। माहोल भड्काउन भूमिका खेल्ने र ढुंगामुडा गरेर क्षति पुर्याउनेहरुको खोजी भइरहेको प्रहरीले जनाएको छ। घटनामा संलग्नलाई पक्राउ गरेर कारबाहीको दायरामा ल्याउने प्रहरीको तयारी छ।"
"प्रादेशिक अस्पताल जनकपुरको स्टोर शाखा डुबानमा, पानीमा बग्दै औषधि","ढल्केवर(धनुषा) : मधेस स्वास्थ्य विज्ञान प्रतिष्ठान मातहत रहेको प्रादेशिक अस्पताल जनकपुर डुबानमा परेको छ। सोमबार बेलुकादेखि मंगलबार बिहानसम्म परेको अविरल वर्षाले प्रादेशिक अस्पताल जनकपुरको स्टोर शाखा डुबानमा परेको हो। स्टोर शाखा डुबानमा परेपछि औषधिहरू अस्पताल कम्पाउण्डमा बगिरहेको देखिन्छ। अस्पतालका अन्य शाखाहरु नयाँ संरचनामा सारे पनि स्टोर शाखा पुरानै भवनमा रहेकोले डुबानमा परेको अस्पतालका एक कर्मचारीले बताए। प्रादेशिक अस्पताल जनकपुरधामका निर्देशक रामनरेश पण्डितले अस्पताल डुबानमा परेको विषयमा अनभिज्ञता व्यक्त गरे। डुबानमा परेको जानकारी मलाई छैन। पानी जम्ने ठाउँ नै छैन। कसरी डुबानमा पर्छ ?, अनभिज्ञता देखाउँदै निर्देशक पण्डितले अन्नपूर्णसँग भने, डुबानमै परेको हो भने एकचोटी स्टोर शाखाका इन्चार्जसँग बुझ्नुस्। भैरवजी हुनुहुन्छ त्यहाँ। अस्पताल स्टोर शाखाका इन्चार्ज भैरव राउत स्टोर पुरानै जीर्ण भवनमा रहेकोले डुबानमा परेको बताउँछन्। पानीमा बगेको औषधिहरू अहिले संकलन गरिरहेको उनले बताए। पानीमा बगिरहेको औषधिहरू कामै नलाग्ने भन्ने खालका होइनन्। सलाईन गर्ने पानीका बोतलहरू (एनएस, आरएस) छ। ३४ कार्टुन थियो। हामीले अहिले जम्मा गरिरहेका छौं। त्यो सबै काम लाग्छ, इन्चार्ज राउतले भने कागजातहरू र्याकमा राखेका थियौं। त्यसको अवस्था अहिले हेर्नुपर्छ। स्टोरका अरु औषधिहरू दोस्रो तल्लामा राखेका छौं। त्यो सबै सुरक्षित छ। भवनलाई व्यवस्थित नगरेसम्म डुबानको स्थिती सामना गर्नुको विकल्प नरहेको उनको भनाइ छ। अहिले जनकपुरधामका अधिकांश स्थान जलमग्न छ।"
"विमानस्थलभित्र कार दुर्घटना, एकजना घाइते",काठमाडौं : त्रिभुवन अन्तर्राष्ट्रिय विमानस्थलभित्र कार दुर्घटना हुँदा चालक घाइते भएकी छन्। मंगलबार बिहान साढे ५ बजेतिर विमानस्थलको पार्किङमा रोकिराखेको कारमा अर्को कारले ठक्कर दिंदा दुर्घटना भएको काठमाडौं उपत्यका ट्राफिक प्रहरी कार्यालयका प्रवक्ता जीवन कुमार श्रेष्ठले जानकारी दिए। दुर्घटनामा कार चालक काठमाडौंकी ५७ वर्षीया विद्यामाली प्रधान घाइते भएकी छन्। उनको दुबै खुट्टामा चोट लागेको प्रवक्ता श्रेष्ठले बताए। विमानस्थलमा मान्छे छाडेर आएको बा ०१०२७ च १५९० नम्बरको निजी कारले पार्किङमा रोकिराखेको बा ५ ६ ७२७५ नम्बरको कारलाई पछाडि ठक्कर दिएको थियो। त्यसपछि गाडी अनियन्त्रित भएर केही पर पुगेर पर्खालमा ठोकिएको थियो।
"सिन्धुलीमा कमला र चँदाहा नदीको बाढीले खतराको तह पार गर्यो, सतर्क रहन आग्रह","सिन्धुली : सिन्धुलीको कमला र चँदाह नदीमा पानीको सहतले खतराको तह पार गरेको छ। सोमबार मध्यान्नदेखि परेको पानीसँगै आएको बाढीले खतराको तह पार गरेको हो। जल तथा मौसम विज्ञान विभागका अनुसार सोमबार साँझ ७ बजेसम्ममा कमलानदीको रानिबास मापन केन्द्रमा ३ दशमलव ५९ मिटरसम्म बाढीको सतह पुगेको छ। यो खतराको तहभन्दा माथि हो। विभागका जलविद् भिमलाल पाण्डेका अनुसार कमलानदीमा ३ दशमलव ५ मिटरसम्मको बाढीलाई खतराको तह मान्ने गरिन्छ। यस्तै सिन्धुलीको तिनपाटन स्थित चँदाहा नदीमा पनि बाढीले खतराको तह पार गरेको छ। यहाँ पनि साँझ ७ बजेसम्मको मापन अनुसार ३९८ दशमलव ३१ सम्म बाढीको सतह पुगेको छ। यो सुन्य दशमलव ३१ मिटर खतराको सतहभन्दा माथि हो। कमला नदीमा आएको बाढीका कारण सिन्धुलीको कमलानदी तटीय क्षेत्र दुधौलीको, मैनी, बेल्सोत, नीपाने, हत्पते, टाँडी, हर्षाही, सिर्थौली लगायतका क्षेत्र जोखिममा परेका छन्। यी क्षेत्रमा डुवान हुन सक्ने भन्दै सतर्कता अपनाउन अनुरोध गरिएको छ। उता सिन्धुलीमा पछिल्लो ६ घण्टादेखि अत्याधिक वर्षात भइरहेको छ। जल तथा मौसम विज्ञान विभागका जलविद् पाण्डेका अनुसार सिन्धुलीमाढीमा ८०, रानिबासमा ८० दुधौलीमा २१ मिलिलिटर वर्षा भएको छ। यस्तै बागमती नदिमा भने बाढीको जोखिम मध्यम रहेको बताइएको छ। सिन्धुलीमा लगातार वर्षात हुँदा कमला, बागमती र सुनकोसी नदिका साथै मरिण, रोसी र चँदाहा खोलाको बाढीको कारण नदी तटीय क्षेत्रका बस्तीहरू जोखिममा पर्ने गरेका छन्। यस्ता क्षेत्रमा हुने सम्भावित विपद्लाई ध्यानमा राखेर उच्च सतर्कता अपनाउन अनुरोध गरिएको सिन्धुलीका प्रहरी प्रमुख गोविन्दराज काफ्लेले जानकारी दिए।"
पहिरोमा ज्यान गुमाएका परिवारलाई राहत,"गुल्मी : गुल्मीको मालिका गाउँपालिका६ स्थित कँडेलपाटामा शनिबार पहिरोमा परी मृत्यु भएका भेषबहादुर विकको परिवारलाई राहत रकम हस्तान्तरण गरिएको छ। जिल्ला विपद् व्यवस्थापन समिति गुल्मीका अध्यक्ष एवं प्रमुख जिल्ला अधिकारी कृष्णप्रसाद शर्माले उक्त रकम हस्तान्तरण गरेका हुन्। प्रजिअ शर्माले आज सङ्घीय सरकार र प्रदेश सरकारको विपद् व्यवस्थापन कोषबाट प्राप्त ११ लाख रुपैयाँ रकम मालिका गाउँपालिका अध्यक्ष देवीराम अर्याल, उपाध्यक्ष उपेन्द्र अर्याल एवं वडाध्यक्ष दीपक भण्डारीसहितको रोहबरमा मृतकका परिवारलाई हस्तान्तरण गरे। मालिका गाउँपालिका उपाध्यक्ष उपेन्द्र अर्यालले विपद्को घडीमा पालिकावासीलाई धैर्य रहन आग्रह गर्दै पालिकाको तर्फबाट पीडत परिवारलाई सहयोग गर्ने प्रतिबद्धता जनाए। प्रमुख जिल्ला अधिकारी कृष्णप्रसाद शर्माले सङ्घ र प्रदेश सरकारबाट प्राप्त हुने सबै सुविधा उपलब्ध गराउने प्रतिबद्धता जनाए। गत शनिबार जिल्लाको मालिका गाउँपालिका६ स्थित कँडेलपाटामा आएको पहिराले भेषबहादुर विकको घर पुरिँदा उनीसहित उनकी श्रीमती सुन्तली विक, बुहारी सीता विक, नातिनीहरू विपना विक र सपना विकको घटनास्थलमै मृत्यु भएको थियो। पहिराका कारण सोही गाउँका अन्य घर जोखिममा छन्।"
थापाथलीको पुलमुनि पुरुषको शव फेला,"काठमाडौं : थापाथलीको पुलमुनि पुरुषको शव फेला परेको छ। बागमती नदीले बगाउँदै ल्याएको अवस्थामा पुरुषको शव फेला परेको हो। जिल्ला प्रहरी परिसर काठमाडौंका प्रवक्ता नवराज अधिकारीका अनुसार नदीमा बगिरहेको अवस्थामा स्थानीयले शव देखेपछि प्रहरीलाई खबर गरेका थिए। पुरुषको पहिचान भइसकेको छैन। शव पोस्टमार्टमका लागि शिक्षण अस्पताल महाराजगञ्जमा पठाइएको छ। अधिकारीले भने, मृतकको शरीरमा चोटहरू छ। उनी को हुन् पहिचान खोजिरहेका छौं। मृत्यु के कसरी भयो भन्ने विषयमा पोस्टमार्टम रिर्पोट आएपछि मात्रै थाहा हुन्छ।"
जिल्ला न्यायाधीश नियुक्तिका लागि ८ जनाको नाम सिफारिस,"काठमाडौं : न्याय परिषदले जिल्ला न्यायाधीश नियुक्तिका लागि ८ जनाको नाम सिफारिस गरेको छ। परिषदको मंगलबार बसेको बैठकले ८ जनाको नाम सिफारिस गरेको हो। सर्वोच्च अदालतका इजलास अधिकृत कमलकान्त जोशी, जाजरकोट जिल्ला अदालतका श्रेस्तेदार नारायण सापकोटा, फैसला कार्यान्वयन निर्देशनालयका शाखा अधिकृत बसन्तराज जोशी, निर्देशक (कानून), महालेखा परिक्षकको कार्यालयका निर्देशक मनिराम ज्ञवाली, सर्वोच्च अदालतका उपरजिष्ट्रार अन्जनराज सापकोटा, अख्तियार दुरुपयोग अनुसन्धान आयोगको कार्यालय टंगालका उपसचिव नीतिज राई, फैसला कार्यान्वयन निर्देशनालयका निर्देशक तिलक कार्की र सर्वोच्च अदालतका शाखा अधिकृत चन्द्रमणि चापागाई रहेका छन्।"
वडा कार्यालय भवन निर्माण,"बेनी : म्याग्दीको मालिका गाउँपालिका५ पन्थोकमा वडा कार्यालय भवन निर्माण भएको छ। मालिका गाउँपालिकाले ७६ लाख रुपैयाँको लागतमा ७ कोठे एक तले भवन निर्माण गरेको हो। अपांगमैत्री, भूकम्प प्रतिरोधी क्षमता भएको भवन निर्माणका लागि गत मंसिर १८ गते भगवती मालिका कन्स्ट्रक्सनसँग ७६ लाख ७ लाख ५८८ रुपैयाँमा ठेक्का सम्झौता भएको थियो। निर्माण कम्पनीका प्रतिनिधि विजय भट्टचनले असार मसान्त सम्म म्याद भएपनि लक्ष्य अघि नै भवन निर्माण सकिएको जानकारी दिए। १ वटा सभा हल, वडाध्यक्ष, सचिव, वडा सदस्य, प्राविधिक, सहयोगी र भण्डारण कक्ष भएको भवनमा ४ वटा शौचालय र शयनकक्ष छन्। वडाध्यक्ष मिम पुनले हस्तान्तरण भएपछि नयाँ भवनबाट सेवा सुरु गर्ने बताए। यसअघि भीम मावि परिसरमा रहेको साविक देविस्थान गाविसको पुरानो र जीर्ण भवनबाट वडा कार्यालय सञ्चालन हुँदै आएको थियो। ७ वटा वडा रहेको मालिका गाउँपालिकाको यसअघि वडा नं ३ को किटिनिमा भवन निर्माण भएको थियो। वडा नं ६ को कार्यालय तत्कालीन दरवाङ गाविसको भवनबाट सञ्चालन हुने गरेको छ। आगामी आर्थिक वर्षका लागि गाउँपालिकाको प्रशासकीय, वडा नं १ र ७ को भवन बनाउन २ करोड रुपैयाँ बजेट विनियोजन भएको अध्यक्ष बेगप्रसाद गर्बुजाले बताए। वडा नं २ रुम र वडा नं ४ ओखरबोटको कार्यालय पनि पुरानो भवनबाट सञ्चालन हुँदै आएको छ।"
धरानका मेयर हर्क सम्पाङलाई कारबाहीको माग गर्दै प्रशासन कार्यालय घेराउ,"धरान : धरानका मेयर हर्क साम्पाङलाई सार्वजनिक सम्पत्ति तोडफोड गरेको अभियोगमा कारबाहीको माग गर्दै जिल्ला प्रशासन कार्यालय घेराउ गरिएको छ। धरान१३ धरान उपमहानगरपालिका१३ का बासिन्दाले मंगलबार कार्यालयमा घेराउ गरी धर्ना दिएका छन्। मेयर साम्पाङले धरान१३ को अमर बस्तीको खहरेखोला नियन्त्रण गर्न लगाइएको ग्याबिन वाल भत्काएको भन्दै स्थानीय बासिन्दाले उनी विरुद्ध कारबाहीको माग गर्दै जिल्ला प्रशासनमा उजुरी दिएका थिए। उजुरी दिँदा समेत सुनसरीका प्रमुख जिल्ला अधिकारी रामचन्द्र तिवारीले दोषीमाथि कारबाही गर्न चासो नदिएपछि स्थानीय बासिन्दा आन्दोलनमा उत्रनु परेको अमर बस्ती उपभोक्ता समितिका अध्यक्ष राजु राईले बताए। उनले आफ्नो गाउँको खोला नियन्त्रण गर्न लगाइएको ग्याबिन बाल भत्काउनेलाई पक्राउ गरी कारबाही नगरिए सशक्त आन्दोलन गर्ने चेतावनी दिए। प्लेकार्डसहित कार्यालयमा उपस्थित भएका स्थानीयले तार जाली भत्काउन लगाउने हर्क साम्पाङलाई कारबाही गर्, शान्ति सुरक्षा कायम गर्, सामाजिक सद्भाव कायम गर्, सार्वजनिक सम्पत्तिको संरक्षण गर जस्ता नारा लगाएका थिए। सुनसरीका प्रमुख जिल्ला अधिकारी रामचन्द्र तिवारीले आन्दोलनमा उत्रिएका स्थानीय बासिन्दालाई ग्याबिन वाल भत्काएको विषयमा छानबिन गरि दोषी उपर कारबाही गर्ने प्रतिबद्धता जनाएपछि आफूहरू धरान फर्किएको स्थानीय कुलबहादुर रानामगरले बताए। उनले सार्वजनिक सम्पत्ति तोडफोड गर्नेलाई कारबाही नगरी स्थानीय प्रहरी प्रशासन निरीह बनेको आरोप लगाए। प्रजिअ तिवारीले ग्याबिन बाल भत्काएको विषयमा कानुनी प्रक्रिया अगाडि बढाउने बताए।"
मधेस आन्दोलनमा भत्काइएको गिरिजाको सालिक निर्माण गरी अनावरण,"वीरगन्ज : वीरगन्जमा मधेस आन्दोलनका क्रममा आन्दोलनकारीले तोडफोड गरेर भत्काएको पूर्वप्रधानमन्त्री स्व गिरिजाप्रसाद कोइरालाको सालिक ९ वर्षपछि फेरि ठडिएको छ। वीरगन्ज महानगरपालिका२ छपकैयाको इदगाह चोकमा जिपी कोइराला फाउण्डेशनले पुनर्निर्माण गरी ठड्याएको नेपाली कांग्रेसका पूर्वसभापति समेत रहेका स्व कोइरालाको शालीक मंगलबार कांग्रेसका बरिस्ठ नेता शेखर कोइरालाले अनावरण गरेका हुन्। स्व कोइरालाको १०१ औं जन्मजयन्तीका दिन पुनर्निर्मित सालिकको अनावरण गरिएको हो। सालिक अनावरण कार्यक्रममा नेपाली कांग्रेसका सहमहामन्त्री बद्री पाण्डे,केन्द्रीय सदस्यहरू शंकर भण्डारी, रमेश रिजाल, अजय चौरसिया, अनिल रुंगटा, जिल्ला सभापति जनार्दन सिंह क्षेत्री, प्रदेशसभा सदस्य श्याम पटेल, शंकर चौधरी लगायतको सहभागिता थियो। फाउन्डेसनले नै २०७२ असार १८ गते स्थापना गरेको स्व कोइरालाको सालिक मधेस आन्दोलनमा २०७२ भदौ १५ गतेका दिन आन्दोलनकारीले तोडफोड गरेर भत्काई दिएका थिए। त्यही स्थानमा अहिले फेरि स्व कोइरालाको पूर्ण कदको नयाँ सालिक निर्माण गरी अनावरण गरिएको हो। फाउण्डेशनका मधेस प्रदेश अध्यक्ष महम्मद शाहबुद्धिनका अनुसार मधेस प्रदेश सरकारबाट प्राप्त १६ लाख रुपैयाँ बजेटबाट इदगाह चोकमा स्व कोइरालाको पूर्ण कदको नयाँ सालिक निर्माण गरी अनावरण गरिएको हो। पित्तल लगायतका धातुबाट निर्मित करिब ६ फिट उचाइको उक्त सालिक ११ लाख रुपैयाँमा काठमाडौंबाट खरिद गरेर ल्याइएको उनले जानकारी दिए। मधेश प्रदेश सरकारबाट प्राप्त कूल १६ लाख रुपैयाँ बजेटमध्ये ११ लाख रुपैयाँमा सालिक खरिद गरिएको र बाँकी ५ लाख रुपैयाँ सालिक राखिएको पार्कको मर्मत सम्भार र सौन्दर्यकरणमा खर्च गरिएको उनले बताए।"
हदबन्दी छुटको जग्गा बिक्री गर्न पाउने विधेयक पारित,"काठमाडौं : हदबन्दी छुटको जग्गा बेच्न पाउने गरी सरकारले ल्याएको विधेयक सोमबार प्रतिनिधिसभाबाट पारित भएको छ। लगानी सहजीकरणसम्बन्धी केही नेपाल ऐनलाई संशोधन गर्न बनेको विधेयक प्रतिनिधिसभाबाट सोमबार पारित भएको हो। उद्योग वाणिज्य तथा आपूर्तिमन्त्री दामोदर भण्डारीले पेस गरेका हुन् । संशोधित भूमिसम्बन्धी ऐन, २०२१ को दफा १२ मा थप गरेर भनिएको छ, सरकारद्वारा जारी सूचित आदेशबमोजिम स्वीकृति लिई हदबन्दीभन्दा बढी जग्गा खरिद गर्न अनुमतिप्राप्त सार्वजनिक संस्था, उद्योग, प्रतिष्ठान, कम्पनी, आयोजना, शिक्षण संस्था वा अन्य कुनै संस्थाको रोजगारी तथा उत्पादन नघट्ने र निरन्तर सञ्चालन हुन सक्ने भएमा बैंक तथा वित्तीय संस्थाको ऋण परफारक र दायित्व भुक्तानी गर्नका लागि खरिद गरेको हदभित्रको जग्गा मन्त्रालयले तोकेको शर्तको अधिनमा रही मन्त्रालयको स्वीकृतिमा एक पटकका लागि बिक्री वितरण गर्न बाधा पर्ने छैन। प्रमुख प्रतिपक्षि नेपाली कांग्रेसका सांसद प्रदीप पौडेलले संयुक्त संशोधनकर्ताको तर्फबाट प्रदीप पौडेलले संशोधन प्रस्तुत गर्दै छलफलमा भाग लिएका थिए। सांसद पौडेलले विधेयकलाई निर्णयार्थ प्रस्तुत नगरी समितिमा पठाउने निर्णय गर्न माग गरेका थिए। हदबन्दीभित्रको जग्गा बिक्री गर्न पाउनुपर्छ। यसलाई स्पष्ट रूपमा भनौं। हदबन्दी छुटको निर्णय नेपाल सरकारले गर्छ भने त्यो जग्गा बिक्रीको स्वीकृति पनि नेपाल सरकारले नै दिने व्यवस्था गर्नु उपयुक्त हुन्छ। हदबन्दीभन्दा बाहिरको जग्गा बिक्री गर्न नपाउनु कानुनको मूल मर्म र अदालतको निर्णयलाई ख्याल गरेर यसमा हामीले उल्लेख गरे झैं थप गर्न चाहन्छु, सांसद पौडेलले भने, यो अदालतको निर्णयसँग पनि जोडिएको छ। अदालतको निर्णयसँग बाझिने गरी हामीले संशोधन गरेर त्यो कार्यान्वयन हुँदैन। बैठकमा भएको दफावार छलफलमा संशोधन प्रस्तुत गर्दै नेपाली कांग्रेसका सांसद अर्जुन नरसिंह केसी सर्वोच्च अदालतले स्वीकार नगर्ने दाबी गरे। फुर्सदै नहुने गरि यो विधेयक किन प्रस्तुत गरियो ? त्यसतर्फ म अत्यन्तै गम्भीर छुँ। यो दुराशययुक्त छ, सांसद केसीले भने, समितिमा लगेर दफावार छलफल हुन सक्थ्यो। एकैचोटी संसद्मा प्रस्तुत गर्ने र छलफल गरी पारित गर्ने जुन कार्य भएको छ। यो नीतिगत भ्रष्टाचारको नमुनाका रूपमा लिएको छुँ। सर्वोच्च अदालतले स्वीकार गर्ने दस्तावेजका रूपमा यो रहन्न। कांग्रेस सांसद रामहरि खतिवडा, नेपाल मजदुर किसान पार्टीका सांसद प्रेम सुवालले पनि हदबन्दी छुटको जग्गा बिक्री गर्न पाउने प्रावधान हटाउन माग गरेका थिए। संशोधन प्रस्ताव बहुमतले अस्वीकृत भएको छ। विधेयक पारित भएसँगै हदबन्दी छुटमा पाएको जग्गा एक पटकका लागि बिक्री गर्न पाइने भएको छ। विधेयक राष्ट्रिय सभाबाट स्वीकृत भए उद्योगहरूले हदबन्दी छुटमा पाएको जग्गा एक पटकका लागि बिक्री गर्न पाइनेछ। भूमिसम्बन्धी ऐनमा पहाडमा व्यक्तिसंस्थाले अधिकतम ७५ रोपनी, उपत्यकामा २५ रोपनी र तराईमा १० बिघासम्म जग्गा राख्न पाउने व्यवस्था छ। उद्योग, कम्पनी, प्रतिष्ठान वा संस्थालाई प्रयोजन खुलाएर हदबन्दीभन्दा बढी जग्गा पनि राख्न दिने कानुनी व्यवस्था छ। तत्कालीन केपी शर्मा ओली नेतृत्वको सरकारले भूमिसम्बन्धी ऐन संशोधन गरेर हदबन्दीभन्दा बढीको जग्गा बिक्री गर्न बाटो खुला गरेकामा सर्वोच्च अदालतले उक्त संशोधन बदर गरेको थियो। प्रधानन्यायाधीश विश्वम्भरप्रसाद श्रेष्ठसहित न्यायाधीशहरू ईश्वरप्रसाद खतिवडा, प्रकाशमानसिहं राउत, सपना प्रधान मल्ल र सुष्मालता माथेमाको संवैधानिक इजलासले बदर गरेको हो।"
"आगामी तीन दिन यी स्थानमा भारी वर्षा हुने, सतर्कता अपनाउन अनुरोध","काठमाडौं : हाल देशभर मनसुनी वायुको प्रभाव रहेको छ। देशभर साधारणतया देखि पूर्णतया बदली रहेको छ। कोशी, मधेश, बागमती र गण्डकी प्रदेशका केही स्थानहरूमा, लुम्बिनी प्रदेशका थोरै स्थानहरूमा तथा बाँकी प्रदेशका एकदुई स्थानमा मेघ गर्जनचट्याङ्ग सहित हल्का देखि मध्यम वर्षा भइरहेको मौसम पूर्वानुमान महाशाखाले जनाएको छ। आज देशैभरका धेरै स्थानहरूमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको महाशाखाको बुलेटिनमा उल्लेख छ । साथै बागमती, गण्डकी, लुम्बिनी, कर्णाली र सुदूरपश्चिम प्रदेशका थोरै स्थानहरूमा तथा कोशी र मधेश प्रदेशका एकदुई स्थानमा भारी वर्षाको पनि सम्भावना रहेको छ। बागमती, गण्डकी र लुम्बिनी प्रदेशका एकदुई स्थानमा धेरै भारी वर्षाको पनि सम्भावना रहेको महाशाखाले जनाएको छ। बुधबार पनि देशका धेरै स्थानहरूका मेघ गर्जनचट्याङ्ग सहित हल्का देखि मध्यम वर्षाको सम्भावना रहेको छ । साथै कोशी, बागमती, गण्डकी, लुम्बिनी र सुदूरपश्चिम प्रदेशका थोरै स्थानहरूमा तथा कर्णाली प्रदेशका एकदुई स्थानमा भारी वर्षाको पनि सम्भावना रहेको छ। बागमती, गण्डकी र लुम्बिनी प्रदेशका एकदुई स्थानमा धेरै भारी वर्षाको पनि सम्भावना रहेको छ । बिहीरबार पनि देशभर साधारणतया देखि पूर्णतया बदली रहने छ । देशैभरका धेरै स्थानहरूका मेघ गर्जनचट्याङ्ग सहित हल्का देखि मध्यम वर्षाको सम्भावना रहेको छ । साथै कोशी, बागमती, गण्डकी र लुम्बिनी प्रदेशका थोरै स्थानहरूमा तथा बाँकी प्रदेशका एकदुई स्थानमा भारी वर्षाको पनि सम्भावना रहेको छ। कोशी र लुम्बिनी प्रदेशको एकदुई स्थानमा धेरै भारी वर्षाको पनि सम्भावना रहेको बुलेटिनमा उल्लेख छ । देशका विभिन्न ठाउँमा भारी वर्षा हुने भएकोले ती क्षेत्रमा हुन सक्ने गेग्रान बहाव, बाढी, पहिरो तथा भूक्षयका जस्ता प्रकोपको जोखिम वा क्षतिबाट बच्न तथा यसबाट ती क्षेत्रहरूमा दैनिक जनजीवन लगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने सम्भावना रहेकोले आवश्यक सतर्कता अपनाउनु महाशाखाले अनुरोध गरेको छ।"
साल्ट ट्रेडिङले बढायो नुनको मूल्य,"काठमाडौं : साल्ट ट्रेडिङ कर्पोरेसनले नुनको मूल्य बढाएको छ। कम्पनी सञ्चालक समितिको मंगलबार बसेको बैठकले नुनको मूल्य बढाउने निर्णय गरेको हो। निर्धारण गरिएको थोक बिक्री मूल्य अनुसार आयो नुन प्रतिकिलो २३ रुपैयाँ र न्यू शक्ति नुन प्रतिकिलो १७ रुपैयाँ कायम गरिएको छ। उपभोक्ताका लागि आयो नुन प्रति किलो २६ रुपैयाँ, न्यू शक्ति नुन प्रतिकिलो २० रुपैयाँ र भानु नुन ९ रुपैयाँ कायम गरिएको छ। यसअघि आयो नुनको थोक बिक्री मूल्य २० रुपैयाँ थियो। निर्धारण गरिएको मूल्य आज राति १२ बजेबाट लागू हुने छ। कर्पोरेसनका नायब प्रमुख कार्यकारी अधिकृत कुमार राजभण्डारी नुनको मूल्य समायोजन गरिएको बताए।"
विपद् व्यवस्थापनका लागि उच्च सतर्कता अपनाएका छौं,"मुक्तिराम खनाल । बर्खायाम सुरु भएपछि हुने विपद्को जोखिम न्यूनीकरणका लागि अर्घाखाँचीको सन्धिखर्क नगरपालिकाले नगरस्तरीय विपद् व्यवस्थापन समितिबाट विभिन्न निर्माण गरेर उच्च सतर्कता अपनाएको छ। पहाडी जिल्ला भएकाले पहिरो जाने र खोलाहरूमा बाढीबाट हुने क्षति कमी गर्नका लागि विपद् प्रतिकार्य योजनाअनुसार विशेष योजनाका साथ काम गरेका छौं। नगरपालिकाका६ नरपानी, ७ खाँचीकोट, ९ अर्घा र ११ डिभर्ना विपद्को उच्च जोखिममा छन्। यस स्थानमा जान सक्ने सम्भावित पहिरोबाट क्षति हुन नदिन र भैहालेमा जनचेतनामूलक कार्यक्रम सँगै सतर्कता लागि क्विक रेस्पोन्स टिम बनाएर तयारी अवस्थामा राखिएको छ। नगरमा जेसिभी, गाडीहरू तयारी अवस्थामा छन्। स्थानीय प्रशासन, सुरक्षाकर्मी र जिल्ला स्तरीय विपद् व्यवस्थापन समितिसँग समन्वय गरेर तयारी गरिएको छ। विपद्को समयमा उद्धारका लागि चाहिने उद्धार सामग्रीहरू नगरपालिकाको तर्फबाट सुरक्षाकर्मीलाई प्रदान गरिएको छ। विपद्मा स्वास्थ्य समस्यालाई निराकरण गर्न स्वास्थ्य सामग्री तयारी अवस्थामा छ। गोरुसिंगे सन्धिखर्क सडकको फुद्बाङदेखि घुम्तीसम्मको सडकमा पहिरो जान सक्ने र जसका कारण सडक अबरुद्ध हुन सक्ने भएकाले वैकल्पिक सडक भुवनडाँडा तर्फबाट मर्मत गरेर राखेका छौं। सन्धिखर्क १ र २ को सिमाना चुत्राबेँसीको बागीखोला कजवेयमा खोलाले भरेको नदीजन्य पदार्थले खोला छेकिएर बस्तीमा पस्ने जोखिम बढेपछि खोलाले थुपारेको ढुंगा तथा बालुवा निकालेका छौं। जसले गर्दा बागी खोला सलल बग्ने छ। विपद् एउटै पालिकामा मात्र नआउने भएकाले अन्तर पालिका स्तरीय विपद् व्यवस्थापन समितिसँग पनि समन्वय र सहकार्य गरेर अगाडि बढेका छौं। ( खनाल सन्धिखर्क नगरपालिकाको राजस्व शाखा प्रमुख तथा विपद् व्यवस्थापन फोकल प्रसन हुन्। )"
"कानुनविपरीत काम गरेको भन्दै म्यानपावर कार्यालयमा सिल, दुई जना भारतीय पक्राउ","परासी : नवलपरासीको परासी बजारमा कानुनविपरीत काम गरेको भन्दै जेडी म्यानपावर सर्भिसेज मा सिल गरिएको छ। कानुनविपरीत काम गरेको भन्दै श्रम तथा रोजगार कार्यालयले बोर्ड हटाएर म्यानपावरको कार्यालय मंगलबार सिल गरेको हो। कार्यालयको समन्वयमा प्रहरीको टोलीले प्रतिबन्धित मुलुक रसियालगायतका देशमा पठाउनका लागि खोलिएको म्यानपावरका भारतको महाराष्ट्र जिल्ला मुम्बई पोष्ट बर्भे नगर, असल्फा बस्ने २४ वर्षीय रविन्द्र राणे र मुम्बई जिपिओ कोलाव बस्ने ३७ वर्षीय जावेद मसिहलाई पक्राउ गरेको छ। जिल्ला प्रहरी कार्यालयका प्रहरी निरीक्षक सुदर्शन पन्थीका अनुसार पक्राउ परेका उनीहरुबाट ल्याबटप, मोबाइल, भारतीय आधार कार्ड, भारतीय बैंकको चेकबुब र डेबिड कार्डसमेत बरामद भएको छ। भारतबाट नवलपरासी आएका उनीहरूले रसिया, इटली, अष्ट्रेलिया लगायतका मुलुकमा रोजगारका लागि पठाउने भन्दै साता दिनअघि कार्यालय खोलेर बसेका थिए। उनीहरूले डकुमेन्ट र रकम लिएपछि भारत हुँदै अन्य मुलुकमा पठाउने गरेको अनुसन्धानमा खुलेको प्रहरी निरीक्षक पन्थीले जानकारी दिए। नवलपरासीको सीमावर्ती भारतीय बजार ठूठीबारीका सन्तोष राम निवासले नेपालीहरुलाई पठाउनका लागि परासीमा सम्पर्क कार्यालय खोलेर पठाएको प्रहरीले जनाएको छ। म्यानपावरको मुख्य कार्यालय महाराष्ट्रमा छ। कार्यालय खोलेको छोटो समय भएकाले उनीहरूबाट अहिलेसम्म नेपालीहरू ठगिएको भन्ने बारे कुनै जानकारी नआएको प्रहरीले जनाएको छ। पक्राउ परेका उनीहरूबाट ठगी सम्बन्धी कुनै प्रमाण फेला नपरेको श्रम तथा रोजगार कार्यालय बुटवलका सूचना अधिकारी केशवराज भट्टराईले जानकारी दिए।"
सरकारी जागिर छाडेर व्यावसायिक कखुरापालन,"दोलखा : भीमेश्वर नगरपालिका४ जिलुकी जिष्णुकुमारी उप्रेतीले सरकारी जागिर छाडेर कुखुरापालन व्यवसाय अंगालेकी छन्। नेपालीहरूले कृषि र पशुपालनलाई खासै चासो नदिराखेको अवस्थामा १३ वर्ष लामो समयसम्मको शिक्षण पेसा छोडेर कुखुरापालन गर्न थालेकी हुन्। सरकारी जागिर खाने धेरैको रहर हुन्छ। जागिर स्थायी बनाएर ढुक्कको जीवन निर्वाह गर्न चाहनेहरूका बीच जागिर स्थायी हुने बित्तिकै उनले कुखुरापालन गर्न व्यवसाय रोजिन्। प्रावि तहमा १३ वर्षको शिक्षण अनुभव बटुलेकी उप्रेतीले भीमेश्वर नगरपालिका७ साखिनेमा ५ रोपनी जग्गा लिएर अण्डा उत्पादनका लागि दोलखा कृषि उद्यम प्रालि खोलेकी छन्। अहिले कुखुरा फार्ममा ६ हजार कुखुरा छन्। ४९ सय कुखुराले दैनिक अण्डा दिन्छ। चरिकोट बजार लगायत मैनापोखरी र बनेपा बजारसम्म यहाँ उत्पादित अण्डा जाने गरेको छ। उनको आजभोलि बिहान ४ बजेदेखि बेलुकासम्म कुखुराको स्याहारसुसारमा समय बित्ने गर्छ। साढे दुई करोड लगानीमा सुरु भएको उनको कुखुरा फार्ममा ५ जनाले रोजगारी पाएका छन्। सुरुमा ३ हजार कुखुराबाट उनले व्यवसाय सुरु गरेकी हुन्। कुखुरापालन व्यवसायको पर्याप्त ज्ञान नहुँदा उनले सुरुमा घाटा व्यहोर्न परेको थियो। आफूसँग भएको र अगाडि जोडिएको सम्पतिले पनि धान्न नसक्ने गरी व्यापारको घाटा व्यहोर्नु परेको उनले बताइन्। बिहान खाए बेलुका के खाउ भन्ने अवस्थाबाट दैनिकी चलाउनुपर्ने अवस्था सिर्जना भयो। उनलाई दैनिक साहुको फोनले हैरान बनाउन थाल्यो। जीवनमा सबै गुम्यो अब उठ्न सक्ने कुनै आधार छैन भन्ने पीडा हुन थाल्यो । त्यसमा पनि समाजमा महिलालाई हेर्ने दृष्टिकोण अलिकति फरक हुने हुँदा मानसिक रुपमा विचलन आउन थाल्यो। तर आँट गरेर अघि बढ्नुपर्छ भनेर कम्मर कसेर अघि बढेको उनको भनइ थियो। हार नमानी फेरि २०७७ सालमा ऋण थप गरी १ हजार ७ सय चल्ला पालन सुरु गरें, उनले भनिन्। १७ सय कुखुराले अण्डा दिन सुरु गरेपछि अण्डा बेचेको पैसाले लगतै अरु कुखुरा थप गरेर व्यापारलाई लयमा फर्काएको उनले बताइन्। ऋण लाग्यो तर जिन्दगी भासिएको छैन भनेर आँट गरें। केही सुधार हुँदै गयो। यसैबाट छोराछोरी पढाउन र व्यवहार धान्न पुग्दै आयो। अहिले ऋण तिर्न सजिलो हुँदै आएको छ। हाल ५ रोपनी जग्गा र भएका संरचनाबाहेक ७० लाखको कुखुरा छ। खर्च कटाएर मासिक ३ लाख नाफा रहन्छ, उनले भनिन्। दैनिक १८१९ बाक्सा अण्डा टिप्ने र बजार पठाउने चटारो हुन्छ। पढे लेखेको मान्छेले कृषि पेसा गर्नु हुँदैन भन्ने नेपाली समाजको मान्यतालाई तोडेर समाजमा नयाँ पुस्तालाई उद्यमी बन्न प्रेरणा मिलोस् भनेर यो पेशाा रोजेको हो, उनले भनिन्। स्थानीय सरकारले बजार व्यवस्थापनमा सहयोग गरेर स्थानीय उत्पादन र आयातित उत्पादनको गुणस्तर हेरेर बजारको सुनिश्चित गरिदिए प्रोत्साहन मिल्ने उनको भनाइ छ।"
कर्णालीमा उद्यमशीलता प्रेणा सम्मेलन हुँदै,"वीरेन्द्रनगर : कर्णालीमा उद्यमशीलता प्रेणा सम्मेलन हुने भएको छ। राष्ट्र निर्माण मञ्च नेपाल र उद्यमशील युवा सिर्जनशील युवा राष्ट्रिय अभियानको आयोजनामा कर्णालीमा उद्यमशीलता वृद्धि गर्न उद्यमशीलता प्रेणा सम्मेलन आयोजना गर्न लागिएको हो। उद्यमशील युवा सिर्जनशील युवा राष्ट्रिय अभियानका संयोजक भुपेन्द्रजंग शाहीले मंगलबार पत्रकार सम्मेलन गरी कर्णालीमा आयोजना हुन लागेको उद्यमशीलता प्रेणा सम्मेलनका विषयमा जानकारी दिए। कर्णाली प्रदेशका मुख्यमन्त्री यामलाल कंडेलको प्रमुख आतिथ्यतामा हुने सम्मेलनमा राष्ट्रिय स्तरका सफल उद्यमी तथा व्यवसायीका साथै कर्णालीका उद्यमी युवा तथा उद्यम गर्न चाहने युवाहरूको व्यापक रुपमा सहभागिता रहने आयोजकले जनाएको छ। पत्रकार सम्मेलनमा उद्यमशील युवा सिर्जनशील युवा राष्ट्रिय अभियानका संयोजक भुपेन्द्रजंग शाहीले भने, आर्थिक समृद्धि अहिले राष्ट्रको मूल मुद्दा हो। आर्थिक समृद्धि विना देशको विकास र नागरिकको जीवनस्तरमा आमूल रूपान्तरण सम्भव छैन। देशकै प्रमुख चुनौती बनेको आर्थिक अवस्था र बेरोजगारी समस्या हल गर्नका लागि व्यापक आर्थिक लगानी र उद्यमशीलता प्रवर्द्धन जरुरी छ। त्यसैका लागि बुधबार सुर्खेतमा कर्णाली प्रदेश स्तरीय उद्यमशीलता प्रेरणा सम्मेलन आयोजना गरेका छौं। नीति निर्माता, बजार निर्माता र उद्यमशीलहरू एक ठाउँमा हुने यो सम्मेलनमा विभिन्न मन्त्रालय लगायत देशका नीति निर्माणमा महत्वपूर्ण भूमिका निर्वाह गर्ने व्यक्तित्वहरुको सहभागिता रहनेछ। विभिन्न बैंक, बैंकरहरू, नेपाल उद्योग वाणिज्य महासंघका प्रतिनिधिहरु, उद्यमशीलता इकोसिस्टम साझेदारहरूका साथै निजी क्षेत्रका प्रतिनिधिहरू पनि सम्मेलनमा सहभागी हुनेछन्। उधमि बन्न चाहने र आफै स्वरोजगार बन्न चाहने युवाहरूको सहभागिता हुने सम्मेलनमा राष्ट्रिय, प्रदेश र स्थानीय तहका उद्यमशीलता इकोसिस्टम साझेदार र नीति निर्माताहरूसँग चरणवद्ध छलफल गरिनेछ। कार्यक्रममा उद्यमशीलता र आर्थिक विकाससँग सम्बन्धित विज्ञ र सरोकारवालाहरू, प्रादेशिक प्रतिनिधित्व हुने गरी युवा सहभागिता रहनेछ।"
वीरगन्जको सिद्धार्थ बैंकमा आगलागी : दुई करोडभन्दा बढीको क्षति भएको अनुमान,"वीरगन्ज : वीरगन्जको आदर्शनगरस्थित सिद्धार्थ बैंकमा सोमबार भएको भीषण आगलागीबाट दुई करोडभन्दा बढीको भौतिक क्षति भएको प्रारम्भिक अनुमान गरिएको छ। आदर्शनगरस्थित होटल सुरजसंगै टाँसिएको पाँच तल्ले भवनमा रहेको बैंकको शाखा कार्यालयमा सोमबार अपरान्ह ३ बजेदेखि लागेको आगो राति १० बजेतिर मात्रै नियन्त्रणमा आएको थियो । आगो निभाउन पर्सा,बारा र भारत रक्सौलका गरी १० वटा वारुण यन्त्र र नेपाल प्रहरी ,सशस्त्र प्रहरी, स्थानीयबासी खटिएका थिए। बैंकको स्टोर रुमबाट विद्युत सर्ट भएर सल्किएको आगो भुंई तल्लाबाहेक चार वटै तल्लामा फैलिएको थियो । आगलागीबाट करिब दुई करोडभन्दा बढीको क्षति भएको प्रारम्भिक अनुमान गरिएको वडा प्रहरी कार्यालय विर्ताका प्रहरी निरीक्षक पुष्कर बोगटीले जानकारी दिए। उनले भने,'बैंक सञ्चालन रहेका चार वटै तल्लामा आगो सल्किएको थियो । फर्निचर,कागजपत्र, कम्प्युटर लगायतका उपकरण सबै जलेर नष्ट भएका छन् । नगद रकम र चेकहरु भने सुरक्षित निकालियो ।' आगलागीबाट भएको क्षतिको यकिन विवरण संकलन भइरहेको र अहिलेसम्मको अनुमानमा दुई करोडभन्दा बढी नै क्षति भएको अनुमान गरिएको उनले बताए ।"
पहिराले कालीगण्डकी करिडोर अवरुद्ध,"बागलुङ : अविरल वर्षाले सडकमाथिबाट पहिरो खस्दा कालीगण्डकी करिडोर अवरुद्ध भएको छ। बागलुङको जैमिनी नगरपालिका५ माझबौरस्थित सडकमाथिबाट पहिरो खस्दा करिडोर अवरुद्ध हुँदा मुक्तिनाथ जाने भारतीय पर्यटकसहित जैमिनीको छिस्ती, जैदी, अर्जेवा, बिनामारेलगायत स्थानबाट जिल्ला सदरमुकाम बागलुङ बजार आउने सवारीसाधन ठप्प भएका छन्। जैमिनी नगरपालिकाका उपप्रमुख हरिहर शर्माले राष्ट्रिय गौरवको सो आयोजनाले सडक खुलाउने प्रयास गरे पनि भारी वर्षाका कारण उपकरण सञ्चालन गर्न नसकेको बताए। वर्षा नरोकिँदासम्म सडक खुलाउन नसकिने उनले जानकारी दिए। उनले भने, 'अहिले भारी वर्षा जारी रहेको हुँदा सडक खुलाउन सकिएको छैन, अहिले पनि सडकमाथिबाट लगातार पहिरो खसिरहेको छ।' यसैगरी करिडोरको बागलुङ नगरपालिका१० दब्ल्याङमा पनि पहिराले सडक अवरुद्ध भएको छ। भारी वर्षाका कारण खुलाउन नसकिएको बागलुङ नगरपालिकाका उपप्रमुख राजु खड्काले जानकारी दिए। सडक अवरुद्ध हुँदा दक्षिण बागलुङ सिधा यातायातबाट विच्छेद भएको छ।"

शीर्षक,विवरण
"गुल्मी र प्युठानको सिमानामा जीप दुर्घटना, १२ जना घाइते","गुल्मी : गुल्मी र प्युठान जिल्लाको सिमाना अग्लुङ्ग फेदीमा जीप दुर्घटना हुँदा १२ जना घाइते भएका छन्। मालिका गाउँपालिका८, सिमलटारीदेखि प्युठान गौमुखीतर्फ जाँदै गरेको ग १ ज ४५३३ नम्बरको जीप दुर्घटना भएको जिल्ला प्रहरी कार्यालय गुल्मीले जनाएको छ। घाइते हुनेमा मालिका गाउँपालिका८ का पबित्रा जिसी, सुशील खत्री, भरत सुनार, फज बहादुर खत्री,माया पाठक,कमला खत्री,पवित्रा खत्री, मुसि खत्री, सुगम बोहरा, ज्ञानी खत्री र मालिका गाउँपालिका५ का बिप्सन जिसी घाइते भएका छन्। चालक कृष्ण बहादुर खत्रीको बायाँ कुममा चोट लागेको प्रहरीले जनाएको छ। जीपमा सवार सबै यात्रु घाइते भएका हुन्। घाइते सबैको अवस्था सामान्य रहेको प्रहरीले जनाएको छ। प्रहरीका अनुसार घाइतेलाई थप उपचारका लागि पुर्कोटदह स्वास्थ्य संस्थामा लागि ल्याउने कार्य भइरहेको छ। घाइते भएका पाँच जनालाई मदाने गाउँपालिका१ अग्लुङ्गको एम्बुलेन्स मार्फत गुल्मी अस्पताल पठाइएको वडाध्यक्ष सुशील चन्दले जानकारी दिए। उनीहरू भोलि अर्थात् माघे संक्रान्तीका दिन धार्मिक स्थल गौमुखीमा दर्शन र मेला अवलोकनका लागि जाँदै गरेको जिल्ला प्रहरी कार्यालय गुल्मीका प्रहरी निरीक्षक भूपेन्द्र थापाले बताए। प्युठान लगायत आसपासका जिल्लाबाट माघे संक्रान्तीमा दर्शनका लागि हजारौं श्रद्धालु गौमुखी पुग्ने गर्छन्। सवारी चालकको स्वास्थ्य अवस्था सामान्य रहेको बताइएको छ। जीप सडकदेखि १०१५ मिटर तल खसेको छ। घटना बारे थप अनुसन्धान भइरहेको प्रहरीले जनाएको छ।"
मुक्तिनाथ विकास बैंकको अठारौं वार्षिक साधारण सभा सम्पन्न,"मुक्तिनाथ विकास बैंकले पुस २९ गतेका दिन पोखरामा आफ्नो अठारौं वार्षिक साधारण सभा सम्पन्न गरेको छ। बैंकका सञ्चालक समितिका अध्यक्ष भरतराज ढकालको अध्यक्षतामा सम्पन्न उक्त कार्यक्रममा आव २०८००८१ को वार्षिक प्रतिवेदन पारित गर्दै प्रति सेयर सय रुपैयाँका दरले १ अर्ब बराबरको मुक्तिनाथ ८५ प्रतिशत अविमोच्य असञ्चित अग्राधिकार सेयर सम्बन्धित नियमानकारी निकायको स्वीकृतिपश्चात जारी गर्ने प्रस्ताव समेत स्वीकृत गरेको छ। यसै सभाबाट आव २०८१०८२ को लागि लेखापरीक्षकको नियुक्ति लगायतका सामान्य प्रस्तावहरु पारित गरेको छ। साथै, साधारण सभाको अवसरमा बैंक स्थापना गर्न पहल गरेका सुरुका ३० जना संस्थापक सेयरधनीहरू, बैंकको उन्नयनमा अतुलनीय योगदान दिने अन्य संस्थापक सेयरधनीहरु तथा सञ्चालक सदस्यहरूलाई सम्मान गरिएको थियो। विशेष प्रस्तावको रुपमा रहेको काठमाडौं२८, कमलादीमा अवस्थित केन्द्रीय कार्यालय, बैंकको नवनिर्मित आफ्नै केन्द्रीय कार्यालय भवन, लाजिम्पाट काठमाडौंमा स्थानान्तरण गर्ने लगायतका सबै प्रस्तावहरू सर्वसम्मत रूपले पारित भएका छन् ।"
"क्यालिफोर्नियाको आगलागी : मृत्यु हुनेको संख्या २४ पुग्यो, मंगलबार झन् तीव्र हावा चल्ने चेतावनी","काठमाडौं : अमेरिकाको क्यालिफोर्नियामा लागेको आगलागीबाट मृत्यु हुनेको संख्या २४ पुगेको छ। क्यालिफोर्नियाका गर्भनर गभिन न्युसमले २४ जनाको मृत्यु भएको पुष्टि गरे। क्यालिफोर्नियाको लस एन्जलसमा लागेको आगलागी अमेरिकी इतिहासकै ठूलो प्राकृतिक विपत्ति रहेको उनले जानकारी दिएका छन्। आगलागीबाट हजारौं घरहरू जलेर ध्वस्त भएका छन्। उनका अनुसार आगलागीबाट कम्तिमा एक लाख मानिसहरू विस्थापित भएका छन्। जंगलबाट लागेको आगलागी तेज हावाका कारण बस्तीसम्म आइपुगेको र हप्ता दिनसम्म पनि आगलागी नियन्त्रण बाहिर रहेको अमेरिकी अधिकारीहरूले जानकारी दिएका छन्। आगलागी नियन्त्रणमा आउन नसकेपछि थप ८७ हजार मानिसलाई घर छाड्न निर्देशन दिइएको बीबीसीले उल्लेख गरेको छ। उनीहरूलाई बिहीबारसम्म त्यस क्षेत्रमा जान वर्जित गरिएको छ। नवनिर्वाचित राष्ट्रपति डोनाल्ड ट्रम्पले प्रभावित क्षेत्रमा आगो नियन्त्रण र उद्धारको काममा भइरहेको ढिलाइप्रति विरोध जनाएका छन्। उनले सही तरिकाले उद्धारकार्य नभएको भन्दै त्यहाँका निकाय प्रमुखहरूको निन्दा गरेका हुन्। उनले जनप्रतिनिधिलाई प्रत्यक्षरूपमा उद्धारमा खटिन अपील गरेका छन्। मंगलबार झन् तीव्र हावा चल्ने चेतावनी यसैबीच मंगलबार हावाको बेग झन् बढ्ने अनुमान गरिएको छ। गत सोमबारबुधबारको बीचमा ५५७० माइल प्रतिघन्टा चलेको हावा मंगलबारदेखि ८८११२ माइल प्रतिघन्टा चल्ने अनुमान गरिएको छ। हावाको वेग बढ्ने भएपछि प्रभावित क्षेत्रमा 'रेड अलर्ट' जारी गर्दै सुरक्षा अपनाउन आग्रह गरिएको छ। अमेरिकी अधिकारीहरूका अनुसार प्रभावित क्षेत्रमा १४ हजार कर्मचारीलाई उद्धारमा खटाइएको छ। उद्धारका लागि अन्य क्षेत्रहरूबाट कर्मचारीहरू आउने क्रम जारी रहेको बताइएको छ। त्यस्तै क्यालिफोर्नियाका कम्तिमा एक जार कैदीहरूलाई पनि आगो नियन्त्रण तथा उद्धारमा खटाइएको छ। क्यालिफोर्नियाको तीन क्षेत्रमा लागेको आगलागी निभाउन ५ हजार बढी अग्निनियन्त्रकहरू खटिएका छन्। पछिल्लो तथ्यांकअनुसार सबैभन्दा ठूलो प्यालिसेड्स क्षेत्रमा आगलागी भएको छ। जहाँ, २३ हजार एकडभन्दा बढी जमिनमा आगालगी भएको छ। त्यस क्षेत्रमा १३ प्रतिशत आगलागी नियन्त्रमा आइसकेको अधिकारीहरूले जनाएका छन्। त्यस्तै इटन क्षेत्रमा १४ हजार एकड जमिनमा आगलागी भएको र त्यसमध्ये ३३ प्रतिशत आगलागनी नियन्त्रमा आइसकेको छ भने सबैभन्दा कम हर्स्ट क्षेत्रमा ७९९ एकड जमिनमा आगलागी भएको छ। त्यस क्षेत्रमा करिब नियन्त्रणमा रहेको बताइएको छ। त्यहाँ अहिले ११ प्रतिशत आगलागी नियन्त्रण हुन बाँकी रहेको बीबीसीले जनाएको छ।"
ज्योति विकास बैंकको १७औं वार्षिक साधारण सभा सम्पन्न,"ज्योति विकास बैंकको १७औं वार्षिक साधारण सभा सोमबार काठमाडौंमा बैंकका सञ्चालक समितिका अध्यक्ष हरि चन्द्र खड्काको सभापतित्वमा सम्पन्न भएको छ। उक्त समारोहमा बैंकका सञ्चालक समितिका सदस्यहरु, भूतपूर्व अध्यक्ष तथा सञ्चालकहरु, शेयरधनी महानुभावहरु, बैंकका विभिन्न पदाधिकारीहरु र कर्मचारीवर्गको उपस्थिति रहेको थियो। बैंकका अध्यक्ष हरि चन्द्र खड्काले पानसमा दीप प्रज्वलन गरि औपचारिक रूपमा सभाको शुभारम्भ गरेका थिए। उक्त साधारण सभाले बैंकको आर्थिक वर्ष २०८०८१ को सञ्चालक समितिको वार्षिक प्रतिवेदन पारित गर्नुका साथै लेखा परीक्षकको प्रतिवेदन सहित २०८१ आषाढ मसान्तसम्मको वासलात, नाफानोक्सान हिसाब तथा नगद प्रवाह विवरण लगायतका वार्षिक वित्तीय विवरणहरू उपर छलफल गरी स्वीकृत गर्ने प्रस्ताव पारित गरेको छ। साधारणसभाले बैंक को संस्थापक शेयरधनी समूहको तर्फबाट हरि चन्द्र खड्का, राम कुमार श्रेष्ठ र सन्तोष अधिकारी तथा सर्वसाधारण शेयरधनी समुहको तर्फबाट ध्रुव कोइराला र नरेश राज आचार्यलाई आगामी ४ वर्षको लागि सञ्चालक समितिको सञ्चालक पदमा निर्विरोध निर्वाचित गरेको छ। सभाले बैंकको आव २०८१८२ को लेखापरिक्षण गर्न लेखापरीक्षक नियुक्ति गर्नुको साथै बैंकको सहायक कम्पनी ज्योति क्यापिटल लिको आव २०८०८१ को वित्तीय विवरण सहितको बैंकको एकीकृत वित्तीय विवरण उपर छलफल गरी पारित गरेको छ।"
प्रहरीले यसरी निभाए बिजुलीको पोलमा लागेको आगलागी (भिडियो),काठमाडौं : काठमाडौंको बौद्धस्थित पिपलबोट नजिकै रहेको बिजुलीको पोलमा आगलागी भएको छ। स्थानीयका अनुसार विद्युत् सर्ट भएर आगलागी भएको हो। बिजुलीको पोलमा आगलागी भएपछि स्थानीयले तत्कालै प्रहरीलाई खबर गरेका थिए। प्रहरीले फायर एक्सटिंग्विशरले आगो निभाएका थिए। काठमाडौंमा रहेका बिजुलीको पोलहरू असुरक्षित बन्दै गएको छ। पोलमा रहेका अव्यवस्थित तारहरूका कारण आगलागी हुँदै आएको प्रहरीले जानकारी दिएको छ।
सुकुटे आइपुगे माओवादी अध्यक्ष प्रचण्ड,"सिन्धुपाल्चोक : नेपाल कम्युनिष्ट पार्टी (माओवादी केन्द्र)का अध्यक्ष पुष्पकमल दाहाल प्रचण्ड सिन्धुपाल्चोकको सुकुटे आइपुगेका छन्। माघ १ गतेदेखि ५ गतेसम्म सञ्चालन हुने ८औं पुरुष र ७औं महिला राष्ट्रिय बीच भलिबल प्रतियोगिताको उद्घाटन कार्यक्रमका प्रमुख अतिथि प्रचण्ड सोमबार साँझ सुकुटे आइपुगेका हुन्। प्रतियोगिताको सबै तयारी पूरा भएको आयोजकले जानकारी दिएका छन्। प्रतियोगिताको संयोजन नेपाल भलिबल संघले गर्नेछ भने सुकुटे क्षेत्रको पर्यटन प्रवद्र्धनका लागि विशेष सांगीतिक कार्यक्रम पनि आयोजना गरिनेछ। प्रतियोगिताको तयारी र सहकार्य सुनिश्चित गर्न तीन संस्थाबीच औपचारिक समझदारीपत्रमा हस्ताक्षर गरिएको थियो। सुकुटे नेपालकै प्रमुख पर्यटकीय गन्तव्यका रूपमा चिनिन्छ। पहिलो पटक नेपालमा हुन लागेको यस प्रकारको राष्ट्रिय स्तरको बीच भलिबल प्रतियोगिताले सुकुटे क्षेत्रको पर्यटन र खेलकुद क्षेत्रलाई नयाँ उचाइमा पुर्याउने अपेक्षा गरिएको आयोजक सिन्धु सुकुटे पर्यटन व्यवसायी संघको सचिव कृष्णबहादुर सापकोटाले जानकारी दिए। आयोजकले प्रतियोगितालाई भव्य र सफल बनाउन सम्पूर्ण सरोकारवाला, खेलप्रेमी, राजनीतिकर्मी, जनप्रतिनिधि, स्थानीय क्लब तथा संघसंस्थाहरूलाई सक्रिय साथ र सहयोग गर्न अपील गरेका छन्। सिन्धु सुकुटे पर्यटन व्यवसायी संघका अध्यक्ष महेन्द्र सिंह थापाले प्रतियोगिता सफल बनाउन सबै क्षेत्रको सहकार्य आवश्यक रहेको बताए। उनले सिन्धुपाल्चोकको पहिचान झल्काउने यस विशेष प्रतियोगिताले खेलकुदसँगै सुकुटे क्षेत्रको पर्यटन प्रवर्द्धनमा महत्त्वपूर्ण योगदान पुर्याउने विश्वास व्यक्त गरे। सो अवसरमा प्रेस सेन्टर नेपाल सिन्धुपाल्चोकले पत्रकार महासंघ सिन्धुपाल्चोकमा निर्वाचित २८ जना सदस्यहरूलाई सम्मान गर्नुको साथै प्रचण्डसँग पत्रकार भेटघाटको कार्यक्रमसमेत गर्ने कार्यक्रम तय भएको जनाइएको छ।"
काठमाडौंमा भूकम्पको धक्का,"काठमाडौं : काठमाडौंमा भूकम्पको धक्का महसुस गरिएको छ। तिब्बतस्थित सिगात्से सहरको डिङ्ग्री काउन्टी, शिजाङ स्वायत्त क्षेत्रमा ५ म्याग्निच्युडको भूकम्प गएको हो। सोमबार साँझ ६४२ मिनेटमा शिजाङ केन्द्रविन्दु भएर भूकम्प गएको राष्ट्रिय भूकम्प मापन केन्द्रले जनाएको छ। यसअघि पनि सोही क्षेत्रमा ६८ म्याग्निच्युडको भूकम्प गएको थियो।"
"जापानमा ६८ म्याग्निच्युडको भूकम्प, सुनामीको चेतावनी",काठमाडौं : जापानको दक्षिणपश्चिमी क्षेत्रमा ६८ म्याग्निच्युडको भूकम्प गएको छ। भूकम्पका कारण सुनामी आउनसक्ने जापानी अधिकारीहरूले चेतावनी दिएका छन्। जापान मौसम विज्ञान एजेन्सी (जेएमए)ले क्युशु क्षेत्रको मियाजाकी प्रिफेक्चर नजिकै भूकम्प गएपछि राति २१:१९ बजे (१२१९ जिएमटी) एक मिटर (तीन फिट) सम्मको सुनामी छाल आउनसक्ने बताएको छ। जेएमएले जनतालाई तटीय पानीबाट टाढा रहन आग्रह गरेको छ।
विराटनगरमा बसको ठक्करबाट महिलाको मृत्यु,विराटनगर : विराटनगरमा यात्रुवाहक बसको ठक्करबाट सोमबार साँझ एक जना महिलाको मृत्यु भएको छ। प्रहरीका अनुसार कोशी राजमार्गअन्तर्गत विराटनगर महानगरपालिका१४ स्थित हिमाल आँखा अस्पताल अगाडि साँझ ५:५० बजेतिर दुर्घटना भएको हो। मोरङ ट्राफिक प्रहरी प्रमुख इन्स्पेक्टर राजन लम्सालले दुर्घटनामा परेर विराटनगर१४ की अन्दाजी ५५ वर्षीया हक्री खातुनको मृत्यु भएको जानकारी दिए। उनका अनुसार पैदलयात्री महिलालाई सडक पार गर्दै गर्दा प्रदेश १०१००१ ख् ४४८३ नम्बरको बसले ठक्कर दिएको थियो। रानीबाट विराटनगर बसपार्कतर्फ आउँदै गरेको बसको ठक्करबाट गम्भीर घाइते भएकी खातुनलाई उद्धार गरेर उपचारका लागि कोशी अस्पताल लगियो। अस्पताल पुर्याउनसाथ चिकित्सकले साँझ ६:१० बजेतिर मृत घोषित गरेको इन्स्पेक्टर लम्सालको भनाइ छ। दुर्घटनालगत्तै प्रहरीले बस र चालक विराटनगर१७ का ४५ वर्षीय सोमराज भट्टराईलाई नियन्त्रणमा लिएर थप अनुसन्धान अघि बढाएको छ। तीव्र गतिमा रहेको बसले पैदलयात्री महिलालाई बाटो क्रस गर्ने क्रममा ठक्कर दिँदा दुर्घटना भएको उनले बताए।
"लागूऔषध कारोबारी पक्राउ, घरमै ग्राहक बोलाएर गराउथे सेवन","सिरहा : लहान नगरपालिका१ स्थित पानी ट्यांकी नजिकै घर भएका ४५ वर्षीय दयाराम ठाकुर लागूऔषधसहित पक्राउ परेका छन्। ठाकुरले आफ्नै घरमा लागूऔषध बेचबिखन गर्दै आइरहेको प्रहरीले जनाएका छन्। प्रहरीको टोली ठाकुरको घरमा पुग्दा उनले आफ्नो दायाँ हातमा कालो रंगको प्लास्टिक पोका बोकेका थिए। प्रहरीले चेकजाँच गर्दा त्यहीँ झोलामा डाईजीपाम इन्जेक्सन ३० एम्पुल, प्रोमेथोजाईन हाइड्रोक्लोराइड ३० एम्पुल, बुपेमुनमफेनिक इन्जेक्सन ३१ एम्पुल गरी ९१ एम्पुल र कफलिनकुटस् आरजेटस्केन १४ बोतल लागूऔषध बरामद गरेका छन्। जिल्ला प्रहरी प्रवक्ता तथा डीएसपी विरेन्द्र पासवानका अनुसार ठाकुरको घर आँगन खानतलासी गर्दा कोठाको उत्तरदक्षिण कुनामा छोपी राखेको अवस्थामा फेला परेको कालो रंगको प्लाष्टिक पोकामा मानिसको रगत लागेको निडिल बाङ्गिएको अवस्थामा प्रयोग भएको सिरिन्च ८ थान, निडिल प्रयोग नभएको सिरिन्च ७ थान, निडिल प्रयोग भएको सिरिन्च ३, थान, बटा सेटलाई रबरले बाँधिएको सेट ११ थान, जम्मा प्रयोग भएको एम्पुल ३३ थान र सोही पोका भित्रबाट डब्लुआईएक्सडीआइएन १०० एमएल लेखिएको बिर्को सहितको खाली बोतल ३ थान फेला परेको छ। सोमबार जिल्ला अदालत सिरहाबाट ५ दिनको म्याद लिई ठाकुरलाई इलाका प्रहरी कार्यालय लहान राखेर थप अनुसन्धान गरिरहेको प्रवक्ता पासवानले बताए।"
सीजी डिजिटलको एकैपटक ५ वटा नयाँ सोरूम उद्घाटन,"काठमाडौं : सीजी डिजिटलले आफ्नो सेवा विस्तार गर्दै बिर्तामोड, दमक, वीरगञ्ज,नवलपरासी र काठमाडौंको बिशालनगरमा नयाँ सोरूम सञ्चालनमा ल्याएको छ। यी शाखाहरूमा ग्राहकहरूले रेफ्रिजरेटर, वासिङ मेसिन,एलईडी टिभी, चिम्नी, ग्यास चुल्हो, भान्साका उपकरणहरूलगायतका धेरै प्रकारका इलेक्ट्रोनिक्स उत्पादनहरू पाउन सक्नेछन्। जहाँ अन्तर्राष्ट्रिय स्तरका उत्कृष्ट ब्रान्डहरू जस्तै : , , , , , , , , , , ,  र   लगायतका उत्पादनहरू उपलब्ध छन्। आफ्ना सामानहरूको प्रदर्शन र सुपथ मूल्यमा बिक्री वितरण तथा अन्तर्राष्ट्रिय स्तरको ग्राहकको सेवा,विशेष जानकारी तथा प्रयोगबारे शिक्षा प्रदान गराउने उद्देश्यसहित सोरुम सञ्चालन गरिएको छ। दक्ष्य र अनुभवी   हरूबाट यहाँ भएका विद्युतीय सामग्रीहरूको पूर्ण जानकारी र यस विशेष अवसरमा ग्राहकहरूले ३०५ सम्मको विशेष छुट पाउन सक्नेछन्। तर,यो छुट सीमित अवधिका लागि मात्र मान्य हुनेछ। नयाँ शाखाहरूमा    र   को समेत व्यवस्था गरिएको छ जसमा सहभागी भइ नयाँ तथा रोचक खाना पकाउने कला सिक्न सक्नेछन्। नेपालकै सबैभन्दा ठूलो मल्टीब्रान्ड इलेक्ट्रोनिक्स शोरूम का रूपमा, ग्राहकहरूको आवश्यकता पूरा गर्न उत्कृष्ट सेवाहरू प्रदान गर्दै आएको छ।  ,  ,   ,  , र   जस्ता सुविधाहरू पनि समावेश छन्। यी ५ वटा समेत गर्दा सीजी डिजिटलका शाखाहरूको संख्या २७ पुगेको छ। जसले देशभरका ग्राहकहरूलाई उच्च गुणस्तरीय उत्पादन र सेवा उपलब्ध गराउने कामलाई अझ प्रभावकारी बनाएको छ।"
बीआरआई सम्झौतामा 'ऋण' भन्ने शब्द कतै लेखिएको छैन : परराष्ट्रमन्त्री राणा,"काठमाडौं : परराष्ट्रमन्त्री आरजु राणा देउवाले नेपालका दुवै छिमेकी भारत र चीनले नेपालसँगको सम्बन्धलाई महत्त्व दिएर प्राथमिकतामा राखेको बताएकी छन्। संसदको अन्तर्राष्ट्रिय सम्बन्ध र पर्यटन समितिको आजको बैठकमा उनले दुवै देशले नेपालसँगको सम्बन्धलाई प्राथमिकताका साथ महत्त्व दिएको र नेपालसँग आवश्यक मात्रामा सम्बाद, सम्पर्क तथा अन्तर्क्रियाहरू भइरहेको बताइन्। 'विभिन्न द्विपक्षीय बैठकहरू, भ्रमण आदानप्रदानका साथै सम्पर्क र सम्बाद भइरहेको छ। नेपाललाई दुवै देशले विगतदेखि सहयोग गर्दै आउनुभएको छ र यो सहयोग र सद्भावले आगामी दिनमा पनि निरन्तरता पाउने नै छ,' उनले भनिन्। समितिमा पछिल्लो समयमा नेपालको कूटनीतिक सम्बन्धका बारेमा समितिका सदस्यहरूले राखेको जिज्ञासामा उनले सो जवाफ दिएकी हुन्। मन्त्री राणाले बैठकमा अमेरिकामा भएको संयुक्त राष्ट्रसंघीय महासभाको ७९औं महासभामा प्रधानमन्त्री केपी शर्मा ओली र आफ्नो सहभागिता र त्यसक्रममा भएका विविध भेटघाट एवं कार्यक्रमहरू, प्रधानमन्त्री ओलीको चीन भ्रमणका साथै आफ्नो भारत भ्रमण र ती भ्रमणमा भएका समझदारी, सम्झौता तथा द्विपक्षीय भेटघाटका विषयमा जानकारी गराइन्। बीआरआई सम्झौतामा ऋण भन्ने शब्द कतै लेखिएको छैन बैठकमा राखिएको एक जिज्ञासामा मन्त्री राणाले नेपाल सरकार र चीनबीच हालै सम्पन्न बीआरआई सम्झौतामा ऋण लिने भन्ने विषय कतै पनि उल्लेख नभएको स्पष्ट पारिन्। 'सो सम्झौतामा ऋण लिने भनेर कतै लेखिएकै छैन। त्यसमा प्रयोग गरिएको एड शब्दको अर्थ पनि मैले बुझेसम्म ऋण भन्ने होइन। तर, यहाँ भने किन हो नेपालले ऋणमा सम्झौता गरेको भनेरमात्र भन्ने गरिएको छ।' नेपालले बीआरआईअन्तर्गत सहयोगमा आधारित परियोजनामा हस्ताक्षर गरेको र त्यसमा ऋण लिने भन्ने कुरा नलेखिएको स्पष्ट गर्दै उनले थपिन्, 'ऋण लिने कुरा त आवश्यकतामा आधारित हुन्छ नि। हामीलाई ऋण आवश्यक छैन। चाहिँदैन भने दिने पक्षले लिनैपर्छ भन्छ र?' विपिनको रिहाइका लागि अधिकतम पहल गरिएको छ गएको वर्षदेखि हमास समूहको नियन्त्रणमा रहेका नेपाली विद्यार्थी विपिन जोशीको रिहाइका लागि परराष्ट्र मन्त्रालयले अधिकतम रूपमा पहल गरेको जानकारी पनि सो बैठकमा दिइन्। उनले केही दिनमात्र अघि आफूले नेपालका लागि इजरायल, इजिप्ट र कतारका राजदूतमार्फत ती देशसँग विपिनको रिहाइका लागि पहल गरिदिन पुनः आग्रह गरेको जानकारी गराइन्। हमाससँग बन्दी रिहाइका लागि मध्यस्थता गरिरहेको कतारका विदेशमन्त्रीसँग आफूले कुरा गर्ने प्रयास गरिरहेको र एक दुई दिनमा कुराकानी गरी उनीसँग पनि यसै विषयमा अनुरोध गर्ने पनि मन्त्री राणाले जानकारी दिइन्। हमासले पहिलो चरणमा आफ्नो नियन्त्रणमा रहेका वृद्धवृद्धा, महिला, बालबालिका एवं नाजुक स्वास्थ्य अवस्थामा रहेका व्यक्तिलाई रिहा गर्ने तयारी गरेको भन्ने सूचना आएकाले यही चरणमै विपिनको पनि रिहाइका लागि पहल गरिदिन आफूले विदेशी समुदाय र सरोकारवालाहरूसँग आग्रह गरिरहेको बताइन्। केही समयमात्र अघिसम्म पनि विपिन जिवितै रहेको भन्ने सूचना प्राप्त भएकाले रिहाइको पहललाई आफूले सशक्तरूपमा अघि बढाएको र संयुक्त राष्ट्रसंघ, विभिन्न अन्तर्राष्ट्रिय एवं क्षेत्रीय मञ्चहरूका साथै द्विपक्षीय एवं बहुपक्षीय बैठकहरूमा समेत अन्तर्राष्ट्रिय समुदायलाई आग्रह गरिएको उनले जानकारी दिइन्। सार्क हामीले मात्र चाहेर सक्रिय हुँदैन, अध्यक्षका रूपमा प्रयास जारी छ त्यसैगरी मन्त्री राणाले दक्षिण एसियाली क्षेत्रीय सहयोग संगठन सार्क नेपालले मात्र चाहेर सक्रिय बनाउन नसकिने स्पष्ट पारिन्। तर, सार्कलाई गति दिनका लागि पहल भने जारी राखिएको उनको भनाइ छ। 'हामीले मात्र चाहेर सार्क सक्रिय बनाउन सकिने होइन। सार्कको बडापत्रमा नै सबै सदस्य राष्ट्रका राष्ट्र तथा सरकार प्रमुखको सहमतिमा मात्र यसको शिखर सम्मेलन हुन्छ भनिएको छ। सबै सदस्य राष्ट्रका तयार नभएकाले नै सार्कले गति नलिएको हो। तर, पनि अध्यक्षका नाताले नेपालले गर्ने पहल र प्रयास गरिरहेकै छ।' सार्कको शिखर सम्मेलन मात्र हुन नसकेको तर अन्य कार्यक्रमहरू तथा बैठकहरू भने भइरहेका उनले जानकारी दिइन्। आफूले संयुक्त राष्ट्रसंघीय महासभाका क्रममा पनि सार्कका विदेशमन्त्रीहरूको बैठकका लागि पहल गरेको पनि उनले बताइन्। ओएनएममार्फत परराष्ट्रको संरचनामा नै परिवर्तन गर्दैछौं त्यसैगरी मन्त्री राणाले परराष्ट्र मन्त्रालयले आफ्नो आवश्यकता अनुसार नै संगठनात्मक सर्वे (ओएनएम) गरेको र यसबाट नेपाली डायस्पोरालाई सेवा दिन तथा अन्य कूटनीतिक सम्बन्धको विस्तारका क्षेत्रमा पनि आगामी दिनमा सहयोग पुग्ने पनि जानकारी दिइन्। उनले कतिपय मिसनमा आवश्यक जनशक्तिको अभावमा नेपाली नागरिकले त्यहाँ सेवा पाउन नसक्नुभएको तथा कतै मिसन विस्तार गर्नुपर्ने आवश्यकता पनि रहेको बताउँदै यो नयाँ ओएनएमले यी सबै समस्याको समाधान गर्ने पनि बताइन्। उनले कतिपय शाखा महाशाखामा पनि परिवर्तन गरिने र आर्थिक कूटनीतिको अवधारणालाई आगामी दिनमा मूर्तरूप दिएर अन्य सरोकारवाला मन्त्रालयहरूको पनि सहभागितामा महाशाखा नै स्थापना गरेर अघि बढ्न कार्ययोजना बनाइने उहाँले जानकारी दिइन्।"
"७१ जिल्लामा भूमि आयोगका अध्यक्ष नियुक्त, मन्त्रीले गराए सपथ","काठमाडौं : भूमि व्यवस्था, सहकारी तथा गरिबी निवारण मन्त्री बलराम अधिकारीले तीन वर्षभित्र भूमि समस्या स्थायीरूपमा समाधान हुने बताएका छन्। सोमबार काठमाडौंमा भूमि समस्या समाधान आयोगका जिल्ला अध्यक्षहरूको सपथ ग्रहण कार्यक्रममा मन्त्री अधिकारीले मन्त्रालयले भूमि क्षेत्रमा भएका महत्त्वपूर्ण कामहरूको जानकारी गराउँदै अहिले गठन भएको भूमि आयोग अन्तिम आयोग रहने उल्लेख गरे। आयोगको ३ वर्षे कार्यकालमा भूमि समस्या स्थायीरूपमा समाधान हुने उनले बताए। मन्त्री अधिकारीले भूमि र सहकारी क्षेत्रको समस्या समाधान वर्तमान सरकारको उच्च प्राथमिकतामा रहेकाले अध्यादेशमार्फत भूमि ऐन र सहकारी नियमन प्राधिकरण गठन गरिएको उल्लेख गरे। संसदमार्फत ऐन ल्याउँदा लामो समय लाग्ने र समस्या समाधानमा विलम्ब हुने देखेर सरकारले फाष्ट्रयाकमार्फत ऐन ल्याएको स्पष्ट पारे। भूमि समस्या समाधान आयोगका जिल्ला अध्यक्षहरूलाई ३ वर्षभित्र सबै जिल्लामा देखिएका भूमि समस्या स्थायीरूपमा समाधान गर्ने गरी काम गर्न मन्त्री अधिकारीले निर्देशन दिए। कार्यक्रममा ७१ जिल्लाका भूमि समस्या समाधान आयोगका जिल्ला अध्यक्षहरूलाई मन्त्री अधिकारीले सपथ गराएका थिए। पहिलो चरणमा प्राविधिक कारणले सपथ हुन नसकेका ६ जिल्ला र ७७ वटै जिल्लाका भूमि समस्या समाधान आयोगका सदस्यहरूको सम्बन्धित प्रदेशमै सपथग्रहण कार्यक्रम आयोजना गरिने मन्त्रालयले जनाएको छ।"
"बीआरआईमा केकस्तो सम्झौता भएको हो ?, प्रधानमन्त्रीले संसदीय समितिलाई प्रष्ट पार्नुपर्छ : निधि","काठमाडौं : नेपाली कांग्रेसका सांसद विमलेन्द्र निधिले प्रधानमन्त्री केपी शर्मा ओलीलाई संसदीय समितिमा बोलाएर चीन भ्रमणका क्रममा भएका बोल्ट एण्ड एनिसिएटिभ (बीआरआई) सम्झौताबारे स्पष्ट पार्न माग गरेका छन्। सोमबार प्रतिनिधिसभा अन्तर्गतको अन्तर्राष्ट्रिय सम्बन्ध समितिको बैठकमा परराष्ट्रमन्त्री डाआरजु राणा देउवाले प्रधानमन्त्रीको चीन भ्रमणबारे जानकारी गराएपछि सांसद निधिले प्रधानमन्त्री आफै आएर संसदीय समितिलाई जानकारी गराउनुपर्ने माग गरे। उनले प्रधानमन्त्री ओलीको चीन भ्रमणका क्रममा सत्तारुढ कांग्रेस र एमालेबीच बीआरआईअन्तरगत ऋण नलिने भन्ने सम्झौता भएको तर त्यसो हुन नसकेको भन्दै यसबारे प्रधानमन्त्री समितिमा आएर स्पष्ट पार्नुपर्ने आग्रह गरे। 'प्रधानमन्त्री ओलीको चीन भ्रमणका बेला बीआरआईमा विभिन्न सम्झौता भएका छन्। सूची आएको छ। सम्झौताहरू प्रधानमन्त्रीकै अग्रसरतामा भएको भन्ने खबर पनि आएको छ। तर, आधिकारिकरुपमा दस्तावेज आएको छैन,'सभापतिमार्फत् अनुरोध गर्न चाहन्छु। जेजति सम्झौता भएका छन्। त्यो सम्झौताको दस्तावेज समितिमार्फत् हामीलाई उपलब्ध गराइयोस्, 'उनले भने। प्रधानमन्त्री ओलीको चीन भ्रमणका क्रममा नेपाल र चीनबीच ९ वटा सम्झौता र समझदारी भएको थियो। परराष्ट्रमन्त्री राणाले प्रधानमन्त्री ओलीको चीन भ्रमणका क्रममा भएको बीआरआई सम्झौतालाई ऋणलाई नभइ अनुदानमा अघि बढाउने सहमति भएको जानकारी गराएकी थिइन् । पटक पटक अध्ययन गरेर बीआरआईलाई अघि बढाइएको भन्दै उनले राष्ट्रहित अनुसार नै अघि बढाइएको दावी गरिन्। उनले प्रधानमन्त्री ओलीबाट संयुक्त राष्ट्र संघको ७९ औं महासभामा भएको सहभागिताले नेपालको अन्तर्राष्ट्रिय सम्बन्ध सुदृढ बनाउन र विश्व मञ्चमा नेपालको उपस्थिति मजबुत बनाउन महत्वपूर्ण योगदान गरेको बताइन्। मन्त्री राणाले प्रधानमन्त्री ओलीको मंसिर १७ गतेदेखि २० गतेसम्म भएको चीन भ्रमण पनि उपलब्धिमूलक रहेको बताइन्। चीन भ्रमणमा रहँदा मंसिर १८ गते प्रधानमन्त्री ओलीले चीनका राष्ट्रपति सिचिनफिङसँग भएको भेट महत्वपूर्ण रहेको बताइन्। सोही दिन प्रधानमन्त्री ओली र चीनका प्रधानमन्त्री लि छियाङबीच द्विपक्षीय वार्ता भएको र उक्त वार्तामा नेपाल र चीनबीचको सम्बन्ध र सहयोग सम्बन्धी महत्वपूर्ण छलफल भएको उनको भनाइ छ।"
रवि लामिछानेलाई न्यायिक हिरासतमा पठाइयो,काठमाडौं : राष्ट्रिय स्वतन्त्र पार्टीका सभापति रवि लामिछानेलाई सोमबार पनि न्यायिक हिरासतमा पठाइएको छ। सोमबार काठमाडौं जिल्ला अदालतमा थुनछेक बहस नसकिएपछि लामिछानेलाई प्रहरीको जिम्मा लगाइएको हो। काठमाडौं जिल्ला अदालतका न्यायाधीश माधव अधिकारीको इजलासले लामिछानेलाई बुधबार अदालतमा पेस गर्न आदेश दिएको छ। प्रहरीले काठमाडौंको कालीमाटीमा रहेको स्वर्णलक्ष्मी बहुउद्देश्यीय सरकारी संस्थाको रकम अपचलन गरेको आरोपमा राष्ट्रिय स्वतन्त्र पार्टीका सभापति लामिछानेसहित ४४ जनाविरुद्ध मुद्दा दर्ता गरेको थियो। उक्त सहकारीबाट अपचलन भएको रकमसहित प्रहरीले १ अर्ब १९ करोड ४९ लाख २१ हजार २७० रुपैयाँ बिगो मागदाबी गरेको छ।
यस्ता छन् मन्त्रिपरिषद् बैठकका निर्णयहरू,काठमाडौं : सरकारले मुलुक र जनताको हितका लागि संवैधानिक तवरले अध्यादेश ल्याइएको स्पष्ट पारेको छ। पुस २६ गते बसेको मन्त्रिपरिषद्का निर्णय सार्वजनिक गर्दै सरकारका प्रवक्ता पृथ्वीसुब्बा गुरुङले प्राप्त उपलब्धिलाई संस्थागत गर्दै मुलुकलाई सुशासनतर्फ अघि बढाउन सरकारले संवैधानिक तवरले अध्यादेश ल्याइएको स्पष्ट पारे। सरकारले सिफारिस गरेका अध्यादेशबारे जानकारी गराउँदै प्रवक्ता गुरुङले सरकारले माघ ११ देखि १५ गतेसम्म संसद आह्वान गर्ने तयारी गरेको अवस्थामा अध्यादेश सदनमा प्रस्तुत गर्ने र थप छलफल गर्ने बताए। उनले सरकार संसदबाट भाग्न खोजेको आरोप उचित नभएको भन्दै संसद कुर्दा ढिला हुने भएकाले अध्यादेश सिफारिस गरिएको बताए। त्यस्तै प्रवक्ता गुरुङले पुस १६ गते बसेको मन्त्रिपरिषद्ले समृद्धिका लागि वन परियोजनाको लागि विश्व बैंकबाट प्राप्त हुने करिब १ अर्ब ६३ करोड रुपैयाँ बराबरको अनुदान सहायता स्वीकार गर्ने निर्णय गरेको बताए। त्यस्तै बैठकले नागरिक लगानी कोषको चुक्ता पूँजी वृद्धि गरी ६ अर्ब ४८ करोड १७ लाख १२ हजार २ सय ५० कायम गर्न स्वीकृति प्रदान गरेको छ भने चालू आर्थिक बर्षको लागि गहुँको न्यूनतम समर्थन मूल्य प्रति क्वीन्टल ३ हजार ८ सय ६७ रुपैयाँ ३८ पैसा निर्धारण गर्ने निर्णय गरेको प्रवक्ता गुरुङले बताए। त्यस्तै बैठकले राजस्व न्यायाधीकरण काठमाडौंको कानुन सदस्य तथा अध्यक्ष पदमा उच्च अदालत पाटनका न्यायाधीश ब्रजेश प्याकुरेललाई तोक्ने निर्णय गरेको छ भने अध्यागमनसम्बन्धी कानुनलाई संशोधन र एकीकरण गर्न बनेको विधेयक तर्जुमा गर्न सैद्धान्तिक स्वीकृति दिने निर्णय गरेको छ।
प्रधानमन्त्रीको चीन भ्रमणबारे संसदीय समितिमा परराष्ट्रमन्त्री राणाको ब्रिफिङ,"काठमाडौं : परराष्ट्रमन्त्री डाआरजु राणा देउवाले प्रधानमन्त्री केपी शर्मा ओलीको चीन र संयुक्त राष्ट्रसंघको भ्रमणबारे जानकारी गराएकी छन्। सोमबार संसद्को अन्तर्राष्ट्रिय सम्बन्ध समितिको बैठकमा मन्त्री राणाले प्रधानमन्त्री ओली नेतृत्वको विदेश भ्रमणबारे जानकारी गराएकी हुन्। उनले प्रधानमन्त्री ओलीबाट संयुक्त राष्ट्र संघको ७९ औं महासभामा भएको सहभागिताले नेपालको अन्तर्राष्ट्रिय सम्बन्ध सुदृढ बनाउन र विश्व मञ्चमा नेपालको उपस्थिति मजबुत बनाउन महत्वपूर्ण योगदान गरेको बताइन्। भ्रमणका क्रममा प्रधानमन्त्री ओली र संयु्क्त राष्ट्र संघका महासचिव एन्टोनियो गुटेरसबीच भेटवार्ता भएको र उक्त भेटका क्रममा उनीहरूबीच नेपालको शान्ति प्रक्रियामा भएको प्रगति,नेपालमा जलवायु परिवर्तनले पारेको प्रभाव न्यूनिकरणका लागि संयुक्त राष्ट्र संघको सहयोग,संयुक्त राष्ट्र संघको विकास र सुदृढिकरणमा नेपालको समर्थन तथा संयुक्त राष्ट्र संघअन्तर्गत शान्ति स्थापना कार्यमा नेपालको योगदानको विषयमा छलफल भएको मन्त्री राणाले बताइन्। मन्त्री राणाले प्रधानमन्त्री ओलीको मंसिर १७ गतेदेखि २० गतेसम्म भएको चीन भ्रमण पनि उपलब्धिमूलक रहेको बताइन्। उनले चीन भ्रमणमा रहँदा प्रधानमन्त्री ओलीले चीनका राष्ट्रपति सिचिनफिङसँग भएको भेट महत्वपूर्ण रहेको जिकिर गरिन्। यसैगरी प्रधानमन्त्री ओली र चीनका प्रधानमन्त्री लि छियाङबीच द्विपक्षीय वार्ता भएको र उक्त वार्तामा नेपाल र चीनबीचको सम्बन्ध र सहयोग सम्बन्धी महत्वपूर्ण छलफल भएको उनको भनाइ छ।"
अनरको नयाँ स्मार्टफोन सिरिज नेपाली बजारमा,"ग्लोबल टेक ब्राण्ड अनरले आफ्नो नयाँ स्मार्टफोन सिरिज अनर एक्स५बी सार्वजनिक गरेको छ। मध्यस्तरका प्रयोगकर्तालाई लक्षित गर्दै डिजाइन गरिएको यो सिरिज शक्तिशाली ब्याट्री, विशाल स्टोरेज, उन्नत एआइ क्यामेरा र आकर्षक डिस्प्लेसहित आएको छ। कम्पनीका अनुसार अनर एक्स५बी सिरिजको ५२००एमएएच ब्याट्रीले एक पटक चार्ज गर्दा २२ घण्टासम्म इन्टरनेट ब्राउजिङ र २३ घण्टा सामाजिक सञ्जाल चलाउन पर्याप्त शक्ति दिन्छ। सुपर पावरसेभिङ मोडले १० प्रतिशत ब्याट्रीमा १९ घण्टासम्म स्ट्यान्डबाइ समय प्रदान गर्छ। १,००० चार्ज साइकलपछि पनि ब्याट्रीले ८० प्रतिशत क्षमता कायम राख्छ। यो सिरिजमा ६४ जीबी र १२८ जीबी स्टोरेजको विकल्प उपलब्ध छ। अनर एक्स५बी प्लस मा १२८ जीबी स्टोरेज छ। जसले धेरै डाटा सुरक्षित गर्न सहज बनाउँछ। र्याम टर्बो प्रविधिले ४ जीबी र्यामलाई ८ जीबीसम्म विस्तार गर्न सकिन्छ जसले मल्टिटास्किङलाई सहज बनाउँछ। ५० एमपी एआइ मुख्य क्यामेरा र ५ एमपी सेल्फी क्यामेरासहितको यो फोनले एआइ क्ल्यारिटी इनह्यान्समेन्ट टेक्नोलोजीमार्फत उत्कृष्ट फोटो खिच्न सक्षम बनाउँछ। ६५६ इन्चको डिस्प्लेमा ९० हर्ज रिफ्रेस रेट र ५३० निट्स ब्राइटनेस छ। इबुक मोड, डिसी डाइमङ र डाइनामिक डाइमिङ डिस्प्ले जस्ता सुविधाले लामो समय फोन प्रयोग गर्दा आँखालाई आरामदायी अनुभव दिन्छ। मिडनाइट ब्ल्याक, ओसन ब्लु र स्टार्री पर्पल रंगमा उपलब्ध यो सिरिजको प्रारम्भिक मूल्य १२,९९९ रुपैयाँ तोकिएको छ।"
सुरू भयो माधव नारायण मेला,"काठमाडौं : भक्तपुरको हनुमानघाटस्थित त्रिवेणीधाममा माधव नारायण मेलाको ब्रत शुभारम्भ भएको छ । हरेक वर्ष पौषशुक्ल पूर्णिमादेखि माघ शुक्ल पूर्णिमासम्म लाग्ने माधवनारायण मेला हनुमानघाटस्थित त्रिवेणीधाममा स्नान गरी सूर्यलाई अघ्र्य दिएर माधवनारायणको पूजा गरेपछि ब्रत सुरु हुन्छ । साँखुको शालिनदीमाभन्दा पहिलादेखि यस मेला एवं ब्रत सुरु भएको शिलालेख एवं ग्रन्थमा पाइएको स्थानीयको भनाइ छ । माधवनारायणको ब्रत बस्ने व्यक्तिले ब्रत सुरु हुनु अघिल्लो दिनदेखि निराहार बस्नुपर्ने, बिहानै त्रिवेणीमा स्नान गरी चोखो जल तथा पूजा सामग्रीले पूजा गर्नुपर्ने, शङ्ख जल ग्रहण गरी मन्त्रोच्चारण गर्नुपर्ने, शङ्ख जल ग्रहण गरेपछि कसैलाई छुन नहुने तथा जुत्ता लगाउन नहुने परम्परा रहेको छ । नेसं ७२२ मा रणजीत मल्ल आफैँले ब्रतको व्यवस्थापन गरिएका शिलालेखमा उल्लेख गरिएको छ । त्रिवेणीघाटमा डुबेर एकचित्त भएर जे माग्यो त्यो पूरा हुने जनविश्वास रहेकाले हनुमानघाटमा ब्रत बस्ने र स्नान गर्ने आउने गरेको स्थानीयहरुको भनाइ छ । ब्रर्तालुहरु त्रिवेणीघाटमा महिना दिनसम्म बसेर ब्रत पूरा गर्ने र कतिपय बर्तालु भने हरेक दिन बिहान त्रिवेणीघाटमा आएर नुहाउने तथा विभिन्न स्थानको कलश यात्रामा सहभागिता जनाउने परम्परा छ । ब्रर्तालुले माघ शुक्ल पूर्णिमाको दिन बिहान त्रिवेणीखोलामा आएर स्नान गरी माधवनारायणको पूजा गरेर होम आहुती गरेपछि भक्तपुर नगरका विभिन्न देवालयहरूको परिक्रमा गरेर भूपतिन्द्र मल्लको मूर्तिमा इन्द्रकलश चढाएर ब्रत समापन गर्ने परम्परा छ ।"
जुवातास खेलिरहेका ११ जना पक्राउ,कैलाली : बर्दगोरिया गाउँपालिका३ खैरेनीमा जुवातास खेलिरहेको अवस्थामा ११ जनालाई प्रहरीले पक्राउ गरेको छ। गएराति इलाका प्रहरी कार्यालय सडकपुरबाट खटिएको प्रहरीले उनीहरूलाई नगद ६२ हजार ८ सय ५५ रूपैयाँ र १० थान मोबाइलसहित पक्राउ गरेको हो । प्रहरीले घटनाको आवश्यक अनुसन्धान गरिरहेको जनाएको छ।
बृहत् पर्यटकीय कृषि मेलाका लागि ३ दिन स्थानीय बिदा,"भोजपुर : टेम्केमैयुङ गाउँपालिकाले आयोजना गर्न लागेको बृहत् सांस्कृतिक तथा पर्यटन कृषि मेलाका लागि ३ दिन स्थानीय बिदा दिएको छ। योवर्ष एक लाख पर्यटक भित्राउने लक्ष्यका साथ गाउँपालिकाले मुन्दुम ट्रेल भ्रमण वर्ष २०२५ प्रवर्द्धन गर्न कृषि मेला आयोजना गर्न लागेको हो। माघ १ गतेदेखि ५ गतेसम्म चल्ने कृषि मेलाका लागि आकस्मिक सेवाबाहेक २, ३ र ४ गते स्थानीय बिदा दिएको हो। गाउँपालिकाको पर्यटन प्रवर्द्धनका साथै कृषि उत्पादनलाई जोड दिँदै पालिकाले ३ दिन बिदा दिएको गाउँपालिकाका प्रमुख प्रशासकीय अधिकृत विकेन पौडेलले बताए। मेलाको पहिलो दिन माघ १ गते संस्कृति, पर्यटन तथा नागरिक उड्डयन मन्त्री बद्री पाण्डेले उद्घाटन गर्ने छन्। गाउँपालिकाको आयोजना, चखेवा बजार तथा शहरीकरण व्यवस्थापन समिति चखेवाको मेला व्यवस्थापन र मैयुङ टेम्के साल्पा सिलिचुङ पर्यटन प्रवर्द्धन केन्द्रको समन्वयमा मेला सञ्चालन हुन लागेको हो।"
"नेप्से परिसूचक दोहोरो अंकले घट्यो, कारोबार रकम बढ्यो","काठमाडौं : नेप्से परिसूचक दोहोरो अंकले घटेर बन्द भएको छ। साताको दोस्रो कारोबार दिन नेप्से परिसूचक १५५४ अंकले घटेर २५९४१३ विन्दुमा अडिएको हो। नेप्से घटे पनि कारोबार रकम आइतबारको तुलनामा बढेको छ। यसदिन ३२२ स्क्रिप्सको १ करोड ३८लाख ७० हजार ५७९ कित्ता सेयर ६ अर्ब ६५ करोड ८ लाख ८३ हजार १०३ रुपैयाँमा खरिदबिक्री भए। आइतबार २५ अंकले घटेको सेयर बजारमा ३ अर्ब बराबरको सेयर कारोबार भएको थियो। आज एउटा मात्रै कम्पनीको सेयर सकारात्मक सर्किट लेभलमा कारोबार भयो। बराही हाइड्रोपावरको सेयर १० प्रतिशतले बढयो। सुपर मादी हाइड्रोपावरको सेयर ८९७ प्रतिशतले बढ्दा नारायणी डेभलपमेन्ट बैंकको ८८१,सपोर्ट माइक्रोफाइनान्स वित्तीय संस्थाको ८४१ र नेपाल एसबीआई बैंकको ७३० प्रतिशतले बढ्यो। आत्मनिर्भर लघुवित्त वित्तीय संस्था र सिन्धु विकास बैंकको सेयर १० प्रतिशतले बढ्यो। यसैगरी रिभर फल्स पावरको सेयर ८३६ प्रतिशतले बढ्दा कुमारी धनवृद्धि योजनाको ४६३ ले बढ्यो। कारोबार रकमका आधारमा एनआरएन इन्फ्रास्टक्चर एण्ड डेभलपमेन्ट शीर्षस्थानमा रह्यो। सो कम्पनीको ४५ करोड २५ लाख मूल्य बराबरको सेयर कारोबार भयो। न्यादी हाइड्रोपावरको २८ करोड मूल्य बराबरको सेयर कारोबार हुँदा हिमालयन पावरले १५ करोड,सिन्धु विकास बैंकले १३ करोड र सानिमा मिडल तमोर हाइड्रोपावरले १२ करोडको सेयर कारोबार गरे। कारोबारमा आएकामध्ये ६३ स्टक्सको मूल्य बढ्दा १७५ वटाको घट्यो। बाँकी ५ स्टक्सको मूल्य भने स्थिर रह्यो। यसदिन सबै समूहका उपसूचक नकारात्मक देखिएका छन्। फाइनान्स,होटल्स एण्ड टुरिजम र ट्रेडिङ समूहको उपसूचक १ प्रतिशत बढिले घटे।"
चुलाचुली झापा र तीनपोखरी फाइनलमा भिड्ने,खाँदबारी : सङ्खुवासभाको खाँदबारीमा जारी तीनपोखरी कप आमन्त्रित पुरुष फुटबल प्रतियोगिताको फाइनलमा चुलाचुली स्पोर्टिङ क्लब झापा र आयोजक तीनपोखरी समाज विकास क्लब खाँदबारी भिड्ने भएका छन्। सोमबार भएको खेलमा एपिएफ फुटबल क्लब पकली कोशी प्रदेशलाई पराजित गर्दै चुलाचुली फाइनलमा प्रवेश गरेको छ। गत वर्षको विजेता एपिएफ ४२ गोल अन्तरले चुलाचुलीसँग पराजित भएको हो। निर्धारित समयमा दुवै टिमले गोल गर्न नसकेपछि टाईब्रेकरमा चुलाचुलीले ४ गोल गर्दै विजयी भएको छ। बुल्स११ फुटबल क्लब मोरङलाई हराउँदै फाइनलमा प्रवेश गरेको आयोजक तीनपोखरी चुलाचुली सँग प्रतिस्पर्धा गर्नेछ। प्रतियोगिताको विजेताले ट्रफीसहित नगद दुई लाख २५ हजार रुपैयाँ प्राप्त गर्ने छ भने उपविजेताले नगद एक लाख १० हजार रुपैयाँ प्राप्त गर्ने छ। प्रथम तीनपोखरी कपको उपाधि जितेको एपिएफ यस पटक सेमिफाइनलिस्टमा चित्त बुझाएको छ। आयोजकसँग पराजित बुल्स११ फुटबल क्लब मोरङ पनि सेमिफाइनलिस्ट भएको छ।
अवैध लागूऔषधसहित दुई जना पक्राउ,बाँके : बाँके र कञ्चनपुरबाट अवैध लागूऔषधसहित दुई जना पक्राउ परेका छन्। नेपालगञ्ज उपमहानगरपालिका१५ जमुनाहबाट अवैध लागूऔषध ब्राउनसुगर जस्तो देखिने पदार्थ ३ ग्राम ७ सय ६० मिलिग्राम सहित कोहलपुर नगरपालिका६ बस्ने २२ वर्षीय अर्जुन थारूलाई आइतबार साँझ प्रहरीले पक्राउ गरेको हो। प्रहरीका अनुसार जमुनाहबाट खटिएको टोलीले भारतबाट नेपालतर्फ आउँदै गरेका उनलाई ब्राउनसुगरसहित पक्राउ गरेको हो। यसैगरी बेलौरी नगरपालिका८ पचुईबाट अवैध लागूऔषध खैरो हेरोइन जस्तो देखिने पदार्थ ४ ग्राम ३ सय १० मिलिग्राम सहित कैलाली गोदाबरी नगरपालिका२ तेघरी बस्ने २१ वर्षीय कमल खड्कालाई आइतबार साँझ प्रहरीले पक्राउ गरेको छ। प्रहरीले उनीहरुमाथि आवश्यक अनुसन्धान गरिरहेको छ।
दोर्खु दोभानमा तीनमुखे पुलको निर्माण सुरु,"नुवाकोट : नुवाकोटको दोर्खु दोभानमा तिनमुखे पुलको निर्माण सुरु गरिएको छ। नुवाकोटको तादी र पञ्चकन्या गाउँपालिकाको संगमस्थल सूर्यमती र हेमवती नदीको संगमस्थल तादी दोर्खु दोभानमा तीनमुखे झोलुंगे पुलको शिलान्यास गरिएको हो। सो पुलको पूर्व अर्थमन्त्री तथा कांग्रेस प्रवक्ता डा प्रकाशशरण महतले शिलान्यास गरे। उनले नेपालकै दोस्रो तीनमुखे झोलुङ्गे पुलको निर्माण सुरु भएकोमा यसले पर्यटन तथा सांस्कृतिक गतिविधिमा मद्दत पुग्ने बताए। उक्त पुलको कुल लागत कुल ६ करोड ५८ लाख ५७ हजार रुपैयाँ रहेको छ। कुल १ सय ५८ मिटर लम्बाइको सो पुल आगामी २०८३ साल असार महिनाभित्र निर्माण सम्पन्न गर्ने लक्ष्य राखिएको छ। तीनमुखे पुल निर्माणपछि पर्यटकीय क्षेत्रमा सहयोग पुग्नुका साथै यसले आन्तरिक तथा बाह्य पर्यटक र सर्वसाधारण किसानलाई दैनिक जीवनयापनमा सहजता प्रदान गर्नेछ। सो पुलको निर्माणले उक्त क्षेत्रको धार्मिक पर्यटनको विकास हुनुका साथै आर्थिक गतिविधि बढ्ने विश्वास लिइएको बागमती प्रदेशका पूर्वमन्त्री तथा एमाले नुवाकोटका अध्यक्ष बद्री मैनालीले बताए। उनका अनुसार तादी र पञ्चकन्याको संगम दोर्खु र तादी खोलाको बीच भाग ऐतिहासिक महत्त्व बोकेको हुँदा नेपालकै दोस्रो तीनमुखे झोलुङ्गे पुलको निर्माणले नुवाकोटको तादी, पञ्चकन्या र दुप्चेश्वरका स्थानीय बासिन्दाको जीवनस्तरमा सकारात्मक प्रभाव पार्ने छ।"
१९ जना फरार प्रतिवादी पक्राउ,गुल्मी : गुल्मीमा १९ जना फरार प्रतिवादी पक्राउ परेका छन्। विभिन्न अभियोग लागेर फरार भएकामध्ये पुस मसान्तसम्म प्रहरीले १९ जनालाई पक्राउ गरेर जिल्ला अदालतमा कैद भुक्तानका लागि पठाएको जिल्ला प्रहरी कार्यालय गुल्मीका प्रहरी उपरीक्षक राजन भुजेलले जानकारी दिए। कार्यालयले यस आर्थिक वर्षको पौष मसान्तसम्ममा गरेका कार्यसम्पादनको समीक्षा गर्दै पत्रकार सम्मेलनमार्फत उक्त जानकारी दिएको हो। प्रहरी उपरीक्षक भुजेलका अनुसार हालसम्म जिल्लामा २ सय ५ जना फरार प्रतिवादी रहेका थिए। प्रहरीले सार्वजनिक गरेको तथ्यांक अनुसार हालसम्म १ सय ८८ जना प्रतिवादी फरार सूचीमा रहेका छन्।
राष्ट्रपति पौडेलद्वारा नयाँ संसद भवनको अवलोकन,"काठमाडौं : राष्ट्रपति रामचन्द्र पौडेलले निर्माणाधीन नयाँ संघीय संसद भवनको अवलोकन गरेका छन्। सोमबार सिंहदरबार परिसरभित्र निर्माणाधीन भवनको सोमबार राष्ट्रपति पौडेलले अवलोकन गरेका हुन्। सभामुख देवराज घिमिरे, राष्ट्रियसभाका अध्यक्ष नारायण दाहाललगायतले राष्ट्रपति पौडेललाई स्वागत गरेका थिए। अवलोकनका क्रममा सहरी विकास मन्त्रालयका सचिव गोपाल प्रसाद सिग्देलले सो भवन निर्माणमा भइरहेको प्रगतिबारे राष्ट्रपति पौडेललाई जानकारी गराएका थिए। राष्ट्रपति पौडेलले सम्बद्ध पक्षलाई यथाशक्य चाँडो सक्न निर्देशन पनि दिए। संघीय संसदका दुवै सदन प्रतिनिधिसभा र राष्ट्रिय सभा, संसदीय समितिहरू, संसदीय दलका कार्यालयसमेत रहने गरी १२ वटा ब्लकसहितको नयाँ संसद भवनको संरचना निर्माण गरिएको छ। १ सय ७३ रोपनी क्षेत्रमा फैलिएको परिसरको ४५ प्रतिशत भूभागमा प्रतिनिधिसभा र राष्ट्रियसभा रहनेछ। संघीय संसद भवन नहुँदा २०६४ पछि सरकारले नयाँ बानेश्वरको अन्तर्राष्ट्रिय सम्मेलन केन्द्रलाई भाडामा लिएर संसद भवनको रूपमा प्रयोग गर्दै आएको छ।"
माघ २ गतेदेखि लाभग्राहीसँग सम्झौता,काठमाडौं : विपद् जोखिम न्यूनीकरण तथा व्यवस्थापन राष्ट्रिय प्राधिकरणले विपद्पश्चातको पुनर्निर्माण तथा पुनर्स्थापनाका लागि योजना स्वीकृत भएसँगै लाभग्राहीसँग सम्झौता प्रक्रिया अघि बढ्ने जनाएको छ। सोमबार सिंहदरबारमा पत्रकार सम्मेलन गर्दै प्राधिकरणले आइतबार बसेको विपद् राष्ट्रिय परिषद्को १६ औँ बैठकले भूकम्प र मनसुनजन्य विपद्पश्चातको पुनर्निर्माण तथा पुनर्स्थापनाका लागि योजना स्वीकृत गरेको जानकारी दिँदै अब आगामी माघ २ गतेदेखि लाभग्राहीसँग सम्झौता प्रक्रिया प्रारम्भ गरी पुनःनिर्माण थानली हुने जनाएको हो। प्राधिकरणका सहसचिव डा भीष्म कुमार भुसालले विपदबाट भएको क्षतिको विस्तृत आकलन नभएका क्षेत्रमा माघ २ गतेदेखि क्षतिको विवरण संकलन हुने बताए। लाभग्राहीसँग सम्झौता भएसँगै पहिलो किस्तामा ५० हजार उपलब्ध गराउने र तीन किस्तामा पूर्णता दिइने भुसालले बताए। उनले स्थानीयस्तरमा नै इन्जिनियर खटाउने र पुनर्निर्माणमा प्रयोग हुने सामग्रीको गुणस्तर कायम गरिने बताए। उनले पुनर्निर्माण र पुनर्स्थापनाका लागि प्राधिकरणको समन्वयमा साझेदार संस्थाको सहकार्यमा कार्यक्रम सञ्चालन गर्ने र स्थानीयलाई पनि परिचालन गरिने उल्लेख गरे।
"राष्ट्रपतिले रोके भूमिसम्बन्धी अध्यादेश, बाँकी चार वटा अध्यादेश जारी","काठमाडौं : राष्ट्रपति रामचन्द्र पौडेलले चार वटा अध्यादेश जारी गरेका छन्। सरकारले सिफारिस गरेका चार अध्यादेशहरू राष्ट्रपति पौडेलले सोमबार जारी गरेका हुन्। जसमा सुशासन प्रवर्धन तथा सार्वजनिक सेवा प्रवाह सम्बन्धी केही नेपाल ऐनलाई संशोधन गर्ने अध्यादेश, २०८१, आर्थिक कार्यविधि तथा वित्तीय उत्तरदायित्व (पहिलो संसोधन) अध्यादेश, २०८१, निजीकरण (पहिलो संसोधन) अध्यादेश, २०८१ र आर्थिक तथा व्यावसायिक वातावरण सुधार र लगानी अभिवृद्धि सम्बन्धी केही नेपाल ऐनलाई संशोधन गर्ने अध्यादेश, २०८१ रहेका छन्। नेपालको संविधानको धारा ११४ को उपधारा (१) बमोजिम उक्त अध्यदेशहरू जारी गरिएको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन्। राष्ट्रपति पौडेलले भूमि सम्बन्धी केही नेपाल ऐनलाई संशोधन गर्न बनेको अध्यादेश भने रोकेका छन्। पुस २६ गते बसेको मन्त्रिपरिषद् बैठकले उक्त अध्यादेश पनि प्रमाणीकरणका लागि सिफारिस गरेको थियो।"
कुनै दललाई फुटाउने र मिलाउने काम मेरो होइन : प्रधानमन्त्री,"काठमाडौं : प्रधानमन्त्री केपी शर्मा ओलीले राजनीतिक दलसम्बन्धी कानुनलाई सच्याउनुपर्ने आवश्यकता भए पनि कुनै दललाई फुटाउने र मिलाउने काम आफ्नो नभएको बताएका छन्। नेपाल पत्रकार महासंघका नवनिर्वाचित पदाधिकारीलाई बधाई दिँदै प्रधानमन्त्री ओलीले दल विभाजन गराउनेसम्बन्धी अध्यादेश ल्याउन लाग्यो भनेर झुटो भ्रम फैलाइएको बताए। कुनै पनि दल मिल्ने र फुट्ने ती दलको आन्तरिक विषय भएको उनको भनाइ छ। प्रधानमन्त्री ओलीले देश विकास र जनताका सेवालाई ध्यानमा राखेर सरकारले राष्ट्रपतिसमक्ष विभिन्न अध्यादेश सिफारिस गरेको बताए। कांग्रेस सभापति शेरबहादुर देउवाबाट अध्यादेशको विरोध भयो भन्ने झुटो वक्तव्य प्रचार गरिएका जस्ता घटनाबाट नेपाली पत्रकारिता बच्नुपर्ने उनले बताए। 'यस्ता सूचना र समाचारका कारण जनताको सूचनाको हकको घाँटी निमोठिने भएकाले लोकतन्त्रको दुरुपयोग हुन नदिन पत्रकार महासंघले पनि भूमिका निर्वाह गर्नुपर्छ,' उनले भने। अध्यादेशलाई राति राति जारी गर्यो भनेर सम्प्रेषण गरिएको सुनाउँदै उनले देश र जनताका पक्षमा आफूहरूले दिनरात नभनी काम गरेको बताए। सञ्चार क्रियाकलापका नाममा कीर्ते र जाली काम रोक्ने काम गर्न सरकारले कानुन ल्याउने जानकारी दिँदै प्रधानमन्त्री ओलीले पत्रकारको पेसागत सुरक्षा हुनुपर्ने र त्यसमा राज्यले भूमिका हुने विश्वास दिलाए।"
जिउँदो मासु,"दुई हप्ताअगाडि सुपर्णखाको घर पुग्दा उनीसँग भेट भएको थिएन। उनको चिठी लिएर म फर्केको थिएँ। चिठीले मलाई तत्काल क्रोध र आश्चर्यले गाँजे पनि उनको अबको अरू पनि प्रतिक्रिया छ कि भनेर बुझ्न आज जाने सोच्दै थिएँ, उनी नै टुप्लुक्किए। पहिलेको कुरा बिर्सिए झैं गरी मैले उनलाई स्वागत गरें। चियाको सुर्को नसकिउञ्जेल सामान्य कुरा मात्र भयो। राष्ट्र सञ्चालनका लागि अर्थको व्यवस्था मिलाउने अर्का जमातका मेरा मित्रहरूले गरिआएकै थिए। तर यसपालि मैले अलि फरक ढंगले गर्ने सोचेको छु। अब त मेरो कामबाट यिनी पक्कै प्रभावित हुन्छन्, मेरो प्रशंसा नगरी बस्न सक्दैनन् भनेर भन्न थालें, हेर, तिमीलाई शायद त्यसको हेक्का छैन क्या र। हेक्का भएको भए प्रशंसा गरिसक्थ्यौ। प्रशंसा नगरी सुख्खै छैन। मैले गरेको उपलब्धिमूलक कुराको विषयमा किन चासो राख्थ्यौ र ! प्रशंसा गर्न भनेपछि तिमी कति कञ्जुस छौ, हगि ? मेरो कुराले उनलाई राम्रै घोचेछ क्या र। भने, त्यसो नभन, मित्र। म आलोचनाभन्दा प्रशंसा गर्न बढी मन पराउँछु। तर प्रशंसा गर्ने काम हुनुपर्यो नि त। मैले मुस्कुराउँदै गमम्क परेर भनें, हेर, आयस्रोतको एउटा नयाँ तरिका विप्रेषणको मैले केही वर्षदेखि प्रयोगमा ल्याएर देशमा एउटा ठूलो रकम संकलन गरिरहेको छु। अर्कै जमातका मेरा साथीहरूले मैले जति विस्तारपूर्वक गर्न सकेका थिएनन्। सकेसम्म यसको बढीभन्दा बढी प्रयोगमा म तल्लीन छु। यही विस्तार बढीभन्दा बढी गर्दै जाने नै मेरो तरिका हो। मैले यस्तो बढाइदिएँ कि अहिले मलाई आनन्द भएको छ। यस्तो राम्रो कामका लागि यसपाला त मेरो प्रशंसा गर्छौ होला नि। अलि मुस्कुराउँदै उनले भने, मित्र, तिमीले देशमा उद्योगधन्दा, कलकारखानाको विस्तार गरेको भए अवश्य पनि म प्रशंसा गर्थें। तिमीलाई खुसीले अँगालो हाल्थें। भएका उद्योग सबै तहसनहस गर्यौं। पद र पैसाको लालच गरेर तिम्रा र अरू तिमी जस्तै जमातहरू मिलेर विदेशीलाई रिझायौ, आफ्नै जनता बिर्सियौ। पहिला खाद्यान्नलगायत कतिपय कुरा निर्यात गर्ने हाम्रो देशलाई हरेक कुरामा आयात गर्ने देशमा परिणत गर्यौ। राष्ट्रलाई आयात निर्भर बनायौ। विदेशीकै कठपुतली बनेर, उनमाथि देशलाई निर्भर बनाउन कृषिजन्य भूमिलाई टुक्राटुक्रा पारेर निवास उमार्ने बनायौ र अझै बनाउँदैछौ । अनि तिमीलाई कसरी प्रशंसा गर्ने ? कुन चाहिँ राम्रो काम गरेका छौ र प्रशंसा गर्ने ? मैले प्रशंसा पाउन जुन कुरा गरेको थिएँ, त्यसको कुनै मतलब नै नगरी अप्रासंगिक कुरा उठाएर बिनासित्तिमा अन्तै कुरा मोडेर कहाँ छिद्र भेटिन्छ भन्दै अनुसन्धान गर्ने यी छिद्रान्वेषी मित्रलाई के भनुँ ! मेरा मनमा उनीप्रति वितृष्णा उठ्न खोजिसकेको थियो। जे भए पनि बालसखा हुन् भनेर उठ्न खोजेको वितृष्णालाई मैले दबाइदिएँ र भनें, ल भैगो, त्यो कुरा छोड। मैले अघि भनेको कुरामा त तिमीले प्रशंसा नगरी धरै पाउँदैनौ। देशमा विदेशी मुद्रा भिœयाउने कम्ता ठूलो काम गर्या हो मैले ? त्यसले गर्दा देशमा रोजगार सिर्जना गर्नै परेन। विदेशी मुद्राको अभाव पनि भएन। सुपर्णखा पडकए, खुब राम्रो काम गर्यौ। रोजगार सिर्जनाको सोचको विकल्प युवा शक्तिको निर्यात हो ? विदेशी मुद्रा कमाउने भाँडो युवाशक्तिको बिक्री हो ? युवाशक्ति भनेको सिर्जनाको मुहान हो, बुद्धि, जाँगर, क्षमता र विकासको भण्डार हो। देश विकासका लागि तिनको संरक्षण र यथोचित प्रोत्साहन अनिवार्य हुन्छ भविष्यका सन्ततिका उज्ज्वल मार्ग निर्माणका लागि पनि। त्यस्तो अमूल्य मानव श्रम, शक्तिको दुरुपयोग गरेर तिमी कसरी प्रशंसा खोज्न सक्छौ र म कसरी प्रशंसा गर्न सक्छु ? मेरो पनि झोक बोल्यो यसपालि, जे होस्, विदेशी मुद्रा त आर्जन भएकै छ नि। यो कम्ता उपलब्धिमूलक कुरा हो ?मेरो कुरा सकिन नपाउँदै उनी कडकए, जे गरेर भए पनि विदेशी मुद्रा कमाउनु नै उपलब्धि मान्ने हो भने तस्करी गर न, अवैध सामग्रीको भण्डार थुपारेर त्यसैको निर्यात गर न, झन् धेरै विदेशी मुद्रा आर्जन हुन्छ। समाजको जिम्मा लिएर बसेको मान्छेले त्यस्तो नीच कुरा गर्न सुहाउँछ ? संयमित हुँदै मैले गुनासो गरें, मेरो जे कुरामा पनि तिमी खोट मात्र देख्छौ, कहिले सकारात्मक कुरा देख्दैनौ। उनी पनि यसपाली स्वाभाविक मुद्रामा आए, हेर, शेक्सपियरको द मर्चेन्ट अफ भेनिस किताब त पढेकै हांै नि हामीले।मैले हत्तरपत्त बोली हालें, त्यो त हाम्रो कोर्समै थियो नि। उनी गम्किएर बोले, हो, त्यसको एउटा क्रूर पात्र थियो नि साइलक भन्ने। त्यसले रकम उठाउन एकजना मान्छेको एक पाउन्ड मासुमा मात्र दाबी गरेको थियो। तिमीहरूले त लाखौं मानिसको सिंगो शरीरमाथि दाबी गरेर मोलमोलाई गरिरहेछौ रकम उठाउन त्यो पनि आफ्नो मोजमज्जाका लागि। आफ्नो अस्तित्व र अधिकार अक्षुष्ण राख्नका लागि। केही समयअगाडि तिमीजस्तै अर्का जमातकाले बडो गर्व गर्दै बोलेका थिए मैले दुई लाख युवालाई निर्यात गर्ने प्रबन्ध मिलाएर आएको छु विदेशको एउटा मुलुकमा। बुचडले पनि मान्छेको मासु बेच्दैन। उसको पनि एउटा अनुशासन हुन्छ, विवेक हुन्छ। तिमीजस्ता विभिन्न जमातका मान्छेको त न अनुशासन छ, न विवेक। मान्छेको मोलमोलाइ गर्दै अरूलाई सुम्पिएर अकुत सम्पत्ति थुपार्न पाए मक्ख, मर्नु पर्दैन ? इतिहासले कति धिक्कार्ला तिमीहरूलाई। म क्रोधले गर्जिन खोज्दैथिएँ, उनले हत्तपत्त बाटो तताइहाले।"
जब खाडीका श्रमिकले बीपी र मदन देखे,"यूएई : संयुक्त अरब इमिरेट्स (यूएई) को दुबई सहरनजिकै रहेको श्रमिकहरूको बासस्थान (सोनापुर क्याम्प) मा बस्ने सर्लाहीका सुमन यादव आइतबार बिहान ११ बजे स्वर्गीय बीपी कोईरालालाई देखेर हाँसेको हाँस्यै भए । उनीसँगै बसेका झापाका प्रेमराज त झन स्वर्गीय मदन भण्डारी आएको देखेर पेट मिचिमिचि हाँसे । ठ्याक्कै बीपी आए झैं लाग्यो, यादवले भने । उनीहरूलाई हँसाउने अरु कोही नभएर हाँस्य कलाकार मनोज गजुरेल र चक्र दवाडी थिए । ५० डिग्रीको तातोमा काम गर्ने देशको अर्थतन्त्रका खम्बाहरू हाँस्दा आफ्नो मन प्रफुल्ल हुने गरेको गजुरेल बताउँछन् । यूएईका विभिन्न शहरहरूमा सिस्नुपानी नेपालले दुई थोपा हाँसो कार्यक्रम गरेर श्रमिकहरूलाई हँसाइरहेको छ । नेपाली दूतावास आबुधाबीको सहयोग तथा गैरआवासीय नेपाली संघ (एनआरएनए, एनए) को आयोजनामा जनवरी १० देखि १२ सम्म सिस्नोपानीले यूएईमा कार्यरत श्रमिकहरू बस्ने क्याम्पहरूमै गएर हाँस्यब्यंग्यसहितको जनचेतना कार्यक्रम गरेको हो । जनवरी १० शुक्रबारको पहिलो कार्यक्रम यूएईका लागि नेपाली राजदूत तेजबहादुर क्षेत्रीको प्रमुख आतिथ्यतामा हाँस्य कलाकार मनोज गजुरेलसहितको टिमले आबुधाबीस्थित मुसफ्फा क्याम्पमा गरेको थियो । जनवरी ११ शनिबार शारजाहको क्लिन्को क्याम्प सज्जा र दुबईको बलेदिया भलिबल ग्राउन्ड अलकुजमा कार्यक्रम भयो । आइतबार बिहान १० बजे इभर सेन्डाई क्याम्प सोनापुर र बेलुकी ५ बजे इन्डियन सोसल सेन्टर अजमानमा पनि कार्यक्रम सम्पन्न भयो । कार्यक्रममा सिस्नुपानी नेपालका चर्चित कवि तथा कलाकारहरू मनोज गजुरेल, टंक आचार्य, चक्र दवाडी, धिरेन्द्र प्रेमर्षि र सरोज घिमिरेलगायतको प्रस्तुति रहेको आयोजकले बताएको छ । एनआरएनए मध्यपूर्व उपसंयोजक तथा पूर्वअध्यक्ष रमेश श्रेष्ठले सन् २०१७ मा आफ्नो कार्यकालमा शुरुवात गरेको यो कार्यक्रमको निरन्तरता पाएकोमा खुसी व्यक्त गरे । यूएईमा सिस्नोपानीको यो तेश्रो श्रृंखला हो । कलाकार मनोज गजुरेलले नेपालको अर्थतन्त्रमा ठूलो टेवा दिने श्रमिकहरूको अनुहारमा खुसी हेर्न र खुसी छर्न आफूहरूले कार्यक्रम गरेको बताए । सिस्नोपानीका टंक आचार्यले श्रमिकहरूको क्याम्पमै गएर मजदुरहरूसँग भलाकुसारी गर्न पाउँदा खुसी लागेको बताए ।"
नागरिकताविहीन मुसहर,"कोही पनि नेपाली नागरिकताबाट वञ्चित हुनु हुँदैन। २००७ सालमा प्रजातन्त्र आउनुअघिसम्म नेपालमा नागरिकताको चल्नै थिएन। राज्यले नागरिकलाई कुनै परिचयपत्र दिँदैनथ्यो। नागरिकताको चलन सुरु भएपछि धेरै वर्षसम्म थुप्रै नागरिकलाई त्यसको वास्तै रहेन। राज्य नै कमजोर थियो। राज्यको सुविधा नै नगन्य थिए। नागरिकलाई नागरिकताको आवश्यकै परेन। अहिले समय बदलियो, नागरिकता नहुँदा कुनै कामै हुँदैन। शिक्षा, स्वास्थ्यदेखि राज्यका थुप्रै सुविधाका लागि मात्रै होइन, निजी क्षेत्रमा काम गर्दा पनि नागरिकता चाहिन्छ। आफ्नै दुःखजिलो गर्दै बाँचिरहेकाहरूलाई अहिलेसम्म पनि नागरिकताको अत्तोपत्तो छैन। जग्गा किन्न र घर बनाउन त परैको कुरा जसै सामाजिक सुरक्षा भत्ता लिनुपर्ने हुन्छ, मोबाइल चलाउन सिम लिनुपर्छ, नागरिकता नभई हुन्न। नागरिकता राज्यले उपलब्ध गराउने संवेदनशील कागजपत्र हो, जसलाई साधारण आधारमा मात्रै जो कसैले पाउँदैन। नेपालीले मात्रै पाउँछ। नेपाली हुनुको प्रमाण जुटाउनै पर्छ। जो वास्तविक नेपाली हो, तर प्रमाण जुटाउने ल्याकत छैन वा पहुँच छैन, साँच्चै भुइँमान्छे हो भने ऊ नागरिकताबाट विमुख हुन्छ। भइरहेको छ, त्यसैको ज्वलन्त उदाहरण मधेसको मुसहर समुदाय हो, जहाँका कैयौं नागरिक नागरिकताविहीन छन्। जस्तो जनकपुरकी ७० वर्षमा पनि बौकीदेवी सदासँग नागरिकता छैन। ६० वर्षीया शिवशक्ति सदाको कथा पनि बौकीको भन्दा भिन्न छैन। मुसहर सम्भवतः मुलुककै सबैभन्दा पिँधमा पारिएको समुदाय हो। मुसहर समुदायमा बालविवाह दर ८० प्रतिशत, किशोरी गर्भवती दर ५१ प्रतिशत र संस्थागत सुत्केरी हुने दर ५५ प्रतिशत छ। साक्षरता दर २० प्रतिशत पनि छैन। यी सूचक काफी छन्, मुसहरको हालत बुझाउन। जसको शिक्षामा पहुँच छैन, उसको अरू कहाँ हुनु पहुँच ? त्यसैले बाजेबज्यैले नै नलिएको नागरिकताको प्रमाण लिन प्रमाण जुटाउनु कसरी ? नागरिकताका लागि चाहिने भनेको स्थानीय तहको सिफारिस, स्थानीय व्यक्तिहरूको रोहबरको मुचुल्का हो।तर मुसहरलाई नागरिकता दिलाउन स्थानीय तहकै पहल कदमी जरुरी हुन्छ। यो काम फत्ते गर्न सक्ने ल्याकत स्थानीय तहसँगै हुन्छ। जनप्रतिनिधि जसले को वास्तविक नेपाली हो र पुस्तौंदेखि पनि नागरिकताविहीन छ, जसको जन्मदर्ता पनि हुनसकेको छैन, भन्ने खुट्ट्याउन सजिलै सक्छन्। उनीहरूबाट मुसहर समुदायलाई नागरिकता दिलाउन सकिन्छ। त्यसैले पहल स्थानीय सरकारले नै लिनुपर्छ। संघीय र प्रदेश सरकारले भने सहजीकरण गरिदिन सक्छन्। कोही पनि नेपाली नागरिकताबाट वञ्चित हुनु हुँदैन। मुसहर जस्तो चेपिएको र हेपिएको अनि वर्षाैंदेखि दलनमा परेको समुदायलाई न्याय दिलाउन तत्परता तत्काल देखाइनुपर्छ।"
"रवि लामिछाने अदालत उपस्थित, थुनछेक बहस हुँदै","काठमाडौं : स्वर्णलक्ष्मी सहकारी ठगी प्रकरणका आरोपित राष्ट्रिय स्वतन्त्र पार्टीका सभापति एवं पूर्वगृहमन्त्री रवि लामिछानेविरुद्ध आज थुनछेक बहस सुरू हुने भएको छ। थुनछेक बहसका लागि प्रहरीले लामिछानेलाई काठमाडौं जिल्ला अदालत उपस्थित गराइसकेको छ। आइतबार बयान सकिए पनि थुनछेक बहस नभएपछि जिल्ला न्यायाधीश माधवप्रसाद अधिकारीको इजलासले उनलाई न्यायिक हिरासतमा पठाउन आदेश दिएको थियो। पोखराको सूर्यदर्शन सहकारीको बचत रकम अपचलन मुद्दामा ६५ लाख धरौटी बुझाएर बिहीबार रिहा भएका लामिछाने आइतबार बिहान अदालतमा आफै उपस्थित भएका थिए। उनको दिनभर बयान चलेको थियो। कालीमाटीमा रहेको स्वर्णलक्ष्मी बहुउद्देश्यीय सरकारी संस्थाको रकम अपचलन गरेको रास्वपा सभापति लामिछानेसहित ३९ जनाविरुद्ध मुद्दा दर्ता भएको छ। थुनछेक बहस सकिएपछि उनलाई पुर्पक्षका लागि थुनामा पठाउने कि धरौटीमा छाड्ने भन्ने आदेश आउनेछन्। उनीविरुद्ध चितवन,रुपन्देही र पर्सामा पनि सहकारी ठगीमा मुद्दा दायर भइसकेको छ। त्यहाँ यसअघि उनीसँग अनुसन्धान अधिकृतले बयान लिइसकेका छन्। स्वर्णलक्ष्मी सहकारीको रकम अपचलनमा संलग्न लामिछानेसहित जीबी राई,पूर्वडीआईजी छविलाल जोशी,जीबीको साढुभाई दीपक लामा,कोषाध्यक्ष कुमार रम्तेल र व्यवस्थापक नवीन अछामीसहितका ३९ जनालाई प्रतिवादी कायम गरिएको छ। उक्त सहकारी ठगी प्रकरणमा ६९० जनाले ९३ वटा जाहेर दिएका छन्। सहकारीमा ५ हजार ६६९ जना बचतकर्ताको २ अर्ब ६५ करोड ९५ लाख ५९ हजार ५८ रुपैयाँ अपचलन भएको प्रहरीको अनुसन्धानबाट खुलेको छ। सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार ४ सय ६५ रुपैयाँ कारोबार भएको प्रहरीको अनुसन्धानले देखाएको छ।"
फूलबारीबंगलाबन्ध जाने नेपाली गाडीको भारवहन सीमा हट्ने,"नेपालभारत वाणिज्य सचिवस्तरीय अन्तरसरकारी समितिको बैठकले काँकडभिट्टा फूलबारीबंगलाबन्ध हुँदै आवतजावत गर्ने नेपाली मालवाहक सवारी साधनमा लगाइएको भार बहनको सीमा हटाउने सहमति गरेको छ । राजधानीमा शनिबार सम्पन्न दुई दिने बैठकले यस्तो सहमति गरेको उद्योग मन्त्रालयका प्रवक्ता बाबुराम अधिकारीले जानकारी दिए । सहमतिअनुसार नेपाली मालबाहक गाडीले पनि भारतीय गाडी सरह उक्त सीमा क्षेत्रमा आवतजावत गर्न पाउने छन् । सचिवस्तरीय समिति बैठकको काम छलफल गर्ने र आवश्यक निर्देशन दिने भएको मन्त्रालयका प्रवक्ता अधिकारीले बताए । यो सहमतिका आधारमा पत्राचार भएपछि मात्र सम्बन्धित निकायले कार्यान्वनयन गर्ने प्रक्रिया सुरु हुने बताए । उद्योग, वाणिज्य तथा आपूर्ति मन्त्रालयले सार्वजनिक गरेको १५ बुँदे सहमतिमा नेपालभारतबीचको पारवहन सन्धि संशोधन गरी विराटनगर तथा भैरहवाबाट रेलमार्फत सबै किसिमका कार्गो ढुवानी गर्न पाउने व्यवस्थाका लागि नेपालले पठाएको लेटर अफ एक्सचेन्ज चाँडो टुंग्याउने विषयमा सहमति भएको छ । दुई देशका सचिवस्तरीय अन्तर सरकारी समितिको बैठकमा पारवहन सन्धिको नवीकरण तथा रेल सेवा सम्झौताको संशोधनका विषयमा पनि छलफल भएको थियो । यस्तै, नेपालले वाणिज्य सन्धि पुनरावलोकन गर्न पनि आग्रह गरेको थियो । नेपाली वस्तु निर्यातमा भारतले लगाउँदै आएको परिणामात्मक बन्देज हटाउन नेपालले आग्रह गरेको थियो । उक्त सन्धिअनुसार, सन् २००२ देखि वनस्पति घिउ, तामाका वस्तु, जिंक अक्साइड र एक्रेलिक यार्नमा भारतले परिणात्मक बन्देज लगाउँदै आएको छ । वनस्पति घिउ १ लाख टन, यार्न १० हजार टन, तामाका भाँडा १० हजार टन र जिंक अक्साइड २ हजार ५ सय टनसम्म मात्रै नेपालले भारत निर्यात गर्न सक्ने उल्लेख छ । नेपाल भारतबीचको वाणिज्य सन्धि पुनरावलोकनका विषयमा चौथो चरणको वार्ता छिट्टै गर्ने, पारवहन सन्धिलाई कार्यान्वयनमा ल्याउन नेपालद्वारा प्रेषित लेटर अफ एक्चेन्जलाई छिट्टै निष्कर्षमा पुर्याउने निर्णय भएको मन्त्रालयका प्रवक्ता अधिकारीले बताए । यस्तै, सचिवस्तरीय बैठकमा भारतमा निकासी गर्ने जुत्ता, प्लाइउड, यार्न, सेनेटरी प्याड, सिमेन्ट, जस्तापाता र स्टिलजन्य वस्तुहरूमा बीआईएस (ब्युरो अफ इन्डियन स्ट्यान्डर्ड) प्रमाणपत्र अनिवार्य गरेको विषयमा पनि छलफल भएको थियो । बीआइएस प्रमाणपत्र दिन वा नवीकरण गर्न भारतीय पक्षबाट हुने ढिलाइ हटाउन नेपालले आग्रह गरेको थियो । भारतमा निकासी हुने यी नेपाली वस्तुहरूको सहज निकासीका लागि प्राथमिकताका आधारमा बीआईएस प्रमाणपत्र जारी गर्ने र नवीकरण गर्ने प्रक्रियालाई तीव्रता दिन भारतीय पक्ष सहमत भएको छ । पहिलो दिनको बैठकमा नेपालमा उत्पादन नहुने पशुजन्य खाद्य पदार्थको भारतबाट हुने आयातलाई सहजीकरण गर्ने सहमति भएको थियो । नेपालको गुणस्तर तथा नापतौल विभाग र भारतको ब्युरो या इन्डियन स्ट्यान्डर्डस् तथा नेपालको खाद्य प्रविधि तथा गुण नियन्त्रण विभाग र भारतको समकक्षी निकायसँग पारस्परिक सहयोग अभिवृद्धि गरी वस्तुको गुणस्तर निर्धारण तथा परीक्षण, प्रमाणीकरण र पारस्पारिक मान्यताको प्रक्रियालाई अगाडि बढाउने, औषधिको आयात निर्यातलाई व्यवस्थित गर्ने, भन्सार प्रक्रियालाई सहजीकरण गर्ने, दुवै पक्षका विषयगत संयन्त्रयहरूमार्फत सम्बन्धित विषयहरू समयमै टुंग्याउँदै जाने लगायतका विषयमा सहमति भएको थियो । बैठकमा नेपाली प्रतिनिधिमण्डलको नेतृत्व उद्योग, वाणिज्य तथा आपूर्ति मन्त्रालयका सचिव गोविन्दबहादुर कार्की र भारतीय प्रतिनिधिमण्डलको नेतृत्व वाणिज्य तथा उद्योग मन्त्रालयका सचिव सुनील बर्थवालले गरेका थिए । बैठकमा दुवै देशका वाणिज्य, कृषि तथा खाद्य प्रविधि, गुणस्तर नियन्त्रण, क्वारेन्टाइन, भन्सार, औषधि व्यवस्था, सडक पूर्वाधार र रेल, ल्यान्ड पोर्टलगायतका सरकारी निकायका प्रतिनिधिहरू सहभागी थिए ।"
"विकास भित्रिँदै, गाउँ रित्तिँदै","ग्रामीण क्षेत्रमा पुगेका पूर्वाधारहरूको अधिकतम उपयोग गर्दै मुलुकको चौतर्फी विकासमा टेवा पुर्याउनुपर्ने देखिन्छ। नेपाल गाउँ नै गाउँले भरिएको मुलुकका नामले परिचित छ। यसैकारण अधिकांश नागरिक ग्रामीण क्षेत्रमै बसोबास गर्ने अनुमान लगाउन सकिन्छ। करिब एक दशक अघिसम्मका तथ्यांकहरूले यसलाई पुष्टिसमेत गरेको देखिन्छ। २०६८ सालको जनगणनामा देशको कुल जनसंख्याको १७०७ प्रतिशत जनसंख्या सहरमा बस्ने गरेकोमा ग्रामीण जनसंख्या झन्डै ८३ प्रतिशत रहेको तथ्यांक छ। तथापि, पछिल्लो १० वर्षको अवधिमा यो तथ्यांकमा ठूलो फेरबदल आएको छ। २०७८ को जनगणनाअनुसार नेपालको जनसंख्या २ करोड ९१ लाख ६४ हजार ५ सय ७८ छ। ६६२ प्रतिशत (१ करोड ९२ लाख ९१ हजार ३१) नगरपालिकामा बस्छन् भने बाँकी ३३९२ प्रतिशत (९९ लाख १ हजार ४ सय ९) गाउँपालिकामा। यो तथ्यले प्रत्येक ३ नेपालीमा २ जना नगरपालिकामा क्षेत्रमा बसोबास गर्ने गरेको देखाउँछ। यो जनगणनाले ग्रामीण र सहरी जनसंख्या भनेर स्पष्ट विभाजन गरेको छैन। तर, पनि स्थानीय तहको पुनर्संरचनाअनुसार महानगर र उपमहानगरसहित २ सय ९३ नगरपालिकामा बस्ने जनसंख्यालाई सहरी क्षेत्रको जनसंख्या र ४ सय ६० गाउँपालिकामा बस्ने जनसंख्यालाई ग्रामीण जनसंख्याका रूपमा व्याख्या गरिएको छ। त्यसैले सहर र ग्रामीण क्षेत्रभन्दा फरक नपर्ने देखिन्छ। नेपालमा बसाइँसराइ तीव्र गतिमा छ। विगतमा गाउँमा भौतिक एवं सामाजिक पूर्वाधारको कमी भएको भन्दै मानिस सहरतर्फ बसाइँसराइ गर्ने गरेको देखिन्थ्यो। आधुनिक सेवासुविधा खोज्दै सहरबजारमा बसाइँ सर्नेहरूको लर्काे नै लागेको थियो। तथापि, पछिल्लो समय गाउँहरूमा बाटोघाटो, स्कुल, बोर्डिङ, स्वास्थ्य संस्था, खानेपानीलगायतका सेवासुविधा पुग्दापुग्दै पनि बसाइँसराइ भने रोकिएको छैन। युवा शिक्षा, रोजगारी एवं व्यापार व्यवसायका लागि भन्दै गाउँ छोड्ने क्रम बढ्दै जाँदा गाउँमा युवा देखिन छाडेका छन्। वैदेशिक रोजगारका लागि बिदेसिएका परिवारमा समेत वृद्धवृद्धाको मात्र बाहुल्य देखिन्छ। परिवारका सदस्य सन्तानको शिक्षा, स्वास्थ्यका लागि भनेर सहरमा पसेका छन्। गाउँहरू रित्तिँदै गएका छन्। जनशक्ति अभावका कारण खेतीयोग्य भूमि बाँझो छन्। गाउँका अधिकांश घर खाली छन्। राष्ट्रिय तथ्यांक कार्यालयका अनुसार पछिल्लो जनगणनामा पाँच लाख बस्न योग्य घरमा मानिस बसोबास गर्दैनन्। २०७८ अनुसार पछिल्लोपटक देशभित्रै बसाइँ सर्ने कुल जनसंख्या ९३ लाख ४१ हजार ४ सय ८ छ। नागरिक अर्काे ठाउँमा बसाइँ सर्नुका प्रमुख १० कारण रहेको जनगणनाको नतिजाले देखाउँछ। यसमा सबैभन्दा प्रमुख कारण विवाह देखिन्छ। बसाइँसराइ गरेका कुल जनसंख्यामध्ये ३८२ प्रतिशतले विवाहका कारण बसाइँ सरेका छन्। यस्तै, काम खोज्दै बसाइँ सर्ने १५२ प्रतिशत, व्यापार व्यवसायका सिलसिलामा २८ प्रतिशत, अध्ययन र तालिमका सिलसिलामा ७८ प्रतिशत, आश्रित १९५ प्रतिशत, प्राकृतिक प्रकोप ०७ प्रतिशत, कृषि ३९ प्रतिशत, घर फर्किएको ४१ प्रतिशत र अन्य ६६ प्रतिशत छन्। यसरी बसाइँ सरेका अधिकांश मानिस ग्रामीण क्षेत्रबाट सहरी क्षेत्रमा पसेका छन्। यसैकारण सहरी क्षेत्र बाक्लो हुँदै गएको छ भने गाउँ पातलिँदै गएको देखिन्छ। बसाइँसराइ एक नियमित र निरन्तर प्रक्रिया भए पनि जनसंख्याको असमान वितरणले मुलुकको सामाजिक, राजनीतिक एवं आर्थिक क्षेत्रमा गम्भीर प्रभाव पार्ने देखिन्छ। मुलुकमा संघीय व्यवस्था कार्यान्वयनमा आएसँगै गाउँगाउँमा सिंहदरबार र विकासका पूर्वाधारहरूको पहुँच पुर्याउने सरकारको योजनाले गति लिन थालेको छ। अहिले स्थानीय तहमै सरकारका तीनवटै अंग कार्यपालिका, न्यायपालिका र व्यवस्थापिका क्रियाशील देखिएका छन्। स्थानीय निकायबीच भौतिक एवं सामाजिक पूर्वाधारहरूको विकासमा प्रतिस्पर्धा नै चलेको देखिन्छ। यसैकारण गाउँहरू सडक सञ्जालमा जोडिँदै गएका छन्। मुलुकको जनसंख्याको वितरण सन्तुलित हुन आवश्यक छ। गाउँ र सहरी क्षेत्रमा विकास र अवसरको समान वितरणले मात्र यो सम्भव हुन सक्छ। मुलुकमा विकेन्द्रीकरणको अवधारणा अगाडि बढे पनि मूर्तरूप पाएको देखिँदैन। गाउँगाउँमा बाटो पुगेको छ, विद्यालय भवनहरू निर्माण भएका छन्। घरघरमा खानेपानीका धारा पुगेका छन्। सडकमा विद्युत्का पोलहरू छन्। हरेक वडामा स्वास्थ्य संस्थाबाट निःशुल्क आधारभूत स्वास्थ्य सेवा प्रदान गरेका छन्। कृषि, पशुपालन तथा लघुउद्यमसँग सम्बन्धित परियोजना सुरु भएका छन्। यी परियोजना हेर्दा राज्यको ढुकुटीबाट ठूलो धनराशि लगानी भएको अनुमान लगाउन सकिन्छ। तर, विडम्बना नै भन्नुपर्छ, यी विकासका पूर्वाधारहरूको उपभोग गर्ने उपभोक्ता भने दिन प्रतिदिन घट्दै गएका छन्। यसरी ग्रामीण जनसंख्या घट्दै जाँदा राज्यले गरेको लगानीअनुसारको परिणाम नआउने भन्दै चौतर्फी चिन्ता व्यक्त गर्न थालिएको छ। मुलुकको भौगोलिक विविधताले निम्त्याएको आर्थिक एवं सामाजिक असमानतालाई चिर्ने उद्देश्यले सरकारले विभिन्न राष्ट्रिय गौरवका आयोजनाहरूसमेत अगाडि सारेको देखिन्छ। राष्ट्रिय गौरवका रूपमा रहेको पुष्पलाल मध्यपहाडी राजमार्गले नेपालका हिमाल र पहाडदेखि तराईको भूभागलाई सडकमार्ग जोड्न महŒवपूर्ण हुने विश्वास गरिएको छ। पहाडलाई तराईसम्म र गाउँलाई सहरसम्म जोड्ने उद्देश्यका साथ स्थानीयको सहजताका लागि मध्यपहाडी लोकमार्गको समेत निर्माण थालिएको छ। निर्माणाधीन कालीगण्डकी, मादीमस्र्याङ्दी करिडोरहरूले गाउँगाउँमा पुलपुलेसा, सडक सञ्जाल र भौतिक पूर्वाधार निर्माण गरिरहेछन्। यसका बावजुद गाउँघरमा बसोबास पातलिँदै गएको छ। पछिल्लो समय गाउँमा विकास भित्रिँदै गए पनि त्यसले आमनागरिकलाई आकर्षित गर्न सकेको छैन। विकासको निरन्तर प्रयासका बावजुद ग्रामीण क्षेत्रमा बेरोजगारी तथा गरिबीको दर घट्न सकेको छैन। दैनिकी चलाउनसमेत मुस्किल भएपछि कोही बिदेसिन बाध्य देखिन्छन् भने कोही सहर पस्छन्। शिक्षा, स्वास्थ्यसँग सम्बन्धित सेवासमेत सहरी क्षेत्रको तुलनामा प्रतिस्पर्धी बन्न सकेका छैनन्। दक्ष स्वास्थ्य जनशक्ति तथा आधुनिक उपकरणको अभाव छ। अझै पनि ग्रामीण क्षेत्रका अधिकांश मानिस कृषिमा निर्भर छन्। कृषिको आधुनिकीकरण र व्यवसायीकरण हुन नसक्दा जीवन निर्वाह खेती प्रणाली नै प्रचलित देखिन्छ। यसैकारण लामो समयदेखि उनीहरूको जीवनस्तरमा सुधार आउन सकेको छैन। बजारमा महँगी दिनप्रतिदिन बढ्दो छ तर आम्दानीका स्रोतहरू खुम्चिँदै गएका छन्। बसाइँसराइलाई विकल्प बनाउने मूल कारण यही हो। राष्ट्रिय तथ्यांक कार्यालयले गरेको कृषि गणनाअन्तर्गत सामुदायिक प्रतिवेदनले समेत नेपालको कृषि र पशुपन्छी क्षेत्रको प्रमुख समस्याका रूपमा जंगली जनावरहरूको आतंकलाई औंल्याएको छ। यसले पनि बसाइँसराइ बाध्यता बनिरहेछ। कृषि तथा पशुपन्छी विकास मन्त्रालयका अनुसार मुलुकभर ४१ लाख २१ हजार हेक्टर खेतीयोग्य जमिन छ। त्यसमध्ये ३० लाख ९१ हजार हेक्टरमा खेती भएको छ भने १० लाख ३० हजार हेक्टर जमिन बाँझो छ। त्यसैले हरेक वर्ष कृषिजन्य वस्तुको आयात बढ्दो छ। सरकारले बनाउने हरेक योजना तथा कार्यक्रमहरूमा कृषिलाई प्राथमिकताका साथ अगाडि ल्याए पनि अपेक्षित लाभ लिन सकेको देखिँदैन। युवा केन्द्रित कृषिमा उद्यमशीलताका अवसरहरूको विकास गर्न सके एकातर्फ यहाँ विद्यमान बेरोजगारीको समस्या न्यून गर्न सकिन्छ भने निर्यातमुखी अर्थतन्त्रलाई प्रतिस्थापन गर्न समेत सहयोग पुग्ने देखिन्छ। ग्रामीण क्षेत्रमा पुगेका पूर्वाधारहरूको अधिकतम उपयोग गर्दै मुलुकको चौतर्फी विकासमा टेवा पुर्याउनुपर्ने देखिन्छ। यसका लागि मुलुकको जनसंख्याको वितरण सन्तुलित हुन आवश्यक छ। गाउँ र सहरी क्षेत्रमा विकास र अवसरको समान वितरणले मात्र यो सम्भव हुनसक्छ। मुलुकमा विकेन्द्रीकरणको अवधारणा अगाडि बढे पनि मूर्तरूप पाएको देखिँदैन। अझै पनि उद्योग, कलकारखाना, विश्वविद्यालय, ठूला अस्पताल, वित्तीय संस्थाहरू सहर केन्द्रित नै छन्। यसैकारण रोजगारीका अवसरहरू पनि सहर केन्द्रित छन्। नागरिक गाउँमै बस्ने वातावरणको सिर्जना गर्न सर्वप्रथम आम्दानीका स्रोतहरू बढाउनुपर्छ।"
पौष शुक्ल पूर्णिमा : आजदेखि स्वस्थानी ब्रतकथा सुरु,"काठमाडौं : आज पौष शुक्ल पूर्णिमा। आजदेखि माघ शुक्ल पूर्णिमासम्मको एक महिने अवधिमा नेपालका विभिन्न शक्तिपीठको पूजा आराधना गरिन्छ। ती स्थानमा सतीदेवीको अङ्ग पतन भएपछि देवीदेवताको बास रहेको विश्वासका आधारमा यो परम्परा सुरु भएको हो। आजदेखि वैदिक सनातन धर्मावलम्बीले घर घरमा विधिपूर्वक गरिने माघ स्नान, स्वस्थानी व्रत एवं कथा वाचन सुरु गरेर यी देवीदेवताको पूजा आराधना सुरु भएको धर्मशास्त्रविद् एवं नेपाल पञ्चाङ्ग निर्णायक विकास समितिका सदस्य प्राडा देवमणि भट्टराईले जानकारी दिए। छन्। धेरैजसो महिलाले यो व्रत बस्ने गर्छन्। भट्टराईका अनुसार पौष शुक्ल पूर्णिमादेखि माघ शुक्ल पूर्णिमासम्म एक महिना स्वस्थानी व्रत र माघ स्नान गरिन्छ। पौष शुक्ल चतुर्दशीको दिन हात गोडाका नङ काटी स्नान गरी शुद्ध वस्त्र पहिरिएर यसको सुरुवात् हुन्छ। बिहान माघ स्नान गरी मध्यान्हकालमा महादेवको पूजा आराधना गरिन्छ। बेलुकी स्कन्द पुराणको केदार खण्ड अन्तर्गत माघ माहात्म्यको कुमार अगस्त्यबीच संवाद भएको स्वस्थानी व्रत कथा सुन्ने सुनाउने परम्परा छ। एक महिनासम्म यो विधिबाट व्रत गरी माघ शुक्ल पूर्णिमाका दिन १०८ जनै, १०८ सुपारी, १०८ पान, १०८ फूल, १०८ रोटी, १०८ अक्षता विभिन्न थरीका फलफूल, धूप, बत्ती, नैवेद्य, श्रीखण्ड, रक्तचन्दन, सिन्दूर, वस्त्र, भेटी चढाई व्रतको कामना पूर्ण होस् भनी भगवतीलाई अर्घ्य दिइन्छ। चढाइएका प्रसादमध्ये सबैबाट आठआठ पतिलाई, पति नभए छोरालाई र छोरा पनि नभए मीत छोरालाई एवं मीत छोरा पनि नभएमा कामना सिद्ध होस् भनी नजिकको पवित्र नदीमा लगी बहाउने व्रत विधि छ। सय रोटी वर्तालु आफैँले फलाहार गरी रातमा जाग्राम बसिन्छ। जाग्रामका समयमा देवीको माहात्म्य सुन्ने, सुनाउने गरिन्छ। यसो गरेमा वर्तालुको मनोकाङ्क्षा पूरा हुन्छ भन्ने धार्मिक विश्वास छ। आफू बसेको स्थानकी देवी देवताको पूजा गर्नु नै स्वस्थानी पूजा हो। उत्तरायणपछिको समय ध्यान योग साधनाका लागि उपयुक्त भएकाले स्वस्थान अर्थात् आफ्नो आत्मामा सम्पर्कको अभ्यास गर्नुलाई स्वस्थानी भनिएको विश्वास पनि छ। सुवर्ण वर्णकी, त्रिनेत्रधारी, प्रसन्न मुद्रा भएकी, कमल र सिंहासनमा बसेकी, चार हात भएकी देवीलाई स्वस्थानी देवी भनी स्कन्द पुराणमा उल्लेख गरिएको छ। देवीको विधिपूर्वक व्रत गरेमा बिछोड भएका जोडीको पुनःमिलन हुन्छ भन्ने विश्वास छ। आजैदेखि एक महिनासम्म साँखुस्थित शालिनदीमा माघस्नान सहित माधवनारायणको मेला सुरु भएको छ।"
अस्पताललाई जिम्मेवार बनाउने गरी स्वास्थ्य मन्त्रालयले जारी गर्यो बिरामी प्रेषण निर्देशिका,"काठमाडौं : स्वास्थ्य तथा जनसंख्या मन्त्रालयले आकस्मिक तथा भर्ना भएका बिरामी रेफर गर्दा पहिलो स्वास्थ्य संस्थालाई जिम्मेवार बनाउने गरी बिरामी प्रेषण निर्देशिका जारी गरेको छ। अब अर्कोमा भर्ना नभएसम्मको अवस्थामा समन्वयको कार्य पहिलो पल्ट बिरामी पुगेको अस्पतालको जिम्मेवारी लिनुपर्नेछ। विभिन्न किसिमका बिरामीको रिफरका लागि मापदण्ड भएपनि समग्र अस्पतालको रेफरल प्रणालीलाई समेट्ने गरी मन्त्रालयले एकीकृत निर्देशिका जारी गरेको प्रवक्ता प्रकाश बुढाथोकीले जानकारी दिए। यसैगरी, प्रथम बिन्दुको स्वास्थ्य संस्थाले बिरामीलाई रेफर गर्नुपूर्व सम्बन्धित अस्पतालमा सम्पर्क गरेर त्यहाँ उपचार, शैय्या तथा आवश्यक सेवा भए नभएको सुनिश्चित गर्दै समन्वय गर्नुपर्ने मन्त्रालयले जनाएको छ। निर्देशिकामा प्रत्येक अस्पताल, स्थानीय तह, प्रदेश र राष्ट्रियस्तरमा रेफरल एकाइ अनिवार्य हुने गरी व्यवस्था मिलाइएको छ। निर्देशिकामा बिरामीका बारे आवश्यक जानकारी साझा हुने भएकाले भैसकेको परीक्षण दोहोर्याउनु नपर्ने गरी थप जाँच हुने व्यवस्था गरिएको छ। अहिले सरकारी अस्पतालहरुमा बढिरहेको चाप कम गर्नका लागि आवश्यकताका आधारमा मात्र बिरामी रिफर गर्ने गरी निर्देशिका जारी भएको प्रवक्ता बुढाथोकीले बताए। बिरामीलाई आफू उपचार गर्न जाने ठाउँबारे पूर्ण अधिकार दिएको निर्देशिकाले उपचार सम्भव भएसम्म अस्पतालका तर्फबाट रिफर गर्ने कुरालाई भने नियन्त्रण गर्न खोजेको छ। मन्त्रालयका प्रवक्ता बुढाथोकीका अनुसार स्थानीय तह, प्रदेश र संघीय तहमा व्यवस्था गरिएका रेफर एकाइले ती ठाउँको स्वास्थ्य सेवाको गुणस्तर र रेफर सम्बन्धमा स्वास्थ्य संस्थालाई निर्देशन दिने अपेक्षा गरिएको छ। स्वास्थ्य तथा जनसंख्या मन्त्री प्रदीप पौडेलले गत साउन २७ गते आफ्नो योजना तथा प्राथमिकता सार्वजनिक गर्दा जीवन रक्षाको उपचार तत्काल शुरु गर्नुपर्ने र सम्भव नभएका उपचार निकटतम केन्द्रमा सेवाको सुनिश्चितता गरी सुरक्षित रेफरको दायित्व सम्बन्धित केन्द्रको हुने व्यवस्था मिलाउने घोषणा गरेका थिए। मन्त्री पौडेलले बिरामीको जीवनरक्षा र अस्पतालहरुमा चाप व्यवस्थापन यसको उद्देश्य रहेको बताए।"
स्वस्थानी ब्रत : शालीनदीमा स्नान गर्नेको घुइँचो (फोटोफिचर),"काठमाडौं : आजदेखि स्वस्थानी व्रत कथा तथा माधवनारायणको मेला सुरू भएको छ। प्रत्येक वर्ष पौष शुक्ल पूर्णिमादेखि माघ शुक्ल पूर्णिमासम्म यो मेला लाग्ने गर्छ। यसै अवसरमा काठमाडौंको साँखुस्थित शालीनदीमा पूजा तथा स्नान गर्नेको भीड लागेको छ। साँखुको शालीनदीमा स्वस्थानीमा विशेष मेला लाग्ने गर्छ। माघ महिनामा शालीनदीमा स्नान गरेर माधवनारायणको दर्शन गरेमा पुण्य प्राप्त हुने जनविश्वास छ। जसका कारण बिहानैदेखि विभिन्न स्थानबाट सन्तोषी माताको दर्शन गर्न भक्तालुहरू शालीनदीमा आइपुगेका हुन्। शालीनदीको कुण्डमा नुहाइधुवाइ गरी सन्तोषी माताको दर्शन गर्दा मनले चिताएको पूरा हुने विश्वासले यहाँ आएको भक्तालुहरू बताउँछन्। सत्य युगमा हिमालय पर्वतकी पुत्री पार्वतीले महादेवलाई पति पाऊँ भनी विष्णुको निर्देशानुसार स्वस्थानीको व्रत गरेको कथा स्वस्थानीमा वर्णन गरिएको छ। व्रतपछि बिछोडमा परेका नाग नागिनीको समेत पुनर्मिलन भएको कथामा उल्लेख छ। स्वस्थानी कथासँग सम्बन्धित अनुष्ठानहरू देशभरका विभिन्न हिन्दू तीर्थहरूमा नदीहरूको किनारमा हुन्छन्। साँखु नजिकैको सालिनदी किनारमा भक्तजनले श्रीस्वस्थानी, नवराज ब्राह्मण, गोमा ब्राह्मणी, चन्द्रावतीलगायत विभिन्न तीर्थस्थलमा पुगेर पूजा गर्छन्। तस्बिर : अभिषेक महर्जन"
साहसिक वाइल्डलाइफ फोटोग्राफर चुङ्बा शेर्पाको निधन,"सोलुखुम्बु : चर्चित वाइल्डलाइफ फोटोग्राफर चुङ्बा शेर्पाको ६४ वर्षको उमेरमा निधन भएको छ । कलेजोसम्बन्धी समस्या देखिएपछि एक सातादेखि उपचाररत शेर्पाको आइतबार राति १२:१५ बजेतिर ग्रान्डी अस्पतालमा निधन भएको हो सोलुखुम्बुको खुम्बु पासाङल्हामु गाउँपालिका१,लुक्ला स्थायी बासिन्दा शेर्पा वाइल्डलाइफ फोटोग्राफीको क्षेत्रमा पछिल्लो पाँच वर्षयता अत्यन्त सक्रिय थिए। उनले नेपालका विभिन्न राष्ट्रिय निकुञ्ज र दुर्गम स्थानहरूमा पुगेर दुर्लभ वन्यजन्तुका अनौठा तस्बिर खिचेका थिए । उनले खिचेका जङ्गली याक,हिउँचितुवा र बाघका तस्बिरले राष्ट्रिय तथा अन्तर्राष्ट्रिय रूपमा चर्चा पाएका छन् । शेर्पा सामाजिक क्षेत्रमा पनि सक्रिय थिए । चौरीखर्क मावि विद्यालय निर्माणदेखि लुक्ला एयरपोर्टको विकाससम्म उनको महत्त्वपूर्ण योगदान रहेको छ । नेपाली कांग्रेसको राजनीति गर्दै खुम्बु पासाङल्हामु गाउँपालिका समितिका सभापति बनेका शेर्पा समाजसेवाका लागि निकै लोकप्रिय छन्। आफूले खिचेका फोटोहरूले नेपालको वन्यजन्तु संरक्षण र पर्यटन प्रवर्द्धनमा योगदान दिन सकून् भन्ने उनको चाहना थियो । मंगलबार शेर्पा इन्डोनेसियाको जंगलमा फोटोग्राफी गर्न जाने तयारीमा थिए । शेर्पाको निधनले नेपाली फोटोग्राफी र वन्यजन्तु संरक्षण क्षेत्रमा ठूलो क्षति पुगेको छ । शेर्पाले देखाएको साहस र योगदानले धेरैलाई प्रेरणा दिएको छ । जीवन र करियरको मोड चुङ्बा शेर्पा ५७ वर्षको उमेरमा वाइल्डलाइफ फोटोग्राफीमा होमिएका थिए । उनको जीवनको यो मोड प्रेरणादायी छ । लामो समयसम्म यती एयरलाइन्समा जागिर र होटल व्यवसाय गरेका शेर्पाले आफ्नो बाल्यकालको सपना पूरा गर्न उमेर पाँच दशक नाघिसकेपछि क्यामेरा समाएका थिए। क्यानोनको उच्चस्तरीय क्यामेरा, लेन्स किन्नु र प्रयोग गर्न सिक्न विदेशीहरूबाट अनलाइन कक्षा लिनु उनको सौख थियो। पाँच वर्षको अभ्यासपछि शेर्पाले वन्यजन्तुका उत्कृष्ट फोटो खिच्न सफल भएका थिए । जोखिम र साहस वन्यजन्तुका फोटो खिच्न उनले धेरै जोखिम मोल्नु परेको थियो। जङ्गली याकको फोटो खिच्ने क्रममा उनलाई याकले आक्रमण गरेको थियो । यस्तै,बाघको फोटो खिच्दा पनि बाघले झम्टेपछि भागेर ज्यान जोगाएका थिए। नेपालको पर्यटन व्यवसायको प्रवर्द्धन गर्न शेर्पाको ठूलो योगदान रहेको छ। नेपाल पंक्षी संरक्षण संघ,राष्ट्रिय प्रकृति संरक्षण कोष र नेपाल टुरिजम बोर्डजस्ता संस्थाबाट उनले सम्मान प्राप्त गरेका छन् । शेर्पाका दुई छोरा र दुई छोरी छन् । जेठा छोरा छेवाङ शेर्पा चिकित्सक छन् भने छोरी बन्दा फुटी शेर्पा जहाजकी क्याप्टेन छिन् । पत्नी आङ फुटी शेर्पा र अर्की छोरी मिङ्मा शेर्पाको निधन भइसकेको छ।"
रवि लामिछानेविरुद्ध थुनछेक बहस जारी,"काठमाडौं : स्वतन्त्र पार्टीका सभापति एवं पूर्वगृहमन्त्री रवि लामिछानेविरुद्ध मुद्दामा थुनछेक बहस सुरू भएको छ। जिल्ला न्यायाधीश माधवप्रसाद अधिकारीको इजलासलमा थुनछेक बहस सुरू भएको हो। प्रहरीले लामिछानेलाई सोमबार बिहान काठमाडौं जिल्ला अदालत उपस्थित गराएसँगै थुनछेक बहस सुरू भएको हो। अहिले जाहेरीवालातर्फ सरकारी वकिलको बहस भइरहेको छ। सरकारी वकिलको बहस सकिएपछि प्रतिवादी लामिछानेतर्फका कानुन व्यवसायीहरूले बहस गर्नेछन्। आइतबार बयान सकिए पनि थुनछेक बहस नभएपछि जिल्ला अदालत काठमाडौंले उनलाई न्यायिक हिरासतमा पठाउन आदेश दिएको थियो। पोखराको सूर्यदर्शन सहकारीको बचत रकम अपचलन मुद्दामा धरौटीमा बिहीबार रिहा भएका लामिछाने आइतबार बिहान अदालतमा आफै उपस्थित भएका थिए। उनको दिनभर बयान चलेको थियो। कालीमाटीमा रहेको स्वर्णलक्ष्मी बहुउद्देश्यीय सरकारी संस्थाको रकम अपचलन गरेको रास्वपा सभापति लामिछानेसहित ३९ जनाविरुद्ध मुद्दा दर्ता भएको छ। थुनछेक बहस सकिएपछि उनलाई पुर्पक्षका लागि थुनामा पठाउने कि धरौटीमा छाड्ने भन्ने आदेश आउनेछन्। उनीविरुद्ध चितवन,रुपन्देही र पर्सामा पनि सहकारी ठगीमा मुद्दा दायर भइसकेको छ। त्यहाँ यसअघि उनीसँग अनुसन्धान अधिकृतले बयान लिइसकेका छन्। सरकारी वकिलको कार्यालयले सूर्यदर्शन सहकारीको रकम ठगी प्रकरणमा अहिलेसम्म ६३ जनाविरूद्ध जिल्ला अदालत कास्कीमा मुद्दा चलाएको छ । धरौटीमा छु्टेपछि बिहीबार पोखराको फिस्टेल अस्पतालमा स्वास्थ्य परीक्षण गराएर लामिछानेलाई परिवारको जिम्मा लगाएको थियो । अदालतको आदेशानुसार ६५ लाख रुपैयाँ धरौटी बुझाएर उनी कास्की प्रहरीको हिरासतबाट रिहा भएका हुन् । उनीसँगै छविलाल जोशी,रामबहादुर खनाल, कृष्णबहादुर गुरूङ र आरती गुरूङले धरौटी रकम बुझाएर रिहा भएको कास्की जिल्ला अदालतका श्रेस्तेदार राजन खनालले जानकारी दिए। लीला पछाईँ भने धरौटी बुझाउन नसकेपछि कारागारमै छिन्। स्वर्णलक्ष्मी सहकारीको रकम अपचलनमा संलग्न लामिछानेसहित जीबी राई,पूर्वडीआईजी छविलाल जोशी,जीबीको साढुभाई दीपक लामा,कोषाध्यक्ष कुमार रम्तेल र व्यवस्थापक नवीन अछामीसहितका ३९ जनालाई प्रतिवादी कायम गरिएको छ। उक्त सहकारी ठगी प्रकरणमा ६९० जनाले ९३ वटा जाहेर दिएका छन्। सहकारीमा ५ हजार ६६९ जना बचतकर्ताको २ अर्ब ६५ करोड ९५ लाख ५९ हजार ५८ रुपैयाँ अपचलन भएको प्रहरीको अनुसन्धानबाट खुलेको छ। सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार ४ सय ६५ रुपैयाँ कारोबार भएको प्रहरीको अनुसन्धानले देखाएको छ। यस अगाडि कालीमाटीमा रहेको स्वर्णलक्ष्मी बहुउद्देश्यीय सरकारी संस्थाको रकम अपचलन गरेको आरोपमा पक्राउ परेका सहकारीको लेखा समिति सदस्य सुनिता नेवा चार लाख र सञ्चालक समिति सदस्य कमल लामा काठमाडौं जिल्ला अदालतको आदेशपछि मंगलबार रिहा भएका हुन्।"
विश्वविद्यालयमा मेरिटोक्रेसीको अभ्यास,"यतिबेला नेपाली शैक्षिक क्षेत्र त्यसमा पनि विश्वविद्यालयका पदाधिकारी छनोटमा निकै चर्चामा आएको तथा प्रयोगमा आइसकेको शब्द हो मेरिटोक्रेसी। मेरिटले योग्यता, क्षमता, दक्षता बुझाउँछ भने क्रेसी शब्दले शासन व्यवस्था भन्ने बुझाउँछ। अर्थात्् एउटा संस्थामा उच्च पदमा कर्मचारीहरूको छनोट उनीहरूको शैक्षिक योग्यता, कार्यकुशलता, दक्षता र अनुभवको आधारमा गरिन्छ भने त्यो मेरिटोक्रेसी हो। कुनै पनि राम्रा शब्दलाई विकृत रूपमा निरन्तर प्रयोग गर्दै गइयो भने विकृत रूपमै समाजमा स्थापित भइदिन्छ र त्यो शब्दले समाजमा आफ्नो अस्तित्व जोगाइराख्न सक्दैन अनि त्यही अर्थको शब्द पुनः प्रयोग गर्नुपर्दा त्यो बाहेक अन्य शब्दको खोजी गर्नुपर्ने हुन्छ। अहिले मेरिटोक्रेसी शब्द यही फन्दामा परेको छ। त्रिभुवन विश्वविद्यालयको उपकुलपति छनोट गर्ने बेला थियो, त्यतिबेला नेपाली कांग्रेसका महामन्त्री गगन थापाले प्रधानमन्त्रीलाई भेट गरी विश्वविद्यालय सुधार गर्न अनुरोध गर्दा प्रधानमन्त्री त्यस विषयमा दृढ संकल्पित भएको समाचार आयो जसले सर्वत्र खुसीसमेत छायो किनकि तत्कालीन प्रधानमन्त्री एवं विश्वविद्यालयको कुलपति पुष्पकमल दहालले विश्वविद्यालयको उपकुलपति मेरिटोक्रेसीको आधारमा मात्रै हुन्छ भन्ने वचन दिए। यो वचन अति कर्णप्रिय पनि भयो किनभने समस्यै समस्याले थला परेको विश्वविद्यालयको समस्या समाधान गर्न नेतृत्व तयार भएछ भन्ने अनुमान सबैले गरे। विश्वविद्यालयमा मेरिटोक्रेसीले त्यतिबेला प्रवेश पायो जब विश्वविद्यालयका सबैजसो शैक्षिक, प्रशासनिक, आर्थिक, भौतिक पक्षहरू कमजोर हुन थाले र विश्वविद्यालयको गुणस्तर कमजोर बन्दै विद्यार्थी संख्या न्यून हुँदै जाने अवस्था सिर्जना हुन थाल्यो, सरोकार बालाहरूको ज्यादा चिन्ता र चासो बढ््न थाल्यो, विश्वविद्यालयमा राजनैतिक दलहरूको ज्यादा हस्तक्षेपको सर्वत्र महसुस गर्न थालियो र त्यसैलाई कभरेज गरेर नेपाली मिडियाहरूले समाचार लेख्न थाले। नेपालका विश्वविद्यालयहरूमा मेरिटोक्रेसी शब्दले प्रवेश पाएपछि सबैभन्दा पहिले त्रिभुवन विश्वविद्यालय उपकुलपति छनोट तथा सिफारिस समिति गठन गरियो। सिफारिस समिति गठन गर्दैमा ख्याल गरियो कि निर्देशन दिएअनुसारको आफ्नो (तोकिएको) मान्छे छनोट हुन सक्छ वा सक्दैन ? समितिले तोकिएकोलाई बोक्ने र बोकेकोलाई छेक्नेलाई रोक्ने गरी निर्देशानुसारको कार्यविधि तयार गयो। तयार गरिएको कार्यविधिमा तोकिएको आफ्नो व्यक्तिको नम्बरको हिसाब निश्चित गरियो कि अब तोकिएको सोही व्यक्ति सिफारिस गर्न सकिन्छ। सिफारिस समितिलाई तोकिएकै उद्देश्य पूरा गर्न सोहीअनुसारका सहयोगी विज्ञ समूह तयार गरियो। आदेशअनुसार विज्ञ समूहले नम्बर चढायो र सोही आधारमा तीन जनाको नाम सिफारिस गरियो र भनियो मेरिटोक्रेसी। नेकपा माओवादीको नेतृत्वमा नेपाली कांग्रेसलगायतका पार्टीहरूको गठबन्धन सरकारको पालामा जसपाका अशोक राई शिक्षामन्त्री हुँदा विश्वविद्यालयमा त्यतिबेलै प्रवेश पाएको थियो मेरिटोक्रेसीले। त्यतिबेला मेरिटोक्रेसीको दोस्रो नम्बरमा रहेका हालका उपकुलपति केशरजंग बराल त्रिविमा उपकुलपति नियुक्त भए। त्रिविमा पहिलोपटक मेरिटोक्रेसीको जन्म गराइयो र भनियो विश्वविद्यालयलाई राजनैतिक दलबाट मुक्त गराउनुपर्छ। राजनैतिक दलबाट मुक्त गराउने नाराको प्रपञ्चमा पार्टीकै अत्यन्त वफादार कार्यकर्ता मेरिटोक्रेसीकै नाममा नियुक्त गरियो र जन्मदै मेरिटोक्रेसीलाई बदनाम गरियो। मेरिटोक्रेसीको अभ्यास गर्ने पालो अब पूर्वाञ्चल, मध्यपश्चिम, कृषि तथा वन, पोखरा र नेपाल संस्कृत विश्वविद्यालय बन्यो। त्यसमध्ये कृषि तथा वन, पोखरा र नेपाल संस्कृत विश्वविद्यालयका लागि लगभग एकै समयमा गठन गरिएका यी विश्वविद्यालयहरूका सिफारिस समितिहरूले उपकुलपति सिफारिस गर्नका लागि विश्वविद्यालयहरूमा फरकफरक कार्यविधिहरू तयार गरे जसले सामान्य मानिसले समेत बुझ्ने गरी तोकिएको लाई बोक्ने निश्चितता देखायो। साँच्चिकै विश्वविद्यालयको शैक्षिक प्रशासन बुझेका तथा प्राज्ञिक नेतृत्व दिनसक्ने हिम्मत भएका एवं कार्यकुशलता, योग्यता, दक्षता र क्षमता आफैंमा महसुस गर्नेहरू कार्यविधिमा उल्लेख गरिएको विश्वविद्यालयसम्बन्धी सोचपत्र र कार्ययोजना मेहनतका साथ तयार गर्न लागे भने आफ्नो योग्यता, दक्षता र क्षमतामै विश्वास नभएका चतुर खेलाडीहरू उपकुलपतिको पद प्रदान गर्ने शक्ति केन्द्रको ढोकामा निरन्तर धाएर आफ्नो पद कार्यविधि तयार गर्नु पूर्वनै सुरक्षित गरिसकेका थिए । धाएकै व्यक्तिलाई आशीर्वाद पनि प्राप्त हुने नै भयो र उपकुलपतिमा सिफारिस गरी नियुक्त पनि गरियो र फेरि भनियो मेरिटोक्रेसी। विश्वविद्यालयको ऐनअनुसार देशका प्रधानमन्त्री र शिक्षामन्त्री कुलपति र सहकुलपति हुने व्यवस्थाले नेपालका राजनैतिक दलहरूलाई त्यसमा पनि नेकपा माओवादी, नेकपा एमाले र रास्वपालाई यो मेरिटोक्रेसीको प्रवेशले हैरान पारेको छ किनकि मेरिटोक्रेसीलाई बेवास्ता गरौं विश्वविद्यालयमा राजनैतिक हस्तक्षेप भएको देखिने, नगरौं आफ्ना तोकिएका मान्छे ल्याउन अप्ठेरो पर्ने जसका कारणले लोकगाल जोगाउन भए पनि मेरिटोक्रेसीको बर्को ओढ्नै पर्ने बाध्यता भयो। सरकारमा हिम्मत भएन कि विश्वविद्यालयको उपकुलपति विश्वविद्यालयकै ऐनमा टेकेर राम्रो व्यक्तिको सर्च गरी नियुक्त गर्न सकिन्छ। सरकारको दायित्व भनेको विश्वविद्यालयमा स्थापित ऐन र नियमको उपयोग गर्दै तथा आवश्यक परे ऐन नियमहरूमा आवश्यक संशोधन गरेर राम्रा व्यवस्थापकको नियुक्ति गरी नियुक्त पदाधिकारीहरूलाई निगरानीमा राख्दै स्वतन्त्र रूपमा काम गर्ने अवसर प्रदान गर्नु हो भने नियुक्त व्यवस्थापकले समाज, देश र विश्वबजारको परिवर्तित आवश्यकता अध्ययन गरी परिवर्तनको मागसँगै रोजगारमूलक दक्ष तथा प्रतिस्पर्धी जनशक्ति उत्पादन गर्नु तथा विश्वविद्यालयलाई विश्व प्रतिस्पर्धी बनाउनु हो। नेपालमा स्थापित सबैजसो विश्वविद्यालयहरूमा विश्वविद्यालयको उपकुलपति नियुक्तिका लागि कुलपतिले सहकुलपतिको संयोजकत्वमा एउटा सर्च कमिटी गठन गर्ने र सोही कमिटीले सिफारिस गरेका कुनै तीन जनामध्ये एक जनालाई कुलपतिबाट नियुक्त गर्ने व्यवस्था छ। सर्च कमिटीको काम भनेको विश्वविद्यालयको स्थापित उद्देश्यअनुसारको कुशल व्यवस्थापकको खोजी गर्नु हो। कुशल व्यवस्थापक भनेको शैक्षिक योग्यता, सिर्जनशीलता, कार्यकुशलता, निर्णयक्षमता, अनुभवी एवं उच्च नैतिक चरित्र बोकेको कठोर संकल्पका साथ उद्देश्यमा प्रतिबद्ध व्यक्ति हो। साँच्चिकै मेरिटोक्रेसीको मर्मअनुसार नै उल्लेखित योग्यता भएको व्यक्ति छनोट गर्न चाहने हो भने सोही अनुसारको योग्यता भएको छनोट कमिटी पनि आवश्यक हुन्छ र त्यसले छनोट प्रक्रियाको कार्यविधि बनाएर सही छनोट गर्न सक्छ तर नेपालमा यो प्रक्रिया प्रायः अपारदर्शी हुने गरेको छ। छनोटका मापदण्ड र प्रक्रियाबारे स्पष्ट जानकारी नदिने, आन्तरिक निर्णयहरू सार्वजनिक नगर्ने र गोप्य वार्ता वा सहमतिका आधारमा नियुक्ति गर्ने चलनले योग्यताको मापनलाई प्रभावित बनाएको छ। अब फर्केर हेरौं मेरिटोक्रेसीका आधारमा छनोट भएका भनिएका हालका त्रि विका उपकुलपति के विश्वविद्यालय सञ्चालन गर्न उपयुक्त पात्र भए त ? त्यसपछि छनोट भएका अन्य विश्वविद्यालयका उपकुलपतिहरूको कार्यकुशलता अहिले मापन गर्ने बेला भएको छैन भन्न पाइएला तर उहाँहरूको क्षमता सोही क्षेत्रका जानकारहरूले बुझिसकेका छन््। त्यसैले नेपालका विश्वविद्यालयहरूमा उपकुलपति नियुक्तिका सन्दर्भमा मेरिटोक्रेसीको दुरुपयोग भयो अनि मेरिटोक्रेसीको नाममा भएका कर्महरू असफल भए। त्यसो भए उपयुक्त विधि के त ? प्रश्न उठने नै भयो। पवित्र विचार बोकेको विश्वविद्यालयको कुलपतिले मेरिटोक्रेसीको नाटक मञ्चनमा सहभागी हुन पर्दैन भन्ने दृष्टान्त पनि नेपालका विश्वविद्यालयभित्रै हेरे पुग्छ। तत्कालीन समयमा त्रिविमा नियुक्त केदारभक्त माथेमा, काठमाडौं विश्वविद्यालयमा नियुक्त सुरेशराज शर्मा र नेपाल संस्कृत विश्वविद्यालयमा नियुक्त माधवराज गौतम यी विश्वविद्यालयहरूलाई एउटा उचाइमा पुयाएका कारण धेरैले उहाँहरूलाई उदाहरणीय उपकुलपतिका रूपमा नाम लिने गर्छन्् र तत्कालीन कुलपति गिरिजाप्रसाद कोइरालालाई यो विषयमा सम्झिरहन्छन््। ती सबै उपकुलपतिहरू अहिलेको जस्तो मेरिटोक्रेसीको आधारमा नभई सर्च कमिटीले सर्च गरेका वा अनुरोध गरिएका व्यक्तित्व थिए। त्यसैले विश्वविद्यालय ऐनमा उल्लेखित सर्च कमिटीले अहिलेजस्तो मेरिटोक्रेसीको असफल कार्यविधि बनाएर प्राध्यापकहरूलाई लामबद्ध गराउन आवश्यक देखिँदैन।"
उपचार खर्चको अभावमा छटपटाउँदै स्याल आक्रमणका घाइते,"काठमाडौं : सधैं झै मतिदेवी महतो बाख्रा चराउँदै थिइन्। गौशाला११ लक्ष्मिनियाँकी ८५ वर्षीया महतोलाई एक्कासि स्यालले आक्रमण गर्यो। उनका मुखका विभिन्न भागमा स्यालले कोतरिदियो। चिकित्सकहरूले मतिदेवीको छाला प्रत्यारोपण गर्नुपर्ने सुझाव दिएका छन्। तर, त्यसका लागि उनीसँग पैसा छैन। ९ दिनदेखि राष्ट्रिय ट्रमा सेन्टरमा छटपटाइरहेकी छिन्। मतिदेवीको आर्थिक अवस्था नाजुक छ। जहाँ गहिरो, त्यही पहिरो भने झैं मतिदेवीको जीवनमा पीडामाथि पीडा थपिएका छन्। ८ वर्षअघि छोरा उतिमलाल वैदेशिक रोजगारीका लागि खाडी गए। छोरा विदेश गएपछि टन्न कमाएर ल्याउला र बुढेसकालमा सुख पाइएला भन्ने मतिदेवीको सपना थियो। तर, विदेशबाट कमाई आएन, उल्टै छोराको शव बन्द बाकसमा आयो। त्यसपछि त मतिदेवी र बुहारी कवितालाई हातमुख जोर्नै समस्या भयो। खर्च टार्न खसी, बाख्रा पाल्न थालिन्। तर, बहुलाएको स्यालले टोकेर घाइते बनाएपछि मतिदेवीको जीवनमा थप संकट आइलागेको छ। अस्पतालमा मतिदेवीलाई बुहारी कविताले स्याहार गरिरहेकी छिन् । तर, कवितालाई सासुको उपचार गर्न खर्च जुटाउन धौधौ छ। स्यालले टोक्दा सासुको अनुहारमा घाउै घाउ छन्, कविताले भनिन्, छाला प्रत्यारोपण गर्न दुइटा अप्रेसन गर्नुपर्छ भनेर डाक्टरले भन्नुभएको छ। तर, हामीसँग पैसा छैन । नाति श्रवन महतोका अनुसार मतिदेवीको एउटा अप्रेसन भएको छ। अर्को अप्रेसन छिट्टै गर्नुपर्ने छ। ऋण लिएको र गाउँबाट सहयोगमा मागेर ल्याएको २५ हजार गरी ६५ हजार खर्च भइसक्यो, श्रवनले भने, उपचारमा अझै ५० हजार बढी खर्च लाग्छ। खल्तीमा सुको छैन। अब अर्को अप्रेशनका लागि लाग्ने खर्च कसरी जुटाउने ? हुन त, पीडित परिवारले उपचार खर्चका लागि जिल्ला वन कार्यालयमा गुहार मागेका थिए। वडा कार्यालयमार्फत गौशाला नगरपालिकाको कार्यालयमा निवेदन पनि दिए। तर, उपचार खर्चको कहीँ कतैबाट प्रबन्ध नभएको श्रवनले गुनासो पोखे ।राष्ट्रिय ट्रमा सेन्टरमा उपचाररत लिलमदेवी साह (बायाँ) र मतिदेवी महतो। तस्बिर : राजकरण महतो राष्ट्रिय ट्रमा सेन्टरको वर्न प्लास्टिक वार्ड नम्बर६२६ मा भर्ना भएकी मति देवीलाई छिट्टै निको हुन मन छ । गाउँका गोठमा बाँधिएका ब्राखापाठा भोकै होलान् भन्ने चिन्ता छ। स्याल आक्रमणबाट गम्भीर घाइते ५० वर्षीया मनमाया पोखरेलको अवस्था पनि उस्तै छ । उनलाई पनि उपचार खर्च जुटाउनै धौधौ छ। बाख्रा चराउन गएकी उनी पनि स्यालकै आक्रमणमा परेर गम्भीर घाइते भएकी थिइन् । अनुहारको घाउ मेटाउन उनलाई पनि दुइटा अप्रेसन गर्नुपर्ने राष्ट्रिय ट्रमा सेन्टरका चिकित्सकले सुझाव दिएका छन्। मनमायाको पहिलो चरणको अप्रेसन भएको छ। दोस्रो चरणको अप्रेसन गर्न आर्थिक अभाव भइरहेको छ। उपचारका लागि खोरका बाख्राखसी बिक्री गरिसकिन्। तै पनि पुगेन। थप उपचारका लागि कहाँबाट खर्च जुटाउने, उनको चिन्ता छ। हामी बाख्रा चराउन फूलबारी गएका थियौं। स्याल सधैं देख्ने गरेका थियौं। तर, पुस ९ गते उखुबारीबाट फूलबारीतिर आएको स्यालले आक्रमण गर्यो, पोखरेलले भनिन्, पहिले चरिरहेको बाख्रालाई झम्ट्यो। गुहार माग्दै हल्ला गरेपछि स्यालले हामीमाथि पनि आक्रमण गर्यो । दुई समूहमा नजिकै बाख्रा चराइरहेका गोठालामाथि स्यालले आक्रमण गर्दा ६ जना घाइते भएको उनले सुनाइन्। स्याल आक्रमणबाट घाइते ५५ वर्षीया लिलम देवी साहले ऋण काढेर अप्रेसन गराइन्। दुइटा अप्रेसन गर्दा उनलाई १ लाख २० हजार ऋण लाग्यो। ट्रमा सेन्टरको शय्याबाट उनले भनिन्, गाउँघरबाट सरपाट्टि र ऋण गरेर उपचार त गरे। अब त्यो ऋण कसरी तिर्ने चिन्ताले सताउन थाल्यो । गोठमा भएको ब्राखाखसी बेचेर पनि ऋण चुक्ता गर्ने अवस्था नभएको उनले बताइन्। स्यालको आक्रमणबाट १९ दिनअघि महोत्तरीको गौशाला नगरपालिका११ लक्ष्मिनियाँका ७ जना सख्त घाइते भए। उनीहरूले सरकारी निकायबाट उपचार खर्च पाएका छैनन् । वीर अस्पताल र राष्ट्रिय ट्रमा सेन्टरमा उपचार गरिरहेका छन् । पुस ९ गते गाउँ नजिकैको फूलबारीमा बाख्रा चराइरहेका उनीहरूलाई बहुलाएको स्यालले आक्रमण गरेको थियो । घाइते सबैको गाउँमा उपचार सम्भव नभएपछि प्रादेशिक अस्पताल जनकपुर पठाइएको थियो । त्यहाँ पनि उपचार सम्भव भएन । थप उपचारका लागि घाइतेलाई काठमाडौं रिफर गरिएको थियो । सख्त घाइतेलाई अपे्रसन गरेर छाला प्रत्यारोपण गर्नुपर्ने अस्पतालले जनाएको छ । तर, छाला प्रत्यारोपण गर्नुपर्ने भएकाले उपचार खर्च धेरै लाग्ने भएको हो । लाखौं खर्च लाग्ने भएकोले उनीहरूसँग उपचार खर्च छैन । वन ऐन र वन्यजन्तुबाट भएको क्षतिको राहत वितरण निर्देशिकाले स्याल आक्रमणबाट जनधनको क्षति भएमा राहत दिनुपर्ने कानुनी व्यवस्था गरेको छैन । यसले गर्दा पीडितहरूले घटनाको १९ दिन बित्दा पनि सामान्य उपचार खर्च पाउन सकेका छैनन् । कानुनी अभावले राहतमा समस्या कानुनी अभावका कारण स्याल आक्रमणका घाइतेहरूलाई राहत दिन नसकिएको जिल्ला वन कार्यालय महोत्तरीले जनाएको छ । डिभिजन वन प्रमुख अजयकुमार मिश्रले भने, हामी थोरै भए पनि उहाँहरूलाई राहत दिन सक्छौं । तर, स्याल आक्रमणबाट धनजनको क्षति भएमा राहत दिनुपर्नेबारे कानुन मौन छ । मधेस प्रदेश वन ऐन, २०७७ को दफा ८९ मा वन्यजन्तुबाट हुने क्षतिबापत राहत दिइने व्यवस्था छ । त्यसको उफदफा (२) मा वन्यजन्तुबाट कसैको धनजनको क्षति भएमा क्षतिबापत तोकिएबमोजिम राहत दिइने उल्लेख छ । यसैलाई टेकेर बनेको वन्यजन्तुबाट भएको क्षतिको राहत वितरण निर्देशिका, २०८० अनुसार स्यालको आक्रमणबाट जनधनको क्षति भएमा उपचार खर्च, मृत्यु भएमा क्रियाखर्चबापत पीडित र पीडित परिवारलाई राहत रकम उपलब्ध गराउने कानुनी व्यवस्था गरेको छैन । निर्देशिकाको दफा३ को अनुसूची १६ वटा वन्यजन्तुलाई जंगली जीवजन्तुको सूचीमा राखेको छ । यी वन्यवस्तुमा जनधनको क्षति भएमा मात्रै राहत दिने व्यवस्था गरेको छ । निर्देशिकाले वन्यजन्तमा स्याललाई समेटेको छैन । निर्देशिका अनुसार हात्ती, गैंडा, बाघ, भालु, चितवा, हिउँ चितुवा, ध्वाँसे चितुवा, ब्वाँसो, जंगली कुकुर, जंगली बँदेल, अर्ना, मगर गोही, गौरीगाई, अजिंगर, नीलगाई र बाँदरले आक्रमण गरेमा मात्रै क्षतिपूर्ति पाउने व्यवस्था छ । कानुन संशोधन गरेर स्याल आक्रमणबाट जनधनको क्षति भएमा पीडित र पीडित परिवारलाई राहत दिनुपर्ने वातावरण विज्ञको भनाइ छ । राष्ट्रिय निकुञ्ज तथा वन्यजन्तु (पाँचौं संशोधन) नियमावली२०७६ ले स्याललाई पनि जंगली जनावरको रूपमा उल्लेख गरेको छ । स्यालको आक्रमणबाट जनधनको क्षति भएमा पीडितलाई सरकारले किन क्षतिपूर्ति र राहत नदिने ? चुरे तथा वातावरण विद् डा विजयकुमार सिंहको प्रश्न छ । कानुनले स्याललाई जंगली जनावरका रूपमा व्याख्या गरेको बताउँदै उनी भन्छन्, सामान्य अवस्थामा स्यालले टोक्दैन । जब स्याल बहुलाउँछ मानिस र वस्तुभाउमाथि आक्रमण गर्छ । जसरी कुकुरले टोक्दा उपचार गर्नुपर्छ । त्यसैगरी स्यालले टोक्दा उपचार गर्नुपर्छ । समयमा उपचार नपाए ज्यानै जोखिममा पर्छ । त्यसैले सरकारले स्यालबाट घाइतेहरूको उपचार खर्च उपलब्ध गराउन वन्यजन्तुबाट भएको क्षतिको राहत वितरण निर्देशिका, २०८० संसोधन गर्नुपर्छ । पीडितहरूको उपचारमा सहयोग गरिदिन गौशाला नगरपालिकालाई अनुरोध गरिएको महोत्तरीका सीडीओ लालबाबु कवाडीले बताए । उनले भने, पीडितहरूको उपचारमा हामी गम्भीर छौं । आर्थिक अभावकै कारणले उपचारमा कुनै समस्या हुँदैन । गौशाला नगरपालिकाका मेयर डा दीपेन्द्र महतोले स्यालको आक्रमणबाट गम्भीर घाइते नगरबासीलाई उपचारमा त्रुटि हुन नदिने बताए । उनले भने, घाइतेहरूको उपचारको सबै खर्च नगरपालिकाले उपलब्ध गराउँछ । त्यसका लागि नगरकार्यपालिको बैठक बसेर उपचार खर्च उपलब्ध गराउँछौं ।"
प्रि ओपन सेसनमा नेप्से परिसूचक सामान्य अंकल बढ्यो,काठमाडौं : प्रि ओपन सेसनमा नेप्से परिसूचक सामान्य अंकले बढेर बन्द भएको छ। साताको दोस्रो कारोबार दिन सोमबार प्रि ओपन सेसनमा नेप्से परिसूचक ०३७ अंकले बढेर २६१००५ विन्दुमा पुगेर बन्द भएको हो। यो समयमा ४२ स्क्रिप्सको १ हजार २१३ कित्ता सेयर ११ लाख ४९ हजार २१३ रुपैयाँमा खरिदबिक्री भए। प्रि ओपन सेसनमा १२ स्टक्सको मूल्य बढ्यो भने २७ वटाको घट्यो। बाँकी २ स्टक्सको मूल्य भने यो समयमा स्थिर रह्यो।
"२ करोड कृषकलाई १ खर्ब बढी अनुदान, किन बढेन कृषिको उत्पादन ?","काठमाडौं : सरकारले बर्सेनि करोडौं रुपैयाँ किसानलाई अनुदान बाँड्छ। ५ वर्षयता मात्रै एक खर्ब बढी अनुदान बाँडिएको सरकारी तथ्यांक छ। तर, सरकारी खर्चअनुसार कृषि उत्पादनमा प्रभाव नदेखिएको टिप्पणी हुने गर्थे। सरकारकै अध्ययन प्रतिवेदनले पनि त्यसको पुष्टि गरेको छ। कृषिमन्त्री रामनाथ अधिकारीले अनुदान लिने कृषि सहकारी, कृषि समूह तथा कृषि फर्मको तथ्यांक आइतबार सार्वजनिक गरेका हुन्। मन्त्रालयका सचिव डा गोविन्दप्रसाद शर्मा राज्यले कृषि क्षेत्रमा दिएको अनुदान छरपष्ट भएकाले सोचेजस्तो उपलब्धि हासिल नभएको स्विकार गर्छन्। राज्यले कृषिका निकायलाई एउटै बनाउनुपथ्र्यो। यस्तो भएन, सचिव शर्मा भन्छन्, कृषिका निकायहरू बाँडिए। स्थानीय तहमा गए, त्यहाँ प्राविधिक छैनन्। जनप्रतिनिधिलाई जिम्मेवार बनाइएको छ, तर त्यहाँ आफ्ना मान्छे भन्न थालियो। प्रदेश तहमा पनि स्थापित छैनन्। संघले नै प्राविधिक पक्षमा गाइड गर्नुपर्ने अवस्था छ। मन्त्रालयबाट ५ वर्षमा १ खर्ब ७ अर्ब ६६ करोड २७ लाख ८९ हजार रकम अनुदान बाँडिएको तथ्यांकमा उल्लेख छ। १ करोड ९६ लाख कृषक त्यसबाट लाभान्वित भएको मन्त्रालयले जनाएको छ। उक्त तथ्यांकमा प्रदेश र स्थानीय सरकारबाट वितरण गरिएका अनुदान रकम उल्लेख छैनन्। त्यसकारण प्रदेश र स्थानीय तहबाट भइरहेको अनुदान वितरणलाई समेट्ने हो भने ठूलै रकम कृषि अनुदानमा गएको छ। मन्त्रालयले रासायनिक मलमा अनुदान दिन्छ। मल अनुदान लिने किसानहरू दोहोरिन सक्ने मन्त्रालयको भनाइ छ। कृषि तथा पशुपन्छी विकासमन्त्री रामनाथ अधिकारीले आर्थिक वर्ष २०७६७७ देखि २०८०८१ सम्म कृषि तथा पशुपन्छी विकास मन्त्रालयबाट अनुदान लिने कृषि सहकारी, कृषि समूह तथा कृषि फर्मको तथ्यांक सार्वजनिक गरेका हुन्। अनुदानबारे अध्ययन गर्न गठित समितिले कृषि उत्पादनउत्पादकत्व वृद्धि गर्न कृषिपशुपन्छी क्षेत्रमा खर्चिएको अनुदानबाट अपेक्षकृत उपलब्धि नभएको निष्कर्ष निकालेको छ। रासायनिक मल, बाली तथा पशुधन बिमा, उखु उत्पादनमा प्रोत्साहन अनुदान, साना सिँचाइ, बजार पूर्वाधार, कृषि औजार उपकरण, बीउ उत्पादन, उत्पादन र उत्पादकत्व शीर्षकमा मन्त्रालयले अनुदान वितरण गरिरहेको छ। यसका लागि ठूलो रकम अनुदान प्रवाह भएको देखिन्छ। तथापि अपेक्षाकृत उपलब्धि भने हुन सकेको देखिँदैन, प्रतिवेदनको निष्कर्ष छ। केसीको संयोजकत्वमा समिति गठन कात्तिक २ गते समिति गठन भएको थियो। समितिलाई अनुदानग्राहीहरूको विवरण तयार गरी सार्वजनिकीकरण गर्न उद्देश्यले प्रतिवेदन बनाउने जिम्मा दिइएको थियो। मन्त्रालयका सहसचिव डा हरिबहादुर केसीको संयोजकत्वमा प्रधानमन्त्री कृषि आधुनिकीकरण परियोजनाका वरिष्ठ अनुगमन तथा मूल्यांकन अधिकृत हिक्मतकुमार श्रेष्ठ, कृषि विभागका वरिष्ठ कृषि अर्थ विज्ञ तिलकराज चौलागार्इं, पशु सेवा विभागका वरिष्ठ पशु विकास अधिकृत डा सुधीर सिंह र सदस्यसचिव कृषि तथा पशुपन्छी विकास मन्त्रालयका वरिष्ठ कृषि अर्थ विज्ञ लालकुमार श्रेष्ठ समिति गठन भएको थियो। दोहोरिएका लाभग्राही मुलुकको झन्डै ३ करोड जनसंख्या छ। बर्सेनि ५० लाख अनुदान बाँड्दा ५ वर्षमा करिब २ करोडले अनुदान पाउनुपर्ने हो। तर, त्यसअनुसार अनुदान पाउनेको संख्या छैन। त्यसैकारण अनुदान पाउने कृषक दोहोरिएको यसबाट पुष्टि हुन्छ। राष्ट्रिय तथ्यांक कार्यालयको विवरणअनुसार मुलुकको कुल जनसंख्याको करिब ६० प्रतिशत संख्या कृषि क्षेत्रमा आत्मनिर्भर छ। कुल गार्हस्थ्य उत्पादन (जीडीपी) मा कृषि क्षेत्रको योगदान २४५ प्रतिशत छ। जबकी गैरकृषि क्षेत्रको हिस्सा ७५५ प्रतिशत पुगेको छ। अघिल्लो पटक जीडीपीमा कृषिको हिस्सा साढे २५ प्रतिशत हाराहारी थियो। यसअनुरूप बर्सेनि कृषि क्षेत्रको योगदान भने घट्दै गएको छ। मन्त्रालयको अध्ययन समितिको निष्कर्ष पनि अपेक्षाअनुसार उपलब्धि हासिल नभएको उल्लेख छ। मन्त्रालयका सचिव डा गोविन्दप्रसाद शर्मा राज्यले कृषि क्षेत्रमा दिएको अनुदान छरपष्ट भएकाले सोचेजस्तो उपलब्धि हासिल नभएको स्विकार गर्छन्। पहिला कृषि क्षेत्रमा थोरै बजेटमा पनि काम हुन्थे, सचिव शर्मा भन्छन्, अहिले बजेट वृद्धि हुँदा पनि कृषिमा प्राविधिक जनशक्ति छैन। त्यसैकारण समस्या आएका हुन्। उनका अनुसार फार्म केन्द्रित उत्पादन अनुदानमा कतिपय व्यावसायिक किसानले प्राविधिक पक्षको व्यवस्थापन पनि गर्न सकेनन्। यसले गर्दा किसानको आफ्नो लगानी पनि डुबेको छ, उनी भन्छन्, त्यसैकारण अनुदानको उपलब्धि पनि नदेखिएको हो। पछिल्लो समय सहरीकरणका कारण समग्र कृषि उत्पादन गर्ने क्षेत्रफल घटिरहेकाले उत्पादकत्व प्रभावित भएको हो। नीति अनुसन्धान प्रतिष्ठानले प्रधानमन्त्री आधुनिक कृषि परियोजनाअन्तर्गत जोन र सुपर जोनमा उत्पादन भएकाबारे अध्ययन गरेको थियो। जसमा ५ अर्ब बढी लगानी गर्दा १७ अर्ब बराबर कृषि उत्पादन भएको प्रतिवेदन सार्वजनिक गरेको थियो। यस्तै, कृषि गणना २०७८ ले कृषिमा नाफामूलक व्यवसाय टिकेको अर्थात् बढ्दै गएको र कोदो, गहुँ, जौजस्ता उत्पादन व्यवसायीकरण नहुँदा परम्परागत उत्पादन घटेको उल्लेख गरेको थियो। मन्त्रालयको प्रतिवेदनको मुख्य उद्देश्य नै अनुदान कति वितरण भयो भन्ने तथ्यांक निकालिएको हो, सचिव शर्माले भने, अनुदानको दुरुपयोगबारे अख्तियार लगायतकाले छुट्टै अनुसन्धान गर्ने भएकाले यसमा बोल्ने कुरा भएन। प्राकृतिक विपद्, घरपरिवारको मृत्युका कारणले गर्दा पूर्ण हुन नसकेका कारण पनि छन्। यसलाई अनुदानको दुरुपयोग भन्न मिल्दैन। कुन शीर्षकमा कति अनुदान ? मन्त्रालयको प्रतिवेदनअनुसार आव ०७६७७ देखि आव ०७९८० सम्म अनुदानको रकम क्रमश वृद्धि हुँदै गएको छ। आव ०८०८१ मा आव ०७९८० भन्दा अनुदान रकम घटेको देखिन्छ। आव ०७८७९ मा अनुदानको रकम १९ अर्ब ३४ करोड रुपैयाँ रहेको थियो। रासायनिक मलमा करिब २ गुणाले अनुदान वृद्धि गरिएपछि आव ७९८० मा ३६ अर्ब २ करोड अनुदान गएको थियो। आव ०८०८१ मा घटेर करिब २९ अर्ब ३४ लाख मात्र अनुदान दिइयो। विवरणअनुसार मन्त्रालयबाट वितरण हुने अनुदानमा रासायनिक मलतर्फ नै बढी अनुदान प्रवाह भएको देखिन्छ। यसैगरी, आव ०७६७७ देखि आव ०८०८१ सम्म सरकारी स्रोतबाट वितरीत अनुदानमा उखु कृषकहरूलाई प्रोत्साहन अनुदान वितरण कार्यक्रममा ४ अर्ब ७ करोड २४ लाख २० हजार रुपैयाँ, कृषि, पशुपन्छी तथा मत्स्य बिमातर्फ ५ अर्ब ६४ करोड २९ लाख ४८ हजार रुपैयाँ, प्रधानमन्त्री कृषि आधुनिकीकरण परियोजनाबाट ६ अर्ब ६१ करोड ९५ लाख ३१ हजार रुपैयाँ र रासानिक मलमा अनुदानका लागि ८७ अर्ब ३५ करोड ९७ लाख ७३ हजार रुपैयाँ गरी जम्मा १ खर्ब ३ अर्ब ६९ करोड ४६ लाख रुपैयाँ रकम अनुदान प्रवाह भएको छ। जसमा १ करोड ९४ लाख ८९ हजार २ सय ४१ जना कृषकलाई दिइएको तथ्यांक छ। रासायनिक मलमा अनुदानको हकमा सोही कृषकहरू दोहोरिन सक्ने बताइएको छ। त्यसैगरी वैदेशिक स्रोततर्फ रानी जमरा कुलरिया सिँचाइ आयोजनाबाट १८ करोड ४८ लाख ६१ हजार रुपैयाँ, कृषि क्षेत्र विकास कार्यक्रम बाट ८० करोड १९ लाख ६१ हजार रुपैयाँ, नेपाल लाइभस्टक इनोभेसन आयोजनाबाट १ अर्ब ९२ करोड ७५ लाख १३ हजार रुपैयाँ अनुदान गएको छ। यस्तै, खाद्य तथा पोषण सुरक्षा सुधार आयोजनाबाट १ अर्ब ५ करोड ३७ लाख ७९ हजार रुपैयाँ गरी कुल ३ अर्ब ९६ करोड ८१ लाख १५ हजार रुपैयाँ अनुदान रकम प्रवाह भयो। जम्मा १ लाख ६ लाख ४ सय ७६ कृषकव्यवसायीहरू लाभान्वित भएका छन्। ग्रामीण उद्यम तथा आर्थिक विकास आयोजनामा भने स्टार्टअप ग्रान्टका कार्यक्रमहरू रहेकोमा लाभग्राहि छनौट र अन्य प्रकृयागत ढिलाईका कारण चालु आव ०८१८२ देखि मात्र अनुदान प्रवाह भएको छ। जस्मा हालसम्म १ करोड ६४ लाख ४८ हजार अनुदान रकम प्रवाह भएको विवरण प्राप्त भएको मन्त्रालयले बताएको छ। अनुदान दुरुपयोग गरेको भेटिए कारबाही : मन्त्री अधिकारी कृषि तथा पशुपन्छी विकासमन्त्री अधिकारीले अनुदानको रकम दुरुपयोग भेटिए कारबाही गर्ने बताए। मन्त्रालयको जिम्मेवारी सम्हालेदेखि नै कृषि अनुदानको रकम दुरुपयोग भएको आशंका व्यक्त गर्दै अधिकारीले अनुदान लिनेको नाम सार्वजनिक गर्ने जनाउँदै आएका थिए। सोहीअनुसार मन्त्रालयबाट अनुदान लैजानेहरूको नाम सार्वजनिक गरिएको मन्त्री अधिकारीले बताए। उनले सर्वसाधारण र सञ्चार माध्यमलाई अनुदान रकमको प्रयोगका बारेमा खोज्न र जान्न पनि आग्रह गरे। मन्त्रालयबाट लगिएका र दिइएका अनुदानको अवस्था के कस्तो छ भनेर अध्ययनका लागि हामीले समिति नै गठन गरेर काम सुरु गरिसकेका छौं, उनले भने, कृषि अनुदान लगेर दुरुपयोग गरिएको छ भने कारबाही हुन्छ र हुनुपर्छ। त्यस कार्यमा तपाईंहरूको पनि साथ र सहयोगको अपेक्षा गरेको छु। लोकतान्त्रिक शासन व्यवस्था देश र जनताप्रति उत्तरदायी र जवाफदेही शासन व्यवस्था भएको जनाउँदै कृषिमन्त्री अधिकारीले भने, पारदर्शिताले मात्र यो शासन व्यवस्था र सरकारप्रति जनताको विश्वास तथा भरोसा जागृत हुन्छ। प्रदेश र स्थानीय सरकारलाई पनि कृषि अनुदान लाने संघसंस्था, सहकारी र व्यक्तिको नाम सार्वजनिक गर्न अपिल गर्दछु। मन्त्रालयले सार्वजनिक गरेको सूचीमा प्रदेश र स्थानीय सरकारबाट वितरण गरिएका अनुदान रकम नपर्ने पनि उनले स्ष्ट पारे। वास्तविक किसानले भन्दा अनुदान पाउने हावी कृषिमा जति जनसंख्या आश्रित छ, त्यसको तुलनामा सरकारले दिने बजेट नै कम भएको सरोकारवाला टिप्पणी गर्छन। कृषि क्षेत्रअन्तर्गत पनि उत्पादन क्षेत्रमा जाने अनुदान अत्यन्त कम भएको बताउँछन्, किसान अभियन्ता उद्धव अधिकारी। उनकाअनुसार रासायनिक मल (जुन साना किसानले प्राप्त गर्छन) अनुदान बाहेकका ठूला अनुदानको प्रायः प्रतिफल लगभग शून्य बराबर छ। परियोजनामा आधारित अनुदानको मोडल वास्तविक किसानभन्दा पनि अनुदान पाउनका लागि किसान बनेकाहरूले पाउने खालको व्यवस्था हुन गयो, उनी भन्छन्, यसकारण सरकारले सुरुमा यसबारे आत्म आलोचना गर्नुपर्छ। यस्तो खाले गलत व्यवस्थाको जिम्मेवारी पदमा भएका वा अवकास भैसकेका पात्रहरूले पनि लिनुपर्छ। यस्तो खाले मोडलले कृषि क्षेत्रको विकास नहुने उनको दाबी छ। तर सरकारले ठूला दातृ निकायसँग ऋणमा पैसा लिएर परियोजना खडा गर्छ, उनी भन्छन्, जसबाट सीमित मान्छेले लाभ प्राप्त गर्ने, तर उत्पादन र उत्पादकत्वमा पटक्कै टेवा पुर्याएन। यसमा सम्बन्धित सबैले आत्मआलोचना गर्नुपर्छ। अधिकारीकाअनुसार एकातर्फ अनुदान लगायतबाट खर्च भैरहने अर्कोतर्फ उत्पादन नबढ्दा आयात भने बढिरहने हो भने अब मोडल परिवर्तन गर्नुपर्छ। कृषिविज्ञ शिवसुन्दर घिमिरे सरकारी अनुदानको न्यायोचित वितरण जरुरी भएको औंल्याउँछन्। अनुदान प्रवाह भएपछि सरकारले अनुगमनमा कडाइ गर्न पनि जरुरी भएको र यसो भएमा दुरुपयोग रोकिने उनको भनाइ छ। कतिपय एउटै किसानले ३४ शिर्षकमा प्रदेश र स्थानीय तहबाट अनुदान लिएको हुनसक्ने भएकाले उक्त अनुदान गएको कृषकको संख्या दोहोरिएको उनले औंल्याए। यसकारण सरकारले सबैभन्दा पहिला किसान शुद्धीकरण गर्नुपर्छ, घिमिरे भन्छन्, किसानहरको सूचीअनुसार अनुदान दिनुपर्छ। सहकारी र समूहलाई मात्रै २० अर्ब अनुदान मन्त्रालयअन्तर्गत सञ्चालित स्वदेशी तथा विदेशी लगानीमा सञ्चालित परियोजनामार्फत कृषि सहकारी, कृषि समूह तथा कृषि फर्ममार्फत १० अर्ब ५८ करोड ७६ लाख ४६ हजार रुपैयाँ अनुदान प्रवाह भएको जनाइएको छ। यो ५ वर्ष यताको तथ्यांक हो। कृषिमन्त्री रामनाथ अधिकारीले आर्थिक वर्ष ०७६७७ देखि २०८०८१ सम्म मन्त्रालयबाट अनुदान लिने कृषि सहकारी, कृषि समूह तथा कृषि फर्महरूको नाम पनि सार्वजनिक गरेका छन्। मन्त्री अधिकारीले ५ वटा आयोजनाबाट अनुदान रकम प्रवाह भएको जानकारी दिए। जसमा प्रधानमन्त्री कृषि आधुनिकीकरण परियोजना, रानी जमरा गुलरिया सिँचाइ आयोजना कृषि कार्यक्रम कार्यान्वयन एकाइ, कृषि क्षेत्र विकास कार्यक्रम, नेपाल लाइभस्टक इनोभेसन आयोजना र खाद्य तथा पोषण सुरक्षा सुधार आयोजना छन्। प्रधानमन्त्री कृषि आधुनिकीकरण परियोजनाबाट ६ अर्ब ६१ करोड ९५ लाख ३१ हजार रुपैयाँ रकम प्रवाह भएको छ। उक्त रकम १ लाख ४१ हजार ६ सय ७० कृषि सहकारी, कृषि समूह तथा कृषि फर्महरूले लगेको कृषिमन्त्री अधिकारीले जानकारी दिए। रानी जमरा गुलरिया सिँचाइ आयोजना कृषि कार्यक्रम कार्यान्वयन एकाइबाट १८ करोड ४८ लाख ६१ हजार रुपैयाँ प्रवाह भएको छ, त्यसबाट २१ हजार ४ सय ५० कृषि सहकारी, समूह, फर्महरूले रकम लगेका हुन्। त्यस्तै, कृषि क्षेत्र विकास कार्यक्रमबाट ८० करोड १९ लाख ६१ करोड रुपैयाँ अनुदान दिइएको छ। त्यस कार्यक्रममार्फत २७ हजार ६ सय ५० कृषि सहकारी, कृषि समूह तथा कृषि फर्महरूले रकम लगेका छन्। नेपाल लाइभस्टक इनोभेसन आयोजनाबाट १ अर्ब ९२ करोड ७५ लाख १३ हजार रुपैयाँ प्रवाह भएको छ। त्यसबाट ११ हजार १ सय ५० कृषि सहकारी, कृषि समूह तथा कृषि फर्महरूलाई रकम वितरण भएको मन्त्रालयले जनाएको छ। खाद्य तथा पोषण सुरक्षा सुधार आयोजनाबाट १ अर्ब ५ करोड ३७ लाख ७९ हजार रुपैयाँ प्रवाह भएको छ। ४६ हजार २ सय २६ कृषि सहकारी, कृषि समूह तथा कृषि फर्महरूले रकम वितरण भएका छन्। उखु कृषक प्रोत्साहन अनुदानमार्फत ४ अर्ब ७ करोड २४ लाख २० हजार रुपैयाँ यसबीचमा वितरण भएको मन्त्री अधिकारीले जानकारी दिए। त्यस्तै, कृषि बिमाको प्रिमियम अनुदानतर्फ ५० करोड ४८ लाख ८२ हजार, पशुपन्छी तथा मत्स्य बिमाको प्रिमियम अनुदानतर्फ ५ अर्ब १३ करोड ८० लाख ६६ हजार रुपैयाँ प्रवाह भएको पनि पत्रकार सम्मेलनमा जानकारी दिए। यस अवधिमा प्रत्यक्ष र अप्रत्यक्ष गरी दुई प्रकारका अनुदान प्रवाह भएका छन्। जसमा जम्मा १ खर्ब ७ अर्ब ६६ करोड २७ लाख ८९ हजार रुपैयाँ रहेको छ। त्यसमध्ये प्रत्यक्षतर्फ ९ यस मन्त्रालयअन्तर्गत सञ्चालित स्वदेशी तथा विदेशी लगानीमा सञ्चालित परियोजनामार्फत कृषि सहकारी, कृषि समूह तथा कृषि फर्मलाई वितरण गरिएको अनुदान १० अर्ब ५८ करोड ७६ लाख ४६ हजार रुपैयाँ रहेको छ। त्यस्तै प्याक्ट परियोजनाबाट १ हजार २ सय २३ कृषि सहकारी, कृषि समूह तथा कृषि फर्मले अनुदान लिएका छन। जसअन्र्तगत २ अर्ब १० करोड २६ लाख रुपैयाँ अनुदान प्रवाह भएको मन्त्रालयले जनाएको छ। विगतमा फेज आउट भएका परियोजनामार्फत पनि अनुदान रकम प्रवाह भएका छन् सो को विवरण भने चाँडै सार्वजनिक गरिने कृषिमन्त्री अधिकारीले प्रतिबद्धता जनाए। कृषि अनुदान लगेर दुरुपयोग गरिएको छ भने कारबाही हुन्छ र हुनुपर्छ। यसमा सबैको सहयोग चाहिन्छ। पारदर्शिताले मात्र शासन व्यवस्था र सरकारप्रति जनताको विश्वास र भरोसा जागृत हुन्छ। प्रदेश र स्थानीय सरकारलाई पनि कृषि अनुदान लिने संघसंस्था, सहकारी र व्यक्तिको नाम सार्वजनिक गर्न अपिल गर्दछु। रामनाथ अधिकारी, कृषि तथा पशुपन्छी विकासमन्त्री राज्यले कृषि क्षेत्रमा दिएको अनुदान छरपष्ट छ। कृषिका निकायहरू बाँडिए। स्थानीय तहमा गए। तर, त्यहाँ प्राविधिक छैनन्। जनप्रतिनिधिलाई जिम्मेवार बनाइएको छ, तर त्यहाँ आफ्ना मान्छे भन्न थालियो। प्रदेश तहमा पनि स्थापित छैन। संघले नै प्राविधिक पक्षमा गाइड गर्नुपर्ने अवस्था छ। डा गोविन्दप्रसाद शर्मा  सचिव, कृषि तथा पशुपन्छी मन्त्रालय कृषिमा सरकारले दिने बजेट नै कम छ। उत्पादन क्षेत्रमा जाने अनुदान बजेट त अत्यन्तै कम छ। परियोजनामा आधारित अनुदानको मोडल नै वास्तविक किसानभन्दा पनि अनुदान पाउनका लागि किसान बनेकाहरूले पाउने खालको व्यवस्था हुन गयो। सीमित मान्छेले लाभ प्राप्त गर्ने तर उत्पादन र उत्पादकत्वमा पटक्कै टेवा पुगेन। सरकारले यसबारे आत्म आलोचना गर्नुपर्छ। उद्धव अधिकारी, किसान अभियन्ता"

शीर्षक,विवरण
लेक लागेर यार्सा संकलन गर्न गएका ५ जनाको मृत्यु,"मुगु : यार्सा संकलन गर्न गएका ५ जनाको लेक लागेर मृत्यु भएको छ। जेठ १५ गतेदेखि यार्सा पाइने पाटन क्षेत्र संकलनकर्ताहरु लागि खुल्ला गरेपछि पाटन क्षेत्रमा पुगेका यार्सा संकलकहरुमध्ये पाँच जनाको उपाचर गर्न ल्याउँदा ल्याउँदै बाटोमै मृत्यु भएको छ। लेक लागेर बिरामीको संख्या बढ्न थालेपछि जिल्ला अस्पातलबाट डाक्टरसहितको टोली मुगुम कार्मारोङ गाँउपालिका२ मुगुम गाउँ हिंडेको हो। जिल्ला प्रहरी कार्यालय मुगुका प्रहरी नायव उपरीक्षक विरेन्द्र थापाले दिएको जनाकारी बैशाख २६ गतेदेखि जेठ २० गतेसम्म लेक लागेर यार्सा संकलन गर्न पुगेका पाँच जनाको मृत्यु भएको हो। लेक लागेर मृत्यु हुनेहरुमा बैशाख २६ गते जुम्ला जिल्ला पातारासी गाँउपालिका३ का २७ बर्षिय सुर्य रावतको मृत्यु भएको थियो। लेक लागेर उपचार गर्न सदरमुकाम गमगढी ल्याउँदै गर्दा जेठ १८ गते छाँयानाथ रारा नगरपालिका१२ का २९ वर्षीय मानबहादुर बुढा, सोही वडाका २१ वर्षीय सुमन बुढा र सोही वडाकै २४ वर्षीय राजन सावत र वडा नम्बर १० का २० वर्षीय देबराज बुढाका जेठ १९ गते उपचार गर्न सदरमुकाम गमगढी ल्याउँदै गर्दा बिच बाटोमा मृत्यु भएको थियो। लेक लागेर पाँच जनाको मृत्यु भएको र अन्य संकलन कर्ता समेत बिरामी पर्न थालेपछी जिल्ला अस्पातलबाट डाक्टर सहितको स्वास्थ्यकर्मी टोली मुगुम कार्मारोङ गाउँपालिका२ मुगुम गाउँमा आइतबार पठाइएको छ। आवश्यक अक्सिजन औषधीसहित टोलीलाई पठाइएको छ थप औषधी सहित अन्य सामग्री र स्वास्थ्यकर्मिको टोलीलाई समेत उक्त स्थानमा पठाइदिन गृह मन्त्रालय मार्फत नेपाल सरकारलाई अनुरोध गरिएको प्रमुख जिल्ला अधिकारी टोपेन्द्रबहादुर केसी जानकारी गराएका हुन्। 'मृतकका लासलाई पोष्ट मार्टम गर्न जिल्ला अस्पाताल ल्याउनु भएकाले १२ घण्टा पैदल टाढा मुगु गाउँमा रहेका ३ लास र ९ घण्टा पैदल दुरी रहेको सिरानी चौरमा रहेको अर्को लास जिल्ला अस्पातल सम्म कसरी पुराउने हो मुगुम गाँउबाट सदरमुकाम पुग्न दुई दिन पैदल हिंड्नु पर्ने भएकाले लासलाई अस्पातल कसरी पुराउने भन्ने आफन्त तथा गाउँलेहरुलाई चिन्ता छ।', छायाँनाथ रारा नगर पालिका १२ का वडा अध्यक्ष आईतुराम रोकायाले बताए। उच्च हिमाली पाटनहरुमा पाइने बहुमुल्य,बहुउपयोगी यार्सागुम्वा टिप्नका लागि पाटन पुगेका अधिकांश संकलनकर्ताहरुमा लेक लाग्ने,पेट दुख्नुका साथै झाडा पखाल र रुघा खोकीको समस्याले पाटनबाट आआफ्नो गाउँ घरतिर झर्न थालेको मुगुम कार्मारोङ गाउँपालिका२ का कार्मा तामङले बताएका छन्। गत वर्ष यार्सा टिप्न मुगुका पाटनहरुमा पुगेका ३ जनाको हिउँ पहिरोमा परेर र १ जनाको काठे पुल तर्दै गर्दा खोलामा खसेर मृत्यु भएको थियो भने यो वर्षको शनिबार मृत्यु भएका सहित जोड्दा पाँच जनाको मृत्यु भैसकेको छ। मुगुम कार्मारोङ गाँउपालिका१ डोल्पु सोही गाँउपालिका२ मुगुम गाउँका एक दर्जन भन्दा बढी पाटन क्षेत्रमा। र् यार्सा संकलनका लागि गाँउपालिकाले जेठ १५ देखि असार १५ सम्म एक महिनाकोलागी खुल्ला गरेको छ।"
हावाहुरीले केरा खेतीमा करोडौंको क्षति,काठमाडौं : शुक्रबार र शनिबार आएको हावाहुरीले चितवनको केरा खेतीमा करोडौंको क्षति भएको छ। हावाहुरीले चितवनको रत्ननगर खैरहनी र कालिका नगर पालिकाको विभिन्न क्षेत्रको केरा खेतीमा क्षति पुगेको किसानहरूले बताएका छन्। हावाहुरीले चितवनको करिब २ हजार ५ सय बिगाहमा लगाएको केरा क्षति भएको चितवन केरा उत्पादक संघका अध्यक्ष माधव प्रसाद घिमिरेले बताए। हावाहुरीले चितवनका किसानहरूको करीब १२ करोड बराबरको केरा क्षति भएको उनले बताए। चितवनमा हावाहुरीले हालसम्म कै ठुलो केरा खेतीमा क्षति भएको किसानहरूले बताएका छन्। जेठ महिनामा यसरी हावाहुरी आउला र क्षति होला भनेर कल्पना समेत नगरेको हावाहुरीले मुखमा आएको बालीमा क्षति भएपछि किसानहरू चिन्तित भएका छन्। हावाहुरीले ११ बिगाह जग्गामा लगाएको केरा सखाप भएको चितवन खैरहनी नगरपालिका ६ तुलसीपुरका किसान पुष्क सिंहले बताए। हावाहुरीले टिपेर बेच्ने बेला भएको केरा पूर्ण रुपमा क्षति हुँदा किसानहरू निरास भएका छन्। चितवनमा करिब ३ हजार ५ सय बिगाहमा केरा खेती भए पनि १ हजार ५ सय बिगाहको केरामा मात्र बिमा गरेका छन्। केरा खेतीमा बिमा गरिए पनि सरकारले समयमा नै बिमित रकम बिमा कम्पनीलाई नबुझाउँदा बिमाको रकम पाउन पनि ढिला हुने गरेको किसानहरू बताउँछन्। गत वर्ष बिमा कम्पनीमा दिनुपर्ने ४ करोडमध्ये २ करोड रुपैयाँ मात्र किसानले पाएको र २ करोड अझ बाँकी रहेको छ। किसानहरूले प्रति बिगाहबाट करिब १० लाखको हाराहारीमा केरा बिक्री गर्ने गरेका छन्। हावाहुरीले केरा खेतीमा ठूलो क्षति भएपछि किसानलाई क्षति पूर्तिका लागि पहल गर्ने उद्योग वाणिज्य संघ चितवनका प्रथम उपाध्यक्ष राजेन्द्र ओलीले बताए। हावाहुरीले ठुलो नोक्सान व्यहोर्न परेको किसानलाई बारीमा ढलेको केराको बोट कसरी हटाउने भन्ने अर्को चिन्तामा परेको छ।
"सेयर बजारमा १३ अंकको सुधार,४ अर्ब ३१ करोडको कारोबार","काठमाडौं : साताको पहिलो सेयर कारोबार दिन आइतबार नेप्से परिसूचक दोहोरो अंकले बढेर बन्द भएको छ। नेप्से परिसूचक १३५१ अंकले बढेर २०८३०४ विन्दुमा अडिएको छ। सेन्सेटिभ इण्डेक्स ०३९ प्रतिशतले बढेर ३७१६५ विन्दुमा कायम भएको छ। ३२५ स्क्रिप्सको ९६ लाख ९७ हजार २०६ कित्ता सेयर ४ अर्ब ३१ करोड १० लाख १५ हजार ६२९ रुपैयाँमा खरिदबिक्री भए। यसदिन दुईवटा कम्पनीको सेयर सकारात्मक सर्किट लेभलमा कारोबार भयो। मल्टीप्रपोज फाइनान्स र मकर जितुमाया सुरी हाइड्रोपावरको सेयर १० प्रतिशतले बढेको हो। कालिञ्चोक दर्शन,अपर सोलु हाइड्रो इलेक्ट्रिक र माइ खोला हाइड्रोपावरको सेयर ८ प्रतिशत बढिले वृद्धि भयो। कारोबार रकमका आधारमा नेपाल फाइनान्स शीर्ष स्थानमा रह्यो। सो कम्पनीको सेयर २२ करोड ६४ लाख रुपैयाँमा किनबेच भयो। नारायणी डेभलपमेन्ट बैंकका लगानीकर्ताले गुमाए। सो कम्पनीको सेयर ९१३ प्रतिशतले घट्यो। १० वटा समूहको उपसूचक बढ्दा ३ वटाको सूचक नकारात्मक देखिएका छन्। इन्भेस्टमेन्ट ,मनु एण्ड प्रो र म्युचुअल फण्डको सूचक नकारात्मक देखिए। कारोबारमा आएका १७४ स्टकमध्ये ६१ वटाको घट्यो । १२ वटा स्टकको मूल्य भने आज स्थिर रह्यो।"
सिट्रोन इसिथ्रि साइन नेपाली बजारमा,"काठमाडौं : विद्युतीय गाडी सिट्रोन इसिथ्रिको नयाँ मोडल नेपाली बजारमा भित्रिएको छ। सिट्रोन इसिथ्रिको प्रिमियम मोडल सिट्रोन इसिथ्रि साइन नेपाली बजारमा ल्याइएको हो। नेपालमा फ्रान्सेली बान्ड सिट्रोनको आधिकारिक वितरक सांग्रिला मोटर्सले सिट्रोन इसिथ्रि साइन आधिकारिक रुपमा नेपालमा सार्वजनिक गरेको हो। सिट्रोन एक प्रसिद्ध फ्रान्सेली अटोमोटिभ ब्रान्ड हो जसको १०३ वर्षभन्दा लामो समयदेखि विश्वबजारमा उपस्थिती रहदै आएको छ। उत्कृष्ट फिचर र डिजाइनका साथ नेपाली बजारमा उपलब्ध यो इलेक्ट्रिक गाडीले ड्राइभिङ अनुभवलाई नयाँ उचाइमा पुर्याउने उद्देश्य कम्पनीको छ। अत्याधुनिक प्रविधि र परिष्कृत आराम सुविधाहरूले सुसज्जित रहेको छ। यो गाडीमा अगाडि र पछाडि स्किड प्लेटहरू, रियर क्यामेरा, रियर वाइपर, रियर डिफ्रोस्टर, लेदर याप्ड स्टेर्यारड ह्वील, एलोय ह्वील र इलेक्ट्रिकल ओआरभीएम जस्ता विशेषता समावेश छन। यी विशोषताहरुले उत्कृष्ट ड्राइभिङ अनुभव प्रदान गर्ने विश्वास कम्पनीको छ। यो गाडीको बजार मुल्य ३५ लाख ९९ हजार निर्धारण गरिएको छ। किफायती मूल्यमा उपलब्ध सिट्रोन इसिथ्रि साइनले विद्युतीय गाडीहरुको बिक्रिलाई नेपाली बजारमा पहुँच योग्य बनाउँदै लैजाने भनिएको छ। कम्पनी सांग्रिला मोटर्सले दिगो ब्याट्री व्यवस्थापनको लागि पनि काम गर्दै आइरहेको जानकारी दिएको छ। भारतको सबैभन्दा ठूलो लिथियम आयन ब्याट्री लाइफसाइकल म्यानेजमेन्ट कम्पनी, लोहम क्लिनटेक प्राइभेट लिमिटेडसँग साझेदारी गरी अतिग्रस्त ब्याट्रीहरूको प्रबन्ध गरिरहेको कम्पनीले बताएको छ। यो साझेदारीले दिगोपन र वातावरणीय जिम्मेवारीप्रतिको समर्पणलाई पनि जोड दिन्छ। अटोमोटिभ उद्योगमा सिट्रोनले नवीनता, डिजाइनमा उत्कृष्टता र इन्जिनियरिङ क्षमताको प्रतीकको रूपमा आफुलाई स्थापित गरेको छ। ग्राहक अनुभवलाई प्राथमिकता दिदै आइरहेको सिट्रोनले शहरी क्षेत्रका लागि डिजाइन गरिएका इलेक्ट्रिक मोवालिटी एमी, एसयूभी सेडान, र इलेक्ट्रिक तथा प्लगइन हाइब्रिड पावरट्रेनहरू भएका व्यवसायिक सवारी साधनहरू सहित विभिन्न मोडेलहरू सार्वननिक गरेको छ। सिट्रोनको १०१ देशहरुमा र विश्वव्यापी रूपमा ६२०० विक्री र सेवाहरूको नेटवर्क रहेको छ।"
मालपोत र नापी कार्यालयमा तालाबन्दी,दाङ : स्वर्गद्वारी गुठी पीडित किसानहरूले दाङको घोराहीमा रहेको मालपोत कार्यालय र नापी कार्यालयमा तालाबन्दी गरेका छन्। आफूहरूका माग सरकारले पूरा नगरेको भन्दै पीडितहरू तालाबन्दीमा उत्रिएका हुन। सरकारले पटकपटक आफूहरूसँग सम्झौता गरे पनि कार्यान्वयन नगरेका कारण दवावस्वरुप तालाबन्दी गर्नु परेको गुठी पीडित किसान संघर्ष समितिका अध्यक्ष प्रभु चौधरीले बताए। दुवै कार्यालयलाई आन्दोलनकारीले घेरेका छन्। प्रहरीले अश्रुग्यास प्रहार गरेको छ।
सीड्स फर द फ्युचर नेपाल को छात्रवृत्तिका लागि आवेदन माग,"काठमाडौं : ह्वावेले आफ्नो सिड्स फर द फ्युचर नेपाल २०२४ का लागि आवेदन दर्ता खुला गरेको छ। सूचना प्रविधिको क्षेत्रमा नेपाली विद्यार्थीलाई छात्रवृत्ति दिनका लागि ह्वावेले आवेदन माग गरेको हो। स्नातक तहका विद्यार्थीले वेबसाइटमार्फत् जुन ९ तारिखसम्म आवेदन दर्ता गर्न सक्छन्।  मा गएर आवेदन दिन सकिने ह्वावे नेपालले जनाएको छ। सन् २०२४ मा हुने सिड्स फर द फ्युचर नेपाल कार्यक्रमको काठमाडौंमा उद्घाटन गरेर घोषणा गरिएको हो। ह्वावेले अहिले लगातार चौथो वर्ष सीड्स फर द फ्युचर नेपाल छात्रवृत्ति कार्यक्रम गरेको हो। कार्यक्रमको माध्यमबाट, ह्वावेले डिजिटलाइजेशन, नवीनता, उद्यमशीलता र दिगोपनमा गहन आईसीटी सत्रहरू सुविधा प्रदान गरेर नेपालमा आईसीटी इकोसिस्टमलाई बढावा दिएको दाबी गरेको छ। उद्घाटन मा शिक्षा विज्ञान तथा प्रविधि मन्त्रालयका सचिव विश्वबाबु पुडासैनी, काठमाडौं विश्वविद्यालयका कुलपति भोला थापा, ह्वावे नेपालका सीईओ हुआंग जुन, इन्टरप्राइज बिजनेसका सीटीओ एन्ड्रयू पेङलगायत सहभागी थिए। यस्तै विभिन्न विश्वविद्यालयका डीन र प्राध्यापकहरू, विभिन्न सङ्गठनका अध्यक्ष र सीईओहरूको पनि सहभागिता थियो। शिक्षा, विज्ञान तथा प्रविधि मन्त्रालयका सचिव विश्वबाबु पुडासैनीले ह्वावेको उपस्थितिबाट युवा दिमागलाई आईसीटी क्षेत्रमा अगाडि बढ्न अवसर प्रदान गरेको बताए। नेपालका लागि चीनका राजदूत छन सोङले भविष्यका लागि बीउ कार्यक्रम नेपालमा युवा प्रतिभाको पोषण र नवीनतालाई बढावा दिनको लागि एक महत्त्वपूर्ण कार्यक्रम रहेको बताए। यसवर्ष ह्वावेले सरकार, शैक्षिक संस्था र उद्योग विशेषज्ञहरू सम्मिलित एक विविध जूरी बोर्ड गठन गरेको छ। यो दुई महिनाको अवधिमा छात्रवृत्तिको लागि अन्तर्वार्ता, कार्य र प्रस्तुतीकरणका धेरै चरणहरू हुनेछन्। विश्वव्यापी ब्रान्ड भए पनि ह्वावेले २५ वर्षभन्दा बढी समयदेखि नेपालमा काम गर्दै आएको छ। ह्वावेले नेपाली प्रतिभालाई प्रविधि क्षेत्रमा पोषण गर्न महत्वपूर्ण भूमिका खेलेको छ। यस कार्यक्रमको माध्यमबाट ह्वावेले नेपालमा विश्वव्यापी सूचना तथा सञ्चार प्रविधिको ज्ञान विस्तार गर्दै आएको दाबी गरेको छ। सन् २००८ मा स्थापना भएको सिड्स फर फ्युचर कार्यक्रमले १३९ देशका १५ हजार भन्दा बढी विद्यार्थीलाई सकारात्मक प्रभाव पारेको छ। यसबाहेक, यसले पाँच सय भन्दा धेरै विश्वविद्यालय र कलेजहरूसँग साझेदारी गरेको छ। सीड्स फर द फ्युचर नेपाल सन् २०२१ मा नेपालमा सुरु भएको ह्वावेको प्रमुख सीएसआर कार्यक्रम हो।"
स्याङ्जामा ३० जनामा पाठेघर र स्तन क्यान्सरको आशंका,"स्याङ्जा : पुतलीबजार नगरपालिका भित्रका महिलाका प्रजनन स्वास्थ्य परीक्षण गरिएको छ। जिल्ला अस्पतालको प्राविधिक सहयोगमा नगरपालिकाले आयोजना गरेको शिविरमा २ हजार ३९३ जनाको परीक्षण गरिएको थियो। परीक्षण गरिएकामध्ये ३० जनामा पाठेघर र स्तन क्यान्सरको आशंका गरिएको नगर प्रमुख तुलसीराम रेग्मीले जानकारी दिए। पाठेघर, फिस्टुला र आङ खस्ने जस्ता समस्याको परीक्षण गर्न आएका एक हजार १५० जनामध्ये २३ जनामा पाठेघरको क्यान्सरको शंका देखिएको मेडिकल अधिकृत डासुशील ढकालले जानकारी दिए। स्तन क्यान्सरको स्क्रिनिङ गरिएका १ हजार २४३ जना मध्ये ७ जनाको स्तनमा गाँठा तथा गिर्खा भेटिएको डा ढकालले बताए। ५१ जनामा आङ खस्ने समस्या देखिएको छ। ती मध्ये ३५ जनाले रिङ् पेशरी, चार जनाले विभिन्न खालका (प्लाष्टिक, ढुंगा) राखेको र ५८ जनामा मास पल्पी देखिएको पुतलीबजार नगर स्वास्थ्य शाखा प्रमुख अनिषा सुवेदीले जानकारी दिइन्। दिनप्रतिदिन बढ्दो अवस्थामा रहेको पाठेघरको मुखको क्यान्सरको स्क्रिनिङ (भीआइए), स्तन क्यान्सरको स्क्रिनिङ, अब्स्टेट्रिक फिस्टुला र आङ खस्ने जस्ता प्रजनन स्वास्थ्यसँग सम्बन्धित परीक्षण गरिएको हो।"
१८ खर्ब ६० अर्ब बजेट पुर्याउन अर्थमन्त्रीजीले ९९ अर्ब आन्तरिक ऋण लिने निर्णय गर्नुभयो : पूर्वअर्थमन्त्री महत,"काठमाडौं : नेपाली कांग्रेसले प्रधानमन्त्री पुष्पकमल दाहाल 'प्रचण्ड' नेतृत्वको सरकारले ल्याएको बजेट सन्तुलित र समयसापेक्ष नभएको टिप्पणी गरेको छ। आइतबार प्रतिनिधिसभा बैठकमा आर्थिक वर्ष २०८१०८२ को राजश्व र व्ययको वार्षिक अनुमानमाथि छलफलमा भाग लिदै कांग्रेस सांसद डाप्रकाश शरण महतले बजेट समयसापेक्ष नभएकाले कार्यान्वयनमा थुप्रै आशं व्यक्त हुन थालिएको बताए। पूर्व अर्थमन्त्री समेत रहेका डामहतले १८ खर्ब ६० अर्ब बजेट पुर्याउन लागि अर्थमन्त्री वर्षमान पुनले ९९ अर्ब आन्तरिक ऋण लिने निर्णय गरेको आरोप लगाए। ऋणको भार बढिरहेका बेला यति ठूलो आन्तरिक ऋण लिने निर्णय लिनु उचित नभएको उनको तर्क छ। ' १८ खर्ब ६० अर्ब बजेट पुर्याउन अर्थमन्त्री वर्षमान पुनजीले ९९ अर्ब आन्तरिक ऋण लिने निर्णय लिनु भयो। यो रकम सानो रकम होइन,'उनले भने,'उत्पादनाशील क्षेत्रमा खर्च नगर्ने गलत स्थानमा लगानी गर्दा राजश्व वृद्धि हुँदैन।' उत्पादन र रोजगारी बढे मात्रै राजश्व वृद्धि हुने भन्दै उनले यो ऋण तिर्न नसक्ने अवस्था सृजना हुनेमा आशंका व्यक्त गरे। 'त्यही ऋण तिर्नका लागि अर्को ऋण लिनुपर्ने अवस्था सृजना हुन्छ। यसले मुलुकको अर्थतन्त्र कहाँ पुर्याउँछ?' नेता महतले बजेट विनियोजन पनि गलत किसिमबाट भएको जिकिर गरे। ' भौतिक मन्त्रालयलाई १ खर्ब ३४ अर्बबाट १ खर्ब ५० अर्ब पुर्याउनु भयो,सहरी विकास योजनामा ६६ अर्ब ९२ अर्ब बनाउनुभयो। यो उचित होइन।' सरकारले आर्थिक वर्ष २०८१०८२ का लागि १८ खर्ब ६० अर्ब ३० करोड बजेट ल्याएको छ। जेठ १५ गते अर्थमन्त्री पु्नले सार्वजनिक गरेको बजेटमाथि संसदमा छलफल सुरू भएको हो।"
गृहमन्त्री लामिछानेविरुद्धको रिटलाई अग्राधिकार दिँदै सर्वोच्चले माग्यो कारण देखाउ आदेश,"काठमाडौं : सर्वोच्च अदालतले सहकारी ठगी प्रकरणमा उपप्रधान एवं गृहमन्त्री रवि लामिछानेविरुद्ध परेको रिटमा कारण देखाउ आदेश जारी गरेको छ । न्यायाधीश तिलप्रसाद श्रेष्ठको एकल इजलासले आइतबार सुनुवाइ सकिएपछि विपक्षीका नाममा यस्तो आदेश जारी गरेको हो। आइतबार निवेदकका तर्फबाट कानुन व्यवसायीहरूले बहस गरेका थिए। रिटलाई अग्राधिकार दिने कि नदिने भन्नेबारे निर्णय लिन दुवै पक्षलाई छलफलका लागि जेठ २८ गते बोलाएको छ।सर्वोच्चले काश्की सूर्यदर्शन सहकारी ठगीबारे गृहमन्त्री लामिछानेविरुद्ध परेको जाहेरीको प्रतिलिपि समेत झिकाएको छ। 'यसमा के कसो भएको हो? निवेदकको माग बमोजिमको आदेश किन जारी हुनु नपर्ने हो ? माग बमोजिमको आदेश जारी हुनु नपर्ने भए सो को मनासि आधार र कारण तथा भए सवुद प्रमाणसहित म्याद सूचना पाएको मितिले १५ दिनभित्र महान्यायाधिवक्ताको कार्यालयमार्फत् जवाफ पेश गर्नु भनी आदेश र रिट निवेदनको प्रतिलिपि साथै विपक्षीहरुका नाममा म्याद सूचना पठाइ सो को वोधार्थ महान्यायाधिवक्ताको कार्यालयमा दिइ म्याद भित्र लिखित जवाफ परे वा अवधि नाघेपछि नियमअनुसार गर्नू,'आदेशमा भनिएको छ। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने ठहर गर्दै निलम्बनको माग गर्दै सर्वोच्च अदालतमा सोमबार रिट दर्ता भएको थियो। रिटमा महान्यायाधिवक्ता कार्यालय,महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ। गृहमन्त्री लामिछाने पदमा रहिरहेका बेला सहकारी ठगी प्रकरणको छानबिन हुँदा 'कन्फ्लिक्ट अफ इन्टरेस्ट' हुने भन्दै निलम्बनको माग गर्दै अधिवक्ता अनुपम भट्टराईसहितले सर्वोच्च अदालतमा रिट दायर गरेका हुन्। लामिछानेविरुद्ध सहकारी ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत माग गरिएको छ। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता अनुपम भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। तर,अदालत प्रशासनले रिट दरपीठ गरिदिएपछि भट्टराईले अर्को रिट दायर गरेका थिए । उक्त रिटमा सुनुवाइ गर्दै न्यायाधीश टेकप्रसाद ढुंगानाको इजलासले गृहमन्त्री र महान्यायाधिवक्ताविरुद्धको रिट दर्ता गर्न अदालत प्रशासनलाई आदेश दिएको थियो। सोही आदेशअनुसार सहकारी ठगी प्रकरणमा गृहमन्त्री लामिछानेविरुद्धको रिट सर्वोच्च प्रशासनले दर्ता गरेको हो। महान्यायाधिवक्ताको कार्यालयले रुपन्देहीकोसुप्रिप बचत तथा ऋण सहकारी संस्था, चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। उपप्रधानमन्त्री तथा गृहमन्त्रीले धारणा गरेको जिम्मेवारीले अनुसन्धान प्रक्रियामा अनु्चित प्रभाव र प्रतिकूल असर पार्ने र प्राकृतिक न्यायको सिद्धान्त विपरित समेत रहने स्पष्ट भएको हुँदा अनुसन्धान प्रक्रिया चलिरहेको अवस्थामा गृहमन्त्रीको पदबाट निजलाई निलम्बन गर्नु भनि नेपाल सरकार,मन्त्री प्रधानमन्त्री तथा मन्त्रिपरिषदको नाउँमा अन्तरिम प्रकृतिको उपयुक्त आदेश माग गरिएको छ। लामिछानेमाथि सहकारीको रकम अपचलन गरेको आरोप छ। लामिछानेसहित देशैभरका समस्याग्रस्त सहकारीको छानबिन गर्न संसदीय विशेष छानबिन समिति गठन भएको छ।"
प्रतिनिधिसभा बैठकमा बजेटमाथि छलफल सुरू,काठमाडौं : संघीय संसदअन्तर्गतको प्रतिनिधिसभा बैठकमा आर्थिक वर्ष २०८१०८२ को राजश्व र व्ययको वार्षिक अनुमानमाथि छलफल सुरू भएको छ। बैठकमा अर्थमन्त्री वर्षमान पुनले आर्थिक वर्षको राजश्व र व्ययको वार्षिक अनुमानमाथि सामान्य छलफल गरियो भन्ने प्रस्ताव प्रस्तुत गरेसँगै छलफल सुरू भएको हो। अहिले दलीय आधारमा प्रमुख प्रतिपक्षी दल नेपाली कांग्रेस सांसद तथा पूर्वअर्थमन्त्री डाप्रकाश शरण महतले बजेटमाथि आफ्नो भनाइ राखिरहेका छन्।
लक्ष्मी सनराइज बैंकले गर्यो नेपालगन्जमा सेवा विस्तार,"काठमाडौं : लक्ष्मी सनराइज बैंकले नेपालगन्जमा आफ्नो शाखा स्थानान्तरण गरी सेवा विस्तार गरेको छ। नेपालगन्ज उपमहानगरपालिकामा नजिकै रहेका २ शाखाहरूमध्ये वडा नम्बर २, कार्काँदो चोकको शाखा सोही वडाको न्युरोडमा स्थानान्तरण गरिएको छ। स्थानान्तरण गरिएको शाखाका साविकका ग्राहकहरुले सोही उपमहानगरपालिकाको वडा नम्बर १८ स्थित पुष्पलाल चोकमा रहेको अर्को शाखा मार्फत सेवा लिन सक्नेछन्। स्थानान्तरण भएसँगै लक्ष्मी सनराइज बैंकले आफ्नो सेवा विस्तार गर्दै ग्राहकहरुमाझ बैंकिङ सेवाको पहुँच अझ सहज बनाउने विश्वास राखेको छ। स्थानान्तरण भएको शाखाले ग्राहक तथा व्यवसायहरुलाई सबै प्रकारका रिटेल बैंकिङ सेवाहरु प्रदान गर्नेछ। साथै बैंकले आफ्ना ग्राहकहरूलाई थप व्यवस्थित र सहज सेवा प्रदान गर्न भैरहवास्थित सिद्धार्थनगर नगरपालिकाको वडा नम्बर ५ र ८ मा रहेका २ वटा शाखा गाभी सोही नगरपालिकाको वडा नम्बर ७, नारायणस्थान (साविक सनराइज बैंकको शाखा रहेको स्थानभन्दा ७०० मिटर उत्तरतर्फ)बाट संयुक्त कारोबार सुरु गरेको छ। हाल लक्ष्मी सनराइज बैंकको सञ्जालमा ५९ जिल्लामा २५४ शाखा, ३१८ एटिएम, २८ एक्स्टेन्सन काउन्टर र १२८ शाखारहित बैंकिङ एजेन्ट रहेका छन्।"
ट्राफिक कारबाहीमा परेकालाई सडकमा खटाउने गृहमन्त्री लामिछानेको निर्देशन रोक्न सर्वोच्चको आदेश,"काठमाडौं : ट्राफिक कारबाहीमा परेकालाई सडकमा स्वयंसेवकको रुपमा खटाउने उपप्रधान एवं गृहमन्त्री रवि लामिछानेको निर्णयविरुद्ध परेको रिटमा सर्वोच्च अदालतले अन्तरिम आदेश जारी गरेको छ। सर्वोच्चले अर्को आदेश नआउञ्जेलसम्म गृहमन्त्रीको उक्त निर्णय तत्काल कार्यान्वयन नगर्न आदेश दिएको हो। कृष्ण विकसहित सातजनाले शुक्रबार दायर गरेको रिटमाथि प्रारम्भिक सुनुवाइ गर्दै न्यायाधीश तिलप्रसाद श्रेष्ठको एकल इजलासले कारण देखाउ आदेशसहित अन्तरिम आदेश जारी गरेको हो। विकसहित रविन्द्र पौडेल,आकाश कुमार भट्ट,प्रमेश पौडेल,उज्जवल माली,इमामुल हक र राजु परियारले गृहमन्त्रीको उक्त निर्णय खारेजको माग गर्दै शुक्रबार सर्वोच्चमा रिट दायर गरेका थिए। देशमा कुनै पनि व्यक्ति कानुनभन्दा माथि हुँदैन र उसले बोलेको भरमा कानुन बनाउन नमिल्ने तर्क गर्दै उत्प्रेष्णको आदेशबाट उक्त आदेश खारेजको माग गरिएको छ। गणतन्त्र दिवसका दिन गृहमन्त्री लामिछानेले ट्राफिक नियम उल्लंघन गर्नेहरूलाई स्वयंसेवकको रुपमा सडकमा खटाउने निर्णय गरेका थिए। लगत्तै काठमाडौं उपत्यका ट्राफिक प्रहरी कार्यालयले गृहमन्त्रीको निर्देशनअनुसार ट्राफिक कारबाहीमा परेकाहरूलाई विभिन्न चोक तथा सडकमा स्वयंसेवकका रुपमा खटाइएको थियो। आइतबार संसद बैठकमा नेपाली कांग्रेसले मापसे गरेकालाई सडकमा खटाउने गृहमन्त्री लामिछानेको निर्देशन तत्काल रोक्न माग गरेको थियो। कांग्रेस सांसद रामहरि खतिवडाले प्रतिनिधिसभा बैठकमा गृहमन्त्रीको सो निर्देशन तुरून्तै बन्द गर्न माग गरेका थिए।"
निजी क्षेत्रको मनोबल माथि उठाउन जरुरी छ : अर्थमन्त्री,काठमाडौं : अर्थमन्त्री वर्षमान पुनले राष्ट्रियसभाको आजको बैठकमा आर्थिक वर्ष २०८१०८२ को राजस्व र व्ययको वार्षिक अनुमानमाथि सामान्य छलफल गरियोस् भन्ने प्रस्ताव पेस गरेका छन् । प्रस्ताव पेस गर्दै मन्त्री पुनले निकै अन्योलताका बीचमा आगामी आर्थिक वर्षको बजेट प्रस्तुत भएको जानकारी गराए। अर्थमन्त्री पुनले प्रधानमन्त्री पुष्पकमल दाहाल प्रचण्ड र नेपाल कम्युनिष्ट पार्टी (एमाले)का अध्यक्षका अध्यक्ष केपी शर्मा ओलीको निरन्तरको पहलका कारण सहज रुपमा प्रक्रिया अगाडि बढेको बताए। उनले सांसदहरुको सल्लाह र पृष्ठपोषणका आधारमा बजेट ल्याइएको उल्लेख गर्दै सरोकार भएका सबै निकाय र क्षेत्रको समेत सुझाव लिइएको दावी गरे। अर्थतन्त्र पूर्णरुपमा गतिशील अवस्थामा आइनसकेकाले जिम्मेवारीपूर्वक निजी क्षेत्रको मनोबल उठाउन जरुरी रहेको उनको भनाइ छ। युवामा रहेको निराशालाई चिरेर अगाडि बढ्नुपर्ने अवस्थालाई ख्याल गरिएको अर्थमन्त्री पुनले बताए । मुद्रास्फीति न्यून विन्दुमा रहेको तथ्य पेस गर्दै हरेक घरको भान्सामा पर्ने मूल्यवृद्धिको चापलाई नियन्त्रण गर्ने गरी प्रयास गरिएको उनको भनाइ छ । सङ्कुचित भएको साधन र स्रोतलाई विश्लेषण गरेर बजेट प्रस्तुत गरिएको भन्दै सबै क्षेत्रले सन्तुलित बजेट आएको टिप्पणी गरेका अर्थमन्त्री पुनले जिकिर गरे।
"मधेसमा हामी रोजेर प्रतिपक्षीमा गएका होइनौं, उपेन्द्रजीसँग अझै सहकार्यको आवश्यकता छ : माधव नेपाल","काठमाडौं : नेकपा एकीकृत समाजवादीका अध्यक्ष माधव कुमार नेपालले राष्ट्रिय राजनीतिमा आफूहरूको आवश्यकता सबैले महसुस गरिरहेको बताएका छन्। काठमाडौंमा आइतबार पत्रकार सम्मेलन गर्दै अध्यक्ष नेपालले आफ्नो पार्टीले राष्ट्रिय राजनीतिमा महत्वपूर्ण भूमिका खेल्दै आएको बताए। केन्द्रको सत्ता समीकरणमा रहेको एकीकृत समाजवादीले अब के गर्छ भन्ने धेरैको चासो रहेको उनले बताए। मधेस प्रदेशमा सत्तापक्ष र प्रतिपक्षबीच सरकार निर्माणमा भइरहेको खेलमा पनि उनले टिप्पणी गरे। उनले जानाजान आफूहरू प्रतिपक्षमा नआएको स्पष्ट पारे। उनले जनता समाजवादी पार्टी नेपालसँग विगतदेखि सहकार्य हुँदै आएको र अध्यक्ष उपेन्द्र यादवलाई उपनिर्वाचनमा जिताउनेदेखि रामसहाय प्रसाद यादवलाई उपराष्ट्रपति बनाउनेसम्मको सहकार्य भएको उनले बताए। अध्यक्ष नेपालले अहिले पनि उपेन्द्रसँग सहकार्यको आवश्यकता रहेको बताए। 'राष्ट्रिय राजनीतिमा हामीले महत्वपूर्ण भूमिका खेलेका छौं। अहिले पनि हाम्रो आवश्यकता सबैले महसुस गरिरहेका छन्। अब के होला भन्ने आम चासो छ। तर, हामी केन्द्रीय सरकारमा सहभागी छौं। मधेस प्रदेशमा भने प्रतिपक्षीसँग छौं। तर, हामी रोजेर प्रतिपक्षीमा गएका होइनौं। जनता समाजवादीसँग सहकार्य हुँदै आएको छ। उपराष्ट्रपति बनाउनेदेखि उपनिर्वाचनमा उपेन्द्रजीलाई जिताउनेसम्म हाम्रो सहकार्य भएको छ। त्यो सहकार्य निरन्तरताको आवश्यकता विद्यमान छ,' उनले भने। अध्यक्ष नेपालले समीकरणमा रहे पनि आफूहरूको उचित सम्मान हुन नसकेको गुनासो गरे। कतिपय कुराका लागि अहिले पनि संबाद चलिरहेको उनले खुलाए। 'कतिपय कुरा पाउन अझै बाँकी छ। त्यस विषयमा अझै छलफल जारी छ। त्यसका लागि प्रधानमन्त्री र एमाले अध्यक्षसँग निरन्तर संबाद भइरहेको छ। आज पनि हामीबीच छलफल भएको छ। तर, कुरा टुंगिसकेको छैन,' उनले भने।"
गिरीबन्धुको फाइल खोल्ने तयारी भइरहेको छ : मनिष झा,"काठमाडौं : राष्ट्रिय स्वतन्त्र पार्टीका सांसद मनिष झाले गिरीबन्धुको फाइल खोल्ने तयारी भइरहेको बताएका छन्। आइतबार प्रतिनिधिसभा बैठकको विशेष समयमा सांसद झाले आफ्नो पार्टी सरकारमा गएपछि टिकापुर,बाँसबारी जग्गा प्रकरणको छानविन गरेको भन्दै भुटानी शरणार्थी प्रकरणको पुनः छानविन गर्ने र गिरीबन्धुको पनि फाइल खोल्ने तयारी भइरहेको बताए। उनले सहकारी प्रकरणमा आफूहरुले ससर्त छानविन समिति बनाउन तयार रहेको जनाएको र त्यहि आधारमा अहिले संसदीय छानविन समिति बनेको धारणा राखे । आफूहरु प्रसस्तै विकल्प छाडेर देशका लागि केहि गर्न राजनीतिमा होमिएको उनको भनाइ छ। सांसद झाले संसदमा बोल्ने क्रममा केहि नेताहरुले परिवर्तनको क्रेडिट लिन खोजेको भन्दै राजनीतिमा सबै परिवर्तनको क्रेडिट लिने काम उचित नभएको जिकिर गरे। लामो समय संसद अवरुद्ध हुँदा जनताका समस्याको उठान गर्न नपाइएको उल्लेख गर्दै उनले संसद खुलेपछि निरन्तर जनताको पक्षमा आवाज उठाइने बताए।"
एक महिनामा भित्रिए ९० हजार विदेशी पर्यटक,"काठमाडौं : सन् २०२४ को मे महिनामा ९० हजार विदेशी पर्यटक भित्रिएका छन् । नेपाल पर्यटन बोर्डले आइतबार सार्वजनिक गरेको तथ्याङ्कअनुसार मे महिनामा जम्मा ९० हजार दुई सय ११ जना विदेशी पर्यटकले नेपाल भ्रमण गरेका हुन् । सन् २०२३ को तुलनामा यस वर्ष पर्यटक आगमन १६ दशमलव १० प्रतिशतले वृद्धि भएको हो । सन् २०२३ को मेमा ७७ हजार सात सय तीनजना विदेशी पर्यटक नेपाल आएका थिए । कोभिड१९ महामारीपूर्व ७८ हजार तीन सय विदेशी पर्यटकले नेपाल भ्रमण गरेका थिए । विदेशी पर्यटक आगमन उत्साहजनक रहेको बोर्डका निर्देशक मणिराज लामिछानेले बताए । उनले राससलाई भने, 'समग्रमा पर्यटक आगमन उत्साहजनक देखिन्छ । तुलनात्मक रुपमा भारत र अमेरिकाबाट धेरै सङ्ख्यामा पर्यटक भित्रिए पनि चीनबाट अपेक्षित रुपमा पर्यटक बढेका छैनन् ।' विगतका महिनामा झैं यो पटक पनि सबैभन्दा बढी छिमेकी मुलुक भारतबाट ३८ हजार दुई सय ८८ जना पर्यटक नेपाल भित्रिएका छन् । सोही अवधिमा अर्को छिमेकी मुलुक चीनबाट आठ हजार तीन सय ८१ जना पर्यटक नेपाल आएका छन् । संयुक्त राज्य अमेरिकाबाट आठ हजार पाँच सय २७ पर्यटक नेपाल भित्रिएका छन् ।"
कोशीको आर्थिक सल्लाहकारमा डा सुवेदी नियुक्त,"विराटनगर : उपप्राध्यापक डा मोहन सुवेदी कोशी प्रदेश सरकारको आर्थिक सल्लाहकार नियुक्त भएका छन्। मुख्यमन्त्री हिक्मतकुमार कार्कीले उनलाई आइतबार आर्थिक सल्लाहकार नियुक्त गरेका हुन्। डा सुवेदी महेन्द्र मोरङ क्याम्पसका उपप्राध्यापक हुन्। उनले नेपालमा धितो पत्र व्यवहार विषयमा विद्यावारिधि गरेका छन्। यसअघि उनले प्रदेश सरकारको राजस्व परामर्श समितिमा विज्ञका रूपमा काम गरिसकेका छन्। मुख्यमन्त्री कार्कीले यसअघि प्रमुख स्वकीय सचिवमा जीवन कार्की, प्रेस सल्लाहकारमा विक्रम लुइँटेल र जनसम्पर्क सल्लाहकारमा रवि खनाललाई नियुक्त गरिसकेका छन्।"
"कानुन संशोधन गर्न विज्ञको सुझाव, सभामुखलाई बुझाइयो प्रतिवेदन","विराटनगर : कानुनका विज्ञहरूले प्रचलित कानुन अविलम्ब संशोधन गर्नुपर्ने सुझाव दिएका छन्। विज्ञहरूले तयार पारेको सुझावसहितको प्रतिवेदन प्रतिनिधिसभाका सभामुख देवराज घिमिरेलाई बुझाइएको छ। कानुन सर्वस्वीकार्य हुनुपर्ने आवाज उठाउँदै आएका कानुनविद्हरूले सरोकारवालासँग छलफल गरेर तयार पारेको प्रतिवेदन उच्च अदालत बार एसोसिएसन विराटनगरले शनिबार साँझ सभामुख घिमिरेलाई बुझाएको हो। प्रचलित कानुनहरूको प्रयोगमा देखिएको समस्या र समाधानका उपाय पहिल्याउन एसोसिएसनले वरिष्ठ अधिवक्ता रमेश कोइरालाको संयोजकत्वमा ५ सदस्यीय सुझाव संकलन समिति गठन गरी प्रतिवेदन माग गरेको थियो। समितिमा वरिष्ठ अधिवक्ताहरू चूडामणि आचार्य, सुरेशलाल श्रेष्ठ, हेमराज पराजुली र शान्तिराम भण्डारी सदस्य थिए। उच्च अदालत बार एसोसिएसनले विराटनगरमा गरेको अन्तरक्रियात्मक कार्यक्रममार्फत समितिका संयोजक कोइरालाले सभामुख घिमिरेलाई प्रतिवेदन हस्तान्तरण गरेका हुन्। कानुनमा भएका कमजोरी र समस्यालाई औंल्याउँदै समाधानका उपायसहितको प्रतिवेदन तयार पारेर बुझाइएको एसोसिएसनका सचिव एवं अधिवक्ता विनोदकुमार तिमल्सिनाले बताए। कानुन निर्माण गर्ने व्यवस्थापिका संसदका सभामुखलाई कानुन व्यवसायीहरूले प्रत्यक्ष साक्षात्कार र अन्तरक्रियामार्फत पहिलोपटक यस्तो प्रतिवेदन बुझाएको जानकारी उनले दिए। तिमल्सिनाका अनुसार प्रचलित कानुनहरूमा समयानुकूल संशोधन गर्दै नजाने हो भने समाजले कानुन वहिष्कार गर्नसक्ने र राज्यले कानुन परिपालना गराउन नसकेको सन्देश अन्तर्राष्ट्रिय जगतमा जाने विषयलाई प्रतिवेदनमा प्राथमिकताका साथ उठाइएको छ। नयाँ कानुनको रूपमा रहेका मुलुकी संहिताहरू (मुलुकी अपराध संहिता, मुलुकी फौजदारी कार्यविधि संहिता, मुलुकी देवानी संहिता, मुलुकी देवानी कार्यविधि संहितालगायत) नेपाली माटो र परिवेश सुहाउँदो हुनुपर्छ, उनले भने, स्थापित परम्पराहरूलाई समेत ध्यानमा राखी कानुनहरू परिमार्जन गर्नुपर्ने आवश्यकतालाई प्रतिवेदनमा समेटिएको छ। अधिवक्ता तिमल्सिनाका अनुसार संविधानमै संशोधन गरेर उच्च अदालतहरूलाई शक्तिशाली बनाइ अभिलेख अदालत (नजिर स्थापित गराउन सक्ने)का रूपमा स्थापित गर्नुपर्ने र नेपाली नागरिकको प्रत्यक्ष सरोकार रहेका संहिताहरू समयानुकूल संशोधन गर्दै लैजानुपर्ने प्रतिवेदनको मूल मर्म हो। प्रतिवेदनले प्रदेशस्तरीय श्रम अदालतका लागि आवश्यक कानुन संशोधन, प्रत्येक प्रदेशका राजधानीमा रहेका उच्च अदालतमा नै मुकाम कायम गर्ने गरी विशेष अदालतको व्यवस्था, प्रदेशहरूमा वैदेशिक रोजगार न्यायाधीकरणका मुद्दाको सुनुवाइ, स्थानीय र प्रदेश सरकारका निर्णय बाझिएको अवस्थामा विवाद निरुपण उच्च अदालतले गर्न पाउने संवैधानिक तथा कानुनी व्यवस्था तथा प्रशासकीय अदालतको काम कारबाही प्रदेशहरूबाट हुनुपर्ने विषयमा जोड दिएको छ। कानुनलाई समयानुकूल संशोधन गर्न नसकिए सर्वस्वीकार्यता गुमाएर कानुनको प्रयोगमा नागरिकको अस्वीकार देखिने ठहर विज्ञहरूको छ। उच्च अदालत बार एसोसिएसन विराटनगरका अध्यक्ष विश्वराम भट्टराईका अनुसार मुलुकी देवानी संहिता तथा मुलुकी देवानी कार्यविधि संहिताका केही प्रावधानमा मुद्दा स्थानान्तरणको व्यवस्था नहुँदा भोग्नु परिरहेका अप्ठेरा विषयहरूमा प्रतिवेदनले बोलेको छ। प्रतिवेदनले देवानी संहिताका प्रावधानमध्ये पैत्रिक सम्पत्तिको विवेचना, पुरुषबाट दायर भएका सम्बन्ध विच्छेद तथा लिभिङ टुगेदरका विषयहरूलाई समेटेको भट्टराईले बताए। उनका अनुसार नाबालकको सर्वोत्तम हित र नाबालकको सक्षमता कायम हुने उमेरका विषयलाई पनि प्रतिवेदनले उठाएको छ। हाम्रो कानुनले नागरिकता बनाउन १६ वर्षको उमेर पर्याप्त हुने, १८ वर्षमा साबालक हुने, २० वर्षमा मात्रै बिहे गर्न पाउने र २१ वर्ष पुगेपछि अंशबन्डाको लागि उजुरी गर्न पाउने व्यवस्था गरेको छ, उनी भन्छन्, यी व्यवस्थाहरू अमिल्दो रहेकाले संशोधन गरी एकरूपता कायम गर्नुपर्ने तथा अन्य अमिल्दा व्यवस्थाहरू संशोधन हुनुपर्ने कुरामा प्रतिवेदनले जोड दिएको छ। मुलुकी अपराध संहिताको एकीकृत कसुरका सम्बन्धमा स्पष्टता गर्नुपर्ने, जन्मकैदको गणना फरकफरक भएको हुँदा प्रष्ट हुनुपर्ने, विशेष ऐनसँग बाझिएका संहिताका व्यवस्थाहरू संशोधन हुनुपर्नेमा कानुनका विज्ञहरूले जोड दिएका छन्। आजीवन कैद भुक्तान गर्नुपर्ने गरी कुनै कसुर ठहर भएमा सोही कसुरमा खण्डे सजाय गर्ने प्रयोजनका लागि कति अवधिलाई गणना गर्ने भन्ने प्रष्ट छैन, वरिष्ठ अधिवक्ता एवं सुझाव संकलन समितिका संयोजक सुरेशलाल श्रेष्ठले भने, आजीवन कैद भएका कैदीले कारागारभित्रै मृत्यु पर्खनुबाहेक अन्य कुनै विकल्प कानुनले दिन नसकेको सन्दर्भमा प्रष्ट हुनुपर्ने देखिन्छ। उनका अनुसार विशेष ऐनहरू खाद्य, मेडिकल काउन्सिल, बालबालिका, मानव बेचबिखन तथा ओसारपसार, सुरक्षित मातृत्व संरक्षणलगायत संहिताका प्रावधानसँग बाझिएकाले संशोधन हुनुपर्ने देखिन्छ। चोरी गर्नेलाई भन्दा चोरीको सामान किन्नेलाई धेरै सजाय हुने व्यवस्था संहितामा छ। डाँका कसुर र खरखजना सम्बन्धी प्रष्टता छैन, श्रेष्ठ भन्छन्, जबरजस्ती करणीमा संहिताको मर्मविपरीत संशोधन हुँदै बढी सजाय र जरिवाना हुँदा समेत अपराध नियन्त्रण नभएकाले उक्त अपराधीकरणलाई समाजले अस्वीकार गरेको जस्ता विषयहरू छन्। कैयौं कानुनी अस्पष्टता हटाउन समयानुकूल संशोधन हुनुपर्ने भनी प्रतिवेदनमा औंल्याइएको छ। फौजदारी कार्यविधि संहितामा विधायिकाले निर्माण गरेको कानुनको मर्म अनुकूल पक्राउ अनुमति र प्रहरीको अनुसन्धानमा हुने मोलाहिजामा नियन्त्रण तथा कानुनले निर्धारण गरेको प्रक्रियालाई अक्षरस पालना गर्न नसकेको एवं मुद्दाका दुई पक्ष (सरकार र प्रतिवादी)लाई समान व्यवहार नभइरहेकोतर्फ कानुनका विज्ञहरूले आवाज उठाएका छन्। सर्वोच्च अदालतका न्यायाधीश आनन्दमोहन भट्टराईको अध्यक्षतामा बनाइएको अध्ययन समितिले बुझाएको संहिताहरूमा भएका कानुनी व्यवस्थामा संशोधनसम्बन्धी सुझाव प्रतिवेदन कार्यान्वयन गर्न उच्च बारले आग्रहसमेत गरेको छ। विज्ञहरूले विधायिकाबाट निर्माण भएका कानुनहरू, आवश्यकता र औचित्यको आधारमा स्थापित परम्परा, समाजको पृष्ठभूमि, सांस्कृतिक तथा भौगोलिक विशिष्ठता, अन्तर्राष्ट्रिय अनुबन्धहरू तथा न्यायिक विवेचनाबाट प्राप्त पृष्ठपोषणलगायतका वस्तुपरक तथ्यहरूमा आधारित भएर संशोधन गर्न आवश्यक देखिएको उल्लेख गरेका छन्। समाजलाई नियमित तथा सुव्यवस्थित गरी सभ्य समाजको स्थायित्वका लागि कानुनमा समयानुकूल परिमार्जन र परिवर्तन पनि गर्दै लैजानु लोकतान्त्रिक समाजको विशेषता भएको उनीहरूले बताए। मुलुकी संहिताहरू लगायतका कानुन कार्यान्वयनको अभ्यास भएको ६ वर्ष पुग्नै लागेको छ। ६ बर्से व्यवहारिक अनुभवबाट कानुनका समस्या पहिल्याउने काम भएको छ, मोरङ बारका पूर्वअध्यक्ष डिल्लीबहादुर कार्कीले भने, कानुनको व्यवहारिक प्रयोगका सन्दर्भमा भोगेका अनुभवलाई समेटेर परिमार्जन तथा संशोधनको अपेक्षा र सुझावसहितको प्रतिवेदन उत्कृष्ट छ। अभ्यासकर्ताबाट आएका सुझावका आधारमा कानुन संशोधन गरिनुपर्छ। कानुनलाई सर्वस्वीकार्य बनाउन समयानुकूल परिवर्तन गर्नका लागि कानुनका उपभोक्ताहरूसँगको प्रत्यक्ष साक्षात्कारमा रहने कानुन व्यवसायी तथा कानुनका प्रयोगकर्ताहरूको अनुभव, अभ्यास एवं सेवाग्राहीहरूको पृष्ठपोषणका आधारमा तयार पारिएको प्रतिवेदन औचित्यपूर्ण रहेको कार्कीले बताए। कानुन प्रयोगकर्ता र सरोकारवालाले भोग्नु परेका व्यवहारिक समस्याका कारण मुलुकी संहिताहरूको संशोधन अपरिहार्य रहेको उनको भनाइ छ। अधिवक्ता कार्कीका अनुसार फौजदारी, देवानी क्षेत्राधिकार र देवानी कार्यविधिमा पुनरावलोकन, फौजदारी र देवानी कार्यविधिमा एकरूपता (म्याद, तारेख, पुनरावेदनको म्याद र पुनरावेदन गर्न पाउने), थुना बाहिरै रहेर पुनरावेदन गर्न पाउने सुविधा, कैद खाप्ने, सजाय कार्यान्वयन छुट र फरार प्रतिवादीले पुनरावेदन गर्न पाउने वा नपाउने विषयमा थप स्पष्टता आवश्यक छ। कोशी प्रदेशका आन्तरिक मामिला तथा कानुनमन्त्री लीलाबल्लभ अधिकारीले समाजलाई रूपान्तरण गर्ने दिशातर्फ कानुन व्यवसायीले पाइला अघि बढाउनुपर्नेमा जोड दिए। कानुनी जटिलतालाई तत्काल उजार गरेर संशोधनका लागि संसदलाई सुझाव दिनुपर्ने उनको भनाइ छ। मन्त्री अधिकारी आफैं पनि कानुन व्यवसायी हुन्। प्रतिवेदन बुझ्दै सभामुख घिमिरेले कानुनमा भएका त्रुटिहरूलाई समेटेर प्रतिवेदन तयार पार्नु र सच्याउनका लागि सुझाव दिनु एकदमै राम्रो भएको बताए। उनले कानुनमन्त्रीसँग कुरा गरेर प्रतिवेदनलाई सभामा प्रवेश गराउने र छलफलका माध्यमबाट टुंग्याउने प्रतिबद्धता जनाए। कानुनी त्रुटिलाई सच्याएर प्रतिनिधिसभाबाट अविलम्ब कानुन संशोधन गराउनेतर्फ आफू लाग्ने घिमिरेले बताए।"
राष्ट्रियसभामा मिडिया काउन्सिल विधेयक पेश,"काठमाडौं : संघीय संसदअन्तरगतको राष्ट्रियसभा बैठकमा मिडिया काउन्सिल विधेयक पेश भएको छ। बैठकमा सञ्चार तथा सूचना प्रविधि मन्त्री रेखा शर्माले 'मिडिया काउन्सिल विधेयक २०८० माथि विचार गरियोस्' भन्ने प्रस्ताव प्रस्तुत गरेकी हुन्। सो विधेयक गत वैशाख १२ गते राष्ट्रियसभामा दर्ता भएको थियो। प्रेस काउन्सिल ऐन,२०४८ लाई खारेज गर्न सरकारले यो विधेयक ल्याएको हो।"
बजेट निर्माणमा अर्थमन्त्रीले सत्तारुढ दललाई बेवास्ता गर्नुभयो : पूर्व अर्थमन्त्री पौडेल,"काठमाडौं : पूर्वअर्थमन्त्री तथा नेकपा एमाले उपाध्यक्ष विष्णुप्रसाद पौडेलले आगामी आर्थिक वर्ष २०८१८२ को बजेट तयार पार्दा अर्थमन्त्री वर्षमान पुनले सत्तारुढ दलसँग छलफल गरेर बजेट ल्याएको भए थप परिस्कृत र राम्रो आउने बताएका छन्। प्रतिनिधिसभाको आजको बैठकमा आगामी आर्थिक वर्ष २०८१८२ को राजस्व र व्ययको अनुमान माथि आफ्नो धारणा राख्दै उनले सो कुरा बताएका हुन्। 'अर्थमन्त्रीलाई बजेट निर्माणका बेला निकै व्यस्तता हुन्छ। निश्चित समयभित्र यो काम गर्नुपर्छ। तर, सत्तापक्षीय राजनीतिक दलसँग सुझाव लिन उनले भ्याउनुभएन,' पूर्वअर्थमन्त्री पौडेलले भने, 'यदि भ्याउनुभएको भए बजेट अझ राम्रो आउँथ्यो। सल्लाह लिन पाएको भए राम्रो हुन्थ्यो।' आगामी आर्थिक वर्षको बजेटमा नयाँ चरणको आर्थिक सुधार कार्यक्रम अघि बढाउने उल्लेख भएकामा सो अवधारणालाई सरकारले थप स्पष्ट पार्नुपर्ने पूर्वअर्थमन्त्री पौडेलको भनाइ छ। 'उच्चस्तरीय अर्थतन्त्र सुधार सुझाव कार्यदल बनाउने विषय बजेटमा उल्लेख छ। यसलाई थप स्पष्ट पारिनुपर्छ। कार्यदलमार्फत सुझाव लिनेभन्दा पनि नीतिको स्रोत भनेको राजनीतिक नेतृत्व हो। यसमा राजनीतिक दलबाटै सुझाव आउनुपर्छ,' उनले भने। आगामी आर्थिक वर्षको बजेटमार्फत कृषिमा लगानी दशक घोषणा गरिएको भए पनि चालु आवको तुलनामा आगामी आवको भन्दा बजेट घटेको पूर्वअर्थमन्त्री पौडेलले बताए। कृषिमा लगानी दशकजस्तै सूचना प्रविधि क्षेत्रमा पनि लगानी दशक घोषणा भएकाले कुन क्षेत्रलाई प्राथमिकतामा राख्न खोजेको हो भन्नेबारे अन्योल देखिएको उनको भनाइ छ। गाँजा खेतीलाई वैधानिकता दिनेबारे विस्तृतमा अध्ययन गरिनुपर्ने र यसका सकारात्मक तथा नकारात्मक पक्षको विश्लेषण गरिनुपर्ने पूर्वअर्थमन्त्री पौडेलले बताए। हरेक प्रदेशलाई कुनै निश्चित वस्तुको उत्पादन हबका रूपमा अघि बढाउने योजना बजेटमा राखिए पनि त्यसमा दोहोरोपना हटाउनुपर्ने सुझाव दिँदै पूर्वअर्थमन्त्री पौडेलले एउटा प्रदेशमा एउटा केन्द्र स्थापना गर्ने विषयमा थप अध्ययन गरिनुपर्ने सुझाव दिए। निर्माण प्रक्रियामा अघि बढिसकेका केही योजना तथा कार्यक्रम बजेटमा छुटेका र पालिकास्तरका आयोजना पनि सङ्घीय सरकारमा परेको उनले उल्लेख गरे। 'धेरै अघि बढिसकेका आयोजना बजेटमा छुटेका छन् । दमक औद्योगिक क्षेत्रबारे बजेट बोलेको छैन,' पूर्वअर्थमन्त्री पौडेलले भने, 'एक पालिका, एक डाउनटाउन तथा वडावडामा उद्यान बनाउनेजस्ता विषयबारे सङ्घीय बजेटले नबोलेको भए पनि हुन्थ्यो।' पूर्वअर्थमन्त्री पौडेलले बजेटमा भूमिहीन र सुकुम्बासीलाई जग्गाधनी पुर्जा उपलब्ध गराउने विषय राखिनु सकारात्मक रहेको बताए। समृद्ध नेपालः सुखी नेपालीको आकाङ्क्षा पूरा गर्नेगरी बजेट आएको तथा राष्ट्रपति शैक्षिक सुधार कार्यक्रम, प्रधानमन्त्री कृषि आधुनिकीकरण परियोजना, प्रधानमन्त्री रोजगार कार्यक्रम, मध्यपहाडी पुष्पलाल राजमार्ग, उपभोक्ता अदालत गठनलगायतका विषय बजेटमा पर्नु सकारात्मक कुरा भएको उनले बताए। सरकारले महत्वाकांक्षीभन्दा पनि उच्च आकांक्षी बजेट ल्याएको पूर्वअर्थमन्त्री पौडेलको तर्क छ। 'सरकारले आगामी आर्थिक वर्षका लागि तुलनात्मकरुपमा सङ्क्षिप्त र सन्तुलित बजेट ल्याएको छ। स्रोतको प्रबन्ध गर्नु सहज थिएन। यो महात्वाकाङ्क्षी होइन, उच्च आकाङ्क्षी बजेट हो। राजस्व सङ्कलन, ऋण तथा अनुदान परिचालनका लागि उच्च आकाङ्क्षा राखिएको छ,' उनले भने।"
भारतमा अन्तिम दिन मतदानमा खटिएका ३३ कर्मचारीको मृत्यु,"नयाँदिल्ली : देशभर बढीरहेको गर्मीका बीच भारतमा निर्वाचनको अन्तिम दिन एकै राज्यका कम्तिमा ३३ जना मतदान स्थलमा खटिएका कर्मचारीहरुको हृदयघातका कारण मृत्यु भएको एक शीर्ष निर्वाचन अधिकारीले आइतबार बताएका छन्। भारतको विभिन्न ठाउँमा ४५ डिग्री सेल्सियसभन्दा माथिको तापक्रमका कारण धेरैको मृत्यु भएको खबर आइरहेको छ । एक दिनमा दर्जनौं कर्मचारीहरूको मृत्यको यो खबर दुखको विषय हो । भारतीय मौसम विज्ञान विभाग (आईएमडी) का अनुसार उत्तर प्रदेशको झाँसीमा तापक्रम ४६९ डिग्री सेल्सियस पुगेको छ। उत्तर प्रदेशका प्रमुख निर्वाचन अधिकारी नवदीप रिन्वाले गर्मीका कारण ३३ जना मतदानकर्मीको मृत्यु भएको बताए। तथ्याङ्कमा सुरक्षा गार्ड र सरसफाइ कर्मचारीहरू समावेश रहेका थिए । 'मृतकको परिवारलाई पन्ध्र लाख भारतीय रुपैँया (अठार हजार अमेरिकी डलर) को आर्थिक क्षतिपूर्ति प्रदान गरिनेछ', रिन्वाले पत्रकारहरूलाई बताए। जब कुनै व्यक्ति डिहाइड्रेटेड हुन्छ, अत्यधिक गर्मीका कारण रगत जम्ने र अङ्गहरुले काम गर्न छोड्ने भइ मानिसहरुको मृत्यु हुने विशेषज्ञहरु बताउँछन् । 'बालिया सहरमा मतदान गर्न लाइनमा पर्खिरहेका एक मतदाता मतदानस्थलमा नै बेहोस भए। मतदातालाई स्वास्थ्य केन्द्रमा लगिएको थियो जहाँ आइपुग्दा उनलाई मृत घोषित गरियो', रिन्वाले छुट्टै घटनाबारे जानकारी गराउँदै भने। बढ्दो तापक्रमसँग भारत अपरिचित छैन। तर जलवायु परिवर्तनले तातो छाल बारम्बार र तीव्र हुँदै गइरहेको छ।"
सहकारी ठगी प्रकरण : गृहमन्त्री लामिछानेविरुद्धको रिटमा सुनुवाइ जारी,"काठमाडौं : सहकारी ठगी प्रकरणमा उपप्रधान एवं गृहमन्त्री रवि लामिछानेविरुद्ध परेको रिटमा सर्वोच्च अदालतमा सुनुवाइ जारी छ। न्यायाधीश तिलप्रसाद श्रेष्ठको इजलासमा सुनुवाइ सुरू भएको हो। यसअघि गत बुधबार र बिहीबार निवेदकका कानुन व्यवसायीका तर्फबाट पेशी स्थगितका लागि निवेदन दिएपछि सुनुवाइ रोकिएको थियो। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने ठहर गर्दै निलम्बनको माग गर्दै सर्वोच्च अदालतमा सोमबार रिट दर्ता भएको थियो। रिटमा महान्यायाधिवक्ता कार्यालय, महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ। गृहमन्त्री लामिछाने पदमा रहिरहेका बेला सहकारी ठगी प्रकरणको छानबिन हुँदा 'कन्फ्लिक्ट अफ इन्टरेस्ट' हुने भन्दै निलम्बनको माग गर्दै अधिवक्ता अनुपम भट्टराईसहितले सर्वोच्च अदालतमा रिट दायर गरेका हुन्। लामिछानेविरुद्ध सहकारी ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत माग गरिएको छ। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता अनुपम भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। तर,अदालत प्रशासनले रिट दरपीठ गरिदिएपछि भट्टराईले अर्को रिट दायर गरेका थिए । उक्त रिटमा सुनुवाइ गर्दै न्यायाधीश टेकप्रसाद ढुंगानाको इजलासले गृहमन्त्री र महान्यायाधिवक्ताविरुद्धको रिट दर्ता गर्न अदालत प्रशासनलाई आदेश दिएको थियो। सोही आदेशअनुसार सहकारी ठगी प्रकरणमा गृहमन्त्री लामिछानेविरुद्धको रिट सर्वोच्च प्रशासनले दर्ता गरेको हो। महान्यायाधिवक्ताको कार्यालयले रुपन्देहीकोसुप्रिप बचत तथा ऋण सहकारी संस्था, चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। उपप्रधानमन्त्री तथा गृहमन्त्रीले धारणा गरेको जिम्मेवारीले अनुसन्धान प्रक्रियामा अनु्चित प्रभाव र प्रतिकूल असर पार्ने र प्राकृतिक न्यायको सिद्धान्त विपरित समेत रहने स्पष्ट भएको हुँदा अनुसन्धान प्रक्रिया चलिरहेको अवस्थामा गृहमन्त्रीको पदबाट निजलाई निलम्बन गर्नु भनि नेपाल सरकार, मन्त्री प्रधानमन्त्री तथा मन्त्रिपरिषदको नाउँमा अन्तरिम प्रकृतिको उपयुक्त आदेश माग गरिएको छ। लामिछानेमाथि सहकारीको रकम अपचलन गरेको आरोप छ। लामिछानेसहित देशैभरका समस्याग्रस्त सहकारीको छानबिन गर्न संसदीय विशेष छानबिन समिति गठन भएको छ।"
प्रतिनिधिसभा बैठक (लाइभ),काठमाडौं : संघीय संसद्अन्तरगत प्रतिनिधिसभा बैठक सुरू भएको छ। बैठकमा जेठ १५ गते संसदमा प्रस्तुत भएको राजश्व र व्ययको वार्षिक अनुमानमाथि सामान्य छलफल हुने कार्यसूची रहेको छ। दुवै बैठकमा अर्थमन्त्री वर्षमान पुनले वक्तव्यसहित आर्थिक वर्ष २०८१०८२ को राजश्व र व्ययको वार्षिक अनुमानमाथि सामान्य छलफल प्रारम्भ गरियोस् भन्ने प्रस्ताव प्रस्तुत गरेपछि सामान्य छलफल सुरू हुने छ। यसैगरी आजै दिउँसो १ बजे बस्ने राष्ट्रियसभा बैठकमा आर्थिक वर्ष २०८१०८२ को राजश्व र व्ययको वार्षिक अनुमानमाथि सामान्य छलफल सुरू हुने कार्यसूची छ।
"नेपाल प्रहरीले पक्राउ गर्यो बंगलादेशी सांसदको हत्यारा, हत्यापछि बंगलादेश हुँदै काठमाडौं आएका थिए",काठमाडौं : बङ्गलादेशको सत्तारूढ पार्टीका सांसद अनवारुल अजिमको हत्यामा संलग्न एक आरोपीलाई नेपालबाट पक्राउ गरिएको छ। नेपाल प्रहरीले भारतमा हत्या गरिएका सांसद अजिमक हत्या आरोपी ३३ वर्षीय सियाम एमडी हुसेनलाई काठमाडौंबाट पक्राउ गरेको हो। भारतमा बंगलादेशी सांसदको हत्या गरेपछि हुसेन काठमाडौंमा पक्राउ परेको प्रहरी उच्च स्रोतले बताएको छ। सियामको सुपुर्दगीका लागि बंगलादेश दूतावासले कूटनीतिक पहल गरिरहेको बताइएको छ। अन्य अभियुक्त पनि हत्यापछि नेपाल भागेको थिए। सांसदको हत्या गरेपछि उनी बंगलादेश गएका थिए। त्यसपछि उनी काठमाडौं आएका प्रहरीको प्रारम्भिक अनुसन्धानले देखाएको छ। भारत उपचार गर्न आएका बङ्गलादेशको सत्तारूढ पार्टीका सांसद अनवारुल अजिम मे १३ देखि सम्पर्क विहीन भएका थिए। पछि उनी कोलकातामा मृत फेला परेका थिए। बेपत्ता सांसद अजिम मे १२ मा भारत प्रवेश गरी मे १३ मध्याह्नतिर साथीहरूसँग मेडिकल जाँचका लागि कोलकाता नजिकैको विधाननगरस्थित एक घरमा अन्तिम पटक देखिएका थिए।
"संघीय संसदको दुवै सदनको बैठक बस्दै, बजेटमाथि सामान्य छलफल सुरू हुने","काठमाडौं : संघीय संसद्अन्तरगत प्रतिनिधिसभा र राष्ट्रिय सभा बैठक बस्दैछन्। प्रतिनिधिसभा बैठक आइतबार बिहान ११ बजेका लागि बोलाइएको छ भने राष्ट्रियसभा बैठक दिउँसो १ बजे बस्दैछ। दुवै बैठक बस्नुअघि सभामुख देवराज घिमिरेले कार्यव्यवस्था परापर्श समितिको बैठक बोलाएका छन्। दुवै बैठकमा जेठ १५ गते संसदमा प्रस्तुत भएको राजश्व र व्ययको वार्षिक अनुमानमाथि सामान्य छलफल हुने कार्यसूची रहेको संघीय सचिवालयले जनाएको छ। दुवै बैठकमा अर्थमन्त्री वर्षमान पुनले वक्तव्यसहित आर्थिक वर्ष २०८१०८२ को राजश्व र व्ययको वार्षिक अनुमानमाथि सामान्य छलफल प्रारम्भ गरियोस् भन्ने प्रस्ताव प्रस्तुत गरेपछि सामान्य छलफल सुरू हुने छ। यसैगरी राष्ट्रियसभा बैठकमा उद्योग,वाणिज्य तथा आपूर्ति मन्त्री दामोदर भण्डारीले लगानी सहजीकरणसम्बन्धी केही नेपाल ऐनलाई संशोधन गर्ने अध्यादेश २०८१ स्वीकृत गरियोस् भन्ने प्रस्ताव प्रस्तुत गर्ने कार्यसूची छ। बैठकमा सञ्चार तथा सूचना प्रविधिमन्त्री रेखा शर्माले मिडिया काउन्सिल विधेयक २०८० माथि विचार गरियोस् भन्ने प्रस्ताव प्रस्तुत गर्नेछिन्। विद्यायन व्यवस्थापन समितिका सभापति जयन्ती देवी राईले सुरक्षित कारोबार (पहिलो संशोधन) विधेयक २०८० सम्बन्धी विधायन व्यवस्थापन समितिको प्रतिवेदन सभासमक्ष पेश गर्ने दैनिक कार्यसूचीमा उल्लेख छ।"
मापसे गरेकालाई सडकमा पठाउने गृहमन्त्रीको निर्देशनप्रति कांग्रेस सांसद खतिवडाको आपत्ति,"काठमाडौं : प्रमुख प्रतिपक्षी दल नेपाली कांग्रेसका सांसद रामहरि खतिवडाले मापासे गरेका व्यक्तिहरूलाई सडकमा स्वयंसेवक खटाउने उपप्रधान एवं गृहमन्त्री रवि लामिछानेको निर्देशनप्रति आपत्ति जनाएका छन्। आइतबार प्रतिनिधिसभा बैठकमा विशेष समय माग गरेर बोलेका सांसद खतिवडाले उपप्रधान एवं गृहमन्त्री लामिछानेले हुकुमी शासन चलाउन खोजेको आरोप लगाए। गृहमन्त्री लामिछानेले गणतन्त्र दिवसका दिन मापसे गरेका व्यक्तिहरूलाई स्वयंसेवकका रुपमा सडकमा खटाउने निर्णय गरेका थिए। त्यसपछि ट्राफिक प्रहरीले उनीहरूलाई सडकमा विभिन्न स्थानमा स्वयंसेवकका रुपमा खटाउँदै आएका छन्। मापसे गरेकालाई सडकमा पठाउने गृहमन्त्री लामिछानेको निर्देशविरुद्ध सर्वोच्च अदालतमा रिट समेत परेको छ। उनले मापसे गरेका व्यक्तिहरूलाई कारवाहीस्वरुप सडकमा ल्याउने निर्देशन तत्काल बन्द गर्नुपर्ने बताए। उनले मुलुकलाई हुकुमी शासनमा नभइ कानुन बनाएर चलाउन गृहमन्त्री लामिछानेलाई चुनौती दिए। 'यो संविधान हुकुमी शासनमा चल्ने पद्धतिको होइन। कानुनी राज्यअनुसार देश चल्नुपर्छ भन्ने अवधारणमा हामीले संविधान बनाएका हौं। ट्राफिकमा कायम गर्ने महिला दिदीबहिनीहरूलाई पिरियडको समयमा चार दिने बिदा दिने कामको सुरूवात गर्नुभएछ। कानुन बनाएर गर्दा असाध्यै राम्रो । यसलाई स्वागत गर्न चाहन्छ। राम्रो कामका लागि धन्यवाद दिन पनि चाहन्छु। तर, मुलुक हुकुमी शासनमा चल्ने होइन कानुन अनुसार चल्नुपर्छ। कुनै पनि काम गर्दा कानुन बनाएर चल्नुपर्छ,'उनले भने,' मापसे गरेका व्यक्तिहरूलाई बिहान बिहानै सडकमा उभ्याउने अरे। यो कुन कानुन र नियममा छ? गृहमन्त्रालयले त्यो नियमावलीअनुसार प्रहरीलाई पठाएको छ। कि गृहमन्त्रालयबाट पत्राचार भएको छ कि। यसरी मुलुक चलाउन शासन चलाउने शासन पद्धतिको अन्त्यका लागि लडेका व्यक्तिहरू फेरि हु्कुमी शासन चलाउने पद्धतिको हामी विरुद्धमा छौं । यसैले कसैको पनि श्रमशोषण गर्न पाइँदैन। कानुन अनुसार मुलुकलाई अगाडि बढाउनुपर्छ। यो काम तुरून्त बन्द गरेर कानुन अनुसार शासन चलाउने व्यवस्थाको सुरूवात होस् भन्न चाहन्छु। प्रधानमन्त्रीलाई भन्न चाहन्छु सानातिना कुरामा। मिडिया ट्रायल गरेर मन्त्रालय चलाउने होइन मन्त्रालय कानुन अनुसार चलाउनुपर्छ। कानुन अनुसार सदन, मुलुक चलाउन माग गर्छु। सरकारले यो विषयमा रुलिङको माग गर्दुछु।'"
प्री ओपन सेसनमा नेप्से परिसूचक ३५२ अंकले बढयो,काठमाडौं : प्री ओपन सेसनमा आइतबार नेप्से परिसूचक ३५२ अंकले बढेको छ। नेप्से ३५२ अंकले बढेर २०७३०६ विन्दुमा अडिएको छ। यो समयमा ४९ स्क्रिप्सको ५ हजार ९७७ कित्ता सेयर ३४ लाख ६३ हजार १४९ रुपैयाँमा खरिद बिक्री भए। प्री ओपन सेसनमा ३० स्टकको मूल्य बढ्दा १७ वटाको घट्यो भने २ वटाको मूल्य स्थिर रह्यो।
गृहमन्त्रीले कांग्रेस नेताहरूमाथि लगाएको आरोपबारे प्रधानमन्त्रीले जवाफ दिनुपर्छ : गगन थापा,"काठमाडौं : नेपाली कांग्रेसका सांसद गगन थापाले उपप्रधान एवं गृहमन्त्री रवि लामिछानले पार्टीका नेताहरू लक्षित गर्दै दिँदै आएको अभिव्यक्तिमा प्रधानमन्त्री पुष्पकमल दाहाल 'प्रचण्ड'ले जवाफ दिनुपर्ने बताएका छन्। गृहमन्त्री लामिछानेले प्रतिनिधिसभा बैठकमा सूचना बेच्ने मान्छेहरू सदनमै रहेको अभिव्यक्ति दिएका थिए। आइतबार प्रतिनिधिसभा बैठकमा बोल्दै कांग्रेस महामन्त्री थापाले गृहमन्त्री लामिछानेले आफ्ना नेताहरूलाई लगाएको आरोपहरू रेकर्डमा हटाउन समेत माग गरे। उनले भने,' बाहिर एउटा चटकेजस्तो बोल्न पाइएला। तर, संसद चटक देखाउने ठाउँ होइन। यो कुरामा कांग्रेस पनि प्रष्ट होस् भन्न चाहन्छ। जुन कुरा यहाँ भनियो । जुन कुरा सुनियो। उहाँ सुनुहुन्छ, कि प्रधानमन्त्रीलाई अन गर्नुहोस। तपाईसँग हिसाब किताब गरौंला। कि होइन भने प्रधानमन्त्री आउनुहोस्। भन्नु होस। यो रेकर्डबाट हटाउँछौं भनेर। होइन भने यही सदनबाट प्रधानमन्त्रीसँग हिसाब किताब लिइन्छ। सभामुखको अगाडिबाट लिइन्छ।' उनले सहकारी गठी प्रकरणमा गठित संसदीय विशेष समितिले गर्ने काम महत्वपूर्ण हुने बताए। उनले समितिले गृहमन्त्री लामिछाने,महान्यायाधिवक्ता र आईजीपीको समेत बयान लिने दावी गरे।"
सहकारी ठग र त्यसका मतियारहरूलाई कानुनी दायरमा ल्याउनुपर्छ : चित्रबहादुर केसी,"काठमाडौं : राष्ट्रिय जनमोर्चाका अध्यक्ष चित्रबहादुर केसीले सहकारी ठग र त्यसका मतियारहरूलाई कानुनी दायरामा ल्याउनुपर्ने बताएका छन्। आइतबार प्रतिनिधिसभा बैठकमा बोल्दै जनमोर्चाका सांसद केसीले सहकारी ठगहरूलाई संरक्षण दिन सरकार नै उद्दत रहेको आरोप लगाए । उनले सहकारी ठगलाई कानुनी कारवाहीमा ल्याउन संसदमा विपक्षी दलहरूले माग गर्दा खिसिटिउरी भएको समेत आरोप लगाए। उनले सहकारी ठगी प्रकरणमा दोषी देखिएका जोसुकै होस् कानुनी दायरामा ल्याउनुपर्ने माग गरे। नेता केसीले सहकारी ठगी प्रकरणमा सरकारले गठन गरेको संसदीय विशेष समितिलाई राजनीतिक प्रभावमा नपरी दत्तचित्र भएर काम गर्न समेत आग्रह गरे। संसदीय विशेष समितिबाट न्याय पाउने विषयमा सहकारी पीडितहरू नै संशकित बनेको भन्दै नेता केसीले दोषीलाई कानुनी कारवाहीमा ल्याउनेगरी काम गर्न आग्रह समेत गरे। 'संसद बन्द भएको कारणलाई यहाँ लिएर खिसिटिउरी भएको छ। सहकारी ठगी प्रकरणमा विपक्षी दलहरूले उठाएको विषयमा राष्ट्रिय जनमोर्चा पनि सहमत छ। सहकारी मन्त्रालयमा बसेको हुनाले मलाई के तितो अनुभव छ । सहकारीको रकम हिनामिना गर्ने सर्वसाधारण मान्छे होइनन्। राज्य सत्तामा विराजमान हुने। तिनको संरक्षणबाट तिनका दलालहरूबाट कतिपय अवस्थामा सांसदहरू नै मन्त्री भइसकेका मान्छेहरू नै । सहकारी संचालन गर्ने। सहकारीका सदस्यहरुको रकम हिनामिना गर्ने। सहकारीको रकम हिनामिना गर्नेलाई कारबाही होइन कि राज्य सत्तामा निर्णायक तहमा बस्ने मान्छेहरू नै सहकारीका ठगहरूलाई संरक्षण दिन्छन्,'उनले भने,'यो समिति पनि पहिलेका समितिले झैं काम गर्यो भने माछोमाछो भ्यागुतो गराउँछन् भन्ने कुरामा सहकारीबाट ठगिएका जनताहरूले बुझिराखेका छन्।' सहकारी ठग र यसका विचौलियाहरूलाई जोगाउन सरकार नै उद्दत हुँदा समस्याको समाधान हुन नसकेको उनको भनाइ छ। 'अहिले पनि सहकारी ठगहरूलाई सरकार जोगाउने नाममा सहकारीमा किटानीसाथ नेपाली जनताले संसदमा उठाएको आधारलाई दबाउने हो भने यो गणन्त्र यो लाोकतन्त्रको औचित्य नभएको कुरा नेपाली जनताले महशुस गर्नेछन्,'उनले भने,' यसैले दूधको दूध पानीको पानी छुट्याउनेगरी दोषीलाई कारवाही गरियोस्।'"
परिवर्तन हामीले नै गर्नुपर्छ,"महिलालाई व्यावसायिक बनाउन अर्घाखाँचीको मालारानी गाउँपालिकाले पञ्चेबाजा बजाउन सिकाएको छ। गाउँघरमा पञ्चेबाजा केही समुदायका पुरुष व्यक्तिहरूले मात्र बजाउनुपर्छ भन्ने परम्परागत मान्यता छ। यसलाई तोड्दै मालारानी गाउँपालिकाले महिलालाई मेड्पा कार्यक्रमबाट पञ्चेबाजाको तालिम दिएको हो। त्यसपछि यहाँका महिलाले पञ्चेबाजा बजाउन सुरु गरेका हुन्। वडा नम्बर ६ र ८ मा रहेको बस्तीका महिलालाई लक्षित गरेर ३ समूहमा २० दिने पञ्चेबाजा तालिम सञ्चालन गरिएको थियो। तालिम लिएपछि पञ्चेबाजामा महिला व्यावसायिक बन्न थालेका हुन्। हाम्रो समाजमा महिलाले बाजा बजाउन हँुदैन, हलो जोत्न हुँदैन, घर छाउन हुँदैन भन्ने सोच छ। त्यो परम्परागत सोचलाई अन्त्य गर्दै समाज परिवर्तन गर्न यो कार्य सुरु गरेका हौं। मानव जीवन परिवर्तनशिल छ। परिवर्तन हाम्रो समाजबाट हुनुपर्छ। परिवर्तन हामी आफैंले गर्नुपर्छ। यही मान्यताका साथ यो कार्यक्रम सञ्चालन गरिएको हो। पञ्चेबाजा बजाउने तालिममा महिला दिदीबहिनीहरूले सक्रिय सहभागिता जनाउनुभयो। उहाँहरू सफल पनि हुनुभएको छ। गाउँपालिकाले गर्ने उद्घाटन तथा औपचारिक कार्यक्रममा महिला दिदीबहिनीलाई पञ्चेबाजा बजाउन लगाउने कार्यसमेत सुरु भएको छ। दिदीबहिनीहरूले नौमती बाजालाई आफ्नो पेसाका रूपमा अगाडि बढाउन उनीहरू जुटेका छन्। गाउँपालिकाले गरिबी निवारणका लागि लघुउद्यम विकास कार्यक्रमअन्तर्गत २० दिनको तालिम दिएपछि उनीहरूले नौमती बाजा बजाउने सीप हासिल गरेका छन्। पालिकाले महिलाका लागि सिलाइ कटाइ तालिम, मकैको खोस्टाबाट टोपी तथा अन्य सामग्री बनाउने तालिम सञ्चालन गयो। तर, अन्य कार्यक्रमभन्दा पञ्चेबाजा बजाउने तालिमले समाजमा परिवर्तन ल्याउन सहयोग पुयाएको छ। पुरुषले मात्र नभई महिलाले पनि पञ्चेबाजा बजाउनुहुन्छ भन्ने परम्परागत मान्यता तोडिनुका साथै महिलालाई व्यावसायिक र आत्मनिर्भर बनाएको छ। (पोख्रेल मालारानी गाउँपालिका अर्घाखाँचीकी उपाध्यक्ष हुन्।)"
उत्खनन रोकिएका ३ स्थानीय तहका खोला अझै खुलेनन्,"सिमरा : जिल्ला समन्वय समिति बाराले नदीजन्य पदार्थ उत्खननमा रोक लगाएको बाराको तीन स्थानीय तहका खोला अझै सञ्चालनमा आउन सकेका छैनन्। अनुगमनका क्रममा मापदण्डविपरीत उत्खनन गरेको भेटिएको भन्दै समितिले जिल्लाको एक उपमहानगरपालिका र दुई नगरपालिकाभित्रको खोलामा नदीजन्य पदार्थ उत्खनन तथा संकलनमा रोक लगाएको थियो। समितिले जितपुरसिमरा उपमहानगरपालिकाको दूधौरा, बालगंगा, पसाहामा जेठ ३ गते, निजगढको बकैया, शक्तिखोला, भक्तलाल र कोल्हबीको क्षेत्रमा पर्ने बकैया (दक्षिण) खोलामा जेठ १ मा अनुगमन गर्दै नदीजन्य पदार्थ उत्खनन तथा संकलन गर्न रोक लगाएको थियो। नदीजन्य तथा खानीजन्य पदार्थ जिल्ला अनुगमन तथा समन्वय समितिको बैठकले मापदण्डविपरीत काम भएको ठहर गर्दै छानबिन नहुँदासम्मका लागि उत्खननमा रोक लगाउने निर्णय गरेको थियो। समितिको बैठकपछि जिल्ला समन्वय समितिलेसम्बन्धीत पालिकालाई पत्राचार गरेर नदीजन्य पदार्थ उत्खनन कार्य तत्काल रोक्न निर्देशन दिएको थियो। उक्त निर्देशनपछि सम्बन्धित पालिकाले ठेकेदार कम्पनीलाई पत्राचार गर्दै उत्खनन कार्य तत्कालका लागि रोक्न सूचित गराएका थिए। पालिकाको पत्राचारपछि हालसम्म तीन पालिकाको सबै खोलामा उत्खनन बन्द छ। अनुगमन समितिका संयोजक एवं जिल्ला समन्वय समिति बाराका प्रमुख नरेन्द्रकुमार साहको नेतृत्वमा सहसंयोजक एवं प्रमुख जिल्ला अधिकारी शशिधर घिमिरे, प्रहरी उपरीक्षक महेन्द्र खड्का, डिभिजन वन कार्यालयका प्रतिनिधिसहितको टोलीले खोलाको अनुगमन गरेको थियो। अनुगमनका क्रममा केही खोलामा वातावरणीय मूल्यांकन प्रतिवेदन (आईई) र ढुंगा, गिट्टी, बालुवा बिक्री तथा व्यवस्थापनसम्बन्धी मापदण्ड २०७८ विपरीत उत्खनन भएको निष्कर्ष समितिले निकालेको थियो। अनुगमनका क्रममा प्रमुख जिल्ला अधिकारी घिमिरेले उत्खननको जिम्मेवारी पाएका ठेकेदार कम्पनीले मापदण्डको ख्याल नगरेको र मनोमानी ढंगले उत्खनन गरेको अवस्था देखिएको बताएका थिए। उनले हालसम्म भएका उत्खननको अवस्थालाई यथावत् राखेर प्राविधिक टोलीको छानबिनपछि अगाडि बढ्ने बताउँदै उत्खनन तत्कालका लागि रोक्न निर्देशन दिएका थिए। सोही अनुरूप बसेको जिल्लास्तरीय समितिको बैठकलेसम्बन्धित पालिकाबाट उत्खननको परिमाण माग गर्ने र पूर्वाधार विकास कार्यालयका इन्जिनियरको संयोजकत्वमासम्बन्धीत पालिकाको इन्जिनियर, डिभिजन वन कार्यालयका प्रतिनिधि र जिल्ला समन्वय समितिका प्रतिनिधि सदस्य रहने गरी प्राविधिक टोली गठन गर्ने निर्णय गरेको थियो। जितपुरसिमराको हकमा जेठ ३ गते प्राविधिक टोली गठन गरी तीन दिनभित्र उत्खननको परिमाण, सम्झौता सर्त र मापदण्ड पालनाको अवस्थासहितको प्रतिवेदन बुझाउन भनिएको थियो। तर मंगलबारसम्म प्राविधिक टोलीको प्रतिवेदन सार्वजनिक भएको छैन। प्रमुख जिल्ला अधिकारी घिमिरेले प्राविधिक टोलीको प्रतिवेदन आउने क्रममा रहेको बताए। प्राविधिक टोलीले प्रतिवेदन बुझाउने र उक्त प्रतिवेदन अध्ययनपछि मात्रै खोलाका सन्दर्भमा निर्णय लिने घिमिरेको भनाइ छ। अनुगमनका क्रममा केही ठेकेदार कम्पनीले मापदण्डको धज्जी उडाउने गरी उत्खनन गरेको भेटिएपछि गम्भीर छानबिन हुनुपर्ने अवस्था रहेको समितिका एक सदस्यले बताए। समितिका ती सदस्यका अनुसार मापदण्डको ख्याल नै नगरी नदीजन्य पदार्थ उत्खनन गरेको भेटिएको छ। जितपुरसिमराको बालगंगा खोलाको ठेक्का पाएको जय मातादी कन्स्ट्रक्सनले झन्डै १० फिट गहिराइसम्म खाडल बनाएको र अनुमतिभन्दा बढी परिमाणमा नदीजन्य पदार्थ उत्खनन गरेको पाइएको छ। आईई प्रतिवेदनअनुसार निर्धारित स्थानमा बढीमा तीन फिटसम्म गहिराइमा उत्खनन गर्न पाइने भए पनि बालगंगा खोलामा मापदण्डको धज्जी उडाउने गरी उत्खनन भएको हो। उता कोल्हबी नगरपालिकाको क्षेत्रमा पर्ने बकैया खोलामा ६ वटासम्म एक्साभेटर एकैपटक प्रयोग भएको पाइएको छ। खोलामा एक पटकमा एउटाभन्दा बढी एक्साभेटर प्रयोग गर्न पाइँदैन। ठेक्का सम्झौता गर्ने क्रममा ठेकेदार कम्पनीलाई दुई एक्साभेटको अनुमति दिने गरिएको छ। अनुमति पाएको दुई एक्साभेटरमध्ये एकपटकमा एउटा मात्रै प्रयोग गर्न सकिने प्रावधान छ। तर कोल्हबिमा एकैपटक ६ वटासम्म एक्साभेटर प्रयोग गरेको पाइएको हो। अनुगमनका क्रममा मापदण्डविपरीत उत्खनन गर्ने ठेकेदार कम्पनीलाई कारबाही हुनुपर्ने भए पनि विगतका नजिर हेर्दा उन्मुक्ति पाइरहेका छन्। मापदण्डविपरीत उत्खनन गरेका ठेकेदार कम्पनीले नै प्रत्येक वर्ष पालिकाबाट ठेक्का सकार गरेको देखिन्छ। सरकारी मापदण्डविपरीत खोला उत्खनन गरेको पुष्टि भए पनि ती कम्पनीलाई कालोसूचीमा राखेको देखिँदैन। यता सरकारी मापदण्डको धज्जी उडाउने गरी उत्खनन हुँदासम्म खोलाको अनुगमन ढिलाइ भएको गुनासो छ। जितपुरसिमरा उपमहानगरपालिका १६ का वडाध्यक्ष हरिदेव खरेल समयमै अनुगमन गरेको भए मापदण्डविपरीत उत्खनन हुन नपाउने बताउँछन्। उत्खनन गर्ने अवधि एक महिना बाँकी रहँदा समितिले अनुगमन गरेको हो। ठेकेदार कम्पनीले जेठ मसान्तसम्म मात्रै उत्खनन गर्न पाउँछन्। समयभित्रै उत्खनन गरी नदी किनारमा घाटगद्दी गरेर राखिएका नदीजन्य पदार्थसमेत प्रमाणित गराएर बिक्री वितरण गर्न पाउने प्रावधान छ। यता ठेक्का अवधि समाप्त हुन एक महिना बाँकी रहँदा सबै खोला बन्द गरिएपछि करोडांै रकममा ठेक्का लिएका ठेकेदार आफूहरू समस्यामा परेको बताउँछन्। दूधौरा खोलाको ठेक्का पाएको सन्देश सप्लायर्सका सञ्चालक नारायण घिमिरे मापदण्डविपरीत उत्खनन भएको पाइएमा छानबिन गरी कारबाही गर्न र मापदण्डअनुसार उत्खनन भएका खोलालाई छिटो सञ्चालनमा ल्याउनुपर्ने बताउँछन्। स्थानीय स्तरमा हुने विकास निर्माणका काममा यतिबेला नदीजन्य पदार्थको माग बढीरहे पनि बिक्री वितरण गर्न नपाइएको र करोडौं रकम लगानी गरेर ठेक्का लिएका आफूजस्ता ठेकेदार मर्कामा परेको उनको भनाइ छ। सरकारी स्तरबाट हुने छानबिनका लागि हामीले सहयोग गरेर बसेका छौं। तर छानबिन छिटो गरेर ठेकेदारलाई काम गर्ने वातावरण बनाउन आग्रह गर्छु, घिमिरेले भने, काम गर्ने समय जेठ मसान्तसम्म मात्रै छ। नत्र करोडौं लगानी लगाएर ठेक्का लिएका ठेकेदार डुब्ने अवस्थामा पुग्छन्। जितपुरसिमराको तीन खोलामध्ये घिमिरेले दूधौरा खोलाको ठेक्का लिएका थिए। दूधौरा खोलामा हालसम्म उत्खनन भएको विवरण नबुझाएको भन्दै रोक लगाइएको छ। तर ठेकेदार घिमिरेले भने आफूहरूलेसम्बन्धीत पालिकालाई उत्खनन भएको विवरण बुझाएको तर पालिकाले समयमै जिल्ला समन्वय समितिमा नपठाएका कारण समस्या उत्पन्न भएको बताए। घिमिरेको सन्देश सप्लायर्सले २ करोड २४ लाख रूपैयाँ रकम अग्रिम बुझाएर दूधौरा खोलाको ठेक्का सम्झौता गरेको थियो।"
तलब सोझै शिक्षकको खातामा दिने मधेसको पहिलो गाउँपालिका छिन्नमस्ता,"राजविराज : सप्तरीको छिन्नमस्ता गाउँपालिकाले शिक्षकको तलब सिधैं खातामा हाल्दिने व्यवस्था बुधबारदेखि कार्यान्यवनमा ल्याएको छ। यसअघिसम्म सम्बन्धित विद्यालयको खातामा शिक्षकको तलब जम्मा गर्दै आएको गाउँपालिकाले शिक्षकको तलब मासिक रूपमा ईएफटी (इलेक्ट्रोनिक्स फन्ड ट्रान्सफर) मार्फत सिधै बैंक खातामा निकासा दिन थालेको हो। तलव वितरणलाई पारदर्शी र जवाफदेही बनाउनका लागि सूत्रमार्फत शिक्षकलाई सिधै खातामा तलव हालिदिने व्यवस्था कार्यान्वयनमा ल्याइएको गाउँपालिकाका अध्यक्ष विद्यानन्द चौधरीले बताए। तलवी विवरणलाई सूत्रमार्फत कार्यान्वयन गर्ने छिन्नमस्ता गाउँपालिका मधेस प्रदेशमै पहिलो सामुदायिक विद्यालय रहेको अध्यक्ष चौधरीले दाबी गरे। चौधरीका अनुसार बुधबार सखडा विद्यालयका शिक्षक कर्मचारीको तलब पठाइएको छ। त्रैमासिक रूपमा दिँदै आएको शिक्षक कर्मचारीको तलब मासिक रूपमा इएफटिमार्फत सौझै बैंक खातामा पठाउने काम सुरु भएपछि शिक्षकहरूलाई सहज हुनेछ, उनले भने। गाउँपालिकाका प्रमुख प्रशासकीय अधिकृत उज्वल आनन्दका अनुसार यसबाट गाउँपालिकाको १९ विद्यालयका १ सय ६७ जना शिक्षक, कर्मचारी प्रत्यक्ष लाभान्वित हुनेछन्। त्रैमासिक रूपमा पाउँदै आएको तलब मासिक रूपमा पाउने भएपछि विद्यालयका शिक्षक, कर्मचारीहरूको दैनिक कामकाजमा सहजता हुने आनन्दले विश्वास व्यक्त गरे। यसअघि शिक्षकको तलब सम्बन्धित विद्यालयको खातामा जम्मा गर्ने र विद्यालयले सम्बन्धित शिक्षकको खातामा जम्मा गरिदिने व्यवस्था थियो। तलबका लागि विद्यालयका प्रधानाध्यापक गाउँपालिका पुग्नुपर्ने, प्रधानाध्यापकले विद्यालय छाड्दा प्रशासन र पठनपाठनमा असर पुग्ने र कतिपय बेला प्रधानाध्यापकले भने पनि शिक्षकको तलब जम्मा नगरिदिने समस्या अब हल भएको शिक्षकहरूले बताए। गाउँपालिकाका अनुसार करिब दुई सयको हाराहारीमा शिक्षक कार्यरत छन्। गाउँपालिकाले सिधैं शिक्षकको खातामा तलब जम्मा गर्न थालेपछि प्रधानाध्यापकको समय बचत भएको छ भने गाउँपालिका धाउने समयलाई विद्यालयको शैक्षिक क्रियाकलापमा खर्च गर्ने वातावरण बनेको शिक्षक छिन्नमस्ता भूपेन्द्र संस्कृत माध्यमिक विद्यालय शिक्षक इन्द्र थापाले बताए। आफूले आजै तलब निकालेको भन्दै थापाले भने छिटो र छरितो काम हुन्छ। शिक्षकको ग्रेड वृद्धि वारे थाहा हुन्छ। कर कट्टी कति गर्नुपर्ने भन्ने थाहा हुन्छ, शिक्षकको अवकाश मिति थाहा हुन्छ। अर्का शिक्षक लालबहादुर मण्डलले भने, कतिपय अवस्थामा प्रधानाध्यापकले चारपाँच दिनसम्म शिक्षकलाई तलब दिएन भन्ने गुनासो सुनिन्थ्यो। अव तलवका लागि प्रअले पालिका धाइरहनुपर्दैन। त्यो समयलाई प्रअले पनि पठनपाठनमा उपयोग गर्न सक्नुहुन्छ। ईएफटी कार्यान्वयनमा ल्याएको गाउँपालिकाले चेकलाई विस्थापित गर्दै रियल टाइम, रियल एक्स्पेन्डिचर भन्ने नारालाई कार्यान्वयनमा ल्याएको प्रधानाध्यापक रामेश्वरप्रसाद यादवले बताए। तीन महिनासम्म तलब नआउँदा ऋण सापटी लिनुपर्ने झन्झटबाट आराम मिलेको शिक्षकहरूको भनाइ छ। इएफटी कार्यान्वयनसँगै शिक्षकहरूमा थप ऊर्जा भेटिएको छ। मासिक तलबले विभिन्न गर्जो टार्न सकिने, बैंक तथा वित्तीय संस्थाबाट कर्जा लिनुनपर्ने भएपछि मानसिक रूपमा पठनपाठन गराउन थप ऊर्जा मिल्ने शिक्षा शाखा प्रमुख सन्तोषकुमार रायको विश्वास छ। छिन्नमस्ता गाउँपालिकास्थित छिन्नमस्ता भूपेन्द्र संस्कृत माध्यमिक विद्यालय सखडामा कार्यरत शिक्षक कर्मचारीहरूले सात महिनादेखि तलब नपाएपछि वैशाख १२ गतेदेखि ४ सूत्रीय माग राख्दै विद्यालयको सम्पूर्ण गतिविधि स्थगन राखी संघर्षमा उत्रिएका थिए।"
कार्य व्यवस्था परामर्श समितिको बैठक जारी,काठमाडौं : कार्य व्यवस्था परामर्श समितिको बैठक जारी छ। आज बस्ने प्रतिनिधिसभा बैठकको कार्यसूची तय गर्न सभामुख देवराज घिमिरेले कार्य व्यवस्था परामर्श समितिको बैठक बोलाएका हुन्। प्रतिनिधिसभा बैठक बिहान ११ बजेका लागि बोलाएको हो। आजदेखि संसदका दुवै सदनमा जेठ १५ गते संसदमा प्रस्तुत भएको आर्थिक वर्ष २०८१०८२ को राजश्व र व्ययको वार्षिक अनुमानमाथि सामान्य छलफल हुने कार्यसूची रहेको छ। सरकारले आगामी आर्थिक वर्षका लागि १८ खर्ब ६० अर्ब ३० करोडको बजेट सार्वजनिक गरेको छ।
"बजेटमा के समेटियो, के छुट्यो ?","आगामी आर्थिक वर्ष २०८१८२ को बजेट संघीय संसद्मा प्रस्तुत भयो। कार्यकारीले प्रस्ताव गर्ने र संसद्ले अनुमोदन गर्ने कार्यकारी ढाँचाको बजेट भएकाले त्यहाँ उल्लेखित सबै कुरा पारित भएर कार्यान्वयनको चरणमा पुग्छन्। बजेट एक वर्षको नीति कार्यक्रम भएकाले नतिजा नदिए यसको सार्थकता रहँदैन। ससाना नतिजाले पनि जनतामा आशा जगाउन सकिन्छ। तर त्यसलाई कार्यान्वयन सामथ्र्यले समर्थन गर्नुपर्छ। बजेटले चार उद्देश्य राखेको छ, उत्पादन र रोजगारी वृद्धि, आर्थिक गतिशीलता वृद्धि, मानव साधन विकास र गरिबी न्यूनीकरण। तर, उद्देश्य कार्यान्वयन गर्ने प्राथमिकता धेरै छन्, (क) आर्थिक सुधार र निजी क्षेत्र विकास, (ख) कृषि, ऊर्जा, सूचना प्रविधि, पर्यटन, उद्योग र पूर्वाधार, (ग) शिक्षा, स्वास्थ्य र सामाजिक सेवा, (घ) समावेशिता र सामाजिक सुरक्षा र (ङ) सुशासन र सेवा प्रवाह। यसले सरकार धेरै स्थानमा हात हाल्न चाहन्छ भन्ने देखिन्छ, जसबाट स्रोत जताततै छरिने अवस्था त रहन्छ नै। बजेट कार्यान्वयनको रणनीतिमा भने नयाँ चरणको आर्थिक सुधार कार्यक्रम, व्यावसायिक वातावरण, सार्वजनिक वित्त प्रणाली, वित्तीय क्षेत्र र सार्वजनिक प्रशासन सुधारलाई उल्लेख गरिएको छ। प्रजातन्त्र पुनस्र्थापना पछिको पहिलो निर्वाचित सरकारले आर्थिक उदारीकरणको दर्शन अवलम्बन गरेपछि दोस्रो चरणको आर्थिक सुधारको कार्यक्रम ल्याउन ढिला भएको अवस्थामा यो आशालाग्दो देखिएको छ। बजेटले पहिलोपटक पाँच रूपान्तरणकारी क्षेत्र घोषणा गरेको छ। नेपालको बजेट इतिहासमा पहिलोपटक उल्लेख गरिएका रूपान्तरणकारी क्षेत्र नै बजेटका वास्तविक प्राथमिकता हुन्। छुट्टै प्राथमिकता नभनेको भए पनि हुने थियो। यसले बजेट तर्जुमामा रहेको अर्थराजनीतिक असजिलोलाई संकेत गर्छ। जे होस्, रूपान्तरणकारी क्षेत्रमा समेटिएका कृषिको रूपान्तरण, ऊर्जा क्षेत्रको विकास, पर्यटन प्रबद्र्धन, सूचना प्रविधि विकास र औद्योगिकीकरण अहिलेका आवश्यकता हुन्। ती एकदमै सान्दर्भिक छन्। तर, जसरी रूपान्तरणकारी क्षेत्र महत्वका साथ घोषणा गरियो, त्यसलाई समर्थन गर्ने कार्यक्रममा भने शास्त्रीय सोचअनुरूप छन्। कृषिको रूपान्तरणका लागि कृषि लगानी दशक, सय बिघाभन्दा ठूला धानखेतीका सात नमूना परियोजनाबाहेक अन्य नीति कार्यक्रम विगतकै निरन्तरतामा छन्। कृषि पेसाको मर्यादास्तर उठाउने र व्यावसायिक बनाउने कार्यक्रमहरू छैनन्। ऊर्जा क्षेत्रको रूपान्तरणका लागि बूढीगण्डकीसहित चार आयोजना सञ्चालन र शून्य उत्सर्जनका आधार बनाउन नवीकरणीय र स्वच्छ ऊर्जा कार्यक्रमबाहेक अन्य कार्यक्रम रूपान्तरण गर्ने खालका नभै सामान्य छन्। नेटमेटरिङ जस्ता कार्यक्रम आएको भए हुने थियो। सूचना प्रविधि रूपान्तरणको आधार हुन सक्छ तर सूचनाप्रविधि दशक, सार्वजनिकनिजी साझेदारी मोडेलको सूचना हवले मात्र यस क्षेत्रले निर्वाह गर्नुपर्ने रूपान्तरणको कति सम्भव होला भन्ने प्रश्न छ। ३० खर्बको निर्यात र पाँच लाखलाई प्रत्यक्ष र १० लाखलाई अप्रत्यक्ष रोजगारी दिन विदेशमा रहेका नेपाली शिल्पी र उद्यमीलाई उपयोग गर्ने कुरा उल्लेख गरेको भए हुने थियो। पर्यटन प्रबद्र्धनले रूपान्तरणको सोच राख्ने कार्यक्रम दिएको छैन। जनकपुरलाई वेडिङ हब र लुम्बिनीलाई बर्थिङ हब बनाउने कार्यक्रमले पर्यटनलाई सोचअनुरूपको उचाइमा पुर्याउन सक्दैन। विश्वभरि फैलिएका नेपाली डायस्पोरा परिचालन, नेपाली पर्यटनको ब्रान्डिङ, लोन्ली प्लानेटलगायत पर्यटन प्रबद्र्धक सञ्चारको उपयोग, योगदर्शन, अनुसन्धान, मेला, छायांकनजस्ता कार्यलाई भुलिएको छ। पर्यटनको परम्परागत ढाँचा धार्मिक ट्रयाक र पूर्वाधारमा अल्झिएको छ। निर्माण संरचनाको सौन्दर्यीकरण कम खर्चमा धेरै पर्यटक तान्न सक्ने, आन्तरिक पर्यटनको विस्तार हुने क्षेत्र हो। यसतर्फ ध्यान गएको छैन। विदेशमा रहेका नेपालीलाई पुख्र्यौली थलोमा भ्रमण गर्न गरिएको अनुरोध प्रशंसनीय छ। उद्यमशीलता विकास र औद्योगिकीकरणमा मेक इन नेपाल र मेड इन नेपाल अभियानलाई समर्थन गर्ने कार्यक्रमहरू खासै छैन। केवल गण्डकी आर्थिक त्रिभुज, केही ग्रोथ कोरिडोर र घरेलु मदिरा लगायतका घरेलु उत्पादनको ब्रान्डिङ गर्ने अवधारणा छ। पुँजी, प्रविधिको लगानीमा उद्यमीहरूलाई उत्साहित हुने कार्यक्रमहरू अपेक्षित थिए। केही नयाँ कार्यक्रम अघि सारिएका छन्, केही अभियानकारी अभिव्यक्ति पनि छन्। ग्रामीण विकास अभियान, एक पालिका: एक डाउनटाउन, एक वडा, एक पार्क आफैंमा राम्रा छन्, तर घरपरिवार तहदेखि उद्यमशीलता विकास गरी आर्थिक संरचनाको स्थानीय जग मजबुत बनाउने अपेक्षा पूरा गर्न सकिएको भए यी अभियान सार्थक हुने थिए। विदेशको आम्दानी स्वदेशको लगानीले आर्थिक विप्रेषणको महत्व र नेपाली अर्थतन्त्रका चाहनालाई समेटेको छ। यसका साथै सामाजिक विप्रेषण, नेपाली डायस्पोरा उपयोग गर्ने कार्यक्रम आएको भए नेपाली मनको माया मातृभूमिमा समेटिने थियो। विदेशमा सिकेको सीप, जानेको कुरा, रहेको सम्बन्ध र सञ्जाललाई उपयोग गर्ने नीति कार्यक्रमले नेपाली समृद्धिलाई परिपूरण गर्ने थियो। त्यस्तै घटेको कार्बन उत्सर्जन बढेको कार्बन सञ्चितीलाई अन्तर्राष्ट्रिय तहमा बिक्री गर्ने कुराले कार्बन वित्तको नयाँ पाटो उघार्न खोजेको छ तर कार्बन एकाउन्टिङ, क्षमता विकास र जलवायु संवादको सामथ्र्यले समर्थन गरेपछि मात्र जलवायु वित्तमा पहुँच बढाउन सकिन्छ। शिक्षा बिग्रिए सबै बिग्रन्छ, शिक्षा बिग्रेर सबै बिग्रिएको हो। यसलाई सम्बोधन गर्न ठूलै शल्यक्रिया आवश्यक छ। व्यक्तिलाई जीवन निर्वाहको सीप, समालाई असल संस्कार, राष्ट्रलाई मानव पुँजी र त्यसपछि विश्वस्तरमा प्रतिस्पर्धात्मक बढाउने शिक्षाको आवश्यकता छ। जीवनोपयोगी शिक्षा भने पनि यसको जग प्रारम्भिक बाल विकास कार्यक्रमलाई सवल बनाउने, विद्यालय शिक्षालाई सीपमुखी बनाउने र उच्च शिक्षालाई प्रतिस्पर्धात्मक बनाउने दृष्टिकोण दिएको भए हुने थियो। साथीबाट सिकांै साथीलाई सिकाऔं, विद्यालय नक्सांकन, छात्रवृत्ति र अनुदानमूलक सामान्य कार्यक्रमहरूमा जोड दिइएको छ। विश्वविद्यालय विस्तार होइन, स्तरीकरण चाहिन्छ। विद्यालय शिक्षा ऐन, एउटैमात्र उच्च शिक्षा ऐन, एउटै सेवा आयोगका साथ व्यापक शिक्षक तयारी, सान्दर्भिक पाठ्यक्रम र प्राध्यापन विधिमा सुधार आवश्यक छ। प्राज्ञिक सिद्धान्त र मूल्यका लागि पनि मन्त्रालयपिच्छे विश्वविद्यालय खोल्नु ठीक होइन, तर बजेटमा बोलिएन। भरपर्दो स्वास्थ्य प्रणालीको सख्त आवश्यकता रहेको कुरा कोभिड विपद्का समयमा मुलुकले अनुभव गर्यो। स्वास्थ्य, शिक्षा, खानेपानी, सरसफाइजस्ता सामाजिक वस्तुमा राष्ट्रिय मानक घोषणा सहितको कार्यक्रम अहिलेको आवश्यकता थियो। सामाजिक बैंकिङको नवीन अवधारणा आएको छ। तर, सहकारी पनि यही अवधारणामा चलेको अभियान थियो, मूल्यसिद्धान्तबाट विषयान्तर हुँदा वित्तीय उच्छृंखलता आएको छ। सामाजिक बैकिङ त्यसो हुन नदिन निर्भिक नियमन चाहिन्छ। बजेटमा धेरै कुरा क्रमागत निरन्तरता छ, केही महत्वाकांक्षी र लोकप्रियताका कुरा छन्, केही नयाँ अवधारणा पनि छ। जे भए पनि बजेटको सफलता कार्यान्वयन तत्परता, प्रशासकीय प्रणालीको जागरुक समर्थन र सबल राष्ट्रिय अनुगमनको सापेक्षमा रहन्छ। आर्थिक बर्षको शुरु दिनदेखि नै कार्यान्वयन सक्रियता चाहिन्छ। मैनाली नेपाल सरकारका पूर्वसचिव हुन्।"
डेङ्गीबाट बच्न सचेत रहन काठमाडौं महानगरको आग्रह,"काठमाडौं : गर्मीयामसँगै पानी पर्न थालेकाले डेङ्गी सङ्क्रमणबाट जोगिन काठमाडौं महानगरपालिकाले आग्रह गरेको छ। पानी परेसँगै लामखुट्टेका लार्भाको सङ्ख्या बढ्ने भएकाले कामपाले डेङ्गी सङ्क्रमण पनि बढ्न सक्ने भन्दै नागरिकलाई सचेत रहन आग्रह गरेको हो। एडिज जातिका पोथी लामखुट्टेको टोकाइबाट लाग्ने डेङ्गीको सङ्क्रमण हुन सक्ने भन्दै अहिलेसम्म सङ्क्रमित नभेटिए पनि आगामी दिनका लागि थप सचेत रहन आग्रह गरिएको कामपा स्वास्थ्य विभागका निमित्त प्रमुख सजिना महर्जनले बताए। 'डेङ्गी बढ्न सक्ने भएकाले महानगर तयारी अवस्थामा छ', उनले भने, 'प्रत्येक वडामा नियमित रुपमा सरसफाइको काम भइरहेको छ।' डेङ्गीबाट कोही सङ्क्रमित भएमा वडामा रहेको स्वास्थ्य प्रवर्द्धन केन्द्रमार्फत सिटामोल र जीवनजललगायत औषधि सहज उपलब्ध गराउन कामपाले सम्पूर्ण तयारी गरिसकेको महर्जनले बताए। सरसफाइ गर्ने कर्मचारी र स्वास्थ्य स्वयंसेविकामार्फत नियन्त्रणका लागि निगरानी बढाइरहेको उनको भनाइ छ। स्वास्थ्य विभागका निमित्त प्रमुख महर्जनका अनुसार सहरी स्वास्थ्य प्रवर्द्धन केन्द्र क्लिनिकमा कार्यरत स्वास्थयकर्मी, स्वास्थ्य स्वयंसेविका, सरसफाइमा काम गर्ने सरसफाइकर्मीले आआफ्नो टोलटोलमा गई पानी जमेको स्थानमा कुचो वा अन्य साधनको प्रयोग गरी पानी हटाउन, वर्कशप तथा टायर लगायतमा पानी जम्न नदिनका लागि सचेत गराउनुका साथै सरसफाइसमेत गरिरहेका छन्। आवश्यक परे महानगरले डेङ्गी नियन्त्रण गर्न बायो लार्भिसाइड छर्कने तयारी गरेको छ। 'बायो लार्भिसाइड प्रयोग गरेपछि पानीमा रहेका लामखुट्टेका लार्भा नष्ट हुन्छन् भने अन्य जीवाणुलाई असर गर्दैनन्', उनले भने। डेङ्गीको मुख्य लक्षण डेङ्गी सङ्क्रमण भएपछि बिरामीलाई ज्वरो आउने, आँखा रातो हुने र टाउको, पेट, जोर्नी र मांसपेशी दुख्ने, आलस्य हुनेजस्ता लक्षणहरू देखा पर्दछ। टाउको दुख्ने, आँखाको गेडी तथा आँखाको पछिल्लो भाग दुख्ने, ढाड, जोर्नी तथा मांसपेसीहरू दुख्ने, शरीरमा बिमिरा आउने, वाकवाकी लाग्ने, पेट दुख्ने, नाक वा गिजाबाट रगत बग्ने, रक्तस्राव हुने वा शरीरमा रगत जमेको दागहरू देखापर्नेलगायत लक्षण रहेका स्वास्थ्य विभागका निमित्त प्रमुख महर्जनले जानकारी दिए। एडिज जातको लामखुट्टेले बिहान र साँझको समयमा टोक्ने सम्भावना बढी भएकाले सो समयमा थप सचेत हुनुपर्ने उनको भनाइ छ। डेङ्गीबाट बच्न घर वरिपरि, कार्यस्थल र सार्वजनिक ठाउँमा पानी जम्न नदिने, पानी राख्ने भाँडालाई लामखुट्टे नछिर्ने गरी छोपेर राख्ने, घरको झ्याल ढोकामा लामखुट्टे नछिर्ने जाली हाल्ने, बिहान, दिउँसो, राति जुनसुकै बेला झूल लगाएर मात्र सुत्ने, पूरै शरीर ढाक्ने लुगा लगाउने, काम नलाग्ने र पानी भरिन सक्ने सामानहरू जस्तै बोतल, टायर, प्लास्टिकका वस्तुहरू पानी जम्न नमिल्ने गरी विसर्जन गर्ने, पानी ट्याङ्की, फूलदानी, गमलामा राखिएको प्लेटहरु राम्ररी सफा गर्नेलगायत उपाय अपनाउनुपर्ने कामपाको भनाइ छ। रासस"
खै सर्पदंश उपचार केन्द्र ?,"मधेस प्रदेशका विभिन्न जिल्लामा अहिले गर्मीको समयमा सर्पको टोकाइबाट दैनिक ४ देखि ५ जनाको अकालमा मृत्यु भइरहेको तथ्य एक गम्भीर र चिन्ताजनक विषय हो। विशेषगरी तराई क्षेत्रमा वार्षिक करिब २ हजार ७ सय मानिस सर्पदंशको शिकार बन्छन्, जसमध्ये धेरैजसो अस्पताल पुग्नुअघि नै मृत्यु हुन्छ। सर्पदंशको समस्याले विशेषगरी मधेसको विभिन्न जिल्ला गहिरो प्रभाव पारेको छ। यस क्षेत्रमा कुनै पनि सर्पदंश उपचार केन्द्रको अभावले प्रत्येक वर्ष सयौं व्यक्तिको ज्यान गुमाउन बाध्य छन्। यस्तो अवस्थामा, यस क्षेत्रका नागरिकको स्वास्थ्य र सुरक्षालाई मध्यनजर गर्दै मधेस प्रदेशको जिल्लामा थप ३५ वटा सर्पदंश उपचार केन्द्र खोल्न अत्यावश्यक देखिन्छ। सर्पदंश उपचार केन्द्र खोल्न आवश्यकताका प्रमुख कारण तत्काल उपचारको आवश्यकता : सर्पको टोकाइपछि विष शरीरमा फैलिन समय लाग्दैन। समयमा उपचार प्राप्त भएन भने विषको प्रभावले बिरामीको मृत्यु हुने सम्भावना उच्च हुन्छ। स्थानीय रूपमा उपचार केन्द्र उपलब्ध नभएकाले बिरामीहरूलाई लामो दूरीको यात्रा गर्नुपर्छ, जसले गर्दा उनीहरूलाई समयमै उपचार प्राप्त हुँदैन। स्वास्थ्य सुविधाको अभाव : मधेस प्रदेशका धेरै जिल्लामा आधारभूत स्वास्थ्य सेवा पनि राम्रोसँग उपलब्ध छैन। यहाँका अस्पताल र स्वास्थ्य चौकीहरूमा पर्याप्त सुविधा र प्रशिक्षित जनशक्तिको कमी छ। यस्तो अवस्थामा, विशेषगरी सर्पदंश उपचारका लागि विशेष केन्द्र आवश्यक देखिन्छ। ग्रामीण क्षेत्रहरूको पहुँच : ग्रामीण क्षेत्रमा स्वास्थ्य सेवा पुर्याउन पूर्वाधारको कमी छ। सडक सञ्जाल, यातायातको सुविधा र स्वास्थ्य केन्द्रहरूको दूरीले गर्दा बिरामीहरूलाई समयमा उपचार प्राप्त गर्न कठिनाइ छ। स्थानीय स्तरमा सर्पदंश उपचार केन्द्र खोल्दा ग्रामीण बासिन्दाहरूलाई सहज रूपमा सेवा प्राप्त हुनेछ। जनचेतना अभिवृद्धि : सर्पदंश उपचार केन्द्र माात्र पनि खोल्दा स्थानीय बासिन्दाहरूमा सर्पदंशसम्बन्धी जनचेतना अभिवृद्धि हुनेछ। यसले गर्दा सर्पको टोकाइबाट बच्नका लागि सावधानी अपनाउन र सर्पदंश भएमा के गर्नुपर्छ भन्ने जानकारी बढाउन मद्दत पुग्छ। सर्पदंशको समस्यालाई समाधान गर्ने उपाय सर्पदंश उपचार केन्द्र खोल्न सरकार, स्थानीय निकाय, गैरसरकारी संस्था र अन्तर्राष्ट्रिय सहयोगदाताले विभिन्न कदम उठाउन आवश्यक छ। यसका लागि पहिलो चरणमा स्थानीय समुदाय र स्वास्थ्यकर्मीहरूको सहकार्यमा एक विस्तृत योजना तयार गर्नुपर्छ। यस योजनाअन्तर्गत निम्न बुँदाहरू समावेश हुन सक्छन् : स्थान चयन : मधेस प्रदेशका विभिन्न जिल्लाका बीचमा यस्ता स्थान चयन गर्नुपर्छ जहाँ आसपासका क्षेत्रका मानिसहरूले सजिलै पहुँच गर्न सकून्। पूर्वाधार विकास : उपचार केन्द्रका लागि आवश्यक भवन, उपकरण र अन्य पूर्वाधारको विकास गर्नुपर्छ। यो कार्य स्थानीय निकाय र संघीय सरकारको सहकार्यमा सम्पन्न हुनुपर्छ। प्रशिक्षित जनशक्ति : सर्पदंश उपचारमा विशेष प्रशिक्षित डाक्टर, नर्स र अन्य स्वास्थ्यकर्मीहरूको व्यवस्था गर्नुपर्छ। उनीहरूलाई नियमित रूपमा तालिम दिने र आवश्यक उपकरणहरूको प्रयोग गर्न सिकाउने व्यवस्था गर्नुपर्छ। जनचेतना कार्यक्रम : सर्पदंशसम्बन्धी जनचेतना अभिवृद्धि गर्न विभिन्न कार्यक्रम सञ्चालन गर्नुपर्छ। यस अन्तर्गत विद्यालय, गाउँ समिति र अन्य सामुदायिक संस्थाहरूसँग सहकार्य गरी जनचेतना फैलाउन सकिन्छ। मधेस प्रदेशमा भएका सर्पदंश उपचार केन्द्रहरू मधेस प्रदेशमा सर्पदंश उपचार केन्द्र निम्न स्थानहरूमा छन् : १ जनकपुरधाम : प्रादेशिक अस्पतालमा सर्पदंशको उपचार उपलब्ध छ। २ सिरहा : सिरहा जिल्ला अस्पतालमा सर्पदंश उपचार सेवा प्रदान गरिन्छ। ३ राजविराज : सप्तरी जिल्ला अस्पतालमा सर्पदंश उपचार सुविधा छ। ४ वीरगन्ज : नारायणी उपक्षेत्रीय अस्पतालमा पनि सर्पदंश उपचार सेवा उपलब्ध छ। ५ सर्लाही : जिल्ला अस्पताल, मलंगवा र नेत्रगन्ज सर्पदंश उपचार केन्द्र छ। ६ रौतहट : जिल्ला अस्पताल, गौर र चन्द्रनिगाहपुर अस्पतालमा छ। ७ बारा : जिल्ला अस्पताल, कलैया, प्राथमिक स्वास्थ्य केन्द्र, निजगढ, सर्पदंश व्यवस्थापन केन्द्र, कोलाभीमा छ। ८ पर्सा : नारायणी अस्पताल, वीरगन्ज, ठोरी सर्पदंश उपचार केन्द्र छ। ९ महोत्तरी : बर्दिवास र गौरीबास सर्पदंश उपचार सेवा केन्द्र छ। थप केन्द्रहरू खोल्न आवश्यक रणनीतिहरू सर्पदंश उपचार केन्द्र खोल्न सरकारले विभिन्न कदम उठाउन आवश्यक छ। यसका लागि निम्न रणनीतिहरू अपनाउन सकिन्छ : स्थान चयन : थप केन्द्रहरू खोल्न उपयुक्त स्थानहरूको पहिचान गर्नुपर्छ, जहाँ सर्पदंशको घटना धेरै हुन्छ र स्वास्थ्य सेवा सुविधाको अभाव छ। पूर्वाधार विकास : थप केन्द्रहरूका लागि आवश्यक भवन, उपकरण र अन्य पूर्वाधारको विकास गर्नुपर्छ। यसका लागि संघीय सरकार, प्रदेश सरकार र स्थानीय निकायहरूको सहकार्य आवश्यक छ। प्रशिक्षित जनशक्ति : नयाँ केन्द्रहरूका लागि सर्पदंश उपचारमा विशेष प्रशिक्षित डाक्टर, नर्स र अन्य स्वास्थ्यकर्मीको व्यवस्था गर्नुपर्छ। उनीहरूलाई नियमित रूपमा तालिम दिने र आवश्यक उपकरणहरूको प्रयोग गर्न सिकाउने व्यवस्था गर्नुपर्छ। जनचेतना कार्यक्रम : सर्पदंशसम्बन्धी जनचेतना अभिवृद्धि गर्न विभिन्न कार्यक्रम सञ्चालन गर्नुपर्छ। यसअन्तर्गत विद्यालय, गाउँ समिति र अन्य सामुदायिक संस्थासँग सहकार्य गरी जनचेतना फैलाउन सकिन्छ। सम्भावित स्थानहरू थप सर्पदंश उपचार केन्द्रहरू निम्न सम्भावित स्थानमा खोल्न सकिन्छ : १ महोत्तरी : बलवा र सम्सी। २ धनुषा : धनुषाधाम र ढल्केबर। ३ सिरहा : सिरहा र मिर्चैया। ४ सप्तरी : कञ्चनरूप। ५ सर्लाही : बयलवास। ६ रौतहट : चन्द्रनिगाहपुर। ७ बारा : सिम्रौनगढ र जितपुर। ८ पर्सा : पोखरिया। सर्पदंश उपचार केन्द्र खोल्नका लागि सहकार्य : सरकारले सर्पदंश उपचार केन्द्र खोल्न आवश्यक बजेट विनियोजन गर्नुपर्छ। साथै, विभिन्न गैरसरकारी संस्था र अन्तर्राष्ट्रिय सहयोगदाताहरूको सहयोग लिई यस कार्यलाई सफल बनाउन सकिन्छ। सर्पदंश उपचार केन्द्र खोल्न स्थानीय जनप्रतिनिधि, स्वास्थ्यकर्मी, सामुदायिक नेता र नागरिक समाजले पनि सहकार्य गर्नुपर्छ। मधेस प्रदेशका जिल्लाहरूमा सर्पदंश उपचार केन्द्र खोल्नाले स्थानीय जनताको स्वास्थ्य र सुरक्षामा उल्लेखनीय सुधार आउनेछ। यसले गर्दा सर्पदंशबाट अकालमा मृत्यु हुनेहरूको संख्या घट्ने छ र स्थानीय जनतामा स्वास्थ्य सेवाप्रति विश्वास बढ्ने छ। त्यसैले, यो आवश्यकताको गम्भीरतालाई बुझेर तत्काल कार्यान्वयनमा ल्याउनुपर्ने हुन्छ।"
"डडेल्धुरामा टिपर दुर्घटना, युवकको मृत्यु",डडेल्धुरा : डडेल्धुरामा टिपर दुर्घटना हुँदा एक युवकको मृत्यु भएको छ । शनिबार राती जिल्लाको गन्यापधुरा गाउँपालिकामा टिपर दुर्घटना हुँदा अमरगढी नगरपालिका१ का २२ वर्षीय केशव ऐरको मृत्यु भएको जिल्ला प्रहरी कार्यालय डड्ल्धुराले जनाएको छ । जिल्लाको भातकाँडा बजारबाट रुवाखोला जाँदै गरेका बा०१००४क २२५३ नम्बरको टिपरका सहचालक केशव ऐर मृत्यु भएको जिल्ला प्रहरी कार्यालयले जनाएको छ । दुर्घटनापछि टिपरका चालक फरार रहेका छन् भने दुर्घटनाको कारण भने खुलेको छैन । प्रहरी अनुसन्धानमा लागेको छ र चालकको खोजी कार्य भईरहेको प्रहरीले जनाएको छ । टिपर दुर्घटनामा मृत्यु भएका सहचालक । तस्बिर : समाजिक सजालबाट ।
उत्तर कोरियाले फेरि दक्षिण कोरियामा खसाल्यो फोहोरले भरिएका बेलुन,उत्तर कोरियाले फेरि दक्षिण कोरियामा फोहोरले भरिएको बेलुन खसालेको छ । दक्षिण कोरियाको दक्षिणी सीमामा फोहोरले भरिएका बेलुनहरू खसालिएका दक्षिण कोरियाको सेनाले यो जनाएको छ । बिहीबार पनि उत्तर कोरियाले फोहोरले भरिएका २०० भन्दा बढी बेलुन दक्षिण कोरियाको सीमामा खसालेको बीबीसी समाचारमा उल्लेख छ। दक्षिण कोरियाका रक्षामन्त्रीले यसलाई निम्न दर्जाको व्यवहार भनेका छन् । दक्षिण कोरियाली सेनाले यी बेलुनहरूमा भेटिएका वस्तुहरूको अनुसन्धान गरिरहेको बताएको छ। उत्तर कोरियाले भने यस विषयमा अहिलेसम्म कुनै प्रतिक्रिया दिएको छैन । बिहीबार उत्तर कोरियाका उप रक्षामन्त्रीले फोहोर कागज र फोहोर सीमामा पठाइने चेतावनी दिएका थिए। उनले दक्षिण कोरियाले फोहोरलाई हटाउन कत्ति प्रयास गर्नुपर्छ भनेर बुझ्न सकून् भन्ने जानकारी दिन पठाइने बताएका थिए। दक्षिण कोरियाली सेनाले सर्वसाधारणलाई बेलुन र त्यसमा भएका सामग्री छुन निषेध गरेको छ र स्थानीय प्रशासनलाई जानकारी दिन आग्रह गरेको छ ।
आइसिसी टी२० विश्वकपः अमेरिकामा नेपाली टोलीको स्वागत,"टेक्सास : आइसिसी टी२० विश्वकपमा सहभागी हुने सिलसिलामा यहाँ आएको नेपाली टोलीलाई गैरआवासीय नेपाली सङ्घ राष्ट्रिय समन्वय परिषद्ले स्वागत गरेको छ । त्यस अवसरमा गैरआवासीय नेपाली सङ्घका वरिष्ठ उपाध्यक्ष विकास उप्रेती, उपाध्यक्ष भानु खरेल, नेपाल क्रिकेट सङ्घका अध्यक्ष चतुरबहादुर चन्द, नेपाली क्रिकेट टोलीका नेता रोहित पौडेलले सङ्क्षिप्त मन्तव्य व्यक्त गरेका थिए। टेक्सासको डलासस्थित ग्राण्ड प्रेरी रङ्गशालामा आजदेखि सुरु भएको उक्त प्रतियोगिता एक महिनासम्म चल्नेछ । अमेरिकाले पहिलोपटक आइसिसी प्रतियोगिता आयोजना गरेको हो । आजको पहिलो खेलमा क्यानडाले अमेरिकालाई एक सय ९५ रनको लक्ष्य दिएको छ । टस हारेर सुरुमा ब्याटिङको निम्तो पाएको क्यानडाले निर्धारित २० ओभरमा पाँच विकेट गुमाएर एक सय ९४ रन बनाएको हो । अमेरिका र क्यानडाबीचको खेल जारी छ ।"
टी२० विश्वकप : क्यानडामाथि अमेरिकाको सानदार जित,काठमाडौं : घरेलु टोली अमेरिकाले आईसीसी टी २० विश्वकपमा विजयी सुरूवात गरेको छ। आइतबार बिहान सम्पन्न पहिलो खेलमा अमेरिकाले क्यानडालाई ७ विकेटले पराजित गरेको हो। टेक्सासको डलासस्थित ग्राण्ड प्रेरी रङ्गशालामा भएको खेलमा क्यानडाले दिएको १९५ रनको लक्ष्य पछ्याएको अमेरिकाले १७४ ओभरमा ३ विकेटको क्षतिमा १९७ रन जोड्न सफल भयो। अमेरिकाका आरोन जोन्सले अविजित हुँदै सर्वाधिक ९४ रन जोड्न सफल भए। उनले ४ चौका र १० छक्का प्रहार गरे। एन्ड्रिज गौसले ४६ बलमा ७ चौका र ३ छक्कासहित ६५ रन बनाए। क्यानडाका लिवालले सर्वाधिक ६१ रन बनाए। उनले ६ चौका र ३ छक्का प्रहार गरे। जोन्सन २३ रनमा आउट भए। निकोलस किर्तनले ३१ बलमा ३ चौका र २ छक्कासहित ५१ रन जोडे। दिलप्रीत सिंह ११ र पर्गट सिंह ५ रनमा आउट भए। श्रेयस मोब्बा ३२ र डिलन हेलिगर १ रनमा अविजित रहे। ग्राण्ड प्रियरी स्टेडियममा टस हारेर पहिला ब्याटिङ गरेको क्यानडाले निर्धारित २० ओभरमा ५ विकेट गुमाउँदै १९४ रन बनाएको थियो। विश्वकपको दोस्रो खेलअन्तर्गत आजै वेस्ट इन्डिज र पपुवा न्यु गिनीबीच प्रतिस्पर्धा हुँदैछ । टी२० विश्वकप आजबाट सुरू भएको हो। खेल एक महिनासम्म चल्नेछ।
टी२० विश्वकप : क्यानडाले अमेरिकालाई दियो १९५ रनको लक्ष्य,"अमेरिकामा जारी टी२० विश्वकपमा भइरहेको पहिलो खेलमा क्यानडाले अमेरिकालाई जितको लागि १९५ रनको लक्ष्य दिएको छ । क्यानडाले २० ओभरमा ५ विकेट गुमाएर १९४ रन बनाएको हो। क्यानडाका लागि नवनीत धालिवाल र निकोलस किर्टनले अर्धशतक बनाएका छन् । अमेरिकाका लागि कोरी एन्डरसन, हरमित सिंह र सौरभ नेत्रावलकरले ११ विकेट लिएका थिए । परगट सिंह र दिलप्रीत बाजवा रनआउट भएका थिए । अमेरिका र क्यारेबियन टापुको आयोजनामा भएको टी२० विश्वकप आजबाट सुरु भएको छ । पहिलो खेल क्यानडा र अमेरिकाबीच अमेरिकाको डलासमा हुँदैछ । अमेरिकाले टस जितेर पहिले बलिङ गर्ने निर्णय गरेको थियो।"
"सरकार भएका कानुन लागू गर्दैन, नयाँका नाममा पन्छिन खोज्छ","काठमाडौं : सहकारी अपचलनमा ७ सदस्यीय संसदीय छानबिन समिति बन्यो। संसद् अवरोधको गाँठो फुक्यो। बजेट पनि संसद्मै प्रस्तुत भयो। तर, सहकारी अपचलन छानबिनको काम कसरी अघि बढ्छ ? भन्ने आमचासो छ। किनभने, सरकारले सहकारी छानबिनका लागि पर्याप्त कानुन नभएको यसअघि नै ठहर गरिसकेको छ। वैशाख १३ गतेको मन्त्रिपरिषद् बैठकले सहकारी समस्या समाधानका लागि एकीकृत कानुन बनाउने निर्णय गरेको थियो। तर, उक्त निर्णयअनुसार कानुनको मस्यौदा संसद्मा आइसकेको छैन। सरकारले यही बहानामा संसदीय छानबिन समितिलाई अलमल्याउने त होइन भन्ने आशंका पनि उस्तै छन्। कानुनका जानकार भने सहकारी ठगीमा कारबाही गर्न सहकारी ऐन, मुलुकी अपराध संहिता, बैंकिङ कसुर ऐन, संगठित अपराधसम्बन्धी ऐनकानुन नै पर्याप्त रहेको बताउँछन्। गृहमन्त्रीको नाम तोकिएन सहकारी अपचलनमा संसदीय छानबिन समिति बनेपछि आफ्ना समस्याको समाधान निस्कनेमा सहकारी पीडित आशावादी छन्। एमाले सांसद सूर्यबहादुर थापाको संयोजकत्वमा कांग्रेसका सहमहामन्त्री बद्रीप्रसाद पाण्डे र ईश्वरीदेवी न्यौपाने, एमालेकी सरिता भुसाल, राप्रपाका ध्रुवबहादुर प्रधान, माओवादीका लेखनाथ दाहाल र रास्वपाका शिशिर खनाल समिति सदस्य छन्। विपक्षी कांग्रेसले उपप्रधान तथा गृहमन्त्री रवि लामिछानेको नाम उल्लेख गर्नै पर्ने थाकुन्जेल माग्यो, अन्त्यमा नराखी पनि स्वीकायो। तैपनि लामिछाने जोडिएका सहकारी र मिडिया कम्पनीमाथि छानबिन गर्ने कार्यादेश समितिलाई दिइएको छ। त्यसअघि दलीय कार्यदलले चारबुँदे कार्यादेशमा सहकारी संस्थाहरूमा देखिएको संकट तथा यससँग जोडिएको कानुनी र संस्थागत प्रयोजन एवं वित्तीय प्रणालीको नियमन, सुपरिवेक्षण र पारदर्शिता सम्बन्धमा अध्ययन गरी सुझाव दिने सहमति जनाएको थियो। उक्त कार्यदलले २९ वटा सहकारीलाई समस्याग्रस्त तोकेको थियो। तर, समस्याग्रस्त सहकारी व्यवस्थापन समितिको कार्यालयले ०७५ असार १८ गतेदेखि ०८० चैत १३ गतेसम्म २० वटा सहकारीलाई मात्रै समस्याग्रस्त घोषणा गरेको छ। जसमा ५९ हजार ३ सय २१ जना बचतकर्ताबाट कुल ३५ अर्ब ९८ करोड ८० लाख ७२ हजार ४४१ रुपैयाँ बराबरको साँवा बचत रकमको दाबी परेको कार्यालयले जानकारी दिएको छ। सहकारी विज्ञ केशव बडाल सहकारीको दर्शन, सिद्धान्त, मूल्यमान्यता, आचरण, कार्यशैली, कार्यपद्धतिविपरीत कसैले पनि सहकारीको रकम प्रयोग गर्न नपाउने बताउँछन्। सहकारीमा सदस्य नभएको व्यक्तिले ऋण माग्दैमा दिनु गलत हो, बडाल भन्छन, सहकारी ऐनले सदस्य बनेकाले रकम जम्मा गर्न पाए पनि ३ महिनासम्म ऋण लिन पाउँदैनन र लगानी गर्नुहुँदैन। कुन ऐनमा के व्यवस्था छ, सहकारी ऐनमा के छ ? सहकारी ऐन, २०७४ को दफा ३० मा सहकारीको सदस्य बन्न कार्यक्षेत्रभित्र बसोबास गररिहेको, सहकारी विद्यालय, सामुदायिक विद्यालय गुठी, सेवामूलक संस्था हुनुपर्ने व्यवस्था छ। सदस्यताका लागि सम्बन्धित सहकारी संस्थाको कार्यक्षेत्रभित्र बसोबास गरिरहेको, कम्तीमा एक सेयर खरिद गरेको, विनियममा उल्लिखित शर्तहरू पालना गर्न मञ्जुर गरेको, जिम्मेवारी पालना गर्न मञ्जुर भएको, संस्थाले गरेको कारोबारसँग प्रतिस्पर्धा हुने गरी कारोबार नगरेको हुनुपर्छ। ऐनको दफा ५० मा सदस्य केन्द्रित भई बचत तथा ऋणको कारोबार गर्नुपर्ने छ। यसको उपदफा (१) मा भनिएको छ, सहकारी संस्थाले आफ्ना सदस्यहरूको मात्र बचत स्वीकार गर्न, सो को परिचालन गर्न र सदस्यलाई मात्र ऋण प्रदान गर्न सक्नेछ। दफा १ सय २२ उपदफा त मा सहकारी संस्थालाई हानिनोक्सानी पुयाउने उद्देश्यले कसैले कुनै काम गराउन वा नगराउन, कुनै किसिमको रकम लिन वा दिन वा गैरकानुनी लाभ वा हानी पुयाउने बदनियतले कुनै कार्य गरे वा गराएमा कसुर गरेको मानिने छ। दफा १२४ (१) (घ) (४) बमोजिम १ करोड रुपैयाँभन्दा बढी १० करोड रुपैयाँसम्म बिगो भए चार वर्षदेखि छ वर्षसम्म कैद, (५) दश करोड रुपैयाँदेखि माथि ६ वर्षदेखि ८ वर्षसम्म कैद तोकिएको छ। सहकारी हिनामिनामा जरिवानादेखि कैद व्यवस्था सहकारी ऐनको दफा १२४ मा सहकारीको सम्पत्ति, बचत र सेयर हिनामिना गरेका सजायको व्यवस्था छ। उपदफा (१) को खण्ड (क) दर्ता नभएको वा खारेज भएको सहकारी सञ्चालन गरेमा एक वर्ष कैद र एक लाख रुपैयाँसम्म जरिवाना। उपदफा (१) को खण्ड (ख) सहकारी सदस्यको बचत यस ऐन र ऐनअनुसार बनेको विनियमबाहेक अन्य कुनै पनि प्रयोजनमा प्रयोग भएमा बिगो बराबरको रकम जरिवाना र तीन वर्षसम्म कैद। उपदफा (१) को खण्ड (ग) तोकिएको भन्दा बढी रकम ऋण प्रदान गर्दा जमानत वा सुरक्षण नराखी ऋण दिएमा एक वर्ष कैद र एक लाख रुपैयाँसम्म जरिवाना। उपदफा (१) को खण्ड (घ)समितिको सदस्य, व्यवस्थापक वा कर्मचारीले सहकारी संस्थाको सम्पत्ति, बचत वा रकम हिनामिना गरेमा बिगो भराई बिगोबमोजिम जरिवाना र कैदको व्यवस्था। जस अनुसार १० लाख विगो भए १ वर्षसम्म कैद। १ करोडभन्दा बढी बिगो भए ४ वर्षदेखि ६ वर्षसम्म कैद। सहकारीमा कसुर गर्न उद्योग गर्ने वा त्यस्तो कसुर गर्न मद्दत पुयाउने व्यक्तिलाई मुख्य कसुरदारलाई हुने सजायको आधा सजाय हुनेछ। (३) दफा १२२ को कसुर गर्ने वा त्यस्तो कसुर गर्न मद्दत पुयाउने कुनै निकाय वा संघसंस्था भए त्यस्तो निकाय वा संघसंस्थाको प्रमुख कार्यकारी वा पदाधिकारी वा कार्यकारी हैसियतमा कार्य सम्पादन गर्ने व्यक्तिलाई पाँच लाख रुपैयाँसम्म जरिवाना हुनेछ। यो ऐन वा यस ऐनअन्तर्गत बनेका नियमविपरीत सदस्यसँग ब्याज लिएमा, सहकारी संस्थाले प्रदान गर्ने वचत र ऋणको व्याजदर बीचको अन्तर छ प्रतिशतभन्दा बढी कायम गरेमा, सहकारी संस्थाले प्रदान गरेको ऋणमा लाग्ने व्याजलाई मूल कर्जामा पुँजीकृत गरी सो को आधारमा ब्याज लगाएमा, कुनै सदस्यलाई आफ्नो पुँजी कोषको तोकिए बमोजिमको प्रतिशतभन्दा बढी हुने गरी ऋण प्रदान गरेमा, संस्था दर्ता गर्दाका बखतका सदस्यबाहेक अन्य सदस्यलाई सदस्यता प्राप्त गरेको तीन महिना अवधि व्यतित नभई ऋण लगानी गरेमा, प्राथमिक पुँजी कोषको १५ गुणाभन्दा बढी हुने गरी बचत संकलन गरेमा, सेयर पुँजीको अठार प्रतिशतभन्दा बढी सेयर लाभांश वितरण गरेमा, सहकारी संस्थाले आफ्नो कार्यक्षेत्र बाहिर गई कारोबार गरेमा वा गैरसदस्यसँग कारोबार गरेमा, सहकारी संस्थाले यो ऐनविपरीत कृत्रिम व्यक्तिलाई आफ्नो सदस्यता दिएमा बाइएमा रजिष्ट्रार वा रजिष्ट्रारबाट अधिकार प्राप्त अधिकारीले त्यस्तो कार्यको प्रकृति हेरेर व्यक्तिलाई ३ लाख रुपैयाँसम्म जरिवाना गर्न सक्नेछ। रोक्का राख्ने : (१) रजिष्ट्रार वा रजिष्ट्रारबाट अधिकार प्राप्त अधिकारीले सम्बन्धित सहकारी संस्थालाई दफा १२५ वमोजिम जरिवाना गर्नुका अतिरिक्त तीन महिनासम्म त्यस्तो सहकारी संस्थाको कारोबार, सम्पत्ति तथा बैंक खाता रोक्का राखे तथा सम्पत्ति रोक्का राख्न सम्बन्धित निकायलाई सिफारिस गर्न सक्नेछ। दोब्बर जरिवाना हुने : ७ दफा १२५ बमोजिम जरिवाना भएको व्यक्ति वा सहकारी संस्थाले पुनः सोही कसुर गरेमा त्यस्तो व्यक्ति वा सहकारी संस्थालाई रजिष्ट्रार वा रजिष्ट्रारबाट अधिकार प्राप्त अधिकारीले दोस्रो पटकदेखि प्रत्येक पटकका लागि दोब्बर जरिवाना गर्ने छ। नेपाल राष्ट्र बैंकले सजाय गर्न सक्ने सचेत गराउने वा लिखित चेतावनी दिने अनुसन्धानका लागि लेखी पठाउन सक्ने के भन्छ सहकारी नियमावली ? संस्था गठन, दर्ता तथा सञ्चालनमा विद्यालय, विश्वविद्यालय वा संगठित संस्थामा कार्यरत प्राध्यापक, शिक्षक वा कर्मचारीले गठन हुने एकै प्रकृतिको कुनै एकमात्र संस्थामा सदस्यता लिन सक्नेछ। सदस्यहरूबाट तोकिएको सीमासम्मको मासिक बचत संकलन गर्ने, रकम जम्मा गरेका सदस्यहरूलाई मात्रै ऋण तथा सापटीको रूपमा परिचालन गर्ने जुन उद्देश्यका लागि सहकारी गठन भएको हो सोही कार्य मात्र गर्नुपर्ने विषयगत सहकारीमा सदस्यता लिँदा एकै तहको विषयगत संघमा दोहोरिन नपाउने सदस्यको रकम फिर्ता ः सदस्यले सदस्यता त्याग गरेमा ऐनमा तोकेअनुसार आर्थिक वर्षको लेखापरीक्षण प्रतिवेदन पारित भएको ३० दिनभित्र फिर्ता दिनुपर्ने ऋण तथा बाँकी बक्यौता असुली ः ऐनलको दफा ७९ र दफा ८३ बमोजिम सहकारी संस्थाको ऋण, बाँकी बक्यौता व्यक्तिको जायजेथा लिलाम बिक्री गरी असुलउपर गर्नुपर्ने कालोसूचीसम्बन्धी वयवस्था ः कर्जा सूचना केन्द्रले सदस्य रहेका सहकारी संस्थाबाट ऋण लिई रकमको अपचलन गर्ने वा भाखाभित्र ऋणको साँवा, ब्याज फिर्ता नगर्ने व्यक्तिको उैनको दफा ८० को उपदफा (१) अनुसार नामनामेसीसहित कालोसूची प्रकाशन गर्नुपर्ने। कर्जा असुलउपर गर्न नसकेको खण्डमा कर्जा असुली न्यायाधिकरणसमक्ष उजुरी दिने र यसले काम कारबाही अगाडि बढाउने नेपाल राष्ट्र बैंकले निरीक्षण तथा हिसाबकिताब जाँच गर्न सक्ने मुलुकी अपराध संहिता दफा ३० संगठित संस्थाबाट भएको कसुरमा काम गर्ने गराउनेको आपराधिक दायित्व हुने कुनै फर्म, कम्पनी वा संगठित संस्थाले यस संहिता वा कानुनबमोजिम कसुर मानिने कुनै काम गरेको वा गराएकोमा जसले त्यस्तो काम गरे वा गराएको हो सोही व्यक्ति जिम्मेवार हुनेछ र त्यस्तो व्यक्ति किटान हुन नसकेमा फर्मको हकमा त्यस्ता काम गर्ने सम्बन्धित धनी वा हिस्सेदारहरू र कम्पनी वा संगठित संस्था भए त्यस्तो काम गर्ने वा गराउने सञ्चालक, प्रबन्ध सञ्चालक, महाप्रवन्धक र त्यस्तो व्यक्ति पनि किटान हुन नसकेमा त्यस्तो संस्थाको कार्यकारी प्रमुखले आपराधिक दायित्व बेहोर्नुपर्नेछ। बैंकिङ कसुर तथा सजाय ऐन सहकारी सञ्चालकहरूले सहकारीको पैसा बैंक तथा वित्तीय संस्थामा लगानी गरेर हिनामिना भएको ठहरिएमा र बैंकिङ कसुर तथा सजाय ऐनसमेत लाग्छ। अनधिकृत रूपमा कर्जा लिन वा दिन नहुने व्यवस्था छ। कसैले पनि बैंक वा वित्तीय संस्थाबाट कर्जा लिंदा वा दिँदा गलत, झुट्टा भएको वित्तीय विवरण पेस गरी वा कृत्रिम व्यवसाय खडा गरी कर्जा लिन वा दिएमा अवस्थाअनुसार कारबाही सवरूप कर्जाको दुरुपयोग गरेमा जरविाना, बिगो दाबी र कैदको सजाय हुनेछ। संगठित अपराध निवारण ऐन कसैले संगठित अपराध गर्न वा गराउन हँुदैन। कसैले आपराधिक समूहको लाभका लागि, आपराधिक समूहको निर्देशनमा, आपराधिक समूहको तर्फबाट, आपराधिक समूहसँग मिलेर वा आपराधिक समूहको संस्थापक सदस्य वा सदस्य भई जानीजानी कुनै गम्भीर अपराध गरेमा प्रचलित कानुनबमोजिम जरिवानादेखि कैदसम्म हुने व्यवस्था छ। सहकारी प्रतिवेदन, तर भएन कार्यान्वयन करोडौं रुपैयाँ निक्षेप सहकारीले डुबाएको भन्दै सहकारी पीडितले पटकपटक आन्दोलन गरेका थिए। फागुन ६ गतेदेखि बानेश्वर सहकारी विभागमा पीडितहरू अनिश्चितकालीन धर्नामा पनि बसे। गत साउन १८ गते हजारौंको संख्यामा सहकारी पीडितहरू माइतीघरदेखि बानेश्वरसम्म सडकमा उत्रिएका थिए। यसपछि सरकारले सहमतिको प्रस्ताव राखेको थियो। सोही दिन सरकारले ७ बुँदे सम्झौता गरेको थियो। जसमा सहकारी संस्थाका बचतकर्ताको बचत फिर्तालाई सुरक्षा प्रदान गर्न तत्काल बचत तथा कर्जा सुरक्षण कोष स्थापनाका लागि मन्त्रालयले प्रक्रिया अगाडि बढाउने, ओरेन्टललगायत समस्याग्रस्त घोषित सहकारी संस्थाको तर्फबाट बचतकर्तालाई रकम फिर्ता गर्दा स्पष्ट कार्ययोजना बनाइ कार्यान्वयन गर्न समस्याग्रस्त सहकारी व्यवस्थापन समितिसँग मन्त्रालयले समन्वय गर्ने सहमति भएको थियो। सहकारी संस्थाबाट भएको कर्जा असुली प्रक्रियालाई छिटोछरितो र प्रभावकारी बनाउन कर्जा सूचना केन्द्र र कर्जा असुली न्यायाधीकरणको स्थापना गर्न मन्त्रालयले तत्काल कार्य प्रक्रिया अगाडि बढाउने, सहकारी क्षेत्रको सुधार गर्न विद्यमान कानुनी व्यवस्थाभित्र तत्काल सुधार गर्न सकिने र कानुन संशोधन गर्नुपर्ने भए त्यस्तो विषयमा समेत तत्काल मन्त्रालय, सहकारी विभाग र समस्याग्रस्त व्यवस्थापन समितिबाट आवश्यक गृहकार्य अघि बढाउने सहमति भएको थियो। तर, अझै सम्बोधन भएको छैन। विज्ञ के भन्छन् ? सहकारी जुन उद्देश्यबाट स्थापना भएको थियो, त्यसको क्षेत्राधिकारअनुसार ग्रामीण भेगका सानासाना आम्दानी हुनेको पैसा जम्मा गरेर एकआपसमा सहयोग गर्ने, ऋण लिनेदिने जस्ता गतिविधि भन्ने हो। तर सहकारीले बहुउद्देश्य राखेर अरूको ऋण लिने, ठूलाठूला लगानी गर्ने, बढी ब्याजको प्रलोभन दिएर पैसा बटुल्ने, राख्ने झिक्ने गर्न खाता चलाउने जस्ता बैंकिङ पद्धतिअनुसार वाणिज्य बैंक सरहको कारोबार सहकारीले गर्न थालेपछि विकृति देखिएको दाबी गर्छन् कानुनविद् प्रोडा गान्धि पण्डित। उनकाअनुसार बैंक तथा वित्तिय संस्थासम्बन्धि ऐनअनुसार बैंकहरूले काम गर्दै आएकोमा नेपाल राष्ट्र बैंकले सुपरिवेक्षण तथा निरीक्षण गर्दै आयो र दुरुपयोग हुन दिइएन। तर सहकारीलाई त्यस्तो नियन्त्रण गर्ने संयन्त्र भएन। सहकारी ब्रेक नभएको गाडि जस्तो भएकाले आज आएर ठूलो समस्या देखिएको हो। यो समस्या अझै बढ्दै जाने छ। प्रोडा गान्धीले अन्नपूर्णसँग भने। यसैले अब तुरुन्तै ऐन, कानुन संशोधन गरेर नियन्त्रणमा ल्याउनै पर्ने उनको जोड छ। सहकारी ऐनसँगै एकभन्दा बढी व्यक्ति मिलेर गरेको ठगीअपराधलाई संगठित अपराध निवारण ऐन, २०७० समेत लागू हुन्छ। सहकारीका सञ्चालकले सहकारीबाट पैसा झिकेर बैंकमा राखेर कर्जा लियो तर तिरेन भने ती व्यक्तिलाई बैंकिङ कसुर ऐन पनि लाग्न सक्ने प्रोडा गान्धी बताउँछन्। आजभन्दा ७८ वर्ष अगाडि सहकारी ऐनमा संशोधन ल्याइएको थियो। त्यो संशोधनमा जसरी बैंक तथा वित्तीय संस्थालाई नियन्त्रण गर्ने संयन्त्र छ, त्यस्तै नियन्त्रण, सुपरिवेक्षण र निरीक्षणको व्यवस्थापन गर्ने संयन्त्र सहकारीलाई पनि चाहिएको थियो। यस्तो संयन्त्र राष्ट्र बैंकमार्फत ल्याउन प्रयास पनि गरियो। तर, केही स्थार्थ भएका सहकारी सञ्चालक समुहहरूले त्यो ऐनलाई संशोधन गर्न दिएनन्। यसको कारण सहकारीको दुरूपयोग गर्ने, आफ्नो अनुकूल प्रयोग गर्ने अधिकार कटौती हुने भएकाले त्यस्ता व्यक्तिहरूले संशोधन गर्न नदिएको औंल्याउँछन् कानुनविद् प्रोडागान्धी। यसकारण पनि अहिले सहकारी समस्याग्रस्त भई निक्षेपकर्ता डुब्ने अहिलेको अवस्था आएको उकनको भनाइ छ। यसैले अब के सजाय हुन्छ भन्ने प्रश्न होइन, भोलि ती व्यक्तिलाई कसरी नियन्त्रण गर्ने, दुरुपयोग हुन कसरी नदिने भन्ने अहिलेको चुनौती हो, उनले थपे। यद्यपि हालसम्म सहकारीलाई व्यवस्थित गर्न जति पनि नीतिगत व्यवस्था छन्। त्यो सबैले पालना गरेका छैनन्। सहकारीको व्यवस्थापन हेर्न प्रदेश स्तरको संघीय सहकारी ऐन र केन्द्र स्तरको सहकारी ऐनले रजिष्टारलाई सुपरिवेक्षण, जाँचबुझ गर्ने अधिकार दिएको छ। तर त्यो अधिकार रजिष्टारले समेत ऐनले दिएअनुसार प्रयोग नगरेको कानुनविद् प्रोडागान्धी टिप्पणी गर्छन्। ऐनले कारबाही गर्न दिएको अधिकार प्रयोग गरिएको छैन। अझ ऐनमा काबाही गर्ने अधिकार अपुग पनि छ। अधिकार प्रयोगमै कमी भएकाले पनि आज सहकारी अव्यवस्थित, अनियन्त्रित भएर गएको हो। एकातिर सहकारीमा भएको नियन्त्रणको कमीबाहेक अहिले समग्र अर्थतन्त्रमा आएको उतारचढावले निक्षेपकर्ताको पैसा सञ्चालकले डुबाएका हुन्, गान्धी भन्छन्, पछिल्लो समय रियल स्टेट (घरजग्गा)मा भएको नोक्सानी, सेयर बजारमा भएको कमीले गर्दा पनि कतिपय सहकारीमा भएका सञ्चालकहरूले पैसा आफ्नो स्वार्थ पूरा गर्न निकाले। २३ वर्षअघिसम्म जहाँ जग्गा किने पनि आज किने भोली नै लाख अन्तरमा बिक्री हुने स्थिति थियो। यसले पनि सहकारीको पैसा झिकेर स्वाट्टै जग्गामा हालिदिए। तर, पछि घरजग्गा कारोबार गोलमाल भयो। समयमा विकेन। यसअवस्थामा सहकारीका निक्षेपकर्ताले पैसा फिर्ता माग्दा दिन सकेनन्। यसपछि भागाभाग स्थिति आयो। यसरी लगानीका लागि कानुन नमान्दा यस्तो स्थिति सिर्जना भयो। यसर्थ अब ऐन संशोधनदेखि अहिले भएका समस्या समाधान गर्नका लागि उच्च स्तरीय समिति गठन गर्न उनले सुझाव दिए। अहिलेका समस्या भोलि निषेध गर्न विकल्प खोजे मात्रै अगाडि बढ्न सकिने उनले ध्यानाकर्षण गरे। ऐनविपरीत गरेकालाई अनुगमनमा फेला परेको खण्डमा समयसीमा दिएर सच्याउन निर्देशन, यसो नगरे जरिवाना र यति गर्दा पनि नभए संस्था आर्थिक संकटमा परी वचतकर्ताको फिर्ता गर्न सकेन भने समस्याग्रस्त घोषणा गरिएको छ। मुख्य त सहकारी ऐन २०७४ अनुसार राज्यले पनि यसलाई लागू नगरेका र सहकारीका सेयर सदस्यले पनि यसलाई पालना नगरेको, सहकारी सञ्चालकमध्ये केही सहकारी संस्थाले पनि पालना नगरेकाले समग्रमा सहकारीको लगानी डुबेको दाबी गर्छन् सहकारीविद् केशव वडाल। अहिलेको प्रारम्भिक तथ्यांकअनुसार ३० हजार सहकारीमध्ये सरकारले समस्याग्रस्त सहकारी व्यवस्थापन समितिको कार्यालयले २० सहकारीलाई समस्यागस्त घोषणा गरेको छ। तर, सहकारीविद् वडाल भने समितिले २०२५ वटा समस्याग्रस्त भेटेको भने पनि ती सहकारीको दर्शन, सिद्धान्त, मूल्य, मान्यता, आचरणविपरीत क्रियाकलाप भएका १ सयवटा संस्था छन्। यसबाहेक ४ सयवटा सहकारी भने कम्पनी के हो ? एनजीओ के हो ? सहकारी केहो भनेर नबुझेका र बुझ्न नचाहनेले चलाएका छन्। यस्ताले चलाएका करिब ५ सयवटा सहकारीमा समस्या छ। यो कुल सहकारीको १५ प्रतिशत हो। सहकारीविद् वडालले अन्नपूर्णसँग भने, यसकारण सहकारी ऐन २०७४ ले एउटै व्यक्ति उस्तै प्रकृतिको दुई संस्थामा सदस्य बन्न मिल्दैन। तर, यहाँ राज्यले एउटै मान्छेलाई काठमाडौं, भैरहवा, बुटवल, पोखरा, नेपालगञ्ज, भैरहवा, चितवन, वीरगन्जमा पनि दर्ता गर्न दिएकोले सरकार पनि दोषी भएको उनको तर्क छ। यसर्थ दर्ता गर्ने सरकार, सहकारीको साइनबोर्ड झुन्ड्याए दर्शन, सिद्धान्तविपरीत क्रियाकलाप गर्नेहरू दण्डभागी छन्, उनले थपे। वडालकाअनुसार ऐनले सेयर सदस्य बनेको ३ महिनाभित्र कारोबार गर्न नपाउने भनेको छ। तर, सदस्य नै नबनी घर बेच्दै ब्याजको लोभमा सहकारीमा पैसा राख्ने काम पनि भयो। तर, त्यो लोभले नीति नबुझी काम गर्दा अहिले सर्वनाश भोग्नु परेको उनको भनाइ छ। यद्यपि अहिलेको सहकारी बहसले साँच्चैको सहकारी र कथाकचितको बीचमा छुट्टिने सही मौका भएको उनले जनाए। उनी भन्छन्, ३०३२ हजार सहकारीमा १५ प्रतिशत सहकारीमा अपराधपूर्ण क्रियाकलाप भए। यस बाहेकका बाँकी सहकारीमा राम्रा र नराम्रा छुट्याउने अवसर पनि हो। यता सहकारी विभागका रजिष्ट्रार पिताम्बर घिमिरे भने विभागले अनुगमन, निरीक्षण, सुपरिवेक्षण गर्दा कानुनबमोजिम नगरेका, नीति विपरीतका लगानीहरू भेटिएको बताउछन्। सबै होइन तर केही संस्थाहरूले जानेर वा नजानेर लगानी गर्न नहुने क्षेत्रमा लगानी गरेको देखिएको उनले जनाए। रजिष्टार घिमिरे भन्छन्, यसलाई तुरुन्तै सच्याएर नीतिगत व्यवस्थापन गर्न निर्देशन पनि दिइरहेका छौं। कतिपयले कार्यान्वयन गरेका छन् भने कतिपयले कार्यान्वयन गर्न ढिलाइ पनि गरेको अवस्था छ। त्यस्तोमा कानुन आकर्षित हुन्छ। झ्याप्प कारबाही गरिहाल्नेभन्दा पनि ती सहकारीलाई तुरुन्त करेक्सन गर्न भनेको उनले बताए। त्यति गर्दा पनि भएन भने कारबाहीको प्रक्रिया अगाडि बढाइएको छ। पछिल्लो समय विभागले करिब १२ सहकारीमा अनुगमन गरेको थियो। यसमा कमीकमजोरी देखिएकालाई सच्याउन विभागले निर्देशन दिने क्रम जारी राखेको छ, रजिष्टार घिमिरेले अन्नपूर्णसँग भने, बाँकी सहकारीको प्रतिवेदनको मूल्यांकन गरेर निर्देशन दिन्छौं। ऐनले तोकेर लगानी गर्न नपाउने क्षेत्रमा गरेकालाई समस्याग्रस्त घोषणा गरेर सोहीअनुसार कारबाही गरिरहेका छौं। विशिष्टीकृत नियामकीय निकाय स्थापना बजेटमै सीमित आर्थिक वर्ष २०८०८१ को बजेट वक्तव्यको १ सय ३३ बुँदामार्फत सरकारले बचत तथा ऋणको कारोबार गर्ने सहकारी संस्थाहरूको नियमन तथा सुपरिवेक्षणलाई प्रभावकारी बनाउन विशिष्टीकृत नियामकीय निकाय स्थापना गरी सञ्चालनमा ल्याइने प्रतिबद्धता गरेको थियो। सरकारले यसबाट सहकारी क्षेत्रमा पारदर्शिता र सुशासन कायम हुने विश्वास लिएको थियो। तर, चालु आवको १० महिना बितिसक्यो बरु आगामी आवको बजेटको जोड्दार तयारी भइरहँदासम्म सरकारले नै गरेको प्रतिबद्धताले मूर्तरूप पाएको छैन। सरकारले मुस्किलले २० वटा समस्याग्रस्त सहकारी घोषणा गरेको छ तर प्रभावित निक्षेपकर्ताको बचत फिर्तामा भने १०१५ वर्षै लगाइदिएको सहकारी पीडितको गुनासो छ। आर्थिक सर्वेक्षण २०८०८१ अनुसार गत फागुनसम्म सहकारी संस्था ३१ हजार ४ सय ५० छन्। जसमा सेयर सदस्य संख्या ७३ लाख ८५ हजार ५ सय २८ पुगेका छन्। यस अवधिसम्म सहकारी क्षेत्रमा ४ खर्ब ७८ अर्ब ११ करोड रुपैयाँ बचत परिचालन भई ४ खर्ब ५ अर्ब ३ करोड रुपैयाँ कर्जा प्रवाह भएको छ।सरकारको आगामी आर्थिक वर्षको नीति तथा कार्यक्रम र बजेटले सहकारी संस्थाहरू स्थापनाको उद्देश्यअनुरूप सञ्चालन हुनुपर्ने व्यवस्था गर्ने उद्घोष गरेको छ। सहकारी नीतिलाई समयानुकूल बनाइने, सहकारी संस्थाको सघन सुपरिवेक्षण र नियमनका लागि विशिष्टीकृत नियामक निकाय स्थापना गरिनेसमेत प्रतिबद्धता गरेको छ। सहकारी बचत तथा कर्जा सुरक्षण कोष, सहकारी कर्जा सूचना केन्द्र र सहकारी कर्जा असुली न्यायाधीकरणमार्फत सहकारी क्षेत्रको बचत तथा लगानीको सुरक्षा गरिने भनिएको छ।"
भारतले सक्यो लोकसभा चुनावका सबै चरण,"नयाँ दिल्ली : भारतीय नागरिकले लोकसभा निर्वाचनको सातौं तथा अन्तिम चरण मतदान गरेका छन्। यस निर्वाचनका लागि सात राज्य र एक केन्द्र शासित प्रदेशका ५७ सिट बाँकी थिए। पञ्जाब र उत्तर प्रदेशका १३१३ सिट, पश्चिम बंगालका ९, बिहारका ८, उडिसाका ६, हिमाचल प्रदेशका सबै ४ सिट, झारखण्डका ३ र चण्डीगढको एक सिटमा शनिबर मतदान भएको हो। लोकसभा चुनावको अन्तिम चरणको प्रचार प्रसार बिहीबार साँझ सम्पन्न भएको थियो। प्रधानमन्त्री नरेन्द्र मोदी, कांग्रेस नेता राहुल गान्धी र अन्य धेरै दलका नेता अन्तिम चरणको निर्वाचनमा चुनावी मैदानमा छन्। यो निर्वाचनमा ९ सय ४ जनाले उम्मेदवारी दिएका छन्। सात चरणको लोकसभा चुनावको लामो प्रचारका क्रममा प्रधानमन्त्री मोदीले ७५ दिनमा दुई सयभन्दा बढी प्रचार कार्यक्रम आयोजना गरे। यसमा याली र रोड शो समावेश थिए। आफ्नो चुनावी अभियान समाप्त गरेपछि प्रधानमन्त्री मोदी बिहीबार साँझ तमिलनाडूको कन्याकुमारीमा विवेकानन्द रक मेमोरियलमा ध्यानका लागि पुगेका थिए। ध्यान आजसम्म जारी रह्यो। ध्यानमण्डपममा स्वामी विवेकानन्दले ध्यान गरेको ठाउँमा प्रधानमन्त्री मोदीले दिनरात ध्यान गर्ने बताइएको छ। लोकसभा चुनावको अघिल्लो छ चरणको मतदान अप्रिल १९, अप्रिल २६, मे ७, मे १३, मे २० र मे २५ मा भएका थिए। मतगणना जुन ४ अर्थात मंगलबार सुरु हुनेछ र नतिजा सोही दिन आउने अपेक्षा गरिएको छ।"
गर्मीले भारतमा ३२० को मृत्यु,"नयाँ दिल्ली (एजेन्सी) : तापक्रम बढेसँगै गर्मी र तातो लहरले भारतमा ३ सय जनाभन्दा बढीको मृत्यु भएको छ। एजेन्सीका अनुसार पछिल्लो ४ दिनमा ३ सय २० भन्दा बढीको मृत्यु भएको हो। बिहीबारदेखि शनिबारसम्म उत्तर प्रदेशमा मात्र सबैभन्दा बढी १ सय जनाको ज्यान गएको हो। बुधबारदेखि शनिबारसम्ममा राजस्थानमा चलेको तातो लहरका कारण ६० जनाको ज्यान गएको छ। यसैगरी झारखण्डमा ३७, ओडिसामा १८, मध्येप्रदेशमा २ र दिल्लीमा एक जनाको ज्यान गएको हो। अत्यधिक गर्मी भएपछि झारखण्डमा १ हजार ३ सय २६ जना अस्पताल भर्ना भएका छन्। पछिल्लो ३ दिनमा गर्मीकै कारण बिहारमा ६९ जनाको मृत्यु भएको तथ्यांक छ। जसमा यूपीबिहारमा शुक्रबार मात्र ४० जनाभन्दा बढीको मृत्यु भएको छ। तीमध्ये लोकसभा चुनावी काममा खटिएका २५ कर्मचारी र अधिकारी छन्। ४८२ डिग्री मापन, १४ राज्यमा तातो लहर मौसम विभागका अनुसार शुक्रबार भारतमा सबैभन्दा बढी ४८२ डिग्री सेल्सियस तापक्रम मापन गरिएको छ। जुन कानपुरमा रेकर्ड गरिएको हो। यसैगरी दोस्रो गर्मी हुने स्थानमा हरियाणाको सिरसा छ। जहाँ ४७८ डिग्री सेल्सियस तापक्रम पुगेको थियो। राजधानी नयाँ दिल्लीमा भने ४७ डिग्री सेल्सियस मापन भएको थियो। राजस्थान, उत्तर प्रदेश, पञ्जाब, हरियाणा, दिल्ली, ओडिसा, महाराष्ट्र, मध्येप्रदेश, बिहार, झारखण्ड, छत्तीसगढ, उत्तराखण्ड, आन्ध्र प्रदेश र हिमाचलमा शनिबार तातो लहरको सम्भावना देखिएको विभागले जनाएको थियो। राष्ट्रिय संकटकाल घोषणा गर्न निर्देशन चरम मौसमी समस्या र गर्मीले अधिक समस्या भएपछि भारतीय अदालतले एक सातामा सयौं मानिसको निधन भएको उल्लेख राष्ट्रिय संकटकाल घोषणा गर्न सरकारलाई निर्देशन दिएको छ। तापक्रम ४८ डिग्री नाघेपछि भएको अधिक गर्मीका कारण देशका विभिन्न भागमा देखिएको उष्ण लहरको समस्यालाई राष्ट्रिय संकटकाल घोषणा गर्न भनेको हो। अनुसन्धानकर्ताहरूले मानवप्रेरित जलवायु परिवर्तनले भारतमा विनाशकारी गर्मीको प्रभाव निम्त्याएको बताएका छन्। भारत विश्वमा सबैभन्दा धेरै जनसंख्या भएको राष्ट्र हो। जुन देश हरित गृह ग्यासहरूको तेस्रो सबैभन्दा ठूलो उत्सर्जक हो।"
पार्टीभित्र एक्ल्याइँदै नेपाल,"काठमाडौं : २०७८ भदौमा एमाले फुटेर एकीकृत समाजवादी बन्यो। त्यसको एकछत्र हर्ताकर्ता अध्यक्ष माधवकुमार नेपाल बने। त्यति बेला ओलीसँग रुष्ट बनेका एमालेका पूर्वअध्यक्ष झलनाथ खनाल भारतमा उपचार गराइरहेका थिए। नेपालले खनाललाई सम्मानित नेता बनाए, आफू अध्यक्ष भए। मिलिनियम च्यालेन्ज कर्पोरेसन(एमसीसी), नेपाली कांग्रेस, माओवादी केन्द्रसहितको गठबन्धनमा नेपालको एकलौटी भूमिका रह्यो। सरकारमा कसलाई पठाउने, अन्य अवसरमा बाँडफाँट कसरी गर्ने भन्नेमा उनकै हालीमुहाली चल्यो। सम्मानित नेता खनाल एमसीसीको विरोधमा थिए। नेपाल कांग्रेससहितको गठबन्धनको बलियो साझेदार बने। कांग्रेस सभापति शेरबहादुर देउवाका बलियो सहयोगी पनि भए। पार्टीको ठूलो हिस्सा एमसीसी विरोधी हुँदाहुँदै देउवा सरकार बचाउन हस्ताक्षर गरे। नेपाल मदन भण्डारीले प्रतिपादन गरेको जनताको बहुदलीय जनवादको खरो समर्थक हुन्। उनले भण्डारीको रहस्यमय मृत्युपछि १५ वर्ष पार्टीको एकछत्र नेतृत्व गरे। त्यो बेला पनि नेपालले नै जबजलाई पार्टीको मार्गदर्शक सिद्धान्तका रूपमा नै स्थापित गराए। जबज परिमार्जनका कुरा उठे पनि उनले एक शब्द यता उता नहुने भन्दै प्रतिवाद गर्दै आए। एकीकृत समाजवादीमा पनि उनी त्यही जबजको बलियो अडानमा हलचल भएनन्। सम्मानित नेता झलनाथ खनाल भने समाजवादी कार्यक्रमका पक्षधर हुन्। भण्डारीकै पालादेखि उनको फरक मत रहदँै आएको थियो। नेकपा एस बनेपछि प्रारम्भमा उनको कुरा सुनिदिने कोही भएन। भुसालको आगमनले फेरेको वातावरण पार्टी विभाजनका समयमा घनश्याम भुसाल एमालेमा बसे। उनले १० भाइको बिल्ला भिरे। चितवनमा भएको एमालेको दसौं महाधिवेशनमा उपाध्यक्षमा उम्मेदवार भए। भीम रावल केपी शर्मा ओलीसँग अध्यक्षमा भिडे। रावल र भुसाल दुवै पराजित भए। उनी एसमै गए। एमालेमा पेलिएर भित्तामै पुयाएपछि पार्टी छाड्न बाध्य भएको उनले भने। पार्टीमा गएको केही समयपछि उनलाई महासचिव बनाइयो। त्यससँगै नेपालको एकछत्र वैचारिक वातावरण खलबलियो। सुरुमा भुसाल र खनाल एक ठाउँमा आए। पार्टीमा खनालको प्रभाव बढ्न थाल्यो, भुसालको साथ उनले पाए। त्यससँगै अन्य नेतालाई आफ्ना विचारमा जोड्दै लगे। त्यसले पारेका केही प्रभाव यस्ता छन् दस्ताबेज : पहिलो त, पार्टी दस्तावेजमै नेपालको प्रस्ताव अस्वीकृत भयो। नेपाल जबजका कडा समर्थक हुन्। जबज नै चाहिने भए किन अर्को पार्टी चाहिन्छ ? त्यो एमाले छँदै छ भन्ने खनाल र भुसालको लाइन हाबी हुन थाल्यो। अनि, खनालको समाजवादी कार्यक्रम पार्टीको दस्तावेजमा राखियो। जबज अस्वीकृत भयो। सचिवालयमा अस्वीकृत भएपछि नेपालले त्यसलाई स्थायी कमिटीमा लगे। त्यहाँ पनि स्वीकृत हुन सकेन। त्यसपछि पोलिटब्युरो हुँदै केन्द्रीय कमिटीसम्म पुयाइयो। त्यो पनि सम्भव भएन। महाधिवेशन : पार्टीको पहिलो महाधिवेशन कहिले गर्ने भन्ने विषयमा नेपालको प्रस्ताव पारित हुन सकेको छैन। नेपालले आगामी फागुनमा गर्नु पर्ने प्रस्ताव लगे। तर, खनालभुसालले तत्कालै गर्नुपर्ने अडान राखे। तत्काल गर्नुपर्नेमा सहमति जुट्यो। महाधिवेशन गर्ने विषयमा नेपाल एक्लिए। केन्द्रीय सदस्य स्वत: प्रतिनिधि : पार्टीमा केन्द्रीय सदस्यको प्रतिनिधिबारे दुई धार भयो। नेपाल समूहले केन्द्रीय सदस्य स्वत: प्रतिनिधि हुनुपर्ने धारणा राख्यो। खनालभुसालले केन्द्रीय सदस्य पनि निर्वाचित हुनुपर्ने अडान राखे। यो विषय पनि सचिवालय, स्थायी समिति, पोलिटब्युरो हुँदै केन्द्रीय समितिसम्म पुग्यो। सबै जना तलैबाट निर्वाचित हुनुपर्ने पास भयो। केन्द्रीय कमिटीको चुनाव, त्यसबाट पदाधिकारी : अध्यक्ष नेपालले पहिला केन्द्रीय कमिटीको निर्वाचन गर्नुपर्ने र त्यसबाट पदाधिकारी चयन गर्नुपर्ने प्रस्ताव ल्याए। खनालभुसालले त्यसलाई मानेनन्। नेपालको प्रस्तावै खारेज भयो। कारण : चरम गुटबन्दी पछिल्लो समय नेकपा एस कमजोर हँुदै गएको छ। प्रतिपक्ष र सत्तापक्षको चेपुवामा छ। यसले इलाममा भएको प्रतिनिधिसभाको निर्वाचनमा जम्मा ४ सय ८ मत ल्याएको छ। जसले गर्दा कार्यकर्ता तहमा पनि मनोबल खस्किँदै गएको छ। पार्टी कमजोर हुनुको कारण प्रमुख नेपालको सत्ताप्रतिको आशक्तिका रूपमा कार्यकर्ताहरूले लिने गरेका छन्। सत्ता लिप्सा नेपालमाथि दलका नेताले सत्तालिप्साको आरोप लगाउने गरेका छन्। नेपालको प्रधानमन्त्री हुने लोभले पार्टीलाई क्षति पुगेको उनीहरूको टिप्पणी छ। कांग्रेस माओवादीसँगको गठबन्धनमा प्रचण्डपछि नेपाल प्रधानमन्त्री हुने भन्ने चर्चा थियो। त्यो भत्किएर एमालेमाओवादी गठबन्धनमा उनले आफू प्रधानमन्त्री हुनुपर्ने सर्त राखेको भन्ने गरिएको छ। केपी ओलीको तत्कालीन सत्ता भत्काउनै जन्मिएको यो पार्टी लगातार सत्तामा छ। अवसरमा विभेद नेपालले अवसरमा विभेद गरेको भन्दै नेताहरूले गुनासो गर्दै आएका छन्। उनीहरूले आफन्त र परिवारका सदस्यलाई बढ्ता मौका दिने गरेको उदाहरण दिने गरेका छन्। नेपालको सानो घेरा छ। त्यो घेराभन्दा बाहिर उनी निस्कन नै नसकेको अन्य नेताको आरोप छ। उनीहरूका अनुसार सिनियर नेताको भन्दा केही झुन्डको सल्लाहमा नेपाल चल्ने गरेका छन्। वाम एकता : एस वाम एकतामा दुई धार छ। नेपाल एमालेसहितको वाम एकता चाहदैनन्। खनालभुसाल एमालेसहितको वामपन्थी एकताको पक्षमा छन्। उनीहरूको वाम गठबन्धनमा एमालेलाई छुटाउन नहुने तर्क छ। भेट शृंखला पछिल्लो उदाहरण : गत बुधबार नेपाल विपक्षी गठबन्धनको बैठकमा पुगे। कांग्रेस सभापति शेरबहादुर देउवा निवास बूढानीलकण्ठमा उपेन्द्र यादव, महन्थ ठाकुरसहितको बैठकमा मेटमणि चौधरीलाई लिएर नेपाल सहभागी भए। यो बैठकमा महासचिव भुसालसहितका अन्य नेतालाई जाऔंभन्दा नमानेको स्रोतले बतायो। भोलिपल्ट बिहीबार बिहानै त्यसको काउन्टरमा खनाल प्रधानमन्त्री पुष्पकमल दाहाललाई भेट्न बालुवाटार पुगे। यो घटनाले पार्टीभित्रको असमझदारी चरममा पुगेको संकेत गर्छ।"
लोडसेडिङ र विद्युत् निर्यात,"नेपालमा हिउँद याममा धेरै बिजुली चाहिन्छ तर उत्पादन कम हुन्छ। खोलानाला हिउँदमा सुक्छन् र जलविद्युत् उत्पादन कम हुन्छ। भारतमा भने ठीक उल्टो छ बर्खाको बेला धेरै बिजुली चाहिन्छ, हिउँदमा कम भए पनि हुन्छ। नेपालमा बर्खाको बेला उत्पादन धेरै भएर खेर जाने अवस्था आउन थालिसकेको छ। नेपालमा धेरै हुँदा भारतलाई आवश्यक पर्ने र भारतलाई धेरै हुँदा नेपाललाई आवश्यक हुने बिजुली खरिदबिक्री गर्ने सम्झौताले दुवै देशको हित गरेको छ। अझ नेपाल त जलस्रोतमा धनी भएको हुँदा भारतलाई बीजुली बेच्ने र उताबाट आयातभन्दा धेरै निर्यात गर्ने लक्ष्यमा हिँडिरहेको छ। केही वर्षयता नेपालले प्रशस्तमात्रामा भारतलाई बिजुली दिएको छ। नेपाल विद्युत् प्राधिकरणले १४ जेठ रातिबाट भारतीय ऊर्जा एक्सचेन्ज (आइएक्स) मार्केटमा प्रतिस्पर्धी दरमा बिक्री सुरु गरेको छ। दैनिक ४ सय मेगावाट बिजुली अहिले प्राधिकरणले भारतलाई बेचिरहेको छ। तर, ठीक यही बेला नेपालकै उद्योगधन्दामा भने विद्युत् आपूर्ति नियमित छैन। प्राधिकरणले लोडसेडिङ घोषणा गरेर बिजुली आउने र जाने तालिका सार्वजनिक गरेको छैन। तर, बिजुली भने गइरहन्छ। काटिरहन्छ। खास गरी वीरगन्ज, विराटनगर र भैरहवा औद्योगिक करिडोरमा अघोषित लोडसेडिङ जारी छ। उद्यमी व्यवसायी यसै भन्छन्। अहिले नेपालको कुल आन्तरिक जडित क्षमता करिब २९ सय मेगावाट हो। यो वर्षको विद्युत्् उत्पादन करिब ३५ सय मेगावाट पुग्ने बताइएको छ। अहिले दैनिक उच्च माग २ हजार मेगावाट पुगेको छ। यसो भन्दाभन्दै पनि उद्योगधन्दामै लोडसेडिङ हुनुचाहिँ बिडम्बना हो। प्राधिकरणले उत्पादित बिजुली भारत बेच्न सकेको छ भने आफ्नै देशका उद्योगमा चाहिँ किन दिन सकेको छैन ? पक्कै पनि आवश्यक पूर्वाधार भरपर्दाे बनाउन प्राधिकरणले कमजोरी गरेको छ। प्रसारण लाइन र उच्च क्षमताका ट्रान्सफर्मरहरू आवश्यक ठाउँमा प्राधिकरणले व्यवस्था गर्न सकेको छैन। आवश्यक मात्रामा सबस्टेसन निर्माण गर्न सकेको छैन। यी लगायत कारणबाटै देशका उद्योगधन्दामा मात्रै नभई विभिन्न ठाउँमा हरेक दिन कुनै न कुनै बेला झ्याप्पझ्याप्प बिजुली काटिन्छ। बिजुली निर्यात भयो भनेर सुन्दा सुखद सुनिए पनि भारतलाई बिजुली बेचेर नेपालले कमाएको भन्ने अवस्था होइन। प्राधिकरणले गत वर्षको जेठदेखि हालसम्म १५ अर्ब ६२ करोड रुपैयाँको विद्युत्् निर्यात गर्दा २०८०८१ को साउनदेखि हालसम्म १३ अर्ब ४७ करोड रुपैयाँको मात्र विद्युत्् भारतमा बेचेको छ। खासमा प्राधिकरणको जोड स्वदेशमा आवश्यक बिजुली स्वदेशमै खपत गर्नपट्टि पहिलो प्राथमिकता दिनुपर्छ। बिजुली खपत बढाउनु भनेको प्राधिकरणका लागि मात्रै होइन, समग्र अर्थतन्त्रकै लागि ठूलो ऊर्जा र इन्धन हो। त्यसले देशको आर्थिक समृद्धिमा ठूलो टेवा पुग्छ। नागरिकको जीवनमा पनि सुविधा पुग्छ। तसर्थ उद्यमीहरूले भने झैं हतारमा निर्यातमा लाग्नुभन्दा स्वदेशकै माग पूरा गर्ने, अघोषित लोडसेडिङ अन्त्य गर्नपट्टि लाग्नुपर्छ।"
दाङमा हावाहुरीले घर भत्किंदा एक वृद्धको मृत्यु,दाङ : दाङको तुलसीपुरमा घर भत्किंदा वृद्धको मृत्यु भएको छ। शनिबार बेलुका हावाहुरीसहित आएको पानीले घर भत्किंदा तुलसीपुर उपमहानगरपालिका१२ रजेना बस्ने ७० वर्षीय कुलबहादुर भनिने भगवान केसीको मृत्यु भएको हो। केसीको परिवारमा तीनजना रहेका थिए। तर हावाहुरीको समयमा घरमा वृद्ध दम्पति मात्र थिए। हावाहुरी सहित आएको पानीले घरको एक छेउ भत्किएपछि बाहिर भाग्ने क्रममा च्यापिएर केसीको मृत्यु भएको हो। उनकी श्रीमती भने सकुशल रहेको वडा नम्बर १२ का वडा अध्यक्ष खुसीराम चौधरीले जानकारी दिए ।
कोशीको नीति तथा कार्यक्रम स्वीकृत,"विराटनगर : कोशी प्रदेशको मन्त्रिपरिषद् बैठकले प्रदेश सरकारको आर्थिक वर्ष २०८१०८२ को वार्षिक नीति तथा कार्यक्रम स्वीकृत गरेको छ। प्रदेश सरकारले ल्याउन लागेको नीति तथा कार्यक्रमलाई स्वीकृत गर्ने निर्णय आइतबारको मन्त्रिपरिषद्ले गरेको हो। स्वीकृत भएको नीति तथा कार्यक्रम सोमबारको प्रदेशसभा बैठकमा प्रदेश प्रमुख पर्शुराम खापुङले प्रस्तुत गर्ने छन्। त्यसका लागि दिउँसो ४ बजे प्रदेशसभा बैठक बोलाइएको छ। प्रदेश सरकारका प्रवक्ता एवं आन्तरिक मामिला तथा कानुनमन्त्री लीलाबल्लभ अधिकारीले प्रदेशसभाको चालु अधिवेशनलाई सम्बोधन गर्न प्रदेश प्रमुखलाई अनुरोध गर्ने निर्णय बैठकमा भएको जानकारी दिए। उनका अनुसार प्रदेश प्रमुखले गर्ने सम्बोधनको व्यवस्था मिलाउन प्रदेशसभालाई अनुरोध गर्ने निर्णय समेत भएको छ। मन्त्रिपरिषद् बैठकले महालेखा परीक्षकको छैटौँ वार्षिक प्रतिवेदन २०८१ लाई प्रदेशसभामा पेस गर्ने स्वीकृति प्रदान गरेको छ। त्यस्तै, युवा तथा खेलकुदतर्फको प्रस्तावमा आधारित खेल पूर्वाधार निर्माण एवं स्तरोन्नति कार्यक्रम सञ्चालनका लागि स्थानीय तहमा वित्तीय हस्तान्तरण गर्ने निर्णय बैठकमा भएको मन्त्री अधिकारीले बताए। २०८० फागुन २३ गतेको मन्त्रिपरिषद् बैठकले खेल पूर्वाधार निर्माण तथा स्तरोन्नति कार्यक्रम सञ्चालनका लागि सहरी विकास तथा भवन कार्यालयलाई बजेट पठाउने निर्णय गरेको थियो। त्यसलाई संशोधन गर्दै आइतबारको मन्त्रिपरिषद् बैठकले स्थानीय तहलाई वित्तीय हस्तान्तरण गरी योजनाको कार्यान्वयन गर्ने व्यवस्था गरिएको जानकारी अधिकारीले दिए।"
अनुगमन टोली पुगेपछि व्यापारीहरू फरार,"वीरगन्ज : वीरगन्जमा आइतबार बजार अनुगमन समिति सुनचाँदी पसलहरूको अनुगमनका लागि पुग्दा अधिकांश पसलेहरू पसल नै बन्द गरेर हिँडेका छन्। अनुगमनका लागि पुग्नु अगावै अधिकांश सुनचाँदी पसलेहरू पसल नै बन्द गरेर हिँडेको अनुगमन टोलीमा संलग्न गुणस्तर तथा नापतौल कार्यालय वीरगन्जका कर्मचारी मनिष गुप्ताले बताए। गुणस्तर तथा नापतौल कार्यालय वीरगन्जका निरीक्षक रामप्रसाद लम्सालको नेतृत्वमा आइतबार सुनचाँदी पसलहरूको अनुगमन गर्न सरोकारवाला निकायका प्रतिनिधि संलग्न टोली खटिएको थियो। उक्त अनुगमन टोलीमा जिल्ला प्रशासन कार्यालय पर्सा, पर्सा ,वाणिज्य आपूर्ति तथा उपभोक्ता संरक्षण कार्यालय वीरगन्ज, जिल्ला प्रहरी कार्यालय पर्सा र उपभोक्ता हित संरक्षण मञ्च नेपाल पर्साका प्रतिनिधि सहभागी थिए। अनुगमन टोली आइतबार वीरगन्जको माईस्थान र मिनाबजार क्षेत्रमा रहेका सुनचाँदी पसलहरूको अनुगमनका लागि निस्किएको थियो। तर अनुगमनमा पुग्दा अधिकांश सुनचाँदी पसलेहरूले पसल नै बन्द गरेर हिँडेको र अनुगमनमा असहयोग गरेको अनुगमन टोलीमा संलग्न उपभोक्ता हित संरक्षण मञ्चका सचिव अजित भुजेलले पनि जानकारी दिए। अधिकांश पसलेहरूले पसल नै बन्द गरेर हिँडेकाले ६ वटा पसलमा भने अनुगमन गरिएको बताउँदै गुणस्तर तथा नापतौल कार्यालय वीरगन्जका कर्मचारी गुप्ताले बताए। अनुगमन गरिएका पसलहरूमा गुणस्तर तथा नापतौलमा कुनै त्रुटि फेला नपरे पनि पसलको नवीकरण भने नगरिएको भेटिएकाले तीन दिनभित्र नवीकरण गराउन निर्देशन दिइएको गुप्ताले जानकारी दिए। उनका अनुसार सुनचाँदी पसलेहरूले व्यापारिक नियमको पालना गरे नगरेको तौल र शुद्धताको मापन पालना भए नभएको तथा कर तिरे नतिरेको बारेमा अनुगमन गर्न टोली खटिएको थियो। व्यापारीलाई डर त्रास दिनका लागि नभई सुनचाँदी पसलहरूले मापदण्ड र नियमको पालना गरे नगरेको तथा ग्राहकहरू उनीहरूबाट ठगिँदै आएको अवस्था भए नभएका बारेमा अनुगमन गर्न खोजिएको उनले बताए।"
डिजे तेन्जिङले गरे सगरमाथा आरोहण,"काठमाडौं: नेपालका पहिलो मध्येका एक डिजे तेन्जिङ शेर्पाले मे २१ मा सगरमाथाको सफल आरोहण गरेर काठमाडौं फर्किएका छन्। उनले मे १७ मा ६ हजार ४०० मिटरको उचाइमा रहेको सगरमाथा क्याम्प २ मा डिजे पार्टी आयोजना गरेर सबैभन्दा उच्च उचाइमा भएको डिजे कन्सर्टका लागि गिनिज वल्र्ड रेकर्डको प्रयास गरे। मार्चको अन्त्यमा उनले स्टप ग्लोबल वार्मिङ, सेभ द हिमालय भन्ने नाराका साथ एभरेस्ट एक्सपेडिसन २०२४ घोषणा गरेका थिए। उनका अनुसार अभियानको उद्देश्य व्यक्तिगत उपलब्धि भन्दा पनि यसले पर्यटन प्रवर्द्धन गर्न र जलवायु परिवर्तनको असरबारे चेतना जगाउन पनि खोजिएको हो। नेपालका पहिलो डिजे भएकाले नेपालमा डिजे संस्कृतिको प्रवर्द्धन गर्नु मेरो पनि कर्तव्य हो, त्यसैले विश्व कीर्तिमान बनाउने प्रयास गरेको छु, उनले भने। यसअघि संस्कृति, पर्यटन तथा नागरिक उड्डयनमन्त्री हितबहादुर तामाङले डिजे तेन्जिङले यस अभियानमार्फत जनचेतना अभिवृद्धि गर्ने प्रयासको प्रशंसा गरेका थिए। मन्त्री तामाङले डिजे तेन्जिङलाई नेपालको राष्ट्रिय झण्डा दिएर उनको प्रयासमा सरकारको समर्थन जनाएका थिए। सोलुखुम्बुका बासिन्दा तेन्जिङले १२ वर्षदेखि सोलुखुम्बु क्षेत्रमा विशेषगरी अन्तर्राष्ट्रिय सगरमाथा दिवसमा सांगीतिक कार्यक्रम आयोजना गर्दै आएका छन्।"
कालीकोटका विद्यालयमा गत वर्ष हावाले उडाएको छाना अझै बनेनन्,"कालीकोट : जिल्लाका विभिन्न ठाउँमा रहेका विद्यालयहरूको छाना हावाहुरीले उडाउनु नौलो कुरा होइन। कालीकोटका धेरै बस्तीमा टिनले छाएका घरहरू छन्। ती घरहरूको छाना हावाहुरीले कहिल्यै उडाउँदैन। तर विद्यालयका छाना प्रत्येक वर्ष उडाइरहेको हुन्छ। सरकारले बजेट हाल्छ फेरि विद्यालयका छाना हावाले उडाउँछ। सार्वजनिक सम्पतिमाथि उपभोक्ता समितिले चरम लापरबाही गरेका कारण यस्तो अवस्था आएको शिक्षा समन्वय इकाई कालीकोटका प्रमुख प्रकाशचन्द्र धितालले बताए। उनले भने, शनिबार चलेको हावाहुरीले जिल्लाका ९ वटै स्थानीय तहमा रहेका धेरैजसो विद्यालयका छाना उडाएको छ। गएको वर्ष हावा हुरीले उडाएका कतिपय विद्यालयका छाना अझै बनाउन सकिएको छैन। फेरि यो वर्ष पनि हावा हुरीले विद्यालयका छाना उडाएको खबर आएको छ। यस्तै पलाँता गाउँपालिका५ मा रहेको कर्णाली मावि टिनको छाना उडाएको छ। शनिबार चलेको भीषण हावाहुरीले एक्कासि विद्यालयको छाना उडाएको हो। विद्यालयको छाना उडाउँदा विद्यार्थीलाई पठनपाठनमा बाधा पुग्नुका साथै गर्मी छल्न गाह्रो भएको छ। विद्यार्थीहरू चर्को घाममा बसेर अध्ययन गर्नुपर्ने अवस्था आएको विद्यालयका प्रधानाध्यापक बेचन बहादुर शाहीले बताए। उनले भने, विद्यालय बन्द भएको दिन चलेको हावाहुरीले विद्यालयको छाना मात्र उडायो। मानवीय क्षति भने भएन। अब विद्यार्थीहरूलाई चौरमा बसालेर पढाउनुपर्ने बाध्यता आएको छ। सम्बन्धित निकायको समयमै ध्यान गएको खण्डमा शिक्षक विद्यार्थीलाई सहज हुने थियो। शिक्षक मिमराज बिष्टले कालीकोटका विद्यालयहरूका छाना हावा चल्ने बित्तिकै उडाउने अवस्थामा रहेको बताए। उनले भने, प्रत्येक वर्ष कर्णाली मावि टिनको छाना मात्रै नभई पलाँता गाउँपालिकामा रहेका प्रायः विद्यालयका छाना हावाहुरीले उडाउने गर्छ। विद्यालय बनाउने उपभोक्ता समितिले जिम्मेवार भएर बनाउने भएको भए यस्तो अवस्था आउने थिएन। विद्यालय व्यवस्थापन समितिका अध्यक्ष नवराज बमले तत्काल सरोकारवाला निकायसँग पहल गरेर विद्यालयको छाना छाउने बताए।"
नगरप्रमुख विरुद्ध स्थानीयको नाराबाजी,"सिन्धुपाल्चोक : योजनाको उपभोक्ता समिति बनाउँदा आफ्नो पार्टीको कार्यकर्ता मात्रै समावेश गर्न खोजेको भन्दै सिन्धुपाल्चोकको चौतारा साँगाचोकगढी नगरपालिकाका नगरप्रमुख विरुद्ध स्थानीयले नाराबाजी गरेका छन्। आक्रोशित स्थानीयले नगरपालिकाको मुख्य भवनको मूलगेटमै निरंकुश मेयर मुर्दावाद भन्दै नगरप्रमुख कृष्णप्रसाद सापकोटा विरुद्ध नाराबाजी गरेका हुन्। चौतारा साँगाचोकगढी नगरपालिका वडा नम्बर ९ का लागि विनियोजित दलित बस्ती विकास शीर्षकको उपभोक्ता समिति बनाउँदा नगर प्रमुखले माओवादी पार्टीका कार्यकर्तालाई मात्रै समावेश गर्न खोजेका भन्दै स्थानीयले नगरपालिकामा पुगेर नाराबाजी गरेका हुन्। आठ लाख रुपैयाँको सो योजनामा अन्य दलका प्रतिनिधिले समेत समितिको जिम्मेवार पदमा रहन खोजेपछि विवाद उत्पन्न भएको थियो। सो वडामा वडाध्यक्ष पदमा नेपाली कांग्रेसबाट विजयी भएका विमल श्रेष्ठ छन् भने नगर प्रमुख नेकपा (माओवादी केन्द्र) का केन्द्रीय सदस्य समेत रहेका कृष्णप्रसाद छन्। आफूले सबै दलका प्रतिनिधिलाई समेटेर समिति बनाउन खोजेको भएपनि नगर प्रमुखको निर्देशनका कारण स्थानीय माओवादी कार्यकर्ताले अरू दलका व्यक्तिलाई समितिमा बस्नबाट रोक्न खोजेको वडाध्यक्ष श्रेष्ठले बताए। पाँच पटकसम्म बस्तीमै पुगेर समिति गठन गर्न खोज्दा पनि सहमति हुन नसकेपछि स्थानीय आक्रोशित भएको उनले बताए। नगर प्रमुखले वडाको योजना कार्यान्वयनमा हस्तक्षेप गरेको भन्दै नगरपालिका भित्रका चार वडाध्यक्षहरूले स्थानीयको मागप्रति ऐक्यबद्धता जनाउँदै माग सुनुवाइ गर्न दबाब दिएका छन्। वडा नम्बर २ का वडाध्यक्ष सुदीप श्रेष्ठ, वडा नम्बर ५ का वडाध्यक्ष शिव श्रेष्ठ, वडा नम्बर ९ का अध्यक्ष विमल श्रेष्ठ, वडा नम्बर १४ का वडाध्यक्ष उद्धव नेपाल लगायत विभिन्न दलका प्रतिनिधिहरूद्वारा हस्ताक्षरित विज्ञप्ति जारी गर्दै विरोध जनाएका हुन्। विज्ञप्तिमा उनीहरूले भनेका छन्, केही योजनाहरू नगरप्रमुखको रोहवरमा उपभोक्ता समिति गठन गरी योजना सम्झौता र भुक्तानीसमेत भएकोले स्थानीयले गरेको विरोधमा ऐक्यबद्धता जनाउँदै संयुक्त रुपमा विरोध जनाउँदछौं। उपभोक्ता समिति गठन तथा योजनाको रकम भुक्तानी प्रक्रियामा वडाध्यक्षको प्रत्यक्ष संलग्नता हुने गरेको भएपनि वडा नम्बर २ मा भने नगर प्रमुखकै रोहवरमा मात्रै सो कार्य गर्ने गरेको वडा नं २ का वडाध्यक्ष सुदिप श्रेष्ठले बताए। नगर प्रमुखले वडाध्यक्षको अधिकार क्षेत्रमा हस्तक्षेप गरेकाले नागरिकता सिफारिसमा समेत नगर प्रमुखले नै हस्ताक्षर गर्न वडाध्यक्ष श्रेष्ठले चुनौती दिए। स्थानीयहरूको नाराबाजीकै बीच नगर प्रमुखको कार्यकक्षमा भएको छलफलमा नगर प्रमुख सापकोटाले आफू जहिल्यै पनि सहमतिको पक्षमा रहेकोले सहमतिकै आधारमा उपभोक्ता समिति बनाउन पहल गर्न वडाध्यक्ष श्रेष्ठलाई निर्देशन दिए। सबै प्रमुख दलका प्रतिनिधिलाई समितिको मुख्य पदहरूमा सहभागी गराऔं, नगर प्रमुख सापकोटाले भनेबरु बैंक खातामा पनि फरक फरक दलकै व्यक्तिको हस्ताक्षर चल्ने गरि निर्णय गरौं। नगर प्रमुख सापकोटाको राय पछि सहमत हुँदै वडाध्यक्षहरू छिट्टै नयाँ उपभोक्ता समिति निर्माण गर्ने सहमतिका साथ बैठकबाट बाहिरिएका थिए। सो स्थानमा अघिल्लो वर्ष एउटा खानेपानी आयोजनाको उपभोक्ता समिति गठन गर्दा समेत विवाद भएको थियो। उपभोक्ता नै नभएका व्यक्तिलाई समितिमा राख्न नगर प्रमुख सापकोटाले दवाव दिएका थिए। सो खानेपानी आयोजनाको उपभोक्तामा माओवादी कार्यकर्ता भएको एउटा पनि परिवार नहुँदा समेत प्रमुख पदमा माओवादी नै राख्न नगर प्रमुखले दवाव दिएकोमा त्यसलाई अटेर गरि उपभोक्ता मात्रै राखि समिति बनाएकोले त्यसैको बदला स्वरूप यो समितिमा अन्य दलका कार्यकर्तालाई पेल्न खोजेको स्थानीयको आरोप छ।"
राष्ट्रिय विभूति पासाङ ल्हामु शेर्पाको स्मृति ग्यालरी स्थापना,सोलुखुम्बु : राष्ट्रिय विभूति एवं पहिलो नेपाली महिला सगरमाथा आरोही पासाङ ल्हामु शेर्पाको स्मृति ग्यालरीको स्थापना स्थापना भएको छ। उनको जीवनकालका काम र उपलब्धिलाई स्मरण गर्ने लक्ष्यले खुम्बु पासाङल्हामु गाउँपालिका२ लुक्लामा ग्यालरीको स्थापना भएको हो। पासाङ ल्हामु पर्वतारोहण प्रतिष्ठानको अगुवाईमा निर्माण गरिएको उक्त ग्यालरीको आइतबार उद्घाटन गरिएको छ। लामा विधिबाट पूजापाठ गरी खुम्बु पासाङल्हामु गाउँपालिका४ का वडाध्यक्ष लक्ष्मण अधिकारीले रिवन काटेर ग्यालरीको उद्घाटन गरेको प्रतिष्ठानका महासचिव छेटु शेर्पाले जानकारी दिए। ग्यालरीमा राष्ट्रिय विभूति शेर्पाको सन् १९६१ देखि सन् १९९३ सम्मको जीवनकालको गतिविधिसँगै विभिन्न हिमाल आरोहणको इतिहासलाई समेटिएको छ। उनले गरेको लैङ्गिक समानता र नेतृत्वको भावलाई सरकारले गरेको सम्मान र उपलब्धिहरूसमेत ग्यालरीमा समावेश गरिएको महासचिव शेर्पाले जानकारी दिए। उनको जन्मस्थल रहेको गाउँपालिका खुम्बुमा भविश्यमा पासाङ ल्हामु म्युजियमको स्थापना गर्ने लक्ष्यसहित उक्त कार्यका लागि सुरुवाती चरणको कामका लागि ग्यालरीको स्थापना गरिएको प्रतिष्ठानले जनाएको छ। उद्घाटनकै दिन स्वदेशी तथा विदेशी गरी पाँच सय बढी पर्यटकहरूले ग्यालरीको अवलोकन गरेको प्रतिष्ठानले जनाएको छ। प्रतिष्ठानले लुक्लासँगै पोखरामा रहेको अन्तर्राष्ट्रिय पर्वतीय म्युजियममा पनि पासाङ ल्हामुको ग्यालरी स्थापना गर्ने तयारी गरेको जनाएको छ। शेर्पाले सन् १९९३ अप्रिल २२ का दिन पहिलो पटक नेपाली महिलाको तर्फबाट सगरमाथाको आरोहण गरेकी थिइन्। ग्यालरीमा राष्ट्रिय विभूति शेर्पाको सम्पूर्ण जानकारीसँगै सगरमाथा आरोही नेपाली महिलाहरू र प्रख्यात महिला आरोहीहरूको जानकारीसमेत समावेश गरिएको छ। हालसम्म ६१ जना नेपाली महिलाले सगरमाथाको आरोहण गरिसकेका छन्। पासाङ ल्हामु पर्वतारोहण प्रतिष्ठानले नेपालमै पहिलो पटक इन्डोर वाल क्याइम्विङ सेन्टर स्थापना गरी पर्वतारोहण क्षेत्रको प्रवर्द्धन र लुक्लामा पासाङ ल्हामु निकोल निकी अस्पताल स्थापना गरी सेवामुलक कार्य गर्दै आएको छ। यता महिला पर्वतारोहीहरूका लागि जीविकोपार्जन सम्बन्धि तालिम तथा क्षमता अभिवृद्धि र हिमाली क्षेत्रका महिला तथा बालबालिकाका लागि शिक्षा स्वास्थ्यको क्षेत्रमा सेवामुलक कार्य गर्दै आएको छ।
काठमाडौंमा 'लापता' नेताहरू खोज्दै मधेसका काकाकुल जनता (फोटो फिचर),"काठमाडौं : पानीको माग गर्दै मधेसबाट हिँडेर काठमाडौं आएका पीडितहरूले मुखमा टेप टाँसेर प्रधानमन्त्रीलगायत शीर्ष नेताहरूको खोजी गरेका छन्। आफ्नो माग बेवास्ता गरेको भन्दै उनीहरूले नेताहरूको पोस्टर टाँसेर विरोध प्रदर्शन गरेका हुन्। माइतीघरदेखि नयाँ बानेश्वरसम्म गरिएको प्रदर्शमा उनीहरूले नेताहरूको खोजी गरेका हुन्। लापता, लापता, लपाता भन्दै उनीहरूले प्रधानमन्त्री, मन्त्री र पार्टीका नेताहरूको तस्बिर प्लेकार्डमा टाँसेका हुन्। ३६ दिनदेखि आन्दोलित मधेसबासीको माग पूरा गर्न सरोकारवलाहरू अनइच्छुक देखिएको चुरे तथा वनजंगल संरक्षण अभियानका संयोजक सुनिल यादवले बताए। चुरे दोहनले मुहान सुकेर पानीको हाहाकार भएपछि मधेसबासीहरू २५ दिन पैदल हिँडेर समस्या सुनाउन काठमाडौंको माइतीघर आएका हुन्। धर्ना बसेको ११औं दिन बिते पनि सरकारले बेवास्ता गरिरहेको आन्दोलनमा सहभागी शान्ति देवीले बताइन्। उनीहरूले मधेसलाई सुखाग्रस्त क्षेत्र घोषणँ गरी सम्पूर्ण नदीहरूको मुहान रिचार्ज गर्न माग गर्दै आएका छन्। त्यतिमात्र नभएर चुरे क्षेत्रमा भइरहेको दोहन रोक्नुपर्ने र अतिक्रमित जग्गा वन क्षेत्रमा फर्काउनुपर्ने उनीहरूको माग छ।"
सहकारी ठगी प्रकरण : ६ वटा मोबाइलका सीम बोक्थे सीबी लामा,"काठमाडौं : प्रहरीले सहकारी ठगी प्रकरणमा प्रकाउ गरेका चन्द्रबहादुर तामाङ (सीबी लामा)लाई सार्वजनिक गरेको छ। प्रहरीको काठमाडौं अपराध अनुसन्धान कार्यालयले आइतबार पत्रकार सम्मेलन गर्दै पशुपति सेभिङ एण्ड क्रेडिट कोअपरेटिभमा बचतकर्ताको डेड अर्बभन्दा बढी रुपैयाँ ठगी गरेको आरोपमा पक्राउ परेका लामालाई सार्वजनिक गरेको हो। काठमाडौं उपत्यका अपराध अनुसन्धान कार्यालयका प्रमुख प्रहरी वरिष्ठ उपरीक्षक सानुराम भट्टराईले लामामाथि कान्तिपुर सेभिङ एण्ड क्रेडिट कोअपरेटिभका ८५२ जना र पशुपति सेभिङ एण्ड क्रेडिट कोअपरेटिभविरुद्धमा ५४ जनाको निवेदन परेको जानकारी दिए। प्रहरी वृत्त नयाँ बानेश्वरमा मुद्दा दर्ता भई दुईतीन महिनादेखि नै फरार रहेको अवस्थामा लामालाई जेठ १८ गते चितवनबाट पक्राउ गरिएको उनले बताए। प्रहरीले सार्वजनिक गर्ने क्रममा पक्राउ परेका लामाले आफूमाथि झुठो आरोप लगाइएको भन्दै अदालतले न्याय दिने दाबी गरे। पक्राउ परेका लामाका साथबाट प्रहरीले सामसुङ कम्पनीको दुई थान मोबाइल, नोकियाको एक थान मोबाइल र ६ वटा सीम बरामद गरेको जनाएको छ । २०५५ देखि ७६ सालसम्म कान्तिपुर सहकारीको अध्यक्ष रहेका लामा एउटै व्यक्ति दुई संस्थाको अध्यक्ष हुन नपाउने नियम लगाएपछि राजीनामा दिएको प्रहरीले जनाएको छ। उनको विभिन्न प्रहरी इकाइहरुमा गरि अन्य चार वटा बैंकिङ कसुरको मुद्दा चलेको र तीन वटा मुद्दामा फरार रहेको पाइएको समेत प्रहरीले जनाएको छ।"
"ट्रयाक्टर दुर्घटना हुँदा दुई जनाको मृत्यु, २० घाइते","राजविराज : कञ्चनपुर हुलाकी सडक खण्डअन्तर्गत सप्तरीको कञ्चनरुप नगरपालिका३ सुब्बाटोलमा शनिबार मध्यराति ट्रयाक्टर दुर्घटना हुँदा २ जनाको मृत्यु भएको छ। २० जना घाइते भएका छन्। स १ त ६२९५ नम्बरको ट्रयाक्टर दुर्घटनामा परी मृत्यु हुनेमा सिरहाको लहान नगरपालिका१९ का ३२ वर्षीय मोहम्मद इर्शाद र सप्तरीको कञ्चनरुप नगरपालिका७ का २१ वर्षीय सुशील राम भनिने खगेन्द्र कुमार राम रहेको जिल्ला प्रहरी कार्यालय सप्तरीले जनाएको छ। दुर्घटनामा २० जना घाइते भएको सप्तरी प्रहरीले जनाएको छ। घाइते हुनेमा सप्तरीको कञ्चनरुप नगरपालिका७ का गणेश कुमार साह, सोही ठाउँका ३० वर्षीय प्रेम सरदार, ३० वर्षीय अर्जुन राम, ३० वर्षीय गणेश राम, ३० वर्षीय दिनेश राम, ३१ वर्षीय अजय राम, २६ वर्षीय अरुण राम, २६ वर्षीय दिनेश कुमार राम, ३० वर्षीय रमेश राम, ३० वर्षीय धिरेन सरदार रहेका छन्। यसैगरी कञ्चनरुप नगरपालिका१२ का २१ वर्षीया हजरा खातुन, २७ वर्षीय आनन्द सदा, ३२ वर्षीय मोहम्मद नौसाद मियाँ, २७ वर्षीय मोहम्मद अकबर मियाँ, २७ वर्षीया मुनी खातुन, २८ वर्षीय मोहम्मद मुकिम, १२ वर्षीय नासिन अलि, सिरहाको लहान नगरपालिका२ का ३५ वर्षीय विक्रम सिंह, भारत घर भएका २५ वर्षीय विकास कुमार पासवान, २२ वर्षीय राजेश कुमार राम र वर्षीय सुरज कुमार रहेका छन्। घाइतेमध्ये १४ जनाको विराटनगरस्थित गोल्डेन सिटी अस्पताल र अन्यको कञ्चनरूप नगरपालिका१२ स्थित धर्मेश्वर अस्पतालमा उपचार भइरहेको छ। घाइते मध्ये केहीको अवस्था गम्भीर रहेको प्रहरीले जनाएको छ।"

शीर्षक,विवरण
बेथितिको चाङ बोकेर आउँछ बजेट,"बुटवल : संघीय सरकार र प्रदेश सरकारहरूले ल्याएको बजेटप्रति यसपालि पनि नागरिकदेखि नेतासम्म सन्तुष्टि देखिएनन्। संघीय सरकारले ल्याएको बजेटप्रति असन्तुष्टि जनाउँदै राप्रपाका सांसद राजेन्द्र लिङ्देनले भौतिक पूर्वाधार तथा यातायात मन्त्रालयको बजेट पुस्तिकालाई सदनमै च्याते। सधैंझैं यसपालिको बजेट पनि सडकदेखि सदनसम्म आलोचित भयो। जसको हात, उसकै जगनान्थ प्रवृत्तिले यो वर्षको बजेटमा पनि प्रश्रय पायो। सत्तापक्षकै सांसदहरूको विरोध संघ सरकारले ल्याएको बजेटप्रति सत्तापक्ष एमालेकै सांसदहरूले खुलेरै विरोध गरिरहेका छन्। बजेट ल्याउनुपूर्व मन्त्रीहरूलाई सांसदहरूले लिखित रूपमा बुझाएको विकासका माग, भेटघाट र आग्रहलाई पूरै बेवास्ता गरिएको एमाले प्यूठानका सांसद सूर्य थापाले बताए। नेकपा एमालेका पोलिटब्युरो सदस्यसमेत रहेका थापाले भौतिक पूर्वाधार तथा यातायात मन्त्री एमालेका रघुवीर महासेठको संसद्को रोस्टममै पुगेर विरोध जनाएका छन्। भौतिक पूर्वाधार विकासमा महत्त्वपूर्ण मन्त्रालय सम्हालेका मन्त्री रघुवीर महासेठले आफ्नो पदको दुरुपयोग गर्नुभयो, थापाले भने, सत्तापक्षको सांसदको हैसियतले मैले उहाँको प्रशंसा गर्ने खालको बजेट आउनुपथ्र्यो। तर, सडकदेखि सदनसम्म किन विरोध गर्नुपर्यो ? यो सबैले सजिलै बुझ्ने कुरा हो। बजेट जनताको आवश्यकता र चाहनाअनुसार छैन। मन्त्री महासेठले आफ्नो निर्वाचन क्षेत्र धनुषा ३ र श्रीमती जुलीकुमारी महतो (महासेठ) को निर्वाचन क्षेत्र धनुषा ४ मा गरी कुल १० अर्ब बढी बजेट विनियोजन गरेका छन्। यतिमात्र होइन महासेठका जेठान दाइ वीरेन्द्रप्रसाद महतोको निर्वाचन क्षेत्र सिरहा ४ मा समेत दुई अर्ब बजेट विनियोजन गरेको सांसद थापाले बताए। महासेठ यसअघि पनि भौतिक पूर्वाधार मन्त्री थिए। अर्थमन्त्री पुनको जिल्लामा १० अर्ब, प्यूठानमा १ करोड नेकपा (माओवादी) केन्द्रका उपमहासचिव एवं अर्थमन्त्री वर्षमान पुनको जिल्ला हो, रोल्पा। रोल्पा प्यूठानको बाटो हुँदै जानुपर्छ। तर, आफू हिँड्ने बाटोलाई समेत कुल्चेर अर्थमन्त्री पुनले बजेटमा प्यूठानीलाई बेवास्ता गरेको सांसद थापाले आरोप लगाए। भालुवाङ प्यूठान सडकलाई बहुवर्षीय योजनामा राखेर चार वर्षमा ६४ करोड भए दुई लेनको सडक बन्थ्यो, थापाले भने, आगामी आर्थिक वर्षमा १६ देखि २० करोड विनियोजन गर्न भनेका थियौं, एक करोडमात्र छुट्ट्याइएको छ। त्यो पनि पुरानै बहुवर्षीय योजनाअन्तर्गतको हो। तर, अर्थमन्त्री पुनले आफ्नो गृह जिल्ला रोल्पामा सहिदमार्ग, मदन भण्डारी राजमार्गलगायतमा गरी कुल १० अर्ब बजेट विनियोजन गरेका छन्। दाङको भालुवाङप्यूठान सडक हुँदै पवित्र धार्मिक एवं पर्यटकीय तीर्थस्थल स्वर्गद्वारीका लागि बर्सेनि लाखौँ पर्यटकहरू पुग्ने गर्छन्। साँघुरो सडक र छिनछिनका घुम्तीले यो सडक हुँदै पुग्ने पर्यटकहरूलाई सास्ती हुने गरेको छ। जब लिङ्देनले बजेट पुस्तिका च्याते राप्रपाका अध्यक्ष एवं झापा निर्वाचन क्षेत्र नम्बर ३ का संघीय सांसद राजेन्द्र लिङ्देनले बजेटप्रति असन्तुष्टि जनाउँदै संसद्को रोस्टममै पुगेर बजेट पुुस्तिका च्यातेको घटना भाइरल भएको छ। चार वटा निर्वाचन क्षेत्रमा बाहेक अरू जिल्लामा गरिएको बजेटमा पक्षपात गरिएको उनको आरोप छ। बजेट पुस्तिका च्यात्दै उनले आक्रोशपूर्ण रूपमा भने, लाज र घिन नराखी राज्यको स्रोतमाथि मनपरी गरिएको छ। सामान्यतया म आफूले आफैंलाई हेर्दाखेरी कम आक्रोश पोख्ने, कम रिसाउने मान्छे हो। रिस पनि उठ्छ। कहिलेकाहीँ रिस पनि पोखिन्छ। तर एकछिन पछि सेलाउने, मन बुझाउने खालको मान्छेको रूपमा मैले आफूलाई ठान्छु। तर जब यो भौतिक पूर्वाधार तथा यातायात मन्त्रालयको पुस्तिका हातमा पर्यो, त्यो दिनदेखि म यसरी तातिएको छु कि, यो यसरी च्यातेर, यसरी हुर्याउने मन छ। तर, यो संसदीय मर्यादा विपरीत हुन्छ भनेर कहाँ हुर्याउनुपर्ने त्यहाँ नहुर्याएर यहाँ राख्छु। यो मेरो मात्रै मनको कुरा होइन। बजेट पुस्तिकामा जिल्लाको नाम छाप्दा धेरै देखिन्छ भनेर जिल्लाको समेत नाम नराखी योजना राखिएको लिङ्देनले बताए। संघीयता हुनुपूर्व चरणबद्ध प्रक्रिया पार गरेर मात्र जनताका आवश्यकतामा केन्द्रित रहेर बजेट विनियोजन हुने गरेको लिङ्देनले सुनाए। त्यतिबेला बस्ती तहबाट वडा, वडाबाट गाविस, गाविसबाट इलाका हुँदै ८९ चरण पार गरेपछि मात्र योजना छनोट हुन्थ्यो, लिङ्देनले भने, अहिले त बजेट मन्त्रीको मुखबाट, गोजीबाट निस्कने चिर्कटोबाट आउँछ। भौतिक पूर्वाधार मन्त्री धनुषाको हो कि ? नेपालको ? जुम्लाका सांसद ज्ञानेन्द्र शाहीले जुम्लासहित सिंगो कर्णालीलाई बजेट विनियोजनमा अपमान गरेको बताएका छन्। उनले धनुषा र झापा जिल्लामा मात्र कुल १५ अर्ब ४७ करोड ४९ लाख रुपैयाँ बजेट विनियोजन गर्दा १० जिल्ला मिलेर बनेको सिंगो कर्णाली प्रदेशमा ७ अर्ब २६ करोड ४८ लाख १४ हजार रुपैयाँँ मात्र बजेट विनियोजन गरेको तथ्यांक सुनाए। १ सय ५० अर्ब ५३ करोड आकारको बजेट विनियोजन गर्दा धनुषा र झापामा १० दशमलव २८ प्रतिशत र सिंगो कर्णाली प्रदेशमा ४ दशमलव ८९ प्रतिशत मात्र बजेट विनियोजन गरेर घोर अपमान गरेकोप्रति उनले आक्रोश पोखे। भौतिक पूर्वाधार मन्त्री धनुषाको हो कि ? नेपालको ?, संसद्मा प्रश्न गर्दै शाहीले भने, कर्णालीलाई गरेको यो अपमान सैह्य छैन। बजेटमा यसरी विभेद गर्न पाइँदैन। प्रदेशको पनि उस्तै हालत लुम्बिनी प्रदेश सरकारले ल्याएको बजेटमा पनि बेथितिले यसपालि निरन्तरता पाएको छ। मन्त्रीको जिल्ला र उनीहरूको निकटका निजी कम्पनीहरूलाई बजेट विनियोजन गरिएको पाइएको छ। विभिन्न जातजातिहरूको कुलघर निर्माणका लागि समेत प्रदेश सरकारले बजेट विनियोजन गरेको छ। विगत पाँच वर्षदेखि प्रदेश सरकारले निजी क्षेत्रबाट सञ्चालन गरिएका सञ्चार माध्यमहरूलाई समेत बजेट विनियोजन गरेर विद्यमान सार्वजनिक खरिद ऐन, नियमावलीको खिल्ली उडाइरहेको छ। व्यक्तिगत पहुँच र प्रभावको आधारमा लुम्बिनी प्रदेशको बजेट विनियोजन गरिएको भन्दै प्रकाशन तथा प्रसारण संघ लुम्बिनी प्रदेशले विरोध जनाएको छ। सञ्चारमाध्यमको घर निर्माण, उपकरण खरिदजस्ता शीर्षकमा प्रदेशले निजी सञ्चारमाध्यमलाई बजेट विनियोजन गरेको हो। आफ्ना नजिक र गोजीका मिडियाहरूलाई बिना आधार जनताको करबाट उठेको रकम मनलाग्दी विनियोजन गरिनु नीतिगत भ्रष्टाचार हो, संघका अध्यक्ष नवराज कुँवर र सचिव माधव नेपालद्वारा हस्ताक्षरित विज्ञप्तिमा भनिएको छ, सरकारको नियति र चरित्रमा प्रशस्त शंका गर्ने आधार बनेको छ। विभेदकारी सञ्चार क्षेत्रको बजेट खारेज नगरे आन्दोलनमा जानुको विकल्प छैन। प्रदेश सरकारको सञ्चार बजेटको बेथितिको विरुद्धमा एलायन्स फर कम्युनिटी मिडिया, एनटीबीए लुम्बिनी प्रदेश, बान र अकोराव लुम्बिनी प्रदेशले पनि संयुक्त विज्ञप्ति जारी गर्दै विरोध जनाएका छन्। आफूहरूले संस्थागत रूपमा मन्त्री र मन्त्रालयलाई दिएको सुझावहरूलाई रद्दीको टोकरीमा फालेर प्रदेश सरकारले सञ्चार क्षेत्रको अस्तित्व समाप्त गर्ने योजनामा लागेको उनीहरूको विज्ञप्तिमा उल्लेख छ। लुम्बिनी प्रदेशका पूर्वमुख्यमन्त्री कुलबहादुर केसी (सोनाम), डिल्लीबहादुर चौधरी र वर्तमान मुख्यमन्त्री जोखबहादुर महराको कार्यकालमा समेत निजी कम्पनीका सञ्चारमाध्यमहरूलाई बजेट विनियोजन हुँदै आएको छ। प्रदेशमा अहिले सञ्चार क्षेत्र हेर्ने गरी आन्तरिक मामिला तथा कानुन मन्त्रालय छ। मन्त्री गुल्मीका दिनेश पन्थी छन्। असार १० मा स्थानीय तहको बजेटदेशभरका ७ सय ५३ वटै स्थानीय तहले असार १० गते बजेट ल्याउँदै छन्। जेठ १५ संघ, जेठ ३० प्रदेश र असार १० गते स्थानीय तहले बजेट ल्याउनैपर्ने संवैधानिक व्यवस्था हो। सोहीअनुसार देशभरका स्थानीय तह योजना र बजेट तर्जुमा गर्न व्यस्त छन्। वडास्तरमा योजना तर्जुमा गर्दा सहभागी भएका प्यूठानको सरुमारानी गाउँपालिका४ का स्थानीय। तस्बिर : केशरराज क्षेत्री चालु आर्थिक वर्षमा सञ्चालन भएका योजनाहरूको अन्तिम कार्यसम्पादन र नयाँ बजेट बनाउन जनप्रतिनिधि र कर्मचारीहरूलाई भ्याइँनभ्याइ छ। तर, प्रदेश र संघीय सरकारजस्तै बजेट विनियोजन गर्ने सन्दर्भमा स्थानीय तह नचुक्न सरोकारवालाहरूले सुझाव दिएका छन्। बजेट ल्याउँदा न छलफल, न प्रक्षेपणअधिकांश गाउँपालिका र वडाहरूले बजेट ल्याउँदा बस्ती स्तरमा छलफल नै गर्दैनन्। वडाध्यक्ष, सदस्य र कर्मचारीहरूले आफ्नै मनोमानी ढंगले बजेट विनियोजन गर्ने गरेको देखिन्छ। यसले अपेक्षाकृत प्रतिफल दिन सकिरहेको छैन। संघ र प्रदेश सरकारले विनियोजन गरेको बजेटको आधारमा स्थानीय तहले आफ्नो बजेट ल्याउने गरेका छन्। तर, संघ र प्रदेश सरकारले विनियोजन गरेको बजेट ढिलागरी देखिने हुँदा स्थानीय तहको बजेट निर्माण गर्न समस्या हुने गरेको कर्मचारी र जनप्रतिनिधिहरूको गुनासो छ। डुप्लिकेसन नहुने गरी बजेट बनाउन संघ र प्रदेशको बजेट प्रणालीमा देखिनुपर्छ, विजयनगर गाउँपालिका कपिलवस्तुका प्रमुख प्रशासकीय अधिकृत शोभाराम रिजालले भने, माथिबाटै विनियोजित योजनामा गाउँपालिकाले दोहोरिने गरी बजेट विनियोजन गर्दा प्रभावकारी हुँदैनन्। रिजालले देशका सबै पालिकाहरूमा योजना तर्जुमा र बजेट विनियोजनको क्षेत्र हेर्नेगरी योजना, बजेट तथा नीति अनुसन्धान महाशाखा स्थापना गर्नुपर्ने जरुरत देखिएको उनले उल्लेख गरे। उनले बजेट बनाउने क्यालेन्डरअनुसार काम गर्न स्थानीय तहमा जटिलता देखिएको समेत अनुभव सुनाए। बजेटका चरणबद्ध प्रक्रियाको बेवास्ताजिल्ला विकास समिति प्यूठानका पूर्वसभापति कर्णध्वज केसीले योजना छनोट र बजेट विनियोजन गर्ने चरणबद्ध प्रक्रियामा अहिलेका जनप्रतिनिधिहरूले पूरै बेवास्ता गरिरहेको प्रतिक्रिया दिए। साबिक गाविस र जिविस हुँदा बस्ती, वडा, इलाका हुँदै जिल्ला र केन्द्रसम्म योजनाका चरणहरू पार गरेर बजेट विनियोजन हुन्थ्यो, विगतको अनुभव सुनाउँदै केसीले भने, प्रक्रिया त अहिले पनि त्यस्तै छ। तर, जनप्रतिनिधिहरूले त्यो प्रक्रियाको बेवास्ता गरेका छन्। उनले गाउँगाउँमा बनेका स्थानीय तहहरूमा भ्रष्टाचार मौलाउँदै गइरहेको समेत सुनाए। केन्द्र सरकारको पनि हालत उही छ, केसी भन्छन्, संघ सरकारले एक लाखको योजना विनियोजन गर्छ। कुन सरकारले कस्तो योजना सञ्चालन गर्ने भन्ने पनि भएन। यस्तो बेथितिले कसरी सुशासन हुन्छ ? जनतामुखीभन्दा पनि व्यक्तिमुखी योजनाहरूले प्रश्रय पाइरहेको केसीको तर्क छ। जनप्रतिनिधिहरू विकास निर्माणमा विज्ञ नहुने भन्दै केसीले विषय विशेषज्ञहरूको टोलीमार्फत आफ्नो गाउँ ठाउँमा कस्तो विकास गर्ने भन्ने बारेमा विकासको डीपीआर बनाउनसमेत सुझाव दिए। कुन ठाउँमा कस्तो विकास आवश्यकता छ भन्ने बारेमा विस्तृत योजनासहितको डीपीआर बनाउनुपर्छ, केसीले भने, त्यसैको आधारमा वार्षिक नीति, कार्यक्रम र बजेट केन्द्रित हुनुपर्छ। त्यो डीपीआर अनुसार नयाँ आउने जनप्रतिनिधिले निरन्तरता दिन सकुन्। अल्पकालीन, मध्यकालीन र दीर्घकालीन योजनाको रूपमा बजेटलाई केन्द्रित गर्नुपर्ने केसीको सुझाव छ। जनसहभागिता बिना सरकारले गर्ने कुनै पनि विकासका योजनाहरू दिगो नहुने बताउँदै त्यसतर्फ स्थानीय सरकारको विशेष चासो हुनुपर्नेमा जोड दिए। उपभोक्ता समिति नाम मात्रैका भएको र घुमाउरो पारामा ठेकेदारकै हातमा योजना पर्ने गरेको उनी बताउँछन्। स्थानीय तहमा मौलाउँदो भ्रष्टाचारलाई रोक्नका लागि सबै पालिकाहरूमा शक्तिशाली विशेष भ्रष्टाचार निवारण समिति गठन गर्नुपर्ने उनको सुझाव छ। समितिमा पूर्वप्रशासकहरू, कानुन व्यवसायी, सुरक्षाकर्मीलगायतको सहभागिता हुनुपर्ने उनको भनाइ छ। बजेट विनियोजनमा अनुशासन देखिएन संविधान तथा प्रशासनविद् काशीराज दाहालले नेताहरूको खल्ती र बिचौलियाको प्रभावमा ल्याइने बजेटले संयुक्त राष्ट्रसंघले लिएको दिगो विकासको लक्ष्य पूरा गर्न समस्या पर्ने औंल्याएका छन्। दिगो विकासको लक्ष्यले विभिन्न १७ वटा क्षेत्रलाई निर्धारण गरेर बजेट तर्जुमा गर्नुपर्ने भए पनि त्यसअनुसार काम नभएको उनको भनाइ छ। सन् २०३० सम्ममा दिगो विकासको लक्ष्य पूरा गर्ने भनिएको छ। त्यसमा नेपालले यो लक्ष्य पूरा गर्छौं भनेर हस्ताक्षर गरेको छ, दाहालले भने, तर लक्ष्य पूरा गर्ने बाटोमा नेपाल देखिँदैन। उनले सामाजिक विकास, संस्थागत सुशासन, समस्याको पहिचान, विद्यमान ऐन, नियम, कानुनको पालना, बजेटको सुनिश्चितता गरेर मात्र योजना र बजेट विनियोजन गर्नुपर्ने सुझाव दिए। तीन तहको सरकारबीच प्रभावकारी समन्वय भएको देखिँदैन, दाहाल भन्छन्, संघ सरकारले सानातिना योजनाहरूमा बजेट विनियोजन गर्छ। तीनै योजना स्थानीय तहमा गएर कार्यान्वयन हुन्छन् तर स्थानीयसँग समन्वय हुँदैन्। व्यक्तिगत प्रभाव र पहुँचका आधारमा बजेट विनियोजन गर्दा दिगो विकासको लक्ष्यमा बाधा पुग्ने गरेको उल्लेख गरे। उनले समन्वय नहुँदा योजनाहरूमा दोहोरोपनासमेत देखिएको बताए। विगतदेखि हुँदै आएको संस्कार अझै रोकिएन्, उनी भन्छन्, बजेट विनियोजनमा हुने बेथितिको निरन्तरताको क्रमभंगता हुनै सकेको छैन। यसमा सुधार आवश्यकता छ। काशीराज दाहालसंविधान तथा प्रशासनविद् नेताहरूको खल्ती र बिचौलियाको प्रभावमा ल्याइने बजेटले संयुक्त राष्ट्रसंघले लिएको दिगो विकासको लक्ष्य पूरा हुन सक्दैन। दिगो विकासको लक्ष्यले विभिन्न १७ वटा क्षेत्रलाई निर्धारण गरेर बजेट तर्जुमा गर्नुपर्ने भए पनि त्यसअनुसार काम भएको छैन। सामाजिक विकास, संस्थागत सुशासन, समस्याको पहिचान, विद्यमान ऐन, नियम, कानुनको पालना, बजेटको सुनिश्चितता गरेर मात्र योजना र बजेट विनियोजन गर्नुपर्छ। तीन तहका सरकारबीच प्रभावकारी समन्वय पनि छैन। संघ सरकारले सानातिना योजनाहरूमा बजेट विनियोजन गर्छ। तीनै योजना स्थानीय तहमा गएर कार्यान्वयन हुन्छन् तर स्थानीयसँग समन्वय हुँदैन। व्यक्तिगत प्रभाव र पहुँचका आधारमा बजेट विनियोजन गर्दा दिगो विकासको लक्ष्यमा बाधा पुग्छ। सूर्य थापाप्रतिनिधिसभा सदस्य, प्यूठान भौतिक पूर्वाधार विकासमा महत्त्वपूर्ण मन्त्रालय सम्हालेका मन्त्री रघुवीर महासेठले आफ्नो पदको दुरुपयोग गर्नुभयो। सत्तापक्षको सांसदको हैसियतले मैले उहाँको प्रशंसा गर्ने खालको बजेट आउनुपथ्र्यो। तर, सडकदेखि सदनसम्म किन विरोध गर्नुपर्यो ? यो सबैले सजिलै बुझ्ने कुरा हो। बजेट जनताको आवश्यकता र चाहनाअनुसार छैन। मन्त्री महासेठले आफ्नो निर्वाचन क्षेत्र धनुषा ३ र श्रीमती जुलीकुमारी महतो (महासेठ) को निर्वाचन क्षेत्र धनुषा ४ मा १० अर्ब बढी बजेट विनियोजन गर्दा प्यूठानको महत्त्वपूर्ण सडकमा १ करोडमात्र बजेट विनियोजन भएको छ। यो बजेट मन्त्रीमुखी भयो। कर्णध्वज केसीपूर्वसभापति, जिल्ला विकास समिति प्यूठान योजना छनोट र बजेट विनियोजन गर्ने चरणबद्ध प्रक्रियामा अहिलेका जनप्रतिनिधिहरू चुकेका छन्। साबिक गाविस र जिविस हुँदा बस्ती, वडा, इलाका हुँदै जिल्ला र केन्द्रसम्म योजनाका चरणहरू पार गरेर बजेट विनियोजन हुन्थ्यो। प्रक्रिया त अहिले पनि त्यस्तै छ। तर, जनप्रतिनिधिहरूले त्यो प्रक्रियाको बेवास्ता गरेका छन्। गाउँगाउँमा बनेका स्थानीय तहहरूमा भ्रष्टाचार मौलाउँदै गएको छ। सरकारले एक लाखको योजना विनियोजन गर्छ। कुन सरकारले कस्तो योजना सञ्चालन गर्ने भन्ने पनि भएन। यस्तो बेथितिले कसरी सुशासन हुन्छ ? जनतामुखीभन्दा पनि व्यक्तिमुखी योजनाहरूले प्रश्रय पाइरहेका छन्। जनप्रतिनिधिहरू विकास निर्माणमा विज्ञ हुँदैनन्। तर, विशेषज्ञहरूको टोलीमार्फत आफ्नो गाउँ ठाउँमा कस्तो विकास गर्ने भन्ने बारेमा विकासको डीपीआर बनाउनु आवश्यक छ। जनसहभागिता बिना सरकारले गर्ने कुनै पनि विकासका योजनाहरू दिगो हुँदैनन्। उपभोक्ता समिति नाम मात्रैका छन्। घुमाउरो पारामा ठेकेदारकै हातमा योजना पर्ने गरेका छन्। शोभाराम रिजालप्रमुख प्रशासकीय अधिकृतविजयनगर गाउँपालिका, कपिलवस्तु संघ र प्रदेश सरकारले विनियोजन गरेको बजेट ढिलागरी देखिने हुँदा स्थानीय तहको बजेट निर्माण गर्न समस्या हुने गरेको छ। दोहोरिने गरी बजेट नहोस् भन्नका लागि संघ र प्रदेशको बजेट प्रणालीमा देखिनु पर्छ। देशका सबै पालिकाहरूमा योजना तर्जुमा र बजेट विनियोजनको क्षेत्र हेर्ने गरी योजना, बजेट तथा नीति अनुसन्धान महाशाखा स्थापना गर्नुपर्ने जरुरत छ। बजेट बनाउने क्यालेन्डरअनुसार काम गर्न स्थानीय तहमा जटिलतासमेत देखिएको छ। बजेट तर्जुमा गर्ने क्यालेन्डरअनुसार पनि काम नभएको देखिन्छ।"
बुढीगंगामा १ सय २ जनालाई सय दिनको रोजगारी,"बाजुरा : बाजुरा जिल्लाको बुढीगंगा नगरपालिकाबाट प्रधानमन्त्री रोजगार कार्यक्रममार्फत १ सय २ जनाले १ सय दिनको रोजगारी पाएका छन्। राज्यले तोकेको न्युनतम रोजगार सुनिश्चितता गरी ज्याला प्रदान गरी रोजगारी दिएको बुढीगंगा नगरपालिकाका नगरप्रमुख रामबहादुर बानियाले बताएका छन्। यस वर्ष २० ओटा श्रममा आधारित आयोजनाहरू निमार्ण सम्पन्न गरिएको बुढीगंगा नगरपालिका प्रधानमन्त्री रोजगार संयोजक गोविन्द बहादुर थापाले बताएका छन्। आर्थिक वर्ष २०८००८१ मा बुढीगंगा नगरपालिकाका १ देखि १० वडाबाट ३ हजार २७ जनाले बेरोजगारी सूचि दर्ता र्फम भरेकोमा १ सय २ जना छनोट भएर प्रत्यक्षरुपमा लाभान्वित भएका संयोजक थापाले बताए। नगरपालिकाका १० वडाका वडा अध्यक्षहरू कार्यक्रमलाई उत्कृष्ट र प्रभावकारी बनाउन अहोरात्र खटिएका छन्। बेरोजगारी रोजगार छनोट प्रकृयामा पहिलो चरणमा नगरपालिकाका १० ओटै वडाहरुमा बेरोजगारी सूचि दर्ता फर्म भर्नाका सूचना टाँस गरी वडाबाट प्रमाणित भएका थिए। त्यसपछि फर्महरूलाई इमिस सफ्टवेरमा दर्ता गरेपछि इमिसमा भएका सूचकका आधारमा छनोट भएको बेरोजगारीलाई काम छनोट गरिएको रोजगार सहायक टंकबहादुर सिंहले बताए। यसै आर्थिक वर्षमा १ सय दिन बराबरको रोजगारी प्रदान गर्ने योजना अनुरुप उनीहरूले १० वटै वडामा सञ्चालित विभिन्न योजनासँग सम्बन्धित भएर कार्य गरेका छन्। बुढीगंगामा आर्थिक वर्ष २०८००८१ मा बेरोजगारी कामदारका श्रम गरे बापत पाउने गरि आएको ६८ लाख ससर्त अनुदानमध्य एक वडामा न्यूनतम ६ लाख ५० हजारदेखि ७ लाख रुपैयाँसम्म पाउने भएका प्रधानमन्त्री रोजगार संयोजक गोबिन्दबहादुर थापाले बताएका छन्। हाल प्राधनमन्त्री रोजगार कार्यक्रम मार्फत छनोट भएका योजनाहरूको ६० प्रतिशत काम सम्पन्न भएर रकम भुक्तानी भइसकेको छ भने बाँकी काम सम्पन्न भएर भुक्तानीको प्रकृयामा रहेको थापाले बताए। वडाहरूमा विनियोजित रकमबाट बेरोजगार नागरिकहरू रोजगार बनुन् भन्ने उद्देश्य रहेको बुढीगंगा नगरपालिकाका प्रमुख रामबहादुर बानियाले बताए। बेरोजगारलाई न्यूनतम रोजगारीको प्रत्याभूति दिन तथा सामुदायिक पूर्वाधारको विकास मार्फत नागरिकको जीवनयापनमा सुधार ल्याउन कार्यक्रमले महत्वपूर्ण भूमिका खेल्ने बुढीगंगा नगरपालिकाका प्रमुख प्रशासकीय अधिकृत नरेन्द्र नाथको दावी छ। यो आर्थिक वर्षमा कुनै वडाहरुमा गाउँदेखि स्कुलसम्म गोरेटो बाटो निर्माण, धार्मीक तथा ऐतिहासीक धरोहरका रुपमा चौतार, फिल्ड निर्माण, एक गाउँदेखि अर्को गाउँसम्म जोड्ने गोरेटो बाटा निर्माण भएपछि विद्यार्थीदेखि स्थानीयलाई सहज भएको स्थानीयले बताएका छन्। त्यस्तै कुनै ठाउँ वृक्षारोपण, सिँचाई कुलो निर्माण गरिएको रोजगार सहायक टंकबहादुर सिंहले बताए। प्रधानमन्त्री रोजगार कार्यक्रम अन्तर्गत सूचीकृत वडा नम्बर २ की कविता अयडी थापाले कार्यक्रम निरन्तर भएको खण्डमा आफू जस्तै हजारौं जना प्रत्यक्ष रुपमा लाभवन्ति हुने बताइन्। उनले भनिन्, राज्य घरघरमा आएको महसुस भएको छ। राज्यबाट हामी जस्तै बेरोजगारहरुको लागि दीर्घकालीन सोच बनाओस्। प्रधानमन्त्री रोगगार कार्यक्रममले बेरोजगारी नागरिकले रोजगार पाउनका साथै विकास निर्माण भएपछि बुढीगंगा नगरपालिका बासी खुशी भएका छन्।"
वर्तमान सरकार आफैं ढल्छ : शेखर कोइराला,"विराटनगर : नेपाली कांग्रेसका नेता डा शेखर कोइरालाले वर्तमान सरकार आफैं ढल्ने दाबी गरेका छन्। शनिबार बिराटनगरमा नेपाल मुस्लिम संघको तेस्रो जिल्ला अधिवेशन उद्घाटन गर्दै कोइरालाले नेपाली कांग्रेस सरकार परिवर्तन गर्ने खेलमा नलाग्ने बताए। उनले राजनीतिक अस्थिरता संघीय सरकारमा मात्रै नभई सातवटै प्रदेशमा रहेकाले अहिले मुलुक अस्तव्यस्त र संकटग्रस्त अवस्थामा पुगेको बताए। राजनीतिलाई अपराधीकरण गर्ने कार्य भइरहेकोप्रति सचेत हुन आग्रह गर्दै उनले राजनीतिज्ञ, व्युरोक्रेट र व्यवसायीहरू मिलेर मुलुकको ऐनकानुन र नियमलाई खिल्ली उडाउने काम भइरहेको बताए। राजनीतिमा अपराधीकरण बढ्दा मुलुकको अस्तित्व नै संकटमा पर्नसक्ने उनको भनाइ छ।"
"विकासको सपना बोक्ने पार्टी एमाले हो, अबको एक मात्र लक्ष्य मिसन २०८४ : मन्त्री चौधरी","इटहरी : महिला, बालबालिका तथा ज्येष्ठ नागरिक मन्त्री भगवती चौधरीले अबको लक्ष्य मिसन २०८४ नै भएको बताएकी छन्। केन्द्रीय सदस्यसमेत रहेकी चौधरीले एमाले इटहरी नगर कमिटीको नवौँ नगर अधिवेशनलाई सम्बोधन गर्दै उनले विकासको सपना बोक्ने पार्टी एमाले नै भएको दाबी गरेकी हुन्। उनले भने,'राष्ट्रियताको मिसन बोक्दै, राष्ट्र बनाउने मिसन लिएर अगाडि बढेको पार्टी नेकपा एमाले हो। पार्टीलाई एक नम्बरको बनाउनका निम्ति अबको हाम्रो यात्रा मिसन ०८४ हो। अब हामी सबै मिसन ८४ को लक्ष्यमा केन्द्रित हुनुपर्छ।' पार्टीको नीतिलाई बोक्ने नेतृत्व स्थापित हुँदै जाने भन्दै उनले विकासको सपना बोक्ने पार्टी एमाले नै भएको दाबी गरे। उनले विकासको मूल फुटाउनका निम्ति पनि एमालेले जित्न आवश्यक रहेको बताए। 'हामी नेकपा एमाले हौँ। हामी सबैको एउटै आँगन हो। हामीले राज्यसत्तालाई टिकाउ र स्थायी सरकार दिनका लागि। विकासको मूल फुटाउनका लागि कम्तीमा पनि दुई पटकसम्म एमाले नेतृत्वमा आउनुपर्छ', उनले भने, 'एमालेले सरकारको नेतृत्व गर्ने अवस्था आएमा जनताका आशा अपेक्षा पुरा हुन सक्छन्। अब हामी कम्तीमा ५१ प्रतिशत जित्ने गरी स्थानीय, प्रदेश र संघमा जित्ने गरी अहिलेदेखि नै लाग्नुपर्छ। हाम्रो भोलीको लक्ष्य दुई तिहाइ हो। तर अहिलेदेखि नै हामीले बढीभन्दा बढी जित्नका लागि लाग्नुपर्छ।' पार्टीभित्र कसैलाई पनि निषेध गर्ने गरी जान नहुने भन्दै मन्त्री चौधरीले पार्टीभित्रको आन्तरिक समस्या बसेर समाधान गर्नुपर्ने बताए।"
रघुवीर महासेठले अर्थमन्त्रीलाई तर्साएरै २५ अर्ब बजेट लगे : गगन थापा,"काठमाडौं : नेपाली कांग्रेसका महामन्त्री गगनकुमार थापाले आगामी निर्वाचनसम्म कांग्रेस सरकारमा जान नहुने बताएका छन्। कांग्रेस प्रतिपक्षमै बसेर भूमिका निर्वाह गर्नुपर्ने उनको भनाइ छ। 'पार्टीभित्र प्रेमपूर्ण सम्बन्ध, प्रष्टता र प्रतिबद्धताको आवश्यकता छ। यसलाई पूर्णरूपमा कार्यान्वयन गरेर आगामी निर्वाचनमा कांग्रेसलाई ४० प्रतिशत मतसहित एकल बहुमतको सरकार बनाउने अवस्थामा पुर्याउन सकिन्छ,' उनले भने। महामन्त्री थापाले असारभित्र महासमिति बैठक बसेर पार्टीलाई अगाडि बढाउनेबारे बृहत छलफल गरिने बताए। उनले निर्वाचनमा पार्टीको उम्मेदवार चयन गर्ने प्रक्रिया परिवर्तन गर्न जरुरी रहेको उल्लेख गरे। 'निर्वाचनका लागि उम्मेदवार छान्न पार्टीभित्रका क्रियाशिल सदस्यले भोट गर्ने व्यवस्था बनाउनुपर्छ,' उनले भने। महामन्त्री थापाले मुलुकलाई अघि बढाउने सबालमा प्रधानमन्त्री कमजोर देखिएको बताए। आफ्नै मन्त्रपरिषद्मा प्रधानमन्त्री कमजोर देखिएको र उपप्रधानमन्त्री र मन्त्रीहरूले नटेरेको उनको आरोप छ। केही मन्त्रीहरूले खल्तीमै राजीनामा पत्र बोकेको भन्दै प्रधानमन्त्रीलाई धम्की दिने गरेको उनले बताए। एमालेबाट उपप्रधानमन्त्री भएका भौतिक पूर्वाधार मन्त्री रघुवीर महासेठलेले अर्थमन्त्रीलाई तर्साएरै २५ अर्बको आफ्नो क्षेत्रमा हालेको उनले बताए। थापाले सरकारले काम गर्न नसक्दा कांग्रेस चुप लागेर बस्न नहुने जिकिर बताए।"
अर्थतन्त्रलाई बृहत् रूपान्तरण गर्नेगरी बजेट कार्यान्वयन हुन्छ : मन्त्री पुन,"काठमाडौं : अर्थमन्त्री वर्षमान पुनले मुलुकको अर्थतन्त्रलाई बृहत् रूपान्तरण गर्नेगरी बजेट कार्यान्वयन गर्ने बताएका छन्। शनिबार काठमाडौंमा आयोजित माओवादी केन्द्र अछामकाठमाडौं सम्पर्क समन्वय समितिको भेलामा पुनले उत्पादन, रोजगारी सिर्जनालगायतका विषयमा केन्द्रित गरी बजेट निर्माण गरिएको बताए। उनले अर्थतन्त्रलाई बृहत रूपान्तरण गर्नेगरी बजेट कार्यान्वयन गर्ने बताए। वर्तमान सरकारले आत्मनिर्भर उत्पादनमा जोड दिएका कार्यकर्ताहरूलाई उत्पादनसँग जोड्दै अघि बढ्ने उनको भनाइ छ। उनले संविधानले कल्पना गरेअनुसारको समाजवादमा जानेगरी कार्यक्रम र विचारलाई अघि बढाइने बताए। उनले पुरातन समाजवादीका साथै एकात्मक समाजवाद नेपालमा सम्भव नभएको पनि बताए।"
"सरकार के हुन्छ भन्ने आशंका फैलाइएको छ, सत्ता समीकरण अगाडि बढ्छ : प्रधानमन्त्री","काठमाडौं : प्रधानमन्त्री पुष्पकमल दाहालले सत्तारूढ दलहरूबीच भएको समझदारीअनुरूप नै सत्तासमीकरण अगाडि बढ्ने बताएका छन्। शनिबार दिउँसो तामाङ राष्ट्रिय मुक्ति मोर्चाको सातौं राष्ट्रिय महाधिवेशनलाई सम्बोधन गर्दै प्रधानमन्त्रीले समीकरणमा कुनै समस्या र असमझदारी नरहेको स्पष्ट पार्दै समझदारीअनुरूप नै सत्तासमीकरण अगाडि बढ्ने बताए। 'आजभोलि बजारमा सरकार के हुन्छ? सत्तासमीकरण के हुन्छ? भन्ने खालका प्रश्न उठाउन खोजिएको छ। यस्तो प्रचार र आशंका म प्रधानमन्त्री भएको दिनदेखि नै थियो। तर, कुनै समस्या छैन। अहिले पनि सरकार के हुन्छ भन्ने जिज्ञासा र भ्रम पनि देख्छु। तर, केही हुँदैन। हामी समझदारीका साथ नै अगाडि बढेका छौं। समझदारीका साथ नै अगाडि बढ्छौं। सत्तासमीकरणमा कुनै समस्या छैन र हुँदैन।' कार्यक्रममा प्रधानमन्त्रीले नेपालका जाति जनजातिहरूले गरेको त्याग र सकारात्मक योगदानका कारण देशमा ठूलो राजनीतिक परिवर्तन सम्भव भएको बताएका छन्। 'विभिन्न जाति जनजातिहरूको योगदान नभएको भए आजको राजनीतिक परिवर्तन सम्भव थिएन। उत्पीडित वर्ग, जाति, क्षेत्र र लिंगको मुद्धा हाम्रो हो। उत्पीडितहरूले जति अधिकार पाएका छन्, त्यो माओवादीले गर्दा नै भएको हो,' उनले भने। प्रधानमन्त्रीले जनयुद्ध कुनै पार्टी विशेषको नभएर आम नेपाली जनताको मुक्तिकामी सङ्घर्ष भएको स्पष्ट पारे। उनले भने, 'जनयुद्ध जनताको युद्ध थियो। लाखौं जनताले आफ्नो मुक्तिका लागि सङ्घर्ष नगरेको भए आजको परिस्थिति आउँदैनथ्यो। आज हामी नितान्त भिन्न परिस्थितिमा छौं। हामी परिवर्तनका उपलब्धि रक्षा गर्न र समाजवादको आधार तयार पार्न शान्तिपूर्ण राजनीतिक प्रतिस्पर्धासहितको समझदारीमा आएका हौं। यही आधारमा टेकेर समाजवादको तयार गर्छौं।' कार्यक्रममा प्रधानमन्त्रीले छिट्टै पार्टी केन्द्रीय समितिको बैठक बोलाएर विशेष महाधिवेशनको मिति निर्धारण गरिने बताउँदै पार्टीका सबै नेताकार्यकर्ताले फुर्सद नपाउने गरी अभियानको तयारी गरिनेसमेत जानकारी गराए।"
अनुदान र राजश्व कटौतीले घट्यो वीरगन्ज महानगरको बजेट,"वीरगन्ज : वीरगन्ज महानगरपालिकाले आगामी आर्थिक वर्ष २०८१०८२ का लागि २ अर्ब ८९ करोड ४७ लाख रुपैयाँको अनुमानित बजेट ल्याएको छ। शनिबार आयोजित वीरगन्ज महानगरपालिकाको नगरसभाको १५ औं अधिवेशनमा उपमेयर इम्तियाज आलमले आगामी आर्थिक वर्ष २०८०र०८१ का लागि २ अर्ब ८९ करोड ४८ लाख १७ हजार रुपैयाँ बराबरको अनुमानित आयव्यय सहितको बजेट प्रस्तुत गरेका हुन्। वीरगन्ज महानगरपालिकाले चालू आर्थिक वर्ष २०८०८१ को तुलनामा आगामी आर्थिक वर्षका लागि ६२ करोड घटाएर बजेट ल्याएको हो।चालु आर्थिक वर्षमा वीरगन्ज महानगरको बजेट संशोधनसहित ३ अर्ब ५१ करोड रुपैयाँको रहेको थियो। त्यसअघिको आर्थिक वर्ष २०७९८० का लागि भने वीरगन्ज महानगरपालिकाले ३ अर्ब ३३ करोड ६३ लाख २ हजारको बजेट ल्याएको थियो। आगामी आर्थिक वर्षको कुल बजेटमध्ये चालू खर्चतर्फ २ अर्ब ४ करोड ६६ लाख अर्थात ७०७ प्रतिशत र पूँजीगत खर्चतर्फ ८१ करोड १८ लाख अर्थात २८ प्रतिशत बजेट विनियोजन गरिएको छ। आगामी आर्थिक वर्षका लागि महानगरले खर्च व्यहोर्ने श्रोतहरूमध्ये आन्तरिक राजश्वबाट ७९ करोड ७५ लाख, नेपाल सरकारको वित्तीय हस्तान्तरणबाट १ अर्ब २७ करोड ९० लाख लाख, संघीय राजश्व बाँडफाँटबाट २६ करोड ८० लाख रहेको छ। त्यसैगरी प्रदेश अन्तर सरकारी वित्तीय हस्तान्तरणबाट ५ करोड ३५ लाख, प्रदेश राजश्व बाडफाडबाट २ करोड २८ लाख र नगद मौज्दातबाट १० करोड खर्च व्यहोर्ने गरी बजेट व्यवस्थापन गरिएको महानगरका उपमेयर आलमले जनाए । नगरसभामा बजेट प्रस्तुत गर्दै उपमेयर आलमले चालु आर्थिक वर्षमा समानीकरण अनुदान रकम अन्तिम त्रैमासिकको २५ प्रतिशत रोक्का रहेको, संघीय सरकारको राजश्व असुलीमा आएको सङ्कुचनको कारण राजश्व बाँडफाँट घट्न गएको, घर जग्गा कारोबारमा आएको मन्दीको कारणबाट घरजग्गा रजिष्ट्रेशन आयस्रोत समेत घट्न जाँदा आगामी आर्थिक वर्षका लागि बजेटको आकार घटाउनु परेको बताए। यस्तै प्रदेश सरकारबाट सशर्त अनुदान र विशेष अनुदानको रुपमा थप अनुदान रकम प्राप्त हुन नसक्दा समग्रमा राजश्व परिचालन लक्ष्य अनुरुप हुन नसक्दा पनि काम गर्न कठिनाइ आएको आलमले बताए।"
गृहमन्त्री लामिछानेसँग सोधपुछ गर्न सक्ने,"काठमाडौं : सहकारीको बचत ठगी, अपचलन, दुरुपयोग र हिनामिनाबारे छानबिन गर्न गठित संसदीय छानबिन विशेष समितिले उपप्रधान एवं गृहमन्त्री रवि लामिछानेलाई समेत सोधपुछ गर्ने गरी कार्यविधि तयार गरेको छ। शुक्रबार सार्वजनिक गरिएको सहकारी संस्था बचत रकम दुरुपयोग सम्बन्धमा संसदीय छानबिन विशेष समितिको कार्यविधि, २०८१ मा गोरखा मिडिया नेटवर्क प्रालिलगायत अन्य कम्पनी वा संस्थाहरूमा प्रवाह भएको रकमको स्थिति, सो रकम गैरकानुनी रूपमा प्रवाह भए वा नभएको र त्यस्तो गैरकानुनी वा अनुचित कार्यमा कोही संलग्न देखिएमा त्यस्ता व्यक्तिहरूको बारेमा अध्ययन छानबिन गर्न सकिने उल्लेख छ। उपप्रधान एवं गृहमन्त्री लामिछाने गोरखा मिडिया नेटवर्कका तत्कालीन प्रबन्ध निर्देशक हुन्। लामिछानेले गोर्खा मिडिया नेटवर्क प्रालिको प्रबन्ध निर्देशक बन्ने प्रयोजनका लागि आर्थिक स्रोत जुटाउन सुप्रिम बचत तथा ऋण सहकारीको दुई करोड बचत अपचलन गरिएको आरोप लाग्दै आएको छ। सुप्रिम सहकारीलाई समस्याग्रस्त र सार्वजनिक रूपमा प्रश्न उठेको सहकारी संस्थाको रूपमा कार्यविधिको अनुसूची १ मा समेटिएको छ। उक्त कार्यविधिको अनुसूची २ मा गोरखा मिडिया नेटवर्क प्रालिलगायत अन्य कम्पनी वा संस्थाका तत्कालीन र वर्तमान पदाधिकारीसँग छलफल, सोधपुछ, गर्ने उल्लेख छ। गोरखा मिडिया नेटवर्कका अध्यक्ष जीबी राई मलेसियामा फरार छन्। उनको खोजी भइरहेको गृहमन्त्री लामिछानेले बताएका छन्। सहकारी संस्थाको बचत रकम दुरुपयोग सम्बन्धमा छानबिन गर्न संसदीय छानबिन विशेष समिति गठन गरिएको हो। समितिको कार्यविधि गत असार २ गते उक्त कार्यविधि पारित भएको थियो। सहकारी ठगी प्रकरणमा छानबिन गर्न प्रतिनिधिसभाले गत जेठ १५ मा संसदीय समिति गठन गरेको थियो। नेकपा एमालेका सांसद सूर्य थापा संयोजक रहेको समितिमा एमालेकी सांसद सरिता भुसाल पनि सदस्य छिन्। सत्तारूढ दलहरू नेकपा (माओवादी केन्द्र) का लेखनाथ दाहाल, राष्ट्रिय स्वतन्त्र पार्टीका शिशिर खनाल सदस्य छन्। त्यस्तै, प्रमुख प्रतिपक्षी नेपाली कांग्रेसका सांसदहरू बद्रीप्रसाद पाण्डे र ईश्वरीदेवी न्यौपाने र र राष्ट्रिय प्रजातन्त्र पार्टीका सांसद ध्रुवबहादुर प्रधान सदस्य छन्। समितिको कार्यविधि तीन महिनाको हुनेछ। बैठकको निर्णय सर्वसम्मतिबाट हुनेछ। तर, सर्वसम्मति हुन नसकेमा बहुमत सदस्यबाट समितिको निर्णय हुने कार्यविधिमा उल्लेख छ। कस्तो छ, कार्यक्षेत्र ? कार्यविधिमा समितिका चारवटा कार्यक्षेत्र तोकिएका छन्। जसअनुसार, सहकारी संस्थाहरूमा देखिएको संकट तथा यससँग जोडिएको कानुनी र संस्थागत प्रयोजन एवं वित्तीय प्रणालीको नियमन, सुपरिवेक्षण र पारदर्शिता सम्बन्धमा अध्ययन गरी सुझाव दिने भनिएको छ। समस्यामा परेका सहकारी संस्थाका बचतकर्ताको बचत रकमको सुरक्षा गर्न, जोखिममा रहेको तथा दुरुपयोग भएको बचत रकम छिटो र सहज ढंगले फिर्ता गर्न सकिने उपायका सम्बन्धमा अध्ययन गरी सिफारिस गर्ने समितिको कार्यक्षेत्रमा उल्लेख छ। नेपाल सरकार, सहकारी विभाग र समस्याग्रस्त सहकारी व्यवस्थापन समितिले सार्वजनीकरण गरेका संस्थाहरू लगायतका सहकारी संस्थामा देखिएका समस्या समाधानको प्रयास र ती सहकारीमा आबद्ध बचतकर्ताको बचत सुरक्षा र फिर्ताको प्रक्रिया कहाँ पुगेको छ सोको अध्ययन विश्लेषण गरी अविलम्ब बचत फिर्ताको उपायसहितको सुझाव दिने पनि कार्यक्षेत्र छ। सहकारी संस्था सदस्य (सेयरधनी) एवं बचतकर्ताबाट सहकारी संस्थामा जम्मा गरिएको रकम हिनामिना गरिएको रकम हिनामिना, अपचलन, अनुचित लेनदेन गरी हानिनोक्सानी पुर्याएको भनी संघीय संसद् र सार्वजनिक रूपमा प्रश्न उठेका, विभिन्न तह र निकायमा उजुरी परेका लगायतका सहकारी संस्थाबाट गोरखा मिडिया नेटवर्क प्रालिलगायत अन्य कम्पनी वा संस्थाहरूमा प्रवाह भएको रकमको स्थिति, सो रकम गैरकानुनी रूपमा प्रवाह भए वा नभएको र त्यस्तो गैरकानूनी वा अनुचित कार्यमा कोही संलग्न देखिएमा त्यस्ता व्यक्तिहरूको बारेमा अध्ययन छानबिन गरी जोखिममा परेको रकमको असुलीको उपाय र संलग्न देखिएका व्यक्तिहरूलाई कानुनबमोजिम कारबाहीका लागि आवश्यक सिफारिस गर्ने कार्यक्षेत्रमा तोकिएको छ। त्यस्तै समितिले सहकारी सम्बन्धमा छानबिन गर्न सूचना, तथ्यांक र प्रमाण संकलन पनि गर्न सक्नेछ। त्यसका लागि सञ्चार माध्यममा प्रकाशित प्रसारित सूचनाको संकलन र अन्य निकायबाट कागजात माग तथा संकलन गर्न सक्नेछ। त्यस्तै, संघीय संसद् वा संसदीय समितिका बैठकमा सहकारी समस्या सम्बन्धमा भएका छलफलमा व्यक्त धारणा, तथ्य आदि सम्बन्धी अभिलेख संकलन, सर्वोच्च अदालतबाट भएका फैसला, प्रतिपादित नजिर सिद्धान्त र आदेशहरूको संकलन पनि गर्ने कार्यविधिमा उल्लेख छ। सहकारी नियमनसँग सम्बन्धित नेपाल सरकारको मन्त्रालय, विभाग, नेपाल राष्ट्र बैंक र अन्य निकायहरू, सम्बन्धित प्रदेश सरकारको विषय हेर्ने मन्त्रालय वा निकाय र सम्बन्धित स्थानीय तहबाट भए गरेका काम, कारबाही, निर्णय, टिपोट, अध्ययन प्रतिवेदनका बारेमा जानकारी वा धारणा र अभिलेख माग गर्न सक्नेछ। बचतकर्ताको बचत रकमको सुरक्षा एवं फिर्ता गर्ने सम्बन्धमा यसपूर्व भएका अध्ययन, अनुसन्धानका सुझाव सिफारिस र कार्यान्वयनको प्रगति विवरण माग गर्न सक्ने छ। सहकारी, कम्पनी र वित्तीय नियमन र सञ्चालनसँग सम्बन्धित संवैधानिक र कानुनी प्रबन्धहरूको अध्ययन तथा विश्लेषण गर्ने पनि समितिको कार्यविधिमा उल्लेख छ। सरकारले गठन गरेका आयोग, कार्यदल, समितिका प्रतिवेदन र सम्बद्ध कागजात तथा सुझाव र सिफारिस कार्यान्वयनमा सम्बन्धित निकायले गरेका प्रयास, सहकारी संस्थाहरूका बैंकिङ कारोबार र सोसम्बन्धी विवरण, सहकारीबाट गोरखा मिडिया नेटवर्क प्रालिलगायत अन्य कम्पनी वा संस्थाहरूमा प्रवाह भएको रकमको स्थितिसम्बन्धी बैंकिङ कारोबार र त्यससँग सम्बन्धित तथ्य प्रमाण संकलन गर्न सक्नेछ। सोधपुछ कोकोसँग ? समितिले आवश्यकताअनुसार सम्बन्धित पक्षसँग छलफल, सोधपुछ र अन्तक्र्रिया, स्थलगत अध्ययन, निरीक्षण र जाँचबुझसमेत गर्न सक्ने कार्यविधिमा उल्लेख छ। सहकारी संस्था अनुगमन, नियमन र सुपरिवेक्षण गर्ने मन्त्रालय, सहकारी व्यवस्थापन समिति, निकाय, नेपाल राष्ट्र बैंकका जिम्मेवार अधिकारीका साथै प्रदेश मन्त्रालय र स्थानीय तहसँग पनि छलफल, सोधपुछ र अन्तरक्रिया गर्न सक्नेछ। कार्यविधिमा छानबिन गरिने अनुसूची १ मा २० वटा र अनुसूची २ मा ९ वटा गरी कुल २९ सहकारी संस्थाका नाम नै उल्लेख छ। अनुसूची २ मा उल्लेखित सहकारी संस्थाहरूबाट रकम प्रवाह भएका गोरखा मिडिया नेटवर्क प्रालिलगायत अन्य कम्पनी वा संस्था र अन्य कार्यालय वा निकायको पनि स्थलगत अध्ययन, निरीक्षण र जाँचबुझ पनि गर्न सक्ने कार्यविधिमा उल्लेख छ।"
मिथिलाका २१ जोडीले गरे दाइजोमुक्त सामूहिक अन्तरजातीय विवाह,"धनुषा : जिल्लाको मिथिला नगरपालिका२ बेलाचापीस्थित सतलोक आश्रममा २१ जोडीले सामूहिकरुपमा दाइजोमुक्त अन्तरजातीय विवाह गरेका छन्। सन्त रामपालको सतलोक आश्रममा कबिर परमेश्वरको ६२७औँ प्रकट दिवसको अवसरमा आयोजित समारोहमा शुक्रबार २१ जोडीले सामूहिक अन्तरजातीय विवाह गरेका हुन्। गुरुवाणीद्वारा २३ करोड देवीदेवताको स्तुति गर्दै रमैणी मन्त्र उच्चारण गरी १७ मिनेटमा सामूहिक विवाह सम्पन्न गराइएको सन्त रामपालका अनुयायी ईश्वरदत्त भट्टले जानकारी दिए। उनका अनुसार विभिन्न महोत्सवमा यहाँ सामूहिक तथा दाइजोमुक्त विवाह हुने गरेको रासस समाचारमा उल्लेख छ। कबिर जयन्तीका अवसरमा उनको सम्झनामा प्रत्येक वर्ष मनाइने कबिर परमेश्वर प्रकट दिवस आज यहाँ विविध कार्यक्रम गरी भव्यताका साथ मनाइँदै छ। कार्यक्रममा मधेस प्रदेशका सभामुख रामचन्द्र मण्डल, मुख्यमन्त्री सतिशकुमार सिंहलगायत प्रदेशका विभिन्न सङ्घसंस्थाका प्रतिनिधिको उपस्थिति थियो।"
फोक्सुण्डो खोलामा डुबेर दुई बालिकाको मृत्यु,डोल्पा : हिमाली जिल्ला डोल्पाको सेफोक्सुन्डो गाउँपालिका अन्तर्गत पर्ने फोक्सुन्डो खोलामा डुबेर दुई बालिकाको मृत्यु भएको छ। मृत्यु हुनेमा काइके गाउँपालिका५ का १२ वर्षीय रुबिना बिष्ट र १० वर्षीय सुबिना बुढा भएको जिल्ला प्रहरी कार्यालय डोल्पाका प्रहरी नायब उपरीक्षक हरिकृष्ण केसीले जानकारी दिए। डेढ किलोमिटर खोलाबाट दुवै जनाको शव निकालिएको र सदरमुकाम दुनै तर्फ ल्याउने काम भइरहेको प्रहरी नायव उपरीक्षक केसीले बताए। प्रहरीका अनुसार दुबै जना आज बिहान खाना खाएर फोक्सुन्डो खोला सरसफाइ गर्न भनेर गएका थिए। बिष्ट तापरिजा माध्यमिक विद्यालयमा कक्षा ५ र बुढा कक्षा २ मा अध्ययनरत थिए।
"बैतडीमा महाकाली नदीमा डुबेर बालिकाको मृत्यु, एक बेपत्ता","बैतडी : महाकाली नदीमा डुबेर बैतडीकी बालिकाको मृत्यु भएको छ। अर्की एकजना बालिका बेपत्ता भएकी छन्। शिवनाथ गाउँपालिका१, स्वालाकी १५ वर्षीया रजनी चाँडको नदीमा डुबेर मृत्यु भएको हो भने रजनीसँगै महाकालीमा नुहाउन गएकी सोही ठाउँकी १२ वर्षीया अस्मिता चाँड बेपत्ता भएकी हुन्। शिवनाथ गाउँपालिका१ कुस्मतघाटस्थित महाकाली नदीमा शनिबार बिहान करिब १० बजेतिर नुहाउने क्रममा डुबेर रजनी बेपत्ता भएको खबर पाएपछि नेपाल प्रहरी र स्थानीय बासिन्दाले खोजी गर्दा रजनी मृत भेटिएकी र अस्मिताको खोजी भइरहेको जिल्ला प्रहरी कार्यालय बैतडीका प्रहरी निरीक्षक बलराम पाण्डेले जानकारी दिए। घटनाबारे थप अनुसन्धान भइरहेको जिल्ला प्रहरी कार्यालय बैतडीले जनाएको छ।"
टिपर र स्कुटर ठोकिएर घाइते भएकी महिलाको मृत्यु,"काठमाडौं : काठमाडौं महानगरपालिका३२ जडीबुटीस्थित आकाशेपुल नजिक सडकमा टिपर र स्कुटर ठोकिएर घाइते भएकी महिलाको मृत्यु भएको छ। बा३क ३०५३ नंको टिपर र बा प्र ०२०३९ प ९९५२ नंको स्कुटर शुक्रबार एकापसमा ठोकिँदा स्कुटरमा सवार ललितपुर सानागाउँ बस्ने ४३ वर्षीया लक्ष्मीदेवी श्रेष्ठ घाइते भएको केन्द्रीय प्रहरी प्रवक्ता एवं प्रहरी नायब महानिरीक्षक दानबहादुर कार्कीले जानकारी दिए। उनले भने, दुर्घटनामा गम्भीर घाइते भएकी निज श्रेष्ठको ट्रमा सेन्टरमा उपचारका क्रममा मृत्यु भएको छ, दुर्घटनामा घाइते भएका स्कुटर चालकको अहिले पनि सोही अस्पतालमा उपचार भइरहेको छ। टिपर चालकलाई प्रहरीले नियन्त्रणमा लिएर आवश्यक कारबाही भइरहेको प्रवक्ता कार्कीले बताए।"
भूकम्पको नौ वर्षपछि असनको इटाचापा को पुनःनिर्माण,काठमाडौँ : विसं २०७२ वैशाख १२ गतेको भूकम्पले भत्काएको काठमाडौँ महानगरपालिका २७ असनस्थित ऐतिहासिक महत्वको सम्पदा इटाचापा को पुनःनिर्माण सुरु भएको छ । विसं १९९० को भूकम्प थेगेको यो सम्पदा २०७२ मा भत्केपछि यसको पुनःनिर्माणमा गुठी संस्थान र काठमाडौँ महानगरपालिकाबीच केही समय हानथाप भएको थियो । सम्पदा महानगरअन्तर्गतको भएकाले वडाको पहलमा पुनःनिर्माण थालिएको वडा नं २७ का अध्यक्ष योगेशकुमार खड्गीले राससलाई जानकारी दिए । ऐतिहासिक महत्वको यो सम्पदा दुई करोड ४९ लाख ३७ हजार रुपैयाँमा पुनःनिर्माण थालिएको उनले सुनाए । तीन वर्षभित्र पुनःनिर्माण सम्पन्न गर्ने लक्ष्य छ । यो भवनमा प्रत्येक वर्ष विजया दशमीको भोलिपल्ट कुमारीलाई खाना खुवाउने परम्परा छ । यसलाई नेपाल भाषामा मरजा भनिन्छ । सोही दिन यहाँ अन्नपूर्णाको जात्रा पनि चलाइन्छ । विसं २०४० सम्म ल्हासाबाट सामान ल्याउने व्यापारी १० दिनसम्म यहाँ बस्ने गरेका उनले बताए । ल्हासाकाठाडौँ यात्राका क्रममा कुनै रोगको सङ्क्रमण भए त्यो १० दिनमा प्रभावहीन हुने ठानेर उनीहरू एकान्तबास बसेका आफूले पनि देखेको वडा अध्यक्ष खड्गीले बताए।
सडकमा सुक्खा पहिरो गइरहने समस्याले नागरिकलाई सास्ती,"हुम्ला : कर्णाली करिडोर अन्तरगर्त सर्केगाड गाउँपालिका१ को कच्ची सडक सधैँ भासिँदा नागरिकहरूले सास्ती खेप्न बाध्य छन्। बेलाबेला सुक्खा पहिरो गइरहने समस्या भएपछि नागरिकहरूले सास्ती खेप्दै आएका हुन्। हिउँदमा सुक्खा पहिरो र बर्खामा पानी पर्दा पहिलो आवतजावतमा सास्ती खेप्न बाध्य भएको सर्केगाड गाउँपालिका १ का दिलबहादुर कार्कीले जानकारी दिए। सडक पहिरो पुरेपछि सुर्खेत, नेपालगञ्ज, र हुम्लाबाट आउजाउ गर्न सवारी बीच बाटो रोकिने गरेको कार्कीले बताए। नेपालगञ्ज,सुर्खेतबाट आउजाउ गर्न ट्रक, ट्याक्टर, बोलेरो जीपलाई समस्या हुने गरेको कार्कीको भनाइ छ। कर्णाली करिडोर खण्डको कच्ची पहिरो जाने समस्या भएपछि जहिल्यै पनि सास्ती हुने गरेको ताजाँकोट गाउँपालिका३ का तिलकबहादुर शाहीले दुखेसो गरे। सडक खण्ड पहिरो गएपछि आउजाउ गर्न सारै बेजोक छ, शाहीले भने। यसको विकल्पमा सडक विभागले केही सोच्न जरुरी भएको शाहीको भनाइ छ। हिउँदमा सुक्खा पहिरोले सडक अवरुद्ध बर्खा पानीले सडक अवरुद्ध हिजोआज झनै सडकको अवस्था नाजुक भएको शाहीले भने। सडक विभागले कच्ची सडक खण्डको क्षेत्रमा मर्मत कार्य राम्रो नगरेपछि यातायातका साधन देखि नागरिकलाई आउजाउ गर्न सास्ती खेप्दै आएका छन्।"
"नाग्मगमगडी सडक स्तरोन्नति गरिँदै, १५ दिन बन्द हुने",जुम्ला : आन्तरिक तथा बाह्य पर्यटनको एक मात्र उपयुक्त आकर्षण पर्यटकीय गन्तव्यका रुपमा रहेको रारातालसम्म पुग्ने नाग्मगममडी सडक स्तरोन्नति गर्न उक्त खण्ड १५ दिनसम्म बन्द हुने भएको छ। सडक डिभिजन कार्यालय जुम्लाले सार्वजनिक गरेको सूचना अनुसार यही असार ९ देखि २३ गतेसम्म बिहान ५:३० देखि बिहान १० बजे र दिउँसो १ देखि ४ बजेसम्म सवारी आवगमन बन्द हुनेछन्। निर्माणाधीन नाग्मगमगडी सडकखण्डको कनका सुन्दरी गाउँपालिकाको हाँटसिंजा क्षेत्रको सडक चौडा गर्नुपर्ने भएकाले यातायात बन्द गर्नु परेको सडक डिभिजन कार्यालयका प्रमुख चेतनारायण मण्डलले बताए। नेपालको उत्कृष्ट पर्यटकीय गन्तव्य राराताल जाने उक्त सडकलाई स्तरवृद्धि गर्न लागिएकाले काम गर्न सहज बनाउने उद्देश्यले यातायात बन्द गरिने उनले जानकारी दिए। निर्माण अवधिमा यातायात बन्द हुने भएपछि रारा आउने पर्यटकका साथै मुगु आवतजावत गर्ने यात्रुलाई सास्ती हुने स्थानीय बताउँछन्। नाग्मगमगडी सडकको पहिलो चरणमा छ किमी सडक कालोपत्रे भएको छ। बाँकी चरणबद्ध रुपमा सडकलाई कालोपत्रे गरिने जिल्लास्थित सडक डिभिजन कार्यालयले जनाएको छ।
त्रिशूलीको खोंचमा युवकको शव फेला,नुवाकोट : नुवाकोटको तारुकाघाटका युवकको शव त्रिशूली नदी किनारामा फेला परेको छ। घरबाट हराइरहेका स्थानीय युवकको शव तीन दिनपछि शंकास्पद रुपमा फेला परेको हो। तारकेश्वर गाउँपालिका२ तारुकाघाटका ४० वर्षीय चन्द्रमान चित्रकारको शव तारकेश्वर४ ढोंडवेसीस्थित त्रिशूली नदीको किनारा खोंचमा फेला परेको जिल्ला प्रहरी कार्यालय नुवाकोटले जनाएको छ। असार ४ गतेदेखि हराइरहेका चित्रकारको खोजी गर्ने क्रममा शव फेला परेको प्रहरी निरीक्षक विनोद ढकालले जानकारी दिए। उनका अनुसार चित्रकारको शव नुवाकोट जिल्ला अस्पताल त्रिशूलीमा पोष्टमार्टम गरी अन्तिम संस्कारका लागि आफन्तको जिम्मा लगाइएको छ। घटनाका सम्बन्धमा प्रहरीले अनुसन्धान जारी राखेको छ।
चोरीमा संलग्न बझाङका तीन जनालाई भारतीय प्रहरीले गोली हानी नियन्त्रणमा लियो,"बझाङ : भारतीय प्रहरीले चोरीमा संलग्न बझाङका तीन जनालाई गोली हानी नियन्त्रणमा लिएको छ। बझाङको जयपृथ्वी नगरपालिका वडा नम्बर ३ पडेश घर भएका सुनिल खड्का, प्रताप खड्का र अंकित जोशी प्रहरीसँगको भिडन्तमा पक्राउ परेका हुन्। प्रहरीको फरार सूचीमा रही जनही २५ हजार रुपैयाँ पुरस्कार तोकिएका उनीहरूलाई उत्तर प्रदेशको मुजफ्फरनगर जिल्लामा प्रहरीसँगको दोहरो गोली हानाहानमा पक्राउ गरिएको मुजफ्फरनगरका एसपी सत्यनारायण प्रजापतीले बताए। उनीहरूलाई प्रहरीले स्थानीय नयाँ मण्डीका व्यापारी नीरज जैनको घरबाट लाखौं चोरी गरेको आरोपमा खोजिरहेको रहेको थियो। प्रहरीले चोरीमा संलग्न रहेको आरोपमा नेपाली गिरोहका तीनै जनालाई भिडन्तमा पक्राउ परेको र उनीहरूको खुट्टामा गोली लागेको प्रहरीले बताएको छ। चोरीमा संलग्न अन्य दुईजना अभियुक्त फरार रहेको मुजफ्फरनगर प्रहरीले जनाएको छ। एसपी सत्यनारायण प्रजापतीका अनुसार भारतमा मजदुरी गर्न गएका उनीहरूले गएको फागुन १२ गते मुजफ्फरनगर जिल्लाको मेहता क्लब नजिकै बस्ने स्थानीय व्यापारी नीरज जैनको घरबाट चोरी गरेका थिए। चोरी घटनामा सुनिल खड्का मुख्य योजनाकार रहेको र उनलाई प्रताप खड्का र अंकित जोशीले सघाएका थिए। उनीहरूको साथबाट मोटरसाइकल, तीन थान पेस्तोल, दुई वटा नक्कली परिचयपत्र, तीन लाख नगद र गरगहना बरामद भएको प्रहरीले जानकारी दिएको छ।"
झोलुंगे पुलबाट सामग्री तारेरै आम्दानी,"हुम्ला : कर्णाली करिडोर अन्तर्गत खार्पुनाथ च्वाखोलाको कर्णाली नदीमा पक्की पुल निर्माण नहुँदा नागरिकहरूले सास्ती खेप्नु परेको छ। नेपाली सेनाले छारे सुनाखाडा लालिबगरको कडा चट्टानी भागको ट्याक खोलेसँगै खार्पुनाथ गाउँपालिकाको खार्पु दोभानसम्म ट्याक्टर टिपरहरूले आउजाउ गर्न थालेका हुन्। तर, खार्पु र च्वाखोला नदीमा पुल पक्की पुल निर्माण नहुँदा नेपालगञ्ज,सुर्खेतबाट ल्याइएका दैनिक उपभोग्य वस्तुहरू झोलुंगे पुलबाट बोकेर तार्नुपर्ने बाध्यता रहेको छ। सुर्खेत नेपालगञ्जबाट दैनिक १५१६ वटा ट्रकहरू आउजाउ गर्न गरेको खार्पुनाथ गाउँपालिका४ छिप्रा गाउँका हिरु दमाईले जानकारी दिए। छिप्रा नल्ला, माझा, याङ्चु,खर्पेल गाउँ आसपासका महिलाहरूले झोलुंगे पुलबाट ओसारपसार गर्ने गरेको दमाईले बताए। यही समस्यालाई केहीले अवसरका रूपमा पनि लिएका छन्। सामान पुल तार्ने काम पाउँदा यहाँका महिलाहरूको दैनिक आम्दानी समेत राम्रो हुँदै गएको उनले बताए। पुल तारेपछि सदरमुकाम तर्फबाट ट्याक्टरहरूले सामान बोकेर सदरमुकाम सिमकोट पुर्याउने गरेका छन्। दिनभर झोलुंगे पुलबाट सामान तारेपछि दिनमा १ हजारदेखि २ हजारसम्म आम्दानी हुने गरेको खार्पुनाथ गाउँपालिका ५ कर्ण कामीले बताए। पुल भन्दा पारी गाडीले सामान ल्याएर छोड्छन्। दिनभर बोकेर तारी दिएपछि साहुले १२ हजार दिन्छन् घरमा नुनतेल खर्च हुन्छ, कामीले भने। नदी पारी नेपालगन्जबाट गाडी आयो नदीमा पुल छैन सामान झारेर गाडी फर्किने कामीले बताए।"
"तनहुँमा यात्रुबाहक बस दुर्घटना, ६ जना घाइते","तनहुँ : पृथ्वीराजमार्गअन्तर्गत तनहुँको आँबुखैरेनी गाउँपालिका२ मा आज बिहान यात्रुवाहक बस दुर्घटना हुँदा छ जना घाइते भएका छन्। काठमाडौंबाट पोखरातर्फ आउँदै गरेको ना५ख ४३७४ नम्बरको बस अनियन्त्रित हुँदा सडकको बायाँतर्फ नालीमा दुर्घटना भएको थियो। दुर्घटनामा कास्कीको पोखरा महानगरपालिका१३ बस्ने ३० वर्षीया सुनिता गुरुङ, पाँच वर्षीय रेशम सुनुवार, पोखरा महानगरपालिका३२ बस्ने २५ वर्षीया सङ्गीता तिवारी, २८ वर्षीय सन्दीप तिवारी, धादिङको ज्वालामुखी गाउँपालिका७ बस्ने ३८ वर्षीय टेकनाथ कँडेल र १० वर्षीया सुरक्षा कँडेल घाइते भएका जिल्ला प्रहरी कार्यालयका प्रहरी नायब उपरीक्षक दीपककुमार रायले जानकारी दिए। घाइतेहरुको आँबुखैरेनी अस्पतालमा उपचार भइरहेको प्रहरीले जनाएको छ।"
जङ्गली च्याउ खाँदा तनहुँमा वृद्धाको मृत्यु,"दमौली : तनहुँको आँबुखैरेनी गाउँपालिकामा जङ्गली च्याउ खाएर बिरामी परेका एक जनाको मृत्यु भएको छ। आँबुखैरेनी गाउँपालिका६ हिलेखर्कका ८५ वर्षीया द्रोणपति गुरुङको मृत्यु भएको जिल्ला प्रहरी कार्यालयले जनाएको छ। च्याउ खाएर बिरामी गुरुङको चितवनस्थित अस्पतालमा उपचार भइरहेको अवस्थामा शुक्रबार मृत्यु भएको प्रहरी नायब उपरीक्षक दीपककुमार रायले जानकारी दिए। अन्य चार जनाको अवस्था भने खतरामुक्त रहेको प्रहरीले जनाएको छ। यही असार १ गते ५४ वर्षीय डिलबहादुर गुरुङले घर नजिकको जङ्गलबाट ल्याएको च्याउ खाँदा उनीसहित ५७ वर्षीया मधु गुरुङ, ९२ वर्षीय रणबहादुर गुरुङ, ५८ वर्षीया पम्फी गुरुङ बिरामी भएका थिए।"
सिंघिया खोला किनारमा भेटियो महिलाको शव,"विराटनगर : विराटनगर महानगरपालिका१४ जतुवास्थित सिंघिया खोलाको किनारमा शुक्रबार राति सडेको अवस्थामा महिलाको शव भेटिएको छ। मृतकको पहिचान खुल्न सकेको छैन। अन्दाजी ३०३२ वर्षीयाजस्तो देखिने महिलाको अनुहारलगायत शरीरका विभिन्न भागमा किरा परेर दुर्गन्धित भएको अवस्थामा राति ८:३० बजेतिर शव फेला परेको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार अनुहार सडेको र किरा परेको अवस्थामा शव फेला परेका कारण मृत भेटिएकी महिलाको पहिचानमा समस्या भइरहेको छ। शवलाई पोस्टमार्टमका लागि विराटनगरको कोशी अस्पतालमा राखिएको छ। वर्षासँगैको बाढीले महिलालाई कतैबाट बगाएर ल्याएको हुनसक्ने प्रहरीको आशंका छ। मृतक महिलाको पहिचानका लागि सबैतिर हुलिया परिपत्र गरेर प्रहरीले यसअघि हराएका महिलाहरुको विवरण संकलन गरिरहेको छ। महिला हराएको भनेर प्रहरीमा आएका निवेदनहरुको अध्ययन र विश्लेषण गर्ने काम भइरहेको छ, डीएसपी बस्नेतले भने, अहिलेसम्म शवको सनाखत गर्न सक्ने कोही फेला परेका छैनन्। इलाका प्रहरी कार्यालय रानीका इन्सपेक्टर प्रकाश थापा नेतृत्वको टोलीले महिलाको सनाखतको प्रयास गर्दै अनुसन्धानको थप प्रक्रिया अघि बढाएको छ।"
आइतबार देशका यी स्थानमा हुने छ वर्षा,"काठमाडौं : आइतबार देशका देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार कोशी, बागमती र गण्डकी प्रदेश लगायत लुम्बिनी प्रदेशका पहाडी भूभागका केही स्थानहरूमा साथै बाँकी भूभागका थोरै स्थानहरुमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै कोशी, बागमती, गण्डकी प्रदेशका साथै लुम्बिनी प्रदेशका पहाडी भूभागका एकदुई स्थानमा भारी वर्षाको पनि सम्भावना रहेको छ। आइतबार राति कोशी, मधेश, बागमती, गण्डकी र लुम्बिनी प्रदेश लगायत देशका पहाडी भूभागमा आंशिक देखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। कोशी, मधेश, बागमती, गण्डकी र लुम्बिनी प्रदेशका केही स्थानहरूमा साथै कर्णाली र सुदूरपश्चिम प्रदेशका थोरै स्थानहरुमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। साथै कोशी, गण्डकी र लुम्बिनी प्रदेशका एकदुई स्थानमा भारी वर्षाको पनि सम्भावना रहेको छ।"
ज्या पुन्ही जात्रा मनाइयो,"काठमाडौं : काभ्रेपलान्चोकको पनौतीमा शनिबार ज्या पुन्ही जात्रा मनाइएको छ। जेठ पूर्णिमाका दिन हुने पनौतीको ज्या पुन्ही जात्रामा भैरव, भद्रकाली र इन्द्रेश्वर महादेवको रथ जुधाउने गराइन्छ। ज्येष्ठ शुक्ल पूर्णिमाका दिन जात्रा नमान्ने र मंसिर पूर्णिमाको रात निद्रा नपुर्याउनेले सुख पाउँदैन भन्ने किंवदन्ती छ। जात्रा सकेर खेतमा रोपाइँ सुरु गर्ने परम्परा पहिल्यैदेखि चलिआएकाले यसलाई हिलेजात्रा अर्थात् नेवारी भाषामा ज्याःपुन्ही भन्ने गरिएको छ। परापूर्वकालमा यसै समयमा पनौती पारिपट्टिका ब्रम्हायणी र भद्रकालीको पूजा गर्न जान समस्या परेपछि ललितपुरको बुंगमतीबाट वासुकि नाग पनौती आएर पुण्यमाताको उर्लँदो बाढीमा पुलजस्तै तेर्सो परी देवतालाई तारेको इतिहास छ। त्यसैको स्मरणमा जात्रा सुरु भएको स्थानीयको भनाइ छ। जात्रामा रथ जुधाउने बेलामा दुवै रथमा सवार रहेका मानिसहरू एकआपसमा अबिर छर्केर हर्ष व्यक्त गर्छन्। यो कार्य सकिएपछि भैरवको रथलाई फर्काएर नवदुर्गा डबलीभन्दा केही पर राखिन्छ। भैरवको रथ गन्तव्य स्थानमा पुगेपछि भद्रकालीको रथ तानेर ल्याई भैरवको रथसँग पछाडिबाट जुधाइन्छ। त्यस्तै भैरव र भद्रकालीको रथ तीनतीनपटक एकआपसमा जुधाइसकेपछि इन्द्रेश्वर महादेवको रथ भद्रकालीको रथसँग अगाडिबाट तीनचोटि जुधाइन्छ। ऐतिहासिक पनौती नगरमा सो जात्रा एक हजार ४२० वर्षदेखि मनाइँदै आएको कथन छ।"
"सुन तस्करीमा संलग्न छुटाइदिने भन्दै ८ लाख ५० हजार असुली, २ जना पक्राउ",काठमाडौं : सुन तस्करी तथा हुन्डी कारोबारमा संलग्नलाई छुटाइदिने भन्दै रकम असुल्ने २ जनालाई प्रहरीले पक्राउ गरेको छ। केन्द्रीय अनुसन्धान ब्युरो (सीआइबी)ले मुद्दा मिलाइदिन्छु भन्दै रकम लिने अर्घाखाचीको छत्रदेव गाउँपालिका५ घर भई हाल तारकेश्वर बस्ने ६३ वर्षीय कृष्णप्रसाद शर्मा (केपी) र रुपन्देही जिल्लाको तिलोत्तमा नगरपालिकाका ४३ वर्षीय झविन्द्र खत्रीलाई शुक्रबार पक्राउ गरिएको सिआइबीका प्रवक्ता एसपी होबिन्द्र बोगटीले जानकारी दिए। उनीहरुले पेवेल नेपालका कर्मचारी लगायतका व्यक्तिसँग पैसा लिएका थिए। उनीहरुले नेपालमा सुन किन्नेसँग पैसा लिने र विदेशबाट आउने रेमिटेन्स सुन तस्करी गर्ने गिरोहका सदस्यलाई दिने गरेको अनुसन्धानले देखाएको प्रहरीको भनाई छ। प्रहरीले अनुसन्धानमा रहेका मुद्दा मिलाइदिन्छु भनि कसैले ठगी गरेमा जाहेरी दिन अनुरोध गरेको छ।
पाँचवटा प्रदेशमा मनसुनको प्रभाव,"काठमाडौं : देशका पाँचवटा प्रदेशमा मनसुनको प्रभाव रहेको छ। कोशी प्रदेशबाट भित्रिएको मनसुन मधेस, बागमती र गण्डकी प्रदेशको अधिकांश भूभाग तथा लुम्बिनी प्रदेशको पूर्वी भूभागसम्म फैलिएको छ। जल तथा मौसम विभाग, मौसम पूर्वानुमान महाशाखाका अनुसार अन्य प्रदेशमा भने अझै पश्चिमी वायु र स्थानीय वायुको प्रभाव न्यून छ। मनसुन र पश्चिमी वायुको प्रभावले कोशी, बागमती, गण्डकी, लुम्बिनी र कर्णाली प्रदेशमा आज बिहान पूर्णतया बदली छ भने बाँकी भूभागमा आंशिक बदली छ। अहिले गण्डकी प्रदेशका केही भूभाग तथा बागमती, कर्णाली र लुम्बिनी प्रदेशका थोरै स्थानमा मेघगर्जन र चट्याङसहित हल्कादेखि मध्यम वर्षा भइरहेको महाशाखाले जनाएको छ। आज दिउँसो कोशी, मधेश, बागमती, गण्डकी र लुम्बिनी प्रदेशलगायत पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। आज दिउँसो बागमती, गण्डकी र लुम्बिनी प्रदेशका केही, कोशी र मधेश प्रदेशका थोरै तथा बाँकी भूभागका एकदुई स्थानमा मेघगर्जनचट्याङ्गसहित हल्कादेखि मध्यम वर्षाको सम्भावना रहेको महाशाखाद्वारा जारी बुलेटिनमा उल्लेख छ। गण्डकी प्रदेशका केही स्थानमा आज भारी वर्षाको सम्भावना छ। महाशाखाका अनुसार आज राति कोशी, मधेश, बागमती, गण्डकी र लुम्बिनी प्रदेशलगायत पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। रासस"
मधेसका मुख्यमन्त्रीसमक्ष चुरे संरक्षणका १२ बुँदे माग पेश,"ढल्केवर(धनुषा): चुरे संरक्षणका विभिन्न १२ बुँदे मागसहित मधेसका मुख्यमन्त्री सतिशकुमार सिंहलाई ज्ञापनपत्र बुझाइएको छ। शुक्रबार चुरे अभियन्ताहरुको र्यालीसहित मधेस भवन पुगेका चुरे तथा वन जंगल संरक्षण अभियान नेपालका संयोजक सुनिल यादवले मुख्यमन्त्री सिंहलाई विभिन्न १२ बुँदे मागसहितको ज्ञापनपत्र बुझाएका हुन्। चुरे तथा वन जंगल संरक्षण अभियानको नेतृत्वमा काठमाडौंको माइतीघरमा धर्ना बसेका चुरे अभियन्ताहरु ३० औं दिन जनकपुर पुगेर मधेसका मुख्यमन्त्रीलाई ज्ञापनपत्र बुझाएका हुन्। देशमा दिनानुदिन भइरहेको चुरे तथा बनजंगल विनाश र अतिक्रमणको कारण प्राकृतिक श्रोत सम्पदाको ह्रास, पर्यावरण असन्तुलन तथा तापक्रममा भइरहेको वृद्धिले सम्पूर्ण मानव जीवन नै खतरामा पर्ने भयावह स्थितिको अन्त्यको गर्ने उद्देश्यसहित चुरे तथा वनजंगल संरक्षण अभियान विगत ७ वर्षदेखि निरन्तर धर्ना, जुलुस प्रदर्शन, आमरण अनसन, पैदल यात्रा लगायतका संघर्ष तथा आन्दोलन गर्दै आइरहेको ज्ञापनपत्रमा उल्लेख छ। तर यस अभियानले उठाएका मागहरु पूरा गर्ने पटकपटकको सहमति र प्रतिबद्धताप्रति संघीय र प्रदेश सरकार गम्भीर नरहेकोप्रति ध्यानाकर्षण भएको जनाएको छ। वन जंगल विनास, चुरे क्षेत्रमा भइरहेको नदी उत्खनन तथा दोहनले यहाँका जनताको जीवन आक्रान्त बनेको उल्लेख गरेका छन्। 'हरियो वन नेपालको धन' भन्ने नारासमेत लोप भएको उनीहरुले टिप्पणी गरेका छन्। जलश्रोत तथा वल सम्पदा सूचीमा कायम रहेको विश्वको दोश्रो ठूलो देश नेपाल आज ४१ औं स्थानमा झरेको छ। मधेसमा सम्पूर्ण नदी नाला, खोला तथा खाने पानीको श्रोत साधन सुख्खा पर्नुको साथै खडेरीको सम्भावना बढेको छ। वनजंगल तथा चुरे संरक्षणको जिम्मा पाएका जन प्रतिनिधिहरु तथा तस्करहरुले नै वन फँडानी तथा चुरे दोहन गरिरहेका छन्। चुरे क्षेत्रमा भएका जंगली जनावरको स्थिति खतरामा छ, अभियानले बुझाएको ज्ञापनपत्रमा उल्लेख छ। मधेस प्रदेश सरकार वन तथा वातावरण मन्त्रालयले वन क्षेत्रमा सुशासन कायम गर्ने, वन क्षेत्रको जग्गा अतिक्रमण रोक्न तथा भ्रष्टाचारमा संलग्न वन डिभिजन कार्यालयका कर्मचारीको सरुवा तथा कारवाहीको लागि कुनै ठोस नीति तथा कार्य योजना निर्माण गर्न नसकेको अभियानका संयोजक यादवको दाबी छ। राजनीतिक पहुँच नभएका वनको कर्मचारीबाहेक अधिकांश भ्रष्टाचारमा संलग्न कर्मचारी दशकौंदेखि एउटै जिल्लामा कार्यरत रहेकोले वन जंगल विनास तथा चुरे दोहनको कार्य रोक्न असम्भव भएको छ। स्थानीय तस्करहरुको मिलोमतोमा वनका उच्च पदस्त कर्मचारीहरु वन क्षेत्रको जग्गामा निजी भवन निर्माण गराउने कार्यमा संलग्न भएका छन्, संयोजक यादव भन्छन्, एकातिर दलित, भूमिहीन, सुकुम्बासी र अव्यवस्थित बसोवासीहरुको नाउँमा चुरे तथा वन जंगल मासिंदै छ भने अर्कोतर्फ मधेसी दलित, भूमिहीन र सुकुम्बासीहरुलाई भूमिअधिकारबाट वञ्चित गरिएको छ। चुरे अभियन्ताहरु गत वैशाख १६ गतेबाट सप्तरीको भारदहदेखि बाराको पथलैया र चितवन हुँदै काठमाडौंसम्मको पैदल यात्रा गरी २५ औं दिनमा काठमाडौंको माइतीघरमा जेठ १० गतेदेखि अनवरत रुपमा धर्नामा बसिरहेका छन्। शुक्रवार मुख्यमन्त्री सिंहलाई बुझाएको ज्ञापन पत्रमा संघीय सरकारद्वारा ल्याइएका ढुङ्गा, गिटी र बालुवा विदेश निकासी गर्ने विधेयक तत्काल खारेज गरी अतिक्रमणमा परेको चुरे वन क्षेत्रको जग्गा खाली गराइ चुरे वन क्षेत्रमा फरकाइयोस् तथा चुरे तथा वन जंगललाई संरक्षण गर्नुपर्ने, भूमी आयोग गठन गरी दलित भूमिहीन तथा सुकुम्वासीहरुलाई भूमीको व्यवस्था गरी नेपाललाई भूमिहीन मुक्त राष्ट्रिय घोषणा गर्नुपर्ने, नक्कली भूमिहीन तथा सुकुम्बासीहरुको नाउँमा रहेको चुरे वन क्षेत्रको जग्गा तत्काल वन क्षेत्रमा फर्काउनुपर्ने माग गरिएको छ। प्रदेश सरकार अन्तर्गतको वन प्रशासनलाई सेवा सुलभ तथा प्रभावकारी बनाउन वन प्रशासनको सुशासनका प्रत्याभूति आम नागरिकमा गराउनुपर्ने, डिभिजन वन कार्यालयमा हुने गरेको अनियमितता रोकन २३ वर्षभन्दा बढी समयदेखि कार्यरत कर्मचारीहरुको सरुवा गर्नुपर्ने, चुरे क्षेत्र भित्रका नदी नालाहरुबाट अवैध निकासी हुने ढुङ्गा, गिटी, बालुवा र क्रसर उद्योग तत्काल बन्द गर्नुपर्ने तथा यस्ता कार्यहरुमा संलग्नहरू माथि कडा कारवाही गर्नुपर्ने, तराई मधेसको बारा र पर्सा जिल्लामा बग्ने सिर्सीया नदी लगायतका नदीहरुलाई प्रदुषण र अतिक्रमण गर्ने उद्योगीहरुलाई कानुनी दायरामा ल्याई कारवाही गर्नुपर्ने, ओम प्रकाश भनिने दिलिप महतोलाई प्रथम पर्यावरण शहीद घोषणा गर्नुपर्ने, मधेसलाई सुक्खा ग्रस्त क्षेत्र घोषणा गरी डढेलो नियन्त्रण तथा खुल्ला चरिचरण बन्द गर्नुपर्ने लगायतको विभिन्न १२ बुँदे माग अघि सार्दै उनीहरुले ज्ञापनपत्र बुझाएका छन्।"
"झापामा मोटरसाइकल दुर्घटना : एकको मृत्यु, दुई जना घाइते",झापा : झापाको मेचीनगरमा मोटरसाइकल दुर्घटना हुँदा एक जनाको मृत्यु भएको छ। दुर्घटनामा परी मेचीनगर नगरपालिका१० निवासी राजीव दनुवारको मृत्यु भएको जिल्ला प्रहरी कार्यालय झापाले जनाएको छ। दुर्घटनामा परी मोटरसाइकलमा सवार अन्य दुईजना घाइते भएका छन्। मेचीनगर नगरपालिका वडा नम्बर१५ लालझोडास्थित भित्री सडक खण्डमा शनिबार बिहान अन्दाजी ३:३० बजेको समयमा भद्रपुरबाट धुलाबारीतर्फ जाँदै गरेको प्रदेश १०१०१६ प ४१८ नम्बरको मोटरसाइकल आँफै अनियन्त्रित भई दुर्घटना भएको थियो। त्यस्तै मेचीनगर१० निवासी अभिषेक राई र सोही ठाउँका विवेक दनुवार पनि गम्भीर घाइते भएका छन्। उनीहरूको बीएण्डसी अस्पताल बिर्तामोड उपचार भइरहेको प्रहरीले जनाएको छ।
आज देशका यी स्थानमा मेघगर्जनचट्याङ्गसहित भारी वर्षा हुने,"काठमाडौं : देशका पाँचवटा प्रदेशमा मनसुनको प्रभाव रहेको छ। कोशी प्रदेशबाट भित्रिएको मनसुन मधेस, बागमती र गण्डकी प्रदेशको अधिकांश भूभाग तथा लुम्बिनी प्रदेशको पूर्वी भूभागसम्म फैलिएको छ। जल तथा मौसम विभाग, मौसम पूर्वानुमान महाशाखाका अनुसार अन्य प्रदेशमा भने अझै पश्चिमी वायु र स्थानीय वायुको प्रभाव न्यून छ। मनसुन र पश्चिमी वायुको प्रभावले कोशी, बागमती, गण्डकी, लुम्बिनी र कर्णाली प्रदेशमा आज बिहान पूर्णतया बदली छ भने बाँकी भूभागमा आंशिक बदली छ। अहिले गण्डकी प्रदेशका केही भूभाग तथा बागमती, कर्णाली र लुम्बिनी प्रदेशका थोरै स्थानमा मेघगर्जन र चट्याङसहित हल्कादेखि मध्यम वर्षा भइरहेको महाशाखाले जनाएको छ। आज दिउँसो कोशी, मधेश, बागमती, गण्डकी र लुम्बिनी प्रदेशलगायत पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। आज दिउँसो बागमती, गण्डकी र लुम्बिनी प्रदेशका केही, कोशी र मधेश प्रदेशका थोरै तथा बाँकी भूभागका एकदुई स्थानमा मेघगर्जनचट्याङ्गसहित हल्कादेखि मध्यम वर्षाको सम्भावना रहेको महाशाखाद्वारा जारी बुलेटिनमा उल्लेख छ। गण्डकी प्रदेशका केही स्थानमा आज भारी वर्षाको सम्भावना छ। महाशाखाका अनुसार आज राति कोशी, मधेश, बागमती, गण्डकी र लुम्बिनी प्रदेशलगायत पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ।"

शीर्षक,विवरण
करणी कसुरका फरार युवक पक्राउ,"नुवाकोट : जबरजस्ती करणीसम्बन्धी कसुर मुद्दामा फरार युवक पक्राउ परेका छन्। पक्राउ पर्नेमा विदुर नगरपालिका१३ कल्याणपुरका २३ वर्षीय मिलन खड्का रहेका छन्। गत २०८० साल चैत्र १९ गते राति ११ बजेको समयमा परिवर्तित नाम नुवाकोट२५ (१८) लाई जबरजस्ती करणी गरेको अभियोगमा फरार रहेका खड्कालाई पक्राउ गरी अदालतमा पेस गरिएको जिल्ला प्रहरी कार्यालय नुवाकोटले जनाएको छ। खड्काले रातिको समयमा पीडितको कोठामा गई डर, त्रास, धाकधम्की देखाई जबरजस्ती करणी गरी फरार गरेकोमा खोजतलास गर्ने क्रममा काठमाडौं टोखा नगरपालिका९ गोंगबुमा लुकिछिपी बसी रहेको अवस्थामा पक्राउ गरी अदालतमा पेस गरिएको प्रहरी नायब उपरीक्षक तिलक भारतीले जानकारी दिए। घटनामा नुवाकोट जिल्ला अदालतबाट पक्राउ पुर्जीसमेत जारी भई फरार रहेका खड्कालाई नुवाकोटको विदुर ल्याएर जिल्ला प्रहरी कार्यालयको हिरासतमा राखिएको डीएसपी भारतीले बताए। युवक खड्कालाई नुवाकोट जिल्ला अदालतबाट सात दिन हिरासतमा राखेर अनुसन्धान गर्ने म्याद थप अनुमति लिई जबरजस्ती करणीसम्बन्धी कसुरमा थप अनुसन्धान भइरहेको नुवाकोट प्रहरीले जनाएको छ।"
"झापामा रात्रि बसको ठक्करबाट हजुरबुवा र नातिनीको मृत्यु, घटनास्थल तनावग्रस्त",झापा : झापामा रात्रि बसको ठक्करबाट हजुरबुवा र नातिनीको घटनास्थलमै मृत्यु भएको छ। दुई जनाको मृत्युपश्चात् घटनास्थल तनावग्रस्त बनेको छ। आक्रोशित स्थानीयले बसका चालकलाई नल्याउजेलसम्म सडकबाट शव उठाउन नदिने अडानमा छ। उनीहरूले राजमार्ग समेत अवरुद्ध पारेका छन्। पूर्वबाट काठमाडौँतर्फ जाँदै गरेको रात्रि बसले बुधबार साँझ कमल गाउँपालिका३ स्थित केर्खामा इलेक्ट्रिक साइकललाई ठक्कर दिँदा उनीहरूको मृत्यु भएको प्रहरीले जनाएको छ। मृतकहरूको नाम र थर भने खुलेको छैन। भीडले ठक्कर दिने बसलाई तोडफोड गरिएको छ भने प्रहरी चौकी केर्खामा राखिएको त्यस बसलाई आगजनी गर्ने प्रयास गरिएको बताइएको छ। आक्रोशितहरूले प्रहरी चौकी केर्खामा ढुंगामुढा समेत गरिरहेका छन्। अहिले घटनास्थलमा ठुलो सङ्ख्यामा प्रहरी परिचालन गरिएको छ। राजमार्ग अवरुद्ध हुँदा सवारीसाधनको लामबद्ध लाइन लागेको जनाइएको छ।
"ओलीले भने सय दिन सकियो, बाँकी काम आजैबाट सुरू हुन्छ","काठमाडौं : प्रधानमन्त्री केपी शर्मा ओलीले बाँकी अवधिको कामक योजना आजैबाट सुरू गरिने बताएका छन्। नेपाली कांग्रेस र एमालेबीच आलोपालो सरकारको नेतृत्व गर्ने सहमित भएको छ। जसअनुसार पहिलो चरणमा अध्य ओलीले सरकारको नेतृत्व गर्ने र दोस्रो चरणमा कांग्रेस सभापति शेरबहादुर देउवाले सरकारको नेतृत्व गर्ने सहमति भएको छ। गत असार ३० गते ओली प्रधानमन्त्री बनेका हुन्। आफू नेतृत्वको सरकारले १०० दिनमा गरेका उपलब्धिहरूलाई सार्वजनिक गर्ने क्रममा प्रधानमन्त्री ओलीले वितेका १०० दिनमा विपत्तिका बीचमा पनि नवीन कामको थालनी,सुशासन र विकासको लक्ष्यतर्फ सरकार अघि बढेको दावी गरे। प्रधानमन्त्री ओलीले सीमित स्रोतसाधन,विरासतमा प्राप्त भएको बिग्रदो आर्थिक अवस्था र अचानक आइपरेको प्राकृतिक विपद्का बावजुद सरकारले नीति तथा कार्यक्रम र बजेटको कार्यन्वयनलाई शीघ्र, प्रभावकारी, नतिजामुखी र नागरिकमैत्री बनाउँदै कार्यान्वयन गरिरहेको बताए। उनले यस अवधिमा १७ वर्ष अघिदेखि थालनी भएको शान्ति प्रक्रियाका बाँकी कामलाई अन्तिम निश्कर्षमा पुर्याउन सफल भएको बताए। त्यस सिलसिलामा सत्य निरूपण तथा मेलमिलाप आयोग ऐन, २०७१ लाई संशोधन गर्न बनेको विधेयक सर्वसम्मतिबाट स्वीकृत र प्रमाणिकरण भएको बताउँदै प्रधानमन्त्री ओलीले यसका लागि आयोग गठनका लागि सिफारिस समिति बनेको बताए। प्रधानमन्त्री ओलीले छिमेक सम्बन्धलाई पारस्परिक लाभ र सम्मानका आधारमा अघि बढाएको बताए। 'हामी स्पष्टतः सुमधुर र उपलब्धिपूर्ण छिमेक सम्बन्ध, शान्तिपूर्ण, न्यायोचित र जिम्मेवार अन्तर्राष्ट्रिय सम्बन्धमा विश्वास गर्छौं । विश्वका कतिपय भूभागमा भएका हिंसा र तनावबाट हामी चिन्तित छौं, वार्ताको माध्यमबाट ती सबै तनावहरुको शान्तिपूर्ण समाधान चाहन्छौं ,'उनले भने,' सबैले संयमतापूर्वक शान्ति स्थापनामा लाग्न जरुरी ठान्छौं ।'"
रेड्मी प्याड प्रो ५जी र रेड्मी प्याड एसई ८७ ४जी ट्याब्लेट सार्वजनिक,"काठमाडौं : ग्लोबल टेक्नोलोजी लिडर शाओमीले नेपाली बजारमा दुई नयाँ ट्याब्लेटहरू; रेड्मी प्याड प्रो ५जी र रेड्मी प्याड एसई ८७ ४जी सार्वजनिक गरेको छ। रेड्मी प्याड प्रो ५ जी ले १२१ इन्चको २५के अल्ट्राक्लियर डिस्प्ले र स्न्यापड्र्यागन ७ एस जेन २ प्रोसेसरको साथमा उत्कृष्ट प्रदर्शन ल्याउँछ भने रेड्मी प्याड एसई ८७ ४जी ले कम्प्याक्ट मनोरञ्जन अनुभव प्रदान गर्दछ। लन्चको सन्दर्भमा शाओमी नेपालका कन्ट्री जनरल म्यानेजर मनु मनास्वीले भने, शाओमीले प्रयोगकर्ताहरूको विविध आवश्यकता पूरा गर्न लगातार नयाँ उत्पादन ल्याउँदै आएको छ। रेड्मी प्याड प्रो ५जी र रेड्मी प्याड एसई ८७ ४जीको नेपालमा लन्च गर्नुको मुख्य उद्देश्य भनेको हाम्रा प्रयोगकर्तालाई यड्भान्सड् प्रविधि उपलब्ध गराउनु हो। यदि तपाईं उच्च प्रदर्शनको खोजीमा हुनुहुन्छ वा साधारण प्रयोगको लागि डिभाइसको खोजीमा हुनुहुन्छ भने यी ट्याब्लेटहरू हजुरको लागि उत्तम हुनसक्नेछ। रेड्मी प्याड प्रो ५जीः उच्च स्तरको प्रदर्शन, बहुप्रयोगी डिजाइन रेड्मी प्याड प्रो ५जीले उच्च गुणस्तरको प्रदर्शन र मनोरञ्जनात्मक अनुभव प्रदान गर्दछ। यसको १२१ इन्चको अल्ट्राक्लियर डिस्प्ले १६:१० एस्पेक्ट रेसियो र २४९ पिपिआईको रिजोल्युसनको साथ आउँछ जसले पढ्दा, गेम खेल्दा वा भिडियो हेर्दा स्पष्ट दृश्य प्रदान गर्छ। १२० हर्ट्जको एडाप्टिभ रिफ्रेस रेट र ६०० निट्सको याच बी यम ब्राइटनेसले हरेक कन्टेन्टलाई स्मूथ बनाउँछ। यस ट्याब्लेटमा स्न्यापड्र्यागन ७एस जेन २ प्रोसेसर रहेको छ । १०,००० एमएएच क्षमताको ब्याट्री र ३३वाट फास्ट चार्जिङ सपोर्टले १४४९ घण्टासम्म एचडी भिडियो प्लेब्याकको सुविधा पनि दिन्छ जसले न्यूनतम विद्युत खपतमा उत्कृष्ट प्रदर्शन प्रदान गर्दछ। चारवटा स्टीरियो स्पिकर र डल्बी एटमस सपोर्टले घरमै सिनेमा जस्तो अडियो अनुभव प्रदान गर्दछ। वाईफाई ६ई, डुअल सिम, डुअल ५जी सपोर्ट र शाओमी हाइपरओएसको साथमा यस ट्याब्लेटले क्रसडिभाइस मल्टिटास्किङ र कनेक्टिभिटीलाई सहज बनाउँछ। यसको मेटालिक फिनिश र कोर्निंग गोरिल्ला ग्लासले स्टाइल र टिकाउपनाको पनि प्रदान गर्दछ। रेड्मी स्मार्ट पेन र रेड्मी प्याड प्रो किबोर्ड जस्ता एक्सेसरीहरूले यस ट्याब्लेटलाई थप प्रोडक्टिभ बनाउन मद्दत गर्दछ। रेड्मी प्याड एसई ८७ ४जीः सानो आकार, शक्तिशाली मनोरञ्जन रेड्मी प्याड एसई ८७ ४जी ८७ इन्चको एलसीडी डिस्प्ले र हल्का डिजाइनका साथ आउँछ जसले गर्दा यो एक हातले नै सजिलै चलाउन मिल्छ। यसमा ८४४१ स्क्रिनटुबडी रेसियो र ६०० निट्सको ब्राइटनेस रहेको छ जसले उज्यालो घाममा पनि स्पष्ट दृश्य अनुभव प्रदान गर्छ। मीडियाटेक हेलियो जि ८५ प्रोसेसरद्वारा सञ्चालित यस ट्याब्लेटले प्रयोगकर्ताको हरेक कार्यलाई स्मूथ बनाउँछ। यसमा ६ जीबीको र्याम र ९० हर्ट्जको रिफ्रेस रेटले वेब ब्राउजिङका साथै गेम र स्ट्रिमिङको अनुभवलाई पनि सहज बनाउँछ। ६,६५० एमएएच ब्याट्री र १८ वाट फास्ट चार्जिङ सपोर्टले यस ट्याब्लेटलाई लामो समयसम्म चलाउन सकिन्छ। यसको स्कृन टियुभी रेइनल्यान्ड आई कम्फर्ट सर्टिफाइड छ जसले गर्दा यो ट्याब्लेटको लामो प्रयोगमा पनि आँखा थकान कम गराउँछ। १२८जीबी आन्तरिक स्टोरेज र २टीबीको एक्सप्यान्डेबल स्टोरेज सपोर्टले फाइल र मिडियाका लागि पर्याप्त ठाउँ दिन्छ। बजार उपलब्धता रेड्मी प्याड प्रो ५जी रेड्मी प्याड प्रो ५जी ग्रेफाइट ग्रे र मिन्ट ग्रीन रंगमा तथा उपलब्ध रहेको छ भने ६जीबी १२८जीबीको मूल्य रु ३९,९९९ र ८जीबी २५६जीबीको मूल्य रु ४४,९९९ हो। रेड्मी स्मार्ट पेन र रेड्मी प्याड प्रो किबोर्ड रेड्मी स्मार्ट पेनको मूल्य रु ६,४९९ रहेको छ भने रेड्मी प्याड प्रो किबोर्ड पनि रु ६,४९९ मूल्यमा उपलब्ध रहेको छ। रेड्मी प्याड एसई ८७ ४जी रेड्मी प्याड एसई ८७ ४जी ग्रेफाइट ग्रे, स्काई ब्लू र अरोरा ग्रीनमा उपलब्ध छ भने यसको मूल्य रु १९,९९९ रहेको छ। यी सबै ट्याब्लेटहरू नेपालभरिका सबै एमआई स्टोर तथा शाओमीका आधिकारिक खुद्रा बिक्रेता पसलहरूमा उपलब्ध छन्।"
गुनासो आउन नदिने गरी काम गरौं : मन्त्री न्यौपाने,"अर्घाखाँची : लुम्बिनी प्रदेशका उद्योग, पर्यटन तथा यातायात मन्त्री प्रचण्डविक्रम न्यौपानेले प्रदेशको औचित्य पुष्टि गर्ने दायित्व कर्मचारीहरूको धेरै हुने बताएका छन्। उनले प्रदेशको औचित्य पुष्टि गर्ने गरी काम गर्न निर्देशनसमेत दिए। मन्त्रालय र मन्त्रालय मातहतका कार्यालयको पहिलो त्रैमासिक प्रगति समीक्षा कार्यक्रममा बोल्दै मन्त्री न्यौपानेले प्रदेशलाई समृद्ध बनाएर यसको औचित्य पुष्टि गर्ने दायित्व र भूमिका अहम् रहने बताए। प्रदेशको समृद्धिका लागि कर्मचारीहरूको भूमिका अति महत्त्वपूर्ण रहन्छ, मन्त्री न्यौपानेले भने आआफ्नो भूमिका र जिम्मेवारीप्रति प्रतिबद्ध रहेर सबैले काम गरौं, प्रदेशमा अपेक्षित नतिजा हासिल गर्न सकिन्छ। कार्यक्रममा सहभागी यातायात व्यवस्था कार्यालयका प्रमुख तथा प्रतिनिधिहरूलाई आम नागरिकबाट कुनै पनि गुनासो नआउने वातावरण निर्माण गरेर काम गर्न उनले निर्देशन दिए। यातायात कार्यालयबाट प्रदान हुँदै आएको सेवासुविधाप्रति आम नागरिकको गुनासो रहेको भन्दै मन्त्री न्यौपानेले आम नागरिकबाट कुनै पनि गुनासो आउने गरी सेवा प्रवाहको व्यवस्थापन मिलाउन निर्देशन दिए। यातायात कार्यालयबाट प्रवाह भइरहेको सेवासुविधा सहज रूपमा नआएको भनेर सेवाग्राहीबाट गुनासाहरू आइरहेका छन्, मन्त्री न्यौपानेले भने, कार्यालयबाट प्रवाह भइरहेको सेवासुविधा सहज रूपमा कसरी प्रवाह गर्न सकिन्छ भन्ने विषयमा योजना बनाऔं, यसका लागि देखिने प्राविधिक समस्या केही छन् भने मन्त्रालय र कार्यालयबीच बलियो समन्वय गरौं र सहज सेवा प्रवाहका लागि ठोस योजनाका साथ काम गरौं। यसैगरी उद्योगतर्फका कर्मचारीहरूलाई निर्देशन दिँदै मन्त्री न्यौपानेले उद्योग क्षेत्रमा देखिएका समस्या समाधान गरेर कसरी उद्योगलाई चलायनमान बनाउन सकिन्छ भन्ने विषयमा अध्ययन गर्न आग्रह गरे।"
"झापाकाे केर्खामा दर्जनौँ सेल अश्रुग्यास प्रहार, आठ सुरक्षाकर्मी घाइते","झापा : हजुरबुवा र नातिनीको दुर्घटनामा मृत्यु भएपछि भड्किएको स्थिति नियन्त्रणमा लिन प्रहरीले झापाको केर्खामा दर्जनौँ सेल अश्रुग्यास प्रहार गरेको छ । नेपाल प्रहरीले १५ सेल र सशस्त्र प्रहरी बलले १४ सेल अश्रुग्यास फायर गरेको हो । आक्रोशित स्थानीयले ढुंगामुढा गर्दा नेपाल प्रहरीतर्फ ५ जना र सशस्त्र प्रहरीतर्फ ३ जना घाइते भएका छन् । आक्रोशित स्थानीयले केर्खामा रहेको प्रहरी बिट र ट्राफिक प्रहरी बिटमा ढुङ्गामुढा, तोडफोड र आगजनी गरेका छन् । त्यस्तै स्थानीयले ढुङ्गामुढा गर्दा घटनास्थलनजिकै रहेको मे १ ख २७४४ नम्बरको न्यु सूर्योदय यातायात यात्रुवाहक बसको अगाडीको सिसा चर्किएको छ । त्यस्तै बायाँ साइडको ४५ वटा झ्यालको सिसा फुटेको छ । जस कारण पूर्वपश्चिम राजमार्ग अवरुद्ध बनेको थियो । काँकडभिट्टाबाट काठमाडौँ हिँडेको प्र १०१००१ ख ४३३१ नम्बरको रात्रि बसले कमल गाउँपालिकाको केर्खामा इलेक्ट्रिक साइकललाई ठक्कर दिँदा हजुरबुवा र नातिनीको घटनास्थलमै मृत्यु भएको थियो । स्थानीय मनोज लिम्बूकी अन्दाजी ९ वर्षकी छोरी कृपा लिम्बू र उनका बुवा ६० वर्षीय टेकबहादुर लिम्बू मृत्यु भएपछि घटनास्थल तनावग्रस्त बनेको थियो । उनीहरूको शव सडकमा राखिएको छ । मृतक बालिकाको आज जन्मदिन रहेको र जन्मदिन मनाउन नातिनीलाई लिएर हजुरबुबाले बर्थडे केक लिन गएका थिए । बर्थडे केक र मासु लिएर फर्कँदै गर्दा रात्रि बसले उनीहरूलाई ठक्कर दिएको थियो । बस र बस चालक शिवसताक्षी नगरपालिका१ का ३२ वर्षीय विशाल ठटाललाई प्रहरीले नियन्त्रणमा लिएको छ ।"
मुस्ताङको दामोदरकुण्ड पदमार्ग र गुरुसाङ्वो गुफा जोड्ने २ झोलुंगे पुलको डीपीआर सर्वे,"जोमसोम : धार्मिक तथा पर्यटकीय जिल्ला मुस्ताङको लोघेकर दामोदरकुण्ड गाउँपालिकाको दामोदरकुण्ड पदमार्ग र थासाङको गुरुसाङ्वो गुफा जाने पदमार्ग २ वटा झोलुंगे पुलको बुधबार डीपीआर सर्वे गरिएको छ। सहरी विकास मन्त्रालय अन्तर्गत स्थानीय पूर्वाधार विभाग सस्पेन्सन ब्रिज डिभिजनका प्राविधिक इन्जिनियर लगायतको टोली उक्त स्थानमा पुगेर २ झोलुंगे पुलको डीपीआर सर्वे गरिएको हो। प्रतिनिधि सभा सदस्य देवीप्रकाश भट्टचन, पूर्व प्रतिनिधि सभा सदस्य प्रेमप्रसाद तुलाचन र लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टको पहलमा ब्रिज डिभिजनको प्राविधिक टोली मुस्ताङ आएको हो। पुल डीपीआर सर्वेका लागि काठमाडौंबाट प्रभुको हेली मार्फत प्रतिनिधि सभा सदस्य भट्टचनसहित डिभिजनका इन्जिनियर प्रवेश रेग्मी र इन्जिनियर गोपाल बहादुर थापा मुस्ताङ आएका थिए। ब्रिज डिभिजनको प्राविधिक टोली मुस्ताङको उच्चस्थानमा रहेको मुस्ताङको पवित्र धार्मिक स्थल दामोदरकुण्ड जाने पदमार्ग सडकमा पुल सर्वे गर्न हेली मार्फत त्यहाँ पुगे। उनीहरूले उक्त पखमार्गको भर्सा खोलामा झोलुंगे पुलको डीपीआर सर्वे गरेका हुन्। दामोदर कुण्ड तीर्थ यात्राका लागि त्यस पदमार्गको भर्सा खोलामा झोलुंगे पुल स्थापना भएमा करिब ४ घण्टाको पैदलयात्रा दूरी छोट्टिन जनाइएको छ। दामोदरकुण्डको भर्सा खोला समुन्द्री सतहदेखि करिब ५ हजार १०७ मिटरको अग्लो उचाइमा रहेको र त्यहाँ पुल निर्माणका लागि प्रारम्भिक गृहकार्य भइरहेकाले डीपीआर सर्वे अघि बढाइएको सस्पेन्स ब्रिज डिभिजनका इन्जिनियर प्रवेश रेग्मीले जानकारी दिए। यो सर्वे र डीपीआर दुवै हो, डीपीआर फाईनल भएपछि योजना छनौटका लागि अघि बढ्छ, डिभिजन ई रेग्मीले भने, आगामी आर्थिक वर्ष पुलको योजना रातो किताबमा समावेश हुने र त्यसपछि अर्थ मन्त्रालयले श्रोत सुनिश्चित गरेपछि पुल निर्माणको ठेक्का अघि बढ्ने छ। दामोदरकुण्ड पदमार्गको भर्सा खोलामा करिव ४६० मिटर लामो पुलको आवश्यकता पर्ने इन्जिनियर रेग्मीले बताए। उनले समुन्द्री सतहको उच्च उचाइको क्षेत्रमा पुल निर्माणका लागि डीपीआर सर्वे भएको जनाए। डीपीआर सर्वे भयो, यसको डीपीआर बन्न ३ महिना लाग्छ, उनले भने, त्यसपछि योजना अघि बढाउन सहज हुन्छ, हामीले यस योजनालाई निकै महत्वका साथ लिएका छौं। भगवान विष्णुको वासस्थानका रुपमा रहेको प्रसिद्ध धार्मिक स्थल दामोदरकुण्ड जोमसोमकोरला राजमार्ग हुँदै चराङ पुगेर तल झर्नुपर्छ। यारा हुँदै पैदलमार्ग हुँदै दामोदरकुण्ड पुग्न करिब ९ घण्टाको समय लाग्छ। भर्सा खोलामा पुल नहुँदा दामोदकुण्ड जाने धार्मिक पदयात्री उकालो र ओरोलो झर्नु पर्ने हुँदा पैदलयात्राको दूरी लम्बिएको हो। पुल बनेपछि ९ घण्टाको पदयात्रा ५ घण्टामा पुरा गर्न सकिने लोघेकर दामोदरकुण्ड गाउँपालिकाका अध्यक्ष लोप्साङ छोम्फेल विष्टले उल्लेख गरे। उनले दामोदकुण्ड जाने भर्सा खोलामा झोलुंगे पुलको आवश्यकता रहेको सुनाए। यसैगरी मुस्ताङको थासाङ गाउँपालिका२ नाउरिकोटगुरुसाङ्वो जोड्ने अर्को एक झोलुंगे पुलको पनि डीपीआर सर्वे भएको प्रतिनिधि सभा सदस्य देवीप्रकाश भट्टचनले जानकारी दिए। उनका अनुसार गुरु पद्यसम्भव ध्यान गरेर बसेको धार्मिक गुफा जाने पदयात्रीको सहजताका लागि त्यहाँ पुल निर्माणको प्रक्रिया अघि बढेको बताए। उनका अनुसार सस्पेन्स ब्रिज टोलीका प्राविधिक इन्जिनियरले त्यसस्थानमा पुगेर डीपीआर सर्वे गरेका हुन्। थासाङको नाउरिकोटगुरुसाङ्वो गुफा जोड्ने पुल निर्माणको डीपीआरका लागि प्रतिनिधिसभा सदस्य देवीप्रकाश भट्टचनसहित पूर्व प्रतिनिधि सभा सदस्य प्रेमप्रसाद तुलाचन, लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्ट र थासाङ२ का वडाध्यक्ष गौतम शेरचनसहित प्राविधिक इन्जिनियरहरूको टोली त्यस क्षेत्रमा पुगेको थियो। त्यहाँको प्रारम्भिक सर्वेमा करिब ४७० मिटर लामो झोलुंगे पुलको आवश्यकता महसुस गरिएको छ। थासाङको नाउरिकोटगुरुसाङ्वो जोड्ने झोलुंगे पुल निर्माणका लागि यसअघि नै रातो किताबमा योजना समावेश भइसकेको छ। डीपीआर फाइनल भएपछि पुल निर्माणका लागि बजेट सुनिश्चिताको प्रक्रिया अघि बढ्ने सस्पेन्सन ब्रिज डिभिजनले बताएको छ। डिभिजन टोलीले दुवै स्थानमा पुल निर्माणको प्रक्रिया आगामी आर्थिक वर्षदेखि कार्यान्वयनमा ल्याउने गरी प्रक्रिया अघि बढाइने बताइएको छ। नाउरिकोटगुरुसाङ्वो जोड्ने झोलुङ पुल निर्माण भएमा करिब आधा घण्टाको पैदल उकालो दूरी छोट्टिने जनाइएको छ। मुस्ताङको दामोदरकुण्ड र थासाङमा झोलुंगे पुलको डीपीआर सर्वेका लागि प्रतिनिधि सभा सदस्य देवीप्रकाश भट्टचनको हेली प्रयोग गरिएको थियो। प्रतिनिधि सभा सदस्य भट्टचनले आफ्नो जन्मस्थान मुस्ताङमै भएको र यहाँको विकासमा आफ्नो सक्दो सहयोग रहने बताए।"
तिहार लक्षित ५ दिने फ्लोरा एक्स्पो हुँदै,"काठमाडौं : फूलैफूलको पर्व मानिने तिहार नजिकिंदै गर्दा राजधानीमा तिहार फ्लोरा एक्स्पो २०८१ हुने भएको छ। तिहारको उत्सव फूलको महोत्सव भन्ने नाराका साथ नर्सरी व्यवसायी संघ नेपालले कात्तिक ९ गते देखि १३ गते सम्म काठमाडौंको भृकुटीमण्डपमा तिहार फ्लोरा एक्स्पो गर्ने भएको हो। एक्सपोका लागि सम्पूर्ण तयारी पूरा भएको आयोजक नर्सरी व्यवसायी संघ नेपालले बुधबार राजधानीमा पत्रकार सम्मेलनमा जानकारी दिएको छ। आयोजकका अनुसार मेलामा ६५ वटा व्यावसायिक स्टल लगायत वनस्पति विभाग, पुष्प विकास केन्द्र, सहितको अफिसियल ३ स्टल तथा प्रतिस्पर्धाको २ वटा स्टलसहित जम्मा ७० वटा स्टल रहने छ। एक्सपो अवलोकन गर्न सर्वसाधारणका लागि प्रवेश शुल्क प्रतिव्यक्ति एक सय रुपैयाँ, विद्यार्थीहरू र जेठ नागरिकका लागि प्रति व्यक्ति ५० रुपैयाँ तोकिएको छ। दोस्रो तिहार फ्लोरा एक्सपोको प्रवर्द्धक संस्थाहरूमा पुष्प विकास केन्द्र र वनस्पति विभाग रहेको छ भने विशेष सहयोगी कम्पनीहरूमा शलोम एग्रिकल्चर, सेवा म्यानुफयाक्चरिङ, अर्गानिक बायो फर्टिलाइजर र ग्रिस्मा नर्सरी रहेका छन्। मेलामा ३५ हजारले अवलोकन गर्ने साथै ७० लाख भन्दा बढीको आर्थिक कारोबार हुने अपेक्षा आयोजकको छ। मेलामा विभिन्न प्रजातिका फूल फुल्ने तथा नफुल्ने आलंकारिक फूल बिरुवाहरू लगायत कृषि तथा वन, जडीबुटी नर्सरी, फलफूल नर्सरीबाट उत्पादित विविध प्रजातिका बोटबिरुवाहरू प्रदर्शनी तथा बिक्री वितरणका लागि राखिने बताइएको छ। मलखाद, अर्गानिक एवं रासायनिक विषादी, बिउ विजन, औजार उपकरण तथा प्रविधिहरूको समेत स्टल रहने छ। संस्थाले व्यवसायीहरूको क्षमता विकासका लागि स्वस्थ प्रतिस्पर्धा गराइ व्यवसायीहरूको हौसला बढाउन शिल्ड, नगद तथा प्रमाणपत्र सहित सम्मान गर्ने बताएको छ। संघकी उपाध्यक्ष तथा मेला संयोजक लक्ष्मी महर्जन तिहारलाई लक्षित गरि गोदावरी, मखमली लगायत नर्सरी फलफूल कृषि वन तथा जडीबुटीहरूको प्रदर्शनी गरिने बताइन्। यस्तै नर्सरी व्यवसायी संघका अध्यक्ष रामजीप्रसाद तिमिल्सिना नर्सरी र नर्सरीजन्य उत्पादनको आयात र परनिर्भरतालाई कम गरी स्वदेशी उत्पादनलाई वृद्धि गर्न र तिहारका अवसरमा हुने फूलहरूको आयात कम गर्न पाँच दिने बृहत् फूल तथा नर्सरीजन्य प्रदर्शनीले सहयोग पुग्ने दाबी गर्छन्।"
जिम्बावेले तोड्यो नेपालको सर्वाधिक रन बनाउने रेकर्ड,"काठमाडौं : जिम्बावेले टी२० क्रिकेटमा नेपालको रेकर्ड तोडेको छ। नेपालको नाममा रहेको टी२० खेलमा सर्वाधिक रन बनाउने रेकर्ड जिम्बावेले तोडेको हो। बुधबार गाम्बियाविरुद्धको खेलमा जिम्बावेले ऐतिहासिक ३४४ रन बनाएको हो। टस जितेर ब्याटिङ गरेको जिम्बावेले ४ विकेटको क्षतिमा ३४४ रन बनाएको हो। जिम्बावेका लागि सिकन्दर राजाले सर्वाधिक १३३ रन बनाए। ४३ बलमा ७ चौका र १५ छक्का प्रहार गरेका राजाले ३३ बलमा सतक बनाए। त्यस्तै तडिवानासे मरुमानीले ६२, ब्रियन बेन्नेटले ५०, डियोन माइर्सले १२ र र्यान बुरीले २५ रन बनाए। क्लभ मदन्दले अविजित ५३ रन बनाए। टी२० विश्वकपको अफ्रिका छनौटअन्तर्ग भएको खेलमा गाम्बिया ५४ रनमा समेटिए गाम्बियाका लागि अन्ड्रे जर्जुले १२ रन बनाउनुबाहेक अन्य खेलाडीले दोहोरो अंकको रन जोड्न सकेनन्। जितसँगै जिम्बावे ८ अंकसहित शीर्ष स्थानमा छ। ८ अकंसहित नै केन्या दोस्रो नम्बरमा छ। यसअघि गत वर्ष चीनमा सम्पन्न एसियन गेम्सअन्तर्गत मंगोलियाविरुद्ध नेपालले ३१४ रन बनाएर रेकर्ड कायम गरेको थियो। नेपालका लागि कुशल मल्लले सर्वाधिक १३७ रन बनाएका थिए। दीपेन्द्र सिंह ऐरीले पनि ९ बलमा अर्धसतक प्रहार गर्दै कीर्तिमान कायम गरेका थिए। उक्त खेलमा मंगोलिया ४१ रनमा समेटिएको थियो।"
भारतीय प्रधानमन्त्री मोदी र चिनियाँ राष्ट्रपति सी जिङपिङबीच भेटवार्ता हुने,"नयाँ दिल्ली : भारतीय प्रधानमन्त्री नरेन्द्र मोदी र चिनियाँ राष्ट्रपति सी जिङपिङले बुधबार पाँच वर्षमा पहिलो पटक द्विपक्षीय बैठक गर्ने भारतीय अधिकारीहरूले बताएका छन्। रूसी सहर कजानमा राष्ट्रपति भ्लादिमिर पुटिनले आयोजना गरेको तीन दिने ब्रिक्स बैठकको साइडलाइनमा दुई देशबीच बैठक हुनेछ। 'ब्रिक्स शिखर सम्मेलनको साइडलाइनमा प्रधानमन्त्री मोदी र राष्ट्रपति सी जिङपिङबिच द्विपक्षीय बैठक हुनेछ,' भारतीय विदेश मन्त्रालयका वरिष्ठ अधिकारी विक्रम मिस्रीले मंगलबार भने। सन् २०१९ को अक्टोबरमा सीले भारतीय सहर महाबलीपुरम भ्रमण गर्दा विश्वका दुई सबैभन्दा बढी जनसङ्ख्या भएका देशका नेताबीच अन्तिम पटक आमनेसामने औपचारिक वार्ता भएको थियो। वार्ताको केही महिनापछि सन् २०२० मा हिमालय क्षेत्र लद्दाखको विवादित सीमामा दुई देशबीच भएको झडपपछि उनीहरूको सम्बन्ध बिग्रिएको थियो। जसमा कम्तिमा २० भारतीय र चार चिनियाँ सैनिक मारिएका थिए। चीन र भारतले एकअर्कालाई 'लाइन अफ एक्चुयल कन्ट्रोल भनेर चिनिने आफ्नो अनौपचारिक विभाजनको क्षेत्र कब्जा गर्ने प्रयास गरेको आरोप लगाउँदै आएको छ। मोदी र सीले सन् २०२२ मा इन्डोनेसियाको बालीमा जी२० नेताहरूको बैठक र सन् २०२३ मा दक्षिण अफ्रिकाको जोहानेसबर्गमा छोटो भेटवार्ता गरेका थिए।"
चाडपर्वको मौका छोपेर बेनीपोखरा रुटका ट्याक्सीको मनोमानी,"बेनी : बेनीपोखरा सडकमा सञ्चालन हुने ट्याक्सीका चालकले चाडपर्वको मौका छोपेर गरेको मनोमानी भाडा असुलीका कारण यात्रु पीडित भएका छन्। सरकारले बेनीपोखरा सडकमा ट्याक्सीमा प्रतियात्रु आठ सय ५० रुपैयाँका दरले भाडादर निर्धारण गरेको छ। चार जना क्षमताको ट्याक्सी रिजर्भ गर्दा तीन हजार चार सय रुपैयाँ भाडा तिर्नुपर्छ। केही समययता ट्याक्सीले रिजर्भ गर्दा चार हजारदेखि छ हजार रुपैयाँ र रिजर्भ नहुँदा प्रतियात्रु एक हजार दुई सय ५०देखि दुई हजार रुपैयाँका दरले भाडा असुल्ने गरेको बेनीका कृष्ण खत्रीले गुनासो गरे। दसैं तिहारको समयमा यात्रुको चाप र सवारी साधनको अभावको मौका छोपेर बेनीपोखरा सडकमा जिप र ट्याक्सीले बढी भाडा असुल गरेका उनले बताए। पोखरा जानका लागि मंगलबार दिउँसो बेनीको कालीपुल बसपार्कको ट्याक्सी काउन्टरमा पुगेकी मालिका४ फूलबारीकी कृपा शर्मालाई ग १ ज ३३०३ नम्बरको ट्याक्सीका चालकले चार हजार भाडा दिए मात्र चढाउने प्रतिक्रिया दिएका थिए। काउन्टरमा पालोका ट्याक्सीले नै खुलेआम तोकिएको भन्दा बढी भाडा नदिए नजाने भनेर धम्काए, शर्माले भनिन् काउन्टरमा ट्याक्सी नराख्ने र त्यही रहेका दलाल मार्फत यात्रुलाई बाध्य बनाएर बढी भाडा तिर्न लगाउने रहेछन्। ८३ किलोमिटर दूरीको बेनीपोखरा सडकमा सेवा दिने दुई सय बढी ट्याक्सी छन्। उपचारका लागि अस्पताल, सरकारी कार्यालय, व्यक्तिगत र व्यावसायिक कामले पोखरा जान आउनका लागि म्याग्दीवासीले ट्याक्सी प्रयोग गर्छन्। कास्कीपछि गण्डकीमा धेरै ट्याक्सी प्रयोग हुने जिल्लामा म्याग्दी पर्छ। मुस्ताङ र म्याग्दीका विभिन्न पर्यटकीय स्थल घुम्न आउने र फर्कने यात्रुहरूको चाप पनि बढेको छ। जिल्ला ट्राफिक प्रहरी कार्यालय म्याग्दीका प्रमुख राजकुमार केसीले कालीपुल बसपार्कमा यात्रु सहायता कक्ष सञ्चालन गरेर बढी भाडा असुल गर्ने, यात्रुलाई दुख दिने र सवारी साधन नपाएर अलपत्र परेका सर्वसाधारणलाई सघाएको बताए। तोकिएको भन्दा बढी भाडा असुल गर्ने सवारी साधनलाई कारबाही पनि भइरहेको केसीले बताए। बढी भाडा असुल गर्ने सवारी साधनलाई पाँच सयदेखि एक हजार पाँच सय रुपैयाँसम्म जरिवाना तिराउने व्यवस्था छ। तर बढी भाडा असुल गर्ने कति वटा सवारी साधनलाई कारबाही भएको भन्ने जानकारी म्याग्दी ट्राफिकले उपलब्ध गराउन सकेनन्। बेनीपोखरा सडकमा ट्याक्सी सेवा दिँदै आएको बेनी यातायातका सञ्चालक भोजबहादुर थापा (कुमार)ले तोकिएको भन्दा बढी भाडा नलिन व्यवसायीहरूलाई सचेत बनाएको र त्यस्तो पाइए कारबाहीका लागि प्रहरीलाई सघाउने प्रतिवद्धता जनाए। गण्डकी प्रदेशसभा अन्तर्गत अर्थ तथा विकास समितिले चाडपर्वको समयमा बजार अनुगमन, यातायात भाडादरमा हुने ठगी र कालोबजारी नियन्त्रणका लागि सांसद गणेश गुरुङको संयोजकत्वमा उपसमिति गठन गरेको छ। उपसमितिका सदस्य रहेका म्याग्दीबाट निर्वाचित प्रदेश सभा सदस्य हरिबहादुर भण्डारीले चाडपर्वको समयमा सार्वजनिक यातायातमा क्षमता भन्दा बढी यात्रु चढाउँदा दुर्घटनाको जोखिमका साथै तोकिएको भन्दा बढी भाडा असुल हुँदा यात्रुहरू मर्कामा परेको पाइएको बताए। यातायात व्यवसायी, प्रशासन र प्रहरीलाई गुनासोको बारेमा जानकारी गराएर कारबाहीको दायरामा ल्याउन निर्देशन दिएको उनले बताए।"
"दुर्घटनामा हजुरबुवा र नातिनीको मृत्यु भएपछि झापाको केर्खामा तनाव, प्रहरी बिटमा आगजनी",झापा : झापाको केर्खा बजारको तनावपूर्ण स्थिति नियन्त्रण बाहिर रहेको छ। आक्रोशित भीडले प्रहरी बिटमा आगजनी गर्नुका साथै केर्खा प्रहरी चौकीमा निरन्तर ढुंगामुडा गरिरहेका छन्। करिब हजार बढीको सङ्ख्यामा रहेका स्थानीयले रतुवा माई वृक्षारोपण आयोजना अगाडि रहेको प्रहरी बिटमा आगजनी गरेका हुन्। सडकमा टायर बालेर उनीहरूले पूर्वपश्चिम राजमार्ग अवरुद्ध पारेर विरोध प्रदर्शन गरिरहेका छन्। असुरक्षित महसुस गरिरहेका सुरक्षाकर्मीहरू केर्खा प्रहरी चौकीभित्र रहेका छन्। भीडले चौकीमाथि आक्रमण गर्न प्रयास गरिरहेको छ। स्थिति नियन्त्रणमा लिन सुरक्षाकर्मीले आशु ग्यास समेत प्रहार गरेका छन्। काँकडभिट्टाबाट काठमाडौं हिँडेको रात्रि बसले कमल गाउँपालिकाको केर्खामा इलेक्ट्रिक साइकललाई ठक्कर दिँदा हजुरबुबा र नातिनीको घटनास्थलमै मृत्यु भएको थियो। स्थानीय मनोज लिम्बूकी अन्दाजी १२ वर्षकी छोरी कृपा लिम्बू र उनका बुवाको मृत्यु भएपछि घटनास्थल तनावग्रस्त बनेको थियो। उनीहरूको शव सडकमा राखिएको छ। मृतक बालिकाको आज जन्मदिन रहेको र जन्मदिन मनाउन नातिनीलाई लिएर हजुरबुबाले बर्थडे केक लिन गएका थिए। बर्थडे केक र मासु लिएर फर्कँदै गर्दा रात्रि बसले उनीहरूलाई ठक्कर दिएको थियो। बर्थडे केक र मासु सडकभरि छरपस्ट रहेको छ भने इलेक्ट्रिक साइकल क्षतिग्रस्त भएको छ।
बिहीबार देशका यी स्थानमा हुने छ वर्षा,काठमाडौं : बिहीबार कोशी प्रदेश लगायत देशका पहाडी भूभागमा आंशिक देखि साधारणतया बदली रही बाँकी भूभागमा आंशिक बदली देखि मौसम मुख्यतया सफा रहने छ। मौसम पूर्वानुमान महाशाखाका अनुसार कोशी प्रदेश लगायत देशका पहाडी भूभागका एकदुई स्थानमा मेघ गर्जनचट्याङसहित हल्का वर्षाको सम्भावना रहेको छ। बिहीबार राति कोशी प्रदेश लगायत देशका पहाडी भूभागमा आंशिक बदली रही बाँकी भूभागमा आंशिक बदली देखि मौसम मुख्यतया सफा रहने छ। कोशी प्रदेश लगायत गण्डकी प्रदेशका पहाडी भूभागका एकदुई स्थानमा मेघ गर्जनचट्याङसहित हल्का वर्षाको सम्भावना रहेको छ।
"राष्ट्रपतिलाई विपक्षी दलका नेताहरूले भने सरकार दल विभाजनको प्रयास गर्दैछ, सचेत हुनुस्","काठमाडौं : विपक्षी दलहरूले सरकारको गति र मति सकारात्मक दिशामा नभएको भन्दै राष्ट्रपति रामचन्द्र पौडेलको ध्यानाकर्षण गराएका छन्। विपक्षी दलका नेताहरू बुधबार राष्ट्रपति निवास पुगेर ध्यानाकर्षण गराएका हुन्। राष्ट्रपतिसँगको भेटमा प्रतिपक्षी दलका नेताहरूले बाढी पहिरोको बेलामा प्रतिकार्य, उद्धार, राहत, पुनःस्थापना र पुनःनिर्माणमा सरकारले ध्यान नदिएको र सुशासनमा पनि कमजोर देखिएको बताएका थिए। दुई ठूला दल मिलेर सरकार बनाउँदा पनि जनतालाई आशा जगाउने काम नगरेको, गर्नुपर्नेमा काममा ध्यान नदिएर नगर्नुपर्ने काममा बढी केन्द्रित भएकाले मुलुकलाई जटिलतातर्फ लैजाने खतरा बढेको भन्दै उनीहरूले राष्ट्रपतिको ध्यानाकर्षण गराए। संविधानको मूल मर्म बहुदलीय लोकतान्त्रिक गणतन्त्रमाथि नै आँच आउने गरी मुलुकलाई दुई दलीय अधिनायकवादतिर लैजाने षड्यन्त्र गरिरहेको र त्यसकै लागि राजनीतिक दलसम्बन्धी अध्यादेश ल्याउने तयारी गरिएको भन्दै प्रतिपक्षी दलका नेताहरूले मुलुकको अभिभावक र संविधानको संरक्षकको हैसियतले राष्ट्रपति सचेत हुनुपर्ने बताए। नेताहरूले यसअघि प्रधानमन्त्री केपी ओलीलाई बुझाएको १३ बुँदे ज्ञापनपत्रको विषयसमेत ब्रिफिङ गरेका थिए। सरकारको सय दिनको काम, विपक्षी दलबाट सरकारलाई बुझाइएको ज्ञापन पत्र, सत्तापक्ष र विपक्षी दलहरू मिलेर राष्ट्रिय संकट सामना गर्नुपर्ने बेला सरकार दल विभाजनको प्रयासले लोकतन्त्र कमजोर बन्ने लगायतका विषयमा राष्ट्रपतिको ध्यानाकर्षण गराएको नेकपा माओवादी केन्द्रका उपमहासचिव शक्तिबहादुर बस्नेतले जानकारी दिए। जवाफमा राष्ट्रपति पौडेलले राष्ट्रप्रमुखको हैसियतमा संविधानले दिएको कर्तव्यभित्र बसेर काम गर्ने बताएका थिए। उनले लोकतन्त्रलाई बलियो र सुदृढीकरणको पक्षमा आफू सधैं रहने प्रतिबद्धता जनाएको उपमहासचिव बस्नेतले जानकारी दिए। राष्ट्रपतिसँगको भेटमा नेकपा माओवादी केन्द्रका अध्यक्ष पुष्पकमल दाहाल र उपमहासचिव शक्तिबहादुर बस्नेत, नेकपा एकीकृत समाजवादीबाट अध्यक्ष माधवकुमार नेपाल र वरिष्ठ उपाध्यक्ष राजेन्द्रप्रसाद पाण्डे, राष्ट्रिय स्वतन्त्र पार्टीबाट सांसदद्वय शिशिर खनाल र सुमना श्रेष्ठ, राष्ट्रिय प्रजातन्त्र पार्टीबाट नेता बुद्धिमान तामाङ र हेमजङ्ग गुरुङ तथा आम जनता पार्टीबाट नेता तिलक थापा मगर सहभागी थिए।"
मर्मत तथा पुनःनिर्माण कोषमा ४० करोड जम्मा गर्दै कोशी सरकार,"विराटनगर : कोशी प्रदेश सरकारले मर्मत तथा पुनःनिर्माण कोषमा ४० करोड रूपैयाँ जम्मा गर्ने भएको छ। असोज दोस्रो साताको अविरल वर्षाका कारण पुगेको क्षतिको पुनःनिर्माण र मर्मतसम्भारका लागि सरकारले कोष निर्माण गरेको छ। उक्त कोषमा ४० करोड रूपैयाँ जम्मा गरेर काम अघि बढाउने निर्णय भएको सरकारका प्रवक्ता एवं आन्तरिक मामिला तथा कानुनमन्त्री लिलाबल्लभ अधिकारीले जानकारी दिए। बाढी, पहिरो, डुबानजस्ता प्रकृतिक प्रकोपका कारण क्षतिग्रस्त बनेका संरचनाको पुनःनिर्माण र मर्मतसम्भारका लागि सरकारले मर्मत तथा पुनःनिर्माण कोष बनाएको छ। त्यही कोषमा तत्काल ४० करोड रुपैयाँ जम्मा गरेर काम सुरु गर्ने निर्णय भयो, उनले भने । प्रदेश सरकारको बुधबार बसेको मन्त्रिपरिषद् बैठकले उक्त निर्णय लिएको हो। बैठकपछि मन्त्री अधिकारीले कटौती गर्न नमिल्ने रकमबाहेक प्रदेश सरकार र वित्तीय समानीकरण अनुदान स्रोतमा चालु खर्च शीर्षकहरुमा विनियोजन भएको रकमबाट १० प्रतिशत पुग्ने गरी सबै मन्त्रालयले बजेट समर्पण गर्ने निर्णय भएको जानकारी दिए। उनका अनुसार कोशी प्रदेश सरकारले यो कोषमा मन्त्रीहरूको १० दिनको तलब जम्मा गर्ने र सांसदहरूलाई सम्बन्धित दलमार्फत सहयोग गर्न आग्रह गर्ने एवं कर्मचारी तथा अन्य सरोकारवालाहरूलाई पनि कोषमा सहयोग गर्न आह्वान गर्ने निर्णय भएको छ। बाढी पहिरोका कारण कोशी प्रदेशमा सडक, पुल, सिँचाइ, भवन, विद्यालय गरेर ४ अर्ब रुपैयाँ बढीको क्षति भएको छ। मन्त्री अधिकारीका अनुसार क्षति भएका संरचनालाई दीर्घकालीन र तत्काल गर्ने काम छुट्याएर पुनःनिर्माण र मर्मतसम्भारको काम द्रूत गतिमा अगाडि बढाउने सरकारको तयारी छ। त्यस्तै सरकारको न्यूनतम साझा कार्यक्रमलाई उच्च प्राथमिकताका साथ कार्यान्वयनमा लैजाने निर्णय प्रदेश सरकारले गरेको छ। मन्त्रिपरिषद् बैठकले प्रदेश सिँचाइ नियमावली र सार्वजनिक खर्चको मापदण्ड तथा मितव्ययीता सम्बन्धी दोस्रो संशोधन निर्देशिका स्वीकृत गर्ने निर्णयसमेत गरेको जानकारी मन्त्री अधिकारीले दिए।"
वीरगन्जका बिरयानी हाउसहरूले सडेको मासु प्रयोग गरेको भेटियो,"वीरगन्ज : वीरगन्जका बिरयानी हाउस(होटल)हरूले कुखुराको सडेको मासु बिक्री गर्दै आएको खुलासा भएको छ। बुधबार बजार अनुगमन समितिले वीरगन्जका चार वटा बिरयानी हाउसहरूमा छड्के अनुगमन गर्ने क्रममा दुई वटामा कुखुराको सडेको मासु र म्याद गुज्रिएका मसलाबाट बिरयानी बनाएर बिक्री गर्ने गरेको भेटिएको हो। खाद्य प्रविधि तथा गुण नियन्त्रण डिभिजन कार्यालयका खाद्य अनुसन्धान अधिकृत सुरेशकुमार सिंह नेतृत्वको टोलीले ताज बिरयानी, जाईका बिरयानी, लजिज बिरयानी र शाम मुरादावादी बिरयानी हाउसमा छड्के अनुगमन गरेको हो। अनुगमनका क्रममा जाइका बिरयानी र ताज बिरयानी हाउसमा कुखुराको सडेको मासु र म्याद गुज्रिएका मसलाहरू भेटिएपछि जनही १०१० हजार रुपैयाँ जरिवाना गर्दै एक पटकका लागि सचेत गराइएको खाद्य प्रविधि तथा गुण नियन्त्रण डिभिजन कार्यालय वीरगन्जका खाद्य अनुसन्धान अधिकृत सिंहले जानकारी दिए। साथै अनुगमनका क्रममा भेटिएको सडेका मासु , म्याद गुज्रिएका मसला लगायतका वस्तुहरू नष्ट पनि गरिएको उनले बताए। यसका साथै नेपाल सरकारको निकायमा दर्ता नभई सञ्चालनमा रहेका बिरयानी हाउसहरूलाई तुरुन्तै दर्ताको लागि प्रक्रिया थाल्न निर्देशन दिइएको अनुगमन टोलीमा सहभागी होटल तथा पर्यटन व्यवसायी संघ वीरगन्जका अध्यक्ष हरि पन्तले जानकारी दिए। अनुगमन टोलीमा वीरगन्ज महानगरपालिकाका वरिष्ठ खाद्य अनुसन्धान अधिकृत बिपिन कुमार दास , वीरगन्ज उद्योग वाणिज्य संघका सचिव मनोज दास, उपभोक्ता हित संरक्षण मञ्चका अध्यक्ष अजित भुजेल, जिल्ला प्रशासन कार्यालय पर्साका प्रतिनिधि लगायतको पनि सहभागिता थियो।"
राष्ट्रपतिको राजीनामा माग गर्दै बंगलादेशमा प्रदर्शन,"ढाका : बंलादेशका प्रदर्शनकारीहरूले राष्ट्रपति मोहम्मद साहाबुद्दिनको राजीनामा माग गर्दै राष्ट्रपति भवन बङ्गभवन कब्जा गरेका छन्। यसअघि मङ्गलबार दिउँसो प्रधानमन्त्री शेख हसिनालाई अपदस्थ गर्नौ नेतृत्वको समूह 'एन्टीडिस्क्रिमिनेशन स्टुडेन्ट मुभमेन्टले ढाकाको केन्द्रीय शहीद मिनारमा भएको र्यालीमा राष्ट्रपतिको राजिनामासहित पाँच बुँदे मागको घोषणा गरेको थियो। राष्ट्रपति साहाबुद्दिनको राजीनामा माग गर्दै मध्यराति बङ्ग भवनतर्फ अघि बढेका प्रदर्शनकारीहरु सेनाले ब्यारिकेड लगाएर रोकेको छ। प्रदर्शनकारीहरूले बङ्गभवन बाहिर उभिएर बङ्गलादेशका राष्ट्रपतिको राजीनामा मागको नारा लगाउन थालेका छन्। 'राष्ट्रपति हसिनाको अधिनायकवादी सरकारका सहयोगी हुन्। उनले तुरुन्तै राजीनामा दिनुपर्छ,' प्रदर्शनकारीले भने। मोहम्मद साहाबुद्दिन बंगलादेशका १६औँ राष्ट्रपति हुन। उनी सन् २०२३ को राष्ट्रपति चुनावमा अवामी लिगको मनोनयनमा निर्विरोध निर्वाचित भएका थिए। भेदभाव विरोधी विद्यार्थी आन्दोलनले सन् १९७२ मा लेखिएको संविधान खारेज गर्न माग गर्दै सन् २०२४ को सन्दर्भमा नयाँ संविधान लेख्न आह्वान गरेको छ। त्यसैगरी विद्यार्थीहरूले अवामी लिगको विद्यार्थी सङ्गठनमाथि प्रतिबन्ध लगाउन माग गरेका छन्।"
"गरिबीले अप्रेसन गर्न समस्या, उपचार नपाउँदा छटपटाउँदै दिल कुमारी","काठमाडौं : विकट जिल्ला रोल्पाकी दिल कुमारी बिक उपचार खर्चको अभावमा छटपटाइरहेकी छन्। रोल्पा नगरपालिका६ कोटगाउँ बस्ने उनको मुटुमा प्वाल परेको छ। श्वास फेर्न समस्या हुँदा उनी रातभर सुत्न सकिरहेकी छैनन्। वैशाखयता दिनहुँ मुखबाट रगत बग्दा दिल कुमारीको दैनिकी झनै कठिन बनेको छ। तर, उपचार खर्च साथमा नहुँदा उनले तीन वर्षदेखि मुटुको अप्रेसन गराउन सकेकी छैन। गरिब, विपन्न तथा दलित समुदायकी दिल कुमारीलाई आर्थिक अभावमा श्वास फेर्न कठिन भइरहेको छ। पाँच वर्षअघि दम बढेपछि दिल कुमारी उपचारका लागि सहिद गंगालाल राष्ट्रिय हृदय केन्द्र बाँसबारीमा गएकी थिइन्। मुटुमा दाग रहेको भन्दै औषधि दिएको थियो। त्यसले निको भएन। फेरि जाँच गराउँदा मुटुमा प्वाल परेको रिपोर्टले देखायो। उनी भन्छिन्, तीन लाख जतिको औषधी किनेर सेवन गरिसके। अब साथमा पैसा छैन। कमाउन सक्ने अवस्था पनि छैन। कसरी बाँच्ने ? बिरामी हुनुभन्दा पहिला दिल कुमारी काठमाडौंमा खाना पकाउने काम गर्थिन्। उनी बिरामी भएपनि न काम गर्न सकेकी छिन् न त आर्थिक अभावमा उपचार। मदिरा खाएर श्रीमानले दिनहुँ दिने यातना सहन नसकेर दिल कुमारीले बाध्य भएर ८ वर्ष अघि सम्बन्ध विच्छेद गरेकी थिइन्। उनको २ छोरी छिन्। एउटीको बिहे भइसकेको छ। अर्की १२ वर्षीय छोरी मन कुमारी कक्षा ६ मा पढ्दै छिन्। आर्थिक अभावमा उनको पढाई प्रभावित भएको उनका आफन्त रूप बहादुर सुनवारले बताए। दिल कुमारी अहिले ललितपुरस्थित आफन्तको डेरामा बस्छिन्। उनले रुँदै भनिन् , जुन दिन औषधी खाँदिन त्यो दिन रातभरी सुत्न सकिँदैन। अब त औषधी खाने पैसा पनि छैन। के गर्ने? आफ्नो जीवन बचाई दिन उनले सबैमा अपिल गरेकी छिन्। रोल्पा नगरपालिकाले पनि सहिद गंगालाल राष्ट्रिय ह्दय केन्द्र बाँसबारीलाई पत्र लेख्दै विपन्न नागरिक औषधी उपचार कोष सहयोग गरिदिन अनुरोध गरेको छ। कानुन अनुसार १ लाखको सहयोग पाइन्छ। तर, त्यसले उपचार खर्च अपुग हुने दिल कुमारीको भनाइ छ। उनले भनिन्, पछिल्लो ऋण तिर्न र अप्रेसन गर्न कम्तीमा ६ लाख चाहिन्छ। कसैले सहयोग गरिदिए बाँच्न पाउँथे।"
पैसा नदिए कम्पनीमा बम बिष्फोट गर्ने धम्की दिएको आरोपमा एक जना पक्राउ,"काठमाडौं : एसएमएसमार्फत धम्की दिई पैसा मागेको अभियोगमा आकाश तामाङलाई प्रहरीले पक्राउ गरेको छ । बम बिष्फोट गरी ध्वस्त दिँदै रकम माग गरेपछि सिन्धुपाल्चोक ज्यामिरे गाविस८ घर भई हाल काठमाडौं कागेश्वरी मनोहरा नगरपालिका८ बस्ने ३२ वर्षीय पदम भन्ने आकाश तामाङलाई प्रहरीले पक्राउ गरेको हो। उनले चिनीयाँ नागरिकले सञ्चालन गरेको      कम्पनीको म्यानेजरको मोबाइलमा एसएमएस गरी रकम माग गरेको, रकम नदिएमा कम्पनीमा बम बिष्फोट गरी ध्वस्त बनाई दिने भनी धम्की दिएको उजुरीको आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले उक्त कार्यमा संलग्न तामाङलाई काठमाडौं कागेश्वरी मनोहरा नगरपालिका८ स्थित सोही कम्पनीबाट पक्राउ गरेको प्रहरीको भनाई छ। प्रारम्भिक अनुसन्धानको क्रममा असोज २१ गते राति उक्त कम्पनीमा लेवरको काम गर्ने तामाङले अपरिचित मोवाइल नम्बरबाट पाटीलाई १ लाख ५० हजार देखि २ लाख रूपैयाँ सम्म सहयोग गर्नु पर्यो सो रकम नदिएमा बम बिष्फोट गराई क्षति गराई दिने भन्ने व्यहोराको एसएमएस गरेको खुल्न आएको हो । उनीमाथि जिल्ला प्रहरी परिसर काठमाडौं भद्रकाली अनुसन्धान भइरहेको छ।"
नुवाकोटका ११ अतिरिक्त र ४ इलाका हुलाक खारेज,"नुवाकोट : सरकारको निर्णयसँगै नुवाकोटका ११ वटा अतिरिक्त र चारवटा इलाका हुलाक खारेज भएका छन्। स्थानीय तहस्तरमा कार्यालय राखिएको छ। विदुर र बेलकोटगढी नगरपालिका र १० गाउँपालिका रहेको पहाडी नुवाकोटमा ५० अतिरिक्त हुलाक कार्यालय रहेकोमा सरकारको निर्णय अनुसार ११ वटा अतिरिक्त र चारवटा इलाका हुलाक कार्यालय खारेजीमा परेका हुन्। यससँगै ६४ जना कर्मचारीले अवकाश पाएका छन्। नुवाकोटका ५० अतिरिक्त हुलाक कार्यालयहरू रहेकोमा नियमअनुसार ५८ वर्ष उमेर पुगेका ६४ जना अनिवार्य अवकाशमा पुगेका हुन्। २० जनाले स्वेच्छिक अवकाश लिएका हुन्। नेपाल सरकारले अतिरिक्त हुलाक (पाँचौं संशोधन) नियमावली २०८० कार्यान्वयनमा ल्याएसँगै ५० अतिरिक्त हुलाक कार्यालय खारेज भएका हुन्। यसअघि ५० अतिरिक्त हुलाकमार्फत सेवा दिने गरिएकामा नयाँ नियमावलीसँगै १२ स्थानीय तहमा एकएकवटा हुलाक कायम गरिएको जिल्ला हुलाक कार्यालयले जनाएको छ। यससँगै विदुरमा जिल्ला हुलाक कार्यालय, ३९ वटा अतिरिक्त र १२ स्थानीय तहमा हुलाक कार्यालय कायम भएको कार्यालय प्रमुख गोपालप्रसाद अधिकारीले जानकारी दिए। देवीघाट, नुवाकोट, राउतवेशी र पोखरी चापडाँडाका इलाका हुलाक कार्यालय स्थानीय तहमा समायोजन भएसँगै स्वत खारेज भएका हुन्। अतिरिक्त हुलाकमा रहेका कर्मचारी ५८ वर्ष पूरा भएपछि क्रमशः अवकाश हुँदै जाने र उक्त पद स्वतः खारेज हुने नीति सरकारले ल्याएसँगै अतिरिक्त हुलाकहरू खारेजीमा परेका हुन्। यस्ता हुलाकमा हुलाक प्रतिनिधि, डाँक वाहक र पत्र वितरक गरी तीन प्रकारका कर्मचारी हुन्छन्। कार्यरत कर्मचारी ५८ वर्ष पुरा भएमा उनीहरूको पद स्वतः खारेज हुने नीतिअनुसार ६४ जना अनिवार्य अवकाशमा गएका हुन्। पहिले उमेर हद नहुँदा आफैं राजीनामा दिएमा, मृत्यु भएमा मात्र अवकाश हुने गरेकोमा नयाँ नियमावलीअनुसार ५८ वर्ष उमेर पार गरेपछि उनीहरू कार्यरत पद नै खारेज हुने नीति रहेको नुवाकोट हुलाक कार्यालयले जनाएको छ। खारेज भएका अतिरिक्त हुलाक कार्यालयहरूमा कुमरी, रातमाटे, उर्लेनी, शिखरबेंसी, वर्सुनचेत, सानोकिम्ताङ, खोलेगाउँ, पञ्चकन्या, बेलकोट, खानीगाउँसहित ११ वटा रहेको कार्यालय प्रमुख गोपालप्रसाद अधिकारीले बताए। नयाँ नियमावली लागु हुनु भन्दा अगाडि पनि नुवाकोटका रातमाटे, शिखरबेंसी, सानो किम्ताङ, वर्सन्चेत, खोलेगाउँ, कुमरी र उर्लेनीमा रहेका अतिरिक्त हुलाक कार्यालय शून्य अवस्थामा रहेका थिए। सरकारले स्थानीय तहमा हुलाक स्थापना गर्ने नीति ल्याएपछि हुलाकको सेवा विस्तार भएको छ। अतिरिक्त हुलाकमा कार्यरत पत्र वितरकले चिट्टी पत्र बुझाउने, डाँक वाहकले हुलाक डाँक बोक्ने र हुलाक प्रतिनिधिले कार्यालय खोलेर टिकट बिक्री गर्ने, चिट्टी रजिष्ट्री गर्ने कार्य गर्दथे। नुवाकोटमा ११ अतिरिक्त र चार इलाका गरि १५ वटा हुलाक खारेज भएका हुन्। अनिवार्य अवकाशमा पुगेका, लामो समय सेवा गरेका १२ जना कर्मचारीले सेवा छाड्दा सतप्रतिशत सुविधा पाएका छन्। नियमावली जारी भई कार्यान्वयनमा आएपछि नुवाकोटमा अतिरिक्त हुलाकमा कार्यरत ६४ जनाले अनिवार्य अवकाश पाइसकेका छन्। नुवाकोटका विभिन्न स्थानमा हाल ३९ वटा अतिरिक्त हुलाक कार्यालय बाँकी छन्। त्यहाँँ कार्यरत कर्मचारी ५८ वर्ष पूरा भएपछि स्वत अवकाशमा जानेछन्। तर, सोही पदमा नयाँ पदपूर्ति नहुने भएपछि क्रमशः कार्यालयहरू खारेज हुँदै जानेछन्, कार्यालय प्रमुख गोपाल अधिकारीले भने।"
सत्तारुढ दलहरूको रास्वपालाई आग्रह : सडकमा भीड जम्मा गरेर अनुसन्धानलाई प्रभावित गर्ने काम नगरौं,"काठमाडौं : सत्तारुढ दलहरूले सडकमा अनावश्यक भीड जम्मा गरेर अनुसन्धानलाई प्रभावित पार्ने काम नगर्न राष्ट्रिय स्वतन्त्र पार्टीलाई आग्रह गरेका छन्। बुधबार बालुवाटारमा बसेको सत्तारुढ दलहरूको बैठकले संसदीय छानविन समितिको प्रतिवेदनका आधारमा अनुसन्धान र छानविन भइरहेका बेला अदालत र सरकारलाई प्रभावित पार्नेगरी विरोध प्रदर्शन उचित नभएको निष्कर्ष निकालेको हो। संसदीय छानबिन समितिमा सम्मिलित राजनीतिक दलहरूले नै सहकारी ठगी प्रकरणमा पूर्वगृहमन्त्री एवं रास्वपा सभापति रवि लामिछाने पक्राउको विरोधमा उत्रिनु नैतिक हिसाबले उचित नभएको बैठकले ठहर गरेको हो। बैठकपछि नेकपा एमाले महासचिव शंकर पोखरेलले संसदीय छानविन समितिले तयार पारेको प्रतिवेदनका आधारमा रास्वपा सभापति लामिछाने पक्राउ परेको र यसको विरोध गर्नुमा कुनै तूक नभएको बताए। 'संसदीय छानविन समितिले तयार पारेको प्रतिवेदनका आधारमा र त्यो प्रतिवेदनले संसदका तर्फबाट कार्यान्वयनका लागि सरकारलाई दिएको निर्देशनका आधारमा छानविनको प्रक्रिया अगाडि बढेको छ। त्यो छानविन समितिमा अहिले सत्तामा रहेका दुई राजनीतिक दल र विपक्षीमा रहेका तीन राजानीतिक दल सम्मिलित थिए। जुन हिसाबले अहिले छानविन समितिका सन्दर्भमा जुन प्रश्न उठाइएको छ । यो ठिक छैन,'उनले भने,' छानविन समितिमा रहेका राजनीतिक दलहरूले यसका बारेमा प्रश्न उठाउने कुरा नैतिकरुपमा उचित कुरा होइन। लामो अनुसन्धानपछि सहमतिकै आधारमा प्रतिवेदन तयार भएको र त्यसका आधारमा अनुसन्धान सुरू भएको हो। ' छानविन र न्याय निरुपणको आआफ्नो विधि र प्रक्रिया हुने बताउँदै उनले छानविनको प्रक्रिया र अदालतलाई समेत प्रभावित पार्ने गतिविधि गर्ने कुरा लोकतान्त्रिक हिसावले उचित नहुने तर्क गरे। उनले भने,' छानविनको प्रक्रिया अगाडि बढिरहेको बेलामा सडकमा भीड जम्मा गरेर छानविनको प्रक्रियालाई नै प्रभावित गर्ने, अदालतलाई समेत प्रभावित पार्ने गतिविधि गर्ने कुरा लोकतान्त्रिक दृष्टिकोणले उचित होइन। अर्को कुरा फौजदारी अभियोगमा छानविन चलिरहेका बेला सडकबाट छानबिनको प्रक्रियालाई प्रभावित पार्ने काम उचित होइन। संसदले नै छानबिन गर्नका लागि निर्देशन दिएको अवस्थामा छानविन अगाडि बढेको कुरालाई सहज रुपमा लिनुपर्छ।' उनले लोकतान्त्रिक प्रक्रियालाई कमजोर पार्ने खालका कुनै पनि क्रियाकलाप नगर्न रास्वपाका नेता तथा कार्यकर्तालाई आग्रह समेत गरे। 'नेपालको लोकतान्त्रिक प्रक्रियामा यस प्रकारको गलत प्रक्रिया विगतमा भएको थिएन। नयाँ भनिएका राजनीतिक दलहरूले जुन प्रकारको संस्कार प्रस्तुत गर्ने प्रयत्न गरिरहेका छन् यसले लोकतन्त्रलाई विफल बनाउने काम गर्छ,'उनले भने,'यसकारण रास्वपाका नेता तथा कार्यकर्तालाई अनुरोध गर्न चाहन्छु ,लोकतान्त्रिक प्रक्रियालाई ,कानुनी राज्यको अवधारणलाई कमजोर पार्ने हिसाबले कुनै प्रकारका गतिविधि नगर्न र छानविनको प्रक्रियालाई सघाउन आग्रह गर्दछु।' सहकारी ठगी प्रकरणमा लामिछाने पक्राउ परेपछि रास्वपाका कार्यकर्ताहरूले पोखरामा दिनहुँजसो विरोध प्रदर्शन गरिरहेका छन्।"
"स्टार्टअप कर्जाका लागि ५ हजार १५८ उद्यमीको आवेदन, पुस मसान्तभित्र ऋण प्रवाह गरिने","काठमाडौं : प्रधानमन्त्री केपी शर्मा ओलीले यस वर्ष ५ हजार १५८ उद्यमीहरूले स्टार्टअप कर्जाका लागि प्रस्ताव पेश गरेका छन्। सरकारको सय दिनको उलपब्धि सार्वजनिक गर्दै प्रधानमन्त्री ओलीले प्राप्त प्रस्तावहरू मध्येबाट स्टार्टअप उद्यमी छनौट गरी पुस मसान्तभित्र कर्जा प्रवाह गर्ने तयारी भइरहेको बताएका हुन्। उनले पछिल्लो समय देशमा अर्थतन्त्रका सुधारका संकेतहरू देखा परेको बताए। जसले गर्दा व्यवसायहरूमा आत्म विश्वास पलाउँदै गएको उनको भनाइ छ। प्रधानमन्त्री ओलीले १०० दिनको अवधिमा २०० उद्योगमा करिब १४ अर्ब लगानीको प्रतिवद्धता आएको बताए। प्रधानमन्त्री ओलीले सर्वसाधारणले सहकारीमा जम्मा गरेको रकम अपचलन र ठगी गर्नेहरुमाथि सरकारले कानुनी कारवाही सुरू गरेको बताए। उनले सहकारी ठगहरूलाई कारवाही गर्ने मात्रै नभइ बचतकर्ताको रकम फिर्ता गर्ने बताए। रासायनिक मलको बन्दोबस्ती, निर्माण व्यवसायीलाई ६ अर्ब ७५ करोड उपलब्ध गराइएको, १६५ जना युवालाई कर्जा प्रवाह गरेको, सहकारी ठगलाई कारवाही सुरु गरिएको, बंगलादेशलाई ४० मेगावाट बिजुली बिक्री गर्न गरिएको सम्झौता, संविधान दिवसका दिन दरबार मार्गमा मनाइएको नेसनल डे कन्सर्टलाई प्रधानमन्त्री ओलीले आफ्नो १०० दिनको उपलब्धिका रुपमा सार्वजनिक गरेका छन्। उनले एक सय दिनमा लगभग १५ लाख दुग्ध किसानलाई भुक्तानी उपलब्ध गराएको बताए। उनीहरलाई रकम भुक्तानीका लागि सरकारले ६० करोड रुपैयाँ निकासा गरेको थियो।"
"सहकारी ठगहरूलाई कारवाही गर्ने मात्रै होइन, बचतकर्ताको रकम पनि फिर्ता गर्छौं : प्रधानमन्त्री","काठमाडौं : प्रधानमन्त्री केपी शर्मा ओलीले जुनसुकै कालखण्डमा भएका भ्रष्टाचारमाथि कारवाही हुने स्पष्ट पारेका छन्। सरकारको सय दिनको उलपब्धि सार्वजनिक गर्दै प्रधानमन्त्री ओलीले सर्वसाधारणले सहकारीमा जम्मा गरेको रकम अपचलन र ठगी गर्नेहरुमाथि सरकारले कानुनी कारवाही सुरू भएको बताए । 'हालसम्म ६ सयभन्दा माथिलाई कानुनी कारवाही गरिएको छ, ५ सय ७५ भन्दा बढी त जेलमै छन्,'प्रधानमन्त्री ओलीले भने,'सहकारी ठगहरूलाई कारवाही गर्ने मात्र होइन,बचतकर्ताको बचत फिर्ता गर्नको लागि आवश्यक पर्ने सहकारी प्राधिकरण ऐन तर्जुमा गर्ने र सहकारी कर्जा सूचना केन्द्र तथा ऋण असुली न्यायाधीकरण स्थापना गर्ने काम पनि सँगसँगै अघि बढाइँदै छ ।' मन्त्री ओलीले भ्रष्टाचार नियन्त्रण र सुशासन एकछिनको हल्लाबाजी र सुटिङ गरेर देखाउने विषय बन्न नहुने बताउँदै यसले सुशासनको प्रणालीका रुपमा गति लिनुपर्छ भन्नेमा सरकार स्पष्ट रहेको उल्लेख गरे। 'भ्रष्टाचार नियन्त्रणमा सरकारले क्यामेरालाई होइन, कानुनलाई गुरु मानेको छ । भ्रष्टाचारी समातियो भन्ने केही समय हल्ला मच्चिने, तर परिणाममा भ्रष्टाचार बढ्दै जाने खालको अवस्था होइन, परिणाममा भ्रष्टाचार नियन्त्रण हुने कानुनी प्रणाली स्थापित हुने पद्दति बसाल्ने हाम्रो प्राथमिकता छ,'उनले भने,'भ्रष्टाचारका कसुरमा फस्ने त्रास र त्यसबाट उम्किने आकांक्षा, भ्रष्ट र भ्रष्टाचारका मतियार जोगाउने उद्देश्यका साथ देशमा अस्थिरता र अराजकता फैलाउन खोज्ने तत्वहरू सक्रिय रहेको हामीले देखिरहेका छौं ।' प्रधानमन्त्री ओलीले पछिल्लो समय देशमा अर्थतन्त्रका सुधारका संकेतहरू देखा परेको बताए। जसले गर्दा व्यवसायीहरूमा आत्मविश्वास बढ्दै गएको उनको भनाइ छ।"
"नेप्से परिसूचक दोहोरो अंकले घट्यो, कारोबार रकममा भने वृद्धि",काठमाडौं : नेप्से परिसूचक बुधबार दोहोरो अंकले घटेको छ। आज नेप्से २०४१ अंकले घटेर २६४५३९ विन्दुमा अडिएको छ। सूचक घटे पनि कारोबार रकम भने बढेको छ। यसदिन ३२४ स्क्रिप्टको १ करोड ४७ लाख ४२ हजार ५१४ कित्ता सेयर ६ अर्ब २७ करोड ८९ लाख ५१ हजार ८५३ रुपैयाँमा किनबेच भएको छ। हिजो ४ अर्ब १७ करोड १६ लाख बराबरको कारोबार भएको थियो। आज फाइनान्स र ट्रेडिङबाहेक अन्य समूहको उपसूचक घटेका छन्। आईसीएफसी फाइनान्सको र समृद्धि फाइनान्सको सेयरमा सकरात्मक सर्किट लाग्यो। कारोबार रकमका आधारमा आइसीएफसी फाइनान्स अग्रस्थानमा आएको छ। आइसीएफसीको ३ करोड ४४ लाख रुपैयाँ बराबरको सेयर किनबेच भएको छ। यसैगरी दोस्रोमा कुमारी बैंक र तेस्रो स्थानमा साहस ऊर्जा परेका छन्।
ऊर्जा मन्त्री खड्काका १०० दिन : ९८ प्रतिशत लक्ष्य हासिल गरेको दाबी,"काठमाडौं : उर्जा, जलस्रोत तथा सिंचाईमन्त्री दीपक खड्काले सरकारको १०० दिनमा ९८ प्रतिशत लक्ष्य हासिल गर्न सफल भएको दावी गरेका छन्। आफ्नो एक सय दिनको कार्यप्रगति सार्वजनिक गर्न बुधबार सिंहदरबारमा आयोजित पत्रकार सम्मेलनमा मन्त्री खड्काले मन्त्रालयको नीति,योजना तथा कार्यक्रम र गतिविधिहरूलाई प्रभावकारी रुपमा अगाडि बढाइएको र लक्ष्य अनुसार सय दिनमा ९८ प्रतिशत लक्ष्य हासिल गर्न सफल भएको दावी गरेका हुन्। यसबीचमा आएको बाढी र पहिरोपछि उद्दार राहत तथा विद्युत आपूर्तिलगायतका सेवा पुर्याउनुपर्ने क्षेत्रमा ध्यान केन्द्रीत गरेकाले लक्ष्य अनुसारको अन्य कामहरू चाँडै सम्पन्न हुने उनले बताए। उनले ठूला जलविद्युत् परियोजना, प्रसारण तथा वितरण प्रणालीको सुदृढीकरण, निजी क्षेत्रको सहभागिता र दुर्गम क्षेत्रमा विद्युत विस्तार लगायतका कार्यहरूमा उल्लेखनीय प्रगति हासिल गरेको जिकिर गरे। मन्त्री खड्काले अन्तरदेशीय विद्युत व्यापार र जलस्रोत व्यवस्थापनका लागि द्विपक्षीय तथा बहुपक्षीय सहकार्यलाई तीव्रता दिइएको, बाढी नियन्त्रण, बहुउद्देश्यीय आयोजनाको विकास र सिँचाइ सुविधाको विस्तार लगायतका क्षेत्रमा समेत महत्वपूर्ण उपलव्धी हासिल गरेको जानकारी दिए। एक वर्षभित्र देशका सबै नागरिकको घरमा विद्युत पुर्याउने, विद्युतको स्वदेशमा नै अधिकतम खपत गर्ने र बाँकी रहेको बिजुली भारत र वंगलादेशमा बिक्री गर्ने लक्ष्यका साथ काम गरिरहेको उनले बताए। त्यस्तै मन्त्री खड्काले डडिकेटेड तथा ट्रंकलाइनका विषयमा देखिएको असमझदारी मन्त्रालय र विद्युत प्राधिकरण मिलेर टुङ्गोमा पुराउने जिकिर गरे । प्राधिकरण र मन्त्रालयबीचको मतभेदको कुरा समाचारका शीर्षकमात्रै भएको र यसमा कुनै सत्यता नरहेको उनले बताए । उनले कुलमान घिसिङलाई प्राधिकरणबाट हटाउने कुनै सोच नरहेको उल्लेख गरे। मन्त्रालय र प्राधिकरणको टीम मिलेको भन्दै मन्त्री खड्काले घिसिङलाई पदबाट हटाउनुपर्ने आवश्यकता आफूले महशुस नगरेको पनि बताए। उनले व्यवसायीसँगको विवादलाई अन्त्य गर्दै प्रयोग भइसकेको बिजुलीको बक्यौता प्रमाणका आधारमा असुलउपर गर्ने स्पष्ट पारे।"
सरकारको समीक्षा र आगामी कार्ययोजना पर्सी सार्वजनिक गर्ने सत्तारुढ दलको निर्णय,"काठमाडौं : सत्तारुढ दलको बैठकमा एमाले अध्यक्ष केपी शर्मा ओली नेतृत्वको सरकारको १०० दिन पुगेको अवसरमा सरकारका कामको समीक्षा र आगामी कार्ययोजनाबारे छलफल भएको छ। आज बिहान बालुवाटारमा बसेको सत्तारुढ दलको बैठकले पर्सि बैठक बसेर दलको दृष्टिकोण सार्वजनिक गर्ने निर्णय भएको एमाले महासचिव शंकर पोखरेलले जानकारी दिए। बैठकमा सरकारको सय दिनको प्रगति, समसामयिक घटनाक्रम र राष्ट्रिय हित एवं मुद्धामा समान धारणामा साथ एक ढिक्का भएर अघि बढ्ने विषयमा छलफल महासचिव पोखरेलले बताए। सरकारमा रहेका राजनीतिक दलका तर्फबाट सरकारले गरेका काम र सामूहिकरूपमा कसरी अघि बढ्ने भन्ने विषयमा बैठकले आवश्यक निष्कर्ष निकाल्ने उनको भनाई छ। उनले सरकारको १०० दिनको उपलब्धि प्रधानमन्त्री ओलीले आज दिउँसो ३ बजे दिने जानकारी गराए। पोखरेलले सहकारीको विषयमा ५ राजनीतिक दलको सहमतिमा संसदले छानबिन समिति गठन गरेर प्रतिवेदन निर्माण गरेको स्मरण गराए। उनले सहमतिमै प्रतिवेदन तयार गरेकाले संसदको निर्देशन अनुरुप प्रतिवेदन कार्यान्वयन अगाडि बढिरहेको धारणा राखे। उनले भीड जम्मा गरेर न्याय निरोपणमा असर गर्ने कार्य नगर्न रास्वपाका कार्यकर्तालाई आग्रह गरे। उनले स्वतन्त्र र निष्पक्ष रुपमा न्याय निरोपण हुने विश्वास व्यक्त गरे। उनले भने, छानबिन र न्यायिक निरुपणको आफ्नो प्रक्रिया हुन्छ। फौजदारी अभियोगमा छानबिन चलिरहेको बेलामा सडकबाट छानबिनको प्रक्रियालाई प्रभावित गर्ने कुरा उचित होइन।"
न्यूरो उपचार केन्द्रका लागि सम्भाव्यता अध्ययन गर्न समिति गठन,"काठमाडौं : स्वास्थ्य तथा जनसंख्या मन्त्रालयले विशिष्टकृत न्यूरो उपचार केन्द्र स्थापनाका लागि सम्भाव्यता अध्ययन गर्न अध्ययन समिति गठन गरेको छ। समितिमा चिकित्साशास्त्र अध्ययन संस्थान त्रिविका सहप्राध्यापक डाक्टर गोपाल सेढाइ संयोजक रहेको समितिमा वीर अस्पतालका डाक्टर विनोद राजभण्डारी, चिकित्साशास्त्र अध्ययन संस्थान त्रिविका डाक्टर राजिव ओझा, नेप्लिज एसोसिएसन्स अफ न्युरोलोजिष्टका प्रतिनिधि र अमेरिकाको जाकोल्स स्कूल अफ मेडिसिन एण्ड बायोमेडिकल साइन्सका सहप्राध्यापक डाक्टर अमित कँडेल सदस्य तथा मन्त्रालयको नीति योजना तथा अनुगमन महाशाखाका शाखा प्रमुख डाक्टर पुष्पराज पौडेल सदस्यसचिव छन्। न्यूरोसँग सम्बन्धित रोगका बिरामीहरूको संख्या बढ्दो क्रममा रहेको र यस्ता बिरामीका लागि छुट्टै उपचार केन्द्र स्थापना गर्न समिति गठन भएको प्रवक्ता डा प्रकाश बुढाथोकीले जानकारी दिए।"
हुन्डाई विश्वकै ३०औं मूल्यवान् मोटर कम्पनी,काठमाडौं : हुन्डाई मोटरको ब्रान्ड भ्यालु २३ अर्ब अमेरिकी डलर पुगेको छ। यस कोरियाली कार उत्पादन कम्पनी सन् २०२४ मा इन्टरब्रान्डले बेस्ट ग्लोबल ब्रान्डमा विश्वको मूल्यवान् कम्पनीको सूचीमा ३०औं स्थानमा परेको हो। हुन्डाई मोटर पाँच वर्षअघि ३६औं स्थानमा थियो। यस अवधिमा यसको ब्रान्ड भ्यालु ६३ प्रतिशतले वृद्धि भएको इन्टरब्रान्ड ग्लोबल ब्रान्डले जनाएको छ। इन्टरब्रान्ड ग्लोबल ब्रान्डले मुख्य बहुराष्ट्रिय कम्पनीहरूको मूल्यांकन गर्दै आएको छ। यसअघि कम्पनीले अल्र्ड कार अवार्ड २०२४ मा वल्र्ड पर्फमेन्स कारको उपाधि पनि पाएको थियो। हुन्डाईको सीकेडी एसेम्बल प्लान्ट नेपालमा पनि सञ्चालनमा आइसकेको छ। नेपालका लागि हुन्डाई मोटरको बिक्रेता लक्ष्मी समूहअन्तर्गतको लक्ष्मी मोटर कर्पोरेसनले उक्त एसेम्ब प्लान्ट यसै वर्षको वैशाखदेखि सञ्चालनमा ल्याएको हो।
सरकार निरंकुश हुँदैछ : नारायणकाजी,"विराटनगर : नेकपा (माओवादी केन्द्र)का वरिष्ठ उपाध्यक्ष नारायणकाजी श्रेष्ठले अहिलेको सरकार निरंकुश हुँदै गइरहेको दाबी गरेका छन् । पूर्वउपप्रधान एवं गृहमन्त्रीसमेत रहेका श्रेष्ठले विराटनगर विमानस्थलमा बुधवार सञ्चारकर्मीसँग संक्षिप्त कुराकानी गर्दै वर्तमान दुई ठूला राजनीतिक दल सम्मिलित सरकारले दल विभाजनसम्बन्धी अध्यादेश ल्याउने प्रयास गरेर निरंकुशता प्रदर्शन गर्न खोजेको आरोप लगाए । दल विभाजनसम्बन्धी अध्यादेश ल्याउन खोज्नु नै सरकार निरंकुशतातर्फ उन्मुख हुँदैछ भन्ने प्रमाण भएको उनको जिकिर छ । सरकारले निरंकुशता लादेर अन्य राजनीतिक पार्टीहरूलाई कमजोर बनाउने खेल खेलिरहेको आरोप उनले लगाए । अहिलेको सरकारले देश र जनताको हितमा काम गर्न नसकेको श्रेष्ठको भनाइ छ । बाढी, पहिरोबाट पीडितहरूका लागि यो सरकारले राहत र पुनःस्थापाको काम प्रभवकारी ढंगले गर्न नसकेको भन्दै उनले जनताको पक्षमा उभिएर आफ्नो पार्टीले खबरदारी गरिरहेको बताए । विधि पुर्याएर निष्पक्ष अनुसन्धान गर्न पाउने अधिकार सरकारसँग भए पनि इगो राखेर सहकारी ठगीका नाममा रवि लामिछानेलाई पक्राउ गरिएको उनको भनाइ छ । रवि लामिछानेमाथि निष्पक्ष, स्वतन्त्र र भेदभावरहित अनुसन्धान हुन सकिरहेको छैन । सहकारी ठगीमा प्रत्यक्ष संलग्न सत्तारुढ पार्टीहरुकै नेताहरुलाई चैं किन अनुसन्धान गरिएन ?, प्रश्न गर्दै श्रेष्ठले भने, अरुलाई कानुनको दायरामा किन ल्याइएन भन्ने प्रश्न गम्भीर रुपमा उठेको छ । अहिले अनुसन्धान गर्ने कुरामा भेदभाव भइरहेको छ । माओवादी नेता श्रेष्ठले ओली सरकारको एक सय दिनमा समीक्षा गर्नुपर्ने विषय नै नभएको बताए । सरकारले कुनै सकारात्मक काम गर्न नसकेका कारण समीक्षा गर्न मिहिनेत गर्नै आवश्यक नरहेको उनको तर्क छ । दुईवटा प्रमुख दल मिलेर सरकार बनाउने कुराले सामान्य संसदीय पद्धति र परम्परालाई पनि पालना गरेको छैन र नेपालको सन्दर्भमा दुईवटा पार्टी मिलेर निरंकुशतातिर जाने संकेत भएको भनेर हामीले सुरुमै भनेका थियौं । अहिले त्यही दिशातिर सरकार गइरहेको छ, उनी भन्छन्, अन्य राजनीतिक पार्टीलाई हस्तक्षेप गर्न, विभाजन गर्न अध्यादेश ल्याउने तयारी गरेको चर्चा पनि छ । हामीले भ्रष्टाचारविरुद्ध अभियान चलायौं । तर, अहिले सरकारको त्यो काम अगाडि बढाएको छैन । बरु हाम्रो सरकारको पालामा भएका भ्रष्टाचारका दोषीलाई सफाइ दिने काम गरिरहेको छ । उनले बाढी पहिरो र डुबानमा परेकाहरूको तत्काल उद्धार, राहत र पुनःस्थापना, पुननिर्माणको योजना बनाउने काममा सरकारले तदारुकता नदेखाएको बताए । माओवादीको ध्यान सरकारतिर नभएको श्रेष्ठको दाबी छ । देश र जनताको जल्दाबल्दा समस्यालाई लिएर आन्दोलन गर्दै सरकारको ध्यानाकर्षण गराउने र जनताको पक्षमा काम गराउन दबाब दिने प्रतिपक्षीको योजना रहेको उनले सुनाए । श्रेष्ठले वर्तमान सरकारले काम गर्न नसके लोकतान्त्रिक विकल्पबाटै अर्को सरकार बन्नेतिर जानुपर्ने बताए । तर, मुलुकका वर्तमान राजनीतिक पार्टीले समीक्षा गरेर आफूलाई बदल्नुपर्ने आवश्यकता रहेको उनको भनाइ छ । माओवादीले सरकारमा हुँदा तुलनात्मक रुपमा राम्रो काम गरेको दाबी श्रेष्ठको छ । अझै पार्टी बदलिनुपर्छ भनेर काम गरिरहेको उनले बताए । आफूहरु बामपन्थी एकताको पक्षमा भए पनि तत्काल त्यो सम्भावना नरहेको श्रेष्ठको भनाइ छ । कम्युनिस्टहरूलाई मिलाउन चीनले भूमिका खेलिरहेको कुरामा कुनै सत्यता नभएको दाबी उनले गरे ।"
प्रधानमन्त्री ओलीले भने इतिहास र हैसियत बोकेका राजनीतिक दलबाट बनेको सरकार ढाल्ने सपना नदेखे हुन्छ,"काठमाडौं : प्रधानमन्त्री केपी शर्मा ओलीले सरकार गठन भएकै दिनदेखि केही तत्वहरू सरकारको विरोधमा लागेको बताएका छन्। उनले त्यस्ता तत्वहरूले मुलुकलाई प्रतिगमनमा धकेल्ने प्रयास गरिरहेको बताए। 'तर, नेपाली जनताले त्यसको प्रतिवाद गर्ने र मुलुकलाई प्रतिगमनमा लैजाने सम्भावना छैन,' प्रधानमन्त्री ओलीले भने। प्रधानमन्त्री ओलीले वर्तमान सरकार ढल्ने कुनै सम्भावना नरहेको दावी गरे। सरकारको सय दिनको उपलब्धि सार्वजनिक गर्दै प्रधानमन्त्री ओलीले इतिहास र हैसियत भएका दलहरू मिलेर बनेको सरकार ढल्ने दिवा सपना नदेख्न आग्रह समेत गरे। प्रधानमन्त्री ओलीले काम गर्न नदिने उद्देश्यले सरकार अहिले ढल्छ, भरे ढल्छ, भोलि बिहानै ढल्छ भन्ने जस्ता अफबाह फैलाउने गरिएको टिप्पणी गरे। 'हामीलाई काममा सफलता पाउन कर्मचारी प्रशासनको सहयोग चाहिन्छ। अझ सरकारका प्राथमिकतालाई नागरिकको जीवनमा विस्तार गर्न मुख्य जिम्मेवारी ब्युरोक्रेसीले निर्वाह गर्नुपर्छ। कामका दौरानमा मलाई कतिपयले सुनाउनुहुन्छ, बारम्बार सरकार फेरबदलका घटनाले ब्युरोक्रेसी नै अल्मलिएको छ, कर्मचारीले काम होइन स्थायित्वप्रति आशंका गर्छन् ,' प्रधानमन्त्री ओलीले भने।"
सूर्योदयमा चियाबारी पदमार्गको खोजी,"इलाम : इलामको सूर्योदय नगरपालिकाका ६ वटा वडालाई समेटेर चियाबारी पदमार्ग निर्माण गर्न प्रारम्भिक सर्वेक्षण सुरु भएको छ। नगरका १४ वडामध्ये ६ वडा समेटेर दाता र संघ, प्रदेश र स्थानीय सरकारको समेत लागत साझेदारीमा पदमार्ग बनाउन लागिएको हो। सूर्योदय नगरपालिका७ कन्यामबाट सुरु भएको सर्वेक्षणका क्रममा वडा नम्बर ८ को शान्तिचोक मानेडाँडा स्थित निर्माणाधीन सिसाको पुल हुँदै फिक्कलको लाप्चा गुम्बा, कजेनी, श्रीअन्तु र समाल्बुङलाई जोड्ने मार्ग निर्माणका लागि सर्वेक्षण भइरहेको सूर्योदय नगरपालिका वडा नम्बर ८ का वडाध्यक्ष जंगबहादुर गुरुङले जानकारी दिए। चियाबारीको दृष्य अवलोकन गर्दै यात्रा गर्न सकिने करिब २५ किलोमिटर लामो पदमार्गले सूर्योदयको वडा नम्बर ४,५,७,८,९,१० वडा समेट्ने जनाइएको छ। पदमार्गमा आधारित पर्यटन विकास परियोजना अन्तर्गत ग्रामीण पर्यटन विकासमा सहयोग गर्ने सूर्योदय नगरपालिका७ का वडाध्यक्ष लोकबहादुर राईले बताए। चियाबारी पदमार्ग सम्पन्न गर्नका लागि स्वीस सरकार र तीन तहका सरकारको गरी आर्थिक वर्ष २०८१८२ मा २३ लाख रुपैयाँ रकम विनियोजन भएको जनाइएको छ।"
ओली सरकारको १०० दिनको उपलब्धि सार्वजनिक,"काठमाडौं : प्रधानमन्त्री केपी शर्मा ओली नेतृत्वको सरकारले १०० दिनमा गरेको कामकारवाहीको फेहरिस्त सार्वजनिक भएको छ। प्रधानमन्त्री ओलीले १०० दिनमा सम्पादन गरेका महत्वपूर्ण कार्य र हासिल भएका मुख्य उपलब्धिहरूको विवरण सार्वजनिक गरेका हुन्। उपलब्धिमा उनले भर्खरै भएको बाढी पहिरोबाट क्षति भएका संरचनाको पुनर्निर्माण, राहत वितरण, जाजरकोट र रुकुममा भूकम्पपछिका पुनर्निर्माणलगायत विषयलाई समेटेका छन्। ओली गत असार ३० गते चौथो पटक प्रधानमन्त्री बनेका थिए। प्रधानमन्त्री ओलीले असार ३१ गते पद तथा गोपनीयताको शपथ लिएका थिए। नेपाली कांग्रेसको समर्थनमा संविधानको धारा ७६ को उपधारा २ अनुसार ओली प्रधानमन्त्री नियुक्त भएका थिए। गत असार १७ गते कांग्रेस र एमालेबीच राष्ट्रिय सहमतिको सरकार गठन गर्नेलगायत विषयमा सहमति भएको थियो। त्यसपछि एमाले र जनता समाजवादी पार्टीले प्रचण्ड नेतृत्व सरकारलाई दिएको समर्थन फिर्ता लिएका थिए। अल्पमतमा परेका तत्कालीन प्रधानमन्त्री पुष्पकमल दाहाल 'प्रचण्ड'ले प्रतिनिधिसभामा राखेको विश्वासको मतसम्बन्धी प्रस्ताव अस्वीकृत भएपछि उनी पदमुक्त भएका थिए।"
प्रतिबन्धित लागुऔषधसहित एकजना पक्राउ,"काठमाडौं : प्रतिबन्धित लागुऔषधसहित एकजना पक्राउ परेका छन्। पक्राउ पर्नेमा रौतहटको गुजरा नगरपालिका३, बलुवाका २० वर्षीय नासिम शेख रहेका छन्। दक्षिणकाली नगरपालिका५ फर्पिङ चेकपोष्ट स्थित विभिन्न सवारी साधनहरु चेकजाँच गर्ने क्रममा रौतहटबाट काठमाडौंतर्फ आउँदै गरेको ना १ ज १९१० नम्बरको टाटा सुमोमा आएका उनलाई शंका लागेर चेकजाँच गर्दा लागुऔषध फेला परेको जिल्ला प्रहरी परिसर काठमाडौंका सूचना अधिकारी एवं प्रहरी उपरीक्षक नवराज अधिकारीले बताए। उनको साथबाट नुफिन ५९३ एम्पुल, फेनारगन ५०० एम्पुल र डाईजेपाम ६८८ एम्पुल जम्मा १७८१ एम्पुल लागूऔषध फेला परेको थियो। उनलाई पक्राउ गरेर प्रहरी वृत्त कीर्तिपुरबाट थप अनुसन्धान भइरहेको बताइएको छ।"
विपदबाट उत्पन्न स्थितिबाट जनजीवनलाई सहज र पूर्ववत् बनाउन प्रधानमन्त्रीको ध्यानाकर्षण,"काठमाडौं : प्रधानमन्त्री केपी शर्मा ओलीलाई नेकपा (एमाले) जिल्ला कमिटी ललितपुरले बाढी, पहिरो र डुबानका कारण उत्पन्न स्थितिबाट जनजीवनलाई सहज र पूर्ववत् बनाउन आग्रह गरेको छ। कमिटीले आज प्रधानमन्त्री ओलीलाई प्रधानमन्त्री निवास, बालुवाटारमा ध्यानाकर्षणपत्र बुझाउँदै मनसुनजन्य विपदलगत्तै सरकारले प्रभावकारी रूपमा खोज, उद्धार र राहतका काम गरेको जनाउँदै अबका दिनमा ललितपुरसँग जोडिएका राजमार्ग, ठूला सडक, विद्युत र सञ्चारका संरचना पुनः सञ्चालन तथा मर्मतका लागि ध्यान दिन आग्रह गरेको छ। जिल्ला कमिटीका अध्यक्ष पुरुषोत्तम आचार्यले प्राकृतिक विपदबाट जिल्लामा ४६ को मृत्यु, पाँच बेपत्ता भएका तथा १८ जना उपचाररत रहेको र २१२ भन्दा बढी परिवार विस्थापित हुन पुगेको जानकारी गराए। उनले ललितपुरको पुनः निर्माणका लागि कम्तीमा रु तीन अर्ब बजेट विनियोजन गर्न माग गरेको छ। ध्यानाकर्षणपत्र बुझेपछि प्रधानमन्त्री ओलीले सरकारले खोज, उद्धार र राहत तथा पुनः व्यवस्थापनका काम प्रभावकारी रूपमा गरिरहेको उल्लेख गर्दै गत वर्षको जाजरकोट भूकम्पबाट प्रभावितको दोस्रो किस्ता बाँकी रहेको अवस्थामा वर्तमान सरकारले निकासा दिन थालेको जानकारी दिए। उनले हुँदै नभएका कमजोरीलाई पनि कमजोरी देखाएर गलत प्रचार गर्ने शैली हुन नहुनेमा जोड दिए। सो अवसरमा एमाले बागमती प्रदेशका इञ्चार्ज डा राजन भट्टराई, केन्द्रीय सदस्यहरू सुशीला नेपाल, हरिकृष्ण व्यञ्जनकार, बाबुराम थापा, रुपनारायण श्रेष्ठ, बागमती प्रदेश कमिटी सचिव नवराज सिलवाललगायत सहभागी थिए।"
गुन्डु गाउँमा मखमली टिप्ने र माला उन्ने चटारो,भक्तपुर : तिहार नदिकिँदै गर्दा भक्तपुरस्थित गुन्डुमा किसानहरू मखमली फूल टिप्न र माला बुन्न व्यस्त छन् । यतिबेला सूर्यविनायक नगरपालिकास्थित गुन्डुमा खेतबारी मखमली फूलले ढपक्क ढाकेको छ। किसानहरूले मखमली फूल काठमाडौंलगायत उपत्यका बाहिर पनि पठाउने गर्छन् । भक्तपुरमा २० वर्षभन्दा बढि समयदेखि मखमली फूल उत्पादन हुदै आएका छन् । वर्षेनी मखमली फूलको खेती हुदै आएका गुन्डुमा फूल खरिद गर्न व्यापारीहरू खेतबारीमा नै पुग्ने गरेको किसानको भनाइ छ । उपत्यकामा खपत हुने धेरै मखमली फूल गुन्डु क्षेत्रकै उत्पादन भएको किसानहरु बताउँछन् । केहि किसानले विदेशमा समेत मखमली फूल निर्यात गर्ने गरेका छन् । दाजुभाइ र दिदीबहिनीको पवित्र पर्व मानिने तिहारमा कहिल्यै नओइलाउने मखमली फूलको विशेष महत्व रहिआएको छ । दिदीबहिनीले दाजुभाइलाई भाइटीका लगाएपछि मखमली माला पहिराउने परम्परा रहँदै आएको छ ।
मन्त्रिपरिषद्मा दलित खोइ ?,"संविधानको मर्म र भावनाअनुरूप दलितसहितको समावेशी मन्त्रिपरिषद् बन्न सकेको छैन । संविधान बनेको ९ वर्ष भएको छ । संविधानको प्रस्तावनामा वर्गीय, जातीय, क्षेत्रीय, भाषिक, धार्मिक, लैंगिक विभेद र सबै प्रकारका जातीय छुवाछूतको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने संकल्प गरिएको छ । मौलिक हकअन्तर्गत धारा ४० दलितको हक (१) मा राज्यका सबै निकायमा दलितलाई समानुपातिक समावेशी सिद्धान्तको आधारमा सहभागी हुने हक हुनेछ भनिएको छ । यी संवैधानिक हकको आधारमा हेर्ने हो भने राज्यका निकाय कार्यपालिका र व्यवस्थापिकामा दलित समुदायको सहभागिता अत्यन्त न्यून देखिन्छ । संविधानको धारा ७६ (९) अनुसार मन्त्रिपरिषद् संघीय संसद्का सदस्यमध्येबाट समावेशी सिद्धान्तबमोजिम मन्त्री रहने उल्लेख छ । धारा ४२ (१) अनुसार सामाजिक रूपले पछाडि परेकालाई समावेशी सिद्धान्तका आधारमा राज्यको निकायमा सहभागिताको हक हुने व्यवस्था छ । संविधानमा राज्यका सबै निकायमा दलितको समानुपातिक सहभागिता हुने भनिए पनि कानुन बनाउने थलो संसद्मा दलितको सहभागिता नगन्य मात्रामा छ । अहिले प्रतिनिधिसभामा १६ जना (५८१ प्रतिशत) को प्रतिनिधित्व छ । दलितको जनसंख्या भने १३ प्रतिशत छ । २०६४ सालको संविधानसभामा ५० जना दलित (८३२ प्रतिशत) को उपस्थिति थियो । २०७० सालको संविधानसभामा ४० जना (६६५ प्रतिशत) र २०७४ सालमा प्रतिनिधिसभामा २० जना (७२७ प्रतिशत) रहेको थियो । यो संख्या हेर्ने हो भने संसद्मा दलितको प्रतिनिधित्व क्रमशः घट्दो क्रममा देखिन्छ । ५९ जनाको राष्ट्रियसभामा ८ जनामात्रै दलितको सहभागिता छ । संविधानको मूल मर्मविपरीत मन्त्रिपरिषद्मा दलितको प्रतिनिधित्व शून्य छ । २२ सदस्सीय मन्त्रिमण्डल दलितविहीन छ । मात्रै देखाउनका लागि रूपा विकलाई राज्यमन्त्रीमा राखिएको छ । यसभन्दा अघिल्लो मन्त्रिपरिषद् पनि दलितविहीन थियो । त्यहाँ पनि देखाउनकै लागि एकजना राज्यमन्त्री बनाइएको थियो । जबकि २०६३ सालको मन्त्रिपरिषद्मा दुई जना (खड्गबहादुर विश्वकर्मा र छविलाल विश्वकर्मा) क्याबिनेट मन्त्री बनेका थिए । त्यसपछि भने सरकारमा दलितको प्रतिनिधित्व घट्दै गएको छ । यो तथ्यबाट पनि प्रस्ट हुन्छ, संविधानको मर्म र भावना अनुरूप दलितसहितको समावेशी मन्त्रिमण्डल बन्न सकेको छैन । संविधान जारी भएको नौ वर्ष हुँदा पनि दलितसम्बन्धी कानुन बन्न सकेको छैन । संविधानमा राज्यका सबै निकायमा दलितको समानुपातिक सहभागिता हुने भनिए पनि कानुन बनाउने थलो संसद्मा दलितको सहभागिता नगन्य मात्रामा छ। सरकारमा दलितको प्रतिनिधित्व घट्दै गएको छ। संविधानको धारा २४, को छुवाछूत तथा भेदभावविरुद्धको हक (१) मा कुनै पनि व्यक्तिलाई निजको उत्पत्ति, जातजाति, समुदाय, पेसा, व्यवसाय वा शारीरिक अवस्थाको आधारमा कुनै पनि निजी तथा सार्वजनिक स्थानमा कुनै प्रकारको छुवाछूत वा भेदभाव गरिने छैन भन्ने व्यवस्था गरिएको छ । यसको पनि कानुन बन्न सकेको छैन । संविधानमा छुवाछूत तथा भेदभावविरुद्धको हक को व्यवस्था गरिए पनि अहिले पनि पानी छोएको निहँुमा, चुलो छोएको निहँुमा, मन्दिर प्रवेश गरेको निहँुमा वा अन्तरजातीय विवाह गरेका कारण दर्जनौं दलित समुदायका व्यक्तिले ज्यान गुमाउनु परेको छ । जातीय भेदभाव तथा छुवाछूत (कसुर र सजाय) ऐन, २०६८ लागू भएपछि रूपन्देहीकी अङगरा पासीको बलात्कारपछि हत्या गरियो । अन्तरजातीय प्रेममा सहयोग गरेकै कारण रुकुमका टीकाराम नेपालीको हत्या गरियो । कैलालीकी माया विकलाई बलात्कारपछि हत्या गरियो । त्यस्तै, धनुषाकी दितिया रेश्मा बराइलीलाई पनि बलात्कारपछि हत्या गरियो । मोरङकी रूपमतीकुमारी दासलाई अपहरणपछि बलात्कार गरी हत्या गरिएको थियो । कालीकोटकी मुना सार्कीलाई अछूत भन्दै कुटपिटपछि हत्या गरियो । श्रेया सुनार (कास्की), अजित मिजार (काभ्रे) लक्ष्मी परियार (काभ्रे), अस्मिता सार्की (झापा), राजेश नेपाली (पर्वत), संगीता परियार (तनहुँ), झुमा विक (ताप्लेजुङ), सेते दमाई (दैलेख), शिवशंकर दास (सप्तरी) र मनवीरे सुनार (कालीकोट)लगायतको अन्तरजातीय विवाहका कारण हत्या गरिएको छ । अन्तरजातीय प्रेम सम्बन्धका कारण नवराज विक (रुकुम) को अकालमा मृत्यु भयो । यो ऐन लागू भएपछि जातीय भेदभाव तथा छुवाछूतकै कारण २० जना दलितको मृत्यु भएको छ । अझै विडम्बना त, ऐन लागू भएको १३ वर्ष हुँदा पनि कार्यान्वयन गर्ने निकायले नै ऐनबारे अनविज्ञता जनाउँदै आएका छन् । विश्वविज्ञान र प्रविधिको युगमा छ । हरेक व्यक्ति एउटा कोठाभित्र बसेर संसार नियालिरहेको छ । विकसित मुलुकका मानिसहरू ग्रह छुनेबारे सोच्दै छन् । नयाँनयाँ योजना बुन्दै छन् । तर यहाँ मानिस अछूत भएर बाँच्नु परेको छ । युगौंदेखि उत्पीडनमा पारिएको दलित सुमदायले आफूभित्र मान्छेको अस्तित्व खोजिरहेको छ । अछूतको नाममा यहाँ मान्छेलाई गर्नै नमिल्ने खालको निकै तल्लो स्तरको व्यवहार गरिन्छ । मुलुकमा व्यवस्था परिवर्तन भएको छ । समृद्ध नेपाल, सुखी नेपालीको संकल्पसहित देशलाई आर्थिक विकासको बाटोमा अगाडि बढाउने भनिएको छ । तर दलितको अवस्था उस्तै छ । त्यसैले त दलित समुदायले आफ्नो पहिचान खोजिरहेको छ । मानव विकास सूचकांकमा यो समुदाय सबैभन्दा पिँधमा छ । संविधानको मौलिक हकमा व्यवस्था गरिएका दलित हक र अधिकारको व्यवस्था हेर्दा कानुन बनाएर लागू गर्ने प्रावधान राखिएको छ । त्यसैले पनि जतिसक्दो चाँडो दलितसम्बन्धी एकीकृत कानुन बनाएर त्यसलाई व्यावहारिक रूपमा प्रभावकारी कार्यान्वयन गर्दा त्यो समुदायको समस्या केही हदसम्म समाधान हुन्छ । दलित समुदाय आर्थिक, राजनीतिक, सामाजिक, सांस्कृतिक, शैक्षिक, रोजगारीलगायत समग्र क्षेत्रमा अन्य समुदायभन्दा कमजोर अवस्था र उपस्थितिमा छ । त्यसकारण पनि उनीहरूको समग्र विकासको लागि एकीकृत कानुनको आवश्यकता देखिन्छ ।"
यस्ता छन् ओली सरकारका १०० दिनका उपलब्धि (पूर्णपाठ),"काठमाडौं : प्रधानमन्त्री केपी शर्मा ओली नेतृत्वको सरकारले १०० दिनमा गरेको कामकारवाहीको फेहरिस्त सार्वजनिक भएको छ। प्रधानमन्त्री ओलीले १०० दिनमा सम्पादन गरेका महत्वपूर्ण कार्य र हासिल भएका मुख्य उपलब्धिहरूको विवरण सार्वजनिक गरेका हुन्। उपलब्धिमा उनले भर्खरै भएको बाढी पहिरोबाट क्षति भएका संरचनाको पुनर्निर्माण, राहत वितरण, जाजरकोट र रुकुममा भूकम्पपछिका पुनर्निर्माणलगायत विषयलाई समेटेका छन्। रासायनिक मलको बन्दोबस्ती, निर्माण व्यवसायीलाई ६ अर्ब ७५ करोड उपलब्ध गराइएको, १६५ जना युवालाई कर्जा प्रवाह गरेको, सहकारी ठगलाई कारवाही सुरु गरिएको, बंगलादेशलाई ४० मेगावाट बिजुली बिक्री गर्न गरिएको सम्झौता, संविधान दिवसका दिन दरबार मार्गमा मनाइएको नेसनल डे कन्सर्टलाई प्रधानमन्त्री ओलीले आफ्नो १०० दिनको उपलब्धिका रुपमा सार्वजनिक गरेका छन्। प्रधानमन्त्री ओलीले सम्बोधनका क्रममा राष्ट्रियतालाई थप मजबुत बनाउने, मुलुकलाई प्रतिगमनमा जानबाट रोक्ने, शान्ति प्रक्रियाका बाँकी काम निष्कर्षमा पुर्याउने बताए। ओली गत असार ३० गते चौथो पटक प्रधानमन्त्री बनेका थिए। प्रधानमन्त्री ओलीले असार ३१ गते पद तथा गोपनीयताको शपथ लिएका थिए। नेपाली कांग्रेसको समर्थनमा संविधानको धारा ७६ को उपधारा २ अनुसार ओली प्रधानमन्त्री नियुक्त भएका थिए। गत असार १७ गते कांग्रेस र एमालेबीच राष्ट्रिय सहमतिको सरकार गठन गर्नेलगायत विषयमा सहमति भएको थियो। त्यसपछि एमाले र जनता समाजवादी पार्टीले प्रचण्ड नेतृत्व सरकारलाई दिएको समर्थन फिर्ता लिएका थिए। अल्पमतमा परेका तत्कालीन प्रधानमन्त्री पुष्पकमल दाहाल 'प्रचण्ड'ले प्रतिनिधिसभामा राखेको विश्वासको मतसम्बन्धी प्रस्ताव अस्वीकृत भएपछि उनी पदमुक्त भएका थिए।"
"सर्वोच्च प्रशासनबाट रिट निवेदन दर्ता गर्न अस्वीकार , न्यायाधीशबाट दर्ता गर्न आदेश",काठमाडौं : व्यवसायी मीनबहादुर गुरूङबाट नेकपा एमालेले जग्गा लिएको विषयमा परेको रिट दर्ता गर्न सर्वोच्च अदालतले आदेश दिएको छ। अधिवक्ता ज्ञानबहादुर बस्नेतले दिएको रिट सर्वोच्च अदालत प्रशासनले दरपीठ गरिदिएको हो। त्यसपछि प्रशासनको उक्त निर्णयविरुद्ध बस्नेतले निवेदन दिएका थिए। न्यायाधीश तीलप्रसाद श्रेष्ठको इजलासले प्रशासनको दरपीठ गर्ने निर्णय बदर गर्दै रिट दर्ता गर्न आदेश दिएको हो। भाटभटेनी सुपर मार्केटका सञ्चालक व्यवसायी गुरूङ र उनकी श्रीमती सावित्री गुरूङले काठमाडौंको कीर्तिपुर नगरपालिका २ मैत्रीनगरमा एमालेका लागि पार्टी कार्यालयका लागि जग्गा दान गरेका थिए। गुरुङ दम्पत्तीले दान गरेको १० रोपनी १४ आना जग्गा असोज २५ गते प्रधानमन्त्री केपी शर्मा ओलीले एमालेको केन्द्रीय कार्यालय भवनको शिलान्यास समेत गरेका थिए। भ्रष्टाचार र सरकारी जग्गा व्यक्तिगत बनाउने अभियोग लागेका व्यवसायीबाट जग्गा दान लिएको भन्दै प्रधानमन्त्री ओलीको चौतर्फी आलोचना भएको छ। पार्टीका नेता तथा कार्यकर्ताहरूले समेत अभियोग लागेका व्यक्तिबाट जग्गा लिन नहुने भन्दै विरोध गरेका छन्।
सरकारको सय दिन,"करिब दुई तिहाइको गठबन्धनबाट प्रधानमन्त्री बनेका ओली सरकारलाई असफल हुने छुट छैन। केपी शर्मा ओली प्रधानमन्त्री भएको एक सय दिन पूरा भएको छ । यो सरकारले हनिमुन पिरियड पूरा गरेको छ । नेकपा एमाले अध्यक्ष ओली २०८१ असार ३० गते प्रधानमन्त्री भएका थिए । यो पटक कांग्रेसएमालेको गठबन्धनबाट ओेली प्रधानमन्त्री भएका हुन् । असार १७ गते भएको राजनीतिक स्थायित्व, संविधान संशोधन तथा अर्थतन्त्रलाई चलायमान बनाउनेलगायत सातबुँदे सहमतिमा यो सरकार बनेको हो । दुई ठूला राजनीतिक पार्टी मिलेर बनेको यो सरकारसँग जनताका ठूलो आशा र अपेक्षा छ । सत्तालाई साना दलले सधैं बार्गेनिङ थलो बनाएको भन्दै कांग्रेस एमाले एक ठाउँ आएका हुन् । अस्थिरताको कारक साना दल भए भनेर नै यो सरकार बनेको हो । २०७९ निर्वाचनपछि लगातर डेढ वर्ष ३२ सिट धारी पुष्पकमल दाहाल प्रचण्ड प्रधानमन्त्री बने । कहिले कांग्रेस र कहिले एमालेको बैसाखी टेकेर उनी सत्तामा रहे । आफूसँग जादुमय नम्बर भएको भन्दै पाँचै वर्ष आफैं प्रधानमन्त्री बनिरहने अभिव्यक्ति दिन थाले । उता पटकपटक २१ सिट भएको रास्वपाका सभापति रवि लामिछाने उपप्रधानमन्त्री तथा गृहमन्त्री भए । कांग्रेस र एमाले मिल्न सक्दैनन् भन्न भ्रममा रहे । तर साना दललाई कांग्रेस एमालेले चक्मा दिए । सबैभन्दा ठूलो दल कांग्रेस र दोस्रो ठूला दल मिल्न पुगे । यो लोकतन्त्रमा अपवाद नै हुन्छ । तर विशेष परिस्थितिले यो अवस्था सिर्जना गरेको उनीहरू बताउँदै आएका छन् । स्वार्थगत गठजोड रहेको उनीहरू माथि आरोप छ । २०४६ सालको प्रजातन्त्र पुनस्र्थापनाको अन्दोलन, २०५५ सालमा आमनिर्वाचन गर्नको लागि कांग्रेस एमाले मिलेका थिए । त्यस्तै २०६२६३ को जनआन्दोलन पनि कांग्रेस एमाले एक ठाउँमा आए । जनआन्दोलनको सफलतापछि बनेको सरकारमा माओवादीको जगजगी भयो भन्दै फेरि कांग्रेस एमाले मिले । २०७० सालमा संविधान बनाउनको लागि भनेर पनि कांग्रेस एमाले मिलेकै हुन् । कांग्रेस एमालेको सरकारका बेला संविधान जारी भएको हो । विगतमा कांग्रेस एमाले मिल्दा मुलुकलाई सकारात्मक सन्देश प्राप्त नै भएको छ । त्यसैले कांग्रेस एमाले मिल्नुपर्छ भने दबाब पनि पछिल्लो समयमा आएको थियो । तर यो सरकारले त्यो किसिमको लय लिन सकेको देखिँदैन । हुन त यो सरकार बने लगत्तै विपत्का घटनाको ओइरो नै लाग्यो । सौर्य एयरलायन्सको जहाज दुर्घटना भयो । त्यसपछि बाढीपहिरो ठूलो धनजनको क्षति गर्यो । जसले सरकारलाई सुरुवातमा दाँतमा ढुंगा लागेको छ । सरकारले लामो समयदेखि उल्झनमा रहेको संक्रमणकालीन न्यायसम्बन्धी कानुनलाई त पार लगायो । संक्रमणकालीन न्यायमा ब्रेक थ्रु नै भएको छ । कानुन बनेसँगै २०६३ मंसिर ५ मा भएको विस्तृत शान्तिसम्झौता निश्कर्षमा पुर्याउने बाटो खुलेको छ । सत्तालाई साना दलले सधैं बार्गेनिङ थलो बनाएको भन्दै कांग्रेस एमाले एक ठाउँ आएका हुन् । अस्थिरताको कारक साना दल भए भनेर नै यो सरकार बनेको हो । यो सरकार बनेसँगै सेयर बजारमा समेत गुल्जार भयो । लामो समयसम्म सेयर बजार खुम्चिएको सेयरमा आशाको किरण पलाएको छ । अर्थतन्त्रका सूचकमा केही सुधारको भएको तथ्यांकले देखिएका छन् । तर सोचेजस्तो अर्थतन्त्र चलायमान हुन सकेको छैन । सहकारी ठगीसम्बन्धी प्रतिवेदनको कार्यान्वयन थालिएको छ । प्रहरी देशभरकै सहकारीमा भएका अपचलनको अनुसन्धान अघि बढाएको छ । रवि लामिछाने (रास्वपा), देवकुमार नेपाली (एमाले), केबी उप्रेती (एमाले), छविलाल जोशीलगायतका पक्राउ गरी अनुसन्धान भइरहेको छ । कांग्रेस उपसभापति धनराज गुरुङकी पत्नी ज्योति गुरुङविरुद्ध रेडकर्नर नोटिस जारी गरिएको छ । मुख्यसचिवलगायतका उच्च पदस्थ कर्मचारीविरुद्ध पनि भ्रष्टाचार मुद्दा चलाइएको छ । केही कामको सुरुवात भएको छ । तर जनताको आशा अपेक्षाअनुसारका काम अघि बढ्न सकेका छैनन् । बाढीपहिरोको समयमा प्रधानमन्त्री ओली अमेरिका रहेकोले आलोचना भयो । त्यो बेला मुलुक अभिभावकविहीन भयो । बनेको सय पनि नपुग्दै सरकार ढाल्ने चलखेल हुन थालेका चर्चा पनि छ । सय दिनमा सरकारको मूल्यांकन गरिहाल्नु जायज नहोला । गति लिने लक्षण देखिनै पर्छ । यो सय दिनमा जनतामा भने आशाको किरण देखिएको छैन । एकातिर पुराना पार्टी र यिनका नेताप्रतिको नकारात्मक भावना पैदा गरिएको छ । त्यसको लागि सामाजिक सञ्जालमा साइबर सेना नै खडा गरिएको छ । तथापि करिब दुई तिहाइको गठबन्धनबाट प्रधानमन्त्री बनेका ओली सरकारलाई असफल हुने छुट छैन । यदि यो सरकार असफल भएमा व्यवस्था माथि नै प्रश्न खडा हुनेछ । जनतामा आक्रोश बढेर मुलुकमा जुनसुकै विध्वंस हुन सक्छ । सरकार निर्माण हुनुको मुख्य उद्देश्य संविधान संशोधन भनिएको छ । यो विषयमा आवश्यक छलफलले आकार लिन सकेको छैन । सरकारले जनतालाई आशा जगाउने काम गर्नुको विकल्प छैन । लोकतन्त्रभन्दा उत्तम अर्को व्यवस्था हुन सक्दैन तर लोकतन्त्रलाई बदनाम गरेर व्यवस्था नै गलत हो भन्नेहरूलाई सरकार र राजनीतिक दलको गतिविधिको कारण बल पुर्याएको छ । कर्मचारीतन्त्र पनि नेतालाई देखाएर आफू पन्छिने प्रवृत्ति पछिल्लो समय हाबी हुँदै गएको छ । स्थायी सरकारको रूपमा रहेको कर्मचारीतन्त्रमा राम्रो काम भए आफूले गरेको नराम्रो काम भएको भए पनि नेताले गरेको भन्ने संस्कृति नै कर्मचारी वृत्तमा विकास भएको छ । सेवा प्रवाह एकदमै फितलो छ । सानातिना काममा बिचौलिया हाबी छ । बिचौलियाबिना सरकारी कार्यालयबाट सर्वसाधारण काम लिन सक्दैनन् । मालपोत, नापी, यातायात, जिल्ला प्रशासन कार्यालयमा एउटा सानो काम लिएर गएमा सास्ती बेहोर्नु पर्छ । सेवा प्रवाह दिने कार्यालयमा विगतभन्दा केही सुधार भए पनि पुराना प्रवृत्ति अझै बाँकी छ । सेवा प्रवाहमा भएको झन्झट, अनियमितताकै कारण जनतामा सबैभन्दा बढी निराशा, वितृष्णा छाएको हो । सेवा प्रवाह सहज बनाउने कुरालाई सरकारले पहिलो प्राथमिकतामा राख्नुपर्छ । आमजनतासँग जोडिएको विषय हो सेवा प्रवाह । सूचना प्रविधिको जमानामा घण्टौं लाइन बसेर, एउटा कामको लागि कार्यालयभित्रका कोठाकोठा, भवन भवन चाहर्नुपर्ने बाध्यता नहटाउने हो भने अझ असन्तुष्टि बढेर जानेछ । दुई तिहाइ करिबको यो सरकारले जनता केन्द्रित भएर काम गर्नुपर्छ । जुन सहमतिको जगमा सरकार बनेको छ, त्यो अनुरूप अगाडि बढ्नुपर्छ । कांग्रेस एमालेले जारी गरेको सरकारको साझा संकल्प तथा नीतिगत प्रतिबद्धता कार्यान्वयन गर्नुपर्छ । आर्थिक गतिविधिलाई चलायमान, भ्रष्टाचार नियन्त्रण, सुशासन, ठूला आयोजनाको निर्माणमा तीव्रता, बाढीपहिरो, भूकम्पलगायतका विपद् पीडित पुनस्र्थापना, भत्किएका राजमार्ग, सडकको तत्काल निर्माणलगायतमा जोडका तोड सरकार लाग्नुपर्छ ।"
बागलुङमा श्रीमानले बन्चरो प्रहार गर्दा श्रीमती गम्भीर घाइते,बागलुङ : बागलुङमा श्रीमानले बन्चरो प्रहार गर्दा श्रीमती गम्भीर घाइते भएकी छिन् । बागलुङको काठेखोला गाउँपालिका४ तंग्रामका ३० वर्षीय हिमाल परियारले १९ वर्षीय श्रीमती अञ्जु परियारलाई बन्चरो प्रहार गरी घाइते बनाएको जिल्ला प्रहरी कार्यालय बागलुङका प्रहरी नायव उपरीक्षक (डिएसपि) विजय यादवले जानकारी दिए। कार्तिक ४ गते आइतबार दिउँसो साढे १२ बजे बन्चरो प्रहार गर्दा श्रीमती अन्जुको टाउकोमा चोट लागेको जिल्ला प्रहरी कार्यालय बागलुङले बताएको छ । घाइते अन्जुको अहिले वीर अस्पताल काठमाडौंमा उपचार भइरहेको छ । उनको अवस्था गम्भीर रहेको डिएसपि यादवले जानकारी दिए । घर नजिकै गोरेटो बाटोमा श्रीमतीलाई बन्चरो प्रहार गरेपछि हिमालले आफूलाई पनि टाउकोमा बन्चरो प्रहार गरेको डिएसपि यादवले बताए। हिमालको अवस्था सामान्य रहेको जनाइएको छ । श्रीमान हिमाललाई प्रहरीले नियन्त्रणमा लिएको छ । मंगलबार जिल्ला अदालत बागलुङबाट म्याद थप गरि अनुसन्धान अगाडि बढाइएको प्रहरीले बताएको छ । घरयासी विवादको कारणले बन्चरो प्रहार गरेको प्रारम्भिक अनुसन्धानबाट खुलेको र थप अनुसन्धान भइरहेको डिएिसपि यादवले जानकारी दिए।
सत्तारुढ दलको बैठक बालुवाटारमा जारी,"काठमाडौं : सत्तारुढ दलको बैठक बालुवाटारमा जारी रहेको छ। एमाले अध्यक्ष केपी शर्मा ओली नेतृत्वको सरकारको १०० दिन पुगेको अवसरमा सरकारका काम कारबाहीबारे समीक्षा र आगामी कार्ययोजना तय गर्न बैठक बसेको हो। प्रधानमन्त्री ओलीले बोलाएको गठबन्धनको बैठकमा कांग्रेस सभापति शेरबहादुर देउवा, लोसपा अध्यक्ष महन्थ ठाकुर, जनमतका अध्यक्ष सिके राउत, नागरिक उन्मुक्ति पार्टीकी अध्यक्ष रञ्जिता श्रेष्ठ सहभागी छन्। बैठकमा एमालेका वरिष्ठ उपाध्यक्ष ईश्वर पोखरेल, महासचिव शंकर पोखरेल, उपमहासचिव विष्णु रिमाल, गृहमन्त्री रमेश लेखक, श्रम मन्त्री शरदसिंह भण्डारीलगायतका मन्त्री तथा नेताहरु पनि सहभागी छन्। बैठकमा समसामयिक राजनीतिक विषयमा छलफल हुनेछ। प्रधानमन्त्री ओलीले आज दिउँसो २:३० बजे प्रधानमन्त्रीको कार्यालय सिंहदरबारबाट सरकारको १०० दिने उपलब्धि सार्वजनिक गर्ने तयारी गरेका छन्। उनले सार्वजनिक गर्नु अगाडि बैठकमा छलफल गर्न लागेका हुन्। प्रतिपक्ष दलहरू नेकपा माओवादी केन्द्र, राष्ट्रिय स्वतन्त्र पार्टी, नेकपा एकीकृत समाजवादी, राष्ट्रिय प्रजातन्त्र पार्टी र आमजनता पार्टीले सत्ता गठबन्धन दल कांग्रेसएमालेले मुलुकका समस्या समाधान नगरी सरकार टिकाउने ध्यानमा लागेको आरोप लगाउँदै प्रधानमन्त्रीलाई १३ बुँदे ज्ञापन पत्र बुझाएका छन्। उनीहरुले दुई दलीय तानाशाही लाद्न, अन्य दललाई विभाजन गर्ने गरी अध्यादेश ल्याउन लागेको भन्दै विरोध गरेका थिए । उक्त विषयमा पनि छलफल हुनेछ।"
वेस्ट इण्डिजका एन्डरसन फिलिप पोखरा एभेन्जर्समा अनुबन्ध,"पोखरा : पोखरा एभेन्जर्सले वेस्ट इण्डिजका एन्डरसन फिलिपलाई टोलीमा अनुबन्ध गरेको छ । नेपाल प्रिमियर लिग (एनपिएल) को लागि पोखरा एभेन्जर्सले तेस्रो विदेशी खेलाडी भित्र्याएको हो । यसअघि पोखराले अमेरिकाका आन्द्रेस गौस र नेदरल्यान्ड्सका क्रिकेटर बास डि लिडेलाई टोलीमा अनुबन्ध गरिसकेको छ । नेपाल राष्ट्रिय टोलीका ओपनर कुशल भुर्तेल मार्की रहेको पोखरा एभेन्जर्समा अनुबन्ध भएका २८ वर्षीय त्रिनिडाडियन क्रिकेटर एन्डरसन फिलिपले वेस्ट इण्डिज टिमबाट थुप्रै अन्तर्राष्ट्रिय खेल खेलेका छन् । उनी फास्ट बलर हुन् । १ सय ४० किलोमिटर प्रतिघण्टा तीव्र गतिको औसतमा बलिङ गर्ने फिलिपले पोखराबाट खेल्न उत्साहित रहेको बताएका छन् । एन्डरसन फिलिपलाई अनुबन्ध गरेपछि पोखरा एभेन्जर्सका अध्यक्ष सुबोध त्रिपाठीले टोली बलियो हुने विश्वास गरेका छन् । टिमका म्यानेजिङ डिरेक्टर मनोबल श्रेष्ठले विदेशी खेलाडीलाई समेट्दै टिम बलियो र प्रतिस्पर्धात्मक बनाउने योजना रहेको बताए । एनपिएलकै सबै भन्दा मंहगो टिम पोखराले कुशल, एन्डरसन फिलिप, डि लिडे र गौससँगै सागर ढकाल, आकाश चन्द, किरण कुमार ठगुन्ना, नारायण जोशी, बिपिन खत्री, दिलिप नाथ, तृत राज दास, सुनम गौतम, दिनेश खरेल र अमृत गुरुङलाई अक्सनबाट छनोट गरेको छ । एनपिएपल आगामी मंसिर १५ देखि पुस ६ सम्म आयोजना हुँदैछ ।"
धनी र गरिबबीचको खाडल,"काठमाडौं : नेपालले देखेको सपना समृद्धिको सपना हो । त्यो भनेको विकास निर्माणका पूर्वाधारको निर्माणमात्रै होइन, नागरिकहरूको जीवनस्तर वृद्धि पनि हो । तर पछिल्लो समय भने नेपालीहरू गरिब र धनीबीचको खाडल झन् गहिरो हुँदै गइरहेको छ । नेपाल जीवनस्तर सर्वेक्षण प्रतिवेदनअनुसार धनी र गरिबीको आम्दानीमा ३ लाख ५ हजार ३७ रुपैयाँको अन्तर छ । गरिबीको रेखामुनिका परिवारको औसत आम्दानी २ लाख ९८ हजार १८ रुपैयाँ छ । गरिबीको रेखामाथि रहेका परिवारको औसत आम्दानी ६ लाख ३ हजार ५५ रुपैयाँ छ । मुलुकमा राजनीतिक अस्थिरता लामो समयदेखि रहँदै आएको छ । त्यसबीचमै जग्गा कारोबार र मूल्य अस्वाभाविक रूपमा बढ्यो । टाठाबाठाले त्यसैबाट कमाए । मुलुकमा सुशासन नभएकाले नै हुनेखानेहरूलाई धेरै फलिपाप भएकै छ, दुःख पाउने निमुखाहरू नै हुन् । नेपालीको आम्दानीको मुख्य स्रोत कृषि, तलब ज्याला र रेमिट्यान्स हो । धेरै खेतीयोग्य जमिन बाझै छ । त्यसैले पनि कृषि आय घटेको छ । पारि श्रमिक र ज्यालामा पनि धनीमानी र गरिबको खाडल ठूलो छ । प्रतिवर्ष प्रतिव्यक्ति जम्मा ७२ हजार ९ सय ८ रुपैयाँभन्दा कम खर्च गर्ने व्यक्तिलाई गरिब मानिन्छ । गरिबीको नयाँ रेखाअनुसार नेपालमा करिब २० दशमलव २७ प्रतिशत जनसंख्या गरिबीको रेखामुनि छ । मुलुकमा कानुनी राज नभएकै हुँदा यो असमानता वृद्धि भएको हो । स्रोतहरूको समान वितरण भएन भने कोही धनी हुँदै जाने र अर्कोथरी गरिब हुँदै जाने हुन्छ नै । त्यसमाथि मुलुकमा धेरै कानुनी छिद्रहरू छन्, जसको दुरुपयोग पहुँचवालाले सजिलै गरिदिन्छ । कर प्रणालीमा पनि असमानता छ । थोरै कमाउनेहरूमाथि धेरै भार र धेरै कमाउनेहरूलाई त्यस्तो अनुपातको कर छैन । गरिबी घटाउने एजेन्डा राजनीतिक दलहरूको प्राथमिकतामा देखिन्न । मात्र विकास उनीहरूको जिब्रोमा झुन्डिएको हुन्छ, तर विकास भनेको नागरिकको जीवनस्तर उकास्नु हो र नागरिकमा समानता कायम गर्नु पनि हो भन्ने बुझाइकै अभाव छ । पञ्चवर्षीय योजना बनाउँदा जहिल्यै गरिबी निवारणको कुरा आउँछ, तर अझै पनि ६० लाख जनता गरिबी रहनु भनेको राज्यले सही वितरण प्रणाली निर्माण गर्न नसक्नु हो र विकास निर्माण गर्दा त्यसले पार्ने प्रभावको आकलन गर्न नसक्नु हो ।"
सुनको मूल्य प्रतितोला ८ सयले बढ्यो,काठमाडौं : नेपाली बजारमा सुनको भाउ बढेर मंगलबार रेकर्ड कायम गरेको थियो। दसैंपछिको कारोबारमा निरन्तर बढिरहेको सुनको मूल्यले दिन प्रतिदिन नयाँ रेकर्ड कायम गरिरहेको अवस्थामा आज पनि सुनको मूल्य प्रतितोला ८ सय रुपैयाँले बढेको छ। सोमबार प्रतितोला सुन १ लाख ६५ हजार ६ सय रुपैयाँमा कारोबार भएको सुन मंगलबार तोलामा ३ सय बढेको थियो। नेपाल सुनचाँदी व्यवसायी महासंघका अनुसार मंगलबार प्रतितोला सुन १ लाख ६ हजार ९ सय रुपैयाँमा कारोबार भएको थियो। आज २ सय घटेर प्रतितोला १ लाख ६६ हजार ७ सय रुपैयाँमा कारोबार भइरहेको छ। मंगलबार सुनको मूल्यसँगै चाँदीको मूल्यले पनि नयाँ रेकर्ड कायम गरेको थियो। मंगलबार चाँदी प्रतितोला २१ सय रुपैयाँमा कारोबार भएको थियो। सोमबार २ हजार ९५ रुपैयाँमा कारोबार भएको थियो। बुधबार पनि चाँदीको मूल्य भने बढेर २१ सय ३५ मा कारोबार भइरहेको छ। अन्तर्राष्ट्रिय बजारमा सुनको माग बढ्दा नेपाली बजारमा त्यसको प्रभाव परेको विज्ञहरू बताउँछन्। अन्तर्राष्ट्रिय बजारमा सुन प्रतिआउन्स करिब २७ सय अमेरिकी डलर छ। अन्तर्राष्ट्रिय बजारमा मूल्य बढेसँगै त्यसको प्रभाव नेपाली बजारमा पर्ने गरेको हो।
पूर्वकमलरी चौधरीलाई अन्तर्राष्ट्रिय अवार्ड,"दाङ : पूर्वकमलरी उर्मिला चौधरीले अन्तर्राष्ट्रिय स्तरको अवार्ड पाएकी छन ्। झन्डै १२ वर्ष साहुको घरका कमलरी जीवन बिताएकी उर्मिला कमलरी मुक्तिपछि मुक्ति अभियानमा लागेकी थिइन् । दाङको गढवाकी उर्मिला चौधरीले अमेरिकाका ग्लोबल एन्टिरेसिज्म च्याम्पियन्स अवार्ड पाएकी छन् । अमेरिकी डिपार्टमेन्ट अफ स्टेटको सन् २०२४ को ग्लोबल एन्टिरेसिज्म च्याम्पियन्स अवार्ड कमलरी अभियन्ता उर्मिला चौधरीलाई प्राप्त भएको हो । अमेरिकामा आयोजित कार्यक्रममा अमेरिकी विदेशमन्त्री एन्टोनी जे ब्लिन्केनले चौधरीलाई अवार्ड प्रदान गरेका हुन् । बाल्यकालमा आफैं कमलरी बसेकी चौधरीलाई कमलरी प्रथा उन्मूलन, जातीय समानता, न्याय र मानव अधिकारको प्रबद्र्धनमा महत्वपूर्ण योगदान पुर्याएको भन्दै यो अवार्ड दिइएको हो । अवार्डले मलाई विपन्न र पछाडि पारिएका समुदायका बालबालिकाका लागि काम गर्न थप हौसला दिएको छ, उनले भनिन्, यो अवार्ड म सम्पूर्ण नेपाली तथा मसँगै उद्धार भएका र कमलरी प्रथा उन्मूलनमा सहयात्रा गरेका सम्पूर्ण साथीलाई समर्पण गर्छु । दाङकी चौधरीसहित विभिन्न देशका ६ जना सामाजिक अभियन्ताले यो अवार्ड पाएका हुन् । उर्मिलासँगै अवार्ड पाउनेमा घानाका दिन्ताइ सुल ताइरु, नेदरल्यान्ड्स्का जोन लिरड्याम, उत्तर म्यासेडोनियाका एल्भिस शाकजिरी, मेक्सिकोकी तान्या दुआर्त र बोलिभियाकी तोमासा यार्हुई ज्याकोमा छन् । यो अवार्ड गत वर्ष नेपालकै सरस्वती नेपालीले पाएकी थिइन् । सामाजिक कार्यकर्ताको रूपमा सीमान्तीकृत जाति, अपांगता भएका व्यक्ति र गरिबहरूको मानव अधिकारकालागि काम गरे बापत उनलाई अवार्ड दिइएको थियो । अमेरिकी सरकारले सन् २०२३ मा स्थापना गरेको यो अवार्ड विश्वव्यापी रूपमा नागरिक समाजका व्यक्तिहरूलाई उनीहरूले गरेको उदाहरणीय र साहसिक कार्य र योगदानका आधारमा दिइने गरेको छ । विश्वकै शक्तिशाली देशले दिने अवार्ड पाउनु गौरवको कुरा भए पनि न्याय र समानताका लागि अझै धेरै काम गर्न बाँकी रहेको उर्मीलाले बताएकी छन् । सयौं मुक्त कमलरीको पुनःस्र्थापना हुन सकेको छैन, उनीहरूको पुनःस्थापना, न्याय र समानताका लागि लड्नु छ, उनले भनिन्, यो अवार्डले अझै हौसला बढाएको छ । कमलरी प्रथा उन्मूलनमा महत्वपूर्ण योगदान पुर्याएबापत चौधरीले राष्ट्रिय तथा अन्तर्राष्ट्रिय स्तरका धेरै अवार्ड पाएकी छन् । ६ वर्षअघि नेदरल्यान्ड्सले उर्मिलालाई लउरियट फ्रिडम फ्रम फेयर अवार्ड २०१८ बाट सम्मानित गरेको थियो । प्रत्येक दुई वर्षमा प्रदान गरिने यो अवार्ड यसअघि पाकिस्तानकी बाल अधिकार कार्यकर्ता मलाला युसुफजाई, आङ सान सूची, हुसेन इब्राहिम सलेह अल जस्ता व्यक्तिले पाएका थिए । अहिलेसम्म उनले ६ वटा अन्तर्राष्ट्रिय अवार्ड पाइसकेकी छन् । संयुक्त राष्ट्र संघको युथ करेज अवार्ड फर एजुकेसन, इन्टरन्नेसनल ह्युमन राइट्स अवार्ड पनि उनले पाएकी छन् । को हुन् उर्मिला चौधरी ? दाङको गढवा गाउँपालिका७ मानपुर निवासी फुलट चौधरी र खलसी चौधरीकी छोरी हुन्, उर्मिला आर्थिक अवस्था कमजोर भएका कारण उनको परिवारले जमिनदारको जग्गा अधियाँ लिएर जीविका चलाउने गथ्र्यो । अधियाँ गरेबापत साहुको घरमा बँधुवा कामदारका रूपमा कमैया र कमलरी बस्नुपथ्र्यो । साहुको घरमा कमलरी राख्न उर्मिलालाई ६ वर्षकै उमेरमा काठमाडौं लगियो । कापीकलम बोकेर स्कुल जाने उमेरमा उनको हातमा भाँडाकुँडा थमाइयो । उनले त्यति बेला घरयासी सबै काम गर्नु पथ्र्यो । पश्चिम तराईका जिल्लाबाट चलेको अभियान काठमाडौं पुग्यो । त्यही अभियानका क्रममा झन्डै १२ वर्षको कमलरी जीवनपछि उनले २०६३ माघ १ गते यसबाट मुक्ति पाएकी थिइन् । सबैतिरको दबाब स्वरूप २०७० असार १३ मा सरकारले कमलरी मुक्तिको घोषणा गर्यो । त्यसपछि हरेक वर्षको असार १३ गते कमलरी मुक्ति दिवस मनाइँदै आएको छ ।"
पाँचथरका ६८ घर बाढी पहिरो प्रभावितलाई राहत प्रदान,"फिदिम : पाँचथरका ६८ घर बाढी पहिरो प्रभावित र ७ जना मृतकका परिवारलाई पहिलो चरणको राहत प्रदान गरिएको छ। गत असोज १२ गतेको बाढीपहिरोबाट विस्थापित भएका र ज्यान गुमाएका परिवारलाई राहत प्रदान गरिएको हो। जिल्ला विपद् व्यवस्थापन समिति र रेडक्रस सोसाइटीले बाढी पहिरोबाट पूर्ण क्षति भएका र ज्यान गुमाएका परिवारलाई राहत प्रदान गर्दै आएको छ। राहत वितरणको काम धमाधम भइरहेको छ, प्रमुख जिल्ला अधिकारी विष्णु कोइरालाले भने, पहिलो चरणमा ज्यान गुमाएका र पूर्णरूपमा क्षति भएका घर परिवारलाई राहत प्रदान गरिएको हो। विपद् व्यवस्थापन समितिले मृतकका परिवारलाई २ लाख र विस्थापित परिवारलाई १५ र २० हजारका दरले राहत प्रदान गरेको हो। पाँच जना सदस्य संख्या भएको परिवारले १५ हजार र पाँच जनाभन्दा धेरै सदस्य संख्या भएको परिवारलाई २० हजारका दरले राहत प्रदान गरिएको कोइरालाले जानकारी दिए। एक जना मृतकको परिवारलाई राहत उपलब्ध गराउन बाँकी छ। पाँचथरमा बाढीपहिरोमा परी ८ जनाले ज्यान गुमाएका थिए भने तीन जना बेपत्ता छन्। बेपत्ताको परिवारलाई पनि प्रक्रिया पुयाएर राहत प्रदान गर्ने तयारी छ। रेडक्रसले पनि प्रभावित परिवारलाई नन् फुड आइटम प्रदान गरिरहेको छ। राहत प्रदानको काम चलिरहेको छ, रेडक्रस पाँचथरका कार्यकारी अधिकृत गुरुराज तिम्सिनाले भने, अझै केही परिवारलाई राहत दिन बाँकी छ। पाँचथरको फिदिम नगरपालिका, फालेलुङ र फाल्गुनन्द गाउँपालिकामा बाढीपहिरोले ठूलो क्षति पुर्याएको छ। तीन पालिकामा ठूलो संख्यामा प्रभावित भएका छन्। उक्त क्षेत्रका प्रभावितहरूलाई राहत प्रदान गरिएको हो। फिदिम नगरपालिका र फालेलुङ पालिकालाई हेल्भेटास नेपालले पनि राहत सामग्री उपलब्ध गराएको छ। उक्त सामग्री प्रभावितहरूलाई प्रदान गरिएको फालेलुङ गाउँपालिकाका अध्यक्ष वीरविक्रम थाम्सुहाङले जानकारी दिए। मृतकका परिवार र प्रभावितहरूलाई हाम्रो सहारा पाँचथरले पनि राहत प्रदान गरिरहेको छ। संस्थाको राहत कोषमा जम्मा भएको बजेटबाट राहत प्रदान गरिएको संस्थाका अध्यक्ष गजेन्द्र राईले जानकारी दिए।"
राष्ट्रपतिलाई भेटेर सरकारका क्रियाकलापको ध्यानाकर्षण गराउँछौं : प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले राष्ट्रपतिलाई भेटेर पनि सरकारका क्रियाकलापको ध्यानाकर्षण गराउने बताएका छन्। आज बिहान भएको पार्टीनिकट नेपाल बुद्धिजीवी संगठनका पदाधिकारीहरुसँगको भेटमा उनले सरकारका गलत रवैया रोक्न र गर्नुपर्ने काममा ध्यान दिन आग्रह गर्दै पाँच विपक्षी दलहरुले ज्ञापनपत्र बुझाइसकेको जानकारी दिए। उनले अब आफ्नो पार्टीले सरकारका गलत क्रियाकलापको विरोधमा सडकबाट समेत आवाज उठाउने तयारी गरेको उल्लेख गरे। अध्यक्ष प्रचण्डले आगामी कात्तिक १० गते पार्टीका बागमती, विशेष र समन्वय प्रदेश समितिको आयोजनामा काठमाडौंमा खबरदारी सभा गर्न थालिएको जानकारी दिए । उनले सरकार सय दिनमा भ्रष्टाचारीको संरक्षणमा मात्रै केन्द्रित रहेको टिप्पणी गरे। सरकारको सय दिन पुगेको छ, सरकार गठनहुँदा नै हामीले जे आशंका गरेका थियौं, सय दिनको बीचमा त्यसलाई नै पुष्टि गर्ने काम गरेको छ अध्यक्ष प्रचण्डले भने, विपक्षी दलहरुले मात्रै होइन, नागरिक समाजका अगुवा र स्वयं सत्तारुढ दलका नेताहरुले समेत असन्तुष्टि जनाइरहेका छन् । यसबाट सरकार गर्नुपर्ने काममा चुकेको र गर्न नहुने काममा मात्रै केन्द्रित भएको स्पष्ट हुन्छ । उद्योगहरुको बक्यौता महसुस उठाउन खोज्दा विद्युत प्राधिकरणका कार्यकारी निर्देशकलाई हटाउन खोज्ने, सामान्य प्राविधिक त्रुटिलाई लिएर उपसभामुख हटाउन खोज्नेदेखि पछिल्लो समय प्रधानमन्त्री स्वयंले नेतृत्व गरेको दलले विवादित व्यवसायीबाट जग्गा दान लिनेसम्मको अवस्थाले यो सरकार भ्रष्टाचारीको पक्षमा छ भन्ने पुष्टि भएको उनको भनाई छ। उनले पार्टीको पक्षमा देशव्यापी राम्रो माहोल बन्दै गएको उल्लेख गर्दै बुद्धिजीवी संगठनलाई पनि सोहीअनुसार आफ्नो भूमिका बढाउन आग्रह गरे।"
"दमकमा जग्गासम्बन्धी विवाद, एक जनाको कुटपिट गरी हत्या","झापा : झापाको दमकमा जग्गासम्बन्धी विवादको क्रममा कुटपिट गरी एक जनाको हत्या गरिएको छ । दमक नगरपालिका९ निवासी ३२ वर्षीय देशु भनिने यामु निरौलाको कुटपिट गरी हत्या गरिएको जिल्ला प्रहरी कार्यालय झापाले जनाएको छ । घटनामा संलग्न भएका व्यक्तिहरू फरार रहेको र उनीहरूको खोजी कार्य भइरहेको प्रहरी कार्यालय झापाका डीएसपी कृष्णकुमार चन्दले जानकारी दिए । मंगलबार दिउँसो अन्दाजी ४ बजेको समयमा दमक३ स्थित दमकमधुमल्ला सडक खण्डको मावा खोलाको पुलमा निरौलाको हत्या भएको थियो । निरौलालाई भुइँमा लडिरहेको देखेर स्थानीयले उपचारको लागि तत्काल आम्दा अस्पताल दमक पुर्याउन साथ डाक्टरले मृत घोषित गरेका थिए । दुई जनाले निरौलालाई लात्ती तथा मुड्की प्रहार गरी हत्या गरेको सिसिटिभी फुटेजमा देखिएको डीएसपी चन्दले बताए । उनीहरूको पहिचान भने खुलेको छैन । प्रारम्भिक अनुसन्धानको क्रममा घटना जग्गा विवादकै कारण भएको हो । जग्गा कसको र किन विवाद भएको बारेमा अझै खुल्न बाँकी छ, उनले भने । निरौलाको शव कानुनी प्रक्रिया पूरा गरी पोस्टमार्टमको लागि दमक अस्पताल पठाइएको छ ।"
चीनबाट आउने सामानमा २५ प्रतिशत कर लगाउने जस्टिन ट्रुडोको घोषणा,"क्यानडाले चीनबाट आयात हुने स्टिल र आल्मुनियमका सामग्रीमा २५ प्रतिशत कर लगाउने जनाएको छ। क्यानडाका प्रधानमन्त्री जस्टिन ट्रुडोले चीनले व्यापारमा अनुचित व्यवहार अपनाएको आरोप लगाएका उल्लेख गर्दै कर लगाउने घोषणा गरेका हुन्। ट्रुडोले सामाजिक सञ्जालमा सस्तो स्टिल र आल्मुनियमले गर्दा अन्तर्राष्ट्रिय बजारमा चीनको ठूलो प्रभाव रहेको उल्लेख गरेका छन्। ट्रुडोले लेखेका छन्, 'उनीहरूको (चीन) अनुचित व्यापार अभ्यासले क्यानाडाली कामदारहरूलाई ठूलो नोक्सान पुर्याएको छ। हामी यसको विरुद्ध कदम चाल्दैछौं। ' यसअघि अप्रिलको सुरुमा आफ्नो चीन भ्रमणका क्रममा अमेरिकी अर्थमन्त्री जेनेट येलेनले पनि चिनियाँ अधिकारीसँगको वार्तामा विश्व बजारमा सस्तो चिनियाँ उत्पादनको प्रचुर मात्राको विषयमा चिन्ता व्यक्त गरेका जनाइएको छ। मे महिनामा राष्ट्रपति सी जिनपिङ फ्रान्सको भ्रमणमा रहेका बेला युरोपेली आयोगका अध्यक्ष उर्सुला भोन डेर लेनले पनि उनीसँग यो मुद्दा उठाएका थिए। बीबीसी"
मालिकाको ४ वडाका ६ सय घरमा बिजुली,"बेनी : म्याग्दीको मालिका गाउँपालिकाको चारवटा वडाका ६ सयभन्दा बढी घरधुरीमा केन्द्रीय लाइनको विद्युतीकरण भएको छ। मालिकाको वडा नम्बर १ छिस, रिठेचौर, २ को रुम, बेली, जेम, घाङ्लेपानी, वडा नम्बर ३ को लुप्सीपार, पात्ले, खतेन र ४ नम्बर वडाको ओखरबोटमा केन्द्रीय लाइनको विद्युत् सुविधा पुगेको हो। नेपाल विद्युत् प्राधिकरणको म्याग्दी वितरण केन्द्रका सूचना अधिकारी प्रकाश झाले मालिका२ रुम, बेली, जेम, घ्याङ्ले पानीमा दुई सय ५६, मालिका३ खतेनमा ५०, लुप्सीपारमा ५४, पात्लेका १ सय २०, मालिका४ ओखरबोटमा १ सय २ घरमा बिजुली बलेको जानकारी दिए। नेपाल विद्युत् प्राधिकरणको पूर्ण विद्युतीकरण कार्यक्रमअन्तर्गत पहिलो चरणमा मालिकाका ४ वटा वडामा बिजुली बालिएको गण्डकी प्रदेशका पूर्वमन्त्रीसमेत रहेका म्याग्दी १(२)बाट निर्वाचित सांसद रेशमबहादुर जुग्जालीले बताए। म्याग्दीका १४ स्थानका २ हजार १ सय ८३ घरधुरीमा राष्ट्रिय प्रसारण लाइनको विद्युत् सुविधा विस्तारका लागि २२ करोड रूपैयाँ बजेटको योजना सञ्चालन भएको छ, उनले भने, यो योजनामार्फत धवलागिरि गाउँपालिकाको गुर्जाबाहेक सबै बस्तीमा विद्युत् सुविधा विस्तार हुन्छ। घ्याङ्लेपानीबाहेकका बस्तीका बासिन्दाले यसअघि उज्यालोका लागि लघुजलविद्युत् परियोजनाको विद्युत् प्रयोग गरेका थिए्। विद्युत्को कुनै स्रोत नभएको घ्याङ्लेपानीका बासिन्दाहरूले सोलार र टुकी प्रयोग गर्दथे। वर्षौंको प्रयासपछि बिजुली बलेपछि स्थानीयवासीमा खुसियाली छाएको मालिका३ का वडाध्यक्ष मोतीप्रसाद बुढाले बताए। मालिका गाउँपालिकाको वडा नम्बर ३ मा पर्ने पात्ले, लुप्सीपार, किटेनी, डाँडागाउँ, औला, सेउलीबाङ, अदिभारा, इग्रे, खतेन बस्तीका ३ सय २५ घरधुरीमा विद्युतीकरण भएको उनले बताए। केन्द्रीय लाइनको विद्युत् सुविधा भएपछि स्थानीयवासीलाई घरायसी कामकाज गर्न, विद्यालयमा कम्प्युटर कक्षा सञ्चालन गर्न र सार्वजनिक सेवा प्रवाहमा सहज भएको मालिका३ पात्लेकी बालकुमारी रोकाले बताइन्। विद्युत् सुविधा विस्तारका लागि ४७६ किलोमिटर मुख्य, १ सय २६ किलोमिटर शाखा लाइन विस्तार र २० वटा ट्रान्सफर्मर जडान गर्न गत असोज तेस्रो हप्ता रवीन्द्रढुंगाना जेभीसँग ३ करोड ५४ लाख रुपैयाँमा ठेक्का सम्झौता भएको थियो। सोही ठेक्कामार्फत मुख्य, शाखा लाइन विस्तार गर्न पोल गाड्ने, तार तान्ने, ढुवानी गर्ने, ट्रान्सफर्मर ढुवानी र जडान गरिएको हो। मिटरबक्स जडान र वायरिङको काम उपभोक्ता आफैंंले गरेका हुन्। आर्थिक वर्ष २०८०८१ मा म्याग्दीका ११ ठाउँमा १ हजार ४ सय ३८ उपभोक्ता थपिएका नेपाल विद्युत् प्राधिकरणको म्याग्दी वितरण केन्द्रका प्रमुख सत्यनारायण गामीले बताए। गत वर्ष थपिएकासहित म्याग्दी वितरण केन्द्रअन्तर्गत २३ हजार विद्युत्का ग्राहक पुगेका छन्।"
प्रि ओपन सेसनमा नेप्से परिसूचक ९३९ अंकले बढ्यो,काठमाडौं : प्रि ओपन सेसनमा नेप्से परिसूचक ९३९ अंकले बढेको छ। साताको चौथो कारोबार दिन बुधबार प्री ओपन सेसनमा नेप्से परिसूचक ९३९ अंकले बढेर २६७५२० विन्दुमा पुगेर बन्द भएको हो। यो समयमा ५५ स्क्रिप्सको ३५ हजार ७७२ कित्ता सेयर १ करोड ६३ लाख ८८ लाख ६४ रुपैयाँमा खरिदबिक्री भए। कारोबारमा आएकामध्ये ३३ स्टक्सको मूल्य बढ्दा १८ वटाको घट्यो। बाँकी ३ स्टक्सको मूल्य यो समयमा स्थिर रह्यो। अघिल्लो कारोबार दिन मंगलबार नेप्से परिसूचक २५८८ विन्दुले बढेर २६६५८१ अंकमा पुगेको थियो। सो दिन ४ अर्ब १७ करोड मूल्य बराबरको सेयर कारोबार भएको थियो।
प्रधानमन्त्री ओलीले बोलाए सत्तारुढ दलको बैठक,"काठमाडौं : प्रधानमन्त्री केपी शर्मा ओलीले सत्ता गठबन्धनको बैठक बोलाएका छन्। बुधबार बिहान ९ बजे प्रधानमन्त्री निवास बालुवाटारमा ओलीले सत्तारुढ दलको बैठक बोलाएको प्रधानमन्त्री सचिवालयले जनाएको छ। बैठकमा समसामयिक राजनीतिक विषयमा छलफल हुनेछ। आज ओली सरकार बनेको १०० दिन पुगेको छ। प्रधानमन्त्री ओलीले आज दिउँसो २:३० बजे प्रधानमन्त्रीको कार्यालय सिंहदरबारबाट सरकारको १०० दिने उपलब्धि सार्वजनिक गर्ने तयारी गरेका छन्। यो विषयमा पनि छलफल हुने बताइएको छ। प्रतिपक्ष दलहरू नेकपा माओवादी केन्द्र, राष्ट्रिय स्वतन्त्र पार्टी, नेकपा एकीकृत समाजवादी, राष्ट्रिय प्रजातन्त्र पार्टी र आमजनता पार्टीले सत्ता गठबन्धन दल कांग्रेसएमालेले मुलुकका समस्या समाधान नगरी सरकार टिकाउने ध्यानमा लागेको आरोप लगाउँदै प्रधानमन्त्रीलाई १३ बुँदे ज्ञापन पत्र बुझाएका छन्। उनीहरुले दुई दलीय तानाशाही लाद्न, अन्य दललाई विभाजन गर्ने गरी अध्यादेश ल्याउन लागेको भन्दै विरोध गरेका थिए । जवाफमा ओलीले अहिले कुनै पार्टी फुटाएर एमालेमा मिलाउने योजना नभएको जवाफ दिएका थिए। उनले भने, विगतमा नेकपा (एमाले)लाई विभाजन गर्न अध्यादेश ल्याइएकाले साथीहरुलाई त्यसै गर्न लाग्यो कि भन्ने परेको हुन सक्छ । तर अहिले कुनै पार्टी फुटाएर एमालेमा मिलाउने हाम्रो योजना छैन।"
निक्षेप तथा कर्जा सुरक्षण १७ खर्ब २७ अर्ब माथि,"काठमाडौं : बैंकमा निक्षेप राख्नेहरू बेलाबेलामा बैंक धराशायी भएर अफ्ठ्यारोमा पार्ने हो कि भन्ने चिन्तामा देखिन्छन्। तर, त्यसरी आत्तिहाल्नु भने पर्दैन। एक त बैंक तथा वित्तीय संस्थाहरूलाई नियमन गर्ने निकाय नेपाल राष्ट्र बैंकले त्यो अवस्था आउनै दिँदैन। बैंक समस्याग्रस्तै भयो, उठ्ने अवस्था नै भएन भने पनि निक्षेप तथा कर्जा सुरक्षण कोषमा अधिकतम ५ लाख रुपैयाँसम्मका निक्षेपकर्ताहरूको सुरक्षण (ग्यारेन्टी) अर्थात् बिमा गर्ने भएकाले सो बराबरको रकम फिर्ता हुन्छ। यससँगै कर्जा सुरक्षणको हकमा पनि ३ करोडसम्मको सुरक्षण (ग्यारेन्टी) गरेमा ऋण खराबमा परिणत भए सो बराबरको रकम कोषले बैंकलाई दिन्छ। तर, सरकारद्वारा सहुलियत व्याज अनुदानमा दिएको कर्जामा अनिवार्य सुरक्षण गर्नुपर्ने व्यवस्था भए पनि यसबाहेकका कर्जामा भने बैंकहरूले ऐच्छिक रूपमा सुरक्षण गरेका छन्। सुरक्षणबापत कोषले पनि निश्चित शुल्क लिने गरेको छ। हालसम्म निक्षेप तथा कर्जा सुरक्षण कोषले १७ खर्ब २७ अर्ब ३२ करोड ८५ लाख रुपैयाँ बराबरको निक्षेप र कर्जा दुवैको सुरक्षण प्रदान गरेको छ। यसमध्ये निक्षेप सुरक्षण मात्रै १४ खर्ब रुपैयाँ हाराहारी र कर्जा सुरक्षण करिब ३ खर्ब हाराहारी पुगेको छ। कोषले निक्षेप तथा कर्जामा हुने जोखिमबापत निश्चित शुल्क लिएर सुरक्षण गर्दै आएको छ। तर, पछिल्लो समय बैंक तथा वित्तीय संस्थामा पर्याप्त पुँजी भएकाले निक्षेप रकम बढेसँगै यसको सुरक्षण पनि ह्वात्तै बढेको छ। यतिबेला बैंकहरूमा ७ खर्ब अधिक लगानीयोग्य पुँजी भएको तर कर्जा प्रवाह नभएको नेपाल बैंकर्स संघका अध्यक्ष सुनील केसी बताउँछन्। यसर्थ बैंकमा लगानीयोग्य पुँजी अधिक भए पनि अपेक्षाअनुसार बैंकबाट कर्जा प्रवाह नहुँदा कर्जा सुरक्षणको आकार अघिल्लो वर्षको तुलनामा कम रहेको कोषले जनाएको छ। नेपालमा कोषको स्थापना भएको ५ दशकको इतिहासमा अहिलेसम्म निक्षेप सुरक्षणतर्फ हिमालयन फाइनान्स लिक्विडेसनमा गई माग भएको करिब ११ करोड रुपैयाँ दाबी २०७४ जेठमा भुक्तानी भई पहिलोपटक निक्षेप सुरक्षण दाबी भुक्तानी भएको थियो। तर, यसपछि अहिलेसम्म यस्तो स्थिति आएको छैन। यसबीच थुप्रै बैंक समस्याग्रस्त भए तर त्यसलाई राष्ट्र बैंकले शीघ्र सुधारात्मक प्रक्रिया अपनाएर असल सञ्चालकको हातमा सुम्पेको छ। यद्यपि कोषले आम सर्वसाधारणको बचतको रक्षावरण स्वरूप हालसम्म बैंक तथा वित्तीय संस्थामा रहेको ४ करोड ५७ लाख ९५ हजार ५ सय ७९ निक्षेप खाताको सुरक्षण गरेको छ। २०३१ साल असोज ४ गते स्थापना भएको निक्षेप तथा कर्जा सुरक्षण कोषले हालसम्म उक्त संख्याको खाताको १४ खर्ब ३० अर्ब ४५ करोड ९६ लाख रुपैयाँ बराबरको निक्षेप सुरक्षण गरेको छ। यो तथ्यांक कोषले सार्वजनिक गरेको आर्थिक वर्ष २०८०८१ असार मसान्तसम्मको हो। यसअघि आर्थिक वर्ष २०७९८० मा १२ खर्ब ३२ अर्ब ९४ करोड रुपैयाँ बराबरको निक्षेप सुरक्षण गरेको थियो। अघिल्लो आवको तुलनामा १६ प्रतिशतले निक्षेप सुरक्षणमा वृद्धि भएको छ। कोषमा साढे ४ करोड हाराहारीको संख्यामा निक्षेपको सुरक्षण भए पनि नेपाल राष्ट्र बैंकको तथ्यांकअनुसार हालसम्म वाणिज्य बैंक, विकास बैंक र वित्त कम्पनीको गरेर निक्षेप खाताको संख्या भने ५ करोड ६७ लाख २६ हजार ६ सय २८ पुगिसकेको छ। उक्त निक्षेप खातामा ६५ खर्ब २८ अर्ब ३६ करोड २३ लाख रुपैयाँ बराबरको निक्षेप संकलन भएको छ। तर, यसमध्ये १४ खर्ब ३० अर्ब ४५ करोड ९६ लाख रुपैयाँ बराबरको निक्षेपको मात्रै सुरक्षण भएको छ। यसअनुसार केन्द्रीय बैंककै तथ्यांकलाई विश्लेषण गर्दा कुल निक्षेप रकमको ४५६४ प्रतिशत रकमको सुरक्षण भएको देखिन्छ। कोषले संस्थागत निक्षेपलाई सुरक्षण नगर्ने र व्यक्तिगत सबै खालका निक्षेपलाई मात्र सुरक्षण गर्ने भएकाले केन्द्रीय बैंकमा उल्लेख भएको सबै निक्षेपको सुरक्षण नदेखिएको कोषका प्रमुख कार्यकारी अधिकृत रमेश घिमिरे बताउँछन्। पछिल्लो समय तथ्यांक केलाउँदा बैंकमा खाता खोलेर पैसा जम्मा गर्नेको पहुँच अधिक बढेको देखिन्छ। यद्यपि बैंकिङ प्रणालीमा बचत खाता भने कुल जनसंख्याभन्दा झन्डै दोब्बर हो। केन्द्रीय तथ्यांक कार्यालयकाअनुसार नेपालको जनसंख्या २ करोड ९६ लाख ४० हजार ९ सय ४२ छ। तर, बैंकहरूमा एउटै व्यक्तिको नाममा ६७ वटा बचत खाता खोल्ने प्रवृत्तिले निक्षेपकर्ताको संख्या अधिक देखिएको बैंकरहरू बताउँछन्। नेपाल राष्ट्र बैंकको विभिन्न अध्ययनले पनि दोहोरो बैंक खाता हुने अधिक भएको निचोड निकालेको छ। कुन वर्ष कति निक्षेपको सुरक्षण ? विगतमा २०६७६८ मा करिब ६९ लाख खातामा रहेको १ खर्ब ९४ अर्ब रकमको निक्षेप सुरक्षण भएकोमा २०८१ असार मसान्तसम्म आइपुग्दा करिब ४ करोड ५७ लाख ९५ हजार खातामा रहेको झन्डै १४ खर्ब ३० अर्ब रकमको सुरक्षण भएको छ। यसअघिको २०७९८० को तथ्यांकबमोजिम निक्षेप र कर्जा दुवै गरी कोषले १५ खर्बभन्दा बढी रकमको सुरक्षण प्रदान गरेको थियो। सो आवमा ४ करोड १३ लाख ८० हजार बराबरको निक्षेप खातामा मात्रै १२ खर्ब ३२ अर्ब रुपैयाँ बराबरको सुरक्षण गरिएको थियो। यो अघिल्लो आवको भन्दा ४० प्रतिशतले बढी हो। किनभने यसअघिको आव २०७८७९ मा ३ करोड ६१ लाख ४३ हजार ३०४ निक्षेप खातामा रहेको झन्डै ८ खर्ब ७९ अर्ब २१ करोड ५८ लाख रुपैयाँ रकमको सुरक्षण भएको थियो। सो आवको सुरक्षण यसअघिको आवकोभन्दा ८ प्रतिशतले मात्रै बढी हो। आव २०७७७८ मा ३ करोड १ लाख ७ हजार २४४ निक्षेप खातामा रहेको झन्डै ८ खर्ब ११ अर्ब ६१ करोड ६६ लाख रुपैयाँ रकमको सुरक्षण भएको थियो। जुन यस अघिकोभन्दा १८ प्रतिशतले बढी थियो। आव २०७६७७ मा ७३ वटा बैंक तथा वित्तीय संस्थाहरूबाट २ करोड ६० लाख २६ हजार ४४२ निक्षेप खातामा रहेको झन्डै ६ खर्ब ८९ अर्ब ४८ करोड ९६ लाख रुपैयाँ रकमको सुरक्षण भएको थियो। हरेक वर्ष बैंक तथा वित्तीय संस्थाहरू मर्जर तथा प्राप्तिबाट संस्थाको संख्या घट्दै गए पनि निक्षेपकर्ता र रकमको आकार भने बढिरहेको छ। यसै क्रममा कोषका प्रमुख कार्यकारी अधिकृत रमेश घिमिरे पनि बैंक तथा वित्तीय संस्थाहरूमा अधिक निक्षेप संकलन भएकाले सुरक्षणको आकार पनि बढेको जानकारी दिन्छन्। पछिल्लो समय कोषमा निक्षेप सुरक्षण गर्नेमा ५५ बैंक तथा वित्तीय संस्थाहरू संलग्न छन्। सरकारले नै ५ लाखसम्मको निक्षेपलाई अनिवार्य रूपमा सुरक्षा गर्न भनेको छ। यसकारण पनि २० वटा वाणिज्य बैंक, १७ वटा विकास बैंक, १७ वटा वित्त कम्पनीले सो सीमासम्ममा बिमास्वरूप सुरक्षण गरेका छन्। यससँगै हाल ५२ वटा लघुवित्त वित्तीय संस्था भए पनि निक्षेप संकलन गर्ने २ वटा लघुवित्त वित्तीय संस्थाले मात्रै सुरक्षण गरेका छन्। जस्मा निर्धन उत्थान लघुवित्त र छिमेकी लघुवित्त वित्तीय संस्थाहरूले निक्षेपकर्ताको ५ लाख रुपैयाँसम्मको सुरक्षण गर्ने गरेका छन्। यी दुई लघुवित्तबाहेककाले सामूहिक बचत अवधारणामा भएकाले यस्तो सुरक्षणमा आबद्ध हुन पाउँदैनन् तर कर्जाको हकमा भने सुरक्षण गर्न पाउँछन्। १५ लाख बढी ऋणीको ३ खर्ब रुपैयाँ कर्जा सुरक्षण ऋण खराब हुने जोखिम कम गर्न बैंक तथा वित्तीय संस्थाहरूले निक्षेप तथा कर्जा सुरक्षण कोषमा कर्जा सुरक्षण गर्ने गर्छन्। ऋणीबाट साँवा तथा ब्याज असुल हुनै नसक्दाको खण्डमा यदि बैंकले त्यस्ता कर्जा सुरक्षण गरेका छन् भने खराब ऋणको दाबी गरेमा कोषबाट सुरक्षणको अधिकतम ३ करोड रुपैयाँसम्मको सीमाअनुसार भुक्तानी पाउने व्यवस्था छ। नेपाल राष्ट्र बैंकको तथ्यांकअनुसार चालु आवको भदौसम्ममा १९ लाख ९ हजार १ सय ९९ जनाले ऋण लिएका छन्। उक्त ऋणीले ५२ खर्ब २६ अर्ब ८२ करोड १८ लाख रुपैयाँ हाराहारीमा कर्जा लिएका छन्। तर, आर्थिक वर्ष २०८०८१ सम्ममा बैंक तथा वित्तीय संस्थाबाट प्रवाह भएका कर्जामध्ये १५ लाख ११ हजार २२६ ऋणीको २ खर्ब ९६ अर्ब ८६ करोड ९० लाख रुपैयाँ बराबरको कर्जा कोषले सुरक्षण गरेको छ। ५ दशकमा डुबेको एक वित्ताीय संस्था (हिमालय फाइनान्स)का निक्षेपकर्तालाई सुरक्षणबापत ११ करोड प्रदान ६५ खर्ब २८ अर्ब ३६ करोडको कुल निक्षेपमा १४ खर्ब ३० अर्ब ४५ करोड ९६ लाखको सुरक्षण कुल निक्षेप रकमको ४५ ६४ प्रतिशत रकमको सुरक्षण यो सुरक्षण अघिल्लो वर्षको भन्दा ८ प्रतिशतले बढी हो। अघिल्लो आवमा १६ लाख ७६ हजार ७०६ ऋणीको २ खर्ब ७४ अर्ब ६४ करोड १४ लाख २३ हजार रुपैयाँ बराबरको कर्जा कोषले सुरक्षण गरेको छ। उक्त आवका विच सुरक्षण गर्ने ऋणी संख्या घटे पनि रकमको आकारमा भने थोरै वृद्धि भएको देखिन्छ। अझ यसअघिका वर्षहरूमा कर्जा सुरक्षण १४९ प्रतिशतले पनि वृद्धि भएको थियो। आर्थिक वर्ष २०७५७६ को तुलनामा आव २०७६७७ मा ऋण लिनेको संख्या र रकम ह्वात्तै बढेको थियो। २०७५७६मा ३ लाख ७० हजार १ सय ८४ जना ऋणीको २६ अर्ब ३६ करोड ७२ लाख १३ हजार रुपैयाँ बराबरको सुरक्षण भएको थियो। तर, यसपछिको आव २०७६७७ मा १४९ प्रतिशतले बढेर ७ लाख ८६ हजार ७१६ ऋणीको ६५ अर्ब ६८ करोड रुपैयाँ हाराहारीमा सुरक्षण गरिएको थियो। झन्डै १४ हजार खराब कर्जाको ५५ करोड दाबी भुक्तानी बैंक तथा वित्तीय संस्थाबाट प्रवाह भएको कर्जा खराब कर्जामा परिणत भएपछि बैंकहरूले सुरक्षण गरेको खण्डमा अधिकतम ३ करोडसम्मको भने निक्षेप तथा कर्जा सुरक्षण कोषबाट दाबी भुक्तानीमार्फत असुल गर्न सक्छन्। तर यसको लागि बैंकले निश्चित शुल्क तिरेर कोषमा कर्जाको सुरक्षण गरेको हुनुपर्छ। हाल सरकारले प्रदान गरेको सहुलियत कर्जाबाहेक अन्य कर्जामा १७ वटा वाणिज्य बैंकले मात्रै सुरक्षण गरेका छन्। यसबाहेकको स्ट्यान्डर्ड चार्टर्ड, एनएमबी र कृषि विकास बैंकले भने कर्जाको सुरक्षण नगरेको कोषका सीईओ घिमिरेले जानकारी दिए। कर्जा सुरक्षणतर्फ पहिलो दाबी भुक्तानी आव २०३८३९ मा भएको थियो। त्यसपश्चात् निरन्तर रूपमा दाबी भुक्तानी हुँदै आएको छ। आव २०८०८१ मा झन्डै १३ हजार ९ सय ९० जना ऋणीको कर्जा डुबेको थियो। उक्त खराब ऋणीको ५५ करोड २८ लाख ७० हजार रुपैयाँ कोषबाट बैंकहरूलाई क्षतिपूर्ति दाबी भुक्तानी स्वीकृत भएको छ। अघिल्लो वर्षको तुलनामा खराब कर्जाको दाबी ३९३३ प्रतिशतले बढेकाले भुक्तानी भएको थियो। यस्तै, यसअघि आव २०७९८० मा झन्डै ४० करोड क्षतिपूर्ति दाबी भुक्तानी स्वीकृत भएको थियो। सुरक्षण सीमा र सुरक्षण शुल्क निक्षेप सुरक्षण सीमातर्फ आव २०६७६८ मा २ लाख रुपैयाँसम्मको निक्षेपको सुरक्षण गर्न थालिएकामा २०७५ सालमा उक्त सीमा ३ लाख र २०७९ सालमा ५ लाख पुगेको छ। निक्षेप सुरक्षण शुल्कबापत बैंक तथा वित्तीय संस्थाहरूले ०१६ प्रतिशत कोषलाई बुझाउनुपर्छ। उक्त जोखिमबापत बुझाउने शुल्कको भार भने अन्तत ऋणीलाई समेत पर्न जान्छ। यद्यपि साना निक्षेपकर्ताहरको निक्षेपको सुरक्षा गर्नु राज्यको दायित्व भएकाले यो व्यवस्था उचित भएको बैंक विज्ञ अनलराज भट्टराई बताउँछन्। अझ समयअनुसार अधिकतम निक्षेप सुरक्षणको सीमा ५ लाखबाट बढाएर १० लाखसम्म पुर्याउनु आवश्यक रहेको उनले सुझाव दिए। यस्तै, २०३१ सालमा कर्जा सुरक्षणसम्बन्धी व्यवस्था हुँदा कर्जा सुरक्षणको माथिल्लो सीमा २ लाख रुपैयाँ रहेको थियो। यसपछि २०४१ सालमा १० लाख रहेको थियो। हाल कोषले अधिकतम प्रति ऋणी ३ करोड रुपैयाँसम्मको कर्जा सुरक्षण गर्न सक्ने व्यवस्था छ। कोषसँग पूर्व सहमति नलिइएका कर्जाका अधिकतम सीमा भने हाल १ करोडसम्म मात्रै रहेको छ। यद्यपि कोषका विभिन्न कर्जा कार्यक्रमहरूका सुरक्षण सीमा अलगअलग छन्। पशुधन सुरक्षण सन्दर्भमा सुरुवातमा सुरक्षण गर्न सकिने अधिकतम सीमाप्रति उन्नत जातका ठूला पशु २० हजार रुपैयाँ रहेकोमा उक्त सीमा विभिन्न समयमा वृद्धि हुँदै हाल १ लाख ५० हजार रुपैयाँ पुगेको छ। कोषले कर्जा सुरक्षणबापत भने उच्च जोखिम वा कम जोखिमको आधारमा सुरक्षण शुल्क तोकेको छ। विशेष गरेर बिनाधितो कर्जाहरूको सुरक्षण गरेको पाईएको छ। अधिकतम ३ करोडसम्मको कृषि कर्जा, एसएमई कर्जा र सहुलीयतपूर्ण कर्र्जामा ०६ प्रतिशत शुल्क लिने गरेको छ। यस्तै विपन्नवर्ग कर्जा १५ लाखसम्ममा ०८० प्रतिशत सुरक्षण शुल्क तोकेको छ। यसैगरी क्रमशः अधिकतम १० लाख रुपैयाँसम्मको शैक्षिक कर्जा तथा शैक्षिक युवा व्यवसायी कर्जाको सुरक्षण शुल्क ०८ प्रतिशत, ३ करोडसम्मको निर्यात कर्जा सुरक्षणको १ प्रतिशत शुल्क, पशुधन सुरक्षण ३ लाखसम्मको कर्जामा १ प्रतिशत शुल्क लिने गरेको छ। पशुधन सुरक्षणमा भने सरकारले ८० प्रतिशत अनुदान दिएको छ। यसबाहेक २५ लाखसम्मको स्टार्टअप कर्जा सुरक्षणमा १ प्रतिशत शुल्क लिने गरेको छ। कर्जा सुरक्षणले केही हदसम्म बैंकलाई सुरक्षित गर्न मद्दत गरेको छ। निक्षेप तथा कर्जा सुरक्षणबारे सरोकारवाला रमेश घिमिरे , प्रमुख कार्यकारी अधिकृत (सीईओ), निक्षेप तथा कर्जा सुरक्षण कोष कर्जा सुरक्षण गरेका बैंक तथा वित्तीय संस्थाहरूमा सर्तबमोजिम ऋणीले कर्जा तिरेनन् भने बैंकलाई सुरक्षणबापत रकम फिर्ता हुन्छ। तर, हामीलाई एउटा आरोप छ कि यति धेरै बैंक डुब्यो भने कोषले कहाँबाट पैसा निकाल्छ। २८ खर्ब पुँजी भएको कोषले १४ खर्ब निक्षेप र ३ खर्ब कर्जा सुरक्षण डुब्यो भने कहाँबाट पैसा निकाल्छ भन्छन्। हामीले कर्जाको सुरक्षण गर्ने र निक्षेपका बिमा गर्ने हो। भोलि गएर त्यो सबै संकटग्रस्त भए मात्रै दायित्व व्यहोर्नुपर्छ। तर हामीले दायीत्व १७ खर्ब मात्रै बोकेका छौं। यो सबै आकस्मिक दायित्व होइन। कर्जा डिफल्ट भए मात्रै हाम्रो दायित्व सिर्जना हुने हो। कर्जाको हकमा खराब हुने सम्भावना अलि बढी होला तर निक्षेपको हकमा कम छ। अहिलेसम्म कर्जाको डिफल्टको अवस्था हेर्दा कुल सुरक्षणको ०१९ प्रतिशत मात्रै दाबी आएको छ र सोहीअनुसार भुक्तानी भएको छ। जबकी हामीले जति कर्जा सुरक्षण गरेका छौं त्यसको ३ प्रतिशतभन्दा बढी दाबी आए पनि तिर्न सक्ने क्षमता राख्छौं। यसकारण कोषको पुँजीगत क्षमतासँग बैंकहरू डराउनु पर्दैन। सुनील केसी, अध्यक्ष, नेपाल बैंकर्स संघ (एनबीए), प्रमुख कार्यकारी अधिकृत (सीईओ) एनएमबी बैंक नेपालको इतिहासमा अहिलेसम्म एकाधबाहेक बैंक तथा वित्तीय संस्था डुबेर निक्षेपकर्ताले पैसा लिनु परेको छैन। धेरैअघि एक वित्त कम्पनी डुबेकाले ११ करोड रुपैयाँ निक्षेपकर्तालाई दिएको अवस्था छ। जबकी बैंकहरूमा ६५ खर्बको निक्षेपमा त्यो न्यून हो। यद्यपि निक्षेप सुरक्षण निक्षेपकर्ताको हितका लागि हो। कुनै न कुनै कारणले बैंक डुब्न सक्ने भएकाले पनि यो जरुरी छ। गतवर्ष अमेरीका, स्विट्जरल्यान्डमै बलियो भनेका बैंक डुबे। यस अवस्थामा साना खालका निक्षेपकर्तालाई सुरक्षाको प्रत्याभूति दिन्छ। छरिएर रहेका पुँजीलाई बैंकसम्म ल्याउन पनि निक्षेप सुरक्षणले आम सर्वसाधारणमा राम्रो सन्देश दिन्छ। कर्जा सुरक्षणको हकमा बैंकले एउटा तहसम्म जोखिम लिनुपर्ने अवस्था हुन्छ। धितो कम भएको क्षेत्रमा जोखिम बढी हुने भएकाले बैंकहरूलाई लगानी गर्न कर्जा सुरक्षणले एक किसिमको सहायता गरेको छ। सरकारले ल्याएको सहुलीयतपूर्ण कर्जा प्रवाहमा बिनाधितो हुने भएकाले पनि बढी जोखिमका कारण सुरक्षण आवश्यक परेको हो। यसले कर्जाको पहुँच पनि बढाउँदै लैजान मद्दत गर्छ। तल्लो वर्गसम्म पनि कर्जा दिएर जोखिम बेहोर्न सहज हुन्छ। अनलराज भट्टराई, बैंक विज्ञ निक्षेपकर्ताको पैसा बैंकहरूले विभिन्न क्षेत्रमा जोखिम मोलेर जोखिमपूर्ण सम्पत्तिमा लगानी गर्ने भएकाले सुरक्षित हुन जरुरी छ। विभिन्न देशको अभ्यासलाई हेर्दा पनि निक्षेपकर्ताको पैसा सुरक्षित ठाउँमा लगानी गर्ने क्षेत्र तोकिदिएको छ। अन्य मुलुकका बैंक तथा वित्तीय संस्थाहरूले क्रेडिटलाई पनि स्वाप गर्छन्। ठूला मुलुकमा पनि सबै निक्षेपको सुरक्षण हुदैन र सक्दैन। सबै निक्षेप सुरक्षण गर्यो भने बैंकको काम के भन्ने हुन्छ। यसर्थ नेपालमा ५ लाख सम्मको निक्षेपमा सुरक्षण गर्ने सीमा तोकिएको छ। व्यक्तिगत निक्षेपको करीब ४० प्रतिशत हाराहारी निक्षेप छ। यसमध्ये करिब ५ लाखसम्मको निक्षेप अनुमानित २० प्रतिशत हाराहारीमा साना निक्षेप छन्। बैंकिङको कोर निक्षेपकर्ता नै छरीएर रहेका साना निक्षेपकर्ता हुन्। यस्ता निक्षेपकर्ता ठूला लगानी गर्ने क्षेत्रमा जान नसक्ने भएकाले बैंकमा साना निक्षेपकर्ता बढी छन्। यसकारण साना निक्षेपकर्ताको रकम सुरक्षण गर्न जरुरी छ। तर, अब ५ लाखसम्मको निक्षेपको सीमा समयअनुसार बढाउनुपर्ने आवश्यक देखिन्छ। निक्षेपकर्ताहरू ब्याजको प्रतिफल पनि चाहन्छन् र सुरक्षित गर्न पनि चाहन्छन्। अब निक्षेपकर्ताको चाहनाअनुसार न्यूनतम सुरक्षणको सीमा ५ लाख बनाएर अधिकतम सीमाको छनौट गर्ने अधिकार दिन पनि जरुरी देखिन्छ। पछिल्लोसमय सहकारीमा राखेको निक्षेपमा प्रश्न उठेकाले धेरै निक्षेपकर्ता डराउनु पर्ने अवस्था सिर्जना भएको छ। तर, बैंकिङ क्षेत्रमा एकदमै नियमन भैरहेकाले निक्षेपकर्ता डराउनुपर्ने अवस्था छैन। जोखिम सबै क्षेत्रमा छ। व्यापार, व्यवसाय कम हुँदै गएको छ। उनीहरूले लगेको कर्जाको ब्याज तिर्न सकेनन् भने बैंकलाई असर पर्नु स्वाभाविक हो। यसैले तेस्रो पक्षबाट पनि सुरक्षण हुने कार्य गर्नै पर्छ। निक्षेप तथा कर्जा सुरक्षण कोषले पनि जोखिम आफूले मात्रै लिनेभन्दा पनि पुनः सुरक्षणको दायरा बढाउँदै जानुपर्छ।"
"भारतको बेंगलुरुमा वर्षाका कारण ७ तले भवन भत्कियो, ५ जनाको मृत्यु",कर्नाटकमा भारी वर्षाका कारण मंगलबार बेंगलुरुमा निर्माणाधीन ७ तले भवन भत्किएको छ । भवन भत्किंदा ५ जनाको मृत्यु भएको जनाइएको छ । भग्नावशेषमा २१ जना फसेका जसमध्ये १३ जनाको उद्धार गरिएको उल्लेख छ। ३ जना भने अझै पनि भग्नावशेषमा पुरिएका छन् । एनडीआरएफको टोलीले भग्नावशेषमा पुरिएका मानिसहरूको उद्धार गर्न रातभर उद्धार कार्य जारी राखेको थियो। बुधबार बिहान कुकुरसहितको टोली पनि बोलाइएको थियो । भग्नावशेष हटाउन ठूला मेसिन पनि बोलाइएको छ । एक प्रत्यक्षदर्शी मजदुरका अनुसार १ बजे दिउँसो खाना खाइरहेको समयमा ठूलो आवाज सुनियो । यो भवन हल्लिन थाल्यो र केही समयपछि भत्कियो।

शीर्षक,विवरण
प्रदेशहरूमा पुगेको परकम्प,"संघीय सरकारको सत्ता गठबन्धन एकाएक भत्किँदा गएको भैंचालोको परकम्प स्वाभाविक रूपमा प्रदेशहरूमा पनि पुगेको छ । अस्ति भर्खर मुख्यमन्त्री भएकाहरू अब बहिर्गमनको दैलोमा पुगेका छन् । फेरि कति सत्तामा पुनरागमन गर्दैछन् । सत्ताको रोटेपिङ प्रदेशहरूमा पनि बेस्सरी मच्चिएको छ । प्रदेश सभा निर्वाचनपछि मच्चिरहेको पिङको गति तीब्र जो छ । सत्ताको म्युजिकल चेयर गेम संघमा भन्दा बढी प्रदेशमै बढी भएको छ । प्रधानमन्त्री पुष्पकमल दाहालले सत्ता साझेदारीका लागि तीनपटक काँध फेर्दा उनै नै प्रधानमन्त्री नै रहे । तर, प्रदेशहरूमा पनि उनको दलको साझेदारी भत्किने र जोडिने गर्दा मुख्यमन्त्री र मन्त्रीहरू फेरिएको फेरियै भए । एउटा पनि प्रदेशप्रदेशमा स्थिर सरकार छैन । कतिपटक कति सरकार फेर बदल भए भनेर जनताले सम्झन सक्ने अवस्थै छैन । देशका प्रमुख दल कांग्रेस र एमालेले थोरै सिट भएको माओवादीलाई पालैपालो सत्ताको साँचो सुम्पिए । तर, त्यसमा पनि स्थिरता भएन । सुरुमा झन्डै सय प्रतिशत सांसदबाटै विश्वासको मत पाएका प्रधानमन्त्रीले डेढ वर्षमा चारपटक विश्वासको मत लिनुपयो । प्रधानमन्त्रीले प्रतिबद्धता अनुसार काम गर्नेभन्दा सत्ता साझेदारलाई कसरी फकाउने भन्ने ध्याउन्नमै समय बिताउनुपयो । सत्ताको भाडबन्डा गर्दा गर्दै उनको समय सकियो । त्यसले देशमा घोर निराशा उत्पन्न भयो । यसै पनि अर्थतन्त्र शिथिल र देशमा सुशासन गायब भएको अवस्थामा दलहरू सत्ताको खेलमा मात्रै लाग्दा जनतामा निराशा चुलिनु स्वाभाविक भएको थियो । दुई ठूला दल मिलेर स्थिरता दिने भन्ने कुराले केही सकारात्मक आशाको सञ्चार त गरेको छ । तर, फेरि प्रदेशहरूमा पनि सरकार फेरिने, त्यहाँ पनि भागबन्डा हुने र सरकार गठन बिघटन लगभग सबै ७ प्रदेशमा हुने कुराले सकारात्मक सन्देश गएको छैन । संविधान संशोधनसमेत गर्ने सहमति गर्ने भनेका प्रमुख दलले अरू दलहरूलाई विश्वासमा लिने र प्रदेशहरूमा पनि स्थिरता दिने कोसिस गर्नुपर्छ । एकपछि अर्काे प्रदेशमा सरकार ढाल्ने र नयाँ गठन गर्ने कुराले संघीयताको धज्जी उडाएको छ । देशमा स्थिरता पहिलो सर्त भइसकेको अवस्थामा सत्तामा आफैंमात्रै हुनुपर्छ भन्ने ढिपी दुई दलले छाडेर सबैलाई मिलाउन सक्दा साँच्चै उनीहरू सत्ताकै लागि होइन, देश मिलाउन वा बनाउन जुटेका हुन् भन्ने सन्देश दिन सक्छन् । दल र नेताको प्रतिष्ठाको विषय सरकार गठन र विघटनमा प्रस्तुत हुँदा प्रदेशहरू संघको छायाँ सावित भएका छन् ।"
देशैभर बाढीको बितन्डा,"एकाएक सुरु भएको अबिरल वर्षाका कारण देशभरको जनजीवन अस्तव्यस्त भएको छ। बाढी पहिरोले धेरैतिर सडक अवरुद्ध भएका छन्। थुप्रै व्यक्ति बासबाट विस्थापित भएका छन्। बाढीका कारण दुई जनाको निधन भएको छ भने केही बेपत्तासमेत भएका छन्। मुख्य राजमार्गहरू अबरुद्ध संघीय राजधानी काठमाडौं जोड्ने प्रमुख राजमार्गहरूमा पहिरोको अबरोधका कारण शनिबार दिनभर यात्रुले सास्ती बेहोरेका छन्। हेटौंडाकाठमाडौं सडक आधादर्जन स्थानमा पहिरोका कारण अबरुद्ध भएको छ। शनिबार रातिदेखि निरन्तर वर्षाका कारण हेटौंडाभीमफेदीकुलेखानी, कुलेखानीचन्द्रागिरि, मातातीर्थ, कुलेखानीसिस्नेरी र कान्तिलोकपथ सडकमा अबरोध भएको हो। मकवानपुर इन्द्रसरोबर गाउँपालिका२ छेपारे स्थित दक्षिणकाली सडक, यही सडक खण्डमा इन्द्रसरोबर गाउँपालिका५ महालक्ष्मी खोलानजिक मातातीर्थ, चखेल र देउराली जाने सडक खण्डमा पहिरो गएर बाटो अबरोध भएको प्रहरीले जनाएको छ। मकवानपुरको भिमफेदी ४ रातोमाटे, भीमफेदी ४ चिउरी बगैंचास्थित भैंसे भिमफेदी काठमाडौं सडक खण्डमा अविरल बर्षाको कारण पहिरो जाँदा बाटो अबरोध भएको छ। भीमफेदी गाउँपालिका८ महादेवटार, प्रतापडाँडा र बकैया गाउँपालिका१२ आले, बकैया ११ सिमात घुम्ती, ललितपुरको भट्टेडाँडास्थित कान्ति लोकपथ सडक खण्डमा अविरल वर्षाको कारण सडकमा माथिबाट पहिरो आई बाटो अबरोध हुँदा यातायात सेवा अबरुद्ध भएको मकवानपुर प्रहरीले जनाएको छ। हेटौंडा भीमफेदी सडकअन्तर्गत भैंसेस्थित बागझोराको बाढीले पनि यात्रुहरूलाई दिनभर सास्ती दिएको थियो। पृथ्वी राजमार्गअन्तर्गत चितवनको इच्छाकामना गाउँपालिका३ स्थित फिस्लिङ र चुम्लिङटारमा पहिरो खस्दा पृथ्वी राजमार्ग अबरुद्ध भएको छ। लगातार परेको वर्षाको कारण फिस्लिङभन्दा केही अगाडि पहिरो खसेर बाटो अवरुद्ध हुँदा शनिबार दिनभर यात्रुले सास्ती बेहोरेका छन्। यस्तै अरनिको राजमार्गअन्तर्गत काभ्रेको धुलिखेल८ तिरतिरेधारामा पहिरोले सडक अबरुद्ध हुँदा शनिबार यातायात सेवा प्रभावित भएको छ। बीपी राजमार्गबाट यात्रा गर्ने यात्रु तथा सवारीले पनि शनिबार दिनर सास्ती बेहोर्नुपर्यो। काभ्रेको रोशी गाउँपालिकास्थित ८,९,१०,११ र १२ नम्बर वडामा पहिरो जाँदा सडक अबरुद्ध भएको प्रदेश प्रहरी कार्यालयले जनाएको छ। अबरुद्ध सडकहरूको खुलाउन सडक बिभागको समन्वयमा काम भइरहेको प्रदेश प्रहरी कार्याल, हेटौंडाले जनाएको छ। बस्ती डुबानमा अविरल वर्षाका कारण हेटौंडा उपमहानगरपालिका५ का विभिन्न स्थानका करिब २५ घर डुवानमा परेको मकवानपुर प्रहरीले जनाएको छ। स्थानीय खोल्सीमा आएको भेलले निकास नपाएपछि शनिबार घर डुवानमा परेको मकवानपुर प्रहरी प्रवक्ता प्रहरी नायव उपरीक्षक लक्ष्मी भण्डारीले बताए। मानवी क्षछि छैन, तर धेरै घरमा पानी पसेकाले डुबान हुने घरको संख्या बढ्न सक्छ, उनले भने। मकवानपुरगढी गाउँपालिका२ कृपिडाँडास्थित सन्तवहादुर घलानको गोठ भासिएर चारवटा गाई गोठभित्र थुनिएकोमा प्रहरी र स्थानीयवासीले २ वटा गाई सकुशल उद्धार गरेको मकवानपुर प्रहरीले जनाएको छ। रुबिभ्यालीमा घरगोठ जोखिममा अबिरल वर्षातका कारण धादिङको रुबिभ्याली ४ गोप्रेमा पहिरो खसी पाँच परिवारको घर गोठ जोखिमा परेको छ। शुक्रबार राति आएको पहिरोले स्थानीय खेपासी तामाङको ढुंगामाटोले बनेको २ तले घर १ वटा र १ तले घर १ वटा, योसिङ तामाङको ढुंगामाटोले बनेको १ तले २ वटा घर, दावा तामाङको गोठ, नामचेल तामाङको गोठ र याङजोप तामाङको गोठ पूर्णरूपमा जोखिममा रहेको बागमती प्रदेश प्रहरी कार्यालयले जनाएको छ। जोखिमा रहेका परिवारलाई सुरक्षित स्थानमा सारिएको प्रहरीले जनाएको छ। सुरु भो कर्णाली कहर कर्णालीमा हरेक वर्षा वर्षायाम सुरु भएसँगै यहाँका राजमार्गमा यात्रा गर्ने यात्रुहरूले सास्ती खेप्नुपर्ने बाध्यता नौलो विषय होइन। हरेक वर्षा झै यो वर्षा पनि लामो समयको खडेरीपछि बिहीबारदेखि आएको अबिरल वर्षाका कारण विभिन्न ठाउँमा पहिरो खस्दा कर्णाली राजमार्ग अबरुद्ध छ। प्रदेश प्रहरी कार्यालयका अनुसार कर्णाली राजमार्गको कालीकोट खण्डको ५ वटा स्थानमा पहिरो गएको छ। जसका कारण पूरै राजमार्ग ठप्प छ। जिल्लाको खाँडाचक्र नगरपालिका२ हुल्म र सेरिघाट, वडा नं ६ मोल्फा, वडा नं ४ छेका, शुभकालिका गाउँपालिकाको वडा नं १ स्थित गगने खोलामा पहिरो खसेको छ। वर्षा नरोकिएकाले पहिरो पन्छाउन सकिने अवस्था छैन। पहिरोले सडकको पूरै भाग भाँसिएको छ। पहिरो पन्छाएर गाडी गुड्ने अवस्था बनाउन निकै समस्या छ। वर्षा रोकिएपछि पहिरो पन्छाएर यातायात सञ्चालन हुन सक्छ। तर, अहिले वर्षा निरन्तर भइरहेकाले पहिरोको थप जोखिम भएका कारण पन्छाउने काम भने सम्भव छैन। पहिरो आसपासका सडकहरूमा तलमाथिबाट आएका सवारीसाधन र यात्रुहरू अलपत्र अवस्थामा छन्। कतिपय ठाउँमा त यात्रुहरूलाई सहज रूपमा खान र बस्नका लागि समस्या छ। यति मात्र होइन, कर्णाली राजमार्गको सुर्खेत, कालीकोट र जुम्ला खण्डका दर्जनौँ ठाउँमा कठिनपूर्ण सडकले यात्रा निकै जोखिमपूर्ण बनेको छ। दर्जनौं ठाउँहरूमा बर्सेनि पहिरो खस्ने समस्या छ। कतिपय ठाउँमा राजमार्ग राजमार्ग जस्तै छैन। छ पांग्रे गाडीलाई साइड दिन नपुग्ने सडकमा १० पाँग्रे गाडी पनि आउँछन्। सडक पुरै खाल्डाखुल्डी र हिलाम्मे छ। मान्छेसँगै गाडीको पनि बिजोग हुन्छ। कर्णाली राजमार्गको दहिखोलादेखि जुम्लासम्म ४३ ठाउँमा बर्सेनि पहिरो जान्छ। कालीकोट र दैलेखको सिमाना दहिखोलादेखि जुम्लासम्म दहिखोला, गगने खोला, काले खोला, एसमोड, जिते बजार, शेरीघाट, मेयर खोला, सुनार खोला, ताडी, गल्ली, सिम्लेगाड, मोल्फा, पिली, शेराबाडा, बाली, राचुली, भिक्म, राराली लगायतका ४३ ठाउँहरूमा बर्सेनि पहिरो जाने समस्या छ। नदीले धार परिवर्तन गर्दै, स्थानीय विस्थापित सेती नदीमा आएको बाढीले धार परिवर्तन गर्दा बझाङका १८ परिवार विस्थापित भएका छन्। सेती नदीमा आएको बाढी थलारा गाउँपालिका९ झ्याँबगर गाउँ र केदारस्युँ गाउँपालिका१ को पथुडातिर सोझिदा झ्याँबगरका १४ र पथुडाका ४ परिवार गरी १८ परिवार विस्थापित भएका हुन्। झ्याबगर गाउँ दुइटा भंगालोको बीचमा परेको छ। गाउँ डुबानमा परेपछि १४ परिवार स्थानीय विस्थापित भएका हुन्। गाउँको बीचमा सेती नदीको भंगालो पसेपछि बिहानै गाउँ छोडेका छौं, झ्याँबगरका स्थानीयसमेत रहेका थलारा गाउँपालिका९, का वडाध्यक्ष लोकेन्द्र बिस्टले भने, नदीको सतह बढेको बढ्यै छ। जुनसुकै बेला पनि गाउँ बगाउन सक्छ। बिहान पानीको सतह बढेपछि मानिस र वस्तुभाउ जोगाउन सफल भए पनि घरभित्रको सामान जोगाउन नसकेको जनप्रिय माध्यमिक विद्यालयका शिक्षकसमेत रहेका अर्का स्थानीय नवीनबहादुर बिस्टले बताए। यस्तै केदारस्युँ १ पथुडाका मंंगल भण्डारीले पनि सेतीले हेर्दाहेर्दै आँगनका रोपेका खेतहरू बगाएको र कटान नरोकिएकाले घर छोडेर भागेको बताए। उनले भने, हेर्दाहेर्दा रोपेका खेतहरू बगिसके। अब घर बग्न बेर लाग्दैन। हामी चार परिवारले घर छोडिसक्यौं अझैं तीन घरका पनि विस्थापित हुने क्रममा छन्। सेती नदीले केदारस्युँ १ को देउरा पथुडा र रायल, थलारा गाउँपालिकाको वडा नम्बर ९ का झ्याबगर, लिस्ताडा, वडा नम्बर १ को रेगम, छबिसथिभेरा १ को भण्डारी गाउँ, परिङ्गाल, बगडगाउँ र जयपृथ्वीनगर पालिकाको वडा नम्बर ११ भोपुरमा सेती नदीले धारी परिवर्तन गरी कटान सुरु गरेको छ। लगातारको बर्षा पछि सेतीमा आएको बाढीले केदारस्युँको पथुडामा दुइटा पोल बगाउँदा बझाङको विद्युत् सेवा पनि अबरुद्ध भएको छ। लगातारको वर्षापछि पहिरो खस्दा जयपृथ्वी राजमार्ग अवरुद्ध हुने र सुचारु हुने भइरहेको छ। बझाङलाई अन्य जिल्लासँग जोड्ने एक मात्र राजमार्ग बन्द हुन थालेपछि जिल्लाभरीको आवागमन प्रभावित हुँदै आएको छ। त्यस्तै निरन्तरको झरीले सोलार प्यानलमा घाम लाग्दा बझाङका ग्रामीण भेग सम्पर्कविहीन भएका छन्। दाङमा पानी पर्दा बर्दियामा डर अविरल वर्षाका कारण जनजीवन प्रभावित भएको छ भने किसानहरू खुसी छन्। शनिबार बबई नदीमा पानीको सतह चेतावनी तह नजिक पुग्यो। लुम्बिनी प्रदेशका पहाडी जिल्लाहरूमा परेको अविरल बर्षाका कारण बर्दियाको चेपाङ नदी मापन स्टेसनमा चेतावनी तहनजिक पुगेको छ। समाचार तयार पारुञ्जेलसम्म बर्दियाको चेपाङ जल मापन केन्द्रमा ५ दशमलव ५० मीटर चेतावनी तह र ६ दशमलव ८० मिटर खतराको तह मानिन्छ। जल तथा मौसम विज्ञान विभागको वेभसाइड हाइड्रोलोजीमा जनाएअनुसार चेपाङमा शनिबार पानीको सतह बढेर अधिकतम ५ दशमलव ४४ मीटर सम्म पुगेको छ। त्यस्तै गुलरियास्थित भादा पुलमा ७ मिटर चेतावनी तह र ८ मिटर खतराको तह मानिन्छ। चेपाङमा नदी बढेसँगै यहाँ पनि नदी बढ्ने गर्छ। शनिबार भादा पुलमा नदीको सतह ५ मीटर पुगेको छ। चेपाङको पानी गुलरिया सदरमुकामसम्म आइपुग्न ६ घण्टा लाग्छ। दाङमा परेको पानीले बबई नदीको जलस्तरलाई प्रभाव पार्ने गर्छ। शुक्रबार र शनिबार गरी २४ घण्टामा दाङको घोराई बर्षा मापन स्टेसनमा २ सय ५८ दशमलव २ मिलिमिटर, बबईको शुक्रबारेमा २ सय ८ दशमलव २ मिलिमिटर र बबईको रातामाटेमा २ सय ६३ दशमलव ६ मिलिमिटर वर्षा मापन भएको छ। २४ घण्टाको अवधिमा १ सय ४० मिलिमिटर बर्षालाई खतरा मानिन्छ। नदी बढ्ने क्रम जारी रहेको र खतराको तहसम्म पुग्न सक्ने भएकाले स्थानीयहरूमा सर्तकता अपनाउन स्थानीय प्रशासनको सूचना जारी गरेको छ। बबई नदीको जलस्तर बढेपछि जिल्ला विपद् व्यवस्थापन समिति बर्दियाले नदी तटीय क्षेत्रमा जोखिम बढ्ने भएकाले उच्च सर्तकता अपनाउन सचेत पारेको प्रमुख जिल्ला अधिकारी रुद्रादेवी शर्माले बताइन्। वर्षा निरन्तर भइरहेकोले जोखिम हुन नदिन विपद्का सबै निकाय अलर्ट अवस्थामा राखिएको उनको भनाइ छ। रोल्वालिङमा १ बेपत्ता शुक्रबार राति दोलखाको रोल्वालिङ खोलामा आएको बाढीले रोल्वालिङ पदमार्ग डोगाङमाहोटल सञ्चालनगरिरहेकी ६४ वर्षीय जाङ्मु शेर्पा सम्पर्कविहीन भएको गौरीशंकर९ का वडाध्यक्ष निमा गेली शेर्पाले बताए। छ्योतछ्योत सिमिगाउँकाजाङ्मु शेर्पा करिब ३० वर्षादेखि गौरीशंकर९ डोगाङमाहोटल व्यवसायगर्दै आएकीथिइन्।पहिरोमा परी डोगाङको तीनवटा ठूला र पाँचवटा सानाहोटलसमेत गरी ८ वटा होटलबगाएको छ। शनिबार बिहानैबाट पालिकाको सक्रियतामा सुरक्षाकर्मी, स्थानीय नागरिक लगायतले उद्धार तथा खोजीकार्य गरिरहेको गाउँपालिकाले जनाएको छ। पहिरोले चौकी पुरियो बागलुङको प्रसिद्ध धार्मिकस्थल पञ्चकोटमा पहिरो जाँदा प्रहरी चौकी पुरिएको छ। शनिबार दिउँसो बागलुङ नगरपालिका६ को पञ्चकोटधाम मन्दिर जानेबाटोमा लगाइएको पर्खाल भत्किँदा प्रहरीचौकी पञ्चकोटको चार कोठे कच्ची भवनको ३ कोठा पुरिएको हो। जिल्ला प्रहरी कार्यालय बागलुङका प्रहरी उपरीक्षक ऋषिराम कँडेलले भवन माथिबाट झरेको पहिरोले प्रहरी चौकीको तीन कोठा पुरिएको बताए। उनले चौकीमा कार्यरत प्रहरीहरू सुरक्षित रहेको बताए। प्रहरी उपरीक्षक कँडेलले पहिरोले भवन पुरिएपछि प्रहरीलाई पञ्चकोट मन्दिरको गण्डकी सभा हलमा व्यवस्थापन गरिएको जानकारी दिए। पहिरोले भत्किएको भवन पनि पञ्चकोटधाम मन्दिरको हो। मन्दिरले प्रहरी चौकी राख्नका लागि चार कोठे भवन दिएको थियो। कालीगण्डकी कोरिडोर अवरुद्ध अविरल वर्षाको कारण राष्ट्रिय गौरवको आयोजना कालीगण्डकी कोरिडोरको बागलुङ खण्ड अवरुद्ध भएको छ। कालीगण्डकी कोरिडोरको धेरै स्थानमा पहिरो जाँदा सडक अवरुद्ध भएको हो। कालीगण्डकी कोरिडोरअन्तर्गत बागलुङको जैमिनी नगरपालिका५ बिनामारेमा पनि पहिरो खसेको छ। सडक माथिबाट निरन्तर बगिरहेको पहिरोका कारण सडक अबरुद्ध रहेको जिल्ला प्रहरी कार्यालय बागलुङका सूचना अधिकारी तथा प्रहरी नायव उपरीक्षक (डीएसपी) विजय यादवले जानकारी दिए। करिडोरको पहिरोका कारण सडक रोकिँदा बागलुङदेखि बुटवल भैरहवा र भैरहवादेखि बागलुङका लागि कुनै पनि सवारीसाधन चल्न नसकेको यादवले बताए। वर्षाको कारण बागलुङ नगरपालिका१० को दव्ल्याङमा शुक्रबार राति पहिरो खसेको छ। सडकनै पहिरोले बगाउँदा जिल्लाको दक्षिण क्षेत्रमा चल्ने सवारीसाधन चलेका छैनन्। बागलुङ नगरपालिका४ बान्द्रेमा पहिरोको कारण बागलुङबेनी सडकखण्ड अवरुद्ध भएको छ। शनिबार दिउँसो पहिरो जाँदा सडक अवरुद्ध भएको हो। प्रहरीले पहिरो हटाएर शनिबार साँझदेखि साना सवारीहरू एक तर्फि सञ्चालनमा ल्याएको छ। जलविद्युत् आयोजनाको बाँध पुरियो पहिरोले जैमिनी नगरपालिकास्थित ठेउलेखोला जलविद्युत् आयोजनाको बाँध पुरिएको छ। जैमिनी वडा नम्बर १ र ४ को बीच भएर बग्ने ठेउलेखोलामा निर्माण भएको जलविद्युत् आयोजनाको बाँध पहिरोका कारण पुरिएको हो। कुश्मिसेरा, सुर्कवा व्याडथला सडकखण्डमा आएको पहिरोले उक्त बाँधमा क्षति पुर्याएको बारही हाइड्रोपावरका प्रशासन प्रमुख लीलानाथ पौडेलले बताए। पहिरोका कारण बाँध पुरिँदा विद्युत् उत्पादन पूर्णरूपमा बन्द भएको छ। १५ मेगावट विद्युत् उत्पादन हुने आयोजनालाई पुनःसञ्चालन गर्न समय लाग्ने पौडेलले बताए। पुल र कुलोमा क्षति मुस्ताङको लोघेकर दामोदरकुण्ड गाउँपालिका२ घमी खोला बाढीले त्यहाँँको पुरानो काठेपुल र सिँचाइ कुलोमा क्षति पुगेको छ। खोलामा आएको बाढीले घमी र ढाक्मर जोड्ने पुरानो काठेपुल बगाएको हो। घमी गाउँको सिँचाइ कुलोको करिब सय मिटर डेन समेत बाढीले क्षति तुल्याएको छ। बाढीले पुरानो (घमीढाक्मर) गाउँ जोड्ने बगाएपछि त्यस क्षेत्रका स्थानीयवासी तथा पर्यटकलाई समेत आउजाउमा समस्या परेको लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टले जानकारी दिए। अहिले बाढीले काठेपुल बगाएपछि स्थानीयवासीले जोखिम मोलेर घमी खोला तर्नुपर्ने आवस्था आईपरेको अध्यक्ष बिष्टको भनाइ छ। बाढीले सिँचाइ कुलो क्षति बनाएपछि क्षतिग्रष्त स्थानमा पुनः सिँचाइ कुलो निर्माण गर्न गाउपालिकाले तत्कालै कदम चालेको अध्यक्ष बिष्टको उल्लेख गरे। घमी सिँचाइ कुलो मर्मत गर्न करिब १० लाख बढी रकम लाग्ने र गाउँपालिकाले विपद् व्यवस्थापन कोषबाट छुट्याइएको बजेटबाट कुलो मर्मत गरिने अध्यक्ष बिष्टको भनाइ छ। कालीगण्डकी नदी कटान र मुख्य सडक भाँसिने र भत्किँदै सडक साँघुरो बनेपछि त्यहाँँ सडक सुरक्षा जोखिम उत्पन्न भएको थियो। सडक जोखिम न्यूनीकरण गरी सडक आवागनलाई सुरक्षित बनाउन शुक्रबारदेखि तालुकदार कार्यालय पूर्वाधार विकासले पहल थालेको कार्यालय प्रमुख अजय श्रेष्ठले जानकारी दिए। जिल्ला प्रशासन कार्यालयको रोहबरमा शुक्रबार जिल्ला व्यवस्थापन समितिको बैठक बस्यो। बैठकले मनसुन सक्रिय रहेको मौसम पूर्वानुमान महाशाखाले ३ दिन भारी वर्षा हुने जनाएपछि संम्भावित विपद्का घटना हुन नदिन र भैहालेमा विपद् प्रतिकार्यलाई राज्यका सबै निकाय र स्थानीय समुदाय र नागरिकलाई सचेत तुल्याउन बैठक केन्द्रित थियो। बैठकले बेनीजोमसोम सडकखण्डको मुस्ताङ खण्डमा मुख्य सडकमार्गमा हुनसक्ने क्षतिको पहिचान गर्ने त्यसका लागि स्थानीय तह,सुरक्षा निकाय र आवश्यक उपकरणसहित विपद् प्रतिकार्यका लागि चाहिने सबै प्रकारका सामग्री व्यवस्थापन गरी तैयारी अवस्थामा रहने निर्देशन भएको मुस्ताङका प्रमुख जिल्ला अधिकारी जनकराज पन्तले जानकारी दिए। होटलसँगै पुरिएकाको उद्धार ओखलढुंगामा पहिरोले दुइटा टहरासहित आमा छोरी पुरिएका छन्। भोजपुर घर भइ सिद्धिचरण नगरपालिका १२ मा होटल गर्दै आएकी इन्दिरा खत्री र उनकी छोरी १३ वर्षीया लक्ष्मी विष्टलाई टहरासँगै पहिरोले पुरेको हो। प्रहरी र स्थानीयको सहायतामा उनीहरूको उद्धार गरेर उपचारका लागि ओखलढुंगा सामुदायिक अस्पताल पठाइएको छ। घाइतेमध्ये १३ वर्षीया विष्टको दुवै खट्टामा गम्भीर चोट लागेको छ। घाइतेको ओखलढुंगा सामुदायिक अस्पतामा उपचार भइरहेको छ। थप उद्धार तथा सडक खुलाउने काम भइरहेकोे प्रहरीले जनाएको छ। पहिरोले बनायो घाइते अविरल वर्षाका कारण गुल्मीमा शनिबार एक घर पुरिएको छ। जिल्लाको रुरुक्षेत्र गाउँपालिका३ ठाँटीमा अवस्थित रूपा टमाटाको घर पुरिएको हो। घरमा उजेली भनेर चिनिने रूपा टमाटा र उनकी छोरी बस्दै आएका थिए। शनिबार बिहानै माथिबाट खसेको पहिरोले घर पुरिएको थियो। पहिरोका कारण घरभित्र बसेकी टमाटा पनि पुरिएकी थिइन्। पहिरोले घर पुरेपछि रूपालाई स्थानीय, प्रहरी र जनप्रतिनिधिले उद्धार गरिएको रुरुक्षेत्र गाउँपालिका १ का वडासदस्य घनश्याम ज्ञवालीले जानकारी दिए। पहिरोमा पुसरिएकी टमाटा घाइते भएकी छिन्। हातको संकेतका आधारमा उनको उद्धार गरिएको र उपचारका लागि उनलाई रिडी स्वास्थ्य चौकीमा लगिएको वडा सदस्य ज्ञवालीले बताए। छोरी घाँस काट्न गएकाले उनी पहिरोबाट बचेको स्थानीयको भनाइ छ। वर्षाका कारण मदन भण्डारी राजमार्ग अन्तर्गतको रिडी तम्घास सडकका विभिन्न ठाउँमा माथिबाट पहिरो खसेको छ। बिहानैदेखि पहिरो खसेका स्थानमा जेसिबी मेसिनको प्रयोग गरेर सडक सुचारुको काम भइरहेको प्रहरीले जनाएको छ। केही दिनदेखि भइरहेको अविरल वर्षाका कारण गुल्मीका विभिन्न सडकहरू अवरुद्ध हुन पुगेका छन्। उता रिडीतम्घास सडकखण्डअन्तर्गत रुरुक्षेत्र गाउँपालिका४ कालीका मोडमा पहिरो खस्दा सडक अवरुद्ध भएको छ। घरगोठ पुरिए पहिरोसहित खसेको ढुंगाले घर पुरिदा पाल्पा रिब्दीकोट गाउँपालिका३ माल्मुमकी मिना विकको जस्ताले छाएको एक तले कच्ची घर पूर्ण रूपमा क्षति भएको छ। रामपुर नगरपालिका९ मधुकोटका कमलबहादुर साठीघरको पहिरोले गोठ पुरिँदा पशुचौपाया मरेका छन्। गोठ पुरिदा भैंसीको पाडी, २ वटा बाख्राका पाठी र एक वटा खसी पुरिएर १ लाख ५० हजार बराबरको क्षति भएको जिल्ला प्रहरी कार्यालय पाल्पाका सूचना अधिकारी सुगन्ध श्रेष्ठले जानकारी दिए। राजमार्गहरू अवरुद्ध लगातारको तिन दिने वर्षाको कारण कालीगण्डकी कोरिडोरअन्तर्गत रामपुरपीपलडाँडा सडक अवरुद्ध भएको छ। रम्भा गाउँपालिका १ हुँगीस्थित सडकमा माथिबाट सालका रुखसहित खसेको पहिरोले सडक अवरुद्ध भएको हो। सिद्धार्थ राजमार्गको तानसेन बुटवल सडकखण्डको चर्चरे कालीमाटी, हिउदे खोलामा लेदो र पहिरोको कारण बन्द हुने खुल्ने भएको छ। विभिन्न स्थानमा डुवान पाल्पाको अन्नभण्डारका रूपमा रहेको माडी फाँट डुवान भएर जलमग्न भएको छ। तानसेन नगरपालिका, बगनासकाली गाउँपालिका, रम्भा गाउँपालिका, पूर्वखोला गाउँपालिका र माथागढी गाउँपालिकाको अधिकाश भूभागको पानी माडीफाँट भएर बग्ने गरेको भए पनि निकास तिनाउँ खोलामा रहेकोमा सिँगो माडीफाँट नै डुवानमा परेको हो। तानसेनको प्रभास र बासटारी फाँटमा अविरल बर्षाको कारण डुवानमा परेको छ। रुरु क्षेत्र रिडीमा कालीगण्डकी र रिडी खोलाको कारण हृषिकेशव मन्दिरको गेट सम्म डुवान भएको छ। पर्यटकीय स्थल रानीमहलको तलो गेट सम्म कालीगण्डकीको बहाव पुगेर जलमग्न भएको छ। रानीमहल क्षेत्रमा भएको डुवानमा बगरमा रहेका करीव आधा दर्जन होटल टहराहरू डुवानमा परेका छन। पाल्पामा पर्यो सबैभन्दा बढी ४०६ मिलिमिटर पानी बाढी पूर्वानुमान महाशाखाले प्रकाशित गरेको शनिबार दिउँसोको रिपोर्टमा देशभरीमा सबैभन्दा बढी पाल्पामा वर्षा भएको छ। महाशाखाले प्रकाशित गरेको सूचनाअनुसार पाल्पाको कुमाल गाउँमा देशभरीमा सबैभन्दा बढी ४०६ मिलिमिटर पानी परेको जनाएको छ। पाल्पाकै गैंडाकोट ३०७ मिलिटिर, जल्पामा ३०४६ मिलिमिटर, पाल्पाकै अर्चले २८० ४मिलिमिटर, बल्ढेङगढीमा २०७ मिलिमिटर बर्षा भएको महाशाखाले जनाएको छ। पाल्पाका ठूला नदी कालीगण्डकी, तिनाउ नदी सँगै गाउँघरका स साना खोला देखि खहरे खोलाहरूमा बाढीको उच्च जोखिम भएको छ। मौसमविद्का अनुसार १० मिलिमिटरभन्दा मुनिको वर्षा हुनुलाई हल्का वर्षा, ५० मिलिमिटरभन्दा मुनिको वर्षा हुनुलाई मध्यम वर्षा, १०० मिलिमिटरभन्दा तलको वर्षा हुनुलाई भारी वर्षा भनिन्छ। २०० मिलिमिटरभन्दा मुनिको वर्षा हुनुलाई धेरै भारी वर्षा भनिन्छ भने २ सय मिलिमिटरभन्दा पनि माथिको वर्षा हुनुलाई अति भारी वर्षा भन्ने गरिन्छ। यातायात ठप्प म्याग्दीको रघुुगंगा र अन्नपूूर्ण गाउँपालिकाका विभिन्न ठाउँमा बर्खासँगै पहिराहरू सक्रिय हुन थालेपछि मुस्ताङलाई राष्ट्रिय राजमार्गसँग जोड्ने बेनीजोमसोम सडकमा यातायात सेवा प्रभावित बनेको छ। सडक माथिबाट निरन्तर पहिरो खस्न थालेपछि म्याग्दीको उत्तरी क्षेत्र हुँदै मुस्ताङलाई राष्ट्रिय राजमार्गसँग जोड्ने बेनीजोमसोमकोरला सडकमा दैनिक जसो यातायातका साधन आवतजावत बन्द हुन थालेको हो। सडक अवरुद्ध हँुदा म्याग्दीको रघुगंगा, अन्नपूर्ण गाउँपालिका, मुस्ताङका सर्वसाधारणका साथै तीर्थयात्री र पर्यटकहरू घण्टौ सम्म जाममा पर्ने गरेका अन्नपूूर्ण गाउँपालिकाका अध्यक्ष भारतकुमार पुनले बताए। रघुुगंगा गाउँपालिकाको बैसरी, सिरुवारी र अन्नपूर्णको गुइठे भिरको पहिरो बर्खायामको सुरुवातसँगै सक्रीय भएका छन्, उनले भने अन्नपूर्णको नौलीबगर, खामभित्ता, तितर, रूपसे, काभ्रेभिर, घोप्टेभिर देखि मुुस्ताङको लेतेसम्म बर्खा यामको यात्रा जोखिम र सास्तीपूूर्ण बनेको छ। सडक निर्माण गर्दा पहिरो जाने सम्भावित क्षेत्रको अध्ययन नभएको र त्यही अनुरूप डीपीआर निर्माण नगरिएकाले नियन्त्रणका लागि विस्तृत अध्ययन गरेर योजना सञ्चालन गर्न भौतिक पूर्वाधार विकास तथा यातायात व्यवस्था मन्त्रालयमा योजना र बजेट माग गरिएको थियो। म्याग्दी प्रमुुख जिल्ला अधिकारी लक्ष्मण ढकालले अल्पकालीन रूपमा पहिरो नियन्त्रण, यातायात सञ्चालनका लागि सडक विभागका उपकरण, प्राविधिक, मजदुरका साथै सुुरक्षा निकायलाई पनि परिचालन गरिएको बताए। तौलिहवाबजार डुबानमा कपिलवस्तुको सदरमुकाम तौलिहवा बजार क्षेत्रका घरहरू डुबानमा परेका छन्। बजार क्षेत्रभित्रका पोखरीहरू जलमग्न हुँदा पोखरीबाट निस्कने पानीको व्यवस्थापन हुन नसक्दा बजार क्षेत्रका घरहरू डुबानमा परेका हुन्। तौलिहवाबजार क्षेत्रको गौढी चौक, चौक बजार, नयाँ टोल, जमुवार टोल र आसपासका टोल, बस्तीका घर भित्रपानी पसेको छ। बजार क्षेत्र र हुलाकी सडक समेत जलमग्न बनेको छ। वाणगंगा नदीको तलो तटीय क्षेत्र अन्तर्गत महाराजगञ्ज नगरपालिकाको हरदौना क्षेत्रमानदी कटान बढ्दै गएको र पानीको सतह बढिरहेको प्रमुख जिल्ला अधिकारी विश्वप्रकाश अर्याललेबताए। हरदौना गाउँका २ घर नदी कटानबाट उच्च जोखिम भएका कारण उनीहरूलाई अन्यत्र सारिएको छ। जिल्लामा बाढीबाट हुन सक्ने विपद् व्यवस्थापनका लागि सुरक्षा निकायका सबै संयन्त्रहरू तयारी अवस्थामा राखिएको प्रमुख जिल्ला अधिकारी विश्व अर्यालले बताए। जनजीवन प्रभावित पोखराःअबीरल वर्षाको कारण कास्कीमा जनजीवन प्रभावित भएको छ। अबिरल वर्षाको कारण सेतीनदीमापानीको बाहब बढेपछि पोखरा १४ गोष्टी टोलस्थित सेती नदीको किनारमा बसोबास गर्ने ५ घर धुरीका २३ जना परिवार सम्पूर्ण सामग्रीहरूसहित गोष्टी टोल विकास संस्थाको भवनमा सुरक्षित राखिएको जिल्ला प्रहरी कार्यालय कास्कीले जनाएको छ। यसरी सुरक्षित स्थानमा राखिएका हरूमा विष्णुमाया सुनुवारको ५ परिवार, डोल्मा शेर्पाको ७ जना परिवार, सुकदेव गुरुङको ४ जना, डावा शेर्पाको ४ जना र काजी शेर्पाको ३ जना परिवार रहेको जिल्ला प्रहरी कार्यालय कास्कीका सूचना अधिकारी बसन्तकुमार शर्माले बताए। यसैगरी अबिरल वर्षाको कारण पहिरो जाँदापोखरा ३२ डाँडागाउँस्थित राजन विकको १ तले घरको माथिबाट पहिरो खसेर घर सँगै जोडिएको भान्सा कोठा भत्किएको प्रहरीले जनाएको छ। अछाममा त्रास अछाम बिहीबारदेखि लगातार परेको वर्षाका कारण बूढीगंगा नदीमा पानीको वहाब बढेको छ। निरन्तर परिरहेको वर्षाका कारण बूढीगंगा, छिपेखोला, प्रभाली खोलामा पानीको सतह ह्वात्तै बढेको छ। नदी खोलामा बाढी आएसगै आसपासका बस्तीहरू र खेतीयोग्य जमिन उच्च जोखिममा परेका छन्। बाढीका कारण नदी आसपासका स्थानीय बासिन्दाहरू त्रसित बनेका छन्। साँफेबगरमा रहेको विद्युत् प्राधिकरणको कार्यालय डुबानमा परेको छ। बूढीगंगा नदी तटिय क्षेत्रका नागरिकहरूलाई सचेत र सुरक्षित रहन सूचना जारी गरेको साँफेबगर नगरपालिकाका मेयर राजेन्द्रबहादुर कुँवरले बताए। उनले भने,तिन दिन देखिको वर्षाले नदीमा बाढी आएको छ, आसपासका स्थानीय बासिन्दाहरूलाई सजग रहन सुरक्षित ठाउँमा बस्नु भनेर सूचना गरेका छौं।जोखिम आकलन गरी सुरक्षित स्थानमा रहन मेयर कुँवरले आग्रह गरे। वर्षाका कारण साँफे मार्तडि सडकखण्डको बुढाबगरमा पहिरो गएर सडक अबरुद्ध भएको र सडक खुलाउने प्रयास भइरहेको प्रमुख जिल्ला अधिकारी शिव लम्सालले बताए। उनले भने, वर्षाका कारण अधिकाश ग्रामीण सडक बन्द भएका र नदी खोलाहरूमा बाढी आएको सूचना पाएका छौं,जिल्लामा कुनै अप्रिय घटना घटेको छैन,हुन सक्ने समभावित घटनाहरूलाई मध्ये नजर गर्दे सबै सयन्त्रहरू तयारी अवस्था छन्। कोशी ब्यारेजमा खतरा लगातरको वर्षातका कारण सप्तकोशी नदीमा पानीको बहाव बढेपछि कोशी ब्यारेजमा खतराको संकेत स्वरूप रातो बत्ती बालिएको छ। पूर्वी पहाडी जिल्लाहरूमा निरन्तर वर्षात भएपछि सप्तकोशीमा पानीको बहाब उच्च भएको हो। शनिबार बेलुका ७ बजे सप्तकोशीमा पानीको बहाब प्रतिसेकेन्ड ३ लाख ७ हजार ९ सय २५ क्युसेक पुगेको सुनसरीका प्रहरी प्रमुख एसपी बिपिन रेग्मीले जानकारी दिएका छ्न। सप्तकोशीमा पानीको बहाब बढेपछि कोशी ब्यारेजका ५६ मध्य ४० मात्र ढोका खोलिएका छन्। सप्तकोशी नदीमा परि सेकेन्ड एकलाक ५० हजार क्युसेक पानी कोन्बहब पुगेपछि खतरा मानिन्छ। सप्तकोशीमा पानीको बहब उच्च हुँदासमेत कोशी ब्यारेजका सबै ढोका नखोलेका कारण सप्तकोशीले बराहक्षेत्र नगरपालिकाको श्रीलंका टापुमा कटान सुरु गरेको सन्तोष चन्द्रबङ्शिले बताए। उनले सप्तकोशीमा पानीको बहाव उच्च भएको बेला ब्यारेजका सबै ढोका खोल्न माग गरेका छन्। जिल्ला प्रहरी कार्यालय सुनसरीका प्रवक्ता डीएसपी नबिनकृष्ण भण्डारीले सप्तकोशी आसपासका बासिन्दालाइ बाढि आएको समयमा उच्च सत्रकता अपनाउन अनुरोध गरिएको बताए। उनले सप्तकोशीको बाढीबाट हुने क्षतिलाई नियन्त्रण गर्न नेपाल प्रहरी, सशस्त्र प्रहरी र नेपाली सेनाको टोली तयारी अवस्थामा राखिएको बताए। स्याङ्जामा २ को मृत्यु, १ बेपत्ता शुक्रबार साँझदेखिको निरन्तर वर्षासँगै आएको पहिरोका कारण स्याङ्जाको बिरुवा गाउँपालिका६ लामाखेतमा दुई जनाको ज्यान गएको छ। बिरुवा ६ माझकोट बस्ने ६५ वर्षीय गुईश्वरी शर्मा मरासिनी र ६७ वर्षीया हरिमाया शर्मा रहेको जिल्ला प्रहरी नायव उपरीक्षक इन्द्रबहादुर रानाले जानकारी दिए। बिरुवा गाउँपालिका६ लामाखेतस्थित सोही ठाउँ बस्ने ईश्वरी लम्सालको घरमा पहिरो जाँदा माझकोट बस्ने ७१ वर्षीय माधव शर्मा बेपत्ता भएको उनले बताए। सोही पहिरोमा परी ५ जना घाइते भएका छन्। प्रहरीले घटनाका सम्बन्धमा आवश्यक अनुसन्धान गरिरहेको जनाएको छ। कृष्ण सारु मगरहेटौंडाबिस्नप्रसाद न्यौपानेवीरेन्द्रनगरभरतराज बिष्टकालीकोट प्रताप ओलीबझाङयादव आचार्यगुलरियाभवानी खड्कादोलखाअर्जुन कार्कीबागलुङसुन्दरकुमार थकालीजोमसोमशिवप्रसाद ढुंगानाओखलढुंगामनोज कार्कीगुल्मीकृष्ण पोखरेलतानसेनसन्तोष गौतमबेनीभवानी अधिकारीस्याङ्जागोपाल भण्डारीकपिलवस्तुकृष्णमणि बरालपोखरागीता कुँवर अछामरत्नप्रसाद आचार्यधरान"
२० वर्षे गुरुयोजना सार्वजनिक,"रसुवा : उत्तरगया गाउँपालिकाको २० वर्षे गुरु योजना सार्वजनिक गरेको छ। २० वर्षे योजना तयार गर्ने रसुवाको पहिलो गाउँपालिका हो। गाउँपालिकाले तयार गरेको रणनीतिक योजनामा स्थानीय सरकर सञ्चालन ऐनमा भएको प्रदान गरेको अधिकार क्षेत्रभित्र रहेर स्थानीय तहले प्रभावकारी सेवा प्रबाहका लागि योजनाबद्ध विकास गर्नुपर्ने मान्यताका आधारमा गुरुयोजना तयार गरेको हो। गाउँपालिका अध्यक्ष माधवप्रसाद अर्याल, उपाध्यक्ष चमेली गुरुङ, प्रमुख प्रशासकीय अधिकृत दीपकप्रसाद अधिकारी तथा कार्यपालिका सदस्यहरूले पुस्तक सार्वजनिक गरे। दोस्रो आवधकि योजनासमेत प्रकाशन गरी सार्वजनिक गरिएको छ। सुसंस्कृत सुखी जनता समाजवाद उन्मुख प्रदेशको दीर्घकालीन सोचलाई पुरा गर्ने दिशामा उन्मुख भइ समृद्ध उत्तरगया, सभ्य र खुशी उत्तरगयावासी दीर्घकालीन सोचसहितको एकीकृत गुरु योजना तयार भएको गाउँपालिकाले जनाइएको छ। हाम्रो संविधानले संघीय लोकतान्त्रिक गणतन्त्रलाई संस्थागत गरी स्वाधिन, समुन्नत तथा समाजवाद उन्मुख अर्थ व्यवस्थामार्फत समृद्ध नेपालको निर्माण गर्ने परिकल्पना गरेको छ। यसैगरी संयुक्त राष्ट्र संघद्वारा, सन् २०१६ देखि २०३० सम्मका लागि विश्वव्यापी विकास एजेण्डाका रूपमा विभिन्न १७ वटा दिगो विकासका लक्ष्यहरू निर्धारण गरिएका छन्। यसै सन्दर्भमा संघीय व्यवस्थाको महत्वपूर्ण आधारका रूपमा रहेको स्थानीय सरकारले पनि स्वाभाविक रूपमा माथि उल्लिखित संविधानले निर्देश गरे अनुसारको नीतिसँग समायोजन हुने गरी आफ्नो दिगो विकासका लक्ष्य हासिल गर्न आफ्नो योजनाबद्ध आवधिक र दीर्घकालीन योजना तर्जुमा गरिएको गाउँपालिका अध्यक्ष अर्यालले बताए। गुरु योजनाका लक्ष्यहरूलाई सफल पार्न हरेक वर्ष योजना तर्जुमा, कार्यान्वयन र समीक्षा गर्दा विगतमा भए गरेका प्रशंसनीय कार्यको आत्मबोध गर्ने, अपनत्व ग्रहण गर्ने र समेटेर सँगसँगै लैजाने कार्यमा सहयोग गर्न सबैमा अनुरोध उपाध्यक्ष चमेली गुरुङले बताइन्। रणनीतिमा जैविक विविधताले भरिपूर्ण प्रचुर प्राकृतिक सम्पदा र सांस्कृतिक विशेषताहरू भएको उत्तरगया गाउँपालिकामा जनताको सामाजिक न्याय सहितको समृद्धिको तीव्र चाहनाअनुसार योजनाबद्ध विकास गर्न यो प्रतिवेदन मार्गचित्र हुनेछ, उपाध्यक्ष गुरुङले बताइन्। उनका अनुसार स्थानीय स्रोत र साधनहरूलाई आधारभूत तहमा रहेका जनताहरूको पहुँच र लाभ पुग्नेगरी उपयोग र विस्तार होस्। आर्थिक, सामाजिक र वातावरणीय पक्षको नकारात्मक प्रभाव न्यून हुने गरी दिगो विकासको सिद्धान्त अनुसार योजनाहरू तय गर्नको निम्ति तयार गरेको दस्तावेज धेरै विषय समेटिएको छ। गाउँपालिकाले दिगो विकासका फ्रेमवर्क निर्माण गर्ने र सोही अनुसार प्रभावकारी रूपमा विकास गरी नागरिकको जीवनस्तरमा सुधार ल्याउन योजना प्रभावकारी हुने प्रमुख प्रशासकीय अधिकृत दीपकप्रसाद अधिकारीले बताए। हेडलाइट प्रालि नेपालको प्राविधिक सहयोगमा गाउँपालिकाको अल्पकालीन, मध्यकालीन र दीर्घकालीन योजना छनौट गरी २० वर्षे आवधिक योजना २०८० देखि २१०० सम्म निर्माण भएको पुस्तक १६९ पृष्ठमा गाउँपालिकाको पर्यटकीय, कृषि, पशुपालनलगायत सबै पक्ष समेटेर गुरु योजना तयार पारेको जनाएको छ।"
नक्कली छोरा बनेर सम्पत्ति हत्याउन खोज्दा,"हेटौंडा : दिवंगत महिलाको नक्कली छोरा बनेर किर्ते कागजात बनाइ जग्गा हडप्ने प्रयास गरेको अभियोगमा पक्राउ परेका पूर्णबहादुर ब्लोनलाई जिल्ला अदालत मकवानपुरले पुर्पक्षका लागि थुनामा पठाएको छ। न्यायाधीश पूर्णिमा कोइरालाको इजलासले शुक्रबार ४६ वर्षका ब्लोनलाई पुर्पक्षका लागि थुनामा पठाउन आदेश दिएको हो। अदालतले किर्ते कागज बनाउन सघाउने ५६ वर्षका रामबहादुर न्यासुरलाई समेत पुर्पक्षका लागि थुनामा पठाएको छ। बकैया गाउँपालिका४ निवासी ब्लोनले स्याङ्जाकी उमादेवी गुरुङको नाममा ललितपुर र चितवनमा रहेको केही रोपनी जग्गा र कृषि फर्म उनको नक्कली छोरा बनेर आफ्नो नाममा हत्याउने प्रयास गरेका थिए। त्यस्तै न्यासुरले सो घटनामा ब्लोनलाई सहयोग गर्दै आएको प्रहरी अनुसन्धानबाट खुलेको छ। स्याङ्जाको मेथाभुरुङमा जन्मिएकी गुरुङको २०७४ भदौ २६ गते नै मृत्यु भएको थियो। गुरुङको मृत्युपश्चात् उनको नाममा रहेको सम्पत्ति हत्याउन गुरुङकै आफन्तसहित गिरोह नै परिचालित भएको खुलेको छ। गिरोहले मकवानपुरको थाहा नगरपालिका१२, बकैया गाउँपालिका४, स्याङ्जाको बिरुवा गाउँपालिका७ बाट ३ पटक नक्कली छोरा बनाएर उमादेवीको मृत्यु दर्ता, नाता प्रमाणितलगायत किर्ते कागजात तयार पारेको भेटिएको छ। त्यस्तै कीर्तिपुर नगरपालिका१० र भरतपुर महानगरपालिका१९ बाट पनि झुटो विवरण पेस गरी सिफारिस बनाएको खुलेको छ। सम्पत्ति हत्याउन वडाध्यक्षको मिलेमतो वडाध्यक्ष राजन दंगाल उमादेवीको सम्पत्ति हत्याउन परिचालित गिरोहसँग बकैया४ का वडाध्यक्ष राजन दंगालको पनि मिलेमतो देखिएको छ। वडाध्यक्ष दंगालले १८ मंसिर २०८० मा पूर्णबहादुरलाई उमादेवीको नक्कली छोरा बनाएर मृत्युदर्ता र नाता प्रमाणितलगायतका कागजात तयार पारिदिएका थिए। स्थानीय रामबहादुर न्यासुरसहित ५ जनालाई साक्षी राखेर उमादेवी र पूर्णबहादुर (आमाछोरा) हुन् भनी सर्जमिन मुचुल्का तयार पारी झुटो कागजात तयार पारिएको खुलेको छ। मृतक उमादेवीको सम्पत्ति हत्याउन वडा कार्यालयबाट पटकपटक सिफारिसका कागजातसमेत तयार पारिएको छ। सम्बन्धित मालपोत कार्यालयबाट सम्पत्ति नामसारीको प्रक्रिया अघि बढाउँदै गर्दा घटना बाहिरिएपछि वडाध्यक्ष दंगालले उक्त गिरोहसँग आफ्नो मिलेमतो नदेखाउन आफैंले प्रहरीमा उजुरी दिएको अनुसन्धानबाट खुलेको छ। झुटो विवरणसहितको नक्कली कागजात तयार पारेको अभियोगमा आफू फस्ने निश्चित भएपछि वडाध्यक्ष दंगालले आफू उम्किने प्रयास गरेका छन्। दंगालले आफूलाई पूर्णबहादुर ब्लोनले झुटो विवरण पेस गरेर नक्कली कागजात तयार पार्न लगाएको भन्दै जिल्ला प्रहरी कार्यालय मकवानपुरमा पूर्णबहादुरमाथि कारबाहीको माग गर्दै आफैंले निवेदन दिएका हुन्। प्रहरीले पूर्णबहादुरलाई २८ जेठ २०८१ मा पक्राउ गरी लिखतसम्बन्धी कसुरमा अनुसन्धान गरिरहेको थियो। शुक्रबार जिल्ला अदालतले उनलाई पुर्पक्षका लागि थुनामा पठाएको जिल्ला प्रहरी कार्यालय मकवानपुरका प्रवक्ता लक्ष्मी भण्डारीले बताए। प्रहरीले पूर्णबहादुरकोे बयानका आधारमा सर्जमिन मुचुल्कामा बस्ने ५६ वर्षका रामबहादुरलाई पक्राउ गरेको थियो। आफूलाई नक्कली छोरा बनेर कागजात बनाउन रामबहादुरले सहयोग गरेको भन्दै पूर्णबहादुरले बयान दिएपछि रामबहादुर फन्दामा परेका हुन्। उनलाई पनि अदालतले पुर्पक्षका लागि थुनामा पठाएको छ। वडाध्यक्ष दंगालसहित ७ जनाविरुद्ध पक्राउ पुर्जी जारी भएको छ। वडाध्यक्षज्यूसहित ७ जनाविरुद्ध पक्राउ पुर्जी जारी भएको प्रहरीले जनाएको छ। उहाँहरू फरार हुनुहुन्छ, प्रहरीले उहाँहरूलाई खोजिरहेको छ, प्रवक्ता भण्डारीले भने। वडाध्यक्ष दंगालले भने उक्त घटनामा आफ्नो मिलेमतो नरहेको र आफूमाथिको आरोप झुटो भएको प्रतिक्रिया दिएका छन्। सर्जमिन मुचुल्काको आधारमा कागजात बनाइदिएको हुँ मेरो मिलेमतो छैन। प्रहरी अनुसन्धानलाई सघाउन तयार छु, प्राविधिक कारणले वडा कार्यालय नगएको हुँ। फरार भएको होइन, वडाध्यक्ष दंगालले भने। नक्कली छोरा बनेर सतराजले हत्याए ९९२ वर्गमिटर जग्गा मकवानपुरको थाहा नगरपालिका घर भई काठमाडौंको कपन बस्ने सतराज गुरुङले यसअघि नै उमादेवी गुरुङको नाममा काठमाडौंको कीर्तिपुरमा रहेको ९९२ वर्गमिटर जग्गा नक्कली छोरा बनेर आफ्नो नाममा गरिसकेका छन्। उनले मकवानपुरकै थाहा नगरपालिका१२ बाट झुटो कागजात बनाएर उमादेवीको कीर्तिपुरमा रहेको जग्गा आफ्नो नाममा नामसारी गरेका थिए। सो घटनामा संलग्न सतराजलाई ३२ साउन २०८० मा काठमाडौं जिल्ला अदालतका न्यायाधीश फणीन्द्रप्रसाद पराजुलीको इजलासले पुर्पक्षका लागि थुनामा पठाएको थियो। उमादेवीका श्रीमान् एमसी परेराले ८ साउन ०७७ मा कलंकी मालपोत कार्यालयमा उमादेवीको नाममा रहेको जग्गा आफ्नो नाममा नामसारी गर्न निवेदन दिए। कलंकी मालपोतमा १४ मंसिर २०७८ मा पुनः नामसारी गरी जग्गाधनी पुर्जाका लागि निवेदन दिए। सोही दिन नामसारी मिसिल खडा गरेर जग्गाको श्रेस्तामा समेत जनाउ गरे। जग्गा केकस्तो स्थितिमा छ भनी ७ जेठ २०८० मा कलंकी मालपोतमा बुझ्न जाँदा उमादेवीको नक्कली छोरा बनेर सतराजले जग्गा हत्याइसकेको थाहा पाए। सरकारी, सार्वजनिक लिखत किर्ते गरेको अभियोगमा कलंकी र मकवानपुरको सिखरबोट मालपोत कार्यालयका कर्मचारीहरू, मकवानपुर थाहा नगरपालिका१२, कीर्तिपुर नगरपालिका१० का जनप्रतिनिधिहरू र स्थलगत सर्जमिन मुचुल्का बस्नेहरूविरुद्ध उमादेवीका श्रीमान् परेराले संगठित रूपमा सम्पत्तिको आपराधिक उपयोग र लिखतसम्बन्धी कसुरमा प्रहरीमा उजुरी दिएका थिए। अनुसन्धानको क्रममा कलंकी मालपोतका अधिकृत कृष्णप्रसाद गौतम, नायब सुब्बाहरू गेहेन्द्रराज तिम्सिना, गुरुप्रसाद घिमिरे, ईश्वर ढुंगाना र खरिदार पूर्णराज बरालले सरकारी कार्यालयहरूबाट प्राप्त भएका कागजात, सर्जमिन मुचुल्का, नाता प्रमाणपत्र, मृत्यु दर्तालगायत कागजातहरूबाट उमादेवीको छोरा सतराज गुरुङ खुल्न आएकाले जग्गा नामसारी गरिदिएको भन्दै बयान दिएका छन्। त्यतिबेला जिल्ला सहकारी वकिलको कार्यालय काठमाडौंले मकवानपुरको थाहा नगरपालिका१२ का तत्कालीन वडाध्यक्ष टीकाराम स्याङ्तान र स्थानीयहरू माइली स्याङ्तान, सानुकान्छा स्याङ्तान, श्याम गोले, बमबहादुर गुरुङ, राजु गुरुङ, ओबजंगबहादुर रोकाया, चन्द्रकुमार मुक्तान, रामशरण गुरुङ, कृष्णबहादुर गुरुङ, सुकुमान स्याङ्तान, रामबहादुर स्याङ्तान, नरेश घलान, मालपोत कार्यालय सिखरबोट मकवानपुरका खरिदार सुदीप ढकाल, कीर्तिपुर१० का वडाध्यक्ष नरेश महर्जन, रुपेश श्रेष्ठ, देवचन्द्र महर्जन, विनोद मानन्धर, सञ्जयरत्न बज्राचार्य, तीर्थकुमार प्रधान गरी २१ जनाविरुद्ध संगठित रूपमा सम्पत्तिको आपराधिक उपयोग र लिखतसम्बन्धी कसुरको अभियोग लगाएको छ। गिरोहसँगको मिलेमतोमा जग्गा हत्याउन आफन्त नै सक्रिय भारतको कर्नाटकमा जन्मिएका एमसी परेरा २०३६ सालमा चितवनमा कृषिसम्बन्धी काम गर्न नेपाल आएका थिए। उनी कृषि विज्ञ हुन्। एमसीले ७ माघ २०३८ मा उमादेवीसँग विवाह गरे। चितवनको तत्कालीन शारदा नगर गाउँ पञ्चायतमा उनीहरूको विवाह दर्ता भएको थियो। एमसीलेसन् १९८३ अगस्ट २६ मा आफ्नो व्यक्तिगत विवरण भारतीय दूतावासमासमेत दर्ता गरेका थिए। उमादेवी कृषिसम्बन्धी जानकार थिइन्। उनी सोही विषयको शिक्षण गर्थिन्। चितवनको रामपुरको त्रिवि कृषि तथा पशु विज्ञान अध्ययन संस्थानमा उनले २०४१ देखि २०४४ सम्म सहायक प्राध्यापकका रूपमा काम गरेको र त्यसअघि पनि उनी कृषिकर्ममा थिइन्। उमादेवीकै नाममा चितवनमा नमुना कृषि फर्म पनि सञ्चालनमा थियो। कृषि कर्ममा भेट हुँदा नजिकिएको उमादेवी र परेराको सम्बन्ध विवाहमा परिणत भएको थियो। उनीहरूको ३ जना सन्तान छन्। २६ भदौ २०५० मा जन्मिएका अमोन परेराको चितवन शारदानगर गाविसमा २०५१ पुषमा जन्मदर्ता भएको देखिन्छ। छोरी आलरिया परेरा १४ भदौ २०४३ मा शिक्षण अस्पताल महाराजगन्ज काठमाडौं र अर्की छोरी डेरेने प्रिया परेरा गुरुङ २२ माघ २०३८ मा चितवनमै जन्मिएको अभिलेख छ। ६४ वर्षको उमेरमा उमादेवीको मृत्यु भएपश्चात् एमसीको परेराको स्थायी बसोबास चितवनको भरतपुर महानगरपालिका वडा नम्बर१९ मा छ। छोरा अमोन र छोरीहरू डेरेने र आलरिया अमेरिकामा बस्दै आएका छन्। उमादेवीको नाममा ललितपुर महानगरपालिका५ मा कित्ता नं ३५३ मा ०८००, कित्ता १४८ मा १०००, सैबुमा कित्ता २१३ मा १४२० र सुनाकोठीमा कित्ता २४० मा ५१५०० क्षेत्रफलको जग्गा छ भने चितवनमा पनि केही रोपनी जग्गा रहेको छ। काठमाडौंको कीर्तिपुरमा रहेको ९९२७० वर्गमिटर क्षेत्रफलको जग्गा भने मकवानपुरका सतराज गुरुङले नक्कली छोरा बनेर हत्याइसकेका छन्। बाँकी जग्गा हत्याउन आफन्तसहितकै गिरोह सक्रिय देखिएको छ। उमादेवीको मृत्युपश्चात् जग्गा हक हस्तान्तरण र नामसारीका लागि परिवारका सदस्यले मालपोत कार्यालयमा निवेदन दिएका थिए। तर, बिचौलिया र जग्गा कारोबारीसँगको मिलेमतोमा आफूहरूको जग्गा हडप्ने प्रपञ्च सुरु भएको छोरा अमोनले बताएका छन्। ५ साउन २०७७ मा मालपोत कार्यालय लगनखेलमा दिएको निवेदनको कारबाही बुझ्न एमसीले ३ मंसिर २०७८ मा पुनः निवेदन दिएका थिए। त्यतिबेला मात्रै पत्नी उमादेवीको नाममा भएका जग्गा माइतीतर्फका दिदी पूर्णिमा गुरुङ र बहिनी मीरादेवी गुरुङले हकदाबी गरेको एमसीले थाहा पाए। पूर्णिमाले आमाबुबाको पहिल्यै मृत्यु भइसकेको, बहिनी उमादेवी अविवाहित रहेको, उनको पालनपोषण, औषधोपचार तथा मृत्युपश्चात् काजकिरिया आफूले गरेको भन्दै उमादेवीको नाममा रहेको ललितपुरको चार कित्ता जग्गा आफूहरूकोे नाममा संयुक्त नामसारी गर्न निवेदन दिएको एमसीले थाहा पाए। छोराछोरीसँग सल्लाह गरी एमसीले पूर्णिमा गुरुङ र बहिनी मीरादेवी गुरुङको नाममा तत्काल जग्गा नामसारी तथा हक हस्तान्तरण रोक्का गरिपाऊँ भनी जिल्ला अदालत ललितपुरमा १४ मंसिर ०७८ मा निषेधाज्ञा रिट दर्ता गरे। मंसिर १५ को पेसी आदेशले दाखिल खारेज तथा नामसारी गर्नेलगायतका कुनै पनि कार्य नगर्नूनगराउनू भनी अन्तरिम आदेश जारी गरेपछि पूर्णिमा र मीरादेवीको नाममा जग्गा हस्तान्तरण भएन। त्यसपछि जग्गा कारोबारीसहितको गिरोह र आफन्त नै उमादेवीको सम्पत्ति हत्याउन सक्रिय छन्। उमादेवीका आफ्नै दिदीबहिनीले ललितपुरको ९ रोपनी तीन आना दुई पैसा जग्गा हडप्ने जालझेल रचेका छन् भने किर्ते कागजात जुटाएका नक्कली आफन्तले कीर्तिपुरको एक रोपनी १५ आना ३५ दाम जग्गा हडपिसकेका छन्। उमादेवीको नक्कली छोरा बनेर सतराजले कीर्तिपुरको कित्ता २०३ को ९९२७० वर्गमिटर जग्गा नामसारी गरी धनीपुर्जा लिइसकेका छन्। सतराजले जग्गा हत्याउन बमबहादुर गुरुङलाई बुबा, उमादेवी गुरुङलाई आमा, राजु गुरुङलाई दाइ, रीता लामा गुरुङलाई पत्नी, अम्मर गुरुङलाई छोरा र देवकी गुरुङलाई जेठी आमा भनी थाहा१२ को वडा कार्यालयबाट नाता प्रमाणित गरेका थिए। ६८ वर्षीय एमसी यता जग्गा जोगाउन न्यायिक निकाय धाइरहेका छन् भने अमेरिकामा रहेका छोराछोरीहरू बुबाको सुरक्षालाई लिएर चिन्तामा छन्।"
विकास निर्माणलाई अगाडि बढाउन र राष्ट्रिय आवश्यकतालाई सम्बोधन गर्न कांग्रेससँग गठबन्धन : अध्यक्ष ओली,काठमाडौँ : नेपाल कम्युनिष्ट पार्टी (एमाले) अध्यक्ष केपी शर्मा ओलीले मुलुकको अर्थतन्त्रलाई गति दिन नेपाली कांग्रेससँग नयाँ गठबन्धनको सरकार बनाउन लागिएको बताएका छन्। उनले मुलुकको सङ्कट समाधानका लागि कांग्रेसँग मिलेर सरकार बनाउन लागिएको बताए। उनले एमालेले कांग्रेससँगै मिलेर २०४६ सालको आन्दोलन र २०६२०६३ सालको जनआन्दोलन गरेको स्मरण गरे। एमालेका प्रमुख सचेतक महेश बर्तौलाले अल्पमतमा परिसकेको वर्तमान पुष्पकमल दाहाल प्रचण्डल नेतृत्वको सरकारलाई दीर्घकालीन असर पर्ने कुनै पनि निर्णय नगर्न आग्रह गर्ने निर्णय गरिएको बताए । उनले प्रधानमन्त्री प्रचण्डलाई अविलम्ब राजीनामा दिएर राष्ट्रिय सरकारको प्रक्रियाालाई मार्गप्रशस्त गर्न आह्वान समेत गरे । प्रधानमन्त्री प्रचण्डले यहि असार २८ गते विश्वासको मत लिँदैछन्।  रासस
उद्धार र राहतमा जुट्न प्रधानमन्त्री प्रचण्डको आह्वन,"काठमाडौं : प्रधानमन्त्री पुष्पकमल दाहाल 'प्रचण्ड' ले अविरल वर्षापछि आएको बाढी पहिरोका कारण देशका विभिन्न भागमा भएको धनजनको क्षतिप्रति दु:ख प्रकट गरेका छन्। साथै प्रधानमन्त्री प्रचण्डले प्राकृतिक प्रकोपबाट पीडित नागरिकको उद्दार र राहतमा सक्रिय हुन नेपाल सरकारका सम्पूर्ण निकायहरूलाई निर्देशन दिएका छन्। प्रधानमन्त्री प्रचण्डले संभावित जोखिमप्रति आवश्यक सुरक्षा सतर्कता अपनाउन सम्पूर्ण नागरिकमा अनुरोध गरेका छन्। उनले बाढी पहिरोबाट हुनसक्ने सम्भावित क्षति र जोखिम न्यूनिकरण गर्न सरकारले विपद् व्यवस्थापन तथा जोखिम न्यूनिकरण समितिको बैठक राखेर आवश्यक पूर्वतयारीको काम गरिरहेको जानकारी दिएका छन्। उनले सरकारको प्रयासमा हातेमालोका निम्ति सम्पूर्ण राजनीतिक दल,नागरिक समाज र सामाजिक संस्थाहरूसँग हार्दिक अपील गरेका छन्। प्रधानमन्त्रीले सामाजिक सञ्जालमा लेखेका छन्,'अविरल वर्षापछि आएको बाढी पहिरोका कारण देशका विभिन्न भूभागमा भएको धनजनको क्षतिप्रति गहिरो दुख व्यक्त गर्दछु। प्राकृतिक प्रकोपबाट पीडित नागरिकको उद्दार र राहतमा सक्रिय हुन नेपाल सरकारका सम्पूर्ण निकायलाई निर्देशित गर्दछु। यस वर्ष उच्च वर्षा हुने प्रक्षेपण भइरहेकाले बाढी पहिरोबाट हुनसक्ने सम्भावित क्षति र जोखिम न्यूनिकरण गर्न व्यवस्थित सरकारले विपद् व्यवस्थापन तथा जोखिम न्यूनिकरण समितिको बैठक राखेर आवश्यक पूर्वतयारीको काम गरिरहेको छ। यस सन्दर्भमा सम्भावित जोखिमप्रति आवश्यक सुरक्षा सतर्कता अपनाउन सम्पूर्ण नागरिकमा अनुरोध गर्दछु। सरकारको प्रयासमा सार्थक हातेमालोका निम्ति सम्पूर्ण राजनीतिक दल,नागरिक समाज र सामाजिक संस्थाहरूसँग हार्दिक अपील गर्दछु।'"
विपद् प्रतिकार्यलाई प्रभावकारी बनाउन सांसदको ध्यानाकर्षण,"काठमाडौं : प्रतिनिधिसभाका सांसदहरुले निरन्तरको वर्षासँगको बाढी र पहिराबाट सिङ्गो मुलुक प्रभावित भएकाले प्रतिकार्यलाई प्रभावकारी बनाउन सरकारको ध्यानाकर्षण गराएका छन्। प्रतिनिधिसभाको बैठकमा सांसदहरूले नागरिकको जीउधनको रक्षा गर्न सरकार गम्भीर हुनुपर्नेमा जोड दिँदै विपद्मा परेका नागरिकको उद्धार तथा राहत वितरणलाई प्रभावित बनाउन माग गरे सांसद शङ्कर भण्डारीले मुलुकभर विपद् जोखिम न्यूनीकरण तथा प्रतिकार्यका लागि तयारी अवस्थामा रहन सरकारसँग आग्रह गरे । '७७ वटै जिल्लामा सम्भावित जोखिमको पूर्वानुमान गरेर उद्धारलाई पहिलो प्राथमिकतामा राख्नुपर्छ । नागरिकको जीउधनको रक्षा गर्न सरकार गम्भीर हुनुपर्छ,उनले भने। सांसद हितराज पाण्डेले लगातारको वर्षाका कारण देशका विभिन्न भागमा जनधनको क्षति भएको जनाउँदै विपद्मा परेका नागरिकको उद्धार तथा राहत वितरणमा केन्द्रित हुन सरकारको ध्यानाकर्षण गराए। बाढी र पहिरोमा परी निधन भएकाप्रति श्रद्धाञ्जली प्रकट गर्दै बेपत्ताको खोजी गर्न तथा घाइतेको उपचारको प्रबन्ध मिलाउन सरकारको ध्यानाकर्षण गराए। सांसद सूर्यबहादुर थापा क्षेत्रीले मनसुनजन्य विपद्मा परेका नागरिकको उद्धार तथा राहतमा सरकारको ध्यान पुग्न नसकेको बताए । बर्सेनि दोहोरिने विपद्का घटना न्यूनीकरण गर्न सरकारकाले विशेष योजना बनाउनुपर्नेमा जोड दिँदै उनले वर्षाका कारण अवरुद्ध सडक व्यवस्थित गर्न सरकारले ध्यान दिनुपर्ने बताए। सांसद छिरिङ ल्हामु लामा तामाङले वर्षाका कारण सडक भासिँदा कर्णाली राजमार्ग अवरुद्ध भएको जनाउँदै अवरुद्ध सडक तत्काल सञ्चालनका लागि सरकारको ध्यानाकर्णण गराए। सांसद अब्दुल खानले विकास निर्माणका परियोजनालाई प्राकृतिक प्रकोप प्रतिरोधी बनाउन माग गरे सांसद राजु थापाले अविरल वर्षाका कारण सिङ्गो मुलुक प्रभावित भएको उल्लेख गर्दै प्रतिकार्यका कार्यक्रमलाई प्रभावकारी बनाउन सरकारको ध्यानाकर्षण गराए।"
' सरकार टिकिहाल्छ कि भनेर प्रधानमन्त्री अझैं भ्रममा हुनुहुन्छ',"काठमाडौं : नेपाली कांग्रेस सांसद राजेन्द्र बजगाईले बाढी पहिरो प्रभावितहरूका लागि यो सरकार काम गर्न नसक्ने बताएका छन्। आइतबार प्रतिनिधिसभा बैठकमा बोल्दै सांसद बजगाईले प्रधानमन्त्री पुष्पकमल दाहाल 'प्रचण्ड' दबाबमा रहेकाले बाढीपहिरो पीडितहरूले तत्काल राहत तथा उद्दार नपाउने उनको भनाइ छ। उनले कतै सरकार टिकिहाल्छ कि भनेर प्रधानमन्त्री 'प्रचण्ड'अझै भ्रममा रहेको टिप्पणी गरे। 'द्वन्द्व सम्हालेर आएका प्रधानमन्त्री दबाबमा हुनुहुन्छ। दैविक प्रकोपमा सरकारले त्यति ध्यान दिन सकेको छैन। सक्ने पनि छैन। परिस्थिति पनि अप्ठयारो छ। सरकार कतै टिकिहाल्छ कि भनेर उहाँ ध्यानमा केन्द्रित हुनुहुन्छ,'उनले भने,' बाढी पहिरोमा उहाँ केन्द्रित हुन सक्नु हुन्न। उहाँ असार २८ गतेसम्म कुर्नुपर्नेछ । बाढीपहिरोमा उहाँ केन्द्रित हुनसक्नु हुन्न।' लगातारको बाढी पहिरोबाट मुलुकभर धनजनको ठूलो क्षति भइरहेको छ। तराईंका अधिकांश स्थानहरू डुवानको चपेटामा परेका छन् भने पहाडतिर पहिरोले बस्ती नै सखाप पारिरहेको छ।"
प्रचण्डले एमालेलाई धोका दिन लागेको सूचना प्राप्त भएपछि नयाँ समीकरण बन्यो : सचिव भट्टराई,"उनले दुई पार्टीको निर्णयलाई सम्मान गर्दै सदनबाटै राजीनामाको घोषणा गर्नु प्रधानमन्त्रीका लागि उचित हुने उल्लेख गरे। काठमाडौं : नेकपा एमालेका सचिव योगेश भट्टराईले प्रधानमन्त्री प्रचण्डले एमालेमाथि अविश्वास गरेका कारण अहिलेको परिस्थिति आएको दावी गरेका छन्। आइतबार प्रतिनिधिसभाको विशेष समयमा बोल्दै भट्टराईले वर्तमान सरकारलाई सहज रुपमा अघि बढाउन एमालेले सकारात्मक भूमिका खेलेपनि एमालेलाई धोका दिने काम भइरहेको सूचना प्राप्त भएपछि नयाँ समीकरणको निर्णय भएको बताएका हुन्। प्रधानमन्त्रीले एमालेसँग छलफल नगरी कांग्रेससँग राष्ट्रिय सहमतिको सरकार गठनका लागि पहल गरेको र त्यसका कारण सरकार पटक पटक परिवर्तन हुने देखिएकाले एमालेले कांग्रेससँग गम्भीर भएर छलफल गरेको उनले बताए। भट्टराईले अहिलेको अवस्थामा माओवादीको नेतृत्वमा राष्ट्रिय सहमतिको सरकार गठन हुन नसक्ने भएकाले कांग्रेसको प्रस्ताव अनुसार नयाँ समीकरणकरण बनाइएको जिकिर गरे। उनले मुलुकलाई सुशासनतर्फ अघि बढाउन,आर्थिक विकासको बाटोतर्फ मुलुकलाई अघि बढाउन र संविधानको सफल कार्यान्वयनका लागि एमाले गम्भीर निर्णय लिएको भन्दै सदनमा आक्रोश पोखेर अब केहि नहुने तर्क गरे। एमालेले समर्थन फिर्ता लिएर प्रधानमन्त्री घोर अल्पमतमा परेको भन्दै मार्गप्रसस्त गर्न उनले सुझाव दिए। उनले विश्वासको मत दिनका लागि २८ गतेसम्मको समय लिनुपर्ने कुनै कारण नरहेको बताए। उनले दुई पार्टीको निर्णयलाई सम्मान गर्दै सदनबाटै राजीनामाको घोषणा गर्नु प्रधानमन्त्रीका लागि उचित हुने उल्लेख गरे।"
राष्ट्रियसभाबाट लगानी सहजीकरणसम्बन्धी केही नेपाल ऐनलाई संशोधन गर्ने विधेयक पारित,"काठमाडौं : लगानी सहजीकरणसम्बन्धी केही नेपाल ऐनलाई संशोधन गर्ने विधेयक,२०८१ राष्ट्रियसभाबाट पारित भएको छ । आइतबार बसेको बैठकले प्रतिनिधिसभाबाट सन्देशसहित लगानी सहजीकरणसम्बन्धी केही नेपाल ऐनलाई संशोधन गर्ने विधेयक, २०८१ सर्वसम्मतिले पारित गरेको हो । उक्त विधेयकलाई पारित गरियोस् भनी उद्योग,वाणिज्य तथा आपूर्तिमन्त्रीकोसमेत कार्यभार सम्हालेका प्रधानमन्त्री प्रचण्डका तर्फबाट सञ्चार तथा सूचना प्रविधिमन्त्री रेखा शर्माले प्रस्ताव प्रस्तुत गरेकी हुन्। विधेयकमाथिको छलफलका क्रममा सांसदहरुले लगानीको स्पष्ट ढाँचा आउने गरि विधेयकलाई अधि बढाउनुपर्ने धारणा राखेका थिए । छलफलमा उठेका प्रश्नको जवाफ दिँदै मन्त्री शर्माले लगानी सम्मेलनका क्रममा लगानी सहजीकरण गर्नका लागि लगानी सहजीकरणसम्बन्धी अध्यादेश ल्याइएको र संसदमा प्रतिष्थापन विधेयक ल्याएको बताए। राष्ट्रियसभाको अर्को बैठक यहि बिहीबारलाई बोलाइएको छ ।"
फौजदारी न्याय प्रशासन सुधार अध्ययन तथा सुझाव प्रतिवेदन प्रधानमन्त्रीसमक्ष पेश,"काठमाडौं : प्रधानमन्त्री पुष्पकमल दाहाल प्रचण्डले फौजदारी न्याय प्रशासन सुधार अध्ययन तथा सुझाव प्रतिवेदन, २०८१ प्रतिवेदन बुझेका छन् । प्रतिवेदन बुझ्दै प्रधानमन्त्रीले कानुनको सुधारका लागि कार्यदल गठन गरिएको स्मरण गर्दै प्राप्त सुझावलाई सरकारले गम्भीररूपमा लिएर अगाडि बढाउने बताए। प्रतिवेदनमा मुलुकी अपराध संहिता, २०७४, मुलुकी फौजदारी कार्यविधि संहिता, २०७४ र फौजदारी कसुर सजाय निर्धारण तथा कार्यान्वयन ऐन, २०७४ लगायत विभिन्न विषयत फौजदारी कानुनमा गर्नुपर्ने सुधारका सम्बन्धमा सुझाव दिइएको छ । महान्यायाधिवक्ता पोखरलेले आफ्नो क्षेत्राधिकार प्रयोग गरेर फौजदारी, कार्यविधि, दण्डसजाय र संस्थागत सुधारका विषयमा कार्यदलले प्रतिवेदन तयार पारेको र यसले नीतिगत सुधारमा महत्त्वपूर्ण सहयोग गर्ने विश्वास व्यक्त गरे। विसं २०८० माघ १८ गते कार्यदल गठन गरिएको थियो ।"
दुई ठूला दल मिलेर सरकार बनाउने कुरा संसदीय व्यवस्थामा नौटङ्की : खनाल,काठमाडौं : नेकपा एकीकृत समाजवादीका सम्मानीत नेता झलनाथ खनालले राष्ट्रिय सहमतिको सरकारका नाममा कांग्रेसएमालेले फजुलको कुरा गरेको बताएका छन्। आइतबार पार्टी कार्यालय आलोकनगरमा सञ्चारकर्मीसंग कुरा गर्दै खनालले राष्ट्रिय सहमतिको सरकार भन्ने नितान्त फजुल कुरा बाहेक केहि नभएको बताएका हुन् । कांग्रेसएमाले मिलेर सरकार बनाउने र केहि आफूलाई सुरक्षित गर्नुपर्छ भन्ने पार्टीहरुले साथ दिन सक्ने उनको भनाई छ । खनालले संसदीय व्यवस्थामा सामान्यतया बहुमत पुग्नेको सरकार बन्ने गरेपनि कुनै पनि देशका मुख्यमुख्य दुई ठूला दल मिलेर सरकार बनाउने कुरा संसदीय व्यवस्थामा नौटङ्की जस्तै रहेको टिप्पणी गरे । उनले नयाँ गठबन्धनमा सहभागी हुने कुनै गुञ्जायस नरहेको स्पष्ट पारे । खनालले ठूला पार्टीका नेताहरुमा रहेका असक्षमता र अयोग्यताका कारण देश अस्थीरताबाट गुज्रिरहेको बताए। उनले नयाँ सरकारको आधार स्पष्ट नभइसकेको अवस्थामा संविधान संशोधनको कुरालाई नियालिरहेको भन्दै एजेण्डाका आधारमा जोडदार प्रतिक्रिया आउने उल्लेख गरे।
कांग्रेसएमालेबीच भएको सहमतिप्रति माओवादी केन्द्रको आशंका,काठमाडौं : नेकपा माओवादी केन्द्रका सांसद माधव सापकोटाले कांग्रेसएमालेबीच भएको सहमतिप्रति आशंका व्यक्त गरेका छन्। आइतबार प्रतिनिधिसभा बैठकको विशेष समयमा बोल्दै सापकोटाले दुई दलहरुबीचको सहमति अपारदर्शी भएको र यसले स्थिरता नदिने पार्टीको निष्कर्ष रहेको भन्दै उक्त सहमति प्रति आशंका व्यक्त गरेका हुन्। सदनमा छलफल भइरहँदा पनि दुईदलबीच भएका सहमति बाहिर नआएको र मिडिया ट्रयाल भइरहेको उनले आरोप लगाए । उनले दिनभर प्रधानमन्त्रीसँग छलफल गर्ने र अर्का नेताहरुलाई कांग्रेससँग सहमति गर्न व्यक्तिको घरमा पठाउने कामले नैतिकताप्रति पनि प्रश्न उठेको तर्क गरे उनले सरकारमा सहभागी दलले समर्थन फिर्ता लिएमा प्रधानमन्त्रीले विश्वासको मत लिन सक्ने व्यवस्था संविधानमा रहेको भन्दै प्रधानमन्त्रीले संविधानमा रहेको व्यवस्थालाई पालना गर्ने स्पष्ट पारे । सापकोटाले प्रधानमन्त्रीले विश्वासको मत प्राप्त गर्न नसके संविधानको धारा ७६ को उपधारा ३ बमोजिम ठूलो दलको हैसियतले सरकार बन्ने दाबी गरे। सापकोटाले संविधान संशोधनका लागि प्रतिनिधिसभाका दुई तिहाई पुर्याउन कांग्रेसएमाले सफल हुनसक्ने भएपनि राष्ट्रियसभामा असम्भव रहेको बताए। यता एमालेले भने प्रधानमन्त्री प्रचण्ड स्वयम र प्रधानमन्त्रीको तर्फबाट राष्ट्रिय सभाका अध्यक्ष नारायण दाहाललाई लगायतलाई कांग्रेस सभापति शेरबहादुर देउवासँग संवाद गर्न पठाएको दाबी गरेको छ। नेकपा एमालेका सचिव योगेश भट्टराईले प्रधानमन्त्री प्रचण्डले एमालेमाथि अविश्वास गरेका कारण अहिलेको परिस्थिति आएको दाबी गरेका छन्। भट्टराईले वर्तमान सरकारलाई सहज रुपमा अघि बढाउन एमालेले सकारात्मक भूमिका खेलेपनि एमालेलाई धोका दिने काम भइरहेको सूचना प्राप्त भएपछि नयाँ समीकरणको निर्णय भएको बताएका हुन्। प्रधानमन्त्रीले एमालेसँग छलफल नगरी कांग्रेससँग राष्ट्रिय सहमतिको सरकार गठनका लागि पहल गरेको र त्यसका कारण सरकार पटक पटक परिवर्तन हुने देखिएकाले एमालेले कांग्रेससँग गम्भीर भएर छलफल गरेको उनले बताए।
मुस्ताङको मार्फा राजखोलामा बाढी आउँदा बेनीजोमसोम सडकखण्ड अवरुद्ध,"जोमसोम : अविरल वर्षासँगै शनिबार रातिदेखि आएको मार्फा राजखोला बाढीले बेनीजोमसोम सडकखण्ड अवरुद्ध बनेको छ । मुस्ताङको मार्फा खोलामा आएको बाढीले धार परिर्वतन गर्दा बेनीजोमसोम सडक अन्तर्गत मुस्ताङखण्ड समेत सिधा सडक आवागमन अवरुद्ध बनेको मुस्ताङका प्रमुख जिल्ला अधिकारी जनकराज पन्तले जानकारी दिए । मार्फा खोलामा धौलागिरि आइसफल ,मानापाथी हिमालको फेद र धम्पुस पिकको फेंदबाट बहने मार्फा खोलामा लेदो र गेग्रानसहित आएको बाढीले धार परिवर्तन गरेसँगै मार्फाजोमसोम मुख्य सडक राजमार्ग अवरुद्ध बनेको प्रजिअ पन्तले खुलाए । बाढीले मार्फा गाउँभित्रको मुख्य सडकमा आशिंक रुपमा खोलाका पसेको र सडक ट्याक समेत ध्वस्त भएको सूचनासँगै प्रशासनको पहलमा डोजर परिचालन गरेर राजखोला बाढीले नियन्त्रणमा लिइसकेको प्रजिअ पन्तले उल्लेख गरे । बाढीले मार्फा गाउँमा आशिंक जोखिम बढेकोमा अहिले खोलालाई पन्छ्याएर नियन्त्रणमा लिइसकेका छौं, सडक ट्याकमा बाढी पसेकाले सडक सडक अवरुद्ध छ ,प्रजिअ पन्तले भने, मौसमले साथ दिएमा, हामी सडक खोल्न पहल गर्छौं, सुरक्षाकर्मीहरूलाई सडक खुलाउन त्यहाँ पठाउने तयारी हुँदैछ । मुस्ताङको मार्फा खोलामा बाढी आउँदा गाउँभित्रको मुख्य राजमार्ग सडक समेत जलमग्न भएको नेकपा एमालेका जिल्ला अध्यक्ष दिपक लालचनले जानकारी दिए । मार्फा खोलामा यसअघि पनि चैत महिनामा पनि पटक पटक लेदो र ग्रेगानसहितको बाढी आएको थियो । आइतबार बिहानको बाढीले सडक संरचना ध्वस्त भएको र त्यहाँ अवस्थित निर्माणधिन करिडोर सडकको पक्की पुल समेत जोखिममा रहेको अध्यक्ष लालचनले बताए ।आहिले राजखोलालाई पुन साविककै ट्याकमा हालेर नियन्त्रणमा लिइसकेका छौं,अध्यक्ष लालचनले भने,वर्षा रोकिएमा प्रशासन,सुरक्षाकर्मी,जनप्रतिनिधि र स्थानीयबासीको सहयोगमा सडक खोल्न पहल गर्छौं । जिल्ला प्रशासन कार्यालय मुस्ताङले मार्फा खोलामा सडक खुलाउन सुरक्षाकर्मी परिचालन गरिने र साँझसम्ममा सडक खोल्न सकिने जनाएको छ । मुस्ताङ प्रशासनले बेनीजोमसोम सडकखण्ड अन्तर्गत म्याग्दीका विभिन्न स्थान गरी आधा दर्जन ठाउँमा बाढी पहिरो र नदी कटानले सडक अवरुद्ध बनेको उल्लेख गरेको छ । कालिगण्डकी करिडोर बेनीजोमसोमकोरला सडक आयोजनाका सडक सुपरभाईजर ईन्द्रसिंह शेरचनले बेनीजोमसोम सडकमा शुक्रबारदेखि बाढी पहिरो र नदी कटानले आधा दर्जन बढी स्थानमा सडक अवरुद्ध भईरहेको जनाकारी दिए । सडक सुपरभाइजर शेरचनका अनुसार बेनीजोमसोम ७४ किमी सडकखण्डको म्याग्दी सडकको बैसरी,सिरुबारी,महभीर,तातोपानी नौनीबगर, गुईठे, रुप्से र मुस्ताङको थाप्लाङ खोला सडकमा बाढी पहिरो र नदी कटानले सडक अवरुद्ध भएको जानकारी दिए । सडक सुपरभाइजर शेरचनले अहिले पहिरोले सडक अवरुद्ध भएको स्थान तातोपानीको नौनीबगर र गईठे भीरको सडकमा पहिरो पन्छ्याएर सडक सूचारु भएको र अन्य स्थानमा पनि सडक सफा गर्ने तयारी भइरहेको उल्लेख गरे । म्याग्दीको कमजोर भूबनोटका कारण बर्सेनि बर्खायाममा बेनीजोमसोम निर्माणधिन सडकमा क्षति हुने गर्छ । सडक आयोजनाले बेनीजोमसोम सडकको म्याग्दी खण्डमा झन्डै एक दर्जन स्थानमा बाढी पहिरो र नदी कटानले सडक जोखिम निम्त्याउने गरेको बताएको छ । मनसुनसँगै हलुका वर्षा हुने वित्तिकै म्याग्दी खण्डकको निर्माणधिन राष्ट्रिय राजमार्ग सडकमा पटकपटक सडक समस्या आउने गरेको आयोजनाका सूचना अधिकारी बिष्णु चापागाईले जानकारी दिए । उनले आयोजनाअन्तर्गत रहेका निर्माण कन्ट्रक्सनका उपकरण सडक खुलाउन तयारी अवस्थामा रािखएको र समस्या आउने बित्तिकै सडक खोल्ने काम गर्दै आइरहेको छ । मौसम पूर्वानुमान महाशाखाले शनिबारदेखि ३ दिनसम्म भारी वर्षा हुने सूचना दिएपछि म्याग्दी र मुस्ताङ प्रशासनले अतिआवश्यकीय कामकाजबाहेक बेनीजोमसोम सडकमा यात्रा नगर्न अनुरोध गरेको छ ।"
"गृहमन्त्रीको अभिव्यक्तिप्रति शाहीको आपत्ति, फाइल खोलेर दोषीलाई पक्राउ गर्न चुनौति","काठमाडौं : राप्रपाका सांसद ज्ञानेन्द्र शाहीले सरकार गठनका बिषयमा सदनमा जात्रा देखिएको बताएका छन्।आइतबार प्रतिनिधिसभा बैठकमा शाहीले कांग्रेसएमालेबीचको सहमतिका बारेमा सदनमा जात्रा देखिएको बताएका हुन्। सरकारमा हुँदा केहि नगर्ने,नयाँ समिकरण बन्ने बितिकै ठूलै काम गर्ने कुरा तथा एक आपसमा गालीलगौजको श्रृंखला सदनमा देखिएको उनको भनाई छ। शाहीले अहिलेको संविधानका कारण मुलुकमा पटक पटक सरकार परिवर्तन हुने अवस्था आएको भन्दै यसलाई संशोधन गर्नुपर्ने बताए। देशका हितमा नरहेका संविधानका बुँदाहरु परिवर्तन गर्न दलहरुलाई कसैले नरोकेको उनको भनाई छ। उनले नयाँ दलहरुलाई पुराना दलहरुको विकल्पमा रुपमा जनताले मत दिएको भन्दै नयाँ दलहरु पद र प्रतिष्ठामा रमाउन थालेको जिकिर गरे। शाहीले जीवि राईलाई पक्राउ गरेर नेपाल ल्याए गृहमन्त्री रवि लामिछानेलाई फूलमाला लगाइदिने बताए। त्यस्तै फाइल खोल्ने डरले सरकार परिवर्तन गर्न लागेको गृहमन्त्रीको अभिव्यक्ति प्रति आपत्ति जनाउदै उनले बाँकी रहेको सात दिनभित्र फाइल खोल्न र दोषीलाई पक्राउ गर्न चुनौति दिए। शाहीले गृहमन्त्री लामिछाने प्रचण्ड पथको पछाडि लागिपरेको टिप्पणी गरे। उनले फाइल खोल्न आग्रह गर्दै जनतालाई कहिलेसम्म भ्रमित पार्ने भन्दै प्रश्न गरे। उनले भने,ठ्याक्कै कपी गर्नुभएको छ गृहमन्त्रीले। हुन त सँगसँगै हुनुहुन्छ सरकारमा। फाइल खोल्ने भनेपछि मेरो सरकार ढाल्यो रे ! अझै सात दिन छ, फाइल खोलौँ। झ्याम कि झ्याम पक्रेर जेल हालौँ। हामी साथ र सहयोग गर्छौँ। उनले क्यान्टोनमेन्ट घोटालामा कसको संलग्नता छ, रोस्ट्रममा उभिएर जवाफ दिन गृहमन्त्रीलाई अनुरोधसमेत गरे।"
रास्वपालाई एमालेको प्रश्न : प्रधानमन्त्रीले प्वाल पारिसकेको डुंगामा बसेर कता जाँदै हुनुहुन्छ ?,"काठमाडौं : नेकपा एमालेका सचिव योगेश भट्टराईले आजबाट एमाले प्रतिपक्ष बेञ्चमा बसेको बताएका छन्। आइतबार प्रतिनिधिसभाको विशेष समयमा बोल्दै भट्टराईले गएको सोमबार एमाले र कांग्रेसबीच एमालेका अध्यक्ष केपी शर्मा ओलीलाई प्रधानमन्त्री बनाउने राजनीतिक सहमति भएको बताएका हुन्। संसद्का एमाले र कांग्रेसले सहकार्य गरेर जाने निर्णय गरिसक्यो। तपाईं अल्पमतमा मात्र होइन घोर अल्पमतमा परिसक्नु भएको छ। हाम्रो संविधानले बहुमतको सरकार,अल्पमतको विपक्ष भन्छ। संसदमा आसन बदलिसकेको छ, प्रधानमन्त्री २८ गतेसम्म लम्ब्याउने कुरा किन भयो ? यो के का लागि त्यो हामीले बुझ्न सकेका छैनौं। प्रधानमन्त्रीले विश्वास र समर्थन गुमाई सक्नुभएको छ, एमालेको तर्फबाट भन्न चाहन्छु प्रधानमन्त्रीले यहि संसदबाट राजीनामा घोषणा गर्नु उपयुक्त हुन्छ। उनले थपे, उहाँले पहिलोपटक विश्वासको मत लिँदा २६८, दोस्रोमा १७२, तेस्रो र चौथो पटक १५७ मत प्राप्त गर्नुभयो। अब उहाँले विश्वासको मत लिँदा कति मत प्राप्त गर्नुहुन्छ ? भट्टराईले रास्वपालाई प्रधानमन्त्रीले प्वाल पारिसकेको डुंङ्गामा बसेर कता जाँदै हुनुहुन्छ भन्दै प्रश्न गरे। म राष्ट्रिय स्वतन्त्र पार्टीलाई भन्न चाहन्छु, उहाँहरू सत्तापक्षमा बस्नुभएको छ। उहाँहरूको पार्टीको निर्णय र इच्छा हो। हामीले भन्नु केही छैन। उनले भने, तर, प्रधानमन्त्रीले प्वाल पारिसकेको डुंगामा बसिरहनु भएको छ भने तपाईंहरू कता जाँदै हुनुहुन्छ, एक पटक सोच्नुहोला तपाईंहरुले। तपाईंहरुले जुन ढंगले अरुलाई पद र गरिमाको प्रश्न उठाई राख्नुभएको छ, त्यस हिसाबले सोच्न आग्रह गर्दछु। ओली नेतृत्वमा सरकार बन्दै नेपाली कांग्रेस र नेकपा एमालेबीच नयाँ गठबन्धनसहित राष्ट्रिय सहमतिको सरकार बनाउने सहमति भएको छ। एमालेले सरकारलाई दिएको समर्थन फिर्ता लिइसकेको छ। उसले मन्त्रीहरूलाई राजीनामा गराएर सरकारलाई दिएको समर्थन फिर्ता लिएको हो। सहमतिअनुसार संसदको बाँकी समय पहिलो चरणमा सरकारको नेतृत्व नेकपा एमाले अध्यक्ष केपी शर्मा ओलीले गर्नेछन्। त्यसपछि चुनावी सरकारको नेतृत्व कांग्रेस सभापति शेरबहादुर देउवाले गर्नेछन्। अशोक राई नेतृत्वको जसपाले पनि प्रचण्ड सरकारलाई दिएको समर्थन फिर्ता लिइसकेको छ। अल्पमतमा परेका प्रधानमन्त्री प्रचण्डले असार २८ गते संसदबाट विश्वासको मत लिन लागेका हुन्। तर उनले विश्वासको मत पाउने सम्भावना भने छैन। हाल २ सय ७५ सदस्यीय प्रतिनिधिसभामा बहुमतका लागि १३८ सिटआवश्यक पर्छ। अहिले सबैभन्दा ठूलो दल नेपाली कांग्रेस ८८ र दोस्रो ठूलो दल नेकपा एमाले ७९ जना सांसद छन्। यी दुवैलाई जोड्दा पनि बहुमत पुग्ने अर्थात् १६७ सिटपुग्ने अवस्था छ। माओवादी केन्द्रसँग ३२ सिटछ। राष्ट्रिय स्वतन्त्र पार्टीसँग २१ सिटछ भने एकीकृत समाजवादीसँग १० सिटछ। यसैगरी राष्ट्रिय प्रजातन्त्र पार्टीसँग १४,जनता समाजवादी पार्टीसँग ७,जनमत पार्टीसँग ६, जनता समाजवादी पार्टी, नेपालसँग ५, लोकतान्त्रिक समाजवादी पार्टी नेपाल र नागरिक उन्मुक्ति पार्टीसँग ४४ सिटछ। त्यसबाहेक नेपाल मजदुर किसान पार्टी,राष्ट्रिय जनमोर्चा,आम जनता पार्टीसँग एकएक र दुई स्वतन्त्र सांसद छन्।"
"प्रतिनिधिसभा बैठक बस्दै, प्रधानमन्त्रीले अख्तियार दुरूपयोग अनुसन्धान आयोगको प्रतिवेदन पेश गर्ने",काठमाडौं : संघीय संसदअन्तरगतको प्रतिनिधिसभा बैठक बस्दैछ। आइतबार बिहान ११ बजेका लागि बैठक डाकिएको छ। बैठकमा सभामुख देवराज घिमिरेले राष्ट्रपति कार्यालयबाट प्राप्त विधेयक प्रमाणीकरण सम्बन्धी र कार्यभार तोकिएको सम्बन्धी पत्रहरुको व्यहोरा पढेर सुनाउने कार्यसूची छ। प्रतिनिधिसभाका सचिव सुरेश अधिकारीले प्रतिनिधिसभामा उत्पति भएकव विनियोजन विधेयक २०८१का सम्बन्धमा राष्ट्रिय सभाबाट प्राप्त सन्देशको जानकारी गराउनेछन्। बैठकमा पूर्वाधार विकास समितिको सभापति दिपकबहादुर सिंहले पूर्वाधार विकास समितिको वार्षिक प्रतिवेदन २०८० पेश गर्ने कार्यसूचीमा उल्लेख छ। यसैगरी प्रधानमन्त्री पुष्पकमल दाहाल 'प्रचण्ड'ले अख्तियार दुरूपयोग अनुसन्धान आयोगको तेत्तीसौं प्रतिवेदन आर्थिक वर्ष २०७९२०८० पेश गर्ने कार्यसूची छ।
"प्रधानमन्त्री पदमा बसिरहनु अनुचित, तत्काल राजीनामा दिनुपर्ने एमालेको निष्कर्ष","काठमाडौं : नेकपा एमालेले प्रधानमन्त्री पुष्पकमल दाहाल 'प्रचण्ड'ले तत्काल राजीनामा दिनुपर्ने निष्कर्ष निकालेको छ। प्रतिनिधिसभा बैठक बस्नुअघि संसद भवन नयाँ बानेश्वरस्थित ल्होत्से हलमा बसेको पार्टीको संसदीय दलको बैठकले प्रधानमन्त्री 'प्रचण्ड'ले तत्काल राजीनामा दिएर राष्ट्रिय सहमतिको सरकार गठनमा मार्ग प्रशस्त गर्नुपर्ने निष्कर्ष निकालेको हो। अल्पमतमा परेका प्रधानमन्त्री प्रचण्ड पदमा बसिरहनु अनुचित ठहर गर्दै तत्काल राजीनामा दिनुपर्ने एमालेको ठहर छ। काम चलाउ सरकारका प्रधानमन्त्रीबाट दीर्घकालीन निर्णय भइरहेको र यस्ता निर्णयहरू राष्ट्रहित विपरित हुने एमालेको ठम्याइँ छ। बैठकपछि एमाले प्रमुख सचेतक महेश बर्तौलाले प्रधानमन्त्रीले तत्काल राजीनामा दिएर मार्ग प्रशस्त गर्नुपर्ने बताए। 'अल्पमतमा परेको सरकारले लामो समयसम्म राजीनामा नदिने कुरा अनुचित कुरा हो। प्रधानमन्त्रीले अविलम्ब राजीनामा दिएर राष्ट्रिय सरकारको निर्माणलाई सहयोग गर्न आग्रह गरेका छौं, 'उनले भने, 'सरकारले विभिन्न निर्णयहरूगरिरहेको छ। यस्तो अवस्थामा कुनै पनि निर्णय गर्न हैसियत राख्नदैन। त्यो राष्ट्रहित विपरित हो। उहाँले राजीनामा दिनु भएन भने असार २८ गते विश्वास मत लिने भन्नुभएको छ। उहाँले राजीनामा नदिए विश्वास मतको विपक्षमा एमालेले मतदान गर्छ। कांग्रेसएमालेबीच नयाँ सत्ता समीकरण बनाउने सहमति भएसँगै एमालेले सरकारलाई दिएको समर्थन फिर्ता लिइसकेको छ। उसले मन्त्रीहरूलाई राजीनामा गराएर सरकारलाई दिएको समर्थन फिर्ता लिएको हो। सहमतिअनुसार दुई दलबीच आलोपालो सरकारको नेतृत्व गर्नेछन्। सहमतिअनुसार संसदको बाँकी समय पहिलो चरणमा सरकारको नेतृत्व नेकपा एमाले अध्यक्ष केपी शर्मा ओलीले गर्नेछन्। त्यसपछि चुनावी सरकारको नेतृत्व कांग्रेस सभापति शेरबहादुर देउवाले गर्नेछन्। अशोक राई नेतृत्वको जसपा पनि प्रचण्ड सरकारलाई दिएको समर्थन फिर्ता लिइसकेको छ। अल्पमतमा परेका प्रधानमन्त्री प्रचण्डले असार २८ गते संसदबाट विश्वासको मत लिँदैछन्। तर उनले विश्वासको मत पाउने संभावना भने छैन। हाल २ सय ७५ सदस्यीय प्रतिनिधिसभामा बहुमतका लागि १३८ सीट आवश्यक पर्छ। अहिले सबैभन्दा ठूलो दल नेपाली कांग्रेस ८८ र दोस्रो ठूलो दल नेकपा एमाले ७९ जना सांसद छन्। यी दुवैलाई जोड्दा पनिबहुमत पुग्ने अर्थात् १६७ सीट पुग्ने अवस्था छ। माओवादी केन्द्रसँग ३२ सीट छ। राष्ट्रिय स्वतन्त्र पार्टीसँग २१ सीट छ भने एकीकृत समाजवादीसँग १० सीट छ। यसैगरी राष्ट्रिय प्रजातन्त्र पार्टीसँग १४,जनता समाजवादी पार्टीसँग ७,जनमत पार्टीसँग ६, जनता समाजवादी पार्टी, नेपालसँग ५, लोकतान्त्रिक समाजवादी पार्टी नेपाल र नागरिक उन्मुक्ति पार्टीसँग ४४ सीट छ। त्यसबाहेक नेपाल मजदुर किसान पार्टी,राष्ट्रिय जनमोर्चा,आम जनता पार्टीसँग एकएक र दुई स्वतन्त्र सांसद छन्।"
एसको अपूर्ण कमिटी : केन्द्रीय सदस्यको नाम सिफारिस गर्ने जिम्मा प्रदेश इन्चार्ज र सचिवलाई,"काठमाडौं : नेकपा (एकीकृत समाजवादी)ले केन्द्रीय कमिटी सदस्य चयनका लागि सिफारिस गर्ने जिम्मेवारी प्रदेशका इन्चार्ज र सचिवहरुलाई दिएको छ। पार्टी कार्यालयमा आइतबार बसेको केन्द्रीय कमिटीको बैठकले भूगोल, क्षेत्र तथा सन्तुलन मिलाएर क्षमताका आधारमा केन्द्रीय कमिटी सदस्य चयनका लागि प्रदेशका इन्चार्ज र सचिवहरूलाई जिम्मेवारी प्रदान गर्ने निर्णय गरेको हो। सिफारिस गरिएका सदस्यहरुको अन्तिम टुङ्गो केन्द्रीय कमिटी लगाउने नेता जगन्नाथ खतिवडाले जानकारी दिए। उनले अबको १० दिनभित्र केन्द्रीय कमिटीले पूर्णता पाउने र त्यसपछि पदाधिकारी चयन हुने बताए। खतिवडाले सर्वसम्मत नेतृत्व चयनको सन्देश जनताले पाइसकेको अवस्थामा पार्टीप्रति थप विश्वास खडा भएको जिकिर गरे। उनले आगामी निर्वाचनमा स्थानीय तहका साथै अन्य निर्वाचनमा पार्टीले उल्लेख्य सिट हासिल गर्ने भन्दै अहिले पार्टीप्रतिको आलोचनालाई सुझावका रुपमा ग्रहण गर्ने बताए। शुक्रबार सम्पन्न नेकपा एसको महाधिवेशनले अध्यक्ष, सम्मानित नेता, महासचिव सहित ९३ केन्द्रीय सदस्य सर्वसम्मत चयन गरेको थियो। पार्टीमा दुई सय ९९ सदस्यीय कार्यसमिति तथा २१ पदाधिकारीको व्यवस्था गरिएको छ। प्रधानमन्त्रीलाई विश्वासको मत दिने खतिवडाले प्रधानमन्त्रीले विश्वासको मत लिँदा आफ्नो पार्टीले पक्षमा मतदान गर्ने जानकारी पनि दिए। सभामुख देवराज घिमिरेले प्रधानमन्त्री पुष्पकमल दाहाल प्रचण्डले यही असार २८ गते प्रतिनिधि सभामा विश्वासको मत लिने जानकारी गराएका छन्। आइतबार बसेको सभाको बैठकमा उनले प्रधानमन्त्रीले २८ गते विश्वासको मत लिने जानकारी गराएका हुन्। कांग्रेस र एमालेबीच सहमति भएर नयाँ गठबन्धन गरेपछि प्रधानमन्त्री अल्पमतमा परेका छन्।"
२८ गते प्रधानमन्त्रीले विश्वासको मत लिनेबारे सभामुखले गराए संसद्मा जानकारी,"काठमाडौं : सभामुख देवराज घिमिरेले असार २८ गते प्रधानमन्त्री पुष्पकमल दाहाल 'प्रचण्ड'ले विश्वासको मत लिनेबारे संसद्मा जानकारी गराएका छन्। प्रतिनिधिसभाको आइतबारको बैठकमा सभामुख घिमिरेले प्रधानमन्त्री प्रचण्डबाट असार २८ गते विश्वासको मतका लागि प्रस्ताव राख्ने जानकारी आएको भन्दै सो दिन प्रतिनिधिसभा बैठक आह्वान गरेको सांसदहरूलाई जानकारी गराएका हुन्। ' प्रधानमन्त्री पुष्पकमल दाहाल 'प्रचण्ड'ले नेपालको संविधानको धारा १०० को उपधारा २ बमोजिम असार २८ गते शुक्रबारका दिन प्रतिनिधिसभाको बैठकमा विश्वासको मतको लागि प्रस्ताव राख्ने जानकारी प्राप्त भएकोले प्रतिनिधिसभा नियमावलीको २०७९ को नियम १५५ को उपनियम ३ बमोजिम उल्लेखित दिन र समयको बैठक तोकेको विश्वासको मत लिने व्यहोराको माननीय सदस्यहरूलाई जानकारी गराउन चाहन्छु, 'उनले भने। नेपाली कांग्रेस र नेकपा एमालेबीच नयाँ गठबन्धनसहित राष्ट्रिय सहमतिको सरकार बनाउने सहमति भएको छ। एमालेले सरकारलाई दिएको समर्थन फिर्ता लिइसकेको छ। उसले मन्त्रीहरूलाई राजीनामा गराएर सरकारलाई दिएको समर्थन फिर्ता लिएको हो। सहमतिअनुसार दुई दलबीच आलोपालो सरकारको नेतृत्व गर्नेछन्। सहमतिअनुसार संसदको बाँकी समय पहिलो चरणमा सरकारको नेतृत्व नेकपा एमाले अध्यक्ष केपी शर्मा ओलीले गर्नेछन्। त्यसपछि चुनावी सरकारको नेतृत्व कांग्रेस सभापति शेरबहादुर देउवाले गर्नेछन्। अशोक राई नेतृत्वको जसपा पनि प्रचण्ड सरकारलाई दिएको समर्थन फिर्ता लिइसकेको छ। अल्पमतमा परेका प्रधानमन्त्री प्रचण्डले असार २८ गते संसदबाट विश्वासको मत लिन लागेका हुन्। तर उनले विश्वासको मत पाउने संभावना भने छैन। हाल २ सय ७५ सदस्यीय प्रतिनिधिसभामा बहुमतका लागि १३८ सीट आवश्यक पर्छ। अहिले सबैभन्दा ठूलो दल नेपाली कांग्रेस ८८ र दोस्रो ठूलो दल नेकपा एमाले ७९ जना सांसद छन्। यी दुवैलाई जोड्दा पनि बहुमत पुग्ने अर्थात् १६७ सीट पुग्ने अवस्था छ। माओवादी केन्द्रसँग ३२ सीट छ। राष्ट्रिय स्वतन्त्र पार्टीसँग २१ सीट छ भने एकीकृत समाजवादीसँग १० सीट छ। यसैगरी राष्ट्रिय प्रजातन्त्र पार्टीसँग १४,जनता समाजवादी पार्टीसँग ७,जनमत पार्टीसँग ६, जनता समाजवादी पार्टी, नेपालसँग ५, लोकतान्त्रिक समाजवादी पार्टी नेपाल र नागरिक उन्मुक्ति पार्टीसँग ४४ सीट छ। त्यसबाहेक नेपाल मजदुर किसान पार्टी,राष्ट्रिय जनमोर्चा,आम जनता पार्टीसँग एकएक र दुई स्वतन्त्र सांसद छन्।"
एकीकृत समाजवादीको केन्द्रीय कमिटीको बैठक बस्दै,"काठमाडौं : नेपाल कम्युनिष्ट पार्टी (एकीकृत समाजवादी) को केन्द्रीय कमिटीको बैठक बस्दै छ । बैठक बिहान ११ बजे पार्टीको केन्द्रीय कार्यालय आलोकनगरमा बस्ने तय भएको छ । पार्टीको बाँकी पदाधिकारी व्यवस्थापन गर्न कार्यविधि तथा मापदण्ड बनाएर कमिटीलाई पूर्णता दिने, पदाधिकारी चयनलगायत विषयमा निर्णय गरिने सो पार्टीका नेता सोमप्रसाद पाण्डेले जानकारी दिए। शनिबार बसेको बैठकले महाधिवेशनबाट पार्टीलाई थप ऊर्जा प्राप्त भएको निष्कर्ष निकालेको थियो । केही नेतालाई प्रदेश प्रमुखको जिम्मेवारी तोक्न खोज्दा विवाद भएपछि बैठक स्थगन गरिएको थियो । भूगोल, क्षेत्र तथा सन्तुलन मिलाएर नेताहरूको क्षमताका आधारमा आवश्यक पदमा मनोनित गरिने विषयमा समेत आजको बैठकमा छलफल गरिने बताइएको छ । शुक्रबार सम्पन्न महाधिवेशनले अध्यक्ष, सम्मानित नेता,महासचिव सहित ९३ केन्द्रीय सदस्य सर्वसम्मत चयन गरेको थियो । पार्टीमा दुई सय ९९ सदस्यीय कार्यसमिति तथा २१ पदाधिकारीको व्यवस्था गरिएको छ । हालै सम्पन्न महाधिवेशनले पार्टी अध्यक्षमा माधवकुमार नेपाल,सम्मानित नेतामा झलनाथ खनाल र महासचिवमा घनश्याम भुसाललाई सर्वसम्मत चयन गरेको थियो । एकीकृत समाजवादीले कांग्रेसएमाले गठबन्धनमा सहभागी नहुने जनाएको छ। नेपाली कांग्रेस र नेकपा एमालेबीच नयाँ गठबन्धनसहित राष्ट्रिय सहमतिको सरकार निर्माण गर्ने सहमति भएको छ।"
सडकमा रोकेर राखेको कारबाट १ सय १५ किलो गाँजा बरामद,"विराटनगर : मोरङको बूढीगंगा गाउँपालिका१ आदर्श टोलस्थित सडकमा रोकेर राखेको कारबाट आइतबार ठूलो परिमाणमा लागूऔषध गाँजा बरामद भएको छ। नहरनजिक भित्री सडकमा रोकेर राखिएको बा ७ च ९५९५ नम्बरको कारबाट १ सय १५ किलोग्राम गाँजा बरामद भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार विशेष सूचनाका आधारमा इलाका प्रहरी कार्यालय नेमुवाका प्रहरी नायव निरीक्षक (सइ) प्रवीण खड्का नेतृत्वको टोलीले साँझ ५ बजेतिर गाँजासहितको कार नियन्त्रणमा लिएको थियो। त्यसलगत्तै जिल्ला प्रहरी कार्यालय मोरङबाट डीएसपी वेदप्रसाद जोशी नेतृत्वको टोली घटनास्थल पुगेको थियो। डीएसपी जोशी र सइ खड्का नेतृत्वको संयुक्त टोलीले कार चेकजाँच गर्दा गाँजा भेटिएको हो। कारको पछाडिको भागमा लुकाएर राखेको अवस्थामा अवैध गाँजा फेला परेको डीएसपी बस्नेतले बताए। उनका अनुसार बरामद भएको गाँजासहित कारलाई जिल्ला प्रहरी कार्यालयमा ल्याएर थप अनुसन्धान अघि बढाइएको छ। कार भएको स्थानमा चालक फेला नपरेको उनले बताए। कार कसको हो र चालक को थिए तथा गाँजा कसले एवं कहाँसम्म लगेको र कहाँदेखि ल्याएको भन्ने बारेमा खुल्न बाँकी रहेको बस्नेतको भनाइ छ। उनले अनुसन्धानपछि सबै कुरा पत्ता लाग्ने बताए। पहिचानको प्रयास गर्दै कारधनी र चालकको खोजतलास भइरहेको जानकारी उनले दिए। भारततर्फ कटाउनलाई कारको प्रयोग गरेर गाँजा ओसारपसार गरिएको र प्रहरी आएको थाहा पाएर कार छाडी चालक फरार बनेको हुनसक्ने अनुमान गरिएको छ। मोरङ प्रहरी प्रमुख एसपी नवराज कार्की लागूऔषध लगायतका अवैध वस्तुको ओसारपसार हुने गरेको पाइएपछि सवारीसाधनमाथि निगरानी र चेकजाँच बढाइएको बताउँछन्। निजी तथा सार्वजनिक सवारीसाधनको प्रयोग गरेर गाँजा लगायतका वस्तु ओसारपसार हुने गरेको पाइयो, कार्कीले भने, अवैध धन्दा नियन्त्रण गर्न प्रहरी सक्रियता बढाइएको छ। सवारीसाधनमा निगरानी र चेकजाँच बढाउँदै शंकास्पद स्थानमा प्रहरीले खानतलासीसमेत गरिरहेको उनी बताउँछन्। एसपी कार्कीले गलत काम भइरहेको कुनै सूचना भएमा तत्काल प्रहरीलाई उपलब्ध गराउन र अवैध धन्दा नियन्त्रणमा सहयोग गर्न सबैमा आग्रह गरेका छन्।"
ललितपुरको गेष्ट हाउसमा सोलुखुम्बुका एक युवक मृत फेला,काठमाडौं : ललितपुरको गेष्ट हाउसमा एक युवक मृत भेटिएका छन्। ललितपुर महानगरपालिका१७ स्थित ललितपुर गेष्ट हाउसमा आइतबार बिहान ११:३० बजे सोलुखुम्बुका २१ वर्षीय जीवन निरौला मृत भेटिएको जिल्ला प्रहरी परिसर ललितपुरले जानकारी दिएको छ। ११ नम्बर कोठामा बसेका उनी बिहान ११:३० बजेसम्म पनि ढोका नखोलेपछि गेष्ट हाउस सञ्चालक सुमन तामाङले झ्याल खोलेर हेर्दा मृत फेला परेपछि प्रहरी वृत्त सातदोबाटोलाई खबर गरेका थिए। खबरपाए लगत्तै प्रहरी वृत्त सातदोबाटोका डिएसपी चित्रबहादुर भट्टराईको कमाण्डमा टोली खटिएको थियो। प्रहरीले घटनास्थलको मुचुल्का गरी शव पोष्टमार्टमको लागि टिचिङ अस्पतालमा पठाएको छ। प्रहरीले घटनाको अनुसन्धान गरिरहेको जनाएको छ।
"विराटनगरमा फ्ल्याट भाडामा लिएर यौन धन्दा, ६ जना युवतीको उद्धार","विराटनगर : विराटनगरमा घरको फ्ल्याट भाडामा लिएर युवतीहरूलाई अवैध हिसाबले यौन धन्दामा लगाउने गरिएको घटना बाहिर आएको छ। आकर्षक रोजगारी दिने भन्दै प्रलोभनमा पारी विभिन्न ठाउँबाट युवतीलाई ल्याएर भाडाको कोठामा राख्दै यौन व्यवसायमा लगाउने गरिएको खुलेको हो। वेश्यावृत्तिमा लगाउने गरिएका युवतीलाई राखेको फ्ल्याटमा प्रहरीले छापा हानेर ६ जनालाई उद्धार गरेको छ। वडा प्रहरी कार्यालय विराटनगरबाट खटिएको डीएसपी बुद्ध श्रेष्ठ नेतृत्वको टोलीले भाडाको फ्ल्याटमा छापा हानेर गत शुक्रबार २१ देखि २३ वर्ष उमेर समूहका युवतीहरूको उद्धार गरेको हो। मोरङ प्रहरी प्रमुख एसपी नवराज कार्कीका अनुसार उद्धार गरिएकामध्ये काठमाडौं, काभ्रेपलाञ्चोक, स्याङ्जा र उदयपुरका ११ जना तथा झापाका २ जना छन्। सुनसरीको इनरुवाका अन्दाजी ३० वर्षीय राजकुमार साह र झापा गरामनीकी २३ वर्षीया सन्ध्या चुँडालले विराटनगर महानगरपालिका११ स्थित नयाँ गुद्रीमा घरको फ्ल्याट भाडामा लिएर युवतीहरूलाई यौन व्यवसायमा लगाउँदै आएको जानकारी उनले दिए। कार्कीका अनुसार साह र चुँडालले मोहन सिटौलाको २ तले घरको भुइँ तलाको फ्ल्याट भाडामा लिएर युवतीहरूलाई राख्ने गरेको पत्ता लागेको छ। २ महिनाअघिदेखि फ्ल्याट भाडामा लिएर युवतीहरूलाई राख्दै यौन व्यवसायमा लगाउने गरिएको खुल्यो। आकर्षक रोजगारीको प्रलोभनमा पारेर काठमाडौंलगायत विभिन्न ठाउँबाट झिकाइएका युवतीहरूलाई आफ्नो सम्पर्कमा रहेका व्यक्तिसँग जबरजस्ती यौन सम्पर्क गर्न बाध्य पार्ने गर्दा रहेछन्, उनले भने। उनका अनुसार फ्ल्याट भाडामा लिएर युवतीलाई राखिएको भए पनि यौन व्यवसायमा लगाउन भने सम्पर्कमा रहेका व्यक्तिमार्फत अन्यत्र नै पठाउने गरेको पाइएको छ। साह र चुँडालले यौन व्यवसायमा लगाउने नाममा युवतीहरूलाई चरम यातनासमेत दिने गरेको एसपी कार्कीले बताए। कुटपिट गरेको चोट र निलडाम शरीरभरि छ। हातलगायत शरीरका विभिन्न भागमा चुरोटका ठुटाले पोलेको घाउहरू देखिन्छ, उनी भन्छन्, आफूहरूले भनेको नमानेमा युवतीलाई कुटपिट गर्दै यातना दिने गरिँदो रहेछ। यातना र शोषणको पीडा युवतीहरूले प्रहरीलाई रुँदै सुनाएका थिए। युवतीलाई कुटपिट गर्दै यातना दिएर जरबजस्ती यौन क्रियाकलापमा लगाउनेमध्ये चुँडाललाई प्रहरीले पक्राउ गरेको छ। उनीविरुद्ध मानव बेचबिखन मुद्दा चलाउन आइतबार अदालतबाट म्याद थप गरेर अनुसन्धानको बाँकी प्रक्रिया अघि बढाइएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार चुँडालका व्यावसायिक साझेदार साह भने फरार भएका छन्। उनको खोजी भइरहेको जानकारी बस्नेतले दिए। उद्धार गरिएका युवतीहरूलाई भने प्रहरीले महिला अधिकारवादी संस्थाको जिम्मा लगाएको थियो। संस्थामार्फत नै युवतीहरूलाई आआफ्नो घर फिर्ता गरिएको प्रहरीको भनाइ छ।"
सोमबार देशका यी स्थानमा हुने छ वर्षा,"काठमाडौं : सोमबार देशभर साधारणतया बदली रहने छ। मौसम पूर्वानुमान महाशाखाका अनुसार सबै प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, बागमती, लुम्बिनी र सुदूरपश्चिम प्रदेशका एकदुई स्थानमा भारी वर्षाको सम्भावना रहेको छ। सोमबार राति देशभर आंशिकदेखि साधारणतया बदली रहने छ। कोशी, मधेश, लुम्बिनी र सुदूरपश्चिम प्रदेशका थोरै स्थानहरु र बाँकी प्रदेशका एक दुई स्थानमा मेघ गर्जनचट्याङसहित हल्का देखि मध्यम वर्षाको सम्भावना रहेको छ। मधेश, लुम्बिनी र सुदूरपश्चिम प्रदेशका एकदुई स्थानमा भारी वर्षाको सम्भावना रहेको छ।"
पानीको बहाव बढेपछि सप्तकोसीका ५६ वटै ढोका खोलिए,"धरान : वर्षातको सुरुवातमा नै पानीको बहाव उच्च भएपछि सप्तकोसी ब्यारेजक सबै ढोका खोलिएका छन्। आइतबार बिहानदेखि सप्तकोसी मा पानीको बहाव निरन्तर बढ्न थालेपछि ब्यारेजका ५६ वटै ढोका खोलिएको सुनसरीका प्रहरी प्रमुख एसपी बिपिन रेग्मीले बताए। पानीको बहाव उच्च भएपछि कोशी ब्यारेजमा खतराको संकेत स्वरूप रातो बत्ती बालिएको छ। कोशी ब्यारेजमा सवारी साधन सञ्चालनमा समेत सावधानी अपनाइएको एसपी रेग्मीले बताए। पूर्वी पहाडी जिल्लाहरूमा लगातार परेको वर्षातका कारण सप्तकोसी नदीमा पानीको बहाव शनिबारदेखि बढेको हो। पानीको बहाव उच्च भएपछि सुनसर्को मधुवन, प्रकासपुर, राजाबास, महेन्द्रनगर र श्रीलंका टापुको जमिन कटान गर्न थालेपछि ब्यारेजका सबै ढोका खोलिएको हो। शनिबारदेखि सप्तकोसीमा पानीको बहाव निरन्तर बढिरहेको छ। पानीको बहाव बढेपछि भारत पक्षलाई अनुरोध गरेर कोसी ब्यारेजका सबै ढोका खोलिएको सुनसरीका प्रहरी प्रमुख एसपी बिपिन रेग्मीले बताए। आइतबार सप्तकोसीमा पानीको बहाव प्रतिसेकेन्ड ३ लाख ९३ हजार ७ आय १५ क्युसेक पुगेको एसपी रेग्मीले बताए। नदीमा प्रतिसेकेन्ड एक लाख ५० हजार क्युसेक पानीको बहाव पुगेपछि खतरा मानिन्छ। २०६५ भदौ ५ गते कोशीको पूर्वी तटबन्ध कटान गर्दा कोसीमा पानीको बहाव एक लाख ६८ हजार क्युसेक थियो। कोसी ब्यारेजका सबै ढोका खोलिएपछि कोसी आसपासका क्षेत्रमा खतरा टरेको पनि जिल्ला प्रहरी कार्यालय सुनसरीका प्रवक्ता डीएसपी नविनकृष्ण भण्डारीले बताए। उनले सप्तकोसीमा पानीको बहाव बढेकाले कोसीमा दाउरा खोज्न, माछा मार्न र डुङ्गा चलाउन रोक लगाएको बताए। सप्तकोसीको बाढिबाट हुने क्षतिलाई नियन्त्रण गर्न नेपाल प्रहरी, सशस्त्र प्रहरी र नेपाली सेनाको टोली सप्तकोसी आसपास क्षेत्रमा परिचालन गरी स्थानीयलाई सतर्क हुन आग्रह गरिएको पनि एसपी रेग्मीले बताए। भारतको नियन्त्रणमा रहेको सप्तकोसीमा पानीको बहाव निरन्तर बढेपछि सुनसरीका प्रमुख जिल्ला अधिकारी रामचन्द्र तिवारी, जिल्ला प्रहरी कार्यालय सुनसरीका प्रमुख एसपी बिपिन रेग्मी, सशस्त्र प्रहरी उपरीक्षक समेनन्द बज्राचार्य लगायतको टोलीले कोशी ब्यारेजको निरीक्षण गरेको छ। पानीको बहाव बढेपछि सप्तकोसी आसपासका क्षेत्रमा माइकिङ गरी स्थानीयलाई सतर्क रहन आग्रह गरिएको इलाका प्रहरी कार्यालय महेन्द्रनगरका प्रहरी निरीक्षक विकास राईले बताए।"
"डडेल्धुरामा पहिरोमा परी एकको मृत्यु, राजमार्ग अवरुद्ध, विद्यालय बन्द","डडेल्धुरा : डडेल्धुरामा पहिरोमा परी एक जनाको मृत्यु भएको छ। माथिबाट खसेको पहिरोको ढुङ्गा लाग्दा परशुराम नगरपालिका३ बुङाका ५६ वर्षीय शिक्षक नवराज पनेरुको मृत्यु भएको हो। जिल्ला प्रहरी कार्यालय डडेल्धुराका प्रमुख प्रहरी नायब उपरीक्षक दीपक कार्कीका अनुसार शनिबार बेलुका पहिरोबाट खसेको ढुङ्गा लाग्दा पनेरुको मृत्यु भएको हो। लगातारको झरीले खानेपानीको मुहानमा क्षति पुग्दा धारामा पानी बन्द भएको थियो। मुहान सफा गर्ने क्रममा पहिरोबाट खसेको ढुङ्गा लाग्दा शिक्षक पनेरुको घटनास्थलमा नै मृत्यु भएको छ। परशुराम वडा नं ३ कै भातगाडा भनिने स्थानमा पानीको मुहान बनाउन गएका बेला माथिबाट खसेको पहिरोको ढुङ्गा लाग्दा पनेरुको मृत्यु भएको प्रहरी नायब उपरक्षक कार्कीले बताए। तीन दिनदेखि लगातार वर्षाका कारण तराई पहाड जोड्ने भीमदत्त राजमार्ग, डडेल्धुराडोटी जोड्ने सेती राजमार्ग र बुडरजोगबुडा जोड्न सडकमा क्षति भएको छ। भीमदत्त राजमार्गको गन्यापधुरा गाउँपालिका१, शाहुखर्क, अमरगढी नगरपालिका६, भालुमारेमा पहिरो खस्दा अवरुद्ध भएको हो। शाहुखर्कमा आज बिहान पहिरो खसेको थियो भने भालुमारेमा शनिबार राति नै पहिरो खसेको जनाइएको छ। डोजरले पहिरो हटाएपछि आज दिउँसोबाट राजमार्ग सञ्चालनमा आएको प्रहरी नायब उपरीक्षक कार्कीले जानकारी दिए। उनका अनुसार आज बिहान सेती राजमार्गको रडुवामा पहिरो खस्दा केही समय राजमार्ग अवरुद्ध भएको थियो। पहिरो हटाएपछि सेती राजमार्ग पनि सञ्चालनमा आएको छ। तर शनिबारदेखि अवरुद्ध भएको बुडरजोगबुडा सडक अहिलेसम्म सञ्चालनमा आउन सकेको छैन। सडकखण्डको सुनखोला नजिक माथिबाट पहिरो खसेको परशुराम नगरपालिकाका मेयर भरत जोशीले जानकारी दिए। शनिबार राति खसेको पहिरो हटाउन सकिएको छैन। शुक्रबारदेखि लगातरको झरीले जनजीवन प्रभावित भएको छ। जिल्लाका भागेश्वर गाउँपालिका र अजयमेरु गाउँपालिकाले एक सूचना जारी गरी विद्यालय बन्द गरिएको छ। बाढीपहिरोको जोखिमलाई मध्यनजर गरी विद्यालय बन्द गरिएको अजयमेरुका प्रमुख प्रशासकीय अधिकृत जितेन्द्र ओझाले जानकारी दिए। विशेष कामबाहेक स्थानीय घरबाहिर निस्कन सकिरहेका छैनन्। खोलामा पानीको सतह बढ्दै गएको छ। यद्यपि डडेल्धुरामा खोला नालाले अहिलेसम्म क्षति नपुगाएको उनले जानकारी दिए। ग्रामीण कच्ची सडक पूर्णरुपमा बन्द रहेको छ। किसानले लगाएको मकैवालीमा वर्षाले ठूलो क्षति भएको छ। अविरल वर्षासँगै आएको हावाहुरीले मकैवाली नष्ट गरेको किसान बताउँछन्। किसानले लगाएको मकै सबै ढलेको छ। पानी पर्दा रोपाइँ गर्न सहज भए पनि मकैलगायत अन्य खेतीपातीमा भन क्षति पुगेको छ। रासस"
"सडक नबनेपछि ओली, शर्मा र लिङ्देन लापता भएको तस्बिर राखेर विरोध प्रदर्शन","झापा : झापा जिल्लाकै सदरमुकाम जोड्ने मुख्य सडक निर्माणमा चरम लापरबाही भएको भन्दै युवाहरूले शीर्ष नेताहरु लापता भएको तस्बिर राखेर विरोध प्रदर्शन गरेका छन्। बिर्तामोडभद्रपुर सडक खण्ड अन्तरगत चन्द्रगढीस्थित लेखनाथ चोकमा युवाहरूले झापाबाट निर्वाचित भएका हेविवेट नेताहरु नेकपा एमालेका अध्यक्ष केपी शर्मा ओली, नेपाली कांग्रेसका महामन्त्री विश्वप्रकाश शर्मा र राप्रपाका अध्यक्ष राजेन्द्रप्रसाद लिङ्देनको तस्बिरमा लापता लेखेर विरोध जनाएका हुन्। सडक निर्माणमा ढिलासुस्ती भएको क्षेत्रबाटै शर्मा र लिङ्देन निर्वाचित भएका छन्। युवाहरूले शनिबार मात्रै लेखनाथ चोकमा धान रोपेर विरोध जनाएका थिए। युवाहरूले विरोध जनाएपछि भद्रपुर नगरपालिकाका प्रमुख गणेश पोखरेल आइतबार दिउँसो विरोध स्थलमा पुगेर सडक मर्मत सम्भारका कार्य हुने भनी आश्वासन दिएका छन्। सडक निर्माणका लागि शान्तिपूर्ण रुपमा दबाब मूलक कार्यक्रम गर्नुपर्ने अवस्था आएको छ। यो सडक बनाउन भद्रपुर नगरपालिका युवाहरूको साथमा रहेको नगर प्रमुख पोखरेलको भनाइ छ। चार लेनको सडक निर्माणमा ढिलासुस्ती हुँदा हिउँदमा धुलो र अहिले वर्षायाममा हिलाम्मे सडक कारण जनताले सास्ती झेल्दै आइरहेको छ। सो सडक अन्तर्गत भद्रपुरको देउनियाँ पुलदेखि लेखनाथ चोक हुँदै भैरव चोकसम्म चार लेनको सडकको ठेक्का लागे पनि अझै काम सुचारु भएको छैन। सो सडक निर्माणको ठेक्का काठमाडौंको कन्टेक प्रालिले करिब ६० करोड रुपैयाँमा लिएको हो। २०७७ माघ ६ गते ठेक्का सम्झौता गरेको निर्माण कम्पनीले ३० महिनामा काम सम्पन्न गर्नुपर्ने सम्झौता रहेको थियो। सो अवधिमा कम्पनीले बिर्तामोड क्षेत्रमा मात्र काम गरिरहेको छ। दुई पटक म्याद थप गरिसकेका निर्माण कम्पनीले ४० प्रतिशत मात्र काम सम्पन्न गरेको सडक डिभिजन कार्यालय दमकका प्रमुख सुरेश पौडेलले बताए।"
कर्णाली नदीले पार गर्यो चेतावनी तह,"टीकापुर : दुई दिनदेखि भइरहेको अविरल वर्षाका कारण कर्णाली नदीले चिसापानी क्षेत्रमा चेतावनी सतह पार गरेको छ। सुदूरपश्चिमका पहाडी जिल्लाहरूमा भइरहेको वर्षाका कारण नदीमा पानीको सतह बढ्दै गएपछि चेतावनी सतह पार गरेको हो। जल तथा मौसम विज्ञान विभागका अनुसार सात बजे गरिएको मापनमा कर्णाली नदीको चिसापानीमा चेतावनी सतह १० मिटर पार गरेको हो। नदीमा पानीको सतह १०३ मिटर रहेको छ भने १०८ मिटरलाई खतराको तह मानिन्छ। नदीमा पानीको बहाव बढेसँगै कैलालीको पूर्वी क्षेत्रका जानकी गाउँपालिका र टीकापुर नगरपालिका तथा बर्दियाको गेरुवा र राजापुर नगरपालिकाका तटीय क्षेत्रमा सतर्कता अपनाइएको प्रशासनले जनाएको छ। मिलनपुर शिविरका २० घर विस्थापित यता, वर्षाका कारण कैलालीको टीकापुर नगरपालिका६ मिलनपुर शिविरका २० घर विस्थापित भएका छन्। वर्षाका कारण जमरा कुलामा पानीको बहाव बढेपछि मिलनपुर शिविरको बस्तीका परिवार विस्थापित भएका हुन्। टीकापुर नगरपालिका विपद् शाखाका प्रमुख निर्मला चौधरीका अनुसार शिविरका २० परिवारलाई वडा नम्बर ६ स्थित नारायणपुर जेसिजको भवनमा राखिएको छ। भारतीय सीमावर्ती मोहना नदीमा पानीको सहत बढ्दा जमरा कुलाबाट जाने पानी बस्तीमा पसेको चौधरीले बताइन्। बस्तीका बाढी पीडितहरूलाई टीकापुर नगरपालिकाका नगर प्रहरी, सुरक्षाकर्मी, वडा नम्बर ६ का जनप्रतिनिधिहरूले र्याफ्ट बोटबाट भवनमा सारिएको नगर प्रहरी प्रमुख पहल शाहले जानकारी दिए।"
मुगुको डोल्पुगाउँ लुटपाट घटनामा संलग्न तीन जना सार्वजनिक,"मुगु : जिल्लाको मुगुम कार्मारोङ गाउँपालिका१ डोल्पु गाउँमा जेठ १२ गते भएको लुटपाट घटनामा संलग्न तीन जनालाई प्रहरीले सार्वजनिक गरेको छ। पक्राउ परेका जुम्लाको गोठीचौर गाउँपालिका३ का आक्रोस प्रर्से भनिने गणेश भण्डारी सोही वडाका पूर्णप्रसाद भण्डारी र सोही गाउँपालिका४ का कमल थापालाई प्रहरीले पत्रकार सम्मेलनमार्फत सार्वजनिक गरेको हो। स्थानीयहरू यार्सा संकलन गएको मौका छोपी गाउँका हातहतियारसहित गाउँमा पसेर २४ घर र एक गुम्बामा लुटपाट गरेका थिए। घटनामा संलग्नहरूबाट जुम्लाको पातारासी गाउँपालिका३ चुनेकाँध भन्ने स्थानमा ओडारभित्र लुकाई राखेको एसएलआर थान १ यसको म्यागजिन दुई थान, यसमा लाग्ने गोली २५ राउण्ड, कटुवा पेस्तोल १ थान, झोला १ थान, कम्ब्याट रंगको रेनकोट ५ जोडी कालो रंगको सल १ थान, हैण्ड सेट ३ थान र बाइनाकुलर १ थान र गोलीका खोका ३ वटा र मिस फाएर भएको गोली १ थान बरामद भएको प्रहरीले जनाएको छ। प्रहरी नायव उपरीक्षक वीरेन्द्र थापाका अनुसार ३५ तोला सुन, ९ सय ९४५ तोला चाँदी, बुद्धका मूर्ति २, रिणमोक्ष मूर्ति १ मुगाको माला ९५ तोला यार्सा मोबाइल नगद ५० लाख २५ हजार रुपैयाँसहित अन्य धनमालहरू लुटपाट गरेको पीडितहरूले जाहेरी दिएका थिए। जाहेरीका आधारमा जिल्ला प्रहरी कार्यालय मुगु, जुम्ला र कर्णाली प्रदेश प्रहरीले विभिन्न ७ वटा स्थानमा प्रहरी टोली खटिई घटना भएको १ महिनापछि घटनामा संलग्नहरू ८ जनामध्ये तीन जनालाई पक्राउ गरी सार्वजनिक गरिएको थियो। प्रहरी घटनामा संलग्नहरूलाई जिल्ला अदालतबाट २० दिनको म्याद थप गरी थप अनुसन्धान भइरहेको प्रहरीले जनाएको छ।"
घुससहित नवलपरासी कारागार प्रमुख पक्राउ,"परासी : घुस लिएको आरोपमा कारागार कार्यालय नवलपरासीका प्रमुख (कारागार प्रशासक) विनोदकुमार दत्त पक्राउ परेका छन्। डेढ लाखसहित उनलाई अख्तियार दुरूपयोग अनुसन्धान आयोगको टोलीले कार्यालयमा रहेको निवासबाट आइतबार पक्राउ गरेको हो। विराटनगर महानगरपालिका१० घर भएका उनीसँगबाट घुस लिइसकेको १ लाख र स्रोत नखुलेको ५० हजार बरामद भएको अख्तियारको प्रेस विज्ञप्तिमा जनाइएको छ। उक्त रकम उनले निवासको दराजमा राखेको बताइएको छ। कारागार प्रशासक दत्तले कारागारका एक कैदीबन्दीलाई चौकीदार बनाइदिने भन्दै रकम लिएको स्रोतले बताएको छ। कारागारको चौकीदार छनौट कारागार, प्रहरी र प्रशासन कार्यालयका प्रतिनिधि सम्मिलित समितिले गर्ने उल्लेख छ। पक्राउ परेका दत्तमाथि थप अनुसन्धान भइरहेको अख्तियारले जनाएको छ।"
चितवनको ऐतिहासिक दियालो बंगला दरबार सर्वसाधारणको अवलोकनका लागि खुला,"काठमाडौं : भरतपुर भ्रमण वर्ष २०२४ को सन्दर्भमा चितवनको ऐतिहासिक दियालो बंगला दरबार सर्वसाधारणको अवलोकनका लागि खुला गरिएको छ। आइतबार आयोजित एक कार्यक्रमका बीच संस्कृति, पर्यटन तथा नागरिक पर्यटनमन्त्री हितबहादुर तामाङले दियालो बंगला दरबार अवलोकनको शुभारम्भ गरेका छन्। २०१९ सालमा निर्माण भएको दरबार नेपाल ट्रष्ट र भरतपुर महानगरको पहलमा सर्वसाधारणको लागि अवलोकन गर्ने व्यवस्था मिलाइएको हो। कार्यक्रमलाई सम्बोधन गर्दै पर्यटनमन्त्री तामाङले भरतपुर भ्रमण वर्ष २०२४ सफल बनाउन दियालो बंगलाले महत्वपूर्ण सहयोग पुर्याउने बताए। मन्त्री तामाङले पूर्व राजाहरूले पूर्व पश्चिम र राज्यको सबै ठाउँमा शासन सत्ता चलाउनको लागि उपयोग गरेको अहिले जनतालाई अध्ययन तथा अवलोकनका लागि खुला गर्ने कार्य महत्वपूर्ण रहेको उल्लेख गरे। देशको मध्य भागमा रहेकोले दियालो बंगला खुला गरेपछि राष्ट्रिय तथा अन्तर्राष्ट्रिय पर्यटकको लागि महत्वपूर्ण गन्तव्य बन्ने उनको विश्वास छ। त्यस्तै महानगरपालिका प्रमुख रेनु दाहालले भरतपुर भ्रमण वर्ष २०२४ को सन्दर्भमा अघि सारेका विभिन्न योजना मध्ये दियालो बंगला सर्वसाधारणका लागि खुला गर्ने कार्य पनि महत्वपूर्ण रहेको बताए। भ्रमण वर्षको अवसरमा वन्यजन्तु उद्धार केन्द्रलाई ओपन जुका रूपमा सञ्चालनमा ल्याइएको र भारतीय पर्यटकलाई सहज आवागमनका लागि ठोरी छोटी भन्सार सञ्चालनमा ल्याइएको उनको भनाइ छ। त्यस्तै नेपाल ट्रष्टका सदस्य सचिव सुनिता गौतमले राजाहरूको विलासी जीवनशैली दरबार घुमेपछि बुझ्न सकिने उल्लेख गरे। भरतपुर वडा नम्बर १ मा अवस्थित उक्त दरबारमा राजा महेन्द्रको निधन भएकाले ऐतिहासिक मानिएको छ। विशेष गरी हिउँदमा चिसो छल्न राजा र राजपरिवारका सदस्य दियालो बंगला बसाइँ गर्ने गरेकाले यसलाई शीतकालीन दरबार पनि भन्ने गरिन्छ। दियालो बंगला क्षेत्र ५२ बिघाको छ।"
सप्तकोशीमा पानीको बहाब बढ्यो,"सप्तकोशीमा पानीको बहाब बढेर प्रति सेकेन्ड ३ लाख ८० हजार ८ सय ३० क्युसेक पुगेको छ। पानीको बहाब बढेपछि ५६ वटै ढोका खुल्ला गरिएको छ। अहिले कोशी ब्यारेजमा सुनसरी प्रमुख जिल्ला अधिकारी रामचन्द्र तिवारी, प्रहरी प्रमुख एसपी बिपिन रेग्मी लगायतका सुरक्षा प्रमुखहरू स्थलगत निरीक्षण गरेका छन्। बाढी आएको बेलामा भारत पक्षलाई ब्यारेजका सबै ढोका खोल्न अनुरोध गरिएको एसपी रेग्मीले जानकारी दिए।"
कोशीको लोकसेवा अध्यक्षमा गुरागाईं सिफारिस,"विराटनगर : कोशी प्रदेशको लोकसेवा आयोगको अध्यक्षमा नेपाल सरकारका पूर्वसचिव महेन्द्रप्रसाद गुरागाईंको नाम सिफारिस भएको छ। अध्यक्षका लागि प्रदेश सरकारले उनलाई सिफारिस गरेको हो। मुख्यमन्त्री तथा मन्त्रिपरिषद्को कार्यालयमा मुख्यमन्त्री हिक्मतकुमार कार्कीको अध्यक्षता आइतबार बसेको सिफारिस समितिको बैठकले उनलाई नियुक्त गर्न प्रदेश प्रमुखसमक्ष सिफारिस गर्ने निर्णय गरेको हो। लामो समय निजामती सेवामा काम गरेका गुरागाईंसँग लोकसेवा आयोगमा काम गरेको अनुभवसमेत छ। उनले २ वर्षअघि सेवाबाट अवकाश पाएका थिए। तेह्रथुमको म्याङ्लुङ पुरानो घर भएपनि गुरागाईं परिवारसहित मोरङको मंगलबारेमा बसोबास गर्छन्। सिफारिस समितिमा मुख्यमन्त्री, प्रदेशसभाका सभामुख र विपक्षी दलका नेता रहने कानुनी व्यवस्था छ। प्रदेश लोकसेवा आयोग ऐन, २०७६ अनुसार आयोगको अध्यक्षको समयावधि ६ वर्षको हुन्छ। यसअघिका अध्यक्ष उत्तम भट्टराईले उमेर हदका कारण अवकाश पाइसकेका छन्।"
"चौर, चौतारा र ठाँटी जगेर्ना गर्दै स्थानीय","गोरखा : पालुङटार नगरपालिका९ सिस्नेरीबेसीका स्थानीयले गाउँका सांस्कृतिक तथा पुरातात्विक सम्पदाको जगेर्ना गरेका छन्। स्थानीय सरकारसँग सहयोग लिएर, चन्दा संकलन गरेर र जनश्रम जुटाएर गाउँको चौर, चौतारा र ठाँटीको मर्मत सम्भार गरेका हुन्। मगर समुदायको बाहुल्य रहेको सो गाउँमा एकै ठाउँमा सय वर्षभन्दा पुरानो चौतारा, अझै पुरानो चौर र करिब ५० वर्ष पुरानो ठाँटी अवस्थित छ। पुरातात्विक तथा सांस्कृतिक सम्पदा भएकाले यसको जगेर्ना गर्ने प्रयास गरिएको स्थानीयवासीले जनाएका छन्। हाम्रा गाउँमा प्राचीन ठाँटी, चौर र चौतारा एकै ठाउँमा छ। यस्तो तीनै खालको सम्पदा एकै ठाउँमा हुनु धेरै महŒवपूर्ण कुरा हो। सितिमिति अन्त पाइँदैन, स्थानीय डम्बर रानामगरले भने, त्यसैले नगरपालिकासँग सहयोग मागेर अनि आफूआफू चन्दा उठाएर अनि श्रमदान गरेर सम्पदाको मर्मतसम्भार गरिएको छ। करिब ५० वर्षभन्दा अघि निर्माण भएको ठाँटी पुनर्निर्माणका लागि पालिकाले पाँच लाख रुपैयाँ सहयोग गरेको उनले बताए। गाउँका ६० घरधुरीको जनश्रमदान र स्थानीयवासीबाट पाँच, १० हजारका दरले चन्दा संकलन गरेर भर्खरै ठाँटी पुनर्निर्माण गरिएको उपभोक्ता समितिका अध्यक्ष टेकबहादुर सुनारी मगरले बताए। गाउँबेंसी गर्ने ठाउँमा चौर, चौतारा पनि छ, ठाँटी पनि छ। यहाँ मेलापात जाँदा आउँदा थकाइ मार्ने, धान, मकै बोक्दा बिसाउने, गाउँको चाडपर्वमा सांस्कृतिक कार्यक्रम गर्ने काम हुँदै आएको छ, उनले भने, ठाँटीको काठपात, छानाको जस्तापाता घामपानीले खाएर जीर्ण भएको थियो। चौर पनि पहिरो र बाटो हिँड्दा क्षय भएर साँघुरिँदै गएको छ। त्यसैले नगरपालिकासँग आर्थिक सहयोग माग्यौं। गाउँमा चन्दा पनि संकलन गयौं। अनि श्रमदान पनि गरेर तीनवटै सम्पदाको मर्मतसम्भार गरेका छौं। प्रधानमन्त्री रोजगार कार्यक्रमबाट आएको पैसाले चौरको मर्मतसम्भार गरेको उनले बताए। अझै सबै काम सकिएको छैन। आउँदो वर्ष पनि यसरी नै सहयोग जुटाएर बाँकी काम गर्ने छौं, उनले भने। चौर, चौतारा ठाँटीपाटी गाउँको सांस्कृतिक तथा पुरातात्विक सम्पदा भएकाले यसको जगेर्ना गर्नु गाउँलेको कर्तव्य रहेको उनले बताए।"
भोलिदेखि मनसुनको सक्रियतामा कमी आउने,"काठमाडौं : भोलिदेखि वर्षाको मात्रामा केही कमी आउने भएको छ। मौसम पूर्वानुमान महाशाखाले आज मनसुन विशेष मौसम बुलेटिन जारी गरेर नेपालमा मनसुनको सक्रियतामा कमी आइ भोलि देखि नेपालमा वर्षाको मात्रामा केही कमी आउने सम्भावना रहेको जानकारी दिएको हो। न्यून चापिय रेखा भोलिदेखि क्रमिक रूपमा दक्षिण तिर सर्दै जाने भएकाले नेपालमा मनसुनको सक्रियतामा कमी आउने छ। भोलिदेखि केही दिन कोशी र गण्डकी प्रदेशका अधिकांश स्थानहरूमा हल्का देखि मध्यम वर्षा र थोरै स्थानहरूमा भारी वर्षाको सम्भावना रहेको छ। मधेश, बागमती, लुम्बिनी, कर्णाली तथा सुदूरपश्चिम प्रदेशका केही स्थानहरूमा हल्कादेखि मध्यम वर्षाको सम्भावना रहेको छ। वर्षाको कारण भूक्षय, पहिरो तथा गेग्रान बहावको जोखिम रहेको, खहरे खोलाहरूमा पानीको सतह बढ्न सक्ने, दैनिक जनजीवन, कृषि, स्वास्थ्य, पर्यटन, सडक तथा हवाई यातायात समेत प्रभावित हुन सक्ने भएकोले आवश्यक सतर्कता तथा पूर्व तयारी अपनाउन महाशाखाले जनाएको छ।"
"विपद् जोखिम बढ्यो : एक महिनामा ६२ जनाको मृत्यु, चार जना बेपत्ता","काठमाडौं : मनसुन सुरु भएयता बाढी, पहिरो, चट्याङजस्ता मनसुनजन्य विपद्का कारण ६२ जनाको मृत्यु,चार जना बेपत्ता र ९० जना घाइते भएका छन्। गृह मन्त्रालयअन्तर्गत राष्ट्रिय विपद् जोखिम न्यूनीकरण तथा व्यवस्थापन प्राधिकरण र राष्ट्रिय आपत्कालीन कार्य सञ्चालन केन्द्रले उक्त तथ्याङ्कबारे जानकारी गराएको हो। केन्द्रका अनुसार यस अवधिमा बाढीका कारण मोरङमा एक, दाङमा तीन, कैलालीमा एक, काभ्रेपलाञ्चोकमा दुई, उदयपुरमा एक, पाल्पामा एकगरी नौ जनाको मृत्यु भएको छ। बाढीकै कारण दुई जना बेपत्ता छन्। पाँच घरमा पूर्ण रुपमा क्षति पुगेको छ। ११ घरमा आंशिक क्षति भएको छ। पहिराका कारण ३४ जनाले ज्यान गुमाएका छन्। पहिराले दुई जना बेपत्ता र ३८ जना घाइते भएको प्राधिकरणको तथ्याङ्कमा उल्लेख छ। पहिराले ४३ घर पूर्ण रुपमा क्षति भएको छ। २४ घरमा आंशिक क्षति पुगेको छ। १९ वटा गोठमा क्षति भएको छ भने १२ जना घाइते भएका छन्। ११ घर पूर्ण रुपमा र छ घर आंशिक रुपमा क्षतिग्रस्त छन्। बाढी र पहिराले हालसम्म आठ करोड छ लाख बराबरको क्षति भएको प्राधिकरणले जनाएको छ। चट्याङ्बाट १९ जनाको मृत्यु र ३५ जना घाइते भएका छन्। बाढी, पहिरो, डुबान, चट्याङजस्ता मनसुनजन्य घटना अझै बढ्दो क्रममा छ, क्षति न्यूनीकरणका लागि सम्बन्धित निकायसँग समन्वय र सहकार्य गरेर अगाडि बढिरहेका छौँ, प्राधिकरणका प्रवक्ता डा डिजन भट्टराईले भने, यस वर्ष सरदरभन्दा बढी पानी पर्ने र १८ लाख मानिस प्रभावित हुने आँकलन गरिएको छ, तसर्थ सतर्कता अपनाउन जरुरी छ। उनका अनुसार यस वर्षको मनसुन अवधिमा चार लाख १२ हजार घरधुरी मनसुनजन्य विपद्मा पर्ने आँकलन गरिएको छ। जल तथा मौसम विज्ञान विभागका प्रवक्ता सुनील पोखरेलले सोमबारदेखि मुलुकभर बाढीको जोखिम कम हुने जानकारी दिए। आज दिउँसो २ बजेसम्मको तथ्याङ्कअनुसार कुनै पनि नदी बाढीको खतरा तहमा पुगेको छैन, मुलुकको विभिन्न नौ वटा नदीहरु सतर्कता तहमा छ, उनले भने, क्रमिक रुपमा नदीमा पानीको प्रवाह घटिरहेको छ, भोलिदेखि बाढीको खतरा तत्कालका लागि टर्नेछ। गृह मन्त्रालयको नेपाल विपद् जोखिम न्यूनीकरण पोर्टलअनुसार एक सातामा मुलुकको एक सय १० स्थानमा पहिरो गएको छ। बाढी जस्तै पहिराको पूर्वसुचनालाई प्रभावकारी बनाउन आवश्यक रहेको भूगर्भविद् डा सुवोध ढकालले बताए। राजमार्गमा पहिराको सम्भावना बढी हुने भएकाले यात्रा गर्दा विशेष ध्यान दिऊ। जमिन चिरा देखिएमा तत्काल खाँदेर पुर्ने र पानी तर्काउने काम गरौँ, नसकेमा सुरक्षित स्थानमा बस्ने, जथाभावी भल बग्ने गरेको छ भने सामान्य कुलो बनाई पानीलाई एकीकृत गरी तर्काउनुपर्छ, उनले भने, तपाईं बस्ने स्थानमा पहिले पहिरो गएको छ भने निरन्तर निगरानी गर्ने, सुरक्षित स्थानमा बस्ने, जमिन अथवा पहरोमा अनौठो किसिमको कटकट आवाज सुनियो भने पहिरोको संकेत हुनसक्ने भएकाले सतर्क रही सूचना दिनुपर्छ। उनका अनुसार सुकिसकेका कुवा धारामा एक्कासी पानी आउन थाल्यो वा पानी आउने धारा कुवामा पानी सुक्न थाल्यो भने जमिन हलचलको सङ्केत हुनसक्छ। २७ सडकखण्ड अवरुद्ध ललितपुरस्थित बागमती गाउँपालिकामा गएको पहिराले कान्ति लोकपथ पूर्ण रुपमा अवरोध भएको छ। सङ्खुवासभास्थित मकालु गाउँपालिकामा गएको बाढीले दक्षिण कोशी राजमार्ग अवरुद्ध भएको प्रहरीले जनाएको छ। सङ्खुवासभाकै भोटखोला गाउँपालिकामा बाढीले कोशी रोजमार्ग पूर्ण रुपमा अवरुद्ध छ। सुनसरी बराहक्षेत्र नगरपालिका१ मा गएको पहिराले चतराबराहक्षेत्रको भित्री सडक अवरुद्ध छ। रसुवास्थित आमाछोदिङ्गो गाउँपालिका५ मा गएको पहिराले स्याफ्रुबेसीथाम्बुचेत सडकखण्ड पनि पूर्ण रुपमा अवरुद्ध भएको छ। चितवनस्थित इच्छाकामना गाउँपालिका३ मा गएको पहिरोले पृथ्वीराजमार्ग एकतर्फी सञ्चालन छ। मकवानपुरस्थित भीमफेदी गाउँपालिका४ मा गएको पहिरोले भिमफेदीकाठमाडौँहेटौँडा राजमार्ग एकतर्फी सञ्चालन छ। सोही गाउँपालिका८ को पहिराले कान्ती लोकपथ एकतर्फी सञ्चालन छ। काभ्रेको रोशी गाउँपालिकामा गएको पहिराले बिपी राजमार्ग एकतर्फी सञ्चालन भएको छ। मनाङको चामे गाउँपालिकामा गएको बाढीले चामेबेंसीसहर सडकखण्ड पूर्ण रुपमा अवरुद्ध भएको छ। म्याग्दी बेनी नगरपालिका४ मा गएको पहिराले बेनीदरबाङ सडक अवरुद्ध छ भने कुश्मा नगरपालिकामा गएको पहिराले बेनीजोमसोम सडक अवरुद्ध छ। पर्वतको मुलढुङ्गा बेनी सडक र सिद्धार्थ राजमार्ग एकतर्फी रुपमा सञ्चालन छ। तनहुँको म्याम्दे गाउँपालिकामा गएको पहिरोले पृथ्वीराजमार्ग एकतर्फी सञ्चालन छ। नवलपरासीपूर्वको कालीगण्डकी करिडोर र बागलुङको मध्यपहाडी लोकमार्ग पहिरोकै कारण पूर्ण रुपमा अवरुद्ध छ। प्यूठानको स्याउलीवा बाग्दुला र भालुवाङ दाङ प्यूठान सडकखण्ड बाढी, पहिराका कारण अवरुद्ध छ। यसैगरी पाल्पाको सिद्धार्थ राजमार्ग, तम्घासबुटबल सडक, कालीगण्डकी करिडोर एकतर्फी सञ्चालन भएको छ। गुल्मीको रिडीबाग्लुङ सडकखण्ड, कालीगण्डकी करिडोर सडक, मदन भण्डारी राजमार्ग र अर्घाखाँचीस्थित गोरुसिङ्गे सन्धिखर्क सडकखण्ड, पाल्पा अर्घाखाँची सडकखण्ड पनि अवरुद्ध छ। रोल्पाको सहिद राजमार्ग अवरुद्ध छ। दाङको घोराहीतुल्सीपुर सडकखण्ड एकतर्फी भएको छ। कालीकोटको कर्णाली राजमार्ग अवरुद्ध छ। अछामको साँफेमार्तडी, बैतडीको जयपृथ्वी राजमार्ग र डडेल्धुराको भिमदत्त राजमार्ग पूर्ण रुपमा अवरोध पुगेको छ। बैतडीको बझाङखोड्पे बैतडी सडकखण्ड र बाजुराको साँफे मार्तडी सडकखण्ड भने एकतर्फी रुपमा सञ्चालन रहेको नेपाल प्रहरीले जनाएको छ।  रासस"
"डडेल्धुराको साहुखर्कमा पहिरो, भीमदत्त राजमार्ग अवरूद्ध",डडेल्धुरा : सुदूरपश्चिमका पहाडी जिल्ला जोड्ने भीमदत्त राजमार्गअन्तर्गत डडेल्धुराको साहुखर्कमा पहिरो जाँदा सडक अवरुद्ध बनेको छ । आइतबार दिउँसो साहुखर्क नजिकैको क्षेत्रमा पहिरो खस्दा सुदूरपश्चिमका सात पहाडी जिल्ला जोड्ने उक्त राजमार्ग अवरुद्ध बनेको हो । राजमार्ग अवरुद्ध भएपछि सवारी साधन ठप्प बनेका छन् भने यात्रु अलपत्र परेका छन् । उक्त सडक खुलाउन प्रयास भएको छ । लागातार वर्षा भइरहेकाले अन्यस्थानमा पनि पहिरो जान सक्ने खतरा बढेको छ । सुरक्षित भइ आवतजावत गर्न जिल्ला प्रशासन कार्यालय डडेल्धुर ले अनुरोध गरेको छ ।
खोलाले बगाउँदा बालिका बेपत्ता,वीरेन्द्रनगर : सुर्खेतको सिम्ता गाउँपालिका९ खाम्नामा रहेको कुदाल खोलाले बगाउँदा बालिका बेपत्ता भएकी छन्। सिम्ता गाउँपालिका९ बस्ने कल्पना बादीकी ७ वर्षीया छोरी मनीषा बादीलाई कुदाल खोलाले बगाएको प्रहरी चौकी आलीले जनाएको छ। बालिकालाई खोलाले बगाएपछि स्थानीयले प्रहरीलाई खबर गरेका थिए। खोलाले बगाएर बेपत्ता भएकी बालिकाको खोजीकार्य जारी रहेको जिल्ला प्रहरी कार्यालय सुर्खेतका प्रहरी उपरीक्षक रुपेश खड्काले बताए।
हुम्लामा काठेपुल बगाउँदा दुई पालिकाको सम्बन्ध टुट्यो,हुम्ला : बिहीबार दिउँसोदेखि लगातार परेको वर्षाले खोला बढेर हुम्ला जिल्ला नाम्खा गाउँपालिका र सिमकोट गाउँपालिका जोड्ने पुल बगाएको छ। पक्की पुल निर्माण कार्य ढिलाइ हुँदा दुई गाउँपालिका जोड्न निर्माण गरिएको काठेपुल बाढीले बगाएको हो। बाढी नाम्खा गाउँपालिका१ र सिमकोट गाउँपालिका७ को सिमाना हेप्काखोलामा सवारी आउजाउ गर्ने काठेपुल बाढीले बगाएको जिल्ला प्रहरी कार्यालय हुम्लाले जनाएको छ। काठेपुल बाढीले बगाएपछि दुई पालिकामा सावरी आउजाउ बन्द हुने भएको जिल्ला प्रहरी कार्यालय हुम्लाका प्रहरी निरीक्षक चन्दले बताए। बिहीवार परेको अविरल वर्षाले खोलाको बाहव बढेको प्रहरी निरीक्षक चन्दको भनाइ छ। ०७४ सालमा पक्की पुल निर्माणमा ठेक्का सम्झौता भएर दुई वर्षमा निर्माण सम्पन्न भइसक्नु पर्ने पक्की पुल अलपत्र हुँदा काठेपुलबाट सवारी आउजाउ गर्न बाध्य थिए। ७ वर्ष बितिसक्दा पनि पक्की पुल ठेकेदार कम्पनीले अलपत्र पारेको छ। काठेपुल बाढीले बगाएपछि सदरमुकाम सिमकोटदेखि उत्तरी हिल्सा नाकासम्म गुड्दै आएका सवारीको सम्बन्ध टुटेको छ। वर्षाले जिल्ला भर विभिन्न स्थानमा बालीनाली क्षति बनाएको छ। क्षति भए पनि विवरण अहिलेसम्म नआएको जिल्ला प्रहरी कार्यालय हुम्लाले जनाएको छ।
कर्णाली राजमार्ग अझै खुलेन,"कालीकोट : निरन्तर आएको वर्षाका कारण बन्द भएको कर्णाली राजमार्ग अझै खुलेको छैन। तीन दिनदेखि परेको अविरल वर्षाका कारण कर्णाली राजमार्ग अवरुद्ध भएको हो। जिल्लाको शुभकालिका गाउपालिका१ मा पर्ने कर्णाली राजमार्ग अन्तर्गत गगनेखोलामा आएको ठूलो पहिरो अझै पन्छाउन सकिएको छैन। यसैगरी कर्णाली राजमार्गको एसमोड, हुल्मबजार, सेरिघाट, खाँडाचक्र नगरपालिका४ मा पर्ने छेका, वडा नम्बर ६ मा पर्ने मोल्फाबजार र तिलागुफा नगरपालिका६ मा पर्ने टिमुरे भीरमा पहिरो जाँदा कर्णाली राजमार्ग अवरुद्ध भएको जिल्ला प्रहरी कार्यालय कालीकोटका सूचना अधिकारी तथा प्रहरी निरीक्षक पोषण थापाले बताए। उनले भने, कतै सडक अवरुद्ध भएको छ भने, कुनै ठाउँमा सडक नै पहिरोले लगेको छ। डोजर सबै ठाउँमा परिचालन गरे पनि आजै राजमार्ग सुचारु हुँदैन। वर्षा कम हुँदै गएको खण्डमा मात्र राजमार्ग खुलाउन सकिन्छ। यस्तै जिल्लाका विभिन्न क्षेत्रमा बाढी र पहिरोबाट जनजीवन कष्टकर बनेको छ। पहिरोको उच्च जोखिममा रहेका क्षेत्रमा बसोबास गर्ने स्थानीयलाई प्रशासनले समयमै सुरक्षित स्थानमा जान अनुरोध गरेको प्रमुख जिल्ला अधिकारी गणेश नेपालीले बताए।"
राष्ट्रपति पौडेलबाट जगन्नाथ रथयात्रा महोत्सवको शुभारम्भ,काठमाडौं : राष्ट्रपति रामचन्द्र पौडेलले जगन्नाथ रथयात्रा महोत्सवको शुभारम्भ गरेका हुन्।आइतबार काठमाडौंमा अन्तर्राष्ट्रिय कृष्णभावनामृत संघ (ईस्कोन) द्वारा आयोजित ३९ औं जगन्नाथ रथयात्रा महोत्सवको राष्ट्रपति पौडेलले शुभारम्भ गरेका हुन्। सो अवसरमा राष्ट्रपति पौडेलले भगवान जगन्नाथको पूजाअर्चना र आरती गरेका थिए। नेपाली संस्कृतिको जगेर्ना तथा समाजमा आध्यात्मिक वातावरण स्थापनाको निम्ति प्रेरित गर्न रथ यात्राको आयोजना गरिएको आयोजकले जनाएको छ ।
"कञ्चनपुर र कैलालीका नदीमा पानीको बहाव उच्च , सतर्कता अपनाउन आग्रह","काठमाडौं : कञ्चनपुर र कैलालीको केही नदी क्षेत्रमा जलसतह सतर्कता तह आसपास पुगेको छ। जल तथा मौसम विज्ञान विभागका अनुसार हाल कञ्चनपुरको दोदामछेली नदी, पूर्व पश्चिम राजमार्ग जल मापन केन्द्रमा हाल जलसतह सतर्कता तह आसपास रहेको र बढ्दो रहेकोले छ। यसैगरी कैलालीको खुटिया खोला मुडीभर जलमापन केन्द्रमा हाल जलसतह सतर्कता तह आसपास रहेको र खतरा तह पार गर्न सक्ने पूर्वानुमान रहेको विभागले जनाएको छ। यी नदी तटीय क्षेत्र आसपासमा रहने स्थानीयलाई आज रातिसम्म उच्च सतर्कता अपनाउन र सुरक्षित स्थानमा रहन विभागले अनुरोध गरेको छ।"
डुंगेश्वरमा अब बन्ने छैनन् ५ लाखमुनिका योजना,"दैलेख : जिल्लाको डुंगेश्वर गाउँपालिकाले अब पाँच लाखभन्दा कम बजेटका योजना निर्माण नगर्ने भएको छ। गाउँपालिकाले आगामी आर्थिक वर्षको नीति तथा कार्यक्रममा यस्तो नीति ल्याएको हो। योजना तुर्जुमा, प्राथमिकता, योजना मार्गदर्शन अनुसार पालिकास्तरमा १० लाख र वडास्तरमा कम्तीमा पाँच लाख नघटाई योजना निर्माण गर्ने नीति अघि सारेको गाउँपालिकाका अध्यक्ष सुन्दरकुमार केसीले बताए। हामीले यो नीतिलाई अनिवार्य रूपमा लागु गर्ने गरी कार्यान्वयन गर्ने भएका छौं, अध्यक्ष केसीले भने। गाउँपालिका तथा वडास्तरबाट सञ्चालन गरिने पुँजीगत शीर्षक अन्तर्गतका बजेटलाई कुनै पनि चालु प्रकृतिको योजनामा बजेट विनियोजन तथा रकमान्तर नगर्ने नीति गाउँपालिकाको छ। अध्यक्ष केसीका अनुसार पालिकास्तरीय गौरवको योजना तथा एक वडा एक आयआर्जनमूलक योजनालाई अनिवार्य रूपमा कार्यान्वयन गरिनेछ। गाउँपालिकाले कृषकको जीवनस्तर सुधार, पूर्ण विद्युतीकरण, खानेपानी, खरको छानोमुक्त पालिका घोषणा गर्ने लगायतका नीति अघि सारेको हो। गाउँपालिकाले आर्थिक विकास, सामाजिक विकास, भौतिक पूर्वाधार विकास, वन वातावरण तथा विपद् व्यवस्थापन र सुशासन तथा संस्थागत विकासका कार्यक्रमलाई प्राथमिकता दिएको छ। उन्नत कृषि, किसानको समृद्धि नारासहित सिँचाइ विस्तार, कृषियोग्य भूमिका उपयोग, आधुनिक कृषि प्रविधिको माध्यमबाट कृषिको आधुनिकीकरण र बजारी करण गर्दै पालिकालाई आत्मनिर्भर र किसानलाई समृद्ध बनाउने नीति लिएको गाउँपालिकाले जनाएको छ। यस्तै सार्वजनिक निजी सहकारीको माध्ययमबाट औद्योगीकरण गर्दै उत्पादन वृद्धि, रोजगारी सिर्जना, गरिबी निवारण र आत्मनिर्भर अर्थतन्त्र निर्माण गर्ने र सामाजिक सुरक्षा कार्यक्रममार्फत श्रमिकहरूको हक संरक्षण गर्ने नीति लिएको गाउँपालिकाका अध्यक्ष केसी बताउँछन्। हामीले स्थानीय पुँजीको संकलन उद्यमशीलताको विकास, उत्पादन वृद्धि, रोजगारी सिर्जना र गरिबी निवारणको माध्ययमका रूपमा सहकारीलाई विकास गर्ने नीति लिएका छौं, उनले भने पूर्वाधार, जनशक्ति, वित्तीय व्यवस्था र स्वास्थ्य चेतनाको विकासद्वारा स्वास्थ्यसम्बन्धी मौलिक हकको कार्यान्वयन गरिनेछ। एकघर एक धाराको अभियानअन्तर्गत आगामी दुई वर्षभित्र गाउँपालिकाका सबै नागरिकको पहुँचमा सुरक्षित र स्वच्छ खानेपानी पुयाउने नीति लिएको गाउँपालिकाले प्रत्येक नागरिकलाई स्वच्छ पीउने पानी र सरसफाइको व्यवस्थामार्फत सफा, सुन्दर र सभ्य पालिका निर्र्माण गर्ने भएको छ। पालिकाले गुणवान् र सक्षम नागरिक तयार गर्न शिक्षा सम्बन्धी मौलिक हकको कार्यान्वयन गर्दै सामुदायिक शिक्षालाई गुणस्तरिय सीपमूलक र जीवनउपयोगी बनाउने नीति अघि सारेको छ। नीतिगत संरचना एवं स्रोत व्यवस्थापन गर्दै युवाहरूलाई विकासका साझेदारका रूपमा लिने गाउँपालिकाको नीति छ। गाउँपालिकाका अध्यक्ष केसीका अनुसार पालिकाभित्रको मौलिक कला, संस्कृति र सम्पदाको संरक्षण गर्दै स्थानीय पहिचानको अभिवृद्धि गर्ने र पर्यटनको विकासमार्फत रोजगारी र समृद्धि हासिल गर्ने नीति अघि सारिएको छ। पालिकाको केन्द्रलाई पक्की सडकले जोड्ने नीति लिएको गाउँपालिकाले सडक निर्माण दिगोपना, लाभ र पर्यावरणीय प्रभावको अध्ययन गरि मापदण्ड पालनाको अनिवार्य व्यवस्था गर्दै जथाभावी डोजर प्रयोगलाई निरुत्साहित गर्ने भएको छ। विद्युत् उत्पादन र खपत बढाउने, आधुनिक ऊर्जामा नागरिकको सहज पहुँच सुनिश्चित गर्दै नवीकरणीय ऊर्जाको प्रयोगद्वारा दैनिक जीवनमा सहजता तथा रोजगारी, आय वृद्धि र पर्यावरण संरक्षण गर्ने नीति लिएका छौं, गाउँपालिकाका अध्यक्ष केसीले भने। गाउँपालिकाभित्रका नागरिकहरूमा सुशासनको प्रत्याभुति दिलाउँदै विकास र समृद्धिका लागि योजनाबद्ध ढंगले अघि बढ्दै नमुना र समृद्ध पालिका बनाउने संकल्प अघि सारेको अध्यक्ष केसीले बताए।"
लगातारको वर्षाले पाल्पाका अधिकांश ग्रामीण सडक अवरुद्ध,"तानसेन : पालपामा ४ दिनदेखि परेको अविरल वर्षाको कारण ठाउँ ठाउँमा पहिरो खसेर जिल्ला भित्रका राजमार्ग तथा ग्रामीण सडकहरू अवरुद्ध भएका छन्। सिद्धार्थ राजमार्गको तानसेन बुटवल सडक खण्डमा ड्म्रे गौडे पुल, कालीमाटी, हिउँदे खोला, झुम्सामा पहिरो खसेर सडक अवरुद्ध भएका हुन्। तानसेन तम्घास सडकतर्फ, तानसेनको ढुङ्गाखानी, हार्थोकको माल्मुम, जोर्ते क्षेत्रमा खसेको पहिरोले सडक अवरुद्ध भएका हुन्। लामो समयसम्म सडक अवरुद्ध नहोस् भनी डिभिजन सडक कार्यालय पाल्पाले विभिन्न स्थानमा लोडर स्काभेटर र जेसिवी डोजर परिचालन गरेको छ। तानसेन बुटवल सडक खण्डको लागि बरतुङ्ग, झुम्सामा पहिरो पन्छाउन लोडर राखी परिचालन गरिएको छ भने बरतुङ्गदेखि राम्दी क्षेत्रको पहिरो पन्छाउन सिता पहाडमा लोडर राखिएको र तानसेन रिडी क्षेत्रमा झरेको पहिरो पन्छाउन माल्मुङ र अर्गलीमा लोडर र जेसिवी राखी परिचालन गरिएको सडक डिभिजन कार्यालय पाल्पाका सूचना अधिकारी ईन्जिनियर दुर्गा गौतमले जानकारी दिए। पाल्पाको आर्यभन्ज्याङरामपुर पक्कि सडक खण्डमा रम्भा गाउँपालिका५ काउलेपानीमा माथिबाट पहिरो झरी बाटो अवरुद्ध भएको छ। बगनासकालीको चिलाङदी चापपानी, राम्दी सडक पनि पहिरो कारण अवरुद्ध रहेको छ। पाल्पाका अधिकांश ग्रामीण सडकहरु बन्द हुँदा सदरमुकाम आउजाउ गर्ने सवारी साधन चल्न सकेका छैनन्। ग्रामीण क्षेत्रको यातयात अवरुद्ध हुँदा गाउँबाट सदरमुकाममा दूध, तरकारी लगायतका सामग्री ढुवानी हुन सकेको छैन। लगातारको झरी र वर्षाले खोला नाला बढेको, अधिकाश स्थानमा पहिरो झर्ने गरेकोले जनधनको क्षति नहोस् भनी सबै क्षेत्रका प्रहरी चौकीहरुमा कार्यरत प्रहरीहरु लाई परिचालन गरिएको जिल्ला प्रहरी कार्यालय पाल्पाका प्रनाउ एवम् सूचना अधिकारी सुगन्ध श्रेष्ठले जानकारी दिए। अत्यावश्यक काममा बाहेक घरबाहिर ननिस्कन, यात्रा नगर्न प्रहरीले सर्वसाधारणमा अनुरोध गरेको छ। विद्युत सेवा अवरुद्ध सदरमुकाम तानसेनसहित पाल्पाको अधिकांश स्थानमा १२ घण्टादेखि विद्युत सेवा अवरुद्ध भएको छ। बुटवल बाट तानसेन आउने ३३ केभी प्रसारण लाईनको बसन्तपुर झुम्सा क्षेत्रमा र गुल्मीबाट तानसेन आउने ३३ के भी प्रसारण लाइनको रुरु विर्वास क्षेत्रमा बिग्रिएको कारण जिल्लाभर विद्युत सेवा अवरुद्ध भएको नेपाल विद्युत प्राधिकरण पाल्पा वितरण केन्द्रले जनाएको छ। लगातारको वर्षाको कारण काम गर्न केही समय लाग्ने वितरण केन्द्रका प्रमुख दिलिप मरासिनीले जानकारी दिए। प्राविधिकहरू फिल्डमा खटिएका छन् तर लगातारको वर्षाको कारण काम गर्न कठिनाइ भएको मरासिनीले बताए। ग्रामीण क्षेत्रहरूमा पनि रुख ढलेर र पहिरोले पोल बगाएर विद्युत सेवा अवरुद्ध रहेको छ। पश्चिम पाल्पाको हार्थोक, बतासे, छहरा क्षेत्रमा अर्घाखाँचीको प्रसारण लाईन केही समयको लागि वितरण गरिएको कार्यालयले जनाएको छ।"
२० वर्षे गुरुयोजना सार्वजनिक,"रसुवा : उत्तरगया गाउँपालिकाको २० वर्षे गुरु योजना सार्वजनिक गरेको छ। २० वर्षे योजना तयार गर्ने रसुवाको पहिलो गाउँपालिका हो। गाउँपालिकाले तयार गरेको रणनीतिक योजनामा स्थानीय सरकर सञ्चालन ऐनमा भएको प्रदान गरेको अधिकार क्षेत्रभित्र रहेर स्थानीय तहले प्रभावकारी सेवा प्रबाहका लागि योजनाबद्ध विकास गर्नुपर्ने मान्यताका आधारमा गुरुयोजना तयार गरेको हो। गाउँपालिका अध्यक्ष माधवप्रसाद अर्याल, उपाध्यक्ष चमेली गुरुङ, प्रमुख प्रशासकीय अधिकृत दीपकप्रसाद अधिकारी तथा कार्यपालिका सदस्यहरूले पुस्तक सार्वजनिक गरे। दोस्रो आवधकि योजनासमेत प्रकाशन गरी सार्वजनिक गरिएको छ। सुसंस्कृत सुखी जनता समाजवाद उन्मुख प्रदेशको दीर्घकालीन सोचलाई पुरा गर्ने दिशामा उन्मुख भइ समृद्ध उत्तरगया, सभ्य र खुशी उत्तरगयावासी दीर्घकालीन सोचसहितको एकीकृत गुरु योजना तयार भएको गाउँपालिकाले जनाइएको छ। हाम्रो संविधानले संघीय लोकतान्त्रिक गणतन्त्रलाई संस्थागत गरी स्वाधिन, समुन्नत तथा समाजवाद उन्मुख अर्थ व्यवस्थामार्फत समृद्ध नेपालको निर्माण गर्ने परिकल्पना गरेको छ। यसैगरी संयुक्त राष्ट्र संघद्वारा, सन् २०१६ देखि २०३० सम्मका लागि विश्वव्यापी विकास एजेण्डाका रूपमा विभिन्न १७ वटा दिगो विकासका लक्ष्यहरू निर्धारण गरिएका छन्। यसै सन्दर्भमा संघीय व्यवस्थाको महत्वपूर्ण आधारका रूपमा रहेको स्थानीय सरकारले पनि स्वाभाविक रूपमा माथि उल्लिखित संविधानले निर्देश गरे अनुसारको नीतिसँग समायोजन हुने गरी आफ्नो दिगो विकासका लक्ष्य हासिल गर्न आफ्नो योजनाबद्ध आवधिक र दीर्घकालीन योजना तर्जुमा गरिएको गाउँपालिका अध्यक्ष अर्यालले बताए। गुरु योजनाका लक्ष्यहरूलाई सफल पार्न हरेक वर्ष योजना तर्जुमा, कार्यान्वयन र समीक्षा गर्दा विगतमा भए गरेका प्रशंसनीय कार्यको आत्मबोध गर्ने, अपनत्व ग्रहण गर्ने र समेटेर सँगसँगै लैजाने कार्यमा सहयोग गर्न सबैमा अनुरोध उपाध्यक्ष चमेली गुरुङले बताइन्। रणनीतिमा जैविक विविधताले भरिपूर्ण प्रचुर प्राकृतिक सम्पदा र सांस्कृतिक विशेषताहरू भएको उत्तरगया गाउँपालिकामा जनताको सामाजिक न्याय सहितको समृद्धिको तीव्र चाहनाअनुसार योजनाबद्ध विकास गर्न यो प्रतिवेदन मार्गचित्र हुनेछ, उपाध्यक्ष गुरुङले बताइन्। उनका अनुसार स्थानीय स्रोत र साधनहरूलाई आधारभूत तहमा रहेका जनताहरूको पहुँच र लाभ पुग्नेगरी उपयोग र विस्तार होस्। आर्थिक, सामाजिक र वातावरणीय पक्षको नकारात्मक प्रभाव न्यून हुने गरी दिगो विकासको सिद्धान्त अनुसार योजनाहरू तय गर्नको निम्ति तयार गरेको दस्तावेज धेरै विषय समेटिएको छ। गाउँपालिकाले दिगो विकासका फ्रेमवर्क निर्माण गर्ने र सोही अनुसार प्रभावकारी रूपमा विकास गरी नागरिकको जीवनस्तरमा सुधार ल्याउन योजना प्रभावकारी हुने प्रमुख प्रशासकीय अधिकृत दीपकप्रसाद अधिकारीले बताए। हेडलाइट प्रालि नेपालको प्राविधिक सहयोगमा गाउँपालिकाको अल्पकालीन, मध्यकालीन र दीर्घकालीन योजना छनौट गरी २० वर्षे आवधिक योजना २०८० देखि २१०० सम्म निर्माण भएको पुस्तक १६९ पृष्ठमा गाउँपालिकाको पर्यटकीय, कृषि, पशुपालनलगायत सबै पक्ष समेटेर गुरु योजना तयार पारेको जनाएको छ।"
पहिरोले स्वर्गद्धारी सडक अवरुद्ध,"बुटवल : प्यूठानको पवित्र धार्मिक एवं पर्यटकीय तीर्थस्थल स्वर्गद्धारी मन्दिर पुग्ने सडक पहिरोले अवरुद्ध भएको छ। लगातार परिरहेको वर्षातले स्वर्गद्धारी आश्रम नजिकै रुमालेमा निर्माणधिन अवस्थामा रहेको कालोपत्रे सडकमा पहिरोले क्षति पुर्याएको छ। माथिबाट आएको पहिरोले नाली थुनिदा स्तरोन्नतिसहित कालोपत्रे गर्न थालिएको सडकमा क्षति भएको सडक पूर्वाधार विकास कार्यालय प्यूठानका कार्यालय प्रमुख बरिष्ठ इन्जिनियर चन्द्र शाहले जानकारी दिए। सडक भासिएपछि त्रासले सवारीसाधनहरु चलेका छैनन्। निरन्तर पानी परेपछि सडक मर्मत गर्न समस्या परिरहेको शाहले बताए। कार्यालयमार्फत कालोपत्रे सडक स्तरोन्नती गर्नका लागि ४० लाखमा इफिसेन्ट कन्ट्रक्सन दाङले निर्माणको जिम्मा लिएको थियो। पहिरोले सडक भासिएपछि करिब २० लाख रुपैयाँ बराबरको क्षति भएको बरिष्ठ इन्जिनियर शाहले जानकारी दिए। पानी नरोकिदासम्म सडक मर्मतको काम सूचारु गर्न गाह्रो छ,शाहले भने,५० मिटर जतिमा क्षति पुगेको छ। नाली थुनिएका छन्। भासिएपछि कालोपत्र सडक चिराचिरा भएको छ।"
"बबई नदीको जोखिम यथावत, सतर्क रहन अनुरोध","गुलरिया : तीन दिनदेखि परेको अविरल वर्षाका कारण बबई नदीमा पानीको बहाव बढेको छ । बहाव घटबढ भइरहेपछि तटीय क्षेत्रका स्थानीयलाई सर्तकता अपनाउन अनुरोध गरिएको छ । शनिबार राति चेपाङ वेसिनमा सर्तकता तह पार गरेको बबई नदीले आइतबार बिहान केही घण्टा सामान्य अवस्थापछि पुनः सर्तकता तह पार गर्यो । यतिखेर चेपाङमा बबई नदीको सतह ५६५ मिटर छ । चेपाङमा ५५० मिटर चेतावनी तह र ६८० मीटरलाई खतराको तह मानिन्छ । त्यस्तै बर्दियाको गुलरिया स्थित बबई (भादा) नदीमा नदीको चेतावनी तह ७ मिटर छ । त्यहाँ ८ मिटर पानीको सतहलाई खतरा मानिन्छ । बबई नदी घटबढ भइरहेकोले तटीय क्षेत्रका स्थानीयहरूले सजगता अपनाउनु पर्ने प्रमुख जिल्ला अधिकारी एवम् विपद व्यवस्थापन समिति बर्दियाकी अध्यक्ष रुद्रादेवी शर्माले बताइन् । वर्षाको समय छ । नदी जुनसुकै बेला बढ्न सक्ने भएकाले सतर्क रहन समितिले सूचना जारी गरेको हो । उनले भनिन्,' विपद् व्यवस्थापनको सबै तयारी गरेका छौं । जोखिम न्युनिकरण गर्न तिनै तहका सुरक्षा निकाय,स्थानीय तहलगायत सरोकारवालाहरूसँग समन्वय भइरहेको छ।'"
गहवामाई रथ यात्रामा उर्लियो भक्तजनको जनसागर (फोटोफिचर),"वीरगन्ज : वीरगन्जमा आइतबार गहवामाईको दोस्रो रथ यात्रा भव्य रूपमा सम्पन्न भएको छ। गहवमाईको नवनिर्मित मन्दिरको १२ औं वर्ष पूरा भएको शुभ उपलक्ष्यमा आइतबार निकालिएको रथ यात्रामा हजारौं भक्तजनको सहभागिता थियो। मन्दिर परिसरबाट काठको रथमा २६ केजी चाँदीबाट निर्मित डोलीमा गहवामाईको प्रतिमा राखेर निस्किएको रथ यात्रा घण्टघर चोक, रेल्वे रोड, अमर चोक, इदगाह चोक, छपकैया, वीर्ता, आदर्शनगर हुँदै पुनः मन्दिर परिसरमा पुगेर समापन भएको थियो। विभिन्न झाँकी , पञ्चेबाजा र भगवाधारी झण्डासहित निकालिएको रथ यात्रामा पर्सा, बारा, रौतहट गरी ३ जिल्लाका हजारौं भत्तक्तजनको सहभागिता रहेको रथयात्रा आयोजक समितिका अध्यक्ष श्याम पोखरेलले बताए। उनका अनुसार, गहवामाई मन्दिर प्राङगणमा आइतबार नै साँझ ६ बजेदेखि भजन कीर्तनसहितको धार्मिक कार्यक्रम आयोजना गरिने छ। यस्तै सोमबार मन्दिर प्राङ्गणमै भण्डारा (प्रसाद वितरण) आयोजना गरिने उनले जानकारी दिए। आइतबारको रथ यात्रामा सहभागीताका लागि वीरगन्ज महानगरपालिकाले महानगरमा रहेका सबै विद्यालयहरूमा सार्वजनिक विदा दिएको थियो। यस्तै वीरगन्ज महानगर क्षेत्रमा आइतबार र सोमबार गरी दुई दिनका लागि माछा,मासु र मदिराको बिक्री वितरण र सेवनमा महानगरपालिकाले रोक लगाएको छ। मेयर राजेशमान सिंहले वीरगन्जलाई धार्मिक पर्यटनको केन्द्र बनाउन वीरगन्ज महानगरपालिकाले थालेको अभियानलाई गहवामाई रथ यात्राको आयोजनाले टेवा पुर्याएको बताए। उनले गत वर्षदेखि नै वीरगन्ज महानगरपालिकाको सहयोग र समन्वयमा मन्दिर सञ्चालक समितिले रथ यात्रा निकाल्न सुरु गरेको र यसले हरेक बर्ष निरन्तरता पाउने पनि बताए। आइतबारको रथ यात्रामा मधेश प्रदेशका मुख्यमन्त्री सतिश कुमार सिंह पनि जनकपुरबाट आएर सहभागी भएका थिए।"
शुक्रबारदेखि अविरल वर्षा : प्राकृतिक विपत्तिमा परेर देशभर १४ जनाको मृत्यु,"काठमाडौं : शुक्रबार रातिदेखिको अविरल वर्षासँगै आएको बाढी,पहिरो र डुबानमा परी हालसम्म देशभर १४ जनाको मृत्यु भएको छ। बाढी पहिरालगायतका विपद्जन्य घटनामा परेर अन्य तीन जना बेपत्ता भएका छन्। १८ जना घाइते भएको केन्द्रीय प्रहरी प्रवक्ता एवं प्रहरी नायब महानिरीक्षक दानबहादुर कार्कीले जानकारी दिए। उनका अनुसार बाढी, पहिरो तथा विपद्जन्य घटनामा पुरिएर काठमाडौँमा एक, स्याङ्जामा तीन, पर्वतमा दुई, उदयपुरमा एक, काभ्रेपलाञ्चोकमा दुई, पाल्पामा एक, तनहुँमा तीन तथा दाङमा एक जना गरी १४ जनाको मृत्यु भएको छ। राससका अनुसार काठमाडौंस्थित नागार्जुन नगरपालिका३ को पहिरोमा पुरिएर गोरखा लखन थापा गाउँपालिका६ का मनोज बिकको मृत्यु भएको थियो। पहिरोमा परी उदयपुरको रौतामाई गाउँपालिका५ का राज राई, काभ्रेपलाञ्चोकको रोशी गाउँपालिका११ बस्ने जालमाया रुजालमगर र सेतीमाया रुजालको मृत्यु भएको छ। त्यसैगरी पहिरोमा पुरिएर तनहुँको शुक्लागण्डकी नगरपालिका७ बस्ने हिरा नेपाली, अनिशा वास्तोला, श्याम भण्डारी, स्याङ्जा बिरुवा गाउँपालिका६ स्याङ्दी बस्ने गुईश्वरी शर्मा मरासिनी, माधव शर्मा, हरिमाया शर्माको मृत्यु भएको प्रहरीले जनाएको छ। पर्वतको फलेबास नगरपालिका१ कार्किनेटा बस्ने झलकप्रसाद शर्मा, तुलसीप्रसाद शर्मा, पाल्पाको माथागढी गाउँपालिका६ की रिमा सराहा रानामगर तथा दाङको लमही नगरपालिका८ बग्रपुर बस्ने मनियम चौधरीकोसमेत पहिरोमा परी मृत्यु भएको प्रहरी प्रधान कार्यालय नक्सालले जनाएको छ। बाढी र पहिरामा परी बेपत्ता हुनेमा दोलखा गौरीशङ्कर गाउँपालिका९ का जाङ्मु शेर्पा, दाङको राजपुर गाउँपालिका२ का राजकुमार यादव तथा स्याङ्जा भिरकोट नगरपालिका५ ज्यामिरेकी खेमकुमारी मल्ल रहेका छन्। हालसम्म तनहुँमा पाँच जना, गुल्मीमा एक जना, ओखलढुङ्गामा दुई जना, काठमाडौँमा तीन जना, चितवनमा एक जना तथा स्याङ्जामा छ जना गरी १८ जना घाइते भएका प्रहरी प्रधान कार्यालयले जनाएको छ। भारी वर्षाका कारण आज पनि देशभर जनजीवन प्रभावित भएको तथा कोशी नारायणीलगायत ठूला नदीमा जलसतह उच्च भएको प्रहरीले जनाएको छ। काठमाडौँ उपत्यकाका नदी, खोला किनारमा आज पनि प्रहरीले गस्ती तथा अनुगमन जारी राखेको छ। अविरल वर्षाका कारण उपत्यकाको नदीमा पानीको सतह बढेकाले सम्भावित जोखिमलाई मध्यनजरगरी खोला किनारमा प्रहरीले गस्ती गरिरहेको केन्द्रीय प्रहरी प्रवक्ता कार्कीले बताए। देशैभर तीनवटै सुरक्षा निकायका सुरक्षाकर्मी उच्च सतर्कताका साथ प्रभावित क्षेत्रमा परिचालन गरिएको प्रहरी प्रधान कार्यालयले जनाएको छ।"
तनहुँमा पहिरोले पुरिएका तीनै जनाको शव भेटियो,"दमौली : तनहुँको शुक्लागण्डकी नगरपालिका७ काउरेमा शनिबार पहिरोले घर पुरिएर बेपत्ता भएका तीन जनाकै शव फेला परेको छ। पहिरोले घर पुरिँदा बेपत्ता भएकामध्ये एक जनाको शनिबार राति र दुई जनाको आज बिहान शव फेला परेको हो। जिल्ला प्रहरी कार्यालय तनहुँका प्रहरी नायब उपरीक्षक दीपक रायका अनुसार पहिरोले पुरिएर बेपत्ता भएका ४० वर्षीया हिरा नेपाली, ६५ वर्षीय श्याम भण्डारी र ३७ वर्षीया अनिषा बास्तोलाको शव फेला परेको हो। शव परीक्षणका लागि अस्पताल पठाइएको प्रहरी नायब उपरीक्षक रायले जानकारी दिए। हिरा नेपाली र सुनमाया कुमालको घरमाथिबाट पहिरो खस्दै गर्दा घरभित्रका सामान स्थानीयले निकाल्ने क्रममा पुरिएर तीन जना बेपत्ता भएका थिए। पहिरोमा ४० वर्षीय विष्णुबहादुर नेपाली,२६ वर्षीय विशाल तिमिल्सिना, ३५ वर्षीय रवि घिमिरे, १८ वर्षीय रुपकुमारी नेपाली र १५ वर्षीय विमल नेपाली घाइते भएका छन्। घाइतेहरुको शुक्लागण्डकी नगरपालिका५ बेलचौतारास्थित जिपी कोइराला श्वासप्रश्वास उपचार केन्द्रमा उपचार भइरहेको छ।  रासस"
पानीको बहाब बढेपछि कोशी ब्यारेजका ५६ वटै ढोका खोलिए,"धरान : सप्तकोशीमा पानीको बहाब निरन्तर बढेपछि कोसी ब्यारेजका सबै ढोका खोलिएका छन्। आज बिहानदेखि सप्तकोशीमा पानीको बहाब निरन्तर बढ्न थालेपछि ब्यारेजका ५६ वटै ढोका खोलिएको सुनसरीका प्रहरी प्रमुख एसपी बिपिन रेग्मीले बताए। पूर्वी पहाडी जिल्लाहरूमा लगातार परेको वर्षाका कारण सप्तकोशी नदीमा पानीको बहाब शनिबारदेखि बढेको हो। आइतबार साडे १० बजेसम्म सप्तकोशीमा पानीको बहाब प्रति सेकेन्ड ३ लाख ७० हजार १५० क्युसेक पुगेको जिल्ला प्रहरी कार्यालय सुनसरीका प्रवक्ता डिएसपी नबिनकृष्ण भण्डारीले जानकारी दिएका छन्। सप्तकोशी नदिमा प्रति सेकेन्ड एकलाक ५० हजार क्युसेक पानीको बहाब पुगेपछि खतरा मानिन्छ। कोशी ब्यारेजका सबै ढोका खोलिएपछि आसपासका क्षेत्रमा खतरा टरेको पनि एसपी रेग्मीले बताए। उनले सप्तकोशीमा पानीको बहाब बढेकाले कोसीमा दाउरा खोज्न, माछा मार्न र डुङ्गा चलाउन रोक लगाइएको बताए। सप्तकोशीको बाडिबाट हुने क्षतिलाई नियन्त्रण गर्न नेपाल प्रहरी, सशस्त्र प्रहरी र नेपाली सेनाको टोली सप्तकोशी आसपास्का क्षेत्रमा परिचालन गरि स्थानियलाइ सत्रक हुन आग्रह गरिएको पनि एसपी रेग्मीले बताएका छन्। भारतको नियन्त्रणमा रहेको सप्तकोशीमा पानीको बहाब निरन्तर बढेपछि सुनसरी प्रहरीको आग्रहमा भारत पक्षले ब्यारेजका सबै ढोका खोलेको हो।"
"मेलम्चीमा बाढी, बेलीब्रिज बगाउने खतरा","सिन्धुपाल्चोक : लगातारको वर्षापछि मेलम्ची खोलामा आएको बाढीका कारण सिन्धुपाल्चोकको हेलम्बु गाउँपालिकास्थित चनौटेबजारमा रहेको बेलीब्रिज बगाउने खतरा रहेको छ। बाढीले बेलीब्रिज रहेको भूभाग कटान गरिरहेको छ। विसं २०७८ साउन १७ गते लेदोसहित आएको मेलम्चीको बाढीले हेलम्बुकै लाइफ लाइनका रूपमा रहेको रातो पुल बगाएपछि सो स्थानमा बेलीब्रिज निर्माण गरिएको थियो। रातो पुल बगाएको सात महिनापछि सञ्चालनमा आएको बेलीब्रिज जोगाउने प्रयास भइरहेको हेलम्बु गाउँपालिकाका अध्यक्ष निमा ग्याल्जेन शेर्पाले बताए। सो पुलले हेलम्बुलाई मात्र नभई मेलम्ची नगरपालिका७ र ८, पाँचपोखरी थाङ्पाल गाउँपालिका१ र २ का बासिन्दालाई आवतजावत गर्न सहज बनाएको छ। हेलम्बु४ स्थित बस्ती र विद्यालयसमेत बाढीको जोखिममा रहेको स्थानीय श्याम लामिछानेले बताए।रासस"
देशैभर बाढीको बितन्डा,"एकाएक सुरु भएको अबिरल वर्षाका कारण देशभरको जनजीवन अस्तव्यस्त भएको छ। बाढी पहिरोले धेरैतिर सडक अवरुद्ध भएका छन्। थुप्रै व्यक्ति बासबाट विस्थापित भएका छन्। बाढीका कारण दुई जनाको निधन भएको छ भने केही बेपत्तासमेत भएका छन्। मुख्य राजमार्गहरू अबरुद्ध संघीय राजधानी काठमाडौं जोड्ने प्रमुख राजमार्गहरूमा पहिरोको अबरोधका कारण शनिबार दिनभर यात्रुले सास्ती बेहोरेका छन्। हेटौंडाकाठमाडौं सडक आधादर्जन स्थानमा पहिरोका कारण अबरुद्ध भएको छ। शनिबार रातिदेखि निरन्तर वर्षाका कारण हेटौंडाभीमफेदीकुलेखानी, कुलेखानीचन्द्रागिरि, मातातीर्थ, कुलेखानीसिस्नेरी र कान्तिलोकपथ सडकमा अबरोध भएको हो। मकवानपुर इन्द्रसरोबर गाउँपालिका२ छेपारे स्थित दक्षिणकाली सडक, यही सडक खण्डमा इन्द्रसरोबर गाउँपालिका५ महालक्ष्मी खोलानजिक मातातीर्थ, चखेल र देउराली जाने सडक खण्डमा पहिरो गएर बाटो अबरोध भएको प्रहरीले जनाएको छ। मकवानपुरको भिमफेदी ४ रातोमाटे, भीमफेदी ४ चिउरी बगैंचास्थित भैंसे भिमफेदी काठमाडौं सडक खण्डमा अविरल बर्षाको कारण पहिरो जाँदा बाटो अबरोध भएको छ। भीमफेदी गाउँपालिका८ महादेवटार, प्रतापडाँडा र बकैया गाउँपालिका१२ आले, बकैया ११ सिमात घुम्ती, ललितपुरको भट्टेडाँडास्थित कान्ति लोकपथ सडक खण्डमा अविरल वर्षाको कारण सडकमा माथिबाट पहिरो आई बाटो अबरोध हुँदा यातायात सेवा अबरुद्ध भएको मकवानपुर प्रहरीले जनाएको छ। हेटौंडा भीमफेदी सडकअन्तर्गत भैंसेस्थित बागझोराको बाढीले पनि यात्रुहरूलाई दिनभर सास्ती दिएको थियो। पृथ्वी राजमार्गअन्तर्गत चितवनको इच्छाकामना गाउँपालिका३ स्थित फिस्लिङ र चुम्लिङटारमा पहिरो खस्दा पृथ्वी राजमार्ग अबरुद्ध भएको छ। लगातार परेको वर्षाको कारण फिस्लिङभन्दा केही अगाडि पहिरो खसेर बाटो अवरुद्ध हुँदा शनिबार दिनभर यात्रुले सास्ती बेहोरेका छन्। यस्तै अरनिको राजमार्गअन्तर्गत काभ्रेको धुलिखेल८ तिरतिरेधारामा पहिरोले सडक अबरुद्ध हुँदा शनिबार यातायात सेवा प्रभावित भएको छ। बीपी राजमार्गबाट यात्रा गर्ने यात्रु तथा सवारीले पनि शनिबार दिनर सास्ती बेहोर्नुपर्यो। काभ्रेको रोशी गाउँपालिकास्थित ८,९,१०,११ र १२ नम्बर वडामा पहिरो जाँदा सडक अबरुद्ध भएको प्रदेश प्रहरी कार्यालयले जनाएको छ। अबरुद्ध सडकहरूको खुलाउन सडक बिभागको समन्वयमा काम भइरहेको प्रदेश प्रहरी कार्याल, हेटौंडाले जनाएको छ। बस्ती डुबानमा अविरल वर्षाका कारण हेटौंडा उपमहानगरपालिका५ का विभिन्न स्थानका करिब २५ घर डुवानमा परेको मकवानपुर प्रहरीले जनाएको छ। स्थानीय खोल्सीमा आएको भेलले निकास नपाएपछि शनिबार घर डुवानमा परेको मकवानपुर प्रहरी प्रवक्ता प्रहरी नायव उपरीक्षक लक्ष्मी भण्डारीले बताए। मानवी क्षछि छैन, तर धेरै घरमा पानी पसेकाले डुबान हुने घरको संख्या बढ्न सक्छ, उनले भने। मकवानपुरगढी गाउँपालिका२ कृपिडाँडास्थित सन्तवहादुर घलानको गोठ भासिएर चारवटा गाई गोठभित्र थुनिएकोमा प्रहरी र स्थानीयवासीले २ वटा गाई सकुशल उद्धार गरेको मकवानपुर प्रहरीले जनाएको छ। रुबिभ्यालीमा घरगोठ जोखिममा अबिरल वर्षातका कारण धादिङको रुबिभ्याली ४ गोप्रेमा पहिरो खसी पाँच परिवारको घर गोठ जोखिमा परेको छ। शुक्रबार राति आएको पहिरोले स्थानीय खेपासी तामाङको ढुंगामाटोले बनेको २ तले घर १ वटा र १ तले घर १ वटा, योसिङ तामाङको ढुंगामाटोले बनेको १ तले २ वटा घर, दावा तामाङको गोठ, नामचेल तामाङको गोठ र याङजोप तामाङको गोठ पूर्णरूपमा जोखिममा रहेको बागमती प्रदेश प्रहरी कार्यालयले जनाएको छ। जोखिमा रहेका परिवारलाई सुरक्षित स्थानमा सारिएको प्रहरीले जनाएको छ। सुरु भो कर्णाली कहर कर्णालीमा हरेक वर्षा वर्षायाम सुरु भएसँगै यहाँका राजमार्गमा यात्रा गर्ने यात्रुहरूले सास्ती खेप्नुपर्ने बाध्यता नौलो विषय होइन। हरेक वर्षा झै यो वर्षा पनि लामो समयको खडेरीपछि बिहीबारदेखि आएको अबिरल वर्षाका कारण विभिन्न ठाउँमा पहिरो खस्दा कर्णाली राजमार्ग अबरुद्ध छ। प्रदेश प्रहरी कार्यालयका अनुसार कर्णाली राजमार्गको कालीकोट खण्डको ५ वटा स्थानमा पहिरो गएको छ। जसका कारण पूरै राजमार्ग ठप्प छ। जिल्लाको खाँडाचक्र नगरपालिका२ हुल्म र सेरिघाट, वडा नं ६ मोल्फा, वडा नं ४ छेका, शुभकालिका गाउँपालिकाको वडा नं १ स्थित गगने खोलामा पहिरो खसेको छ। वर्षा नरोकिएकाले पहिरो पन्छाउन सकिने अवस्था छैन। पहिरोले सडकको पूरै भाग भाँसिएको छ। पहिरो पन्छाएर गाडी गुड्ने अवस्था बनाउन निकै समस्या छ। वर्षा रोकिएपछि पहिरो पन्छाएर यातायात सञ्चालन हुन सक्छ। तर, अहिले वर्षा निरन्तर भइरहेकाले पहिरोको थप जोखिम भएका कारण पन्छाउने काम भने सम्भव छैन। पहिरो आसपासका सडकहरूमा तलमाथिबाट आएका सवारीसाधन र यात्रुहरू अलपत्र अवस्थामा छन्। कतिपय ठाउँमा त यात्रुहरूलाई सहज रूपमा खान र बस्नका लागि समस्या छ। यति मात्र होइन, कर्णाली राजमार्गको सुर्खेत, कालीकोट र जुम्ला खण्डका दर्जनौँ ठाउँमा कठिनपूर्ण सडकले यात्रा निकै जोखिमपूर्ण बनेको छ। दर्जनौं ठाउँहरूमा बर्सेनि पहिरो खस्ने समस्या छ। कतिपय ठाउँमा राजमार्ग राजमार्ग जस्तै छैन। छ पांग्रे गाडीलाई साइड दिन नपुग्ने सडकमा १० पाँग्रे गाडी पनि आउँछन्। सडक पुरै खाल्डाखुल्डी र हिलाम्मे छ। मान्छेसँगै गाडीको पनि बिजोग हुन्छ। कर्णाली राजमार्गको दहिखोलादेखि जुम्लासम्म ४३ ठाउँमा बर्सेनि पहिरो जान्छ। कालीकोट र दैलेखको सिमाना दहिखोलादेखि जुम्लासम्म दहिखोला, गगने खोला, काले खोला, एसमोड, जिते बजार, शेरीघाट, मेयर खोला, सुनार खोला, ताडी, गल्ली, सिम्लेगाड, मोल्फा, पिली, शेराबाडा, बाली, राचुली, भिक्म, राराली लगायतका ४३ ठाउँहरूमा बर्सेनि पहिरो जाने समस्या छ। नदीले धार परिवर्तन गर्दै, स्थानीय विस्थापित सेती नदीमा आएको बाढीले धार परिवर्तन गर्दा बझाङका १८ परिवार विस्थापित भएका छन्। सेती नदीमा आएको बाढी थलारा गाउँपालिका९ झ्याँबगर गाउँ र केदारस्युँ गाउँपालिका१ को पथुडातिर सोझिदा झ्याँबगरका १४ र पथुडाका ४ परिवार गरी १८ परिवार विस्थापित भएका हुन्। झ्याबगर गाउँ दुइटा भंगालोको बीचमा परेको छ। गाउँ डुबानमा परेपछि १४ परिवार स्थानीय विस्थापित भएका हुन्। गाउँको बीचमा सेती नदीको भंगालो पसेपछि बिहानै गाउँ छोडेका छौं, झ्याँबगरका स्थानीयसमेत रहेका थलारा गाउँपालिका९, का वडाध्यक्ष लोकेन्द्र बिस्टले भने, नदीको सतह बढेको बढ्यै छ। जुनसुकै बेला पनि गाउँ बगाउन सक्छ। बिहान पानीको सतह बढेपछि मानिस र वस्तुभाउ जोगाउन सफल भए पनि घरभित्रको सामान जोगाउन नसकेको जनप्रिय माध्यमिक विद्यालयका शिक्षकसमेत रहेका अर्का स्थानीय नवीनबहादुर बिस्टले बताए। यस्तै केदारस्युँ १ पथुडाका मंंगल भण्डारीले पनि सेतीले हेर्दाहेर्दै आँगनका रोपेका खेतहरू बगाएको र कटान नरोकिएकाले घर छोडेर भागेको बताए। उनले भने, हेर्दाहेर्दा रोपेका खेतहरू बगिसके। अब घर बग्न बेर लाग्दैन। हामी चार परिवारले घर छोडिसक्यौं अझैं तीन घरका पनि विस्थापित हुने क्रममा छन्। सेती नदीले केदारस्युँ १ को देउरा पथुडा र रायल, थलारा गाउँपालिकाको वडा नम्बर ९ का झ्याबगर, लिस्ताडा, वडा नम्बर १ को रेगम, छबिसथिभेरा १ को भण्डारी गाउँ, परिङ्गाल, बगडगाउँ र जयपृथ्वीनगर पालिकाको वडा नम्बर ११ भोपुरमा सेती नदीले धारी परिवर्तन गरी कटान सुरु गरेको छ। लगातारको बर्षा पछि सेतीमा आएको बाढीले केदारस्युँको पथुडामा दुइटा पोल बगाउँदा बझाङको विद्युत् सेवा पनि अबरुद्ध भएको छ। लगातारको वर्षापछि पहिरो खस्दा जयपृथ्वी राजमार्ग अवरुद्ध हुने र सुचारु हुने भइरहेको छ। बझाङलाई अन्य जिल्लासँग जोड्ने एक मात्र राजमार्ग बन्द हुन थालेपछि जिल्लाभरीको आवागमन प्रभावित हुँदै आएको छ। त्यस्तै निरन्तरको झरीले सोलार प्यानलमा घाम लाग्दा बझाङका ग्रामीण भेग सम्पर्कविहीन भएका छन्। दाङमा पानी पर्दा बर्दियामा डर अविरल वर्षाका कारण जनजीवन प्रभावित भएको छ भने किसानहरू खुसी छन्। शनिबार बबई नदीमा पानीको सतह चेतावनी तह नजिक पुग्यो। लुम्बिनी प्रदेशका पहाडी जिल्लाहरूमा परेको अविरल बर्षाका कारण बर्दियाको चेपाङ नदी मापन स्टेसनमा चेतावनी तहनजिक पुगेको छ। समाचार तयार पारुञ्जेलसम्म बर्दियाको चेपाङ जल मापन केन्द्रमा ५ दशमलव ५० मीटर चेतावनी तह र ६ दशमलव ८० मिटर खतराको तह मानिन्छ। जल तथा मौसम विज्ञान विभागको वेभसाइड हाइड्रोलोजीमा जनाएअनुसार चेपाङमा शनिबार पानीको सतह बढेर अधिकतम ५ दशमलव ४४ मीटर सम्म पुगेको छ। त्यस्तै गुलरियास्थित भादा पुलमा ७ मिटर चेतावनी तह र ८ मिटर खतराको तह मानिन्छ। चेपाङमा नदी बढेसँगै यहाँ पनि नदी बढ्ने गर्छ। शनिबार भादा पुलमा नदीको सतह ५ मीटर पुगेको छ। चेपाङको पानी गुलरिया सदरमुकामसम्म आइपुग्न ६ घण्टा लाग्छ। दाङमा परेको पानीले बबई नदीको जलस्तरलाई प्रभाव पार्ने गर्छ। शुक्रबार र शनिबार गरी २४ घण्टामा दाङको घोराई बर्षा मापन स्टेसनमा २ सय ५८ दशमलव २ मिलिमिटर, बबईको शुक्रबारेमा २ सय ८ दशमलव २ मिलिमिटर र बबईको रातामाटेमा २ सय ६३ दशमलव ६ मिलिमिटर वर्षा मापन भएको छ। २४ घण्टाको अवधिमा १ सय ४० मिलिमिटर बर्षालाई खतरा मानिन्छ। नदी बढ्ने क्रम जारी रहेको र खतराको तहसम्म पुग्न सक्ने भएकाले स्थानीयहरूमा सर्तकता अपनाउन स्थानीय प्रशासनको सूचना जारी गरेको छ। बबई नदीको जलस्तर बढेपछि जिल्ला विपद् व्यवस्थापन समिति बर्दियाले नदी तटीय क्षेत्रमा जोखिम बढ्ने भएकाले उच्च सर्तकता अपनाउन सचेत पारेको प्रमुख जिल्ला अधिकारी रुद्रादेवी शर्माले बताइन्। वर्षा निरन्तर भइरहेकोले जोखिम हुन नदिन विपद्का सबै निकाय अलर्ट अवस्थामा राखिएको उनको भनाइ छ। रोल्वालिङमा १ बेपत्ता शुक्रबार राति दोलखाको रोल्वालिङ खोलामा आएको बाढीले रोल्वालिङ पदमार्ग डोगाङमाहोटल सञ्चालनगरिरहेकी ६४ वर्षीय जाङ्मु शेर्पा सम्पर्कविहीन भएको गौरीशंकर९ का वडाध्यक्ष निमा गेली शेर्पाले बताए। छ्योतछ्योत सिमिगाउँकाजाङ्मु शेर्पा करिब ३० वर्षादेखि गौरीशंकर९ डोगाङमाहोटल व्यवसायगर्दै आएकीथिइन्।पहिरोमा परी डोगाङको तीनवटा ठूला र पाँचवटा सानाहोटलसमेत गरी ८ वटा होटलबगाएको छ। शनिबार बिहानैबाट पालिकाको सक्रियतामा सुरक्षाकर्मी, स्थानीय नागरिक लगायतले उद्धार तथा खोजीकार्य गरिरहेको गाउँपालिकाले जनाएको छ। पहिरोले चौकी पुरियो बागलुङको प्रसिद्ध धार्मिकस्थल पञ्चकोटमा पहिरो जाँदा प्रहरी चौकी पुरिएको छ। शनिबार दिउँसो बागलुङ नगरपालिका६ को पञ्चकोटधाम मन्दिर जानेबाटोमा लगाइएको पर्खाल भत्किँदा प्रहरीचौकी पञ्चकोटको चार कोठे कच्ची भवनको ३ कोठा पुरिएको हो। जिल्ला प्रहरी कार्यालय बागलुङका प्रहरी उपरीक्षक ऋषिराम कँडेलले भवन माथिबाट झरेको पहिरोले प्रहरी चौकीको तीन कोठा पुरिएको बताए। उनले चौकीमा कार्यरत प्रहरीहरू सुरक्षित रहेको बताए। प्रहरी उपरीक्षक कँडेलले पहिरोले भवन पुरिएपछि प्रहरीलाई पञ्चकोट मन्दिरको गण्डकी सभा हलमा व्यवस्थापन गरिएको जानकारी दिए। पहिरोले भत्किएको भवन पनि पञ्चकोटधाम मन्दिरको हो। मन्दिरले प्रहरी चौकी राख्नका लागि चार कोठे भवन दिएको थियो। कालीगण्डकी कोरिडोर अवरुद्ध अविरल वर्षाको कारण राष्ट्रिय गौरवको आयोजना कालीगण्डकी कोरिडोरको बागलुङ खण्ड अवरुद्ध भएको छ। कालीगण्डकी कोरिडोरको धेरै स्थानमा पहिरो जाँदा सडक अवरुद्ध भएको हो। कालीगण्डकी कोरिडोरअन्तर्गत बागलुङको जैमिनी नगरपालिका५ बिनामारेमा पनि पहिरो खसेको छ। सडक माथिबाट निरन्तर बगिरहेको पहिरोका कारण सडक अबरुद्ध रहेको जिल्ला प्रहरी कार्यालय बागलुङका सूचना अधिकारी तथा प्रहरी नायव उपरीक्षक (डीएसपी) विजय यादवले जानकारी दिए। करिडोरको पहिरोका कारण सडक रोकिँदा बागलुङदेखि बुटवल भैरहवा र भैरहवादेखि बागलुङका लागि कुनै पनि सवारीसाधन चल्न नसकेको यादवले बताए। वर्षाको कारण बागलुङ नगरपालिका१० को दव्ल्याङमा शुक्रबार राति पहिरो खसेको छ। सडकनै पहिरोले बगाउँदा जिल्लाको दक्षिण क्षेत्रमा चल्ने सवारीसाधन चलेका छैनन्। बागलुङ नगरपालिका४ बान्द्रेमा पहिरोको कारण बागलुङबेनी सडकखण्ड अवरुद्ध भएको छ। शनिबार दिउँसो पहिरो जाँदा सडक अवरुद्ध भएको हो। प्रहरीले पहिरो हटाएर शनिबार साँझदेखि साना सवारीहरू एक तर्फि सञ्चालनमा ल्याएको छ। जलविद्युत् आयोजनाको बाँध पुरियो पहिरोले जैमिनी नगरपालिकास्थित ठेउलेखोला जलविद्युत् आयोजनाको बाँध पुरिएको छ। जैमिनी वडा नम्बर १ र ४ को बीच भएर बग्ने ठेउलेखोलामा निर्माण भएको जलविद्युत् आयोजनाको बाँध पहिरोका कारण पुरिएको हो। कुश्मिसेरा, सुर्कवा व्याडथला सडकखण्डमा आएको पहिरोले उक्त बाँधमा क्षति पुर्याएको बारही हाइड्रोपावरका प्रशासन प्रमुख लीलानाथ पौडेलले बताए। पहिरोका कारण बाँध पुरिँदा विद्युत् उत्पादन पूर्णरूपमा बन्द भएको छ। १५ मेगावट विद्युत् उत्पादन हुने आयोजनालाई पुनःसञ्चालन गर्न समय लाग्ने पौडेलले बताए। पुल र कुलोमा क्षति मुस्ताङको लोघेकर दामोदरकुण्ड गाउँपालिका२ घमी खोला बाढीले त्यहाँँको पुरानो काठेपुल र सिँचाइ कुलोमा क्षति पुगेको छ। खोलामा आएको बाढीले घमी र ढाक्मर जोड्ने पुरानो काठेपुल बगाएको हो। घमी गाउँको सिँचाइ कुलोको करिब सय मिटर डेन समेत बाढीले क्षति तुल्याएको छ। बाढीले पुरानो (घमीढाक्मर) गाउँ जोड्ने बगाएपछि त्यस क्षेत्रका स्थानीयवासी तथा पर्यटकलाई समेत आउजाउमा समस्या परेको लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टले जानकारी दिए। अहिले बाढीले काठेपुल बगाएपछि स्थानीयवासीले जोखिम मोलेर घमी खोला तर्नुपर्ने आवस्था आईपरेको अध्यक्ष बिष्टको भनाइ छ। बाढीले सिँचाइ कुलो क्षति बनाएपछि क्षतिग्रष्त स्थानमा पुनः सिँचाइ कुलो निर्माण गर्न गाउपालिकाले तत्कालै कदम चालेको अध्यक्ष बिष्टको उल्लेख गरे। घमी सिँचाइ कुलो मर्मत गर्न करिब १० लाख बढी रकम लाग्ने र गाउँपालिकाले विपद् व्यवस्थापन कोषबाट छुट्याइएको बजेटबाट कुलो मर्मत गरिने अध्यक्ष बिष्टको भनाइ छ। कालीगण्डकी नदी कटान र मुख्य सडक भाँसिने र भत्किँदै सडक साँघुरो बनेपछि त्यहाँँ सडक सुरक्षा जोखिम उत्पन्न भएको थियो। सडक जोखिम न्यूनीकरण गरी सडक आवागनलाई सुरक्षित बनाउन शुक्रबारदेखि तालुकदार कार्यालय पूर्वाधार विकासले पहल थालेको कार्यालय प्रमुख अजय श्रेष्ठले जानकारी दिए। जिल्ला प्रशासन कार्यालयको रोहबरमा शुक्रबार जिल्ला व्यवस्थापन समितिको बैठक बस्यो। बैठकले मनसुन सक्रिय रहेको मौसम पूर्वानुमान महाशाखाले ३ दिन भारी वर्षा हुने जनाएपछि संम्भावित विपद्का घटना हुन नदिन र भैहालेमा विपद् प्रतिकार्यलाई राज्यका सबै निकाय र स्थानीय समुदाय र नागरिकलाई सचेत तुल्याउन बैठक केन्द्रित थियो। बैठकले बेनीजोमसोम सडकखण्डको मुस्ताङ खण्डमा मुख्य सडकमार्गमा हुनसक्ने क्षतिको पहिचान गर्ने त्यसका लागि स्थानीय तह,सुरक्षा निकाय र आवश्यक उपकरणसहित विपद् प्रतिकार्यका लागि चाहिने सबै प्रकारका सामग्री व्यवस्थापन गरी तैयारी अवस्थामा रहने निर्देशन भएको मुस्ताङका प्रमुख जिल्ला अधिकारी जनकराज पन्तले जानकारी दिए। होटलसँगै पुरिएकाको उद्धार ओखलढुंगामा पहिरोले दुइटा टहरासहित आमा छोरी पुरिएका छन्। भोजपुर घर भइ सिद्धिचरण नगरपालिका १२ मा होटल गर्दै आएकी इन्दिरा खत्री र उनकी छोरी १३ वर्षीया लक्ष्मी विष्टलाई टहरासँगै पहिरोले पुरेको हो। प्रहरी र स्थानीयको सहायतामा उनीहरूको उद्धार गरेर उपचारका लागि ओखलढुंगा सामुदायिक अस्पताल पठाइएको छ। घाइतेमध्ये १३ वर्षीया विष्टको दुवै खट्टामा गम्भीर चोट लागेको छ। घाइतेको ओखलढुंगा सामुदायिक अस्पतामा उपचार भइरहेको छ। थप उद्धार तथा सडक खुलाउने काम भइरहेकोे प्रहरीले जनाएको छ। पहिरोले बनायो घाइते अविरल वर्षाका कारण गुल्मीमा शनिबार एक घर पुरिएको छ। जिल्लाको रुरुक्षेत्र गाउँपालिका३ ठाँटीमा अवस्थित रूपा टमाटाको घर पुरिएको हो। घरमा उजेली भनेर चिनिने रूपा टमाटा र उनकी छोरी बस्दै आएका थिए। शनिबार बिहानै माथिबाट खसेको पहिरोले घर पुरिएको थियो। पहिरोका कारण घरभित्र बसेकी टमाटा पनि पुरिएकी थिइन्। पहिरोले घर पुरेपछि रूपालाई स्थानीय, प्रहरी र जनप्रतिनिधिले उद्धार गरिएको रुरुक्षेत्र गाउँपालिका १ का वडासदस्य घनश्याम ज्ञवालीले जानकारी दिए। पहिरोमा पुसरिएकी टमाटा घाइते भएकी छिन्। हातको संकेतका आधारमा उनको उद्धार गरिएको र उपचारका लागि उनलाई रिडी स्वास्थ्य चौकीमा लगिएको वडा सदस्य ज्ञवालीले बताए। छोरी घाँस काट्न गएकाले उनी पहिरोबाट बचेको स्थानीयको भनाइ छ। वर्षाका कारण मदन भण्डारी राजमार्ग अन्तर्गतको रिडी तम्घास सडकका विभिन्न ठाउँमा माथिबाट पहिरो खसेको छ। बिहानैदेखि पहिरो खसेका स्थानमा जेसिबी मेसिनको प्रयोग गरेर सडक सुचारुको काम भइरहेको प्रहरीले जनाएको छ। केही दिनदेखि भइरहेको अविरल वर्षाका कारण गुल्मीका विभिन्न सडकहरू अवरुद्ध हुन पुगेका छन्। उता रिडीतम्घास सडकखण्डअन्तर्गत रुरुक्षेत्र गाउँपालिका४ कालीका मोडमा पहिरो खस्दा सडक अवरुद्ध भएको छ। घरगोठ पुरिए पहिरोसहित खसेको ढुंगाले घर पुरिदा पाल्पा रिब्दीकोट गाउँपालिका३ माल्मुमकी मिना विकको जस्ताले छाएको एक तले कच्ची घर पूर्ण रूपमा क्षति भएको छ। रामपुर नगरपालिका९ मधुकोटका कमलबहादुर साठीघरको पहिरोले गोठ पुरिँदा पशुचौपाया मरेका छन्। गोठ पुरिदा भैंसीको पाडी, २ वटा बाख्राका पाठी र एक वटा खसी पुरिएर १ लाख ५० हजार बराबरको क्षति भएको जिल्ला प्रहरी कार्यालय पाल्पाका सूचना अधिकारी सुगन्ध श्रेष्ठले जानकारी दिए। राजमार्गहरू अवरुद्ध लगातारको तिन दिने वर्षाको कारण कालीगण्डकी कोरिडोरअन्तर्गत रामपुरपीपलडाँडा सडक अवरुद्ध भएको छ। रम्भा गाउँपालिका १ हुँगीस्थित सडकमा माथिबाट सालका रुखसहित खसेको पहिरोले सडक अवरुद्ध भएको हो। सिद्धार्थ राजमार्गको तानसेन बुटवल सडकखण्डको चर्चरे कालीमाटी, हिउदे खोलामा लेदो र पहिरोको कारण बन्द हुने खुल्ने भएको छ। विभिन्न स्थानमा डुवान पाल्पाको अन्नभण्डारका रूपमा रहेको माडी फाँट डुवान भएर जलमग्न भएको छ। तानसेन नगरपालिका, बगनासकाली गाउँपालिका, रम्भा गाउँपालिका, पूर्वखोला गाउँपालिका र माथागढी गाउँपालिकाको अधिकाश भूभागको पानी माडीफाँट भएर बग्ने गरेको भए पनि निकास तिनाउँ खोलामा रहेकोमा सिँगो माडीफाँट नै डुवानमा परेको हो। तानसेनको प्रभास र बासटारी फाँटमा अविरल बर्षाको कारण डुवानमा परेको छ। रुरु क्षेत्र रिडीमा कालीगण्डकी र रिडी खोलाको कारण हृषिकेशव मन्दिरको गेट सम्म डुवान भएको छ। पर्यटकीय स्थल रानीमहलको तलो गेट सम्म कालीगण्डकीको बहाव पुगेर जलमग्न भएको छ। रानीमहल क्षेत्रमा भएको डुवानमा बगरमा रहेका करीव आधा दर्जन होटल टहराहरू डुवानमा परेका छन। पाल्पामा पर्यो सबैभन्दा बढी ४०६ मिलिमिटर पानी बाढी पूर्वानुमान महाशाखाले प्रकाशित गरेको शनिबार दिउँसोको रिपोर्टमा देशभरीमा सबैभन्दा बढी पाल्पामा वर्षा भएको छ। महाशाखाले प्रकाशित गरेको सूचनाअनुसार पाल्पाको कुमाल गाउँमा देशभरीमा सबैभन्दा बढी ४०६ मिलिमिटर पानी परेको जनाएको छ। पाल्पाकै गैंडाकोट ३०७ मिलिटिर, जल्पामा ३०४६ मिलिमिटर, पाल्पाकै अर्चले २८० ४मिलिमिटर, बल्ढेङगढीमा २०७ मिलिमिटर बर्षा भएको महाशाखाले जनाएको छ। पाल्पाका ठूला नदी कालीगण्डकी, तिनाउ नदी सँगै गाउँघरका स साना खोला देखि खहरे खोलाहरूमा बाढीको उच्च जोखिम भएको छ। मौसमविद्का अनुसार १० मिलिमिटरभन्दा मुनिको वर्षा हुनुलाई हल्का वर्षा, ५० मिलिमिटरभन्दा मुनिको वर्षा हुनुलाई मध्यम वर्षा, १०० मिलिमिटरभन्दा तलको वर्षा हुनुलाई भारी वर्षा भनिन्छ। २०० मिलिमिटरभन्दा मुनिको वर्षा हुनुलाई धेरै भारी वर्षा भनिन्छ भने २ सय मिलिमिटरभन्दा पनि माथिको वर्षा हुनुलाई अति भारी वर्षा भन्ने गरिन्छ। यातायात ठप्प म्याग्दीको रघुुगंगा र अन्नपूूर्ण गाउँपालिकाका विभिन्न ठाउँमा बर्खासँगै पहिराहरू सक्रिय हुन थालेपछि मुस्ताङलाई राष्ट्रिय राजमार्गसँग जोड्ने बेनीजोमसोम सडकमा यातायात सेवा प्रभावित बनेको छ। सडक माथिबाट निरन्तर पहिरो खस्न थालेपछि म्याग्दीको उत्तरी क्षेत्र हुँदै मुस्ताङलाई राष्ट्रिय राजमार्गसँग जोड्ने बेनीजोमसोमकोरला सडकमा दैनिक जसो यातायातका साधन आवतजावत बन्द हुन थालेको हो। सडक अवरुद्ध हँुदा म्याग्दीको रघुगंगा, अन्नपूर्ण गाउँपालिका, मुस्ताङका सर्वसाधारणका साथै तीर्थयात्री र पर्यटकहरू घण्टौ सम्म जाममा पर्ने गरेका अन्नपूूर्ण गाउँपालिकाका अध्यक्ष भारतकुमार पुनले बताए। रघुुगंगा गाउँपालिकाको बैसरी, सिरुवारी र अन्नपूर्णको गुइठे भिरको पहिरो बर्खायामको सुरुवातसँगै सक्रीय भएका छन्, उनले भने अन्नपूर्णको नौलीबगर, खामभित्ता, तितर, रूपसे, काभ्रेभिर, घोप्टेभिर देखि मुुस्ताङको लेतेसम्म बर्खा यामको यात्रा जोखिम र सास्तीपूूर्ण बनेको छ। सडक निर्माण गर्दा पहिरो जाने सम्भावित क्षेत्रको अध्ययन नभएको र त्यही अनुरूप डीपीआर निर्माण नगरिएकाले नियन्त्रणका लागि विस्तृत अध्ययन गरेर योजना सञ्चालन गर्न भौतिक पूर्वाधार विकास तथा यातायात व्यवस्था मन्त्रालयमा योजना र बजेट माग गरिएको थियो। म्याग्दी प्रमुुख जिल्ला अधिकारी लक्ष्मण ढकालले अल्पकालीन रूपमा पहिरो नियन्त्रण, यातायात सञ्चालनका लागि सडक विभागका उपकरण, प्राविधिक, मजदुरका साथै सुुरक्षा निकायलाई पनि परिचालन गरिएको बताए। तौलिहवाबजार डुबानमा कपिलवस्तुको सदरमुकाम तौलिहवा बजार क्षेत्रका घरहरू डुबानमा परेका छन्। बजार क्षेत्रभित्रका पोखरीहरू जलमग्न हुँदा पोखरीबाट निस्कने पानीको व्यवस्थापन हुन नसक्दा बजार क्षेत्रका घरहरू डुबानमा परेका हुन्। तौलिहवाबजार क्षेत्रको गौढी चौक, चौक बजार, नयाँ टोल, जमुवार टोल र आसपासका टोल, बस्तीका घर भित्रपानी पसेको छ। बजार क्षेत्र र हुलाकी सडक समेत जलमग्न बनेको छ। वाणगंगा नदीको तलो तटीय क्षेत्र अन्तर्गत महाराजगञ्ज नगरपालिकाको हरदौना क्षेत्रमानदी कटान बढ्दै गएको र पानीको सतह बढिरहेको प्रमुख जिल्ला अधिकारी विश्वप्रकाश अर्याललेबताए। हरदौना गाउँका २ घर नदी कटानबाट उच्च जोखिम भएका कारण उनीहरूलाई अन्यत्र सारिएको छ। जिल्लामा बाढीबाट हुन सक्ने विपद् व्यवस्थापनका लागि सुरक्षा निकायका सबै संयन्त्रहरू तयारी अवस्थामा राखिएको प्रमुख जिल्ला अधिकारी विश्व अर्यालले बताए। जनजीवन प्रभावित पोखराःअबीरल वर्षाको कारण कास्कीमा जनजीवन प्रभावित भएको छ। अबिरल वर्षाको कारण सेतीनदीमापानीको बाहब बढेपछि पोखरा १४ गोष्टी टोलस्थित सेती नदीको किनारमा बसोबास गर्ने ५ घर धुरीका २३ जना परिवार सम्पूर्ण सामग्रीहरूसहित गोष्टी टोल विकास संस्थाको भवनमा सुरक्षित राखिएको जिल्ला प्रहरी कार्यालय कास्कीले जनाएको छ। यसरी सुरक्षित स्थानमा राखिएका हरूमा विष्णुमाया सुनुवारको ५ परिवार, डोल्मा शेर्पाको ७ जना परिवार, सुकदेव गुरुङको ४ जना, डावा शेर्पाको ४ जना र काजी शेर्पाको ३ जना परिवार रहेको जिल्ला प्रहरी कार्यालय कास्कीका सूचना अधिकारी बसन्तकुमार शर्माले बताए। यसैगरी अबिरल वर्षाको कारण पहिरो जाँदापोखरा ३२ डाँडागाउँस्थित राजन विकको १ तले घरको माथिबाट पहिरो खसेर घर सँगै जोडिएको भान्सा कोठा भत्किएको प्रहरीले जनाएको छ। अछाममा त्रास अछाम बिहीबारदेखि लगातार परेको वर्षाका कारण बूढीगंगा नदीमा पानीको वहाब बढेको छ। निरन्तर परिरहेको वर्षाका कारण बूढीगंगा, छिपेखोला, प्रभाली खोलामा पानीको सतह ह्वात्तै बढेको छ। नदी खोलामा बाढी आएसगै आसपासका बस्तीहरू र खेतीयोग्य जमिन उच्च जोखिममा परेका छन्। बाढीका कारण नदी आसपासका स्थानीय बासिन्दाहरू त्रसित बनेका छन्। साँफेबगरमा रहेको विद्युत् प्राधिकरणको कार्यालय डुबानमा परेको छ। बूढीगंगा नदी तटिय क्षेत्रका नागरिकहरूलाई सचेत र सुरक्षित रहन सूचना जारी गरेको साँफेबगर नगरपालिकाका मेयर राजेन्द्रबहादुर कुँवरले बताए। उनले भने,तिन दिन देखिको वर्षाले नदीमा बाढी आएको छ, आसपासका स्थानीय बासिन्दाहरूलाई सजग रहन सुरक्षित ठाउँमा बस्नु भनेर सूचना गरेका छौं।जोखिम आकलन गरी सुरक्षित स्थानमा रहन मेयर कुँवरले आग्रह गरे। वर्षाका कारण साँफे मार्तडि सडकखण्डको बुढाबगरमा पहिरो गएर सडक अबरुद्ध भएको र सडक खुलाउने प्रयास भइरहेको प्रमुख जिल्ला अधिकारी शिव लम्सालले बताए। उनले भने, वर्षाका कारण अधिकाश ग्रामीण सडक बन्द भएका र नदी खोलाहरूमा बाढी आएको सूचना पाएका छौं,जिल्लामा कुनै अप्रिय घटना घटेको छैन,हुन सक्ने समभावित घटनाहरूलाई मध्ये नजर गर्दे सबै सयन्त्रहरू तयारी अवस्था छन्। कोशी ब्यारेजमा खतरा लगातरको वर्षातका कारण सप्तकोशी नदीमा पानीको बहाव बढेपछि कोशी ब्यारेजमा खतराको संकेत स्वरूप रातो बत्ती बालिएको छ। पूर्वी पहाडी जिल्लाहरूमा निरन्तर वर्षात भएपछि सप्तकोशीमा पानीको बहाब उच्च भएको हो। शनिबार बेलुका ७ बजे सप्तकोशीमा पानीको बहाब प्रतिसेकेन्ड ३ लाख ७ हजार ९ सय २५ क्युसेक पुगेको सुनसरीका प्रहरी प्रमुख एसपी बिपिन रेग्मीले जानकारी दिएका छ्न। सप्तकोशीमा पानीको बहाब बढेपछि कोशी ब्यारेजका ५६ मध्य ४० मात्र ढोका खोलिएका छन्। सप्तकोशी नदीमा परि सेकेन्ड एकलाक ५० हजार क्युसेक पानी कोन्बहब पुगेपछि खतरा मानिन्छ। सप्तकोशीमा पानीको बहब उच्च हुँदासमेत कोशी ब्यारेजका सबै ढोका नखोलेका कारण सप्तकोशीले बराहक्षेत्र नगरपालिकाको श्रीलंका टापुमा कटान सुरु गरेको सन्तोष चन्द्रबङ्शिले बताए। उनले सप्तकोशीमा पानीको बहाव उच्च भएको बेला ब्यारेजका सबै ढोका खोल्न माग गरेका छन्। जिल्ला प्रहरी कार्यालय सुनसरीका प्रवक्ता डीएसपी नबिनकृष्ण भण्डारीले सप्तकोशी आसपासका बासिन्दालाइ बाढि आएको समयमा उच्च सत्रकता अपनाउन अनुरोध गरिएको बताए। उनले सप्तकोशीको बाढीबाट हुने क्षतिलाई नियन्त्रण गर्न नेपाल प्रहरी, सशस्त्र प्रहरी र नेपाली सेनाको टोली तयारी अवस्थामा राखिएको बताए। स्याङ्जामा २ को मृत्यु, १ बेपत्ता शुक्रबार साँझदेखिको निरन्तर वर्षासँगै आएको पहिरोका कारण स्याङ्जाको बिरुवा गाउँपालिका६ लामाखेतमा दुई जनाको ज्यान गएको छ। बिरुवा ६ माझकोट बस्ने ६५ वर्षीय गुईश्वरी शर्मा मरासिनी र ६७ वर्षीया हरिमाया शर्मा रहेको जिल्ला प्रहरी नायव उपरीक्षक इन्द्रबहादुर रानाले जानकारी दिए। बिरुवा गाउँपालिका६ लामाखेतस्थित सोही ठाउँ बस्ने ईश्वरी लम्सालको घरमा पहिरो जाँदा माझकोट बस्ने ७१ वर्षीय माधव शर्मा बेपत्ता भएको उनले बताए। सोही पहिरोमा परी ५ जना घाइते भएका छन्। प्रहरीले घटनाका सम्बन्धमा आवश्यक अनुसन्धान गरिरहेको जनाएको छ। कृष्ण सारु मगरहेटौंडा बिस्नप्रसाद न्यौपानेवीरेन्द्रनगर भरतराज बिष्टकालीकोट प्रताप ओलीबझाङ यादव आचार्यगुलरिया भवानी खड्कादोलखा अर्जुन कार्कीबागलुङ सुन्दरकुमार थकालीजोमसोम शिवप्रसाद ढुंगानाओखलढुंगा मनोज कार्कीगुल्मी कृष्ण पोखरेलतानसेन सन्तोष गौतमबेनी भवानी अधिकारीस्याङ्जा गोपाल भण्डारीकपिलवस्तु कृष्णमणि बरालपोखरा गीता कुँवर अछाम रत्नप्रसाद आचार्यधरान"
नारायणी नदीको बाढीले झोलुङ्गे पुल बगायो,"चितवन : नारायणी नदीको बाढीले चितवनको भरतपुर महानगरपालिका३ स्थित झोलुङ्गे पुल बगाएको छ । न्यूरोड र नगरवन जोड्ने नारायणी नदीमा रहेको झोलुङ्गे पुल बाढीले बगाएको हो । प्रमुख जिल्ला अधिकारी इन्द्रदेव यादवका अनुसार गए राति ११:३० बजे बाढीले दुवैतर्फको पिल्लर भत्काई पुल बगाएको हो । नारायणीमा पानीको बहाव नघटेकाले नदी तटीय क्षेत्रमा बसोबास गर्नेलाई सावधानी अपनाउन उनले अनुरोध गरेका छन्। शनिबार परेको वर्षासँगै नारायणी नदीमा पानीको सतह बढ्दा एक सय ७१ जनालाई सुरक्षित स्थानमा सारिएको छ । शनिबार राति आएको नारायणीको बाढीका कारण घरमा पानी पसेकाले उनीहरूलाई सुरक्षित स्थानमा स्थानान्तरण गरिएको समाचार राससमा छ। प्रमुख जिल्ला अधिकारी यादवका अनुसार भरतपुर महानगरपालिका२ का २६ जना, बालकुमारी नर्सिङ कलेजको भवनमा बस्ने चारजना, भरतपुर१७ गोब्रेनीका ५४, वडा नं १ देवघाटको नदी किनारमा बस्दै आएका २८ तथा वडा नं १६ गुम्बाचोकका ५९ जनालाई सुक्षित स्थानमा स्थानान्तरण गरिएको छ । उनीहरूलाई सुरक्षाकर्मीले डुङ्गाको सहायताले स्थानान्तरण गरेको हो ।"
"स्याङ्जा बिरुवाको पहिरोमा बेपता भएका माधव मृत भेटिए, मृतकको संख्या ३ पुग्यो","स्याङ्जा : जिल्लाको बिरुवा गाउँपालिका ६ लामाखेतमा पहिरोमा पुरिएर मृत्यु हुनेको संख्या ३ पुगेको छ। बेपत्ता भएका माधव शर्मा पनि शनिबार साँझ मृत भेटिएपछि मृत्यु हुनेको संख्या ३ पुगेको हो। पहिराले पुरिएर बिरुवा गाउँपालिका६ माझकोट का ६७ वर्षीया हरिमाया शर्मा, ६५ वर्षीया गुह्येश्वरी शर्माको मृत्यु भएको थियो भने ७१ वर्षीय माधव शर्मा बेपत्ता भएका थिए। पहिराको जोखिममा रहेका आफ्ना घरबाट सुरक्षित स्थानमा सरेका उनीहरू सोही ठाउँमा पनि पहिरो खस्दा मृत्यु भएको हो। वडाध्यक्ष कृष्णबहादुर क्षेत्रीले भने, सुरक्षित भनेर राखिएको ठाउँमा दिउँसो अचानक पहिरो खसेर घर पुरिँदा उहाँहरूको मृत्यु भयो। पहिरामा परी घाइतेको उपचार भैरहेको छ।"
सेती नदीमा बाढीः ६० घरपरिवार सुरक्षित स्थानमा,"बैतडी : सेती नदीको जलस्तर बढेर बाढी बस्ती पस्न थालेपछि बैतडीको सिगासका ६० घरपरिवारलाई सुरक्षित स्थानमा सारिएको छ। सिगास गाउँपालिका५ ढुङ्गाडका ६० घरपरिवारलाई स्थानीय शारदा माविमा सारिएको बैतडीका प्रमुख जिल्ला अधिकारी भीमकान्त शर्माले जानकारी दिए। उनले भने, 'सेती नदी गाउँ पस्ने खतरा बढेपछि ढुङ्गाडका ६० घरपरिवारलाई सुरक्षित स्थानमा सारेका हौँ। स्थानीय जनप्रतिनिधिको सहयोगमा उनीहरूलाई शारदा माविमा सारिएको छ।' नदीमा बाढीको सम्भावना बढेसँगै उनीहरू पशुचौपायासहित घर छाडेर विद्यालयमा आश्रय लिएर बसेका हुन्। अविरल वर्षाका कारण सेती नदीमा पानीको बहाव बढेपछि स्थानीयवासी त्रसित बनेका छन्। नदी किनारमा लगाएको तटबन्धमाथि जलस्तर पुगेपछि स्थानीय बासिन्दा घर छाड्न बाध्य भएका इन्द्रबहादुर चन्दले बताए। सेती नदीमा पानीको बहाव बढ्दै गएपछि सिगास गाउँपालिका५ का हरडाखानी, लाम्बगड, लोडेलगायत बस्ती बाढीको उच्च जोखिममा परेका छन्। यस्तै वडा नं ६ का सेती किनारका बस्ती पनि बाढीको जोखिममा परेका बताइएको छ। सेती नदीको बाढीले यहाँ बर्सेनि आतङ्क मच्चाउने गरेको छ। यसअघि २०७८ कात्तिक पहिलो साता परेको बेमौसमी वर्षाले सिगास५ ढुङ्गाडलगायत क्षेत्रमा सेतीको बाढी पस्दा ठूलो क्षति गरेको थियो। लगातार वर्षा भइरहेकाले जोखिम हुनसक्ने भन्दै सावधानी अपनाउन जिल्ला प्रशासन कार्यालयले आग्रह गरेको छ। रासस"
आगलागीबाट गुल्मीमा एक घर जल्यो,"गुल्मी : गुल्मीको मालिका गाउँपालिका  ७ घमिर सिलादीको एउटा घरमा शनिबार राति आगलागी भएको छ । आगोले स्थानीय गोठी सुनारको घर जलेको हो । राती एक्कासि घर जल्दा तीन लाख बराबरको क्षति भएको जिल्ला प्रहरी कार्यालय गुल्मीले जनाएको छ । सुनारको ढुङ्गा, माटो र खरको छानो भएको २ तले कच्ची घरमा राति १०:३० बजेतिर आगोलागी भएको हो । आगलागी घटनाको खबर पाएपछि मर्भुङ्ग प्रहरी चौकीका प्रहरी सहायक निरीक्षक दिपक शाहको कमाण्डमा प्रहरी टोली घटनास्थलमा पुगेको थियो । प्रहरी र स्थानीयको सहयोगमा आगो नियन्त्रणमा लिइएको थियो । आगलागीबाट घर पूर्वरूपमा क्षति भएको छ भने घरभित्र राखिएको अन्नपात, काठ दाउरा, लत्ताकपडा, नागरिकता, लालपुर्जा र नगद ३० हजार जलेर नष्ट भएको जिल्ला प्रहरी कार्यालय गुल्मीका सूचना अधिकारी तथा प्रहरी नायब उपरीक्षक शंकर पोखरेलले जानकारी दिए । प्रहरी नायब उपरीक्षक पोखरेलका अनुसार घटनामा मानवीय र चौपाया क्षति भएको छैन । घमिर सिलादीमा १६ घरपरिवार सुकुमबासी लामो समयदेखि बस्दै आएका छन् । सुनार पनि सुकुमबासी हुन् । उनी घरमा एक्लै बस्दै आएकी थिइन् । घर जलेर पुर्ण क्षति भएपछि सुनार छोराको घरमा बसेकी छन् । केही दिन यता लगातार भइरहेको अविरल वर्षाका कारण आगोले ठूलो क्षतिबाट बस्ती नै बचेको स्थानीयको भनाइ छ ।आगलागी घटनाबारे थप अनुसन्धान भइरहेको प्रहरीले जनाएको छ ।"
नक्कली छोरा बनेर सम्पत्ति हत्याउन खोज्दा,"हेटौंडा : दिवंगत महिलाको नक्कली छोरा बनेर किर्ते कागजात बनाइ जग्गा हडप्ने प्रयास गरेको अभियोगमा पक्राउ परेका पूर्णबहादुर ब्लोनलाई जिल्ला अदालत मकवानपुरले पुर्पक्षका लागि थुनामा पठाएको छ। न्यायाधीश पूर्णिमा कोइरालाको इजलासले शुक्रबार ४६ वर्षका ब्लोनलाई पुर्पक्षका लागि थुनामा पठाउन आदेश दिएको हो। अदालतले किर्ते कागज बनाउन सघाउने ५६ वर्षका रामबहादुर न्यासुरलाई समेत पुर्पक्षका लागि थुनामा पठाएको छ। बकैया गाउँपालिका४ निवासी ब्लोनले स्याङ्जाकी उमादेवी गुरुङको नाममा ललितपुर र चितवनमा रहेको केही रोपनी जग्गा र कृषि फर्म उनको नक्कली छोरा बनेर आफ्नो नाममा हत्याउने प्रयास गरेका थिए। त्यस्तै न्यासुरले सो घटनामा ब्लोनलाई सहयोग गर्दै आएको प्रहरी अनुसन्धानबाट खुलेको छ। स्याङ्जाको मेथाभुरुङमा जन्मिएकी गुरुङको २०७४ भदौ २६ गते नै मृत्यु भएको थियो। गुरुङको मृत्युपश्चात् उनको नाममा रहेको सम्पत्ति हत्याउन गुरुङकै आफन्तसहित गिरोह नै परिचालित भएको खुलेको छ। गिरोहले मकवानपुरको थाहा नगरपालिका१२, बकैया गाउँपालिका४, स्याङ्जाको बिरुवा गाउँपालिका७ बाट ३ पटक नक्कली छोरा बनाएर उमादेवीको मृत्यु दर्ता, नाता प्रमाणितलगायत किर्ते कागजात तयार पारेको भेटिएको छ। त्यस्तै कीर्तिपुर नगरपालिका१० र भरतपुर महानगरपालिका१९ बाट पनि झुटो विवरण पेस गरी सिफारिस बनाएको खुलेको छ। सम्पत्ति हत्याउन वडाध्यक्षको मिलेमतो वडाध्यक्ष राजन दंगाल उमादेवीको सम्पत्ति हत्याउन परिचालित गिरोहसँग बकैया४ का वडाध्यक्ष राजन दंगालको पनि मिलेमतो देखिएको छ। वडाध्यक्ष दंगालले १८ मंसिर २०८० मा पूर्णबहादुरलाई उमादेवीको नक्कली छोरा बनाएर मृत्युदर्ता र नाता प्रमाणितलगायतका कागजात तयार पारिदिएका थिए। स्थानीय रामबहादुर न्यासुरसहित ५ जनालाई साक्षी राखेर उमादेवी र पूर्णबहादुर (आमाछोरा) हुन् भनी सर्जमिन मुचुल्का तयार पारी झुटो कागजात तयार पारिएको खुलेको छ। मृतक उमादेवीको सम्पत्ति हत्याउन वडा कार्यालयबाट पटकपटक सिफारिसका कागजातसमेत तयार पारिएको छ। सम्बन्धित मालपोत कार्यालयबाट सम्पत्ति नामसारीको प्रक्रिया अघि बढाउँदै गर्दा घटना बाहिरिएपछि वडाध्यक्ष दंगालले उक्त गिरोहसँग आफ्नो मिलेमतो नदेखाउन आफैंले प्रहरीमा उजुरी दिएको अनुसन्धानबाट खुलेको छ। झुटो विवरणसहितको नक्कली कागजात तयार पारेको अभियोगमा आफू फस्ने निश्चित भएपछि वडाध्यक्ष दंगालले आफू उम्किने प्रयास गरेका छन्। दंगालले आफूलाई पूर्णबहादुर ब्लोनले झुटो विवरण पेस गरेर नक्कली कागजात तयार पार्न लगाएको भन्दै जिल्ला प्रहरी कार्यालय मकवानपुरमा पूर्णबहादुरमाथि कारबाहीको माग गर्दै आफैंले निवेदन दिएका हुन्। प्रहरीले पूर्णबहादुरलाई २८ जेठ २०८१ मा पक्राउ गरी लिखतसम्बन्धी कसुरमा अनुसन्धान गरिरहेको थियो। शुक्रबार जिल्ला अदालतले उनलाई पुर्पक्षका लागि थुनामा पठाएको जिल्ला प्रहरी कार्यालय मकवानपुरका प्रवक्ता लक्ष्मी भण्डारीले बताए। प्रहरीले पूर्णबहादुरकोे बयानका आधारमा सर्जमिन मुचुल्कामा बस्ने ५६ वर्षका रामबहादुरलाई पक्राउ गरेको थियो। आफूलाई नक्कली छोरा बनेर कागजात बनाउन रामबहादुरले सहयोग गरेको भन्दै पूर्णबहादुरले बयान दिएपछि रामबहादुर फन्दामा परेका हुन्। उनलाई पनि अदालतले पुर्पक्षका लागि थुनामा पठाएको छ। वडाध्यक्ष दंगालसहित ७ जनाविरुद्ध पक्राउ पुर्जी जारी भएको छ। वडाध्यक्षज्यूसहित ७ जनाविरुद्ध पक्राउ पुर्जी जारी भएको प्रहरीले जनाएको छ। उहाँहरू फरार हुनुहुन्छ, प्रहरीले उहाँहरूलाई खोजिरहेको छ, प्रवक्ता भण्डारीले भने। वडाध्यक्ष दंगालले भने उक्त घटनामा आफ्नो मिलेमतो नरहेको र आफूमाथिको आरोप झुटो भएको प्रतिक्रिया दिएका छन्। सर्जमिन मुचुल्काको आधारमा कागजात बनाइदिएको हुँ मेरो मिलेमतो छैन। प्रहरी अनुसन्धानलाई सघाउन तयार छु, प्राविधिक कारणले वडा कार्यालय नगएको हुँ। फरार भएको होइन, वडाध्यक्ष दंगालले भने। नक्कली छोरा बनेर सतराजले हत्याए ९९२ वर्गमिटर जग्गा मकवानपुरको थाहा नगरपालिका घर भई काठमाडौंको कपन बस्ने सतराज गुरुङले यसअघि नै उमादेवी गुरुङको नाममा काठमाडौंको कीर्तिपुरमा रहेको ९९२ वर्गमिटर जग्गा नक्कली छोरा बनेर आफ्नो नाममा गरिसकेका छन्। उनले मकवानपुरकै थाहा नगरपालिका१२ बाट झुटो कागजात बनाएर उमादेवीको कीर्तिपुरमा रहेको जग्गा आफ्नो नाममा नामसारी गरेका थिए। सो घटनामा संलग्न सतराजलाई ३२ साउन २०८० मा काठमाडौं जिल्ला अदालतका न्यायाधीश फणीन्द्रप्रसाद पराजुलीको इजलासले पुर्पक्षका लागि थुनामा पठाएको थियो। उमादेवीका श्रीमान् एमसी परेराले ८ साउन ०७७ मा कलंकी मालपोत कार्यालयमा उमादेवीको नाममा रहेको जग्गा आफ्नो नाममा नामसारी गर्न निवेदन दिए। कलंकी मालपोतमा १४ मंसिर २०७८ मा पुनः नामसारी गरी जग्गाधनी पुर्जाका लागि निवेदन दिए। सोही दिन नामसारी मिसिल खडा गरेर जग्गाको श्रेस्तामा समेत जनाउ गरे। जग्गा केकस्तो स्थितिमा छ भनी ७ जेठ २०८० मा कलंकी मालपोतमा बुझ्न जाँदा उमादेवीको नक्कली छोरा बनेर सतराजले जग्गा हत्याइसकेको थाहा पाए। सरकारी, सार्वजनिक लिखत किर्ते गरेको अभियोगमा कलंकी र मकवानपुरको सिखरबोट मालपोत कार्यालयका कर्मचारीहरू, मकवानपुर थाहा नगरपालिका१२, कीर्तिपुर नगरपालिका१० का जनप्रतिनिधिहरू र स्थलगत सर्जमिन मुचुल्का बस्नेहरूविरुद्ध उमादेवीका श्रीमान् परेराले संगठित रूपमा सम्पत्तिको आपराधिक उपयोग र लिखतसम्बन्धी कसुरमा प्रहरीमा उजुरी दिएका थिए। अनुसन्धानको क्रममा कलंकी मालपोतका अधिकृत कृष्णप्रसाद गौतम, नायब सुब्बाहरू गेहेन्द्रराज तिम्सिना, गुरुप्रसाद घिमिरे, ईश्वर ढुंगाना र खरिदार पूर्णराज बरालले सरकारी कार्यालयहरूबाट प्राप्त भएका कागजात, सर्जमिन मुचुल्का, नाता प्रमाणपत्र, मृत्यु दर्तालगायत कागजातहरूबाट उमादेवीको छोरा सतराज गुरुङ खुल्न आएकाले जग्गा नामसारी गरिदिएको भन्दै बयान दिएका छन्। त्यतिबेला जिल्ला सहकारी वकिलको कार्यालय काठमाडौंले मकवानपुरको थाहा नगरपालिका१२ का तत्कालीन वडाध्यक्ष टीकाराम स्याङ्तान र स्थानीयहरू माइली स्याङ्तान, सानुकान्छा स्याङ्तान, श्याम गोले, बमबहादुर गुरुङ, राजु गुरुङ, ओबजंगबहादुर रोकाया, चन्द्रकुमार मुक्तान, रामशरण गुरुङ, कृष्णबहादुर गुरुङ, सुकुमान स्याङ्तान, रामबहादुर स्याङ्तान, नरेश घलान, मालपोत कार्यालय सिखरबोट मकवानपुरका खरिदार सुदीप ढकाल, कीर्तिपुर१० का वडाध्यक्ष नरेश महर्जन, रुपेश श्रेष्ठ, देवचन्द्र महर्जन, विनोद मानन्धर, सञ्जयरत्न बज्राचार्य, तीर्थकुमार प्रधान गरी २१ जनाविरुद्ध संगठित रूपमा सम्पत्तिको आपराधिक उपयोग र लिखतसम्बन्धी कसुरको अभियोग लगाएको छ। गिरोहसँगको मिलेमतोमा जग्गा हत्याउन आफन्त नै सक्रिय भारतको कर्नाटकमा जन्मिएका एमसी परेरा २०३६ सालमा चितवनमा कृषिसम्बन्धी काम गर्न नेपाल आएका थिए। उनी कृषि विज्ञ हुन्। एमसीले ७ माघ २०३८ मा उमादेवीसँग विवाह गरे। चितवनको तत्कालीन शारदा नगर गाउँ पञ्चायतमा उनीहरूको विवाह दर्ता भएको थियो। एमसीलेसन् १९८३ अगस्ट २६ मा आफ्नो व्यक्तिगत विवरण भारतीय दूतावासमासमेत दर्ता गरेका थिए। उमादेवी कृषिसम्बन्धी जानकार थिइन्। उनी सोही विषयको शिक्षण गर्थिन्। चितवनको रामपुरको त्रिवि कृषि तथा पशु विज्ञान अध्ययन संस्थानमा उनले २०४१ देखि २०४४ सम्म सहायक प्राध्यापकका रूपमा काम गरेको र त्यसअघि पनि उनी कृषिकर्ममा थिइन्। उमादेवीकै नाममा चितवनमा नमुना कृषि फर्म पनि सञ्चालनमा थियो। कृषि कर्ममा भेट हुँदा नजिकिएको उमादेवी र परेराको सम्बन्ध विवाहमा परिणत भएको थियो। उनीहरूको ३ जना सन्तान छन्। २६ भदौ २०५० मा जन्मिएका अमोन परेराको चितवन शारदानगर गाविसमा २०५१ पुषमा जन्मदर्ता भएको देखिन्छ। छोरी आलरिया परेरा १४ भदौ २०४३ मा शिक्षण अस्पताल महाराजगन्ज काठमाडौं र अर्की छोरी डेरेने प्रिया परेरा गुरुङ २२ माघ २०३८ मा चितवनमै जन्मिएको अभिलेख छ। ६४ वर्षको उमेरमा उमादेवीको मृत्यु भएपश्चात् एमसीको परेराको स्थायी बसोबास चितवनको भरतपुर महानगरपालिका वडा नम्बर१९ मा छ। छोरा अमोन र छोरीहरू डेरेने र आलरिया अमेरिकामा बस्दै आएका छन्। उमादेवीको नाममा ललितपुर महानगरपालिका५ मा कित्ता नं ३५३ मा ०८००, कित्ता १४८ मा १०००, सैबुमा कित्ता २१३ मा १४२० र सुनाकोठीमा कित्ता २४० मा ५१५०० क्षेत्रफलको जग्गा छ भने चितवनमा पनि केही रोपनी जग्गा रहेको छ। काठमाडौंको कीर्तिपुरमा रहेको ९९२७० वर्गमिटर क्षेत्रफलको जग्गा भने मकवानपुरका सतराज गुरुङले नक्कली छोरा बनेर हत्याइसकेका छन्। बाँकी जग्गा हत्याउन आफन्तसहितकै गिरोह सक्रिय देखिएको छ। उमादेवीको मृत्युपश्चात् जग्गा हक हस्तान्तरण र नामसारीका लागि परिवारका सदस्यले मालपोत कार्यालयमा निवेदन दिएका थिए। तर, बिचौलिया र जग्गा कारोबारीसँगको मिलेमतोमा आफूहरूको जग्गा हडप्ने प्रपञ्च सुरु भएको छोरा अमोनले बताएका छन्। ५ साउन २०७७ मा मालपोत कार्यालय लगनखेलमा दिएको निवेदनको कारबाही बुझ्न एमसीले ३ मंसिर २०७८ मा पुनः निवेदन दिएका थिए। त्यतिबेला मात्रै पत्नी उमादेवीको नाममा भएका जग्गा माइतीतर्फका दिदी पूर्णिमा गुरुङ र बहिनी मीरादेवी गुरुङले हकदाबी गरेको एमसीले थाहा पाए। पूर्णिमाले आमाबुबाको पहिल्यै मृत्यु भइसकेको, बहिनी उमादेवी अविवाहित रहेको, उनको पालनपोषण, औषधोपचार तथा मृत्युपश्चात् काजकिरिया आफूले गरेको भन्दै उमादेवीको नाममा रहेको ललितपुरको चार कित्ता जग्गा आफूहरूकोे नाममा संयुक्त नामसारी गर्न निवेदन दिएको एमसीले थाहा पाए। छोराछोरीसँग सल्लाह गरी एमसीले पूर्णिमा गुरुङ र बहिनी मीरादेवी गुरुङको नाममा तत्काल जग्गा नामसारी तथा हक हस्तान्तरण रोक्का गरिपाऊँ भनी जिल्ला अदालत ललितपुरमा १४ मंसिर ०७८ मा निषेधाज्ञा रिट दर्ता गरे। मंसिर १५ को पेसी आदेशले दाखिल खारेज तथा नामसारी गर्नेलगायतका कुनै पनि कार्य नगर्नूनगराउनू भनी अन्तरिम आदेश जारी गरेपछि पूर्णिमा र मीरादेवीको नाममा जग्गा हस्तान्तरण भएन। त्यसपछि जग्गा कारोबारीसहितको गिरोह र आफन्त नै उमादेवीको सम्पत्ति हत्याउन सक्रिय छन्। उमादेवीका आफ्नै दिदीबहिनीले ललितपुरको ९ रोपनी तीन आना दुई पैसा जग्गा हडप्ने जालझेल रचेका छन् भने किर्ते कागजात जुटाएका नक्कली आफन्तले कीर्तिपुरको एक रोपनी १५ आना ३५ दाम जग्गा हडपिसकेका छन्। उमादेवीको नक्कली छोरा बनेर सतराजले कीर्तिपुरको कित्ता २०३ को ९९२७० वर्गमिटर जग्गा नामसारी गरी धनीपुर्जा लिइसकेका छन्। सतराजले जग्गा हत्याउन बमबहादुर गुरुङलाई बुबा, उमादेवी गुरुङलाई आमा, राजु गुरुङलाई दाइ, रीता लामा गुरुङलाई पत्नी, अम्मर गुरुङलाई छोरा र देवकी गुरुङलाई जेठी आमा भनी थाहा१२ को वडा कार्यालयबाट नाता प्रमाणित गरेका थिए। ६८ वर्षीय एमसी यता जग्गा जोगाउन न्यायिक निकाय धाइरहेका छन् भने अमेरिकामा रहेका छोराछोरीहरू बुबाको सुरक्षालाई लिएर चिन्तामा छन्।"
"कोशी ब्यारेजमा ३ लाख १६ हजार क्युसेक पानी, ४१ ढोका खोलिए","धरान : सप्तकोशी नदीको जलसतह बढ्दै गएको छ। अहिले बिहान ६ बजेसम्म कोशी ब्यारेजमा तीन लाख १६ हजार आठ सय क्युसेक पानी मापन गरिएको छ। सप्तकोशी जलमापन केन्द्रका अनुसार पानीको बहाव बढ्दै गएसँगै कोशी ब्यारेजका ४१ वटा ढोका खोलिएका छन्। सप्तकोशी जलमापन केन्द्रमा जलसतह सतर्कता पार गरेको र अझै बढ्दो क्रममा रहेकाले उदयपुर, सुनसरी र सप्तकोशी नदी किनारका बासिन्दालाई सुरक्षित रहन केन्द्रले अनुरोध गरेको छ।"
पानीको सतह बढेपछि गण्डक ब्यारेजका सबै ढोका खुला,नवलपुर : नारायणी नदीमा पानीको सतह निरन्तर बढ्दै गएपछि गण्डक ब्यारेजका सबै ढोका खोलिएका छन्। नवलपरासी (बर्दघाटसुस्तापूर्व) को विनयी त्रिवेणी गाउँपालिका७ स्थित गण्डक बाँध (ब्यारेज)का सबै ढोका खोलिएका हुन्। गण्डक ब्यारेजमा निर्माण गरिएका ढोका बन्द हुँदा विनयी त्रिवेणी१ बगुबन क्षेत्र डुबानमा परेपछि ब्यारेजका ३६ वटै ढोका खुला गरिएको गण्डक ब्यारेजका सम्पर्क तथा भूआर्जन अधिकृत काशिनाथ हरिजनले जानकारी दिनुभयो। गण्डक क्षेत्रमा पानीको बहाव निरन्तर बढ्दै गएपछि ब्यारेजका सबै ढोका खोलिएको उहाँले बताउनुभयो। आज बिहान ७:०० बजे गण्डक ब्यारेजमा पानीको बहाव चार लाख ४० हजार सात सय ५० क्युसेक मापन गरिएको अधिकृत हरिजनले बताए। नदीमा शनिबार दिउँसोदेखि पानीको बहाव निरन्तर बढिरहेको छ। अधिकृत हरिजनका अनुसार शनिबार दिउँसो १२ बजे नदीमा पानीको बहाव एक लाख ६१ हजार क्युसेक थियो। त्यसपछि निरन्तर पानीको बहाब बढ्दो क्रममा छ। गण्डक ब्यारेजका सबै ढोका खोलिएपछि सिँचाइका लागि लगिएको नहरको ढोका बन्द गरिएको अधिकृत हरिजनले जानकारी दिए। गण्डक ब्यारेज निर्माण गर्ने बेलामा ब्यारेजको क्षमता नौ लाख क्युसेक भए पनि अहिले ब्यारेज पुरानो भएको कारण पानीको बहाव ६ लाख क्युसेकसम्म धान्न सक्ने बताइएको छ। ब्यारेजमा पानीको बहाव निरन्तर बढ्दो क्रममा छ।
"पाल्पामा अविरल वर्षा र बाढी, २ जनाको मृत्यु","तानसेन : पाल्पामा लगातार ४ दिनदेखि परेको अविरल वर्षाको कारण दुई जनाको मृत्यु भएको छ भने दर्जनौं घर गोठ पहिरोले पुरिएको छ । माथागढी गाउँपालिका वडा नं ६ का गोठादी महिला चौरकी ६८ वर्षीया रिमा सरा रानाको स्थानीय खोलाले बगाएर मृत्यु भएको हो । घर नजिकैको चिरतुङ्गखोलाले बगाउँदा रानाको मृत्यु भएको जिल्ला प्रहरी कार्यालय पाल्पाका सूचना अधिकारी सुगन्घ श्रेष्ठले जानकारी दिए । घरयासी कामले गोठादीको सातपोखरी गएर घर फर्किने क्रममा चिरतुङ्गखोला तर्दा रानालाई बगाएको थियो । रानालाई बगाएरको खबर प्राप्त भएपछि माथा प्रहरी चौकी र स्थानीयवासीले खोजी गर्दा रानाको शव ५ सय मिटर तल खोलामा भेटिएको थियो । लगातार वर्षाको कारण चिसोले कठ्याङ्ग्रिएर तानसेनमा एक जनाको मृत्यु भएको छ । तानसेन नगरपालिका वडा नं ५ का ४२ वर्षीय शेर बहादुर विकको मृत्यु भएको हो । विक अत्याधिक मदिरा सेवन गरी चिसोमै पल्टिएको अवस्थामा मृत भेटिएको प्रहरीले जनाएको छ । अविरल वर्षासँगै झरेको पहिरोले बगनासकाली गाउँपालिका वडा नं ६ मा उषा सुनार र रेशम सुनालको घर पहिरोले पुरेको छ । रामपुर नगरपालिका वडा नं ९ मधुकोटका कमलबहादुर साथीघरेको पहिरोका कारण घरगोठ पुरिएको छ । साथीघरेका गोठमा रहेका बाख्रा पाडा पाडी गरी ४ वटा पशुहरू पुरिएका छन् । पाल्पामा ४ दिनदेखि अविरल वर्षा भइरहेको छ । वर्षाको कारण पाल्पाको माडीफाँट, रानीमहल क्षेत्र र रुरु क्षेत्र डुवानमा परेको छ ।"
"तनहुँमा पहिरोमा पुरिएकी महिलाको शव भेटियो, दुईजनाको खोजी गरिँदै","दमौली : तनहुँको शुक्लागण्डकी नगरपालिका७ काउरेमा शनिबार पहिरोमा पुरिएकामध्ये एक महिलाको शव भेटिएको छ। अन्य दुईजनाको खोजी जारी छ। पहिरोमा पुरिएकी ४० वर्षीया हीरा नेपालीको शव गए राति भेटिएको हो। पहिरोमा परी बेपत्ता ३७ वर्षीया अनिषा बाँस्तोला र ६५ वर्षीय श्याम भण्डारीको खोजी भइरहेको जिल्ला प्रहरी कार्यालयका प्रहरी नायब उपरीक्षक दीपक रायले जानकारी दिनुभयो। बेपत्ताको नेपाली सेना, नेपाल प्रहरी र स्थानीयवासीले खोजी गरिरहेका छन्। हीरा नेपाली र सुनमाया कुमालको घरभित्र रहेको सामान निकाल्ने क्रममा उनीहरु पहिरोमा पुरिएका थिए। पहिरोमा परी ४० वर्षीय विष्णुबहादुर नेपाली, २६ वर्षीय विशाल तिमिल्सिना, ३५ वर्षीय रवि घिमिरे, १८ वर्षीया रुपकुमारी नेपाली र १५ वर्षीय विमल नेपाली घाइते भएका छन्। घाइतेको शुक्लागण्डकी नगरपालिका५ बेलचौतारास्थित जिपी कोइराला श्वासप्रश्वास उपचार केन्द्रमा उपचार भइरहेको छ। रासस"
पर्वतका झलकको शव स्याङ्जा आँधीखोलामा भेटियो,स्याङ्जा : पर्वतका एक युवाको शव आँधीखोलामा भेटिएको छ। आधीखोला गाउँपालिका४ सेपत स्थित आधीखोला किनारमा ४० वर्षीय झलक पौडेल मृत भेटिएका छन्। यसरी भेटिनेमा पर्वत फलेबाँस नगरपालिका १ का पौडेल रहेको प्रहरी नायव उपरीक्षक ईन्द्र बहादुर रानाले जानकारी दिए। शनिबार साँझ आँधिखोलाले बगाइ ल्याएको अवस्थामा पौडेलको शव फेला हो। यस सम्बन्धमा आवश्यक अनुसन्धान एवं प्रक्रिया सुरु गरिसकिएको प्रहरीले जनाएको छ।
"सप्तकोशीमा पानीको बहाब वर्षकै उच्च , ब्यारेजका ५६ मध्ये ४८ ढोका खोलिए","धरान : सप्तकोसीमा पानीको बहाब यो वर्षकै उच्च भएको छ । पूर्वी पहाडी जिल्लाहरूमा लगातार परेको वर्षातका कारण सप्तकोसी नदीमा पानीको बहाब बढेको हो । आइतबार सप्तकोसीमा पानीको बहाब प्रति सेकेन्ड ३ लाख ४९ हजार ४ सय क्युसेक पुगेको जिल्ला प्रहरी कार्यालय सुनसरीका प्रवक्ता डिएसपी नबिनकृष्ण भण्डारीले जानकारी दिएका छन् । सप्तकोशीमा पानीको बहाब बढेपछि कोशी ब्यारेजका ५६ मध्ये ४८ वटा मात्र ढोका खोलिएका छन् । सप्तकोशीमा प्रति सेकेन्ड एकलाख ५० हजार क्युसेक पानीको बहाब पुगेपछि खतरा मानिन्छ । सप्तकोशीमा पानीको बहब उच्च हुँदा समेत कोसी ब्यारेजका सबै ढोका नखोलेका कारण सप्तकोसीले वराहक्षेत्र नगरपालिकाको श्रीलंका टापु, प्रकासपुर र महेन्द्रनगर, मधुवन लगायतका स्थानमा कटान सुरु गरेको छ । सप्तकोशीको बाढीबाट हुने क्षतिलाई नियन्त्रण गर्न नेपाल प्रहरी, सशस्त्र प्रहरी र नेपाली सेनाको टोली आसपासका क्षेत्रमा परिचालन गरिएको छ ।"
दाङमा बाढीको कहर : राप्तीमा बेपत्ता दुईजनाको शव भेटियो,दाङ : राप्ती नदीमा बगेर बेपत्ता भएका दुईजनाको शव फेला परेको छ । शनिबार राप्तीमा आएको बाढीमा परी लमही नगरपालिका७ नयाँबस्तीका ६२ वर्षीय मणिराम चौधरी लमही नगरपालिका८ बगरापुर गाउँबाट बेपत्ता भएका थिए । उनको शव आज खोलाको बगरमा फेला परेको इलाका प्रहरी कार्यालय अमिलियाका प्रहरी प्रमुख लालबहादुर श्रेष्ठले जानकारी दिए। यस्तै दूध बिक्री गरी घर फर्कने क्रममा शनिबार बिहान लमही नगरपालिका७ हस्नापुर घाटबाट राप्ती नदीको बाढीमा बगेर बेपत्ता भएका राजपुर गाउँपालिका२ बेलाका १७ वर्षीय राजकुमार यादवको शव फेला परेको छ । उनको शव खोलाको बगरमा फेला परेको हो । हस्नापुर घाटबाट राजपुर गाउँपालिका२ का ४८ वर्षीय तुलाराम यादव र ४० वर्षीय दयाराम यादवको भने सशस्त्र प्रहरी बल नेपाल नं ४१ रिजर्भ गण अर्जुनखोलाबाट खटिएको टोलीले सकुशल उद्धार गरेको थियो ।
"महाकालीमा पानीको बहाव बढ्यो, शारदा ब्यारेजमा सवारीसाधन चलाउन बन्देज","कञ्चनपुर : महाकाली नदीमा पानीको बहाव बढेपछि शारदा ब्यारेज (बनबासा पुल) मा सवारीसाधन चलाउन बन्देज लगाइएको छ। महाकाली नदीमा पानीको बहाव एक लाख क्युसेक नाघेपछि पुलमा चारपाङ्ग्रे ठूला सवारीसाधन चलाउन रोक लगाइएको हो। साना सवारीसाधन र पैदलयात्रुलाई भने ओहोरदोहोर गर्न दिइएको इलाका प्रहरी कार्यालय गड्डाचौकीका प्रमुख प्रहरी नायब निरीक्षक राधाकृष्ण नाथले जानकारी दिए। आज बिहान ७ बजे महाकाली नदीमा गरिएको मापनअनुसार अहिले पानीको बहाव एक लाख ६४ हजार ६ सय ६० क्युसेक रहेको छ। 'शनिबार बेलुकी ४ बजेदेखि नै पानीको बहाव बढेपछि बनबासा पुलमा ठूला सवारीसाधन चलाउन रोक लगाइएको छ', उनले भने। शनिबार साझँ महाकालीमा एक लाख पाँच हजार क्युसेक पानी मापन गरिएको थियो। बनबासा पुलमा ठूला सवारीसाधन चलाउन रोक लगाउपछि पश्चिमीनाका गड्डाचौकी हुँदै नेपालभारत आवतजावत गर्ने यात्रु मर्कामा परेका छन्। कञ्चनपुरका प्रमुख जिल्ला अधिकारी नारायणप्रसाद सापकोटाले सूचना जारी गर्दै यहाँका नदी तटीय क्षेत्रका नागरिकलाई सतर्क रहन आग्रह गरेका छन्। केन्द्रीय विपद् व्यवस्थापन महाशाखाका अनुसार कञ्चनपुर र कैलालीमा भारी वर्षा हुने सम्भावना छ। यहाँ शनिबार बिहानैदेखि लगातार वर्षा भइरहेको छ।"

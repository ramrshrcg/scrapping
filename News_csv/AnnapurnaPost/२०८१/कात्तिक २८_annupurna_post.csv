शीर्षक,विवरण
उपनिर्वाचनका लागि राप्रपाले लगायो उम्मेदवारको टुंगो,"काठमाडौं : राष्ट्रिय प्रजातन्त्र पार्टी (राप्रपा)ले स्थानीय तह उपनिर्वाचनका लागि उम्मेदवारको टुंगो लगाएको छ। राप्रपाले केहीबाहेक रिक्त सबै स्थानको उम्मेदवारको टुंगो लगाएको हो। राप्रपाले कोशी प्रदेशअन्तर्गत झापाको कन्काइ नपा ६ मा नारायण प्रसाद निरौला, सुनसरीको गढी गापा ६ मा कविता कुमारी उराब, तेह्रथुमको लालीगुराँस नपा ८ रत्न बहादुर श्रीपाली र ओखलढुंगाको मोलुङ गापा ५ चन्द्रमणी दाहाललाई उम्मेदवार बनाउने निर्णय गरेको हो। त्यस्तै मधेस प्रदेशअन्तर्गत सप्तरीको डाक्नेश्वर नपा १ मा सतिस कुमार चौधरी र डाक्नेश्वर नपा ४ मा राम कुमार यादवलाई उम्मेदवार बनाउने निर्णय गरेको छ। त्यस्तै काठमाडौं महानगर१६ मा श्यामकृष्ण श्रेष्ठ, दोलखा को गौरीशंकरको उपाध्यक्षमा मन कुमारी श्रेष्ठ, कीर्तिपुरको प्रमुखमा ध्रुव महर्जन, कीर्तिपुर नपा१ मा सुरेन्द्र उप्रेती, कीर्तिपुर नपा४ मा बिजेश बस्नेत र मकवानपुरको हेटौंडा उमनपा १२ मा प्रेम लामा भ्लोनलाई उम्मेदवार बनाएको छ। त्यस्तै गुल्मीको मुसीकोट गापा १ मा ईश्वरी खाती, रोल्पाको रुन्तीगडी गापा ४ मा पहलबहादुर वली र कपीलबस्तुको सुद्धोदन १ मा इम्तीयाज अहमदलाई उम्मेदवार बनाएको छ। त्यस्तै कालिकोटको तिलागुफा नपा ४ मा जुह्दबहादुर शाही र बाजुराको स्वामीकार्तीक खापर गापा उपाध्यक्षमा सुना देवी थापा (भोटे)लाई उम्मेदवार बनाएको छ। राप्रपाले रिक्त रहेको सबै पदमा उम्मेदवारी दिने र कसैसँग तालमेल नगर्ने निर्णयसमेत गरेको छ।"
मकवानपुरका प्रधानाध्यापक बम्जनमाथि गोली हान्ने पक्राउ,"सिन्धुली : मकवानपुरको बकैया गाउँपालिका३ स्थित बुद्ध माबिका प्रधानाध्यापक प्रेम बम्जनमाथि गोली प्रहार गर्ने एक जना पक्राउ परेका छन्। पक्राउ पर्नेमा सर्लाही जिल्ला बागमती नगरपालिका७ तुफानपुर बस्ने कन्चन ठाकुरका छोरा वर्ष ३० का प्रमानन्द भन्ने विजनन्द ठाकुर रहेका छन्। बागमती गाउँपालिका१ बोटगाउँ घर भएका वर्ष ४० का बम्जनलाई गत आइतबार झाप्सेमा अज्ञात समूहले गोली प्रहार गरेर फरार भएका थिए। उनीहरूमध्ये ठाकुरलाई बागमती नगरपालिका १२ बथानेटोल सर्लाहीबाट प्रहरी टोलीले नियन्त्रणमा लिएको सिन्धुलीका प्रहरी प्रवक्ता तथा प्रहरी नायब उपरीक्षक अनिलकुमार खड्काले जानकारी दिए। सर्लाही जिल्लाबाट सिन्धुली हुँदै मकवानपुर जिल्ला तर्फ मोटरसाइकलमा जाँदै गर्दा बम्जनलाई सिन्धुलीको हरिहरपुरगढी गाउँपालिका ६ झप्सीस्थित बाबजी खोल्सीमा रोकी गोली प्रहार गर्ने तीन जनामध्ये एक जनालाई पक्राउ गरी थप अनुसन्धानका लागि जिल्ला अदालत सिन्धुलीबाट म्याद थप गरिएको छ, उनले भने। तराई मूलका देखिने तीन जनाको समूहमा रहेका अपरिचित व्यक्तिले गोली प्रहार गरेर फरार भएपछि सिन्धुली प्रहरी, बागमती प्रदेश प्रहरी कार्यालय हेटौंडा, प्रदेश प्रहरी कार्यालय काभ्रे, जिल्ला प्रहरी कार्यालय सर्लाही, जिल्ला प्रहरी कार्यालय काभ्रेले सीमा नाका शिल गरेर अनुसन्धान थालेको थियो। उनीहरूमध्ये एक जनालाई नियन्त्रण लिइएको र अन्यको खोजी कार्य जारी रहेको बताइएको छ। गोली प्रहारबाट बम्जन घाइते भएका छन्। उनको मुखमा गोली लागेको छ। गोली प्रहारबाट घाइते भएका प्रअ बम्जनलाई सिन्धुली र सर्लाही प्रहरीले उद्धार गरेर सर्लाहीको मोडल अस्पतालमा उपचार गरी थप उपचारका लागि वीरगन्जको वयोधा अस्पताल पठाइएको त्यहाँबाट पनि थप उपचारका लागि काठमाडौंस्थित ह्याम्स अस्पताल पठाइएको छ। अहिले उनको अवस्था खतरामुक्त रहेको बताइएको छ।"
"ओखलढुंगा : समन्वय समितिमा भट्टराई सर्वसम्मत, वडामा एमालेकांग्रेसबीच भीडन्त","ओखलढुंगा : जिल्ला समन्वय समिति ओखलढुंगाको सभापतिमा नेपाली कांग्रेसले उम्मेदवार छनोट गरेको छ। कांग्रेसको एकल बहुमत रहेको समितिको सभापतिमा पुराना नेता टेकराज भट्टराई चयन भएका हुन्। कोशी प्रदेश कार्यसमितिले जिल्लाबाट पठाएका तीन जनाको नामबाट सर्वसम्मत भट्टराईलाई छनौट गरेको कांग्रेसको जिल्ला समितिका प्रवक्ता प्रदीप बानियाले जानकारी दिए। उनले भट्टराईका नाममा जिल्लामै सहमति नजिक पुगिएको र प्रदेशबाट निर्णय भएको अन्नपूर्णलाई बताए। भट्टराई पञ्चायत कालबाटै शिक्षकको जागिर छाडेर राजनीतिमा लागेका पुराना नेता हुन्। २०७४ को स्थानीय चुनावमा चिशंखुगढी गाउँपालिमा अध्यक्षको टिकट पाएका थिए। त्यसबेला पराजित भएपछि उनी २०७९ मा वडा सदस्य उम्मेदवार बनेर जितेका थिए। समन्वय समितिमा सभापति निर्वाचित डिल्लीराम खनालको निधनपछि एक बर्षदेखि समन्वय समितिमा सभापति खाली थियो। समितिमा भट्टराईका विपक्षमा अन्य सबै पार्टी मिल्दा पनि २ मत कम हुने भएकाले प्रकृयाका लागि मात्रै निर्वाचन हुने छ। समन्वयमा ८ स्थानीय तहका प्रमुख र उपप्रमुखको गरि १६ मत रहेको छ। यसमध्ये कांग्रेसको एक्लै ९ र अन्य दलहरूको गरी ७ रहेको छ। वडामा कांग्रेसएमाले भीड्दै त्यस्तै मोलुङ गाउँपालिका वडा नं ५ मा पनि वडा अध्यक्षको निधन भएपछि अध्यक्ष पदमा चुनाव हुँदैछ। ८ वडा रहेका उक्र पालिकाको केन्द्र रहेको वडा र एमाले केन्द्रिय सदस्य यज्ञराज सुनुवारको समेत वडा रहेकाले महत्वका साथ हेरिएको उक्त वडामा एमाले र काँग्रेसले उम्मेदवार छानिसकेका छन्। एमालेबाट गंगा तामाङ र काँग्रेसबाट घनश्याम दाहाल उम्मेदवार छन्। दाहाल साविक गाविस हुँदाका अध्यक्ष र शिक्षक हुन् भने तामाङ व्यवसायिक पृष्ठभूमिका पुनारा कार्यकर्ता हुन्। माओवादी केन्द्र, रास्वपा, नेकपा एस र राप्रपाले पनि उम्मेदवार उठाउने कसरत गरिरहेका छन्। उनीहरूले उम्मेदवार तय भने गरिसकेका छैनन्। उम्मेदवार बनाउने अवस्था बुझेर फर्किएपछि एकीकृत समाजवादीका केन्द्रीय सदस्य नेत्र भट्टराई भूगोल बुझेर फर्किएको बताउँदै विपक्षी दलका उम्मेदवारलाई सघाउने वा उम्मेदवार खडा गर्ने छलफल बाँकी रहेको बताए। माओवादी, नेकपा एसलगायतको साझा उम्मेदवार हुन सक्ने अनुमान गरिएको छ। मत परिणामलाई प्रभावित पार्ने गरि उम्मेदवार तय गर्ने पार्टीको नीति रहेको भट्टराईले बताए। यो वडामा काँग्रेसबाट निर्वाचित वडा अध्यक्षको निधन भएको थियो भने पालिकाचाहिँ एमालेले जितेको थियो।"
उपनिर्वाचनका लागि रास्वपाले छान्यो उम्मेदवार,काठमाडौं : राष्ट्रिय स्वतन्त्र पार्टी (रास्वपा)ले स्थानीय तह उपनिर्वाचनका लागि १७ जनाको नाम टुंगो लगाएको छ। स्थानीय तह निर्वाचनमा पहिलोपटक सहभागी हुन लागेको रास्वपाले बाँकी उम्मेदवारको नामावली प्रक्रियामा रहेको बताएको छ। स्थानीय तह उपनिर्वाचन केन्द्रीय संयोजन समितिका संयोजक गणेश पराजुलीका अनुसार केही वडाहरूको उम्मेदवार टुंगो लागेको हो। हेर्नुस् विवरण
तीन जना फरार प्रतिवादी पक्राउ,"उदयपुर : बाल यौन दुर्व्यवहार लगायतका तीन घटनामा फरार रहेका तीन जनालाई प्रहरीले पक्राउ गरेको छ। जिल्ला अदालत उदयपुरले दोषी ठहर गरी कैद तथा दण्डजरिवानाको फैसला सुनाइएका उनीहरूलाई जिल्ला प्रहरी कार्यालयबाट खटिएको सुरक्षा टोलीले पक्राउ गरेको हो। पक्राउ पर्नेमा बाल यौन दुर्व्यवहार मुद्दामा फरार रहेका सप्तरीको बलानबिहुल गाउँपालिका वडानं १ का ४३ वर्षीय नित्यानन्द यादव, लागुऔषधमा त्रियुगा नगरपालिका वडानं १३ का २७ वर्षीय विकास वोहरा र चोरी मुद्दामा त्रियुगा नपा ६ का २० वर्षीय भक्तबहादुर भन्ने निसान बस्नेत रहेको डीएसपी राजन चापागाईले बताए। उनका अनुसार यादवालाई अदालतले एक वर्ष कैद र १० हजार जरिबाना, बोहोरालाई चार महिना कैद र चार हजार जरिवाना र बस्नेतलाई २४ दिन कैद र पाँच हजार जरिबानाको फैसला सुनाएको छ। पक्राउ परेका तीनै जनालाई फैसला कार्यान्वयनका लागि जिल्ला अदालतमा बुधबार उपस्थिति गराई कारागार पठाइएको उनले बताए। अदालतको फैसला कार्यान्वयनका लागि जिल्ला प्रहरी कार्यालयले मातहतका कार्यालयलाईसमेत परिचालन गर्ने गरी अभियान नै सञ्चालन गरेको एसपी हरिहरनाथ योगीले बताए।"
सिआइबीसँगको बयानमा धनराज गुरुङले भने अंश दाबी नगर्ने सहमतिमा पूर्वपत्नीको ऋण तिरिदिएको हुँ,"काठमाडौं : मितेरी सहकारी ठगी प्रकरणमा नेपाली कांग्रेसका उपसभापति तथा पूर्वमन्त्री धनराज गुरुङले बयान दिएका छन्। नेपाल प्रहरीको केन्द्रीय अनुसन्धान व्युरो सिआइबीमा बुधबार दिनभर उनलाई सहकारी ठगी विषयमा सबाल जवाफ गरिएको थियो। सिआइबी प्रमुख एआइजी दीपक थापाले पूर्वमन्त्री गुरुङसँग बयान लिइएको बताए। बयानका क्रममा धनराजले सहकारीको पैसा हिनामिनामा आफ्नो संलग्नता नभएको बताएका थिए। सिआइबीले सहकारी ठगीसम्बन्धी आएका विभिन्न प्रश्न तथा आशंकाहरूमा गुरुङसँग कागज गराएको छ। मितेरी सहकारीको १४ करोड हिनामिनाको आरोप लागेका गुरुङले आफूले सहकारीबाट ऋण नलिएको बताएका थिए। पूर्व पत्नीको हैसियतको ज्योती गुरुङले लिएको ऋणको किस्ता तिरिदिएको उनको भनाइ थियो। सिआइबी प्रमुख थापा भन्छन्, 'बयानका क्रममा उहाँले पूर्वपत्नी ज्योतीसँग डिर्भोस गर्नेक्रममा सहकारीको ऋण तिरिदिने र यसबापत ज्योतीले कुनै अंश दाबी नगर्ने सहमति भएको बताउनुभयो,' थापाले भने। सहकारीकै ऋण तिर्नका लागि आफूले धैरैतिर पैसा माग्न परेको र ऋण खोज्न परेको उनले बताए थिए। पटकपटक गरी ऋण र व्याजसमेत गरेर ८४ लाख सहकारीलाई तिरेको गुरुङले बताएका थिए। 'बयानमा भनिएका सबै कुरा पुष्टि नभई अहिले सार्वजनिक गर्न मिल्दैन। तर, पहिलो चरणमा सोधपुछ र कागज गर्यौं। उहाँलाई कानुनी दायरामा कसरी ल्याउने भन्ने विषयमा अनुसन्धान भइरहेको छ,' उनले भने। बयानका क्रममा आएका विषय र तथ्यलाई भेरिफाइ गरेर पुनः अर्कोपटक पनि बयान लिन सकिने एआइजी थापाको भनाइ छ। सिआइबीका अनुसार गुरुङको हकमा कुनै पनि उजुरी प्रहरीमा दर्ता भएको छैन। तर, उहाँको पूर्वपत्नी ज्योती गुरुङविरुद्ध भने मितेरी सहकारीको १४ करोड ८१ लाख अपचलन र हिनामिना गरेको आरोप छ। सहकारीको महाप्रबन्धक रहेका बेला उनले रकम अपचलन गरेको पाइएको छ।"
दुर्घटनाका घाइते एक जनाको मृत्यु,जाजरकोट : जाजरकोटमा भएको फोर्स गाडी दुर्घटनाका घाइते एक जनाको मृत्यु भएको छ। थप उपचारका लागि नेपालगन्ज लैजाने क्रममा बाटोमा बुधबार निधन भएको हो। मृत्यु हुनेमा भेरी५ का ६६ वर्षीय धर्म चन्द रहेका छन्। प्रदेश अस्पताल सुर्खेतबाट थप उपचारका लागि नेपालगन्ज लैजाने क्रममा उनको बाँकेको चिसापानी नजिक मृत्यु भएको जिल्ला प्रहरी कार्यालय जाजरकोटका प्रमुख डीएसपी पुरुषोत्तमप्रसाद पाण्डेले बताए। उनका अनुसार मृतक चन्द दुर्घटनामा परेको गाडी चालकका बुबा हुन्। उक्त दुर्घटनामा ३२ जना घाइते भएका थिए। घाइते ११ जनालाई हेलिकोप्टर र ४ जनालाई गाडीमार्फत थप उपचारका लागि प्रदेश अस्पताल सुर्खेत पठाइएको थियो।
कोरला नाकामा चीनको सेलिब्रेसन,"जोमसोम : चीनको स्वशासित क्षेत्र तिब्बतसँग सीमाना जोडिएको उत्तरी कोरला नाकामा चीन पक्षले खुसीयाली स्वरुप बुधबार हर्ष उल्लासका साथ सेलिब्रेसन कार्यक्रम आयोजना गर्यो। नेपालचीन नाका खुलेको प्रथम वार्षिकोत्सवको उपलक्षमा चीन पक्षले कोरलानाको आफ्नो भूमि लिग्जेमा खुसीयाली स्वरुप सेलिब्रेसन कार्यक्रम आयोजना गरेको हो। कोभिड अघि बर्सेनि अल्पकालीन अन्तरदेशीय ब्यापार मेला सञ्चालन गर्दै आइरहेको चीनले गत वर्षको कात्तिक २७ गते औपचारिकरूपमा उपल्लो मुस्ताङका नागरिकका लागि नाका खुला गरेको थियो। चीन पक्षका स्थानीय जनप्रतिनिधि, सुरक्षा अधिकारीलगायतको उपस्थितिमा नेपाल पक्षलाई सहभागी गराएर चीन पक्षले एक वर्षअघि नाकामा निकै तामझामका साथ तसबाजी गरेर नाका खुल्ला गरेको थियो। नाका खुलेको एक वर्ष पुगेको उपलक्ष्यमा चीन पक्षले आयोजना गरेको कार्यक्रममा मुस्ताङका प्रमुख जिल्ला अधिकारी विष्णुप्रसाद भुसालसहित सुरक्षा निकाय, स्थानीय जनप्रतिनिधि लगायतको उपस्थिती रहेको घरपझोङ गाउँपालिकाका अध्यक्ष मोहनसिंह लालचनले जानकारी दिए। नाकामा आयोजित सेलिब्रेसनमा चीन पक्षले विभिन्न सास्कृतिक नृत्यहरू प्रस्तुत गरेका थिए। उपल्लो मुस्ताङका लागि चीन पक्षले नाका खुल्ला गरेपनि चीन पक्षले भने अझै आयात निर्यातलाई सहज बनाउन नसकेको कतिपयको बुझाइ छ। चीन पक्षले आफ्नो उत्पादनको आयातमा कुनै बाधा अवरोध सिर्जना नगरेको भए पनि नेपाली पक्षले निर्यात गर्ने नेपाली उत्पादनका सामाग्रीमा कडाइ गरेको छ। नाका खुलेको एक वर्ष पुगेको उपलक्ष्यमा चीनको भूमी कोरलामा सेलिबे्रसन कार्यक्रम आयोजना भएको र त्यसपछि ढुङ्वासेनमा पुगेर द्विपक्षीय बैठक बसेको प्रजिअ बिष्णुप्रसाद भुसालले जानकारी दिए। बैठकमा दुईबीच नाकामा भएका गतिविधि र भाबी कार्ययोजनाका विषयमा संक्षिप्त छलफल भएको बताए।"
वीरगन्जमा १४ हजार छात्राहरूलाई दिइयो आत्मरक्षा तालिम,वीरगन्ज : वीरगन्ज महानगरपालिकाले नगर क्षेत्रका निजी र सामुदायिक विद्यालयमा कक्षा ६ देखि १२ सम्मका करिब १४ हजार छात्राहरूलाई आत्मारक्षाका लागि प्रशिक्षण दिएको छ। वीरगन्जको आदर्शनगरस्थित रंगशालामा बुधबार भारतका ख्यातिप्राप्त मार्शल आर्ट प्रशिक्षक डाक्टर चिता यजनेश शेट्टीले १३ हजार ९ सय जना छात्राहरूलाई आत्मारक्षासम्बन्धी प्रशिक्षण दिएका हुन्। वीरगन्ज महानगरपालिकाको आयोजना तथा नेपाल भारत सहयोग मञ्चको समन्वयमा सम्पन्न तालिमको खानेपानी मन्त्री प्रदीप यादवले उद्घाटन गरेका थिए। त्यस अवसरमा उनले सरकारले महिला सशक्तीकरणका लागि दीर्घकालीन रूपमा ठोस कार्यक्रम सञ्चालन गर्ने बताए। उनले वीरगन्ज महानगरपालिकाले एकसाथ नगर क्षेत्रका हजारौं छात्राहरूलाई तालिम दिएर गिनिज बुक अफ वर्ल्ड रेकर्डमा आफ्नो नाम दर्ता गर्न लागेकोमा खुसी व्यक्त गर्दै तालिमले छात्राहरूलाई आत्माविश्वास बढाउने बताए। नेपालमा भारतका ख्याति प्राप्त प्रशिक्षक आएर निशुल्करूपमा तालिम दिँदा दुई देशबीचको सम्बन्ध थप मजबुत बन्ने दाबी गर्दै उनले सरकारले महिलालाई सशक्तीकरण गरी सक्षम बनाउने नीति लिएको बताए। खानेपानी मन्त्री यादवले मधेसमा महिला हिंसाका घटना बढिरहेको बेला तालिमले अब महिला हिंसा सहन सक्दैनन् र प्रतिकार गर्न सक्षम छन् भन्ने सन्देशसमेत दिने दाबी गरे। त्यस्तै वीरगन्ज महानगरपालिकाका मेयर राजेशमान सिंहले छात्राहरूलाई दिएको आजको तालिम सुरुवातमात्रै भएको बताउँदै अब वीरगन्जका सामुदायिक तथा निजी विद्यालयमा प्रत्येक हप्ताको शुक्रबार आत्मरक्षाको लागि मार्शल आर्ट्ससम्बन्धी तालिम दिइने बताए। मेयर सिंहले आजको मितिसम्म वीरगन्ज महानगरपालिकामा तालिम लिनका लागि १५ हजार १ सय छात्राहरूले नाम दर्ता गराएकोमा १२ हजार ९ सय ७४ जनाको फारम गिनिज बुक अफ वर्ल्ड रेकर्डमा पुगिसकेको जानकारी दिए। उनका अनुसार यसअघि भारतको आग्रास्थित एक स्थानीय तहले एकसाथ ७ हजार ४ सय १ जना छात्राहरूलाई आत्मारक्षाको तालिम दिएर वर्ल्ड रेकर्ड बनाएको थियो। मेयर सिंहले आफूले निर्वाचनको बेला वीरगन्जका महिलाहरूलाई मध्यरातमा पनि निर्धक्कसँग हिंड्नसक्ने वातावरण बनाउने प्रतिबद्धता जनाए अनुसार महिला र किशोरीहरूको मनोबल बढाउनका लागि आत्मरक्षाको तालिम सुरुवात गरेको बताए।
सुजल डेरीले नयाँ उत्पादन बजारमा,"काठमाडौं : सुजल डेरीले नयाँ उत्पादन बजारमा ल्याएको छ। उसले डीलाइट डेरी ह्वीटनर बजारमा ल्याएको हो। गाई र भैंसीको शुद्ध दूधबाट अत्याधुनिक स्प्रे ड्राइङ प्रविधिको प्रयोग गरी बनाइएको उक्त उत्पादनले साधारण चियालाई पनि विशेष बनाउने कम्पनीको दाबी छ। १२ महिना अवधि भएको यो उत्पादन हिमालदेखि तराईका व्यस्त बजारसम्मका नेपालीहरूको भान्सासम्म पुगेको कम्पनीको दावी छ। दूध उत्पादन सीमित हुने तर, चिया पिउन मन पराउने हिमाली जिल्लाहरू हुम्लालगायतका स्थानहरूमा समेत डिलाइट डेरी ह्वाइटनर त्यहाँको जीवनरेखा बनेको डेरीको दावी छ। कम्पनीका अनुसार भाटभटेनी,सेलवेज,सेल्सबेरी र बिगमार्टजस्ता ठूला स्टोरहरूमा डिलाइट डेरी ह्वाइटनर सजिलै पाउन सकिन्छ। डिलाइट डेरी ह्वाइटनर दराज, ठूलो डटकम र स्मार्टजस्ता इकमर्स साइटहरूमा पनि उपलब्ध छ। स्थानीय रुपमा उत्पादन भएको दूधलाई प्रशोधन गरेर देशको आयातमा निर्भरता घटाउन महत्वपूर्ण भूमिका खेलिरहेको र नेपालको कृषि उद्योगको विकासमा टेवा दिइरहेको कम्पनीको दावी छ। डिलाइट डेरी ह्वाइटनर मात्रै नभएर यो देशको आर्थिक क्रान्तिको अभिन्न हिस्सा बनेको कम्पनीले जनाएको छ। कम्पनीले ४ सय ग्रामको मूल्य ४७० र ८ सय ग्रामको मूल्य ९ सय तोकेको छ। उम्लिरहेको चियामा २५ ग्राम डिलाइट डेरी ह्वाइटनर मिसाएर चियालाई झन् स्वादिलो बनाउन सकिने कम्पनीले बताएको छ।"
गरिबी निवारण मन्त्रालयले समस्याउन्मुख सहकारीको अध्ययन गर्ने,"काठमाडौं : भूमि व्यवस्था,सहकारी तथा गरिबी निवारण मन्त्रालयले समस्याउन्मुख सहकारीको अध्ययन गर्ने भएको छ । सिंहदरबारमा बुधबार बसेको प्रतिनिधिसभाअन्तर्गतको कृषि, सहकारी तथा प्राकृतिक स्रोत समिति बैठकमा मन्त्रालयका सचिव अर्जुन प्रसाद पोखरेलले समस्याउन्मुख सहकारीको अध्ययनका लागि सातवटा कार्यटोली बनाएर विभिन्न स्थानमा पठाउने तयारी भएको बताए । सहकारी ऐनलाइ संशोधन र सुधारका लागि प्रधानमन्त्री कार्यालयका सचिवको अध्यक्षतामा समिति बनाएर काम सुरु भइसकेको उनले बताए। उनले मुलुक संघीयतामा गएर तीन तहको सरकार बनेपछि राष्ट्रिय मापदण्ड जारी गर्न नसक्दा समस्या भएको धारणा राखे। सचिव पोखरेलले सहकारी क्षेत्रलाई नियमन गर्ने जिम्मेवारी संविधानले संघलाई दिएको अवस्थामा यसलाई मध्यनजर गर्दै राष्ट्रिय स्तरको नियमकारी निकायको परिकल्पनामा काम गरिरहेको जानकारी दिए। सहकारीमा बचतकर्ताको सुरक्षा हुनुपर्नेमा स्पष्ट रहेको भन्दै उनले सबै प्रकारका बचतकारीको बचत संरक्षणमा सरकारको गम्भीर ध्यान रहेको उनले बताए। सचिव पोखरेलले संसदीय छानविन समितिको प्रतिवेदन आएसकेपछि मन्त्रालयले त्यसलाई समेत आधार मान्दै आवश्यक कानुन प्रबन्धको तयारीमा लागेको धारणा राखे । बैठकमा समिति सदस्यहरूले सहकारी नियमनका लागि शक्तिशाली संयन्त्र गठन गर्नुपर्नेमा जोड दिएका थिए ।"
युएईले नेपाललाई दियो ८४ रनको लक्ष्य,"काठमाडौं : युएईले नेपाललाई ८४ रनको लक्ष्य प्रस्तुत गरेको छ। दुबईमा जारी आइसिसी महिला यु१९ ट्वान्टी२० विश्वकप एसिया छनोटमा टस जितेर ब्याटिङ गरेको युएईले निर्धारित ओभरमा ९ विकेट गुमाएर ८३ रन बनाएको हो। युएईलाई ८३ रनमै रोक्न कृष्मा गुरुङले ४ विकेट लिइन्। त्यस्तै रिया शर्मा र सीमा केसीले दुईदुई र रचना कुमारी चौधरीले एक विकेट लिए। त्यस्तै युएईका लागि समैराले सर्वाधिक ३१ रन बनाइन्। त्यस्तै रिनिथाले २०, लभन्याले १० र इन्धुजाले १० रन बनाए। विश्वकपमा छनोट हुन नेपालले युएईलाई छिट्टै जित्नपर्ने भएको छ।"
"भारतीय स्थल सेनाध्यक्ष जनरल द्विवेदी नेपाल आउँदै, प्रधानमन्त्रीसँग भेटवार्ता गर्ने","काठमाडौं : भारतीय स्थल सेनाध्यक्ष जनरल उपेन्द्र द्विवेदी नेपाल भ्रमणमा आउने भएका छन्। प्रधानसेनापति अशोकराज सिग्देलको निमन्त्रणामा द्विवेदी मंसिर ५ गते नेपाल भ्रमणमा आउने भएका हुन्। उनी पाँच दिने भ्रमणका लागि काठमाडौं आउने नेपाली सेनाले जानकारी दिएको छ। भ्रमणका दौरान जनरल द्विवेदीले सैनिक मञ्च टुँडिखेलस्थित वीर स्मारकमा श्रद्धाञ्जली अर्पण गर्नेछन्। त्यस्तै जङ्गी अड्डामा सम्मान गारत निरीक्षण, प्रधानसेनापति सिग्देलसँग भेटघाट र कमाण्ड तथा स्टाफ कलेजका शिक्षार्थीहरूसँग अन्तरक्रिया गरिने नेपाली सेनाले जनाएको छ। भ्रमणका दौरान उनी पश्चिम पृतना हेडक्वाटरको भ्रमण पनि गर्नेछन्। त्यस्तै नेपाली सेना र भारतीय सेनाबीचको परम्पराअनुसार द्विवेदीलाई राष्ट्रपति रामचन्द्र पौडेलले मंसिर ६ गते विशेष समारोहका बीच नेपाली सेनाको मानार्थ महारथी दर्जा प्रदान गर्नेछन्। उनले प्रधानमन्त्री केपी शर्मा ओली र रक्षामन्त्रीसँग औपचारिक भेटघाट गर्ने नेपाली सेनाले जनाएको छ।"
मुक्तिनाथ विकास बैंक 'एस्एएफ्ए बीपीए' अवार्डद्वारा दोस्रोपटक सम्मानित,"श्रीलंकको कोलम्बोमा सम्पन्न दक्षिण एसियन फेडरेसन अफ एकाउन्टेन्ट्स ()     अवार्डस् २०२३, अन्तर्गत मुक्तिनाथ विकास बैंक वित्तीय सेवा क्षेत्रतर्फ    द्वारा सम्मानित भएको छ। यो पुरस्कारबाट मुक्तिनाथ विकास बैंक २०२१ र २०२३ गरी दोस्रोपटक सम्मानित भएको हो। दक्षिण एसियन फेडरेसन अफ एकाउन्टेन्ट्स ()ले      विभिन्न विधाहरूमा प्रस्तुत गरेको थियो। दक्षिण एसियन देशहरूबाट प्रस्तुत गरिएका वार्षिक प्रतिवेदनहरुलाई उक्त कार्यका लागि गठन गरिएको सोही संस्थाको समितिले मूल्याङ्कनको आधारमा छनोट गरेको हो। विधाहरूमा वित्तीय सेवा क्षेत्र मध्येबाट मुक्तिनाथ विकास बैंकले यो अवार्ड प्राप्त गरेको छ। नेपाल चार्टर्ड एकाउन्टेन्ट्स संस्थाले यस बैंकको वार्षिक प्रतिवेदन मूल्याङ्कनको लागि दक्षिण एसियन फेडरेसन अफ एकाउन्टेन्ट्समा पठाएको हो। उक्त अवार्ड बैंकका प्रमुख कार्यकारी अधिकृत प्रद्युमन पोखरेलले ग्रहण गरेका थिए। वार्षिक प्रतिवेदन प्रस्तुत गरेबापत बैंकलाई दिइने उक्त सम्मानलाई अति प्रतिष्ठित सम्मान मानिने गरिएको छ। यसरी अन्तरष्ट्रिय क्षेत्रमा समेत बैंक सम्मानित हुँदा बैंकमा कार्यरत कर्मचारीहरूलाई थप उर्जा मिल्ने बैंकले जनाएको छ। साथै विकास बैंकले प्रर्वद्धन गरेको नेपालको पहिलो सामूहिक लगानी कोष ( ) मुक्तिनाथ म्युचुअल फण्ड यहि आउँदो मंसिर महिनाभित्र सार्वजनिक निष्काशन मार्फत् इकाईहरु बिक्रीमा ल्याउने भएको छ। यस कोषको प्रवर्द्धक मुक्तिनाथ विकास बैंक रहेको छ भने योजना व्यवस्थापक मुक्तिनाथ क्यापिटलले रहेको छ।"
भारतीय सेनाध्यक्ष द्विवेदी मङसिर ५ गते नेपाल आउँदै,"काठमाडौं : भारत सेनाका सेनाध्यक्ष उपेन्द्र द्विवेदी नेपाल भ्रमणमा आउने भएका छन्। आगामी मङ्सिर ५ गते पाँच दिने नेपाल भ्रमणमा आउने लागेको रक्षामन्त्रालयले जनाएको छ। सोही अवसरमा सेनाअध्यक्ष द्विवेदीलाई नेपाली सेनाको मानार्थ महारथीको सम्मान प्रदान गरिने भएको छ। राष्ट्रपति एवं नेपाली सेनाका परमाधिपति रामचन्द्र पौडेलले मङ्सिर ६ गते उनलाई नेपाली सेनाको मानार्थ महारथीको सम्मान प्रदान गरिने मन्त्रालयले जनाएको छ। प्रधानसेनापति अशोक सिग्देलको औपचारिक निमन्त्रणामा सेनाध्यक्ष द्विवेदी नेपाल भ्रमणमा आउन लागेका हुन्। नेपाल र भारतबीच सन् १९५० देखि एकअर्को देशका सेना प्रमुखलाई मानार्थ महारथीको दज्र्यानी चिह्न प्रदान गर्ने अनुपम परम्परा छ । सेनाध्यक्ष द्विवेदीले नेपाल भ्रमणका क्रममा प्रधानमन्त्री केपी शर्मा ओली, रक्षामन्त्री मानवीर राई र समकक्षी प्रधानसेनापति अशोकराज सिग्देलसँग भेटवार्ता गर्नेछन्। नेपाल भ्रमणका क्रममा सेनाध्यक्ष द्विवेदीले सैनिक मञ्च टुँडिखेलस्थित वीर स्मारकमा श्रद्धाञ्जली अर्पण र जङ्गी अड्डामा सम्मान गारतको निरीक्षण गर्नेछन् । उनले कमाण्ड तथा स्टाफ कलेजका विद्यार्थीसँग अन्तक्रिया र पश्चिम पृतनाको भ्रमण गर्ने कार्यसूची छ । भ्रमणका क्रममा सेनाध्यक्ष द्विवेदीले पुशपतिनाथ र मुक्तिनाथको दर्शन गर्नुकासाथै पोखरा तथा सगरमाथा क्षेत्रको समेत अवलोकन भ्रमण गर्ने कार्यक्रम छ । यसअघि भारतका राष्ट्रपति रामनाथ कोविन्दले नेपालका तत्कालीन प्रधानसेनापति प्रभुराम शर्मालाई २०७८ कात्तिक २४ गते भारतीय स्थलसेनाको मानार्थ महारथीको दज्र्यानी चिह्न प्रदान गरेका थिए। यसअघिका भारतीय स्थल सेनाध्यक्ष मनोज पाण्डेलाई तत्कालीन राष्ट्रपति विद्यादेवी भण्डारीले २०७९ भदौ २० गते नेपाली सेनाको मानार्थ महारथी पद प्रदान गरेकी थिइन्। सन् १९५० मा भारतका सेनाध्यक्ष जनरल केएम परिअप्पालाई पहिलो पटक नेपाली सेनाको मानार्थ महारथी प्रदान गरिएको थियो भने २०२६ सालमा तत्कालीन प्रधानसेनापति सुरेद्रबहादुर शाहलाई पनि पहिलो पटक भारतीय सेनाको मानार्थ महारथीबाट सुशोभित गरिएको थियो ।"
१५ दिनभित्र बक्यौता रकम नउठे प्रक्रियाअनुसार अघि बढ्छौं : कुलमान घिसिङ,"काठमाडौं : नेपाल विद्युत् प्राधिकरणका कार्यकारी निर्देशक कुलमान घिसिङले अबको १५ दिनभित्र बक्यौता रकम नउठे प्रक्रियाअनुसार अघि बढ्ने बताएका छन्। बुधबार काठमाडौंमा पत्रकार सम्मेलन गर्दै घिसिङले सरकारले गरेको निर्णय कार्यान्वयन गर्नका लागि महसुल नबुझाएका उद्योगहरूको लाइन पुनः जडान गरेको भन्दै अबको १५ दिनभित्र वक्यौता रकम नउठे प्रक्रियाअनुसार अघि बढ्ने बताए। यसअघि पनि बक्यौता नतिरेकैका कारण कानुनबमोजिम लाइन काटेको भन्दै उनले अहिले मन्त्रिपरिषदको निर्णयअनुसार अघि बढेको बताए। ट्रंक तथा डेडिकेटेड विद्युत् महसुल बक्यौताको सम्बन्धमा प्राधिकरणले जारी गरेको बिललाई नियामक निकायले स्वीकृत गरेको अवस्थामा उद्योगीहरूले बक्यौता तिर्नैपर्ने उनको भनाइ छ। उनले अब ट्रंक तथा डेडिकेटेड विद्युत् महसुल दिर्घकालीन रूपमा नै समाधान हुनुपर्ने बताए। ट्रंक तथा डेडिकेटेड विद्युत् महसुसको विषय सरकार, प्राधिकरणमात्रै नभइ आम जनसरोकारको विषय भएको उनले बताए। घिसिङले विभिन्न समस्याका कारण अहिले अन्य विद्युत् महसुल उठाउन पनि समस्या देखिएकाले यसले समग्र प्राधिकरणको आर्थिक प्रणालीमा असर पर्ने उल्लेख गरे। त्यस्तै उनले विद्युत् महसुल तिर्नका लागि आनकानी गर्दै केही उद्योगीहरूले यसलाई राजनीतिकरण गर्न खोजेको आरोप लगाए।"
जिल्लाहरूमा जाँदा २०६४ कै झल्को आउने गरी जनआकर्षण देखिन थालेको छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले पार्टी विभाजनपछि सुरु भएको माओवादीको आरोलो यात्रा सकिएर अब उकालो लाग्न सुरु भएको बताएका छन्। मोहन वैद्य नेतृत्वको क्रान्तिकारी कम्युनिष्ट पार्टी नेपालका नेताहरूलाई पार्टीमा स्वागत गर्दै उनले यस्तो धारणा राखेका हुन् जनयुद्ध, शान्ति प्रक्रिया र २०६४ को संविधानसभा निर्वाचनसम्म आइपुग्दा माओवादी जनताको सबैभन्दा भरोसायोग्य र पहिलो पार्टी बनेको थियो,'अध्यक्ष प्रचण्डले भने,तर विभाजनपछि सुरु भएको माओवादीको आरोलो यात्रा सकिएर अब उकालो लाग्न सुरु भएको छ, यो यात्रा रुपान्तरणसहित निरन्तर अघि बढ्नेछ । उनले जनताले माओवादी एकताबद्ध भएको देख्न चाहेको र त्यसको वातावरण पनि बन्दै गएको बताए । पार्टी एकताका विभिन्न दलगतरुपमा विभिन्न माओवादी घटकहरुसँग छलफल भइरहेको र नेता कार्यकर्ताको स्वस्फूर्त ध्रुवीकरण पनि चलिहरहेको उल्लेख गर्दै अध्यक्ष प्रचण्डले जनयुद्धको तयारी, जनयुद्धको सञ्चालन र शान्ति प्रक्रियाको पनि मुख्य नेतृत्व हुनुको हैसियतले आफूले सबैलाई गोलबन्द गर्दै अघि बढ्ने बताए। जनयुद्ध लडेका कयौं नेता कार्यकर्ता क्रान्ति भइहाल्छ कि भनेर बिद्रोह गरेर गएको उल्लेख गर्दै उनले भने, क्रान्तिको खोजीमा निस्कनु तपाईंहरुको गलत नियत थिएन तर क्रान्ति रहरले नभई एउटा प्रक्रियाले हुने भएकाले फेरि पनि क्रान्तिकारीहरुबीच ध्रुवीकरण र एकताको विकल्प छैन । सबै साथीहरु ढिलोचाँडो एक ठाउँमा हुनेछौं, जनताले क्रान्तिप्रति गरेको विश्वास र सपना पूरा गर्न सबै मिलेर नयाँ प्रक्रियाबाट अघि बढ्ने छौं । अहिले एकातिर माओवादी एकताको क्रम सुरु भएको र अर्कोतिर आफूले प्रधानमन्त्रीको रुपमा सुशासन, सामाजिक न्याय र समृद्धिको पक्षमा थालेको पहलका लागि जनतामा माओवादी पार्टी र प्रचण्डप्रति विश्वास बढेको उल्लेख गर्दै उनले विभिन्न जिल्लाहरूमा जाँदा २०६४ कै झल्को आउने गरी जनआर्षण देखिन थालेको बताए। सो क्रममा क्रान्तिकारी कम्युनिष्ट पार्टीका केन्द्रीय सदस्य डा थारु शेरमान, लुम्बिनी प्रदेश सदस्यहरु वीरबहादुर बिक संघर्ष, तुकलाल पुन यात्री, माया थापा, नन्दकिशोर यादव र कपिलवस्तु जिल्ला सदस्य रामप्रसाद खनाल माओवादी केन्द्रमा प्रवेश गरेका थिए। कपिलवस्तुको मुख्य नेतृत्व माओवादी केन्द्रमा आएपछि अब जिल्लाका सबै नेता कार्यकर्ता जिल्लामा आयोजना हुने कार्यक्रममार्फत माओवादी केन्द्रमा सामेल हुने डा थारुले जानकारी दिए।"
अतिक्रमित सरकारी जग्गा फिर्ता ल्याउँछौं : मन्त्री अधिकारी,"तानसेन : भूमि व्यवस्था, सहकारी तथा गरिबी निवारणमन्त्री बलराम अधिकारीले भूमि तथा सहकारी क्षेत्रमा देखिएका समस्या समाधानका लागि रचनात्मक काम सुरु गरेको बताएका छन्। पाल्पामा आयोजित कार्यक्रममा मन्त्री अधिकारीले भूमिका निकै जटिल भएको बताए। 'भूमि बैंकको प्रभावकारी रूपमा सञ्चालन हुन सकेको छैन। सार्वजनिक भूमिहरूको अतिक्रमणजस्ता समस्याहरू छन्,' उनले भने। उनले अतिक्रमित सरकारी जग्गाहरू फिर्ता ल्याउने, मालपोत र नापी कार्यालयलाई प्रविधियुक्त बनाउने र जनतालाई सहज सेवाको पहुँच दिने बताए। उनले सहकारी क्षेत्रमा देखिएको समस्या समाधानका ऐन संसोधनदेखि नियमनका कुराहरू भइरहेको बताए। लुम्बिनीमा देखिएका समस्याग्रस्त २२ मध्ये ३ वटा सहकारीको समस्या समाधान भएको उनको भनाइ छ। उनले सहकारी र सहकारी सञ्चालकको सम्पत्ति बेचेर भए पनि बचतकर्ताको रकम फिर्ता गर्ने बताए।"
"पशुपति धर्मशालामा मारवाडीको मोहियानी हक लाग्दैन, करारको शर्त पालना नभए सम्झौता अन्त्य गर्न सकिन्छ","काठमाडौं : काठमाडौं जिल्ला अदालतले पशुपति विकास कोषको गौशाला धर्मशाला विवादमा सुनाएको फैसलाको पूर्णपाठ सार्वजनिक गरेको छ। जिल्ला न्यायाधीश कलमप्रसाद पोखरेलले २०८१ साल असोज १६ गते सुनाएको फैसलाको पूर्णपाठ हालै सार्वजनिक भएको हो। फैसलामा गौशाला धर्मशालामा मारवाडी सेवा समाजको मोहियानी हक नलाग्ने व्याख्या गरेको छ। 'मारवाडी सेवा समितिले मिति २०६००२१२ मा पशुपति अमालकोट कचहरीसँग सम्झौता गर्दा स्वीकार गरेको देखिन्छ। वादी मध्ये गौशाला धर्मशालाको तर्फबाट सो संस्थाका महासचिव रोहवरमा साक्षी बसी उक्त तथ्यलाई स्वीकार गरेको देखिन्छ। वादीले पशे गरेको कुनै पनि निर्णय अभिलेखका प्रमाणहरूबाट वादी दावीको जग्गामा मारवादी सेवा समितिको मोही हक रहेको तथ्य प्रमाण पेश हुन सकेको देखिएन,'फैसलामा उल्लेख छ। मोहियानी हकमा मारवाडीहरूको दावी नपुगेको र करारको शर्त पालना नभएको अवस्थामा पशुपति क्षेत्र विकास कोषले सम्झौता अन्त्य गर्नसक्ने फैसलामा भनिएको छ। पशुपति क्षेत्र विकास कोषले पनि पशुपति धर्मशालामा मारवाडी सेवा समितिलाई मोहियानी हक पाउने कुनै प्रमाण नभएको समेत दावी गर्दै आएको छ। ' करारको शर्त उल्लंघन भएको अवस्थामा करारको प्रथम पक्ष पशुपतिनाथ अमालकोट कचहरी (हाल पशुपति क्षेत्र विकाश कोष) ले करार रद्व गर्न सक्ने प्रावधान भएको देखिंदा उक्त करार अनन्तकालसम्म जनसुकै परिस्थितिमा लागू हुनेगरी करार भएको मान्न मिल्ने देखिएन । यदी प्रतिवादी पक्षले करारको उल्लंघन गरी करार भंग गर्ने निर्णय गरेको मान्ने हो भने पनि करार उल्लंघन भइ विपक्षीको सो कार्यबाट वादीलाई क्षेती पुग्न गएको भए करारको यथावत परिपालना नै अन्तिम एवं एकमात्र विकल्प नभई वादीले क्षतिपूर्ति वा मनासिव माफिकको क्षतिपूर्ति दावी गरी फिराद गर्न सक्ने हुन्छ । त्यसै गरी यी वादी पक्षले करारको शर्त विपरित श्री पशुपति गौशाला धर्मशाला क्षेत्रको सम्पत्तिलाई आर्थिक लाभको श्रोतको रुपमा उपभोग गरी त्यसको मनासिव अंश प्रतिवादी पक्षलाई नवुझाएको हो भने प्रतिवादी पक्षले समेत सो विषयमा क्षतिपूर्ति दावी गरी फिराद उजुर गर्न सक्ने देखिन्छ । करार भएको, लामो समय भएको सो करार समय सापेक्ष परिमार्जन हुनु कुरा सर्वोच्च अदालतको फैसला समेतबाट औल्याइएको देखिएकोमा वादी पक्ष अनिच्छाका कारणले परिमार्जन हुन नसकेको भन्ने प्रतिवादी पक्षको जिकिर देखिएकोले उल्लेखित करारलाई चिरस्थायी एवं अपरिवर्तनीय दस्तावेज मानी उक्त करारलाई निरन्तरता दिई करारको यथावत परिपालना हुनु पर्छ भन्ने वादी दावी मनासिव देखिन आएन ,'फैसलामा भनिएको छ। धर्मशाला खाली गर्ने विषयमा मारवाडी सेवा समिति र काठमाडौं महानगरपालिका बीच विवाद चलेको थियो। विवादले चर्को रुप लिएपछि संस्कृति,पर्यटन तथा नागरिक उड्डयन मन्त्री बद्रीप्रसाद पाण्डेले मारवाडीको कब्जामा रहेको पशुपति गौशाला धर्मशाला खाली गराउने कार्य तत्काल रोक्न पशुपति क्षेत्र विकास कोषलाई निर्देशन दिएका थिए । पशु्पति क्षेत्र विकास कोषका अध्यक्ष समेत रहेका मन्त्री पाण्डेले शान्ति सुरक्षामा समस्या उत्पन्न भएको भन्दै गौशाला धर्मशाला खाली गराउने काम तत्काल अघि नबढाउन कोषलाई भनेका थिए। पशुपति क्षेत्र विकास कोषले २०८० साउन १७ मारवाडी समितिसँगको सम्झौता भंग गरेको थियो। कोषको यो सम्झौता भंग गर्ने निर्णय गैरकानुनी रहेको भनी मारवाडी सेवा समिति नेपालले २०८० साउन २४ गते काठमाडौं जिल्ला अदालतमा मुद्दा दर्ता गराएको थियो। २०८१ असोज १६ गते जिल्ला अदालतले कोषको पक्षमा फैसला सुनाएको थियो। समितिले गौशालामा आफ्नो मोहियानी हक रहेको दाबी गर्दै आएको छ । तर पशुपति क्षेत्र विकास कोष भने मोहियानी हकको व्यवस्था खारेज पछि मात्रै मारवाडी सेवा समितिको स्थापना भएको भन्दै मोहियानी हक समितिमा नरहेको जनाएको छ। लामो समयदेखि समितिले सस्तो मूल्यमा गौशालाको करिब १० रोपनी जग्गा उपभोग गर्दै आएको थियो। २०५४ सालमा वार्षिक ५१ हजार रुपैयाँ तिर्ने सम्झौता भएको थियो। समितिले अहिलेसम्म सोही भाडा तिर्दै आएको छ।"
उपनिर्वाचन : माओवादीबाट कीर्तिपुरको मेयरमा प्राध्यापक शिवशरण महर्जन उम्मेदवार घोषणा,काठमाडौं : नेकपा माओवादी केन्द्रले आगामी मंसिर १६ हुने स्थानीय तह उपनिर्वाचनका लागि कीर्तिपुर नगरपालिकाको प्रमुख र दुई वडाअध्यक्ष उम्मेदवार घोषणा गरेको छ। बुधबार बिहान पार्टी अध्यक्ष पु्ष्पकमल दाहाल 'प्रचण्ड'को उपस्थितिमा मेयरका लागि प्राध्यापक शिवशरण महर्जनलाई अघि सारेको हो। मेयर राजकुमार नकर्मीको निधन भएपछि त्यहाँ उपनिर्वाचन हुन लागेको हो। नेपाली कांग्रेसका नकर्मीले ९ हजार ४३ मत ल्याएर निर्वाचित भएका थिए। यसैगरी माओवादी केन्द्रले वडा नम्बर १ को अध्यक्षका लागि अष्टमान महर्जन र वडा नम्बर ४ को अध्यक्षका लागि ईञ्जिनियर नारायण बिष्टलाई अघि सारेको छ ।
युएईलाई हराउँदै नेपाल यु१९ विश्वकपमा छनोट,"काठमाडौं : नेपाल आइसिसी महिला यु१९ ट्वान्टी२० विश्वकपमा छनोट भएको छ। एसिया छनोटमा आयोजक युएईलाई हराउँदै नेपालले विश्वकपमा स्थान बनाएको हो। युएईले दिएको ८४ रनको लक्ष्य नेपालले १४४ ओभरमा जितेको थियो। नेपालका लागि सना प्रविनले अविजित ३५ रन बनाइन्। त्यस्तै कप्तान पूजा महतोले १८ बलमा २१ रन बनाइन्। त्यस्तै साबित्री धामीले १२ रन बनाउँदा सोनी पाख्रिनले अविजित १३ रन बनाइन्। यसअघि युएईले टस जितेर निर्धारित २० ओभरमा ९ विकेट गुमाएर ८३ रन बनाएको थियो। युएईलाई ८३ रनमै रोक्न कृष्मा गुरुङले ४ विकेट लिए। त्यस्तै रिया शर्मा र सीमा केसीले दुईदुई र रचना कुमारी चौधरीले एक विकेट लिए। त्यस्तै युएईका लागि समैराले सर्वाधिक ३१ रन बनाइन्। त्यस्तै रिनिथाले २०, लभन्याले १० र इन्धुजाले १० रन बनाए।"
निर्मला पन्तको हत्या घटना आफूले देखेको दावी गर्ने पक्राउ,"काठमाडौं : कञ्चनपुर महेन्द्रनगरकी १३ वर्षीया बालिका निर्मला पन्तको बलात्कारपछि हत्या प्रकरणमा एक टेलिभिजन अन्तर्वार्तामा गलत विवरणसहित दुष्प्रचार गर्ने एकजनालाई नियन्त्रणमा लिएको छ। गोरखाका नवराज अर्याललाई प्रहरीले नियन्त्रणमा लिएको हो। प्रहरीको केन्द्रीय अनुसन्धान ब्युरो (सीआईबी) ले टेलिभिजनबाट अर्यालको अभिव्यक्ति जारी भएपछि मंगलबार सोधपुछ गरेर हाजिर जवानीमा छाडेको थियो । सिआइबीले थप अनुसन्धानका लागि बुधबार अर्याल दम्पती र प्राइम टाइम टेलिभिजनका कार्यक्रम प्रस्तोतालाई पनि सोधपुछ गरिरहेको सिआइबीका सूचना अधिकारी प्रहरी उपरीक्षक होबिन्द्र बोगटीले जानकारी दिए। ' अर्यालले टेलिभिजनमा दाबी गरेका सबै विवरण झुठ हुन्,' उनले भने,'सो विषयमा थप अनुसन्धानका लागि अर्याय दम्पती र प्रस्तोता धमलालाई सिआइबीमा ल्याएका छौं ।' आफू खानेपानी विभागको सवारी चालक रहेको दाबी गर्ने अर्यालले आफू कञ्चनपुर पुगेको बेला निर्मलाको बलात्कार हुँदै गरेको देखेको झुठो विवरण अन्र्तवार्तामा दिएको प्रहरीको भनाइ छ ।"
"सरकारी वकिलको कार्यालयमा लामिछानेको बयान, बाहिर रास्वपाको प्रदर्शन (तस्बिर)","भैरहवा : सभापति रवि लामिछानेलाई पक्राउ गरेको विरोधमा भैरहवामा आज पनि राष्ट्रिय स्वतन्त्र पार्टीकाले प्रदर्शन गरेको छ। सहकारी ठगी र संगठित अपराधको कसुरमा कास्कीबाट रुपन्देही ल्याएर बयान थालिएपछि पार्टीले प्रदर्शन गरेको हो। सभापति लामिछानेसँग जिल्ला सरकारी वकिल कार्यालयमा बयान लिइँदैछ। मंगलबार बयान लिँदै गर्दा साँझ भएपछि बुधबार बिहानदेखि पुनः बयान सुरु गरिएको हो। वास्तविक सहकारी ठगको छानबिन गर, सहकारी पीडितको बचत फिर्ता गर भन्दै सहकारी पीडितलाई न्याय दे, प्रतिवेदन के भन्छ  ८७ अर्ब ले भन्छ लगायतका प्ले कार्डसहित रास्वपाका नेता, कार्यकर्ताले बुधबार प्रदर्शन गरेका हुन्। यता सहकारी ठगी प्रकरणमा लामिछाने पक्राउ परेको विरोधमा आन्दोनमा उत्रिएका राष्ट्रिय स्वतन्त्र पार्टीका नेताहरुविरुद्ध अदालतको सर्वोच्चमा अपहेलना मुद्दा चल्ने भएको छ। यसअघि सर्वोच्च प्रशासनले दरपिठ गरेको निवेदन दर्ता गर्न मंगलबार न्यायाधीश विनोद शर्माको इजलासले आदेश दिएको छ । अधिवक्ता अनुपम भट्टराईले अनुसन्धानमा चरणमा अदालतलाई दबाब दिने उद्देश्यले अभिव्यक्ति दिने, जनमासलाई उचाल्ने र आन्दोलन गरेर न्याय प्रक्रियामा अवरोध गर्न खोजेको भन्दै सर्वोच्चमा अदालतको अवहेलना निवेदन पेस गरेका थिए ।"
भान्जाको हत्या आरोपमा मामा पक्राउ,अर्घाखाँची : अर्घाखाँचीको शितगंगा नगरपालिकामा भान्जाको हत्या आरोपमा मामा पक्राउ परेका छन्। ३५ वर्षीय तिलक रेश्मी जिकैको भिरपाखोमा मृत अवस्थामा फेला परेका थिए। उनको हत्यामा शितगंगा नगरपालिका६ सानाढुंग्रेका ५३ वर्षीय झन्द्रबहादुर गाहाको संलग्नता रहेको प्रहरीको प्रारम्भिक अनुसन्धानबाट खुल्न आएको जिल्ला प्रहरी कार्यालय अर्घाखाँचीका प्रमुख डीएसपी चक्रबहादुर मल्लले बताए। सोमबार साँझ दुबै जना मादक पदार्थ सेवन गरेको र दुईबीच झगडा हुँदा राति १ बजेतिर घटना घटेको प्रहरीको अनुसन्धानबाट खुलेको हो। प्रहरीले गाहामाथि कानुनी काराबाहीको प्रक्रिया सुरु गरेको छ। अर्घाखाँची जिल्ला अदालतबाट ५ दिनको म्याद थप गरी अनुसन्धान भइरहेको डीएसपी मल्लले बताए।
१० घन्टा बयानका क्रममा रवि लामिछानेलाई सोधियो ५० बढी प्रश्न,"भैरहवा : पूर्वगृहमन्त्री एवं राष्ट्रिय स्वतन्त्र पार्टीका सभापति रवि लामिछानेलाई बुधबार करिब १० घन्टा बयान लिइएको छ। रुपन्देहीको बुटवलस्थित सुप्रिम बचत तथा ऋण सहकारी संस्था लिमिटेडको रकम अपचलन गरेको आरोपमा लामिछानेसँग दोस्रो दिन १० घन्टा बयान लिइएको हो। जिल्ला न्यायाधीवक्ता प्रेमराज पौडेलसहित न्यायाधिवक्ता र प्रहरी अधिकारीहरूले लामिछानेसँग ब्यान लिएका थिए। स्रोतका अनुसार सुप्रिम सहकारी, गोर्खा मिडिया नेटवर्क प्रालिलगायतसँग सम्बन्धित रहेर उनीहरूले लामिछानेसँग ५० भन्दा बढी प्रश्न सोधेका थिए। सबाल जवाफमा लामिछानेले आरोप अस्विकार गर्दै आएका छन्। सुप्रिम सहकारीको रकम अपचलन गरेको आरोपमा कास्की प्रहरी हिरासतमा रहेका लामिछानेलाई मंगलबार रुपन्देही ल्याइएको थियो। लामिछानेलाई जिल्ला प्रहरी कार्यालयको हिरासत कक्षमा राखिएको रुपन्देहीका एसपी रञ्जितसिंह राठौरले बताए।"
बक्यौता नतिर्ने उद्योगको लाइन काट्ने र जोड्नेभन्दा दीर्घकालीन समाधानतिर लाग्नुपर्छ : कुलमान घिसिङ,"काठमाडौं : नेपाल विद्युत प्राधिकरणका कार्यकारी निर्देशक कुलमान घिसिङले बक्यौता नतिर्ने उद्योगमा विद्युतको लाइन काट्ने र जोड्नेभन्दा पनि समस्या समाधानतिर लाग्नुपर्ने बताएका छन्। बुधबार पत्रकार सम्मेलनमा बोल्दै कार्यकारी निर्देशक घिसिङले दीर्घकालीन समाधानतिर लाग्नुपर्नेमा जोड दिए। 'लाइन काट्ने ,अनि फेरि जोड्ने र बक्यौता नउठाउने भन्ने विषय रहनु हुँदैन। मैले सधैं भनिरहेको छु। अब हामी लाइन काट्ने र जोड्नेतिर नलागौं। सबै दीर्घकालीन समाधानतिर लाग्नुपर्छ भनेर सबै निकायमा पनि भन्ने गरेका छौं, 'उनले भने,' यो समाधानको अन्तिम चरणमा आइसकेको छ। तर, अहिले फेरि नेपाल सरकारले एउटा निर्देशन दिइसकेपछि हामीले पालना गरेका छौं।' उनले सरकारले दिएको निर्देशन अनुसार १५ दिनभित्र बक्यौला उठाउने दावी गरे। तोकिएको समयमा बक्यौता नतिर्ने उद्योगको फेरि लाइन काट्ने बताए। 'सरकारले भर्खरै १५ दिनभित्र बक्यौता उठाउने गरी २४ घण्टाभित्र बिजुली जोड्न निर्देशन दिएको छ। अब १५ दिनभित्र बक्यौता उठाउन लाग्छौं। तोकिएको समयमा बक्यौता तिर्नुपर्छ। नतिरे हामी कानुनी प्रक्रियामा जान्छौं,'उनले भने। नेपाल विद्युत प्राधिकरणले डेडिकेटेड र ट्रंक लाइनको महशुल नतिरेका अधिकांश उद्योगहरूको लाइन जोडेको छ। प्रमाण नपाएको भन्दै बक्यौता बुझाउन नमानेपछि प्राधिकरणले कार्त्तिक ८ गते २८ वटा उद्योगको लाइन काटेको थियो। तर,आइतबार मन्त्रिपरिषद बैठकले महशुल नतिरेका कारण लाइन काटिएका उद्योगहरूमा लाइन जोड्न लगाउने र १५ दिनभित्र बक्यौता उठाउन निर्देशन दिएपछि लाइन जोडिएको हो। २०७२ साउनदेखिको डेडिकेटेड तथा ट्रंकलाइन विद्युत् महसुलको छुट बिल भन्दै २०७६ मा प्राधिकरणले जारी गरेपछि यो विवादित बनेको हो । नियमित विद्युत् महसुल तिरिरहेका उद्योगीहरूले डेडिकेटेड तथा ट्रंकलाइन विद्युत् महसुल बक्यौता २०७२ साउनदेखि २०७७ असारसम्मको भएको प्राधिकरणको भनाइ हो । प्राधिकरणका अनुसार डेडिकेटेड तथा ट्रंकलाइन बक्यौता हालसम्म करिब २२ अर्ब पुगेको छ ।"
"सेयर बजारमा १४ अंकको गिरावट, ७ अर्ब ९१ करोडको कारोबार","काठमाडौं : सेयर बजारमा दोहोरो अंकको गिरावट आएको छ। साताको चौथो सेयर कारोबार दिन बुधबार नेप्से परिसूचक १४१२ अंकले घटेर २७३४८३ विन्दुमा पुगेको हो। सेन्सेटिभ इण्डेक्स ५०८ अंकले घटेर ४८३६९ विन्दुमा पुगेको छ। यसदिन ३०८ स्क्रिप्सको १ करोड ५३ लाख ६२ हजार २०६ कित्ता सेयर ७ अर्ब ९१ करोड १९ लाख ७६ हजार ४४९ रुपैयाँमा खरिदबिक्री भयो। नेप्से दोहोरो अंकले घटेपनि पाँच कम्पनीको सेयर सकारात्मक सर्किट लेभलमा कारोबार भयो। सप्तकोशी डेभलपमेन्ट बैंक,सृजनशील लघुवित्त संस्था,मकर जितुमाया सुरी हाइड्रोपावर, पोखरा फाइनान्स र सृमद्धि फाइनान्सको सेयर १० प्रतिशतले बढेको हो। यसदिन कुथेली बुखारी स्मल हाइड्रोपावरका लगानीकर्ताले गुमाए। सो कम्पनीको सेयर १० प्रतिशतले घट्यो। कारोबार रकमका आधारमा जानकी फाइनान्स शीर्षस्थानमा रह्यो। सो कम्पनीको ३३ करोड बढिको सेयर कारोबार भयो। पोखरा फाइनन्सले २५ करोडको सेयर कारोबार गर्दा सप्तकोशी डेभलपमेन्ट बैंक र समृद्धि फाइनान्सको २१२१ करोड र पिपुल्स हाइड्रोपावरले १८ करोड मूल्य बराबरको सेयर कारोबार गरे। कारोबारमा आएका ९९ स्टक्सको मूल्य बढ्दा १३८ वटाको घट्यो। बाँकी ७ स्टक्सको मूल्य भने स्थिर रह्यो। चार समूहको उपसूचक बढ्दा अन्यक समूहको उपसूचक नकारात्मक देखिए। यसदिन फाइनान्स समूहको उपसूचक सर्वाधिक ४२० प्रतिशतले बढ्यो।"
स्थानीय तहको उपनिर्वाचनमा एकीकृत समाजवादीले गठबन्धन गर्ने,"काठमाडौं : एकीकृत समाजवादीले स्थानीय तहको उपनिर्वाचनका लागि अन्य दलसँग गठबन्धन गर्ने भएको छ। आगामी मंसिर १६ गते हुने स्थानीय तहको उपनिर्वाचनका लागि वैचारिक दृष्टिकोण निकट दलहरुसँग सहकार्य गर्ने जनाएको छ । पार्टीले आफ्नो सङ्गठन बलियो भएका क्षेत्रमा अन्य दलको सहयोग लिने र कमजोर रहेको ठाउँमा गठबन्धनका उम्मेदवारलाई सहयोग गर्ने नीति लिएको हो । एकीकृत समाजवादीले माओवादी केन्द्रलगायत दलसँग गठबन्धनका लागि छलफल गरिरहेको छ। एकीकृत समाजवादीका सचिव सोमप्रसाद पाण्डेयले सत्तारुढ दलहरूसँग गठबन्धन नगर्ने जानकारी दिए। यस्तो छ निर्वाचन तालिका आगामी मंसिर १६ गते जिल्ला समन्वय समितिका प्रमुख दुई, गाउँपालिका अध्यक्ष दुई, उपाध्यक्ष चार, नगरपालिका प्रमुख एक, उपप्रमुख एक र वडाध्यक्ष ३४ गरी जम्मा ४४ रिक्त पदका लागि उक्त दिन निर्वाचन हुनेछ। उपनिर्वाचनका लागि मंसिर २ गते उम्मेदवारी दर्ता गर्ने कार्यतालिका छ। मंसिर ३ गते बिहान १० देखि अपराह्न ३ बजेसम्म उम्मेदवारको विरोधमा उजुरी दिने, सोही दिन अपराह्न ३ बजेपछि मनोनयन पत्र र उजुरीमाथि जाँचबुझ एवं निर्णय गरी मंसिर ४ गते साँझ ५ देखि ६ बजेसम्म उम्मेदवारको नामावली प्रकाशन हुनेछ। मंसिर ५ गते बिहान ९ देखि अपराह्न १ बजेसम्म उम्मेदवारले नाम फिर्ता लिन सक्ने छ भने सोही दिन दिउँसो १ देखि ३ बजेसम्म अन्तिम नामावली प्रकाशन गरी दिउँसो ३ देखि ५ बजेसम्म उम्मेदवारलाई निर्वाचन चिह्न प्रदान गरिने छ। मंसिर १६ गते बिहान ७ देखि अपराह्न ५ बजेसम्म मतदान हुने निर्वाचन तालिका छ।"
स्रोत नखुलेको १९ लाख नगदसहित तीनजना पक्राउ,"धनुषा : जनकपुर उपमहानगरपालिका१२ कुवारामपुर बजारबाट स्रोत नखुलेको नगद १९ लाख रूपैयाँसहित तीनजनालाई प्रहरीले पक्राउ गरेको छ । पक्राउ पर्नेहरूमा भारत बिहार राज्य मधुबनी चाना हरलाखी ग्राम पञ्चायत हरलाखी८ बस्ने २६ वर्षीय बिष्णु देव यादव, धनुषा जनकपुर उपमहानगरपालिका४ बस्ने २८ वर्षीय रमेश साह, धनौजी गाउँपालिका७ भररिया टोल बस्ने २० वर्षीय रवि पासवान रहेका छन् । जिल्ला प्रहरी कार्यालय धनुषाबाट खटिएको प्रहरीले भारतबाट नेपालतर्फ आउँदै गरेको ज१२ प ६४३ नम्बरको मोटरसाइकलमा सवार बिष्णु देवलाई उक्त नगद सहित पक्राउ गरी थप अनुसन्धानको क्रममा उक्त कार्यमा संलग्न रमेश र रविलाई समेत पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।"
अमेरिका टेक्नासाथ जब उनी पक्राउ परिन्,"काठमाडौं : लाखौं रुपैयाँ खर्च गरेर दाङकी एक युवती अवैध बाटो अमेरिका पुगिन् । जब सपनाको देश अमेरिका पसिन्, उनलाई लाग्यो अब सारा दुःख अन्त्य भए । तर, अमेरिकाको धर्ती टेक्दा नटेक्दै बोर्डर सेक्युरिटीमा खटिएका अमेरिकी प्रहरीले उनलाई पक्राउ गर्यो । महिनौं कस्टडीमा राख्यो । चार, पाँच महिनाको अदालती लडाइँपश्चात् उनलाई गत कात्तिक १५ गते अमेरिकी सरकारले नेपाल डिपोर्ट गर्यो । तेस्रोबाटो हुँदै अमेरिका पुगेकी दाङकी बस्नेत थरकी युवतीलाई अमेरिकाले नेपाल फिर्ता पठाएको हो । अमेरिकामा गैरकानुनी रूपमा बसोबास गरेकाले अदालतको फैसलाबमोजिम उनलाई नेपाल डिपोर्ट गरिएको थियो । नेपाल प्रहरीको मानव बेचबिखन अनुसन्धान ब्युरोलाई नेपालस्थित अमेरिकी दूतावासले पठाएको पत्रमा उनलाई डिपोर्ट गर्नुपर्ने कारणसहितको यात्रा विवरण पठाइएको थियो । ब्युरोका प्रवक्ता भावेश रिमालका अनुसार एजेन्टको प्रलोभनमा परेर अमेरिका पुगेको हुन सक्ने अनुमानका आधारमा ब्युरो टोलीले उनीमाथि अनुसन्धान गरेको थियो । अनुसन्धानका क्रममा ती युवती अध्ययनको सिलसिलामा बेलायत गएकी थिइन् । बेलायतमा नै हुँदा उनको अमेरिका निवासी केसी थरका आफन्तसँग कुरा भयो । केसीले उनलाई अमेरिका आउन सकिने र सजिलै ग्रिनकार्ड बनाउन सक्ने भन्दै प्रलोभनमा पारे । बेलायतको विश्वविद्यालयमा पढ्दै गरेकी ती युवतीलाई अमेरिका पुग्ने सपनाले पछ्यायो । उनले तेस्रो बाटो हुँदै अमेरिका जाने प्रक्रिया सुरु गरिन् । लाखौं रुपैयाँ बुझाएर सपनाको देश छिर्न उनले प्रयास गरिन् । दलालहरूले उनलाई बेलायतबाट मेक्सिकोको बाटो हुँदै महिनौं लगाएर अमेरिका पुर्याए । कति दिन रातारात मेक्सिको, पनामा जंगल हिँडेरै उनी अमेरिका पुगिन् । अमेरिकी सेनाले उनीसहितसँगै गएकालाई पक्राउ गर्यो । उनलाई केही महिना कस्टडीमा राख्यो । कस्टडीबाटै उनले मुद्दा लडिन् । अदालतले उनलाई गैरकानुनी रूपमा अमेरिका बसेको भन्दै नेपाल डिपोर्ट गर्ने आदेश गर्यो । अमेरिकी प्रहरीको कस्टडीबाट निस्केर सिधै जहाज चढेकी उनी नेपाल फिर्ता भइन् । यो बीचमा उनले लाखौं रूपैयाँ दलाललाई बुझाएकी छन् । उनको मुद्दा हेरिरहेका ब्युरोका प्रहरी सुदन केसीका अनुसार ती युवतीले अमेरिका पुर्याउने एजेन्टको विषयमा केही जानकारी दिन मानिनन् । न त उनले आपूलाई प्रलोभन दिएर अमेरिका लैजाने दलालीको विरुद्धमा नै उजुरी दिइन् । अमेरिका जान आफूले पार गरेका बाटोहरूको विषयमा जानकारी दिए पनि उनले अन्य धेरै कुरा भने सुनाउन चाहिनन् । ००० यही कात्तिक १४ गते नै अमेरिकाबाट डिपोर्ट हुने लाइनमा थिए नेपालका ओली थरका एक युवक । रुकुमका ती युवक पनि तेस्रो बाटो हुँदै अमेरिका पुगेका थिए । मानव बेचबिखन अनुसन्धान ब्युरोका मुद्दा शाखाका डीएसपी ज्ञानबहादुर विष्टका अनुसार नेपालबाट गैरकानुनी बाटो हुँदै अमेरिका पुर्याउने तस्करहरू नेपालमै सक्रिय छन् । यो विषयमा तथ्य र प्रमाणका लागि ब्युरो टोलीले डिपोर्ट भएका ओली थरका युवकसँग पटकपटक कुराकानी गर्ने प्रयास गर्यो । अमेरिका जाने चक्करमा लाखौं रुपैयाँ गुमाएका ओलीले प्रहरीसँग सहकार्य भने गरेनन् । आफन्तको सहयोगमा अमेरिका गएको भन्दै उनले कोहीविरुद्ध उजुरी दर्ता गर्न पनि चाहेनन् । ००० यी दुई घटना केही दिनअगाडिको हुन् । बल्लबल्ल अमेरिका पुगेकाहरू नेपाल डिपोर्ट हुने संख्या भने विस्तारै बढ्दै छ । अमेरिकी दूतावासले दिएको सूचनाअनुसार केही दिनमै अन्य ६ जना व्यक्ति अमेरिकाबाट नेपाल डिपोर्ट भएर आउँदै छन् । मानव बेचबिखन अनुसन्धान ब्युरोका डीएसपी ज्ञानबहादुर विष्टका अनुसार पछिल्लो पाँच वर्षमा गैरकानुनी रूपमा अमेरिका पुगेका र गैरकानुनी रूपमा बसोबास गरिरहेका २ सय १ जना नेपालीलाई अमेरिकाले फिर्ता गरेको छ । अमेरिका पुग्ने चक्करमा लाखौं रुपैयाँ गुमाए पनि डिपोर्ट भएर आएकाहरू एक जना पनि प्रहरीकहाँ रिपोर्ट लेखाएको तथ्यांक छैन । उनीहरू तस्करसँगै सहकार्य गरेर फेरि अमेरिका जाने प्रक्रिया थाल्ने वा अन्य देशमा जान खोज्ने अथवा मौखिक रूपमा गाउँघरमै सहमति गर्ने, तमसुक बनाउनेजस्ता कार्य गर्छन् । तर पैसा नउठ्ने र अनावश्यक झन्झट हुने डरले प्रहरीसम्म आउँदैनन् । किन जाँदैनन् प्रहरीमा पीडित ? पैसा नउठ्ने डरले पीडितहरू प्रहरीमा जाँदैनन् । कानुनी झन्झट र लामो मुद्दा फैसला हुन लामो समय लाग्ने हुँदा पीडितहरू प्रहरीकहाँ जान खोज्दैनन् । अहिलेसम्म डिपोर्ट भएर नेपाल फर्काइएका २ सय १ जनामध्ये कसैले पनि प्रहरीकहाँ जाहेरी दर्ता गराएका छैनन । ब्युरोका प्रवक्ता रिमालका अनुसार अमेरिकाबाट डिपोर्ट हुने व्यक्तिको संख्या प्रत्येक वर्ष बढ्दो छ । ५० लाखदेखि एक करोड पैसा खर्च गरेर बल्लबल्ल अमेरिका पुगेर फिर्ता हुनेको व्यावहारिक दुःख बेग्लै छ । उनीहरूको आर्थिक पाटो र पारिवारिक समस्याको कहानी सुनिनसक्नु छ ।"
"रुकुम पश्चिममा भाडा मनपरी असुल्ने गरेको गुनासो, भाडा दर निर्धारण गर्न समिति गठन","रुकुमपूर्व : जिल्लाका विभिन्न रुटहरूमा सञ्चालन भएका यातायात व्यवसायीले भाडा मनपरी असुल्ने गरेको गुनासो बढेपछि भाडा दर निर्धारण गर्न जिल्ला प्रशासन कार्यालयले समिति समेत गठन गरेको छ । सहायक प्रमुख जिल्ला अधिकारी विनोद रेग्मीको संयोजकत्वमा ७ सदस्यीय समिति गठन गरिएको हो । समितिको सदस्यमा यातायात सेवा कार्यालय चौरजहारी, सडक डिभिजन चौरजहारी, जिल्ला प्रहरी कार्यालय, यातायात व्यवस्था सेवा कार्यालय, जिल्ला ट्राफिक प्रहरी कार्यालय, जिल्लामा क्रियाशील यातायात व्यवसायी प्रा लीका प्रतिनिधि सदस्यको रूपमा रहेका छन् । समितिले जिल्लाभित्रका विभिन्न आन्तरिक सडकमा चल्ने पुराना सडक रुटहरूमा पछिल्लो समयमा भएको सडक स्तरोन्नति सँगै पूर्व निर्धारित भाडा दरलाई परिमार्जन गर्ने, नयाँ सडक रुटहरूमा सञ्चालित सवारी साधनहरूको भाडा दर निर्धारण गर्ने, तोकिएको भाडा दर लिए नलिएको, सिट क्षमताभन्दा बढी यात्रु राख्ने जस्ता समस्यालाई नियन्त्रणका लागि सुझाव पेस गर्ने छ । समितिले यस विषयमा अध्ययन गरेर एक हप्ताभित्र प्रतिवेदन तयार पारी पेस गर्ने बताएको छ ।"
सेती नदीमा फूल तार्ने र पूजा गर्ने भक्तजनको भिड,"पोखरा : हरिबोधिनी एकादशीको अवसरमा मंगलबार पोखराको सेती नदी किनारमा फूल तार्ने र पूजा गर्नेको भिड लागेको छ । पोखराको रामघाट लगायत सेती नदीमा हरिशयनी एकादशीदेखि हरिबोधिनी एकादशीका दिनसम्म चार महिना विष्णुको भक्तले तुलसीको व्रत गरी विशेष पूजा गर्दै आएकामा मंगलबार दामोदरसँग विहाव गरी यो पर्व मनाउने क्रममा सेती नदीमा फूल तारेका हुन् । भक्तजनले डोलीमा फूल लिएर भजन कृतन गर्दै रामघाट स्थित सेती नदीमा पुगेका थिए । भक्तजनले सेती नदीमा फूल तार्ने, पूजा गर्ने गरेको थिए । भजन गाएर नदी किनारमा नाचेर रमाएका थिए ।"
सात वर्षदेखि पुल बन्ने पर्खाइमा सौरु र सिर्खुमबासी,"जोमसोम : राष्ट्रिय गौरवको बेनीजोमसोम सडक अन्तर्गत मुस्ताङको थासाङ गाउँपालिका२ को कोवाङसौरु जोड्ने सस्पेन्सन पुलको योजना २०७४ सालमा पर्यो। सस्पेन्स ब्रिज डिभिजन कार्यालय काठमाडौंले थासाङको एउटै वडामा पर्ने कालिगण्डकी नदी वारिपारीका गाउँ (कोवाङसौरु)जोड्ने दुई मिटर चौडा हुने गरी ५७० मिटर लामो सस्पेन्सन पुलको ठेक्का खुलायो । कालिगण्डकी नदीमा निर्माण हुने पुलको ठेक्का ईलाईट रुविना जेभी कन्ट्रक्सनले पायो। बर्सेनि बर्खायाममा कालिगण्डकी नदी वारपार गर्न सधैँ जोखिमपूर्ण यात्रा गर्नुपर्ने सौरु र सिर्खुम गाउँका स्थानीय नागरिक पुलको योजना परेकोमा निकै उत्साहित बने। पुल बन्ला र बर्खायाममा जोखिम मोलेर कालिगण्डकी नदी तर्नुपर्ने परिस्थिति हट्ला भन्ने पर्खाइमा बसेका सौरु र सिर्खुमबासीको सपना ७ वर्ष बितिसक्दा समेत पूरा हुन सकेन। पुल बन्ने पर्खाइमा रहेका त्यस क्षेत्रका स्थानीय नागरिकहरूको धैर्यताको बाँध पुल अलपत्र परेपछि टुट्दै जान थालेको छ। २०७४ साल कार्तिक महिनामा ५ करोड लागतमा ईलाईट रुविना जेभी कन्ट्रक्सनले ३० महिनामा पुल सम्पन्न गर्ने गरी ठेक्का सम्झौता गरेको थियो। २०७७ साल वैशाखमा सम्पन्न हुनुपर्ने कालिगण्डकी नदीमा निर्माणाधीन सस्पेन्सन पुल ७ वर्ष पुग्दासमेत सम्पन्न हुन सकेन। भौगोलिक विषमता, हिमपात, प्रतिकूल मौसम र कोरोना कहर लगायतको कारण देखाउँदै पटकपटक म्याद हुँदै आइरहेको मुस्ताङको (कोवाङसौरु) जोड्ने सस्पेन्सन पुलको काम पछिल्लो समय पूनः गत वर्षको जेठदेखि अलपत्र परेको छ। त्यसो त जोइन कम्पनीको रुपमा ठेक्का सम्झौता भएको कोवाङसौरु जोड्ने सस्पेन्सन पुलको सुरुवाती चरणमा रुविना कन्ट्रक्सनका प्रतिनिधि जयदेव थापाले पुल बनाउने जिम्मा लिएका थिए। प्रतिनिधि थापाले पुलको सुरुवाती आंशिक काम गरेपछि त्यसयता पुलको कामलाई अघि बढाउन सकेनन्। पुल बनाउने प्रतिनिधि नै पुलको काम अघि बढाउन छोडेर लामोसमय सम्पर्कविहीन रहे। त्यसपछि कोवाङसौरु पुल निर्माणको काम पूरै ठप्पै बन्यो। रुविना कन्ट्रक्सनका थापाले पुल अलपत्र छाडेकाले गतवर्षदेखि सस्पेन्सन ब्रिज डिभिजन कार्यालयले जोइनको अर्को पार्टनर ईलाइट कन्ट्रक्सनलाई पुल बनाउने अख्तियारी दिएर फिल्डमा फर्कायो। ईलाइट मार्फत सहायक ठेकेदार निकेश श्रेष्ठ प्रतिनिधि बनेर (सौरुकोवाङ) पुल बनाउन जुटे। गतवर्ष वैशाखमा पुलको अधुरो कार्य सुरु गरेका निकेशले पनि जेठ लागेपछि निर्माण कार्यलाई तीव्रता दिन सकेनन्। उनले पुलका लागि व्यवस्थापन गरेको मेट्रियल बाढीले बगाएकाले निर्माणको काम रोकिएको जनाएका छन्। मुस्ताङको थासाङ गाउँपालिका स्थित (कोवाङसौरु) जोड्ने सस्पेन्सन पुलको पछिल्लो भौतिक प्रगति ७० प्रतिशत रहेको सस्पेन्सन ब्रिज डिभिजन कार्यालयका इन्जिनियर प्रवेश रेग्मले जानकारी दिए।पुलको काम केही बाँकी छ, त्यसलाई वैशाख महिनाभित्र पूरा गर्ने भनेका छौं, इन्जिनियर रेग्मीले भने, सिभिल र पुलको फिटिङ गर्ने काम छ, निरन्तर काम भएमा धेरै समय लाग्दैन। उनले निर्माण कम्पनीका प्रतिनिधि दसैं, तिहार र छठ पर्व सकिनेबित्तिकै काममा फर्किने जनाए। यता, ईलाइटका प्रतिनिधि निकेश श्रेष्ठले (कोवाङसौरु) जोड्ने पुल वैशाख अगावै सकिने दावी गरे। उनले पुलको काम सुरु गर्न जनशक्ति र उपकरण फिल्डमा परिचालन गर्ने तयारी गरेको बताए। पुलको केही सिभिलको काम र पुल फिटिङको काम बाँकी छन्, सबै पुललाई सामानहरू कार्यस्थलमा व्यवस्थापन गरिएको छ। केही प्राविधिक कारणले गर्दा पुलको काममा बाधा परेको थियो, उनले भने। राष्ट्रिय राजमार्गको कालिगण्डकीपारि पूर्वमा अवस्थित सौरु र सिर्खुम गाउँमा करिव १२० घरधुरीको बसोबास छ। कालिगण्डकी नदीमा पुल नहुँदा वर्षौंदेखि त्यस क्षेत्रका नागरकहरूले बर्खायाममा निकै कष्ट र सास्ती झैल्दै आइरहेका वडाध्यक्ष गौतम शेरचनले जानकारी दिए। कालिगण्डकी नदीमा पुल नहुँदा त्यहाँका नागरिकहरूले शिक्षा, स्वास्थ्य र स्थानीय तहको विभिन्न सेवा लिन कोखेठाँटीको पुल हुँदै करिव २ घण्टाको फेरोमा पैदल हिँड्नु पर्ने हुन्छ। कालिगण्डकी नदीमा पुल नबन्दा त्यहाँ उत्पादन हुने कृषि उपजको समेत सहज बजारीकणमा समस्या पर्ने गरेको सौरु गाउँका स्थानीय सोजन हिराचनले जानकारी दिए। उनले बर्सेनि बर्खायाममा खोला पार गर्न कालिगण्डकी नदीमा काठको साँघो हाल्ने र झिक्ने सास्ती व्यवहोर्न परेको बताए।"
"चीनमा रंगशालाबाहिर कारले भीडलाई किच्यो, दर्जनौंको मृत्यु","बेइजिङ : चीनको झुहाईमा एउटा कारले रंगशालाबाहिर कसरत गरिरहेका मानिसहरूको भीडलाई किचेको छ । यस दुर्घटनामा कम्तीमा ३५ जनाको मृत्यु भएको छ भने ४३ जना घाइते भएका छन् । चिनियाँ सञ्चारमाध्यमका अनुसार घाइते हुनेमा ठूलो संख्यामा वृद्ध, युवा र बालबालिका रहेका छन् । कार चलाउने व्यक्ति भाग्ने प्रयास गरेका थिए तर प्रहरीले नियन्त्रणमा लिएको बीबीसी समाचारमा उल्लेख छ। सहरमा हुन लागेको ठूला नागरिक तथा सैनिक एयर शोका लागि रहेको कडा सुरक्षा घेरामा यो दुर्घटना भएको हो । प्रारम्भिक अनुसन्धानबाट अभियुक्त सम्बन्धविच्छेदपछि सम्पत्तिको टुङ्गोमा चित्त नबुझेकाले मानिसहरुमाथि गाडी चढाएको प्रहरीले जनाएको छ । कोमामा रहेका कारण उनले प्रहरीको प्रश्नको जवाफ दिन सकेका छैनन् ।"
"सुनको मूल्य घट्दा, चाँदी बढ्यो, कतिमा हुँदैछ किनबेच ?",काठमाडौं : स्थानीय बजारमा सुनको मूल्य घट्नेक्रम जारी छ। आज सुन तोलामा ४०० सय रुपैयाँले घटेर १ लाख ६२ हजार २०० रुपैयाँ कायम भएको छ। नेपाल सुन चाँदी व्यवसायी महासंघका अनुसार बुधबार ४ सय रुपैयाँले घटेर प्रतितोला सुनको मूल्य १ लाख ६२ हजार २०० रुपैयाँ निर्धारण भएको हो। अघिल्लो कारोबार दिन मंगलबार प्रतितोला सुन १ लाख ६२ हजार ६०० रुपैयाँमा कारोबार भएको थियो। सुनको मूल्य घटेपनि चाँदी पनि बढेको छ। आज चाँदी १५ रुपैयाँले बढेर प्रतितोला १ हजार ९४० रुपैयाँमा कारोबार भइरहेको महासंघले जनाएको छ। मंगलबार प्रतितोला चाँदी १ हजार ९२५ रुपैयाँमा खरिबिक्री भएको थियो।
अमेरिकामा ट्रम्पको विजयपछि महिलाहरूमा गर्भपतनको अधिकार खोसिने डर,"वासिङटन डिसी : अमेरिकी राष्ट्रपति चुनावमा डोनाल्ड ट्रम्प विजयी भएपछि महिलामा गर्भनिरोधक चक्की अर्थात् गर्भनिरोधक औषधिको माग बढेको छ । यसबाहेक आकस्मिक गर्भनिरोधक औषधिको माग पनि तीव्र गतिमा बढिरहेको छ । अमेरिकी पत्रिका यूएसए टुडेको रिपोर्टका अनुसार यी औषधि बनाउने कम्पनी विस्पले नोभेम्बर ५ देखि ७ सम्म आपतकालीन गर्भनिरोधक औषधिको बिक्रीमा १००० प्रतिशतले वृद्धि भएको जनाएको छ । यस अवधिमा यी औषधि खरिद गर्नेको संख्या १६५० प्रतिशतले बढेको जनाइएको छ । यसबाहेक गर्भपतनका औषधिको बिक्री पनि ६०० प्रतिशतले बढेको उल्लेख छ । ट्रम्पले चुनाव जितेपछि महिलाहरूमा उनीहरूको गर्भपतनको अधिकारमा कडाइ हुने डर आएको छ। ट्रम्पद्वारा गर्भपतन अधिकार अन्त्य गर्न समर्थन सन् २०२२ मा अमेरिकी सर्वोच्च अदालतले गर्भपतन अधिकार खारेज गरेको थियो । त्यसबेला ट्रम्पले यो निर्णयको समर्थन गरेका थिए । अहिले ट्रम्प सरकार बनेपछि महिलामा उनीहरुको गर्भपतन अधिकारलाई असर गर्न सक्ने सम्भावनाले डर पैदा भएको हो। चुनावपछि गरिएको एक सर्वेक्षणले ५० प्रतिशतभन्दा बढी महिलाहरू सुरक्षित गर्भपतन र त्यस सम्बन्धित स्वास्थ्य सेवाहरू नपाउने कुरामा चिन्तित रहेको देखाएको छ। धेरै कम्पनीहरूले टेलिमेडिसिन र अनलाइन सेवाहरू मार्फत महिलाहरूलाई घरमै गर्भनिरोधक चक्कीहरू उपलब्ध गराउँदै आएका जनाइएको छ। धेरै पटक गर्भपतनलाई प्रतिबन्ध लगाइएको अमेरिकी इतिहासमा सन् १८८० सम्म अमेरिकामा गर्भपतनलाई कानुनी मान्यता दिइएको थियो। सन् १८८३ मा अमेरिकामा गर्भपतन गर्ने औषधिमाथि प्रतिबन्ध लगाइएको थियो । १९०० सम्म गर्भपतन लगभग सबै राज्यहरूमा प्रतिबन्धित थियो। गर्भवती भएकै कारण आमाको ज्यान खतरामा परेको अवस्थामा मात्रै गर्भपतन गर्न पाइन्थ्यो । सन् १९६० को दशकमा महिलाहरूले आफ्नो अधिकारका लागि आन्दोलन सुरु गरे । १९६९ मा नोर्मा म्याकोर्वेले गर्भपतन कानूनलाई चुनौती दिएकी थिइन्। यो मुद्दा सर्वोच्च अदालतसम्म पुग्यो र सन् १९७३ मा सर्वोच्च अदालतले अमेरिकामा गर्भपतनलाई कानुनी मान्यता दिएको थियो । तर फेरि जुन २४, २०२२ मा अमेरिकी सर्वोच्च अदालतले यो निर्णयलाई उल्टाइदियो। यसपछि गर्भपतनका लागि महिलालाई दिइएको संवैधानिक संरक्षण पनि समाप्त भयो । त्यसबेला ट्रम्पले यो निर्णयको समर्थन गरेका थिए ।"
"कोशीमा सत्तारुढ दलको संयन्त्र, एक हप्ताभित्र जिल्लासम्मै विस्तार गरिने","विराटनगर : सत्ता सहकार्यलाई प्रभावकारी बनाउन सत्तारुढ नेकपा (एमाले) र नेपाली कांग्रेसको कोशी प्रदेशस्तरीय संयन्त्र निर्माण गरिएको छ । दुई दलीय संयन्त्रमा एमालेका तर्फबाट कोशी प्रदेशका संस्थापक मुख्यमन्त्री एवं एमाले स्थायी कमिटी सदस्य तथा प्रदेश इन्चार्ज शेरधन राई, मुख्यमन्त्री हिक्मतकुमार कार्की र पार्टीका प्रदेश अध्यक्ष घनश्याम खतिवडा छन् । कांग्रेसका तर्फबाट पूर्वमुख्यमन्त्री एवं पार्टीका प्रदेश संसदीय दलका नेता उद्धव थापा र भौतिक पूर्वाधार विकासमन्त्री तथा पार्टीका कोशी प्रदेश महामन्त्री भूपेन्द्र राई रहेका छन् । संयन्त्रको मंगलबार बसेको पहिलो बैठकले कांग्रेसका प्रदेश महामन्त्री उमेश थापालाई संयन्त्रको सदस्यमा थप गर्ने निर्णय गरेको छ । एमाले प्रदेश इन्चार्ज एवं पूर्वमुख्यमन्त्री शेरधन राईको अध्यक्षतामा बसेको बैठकले विभिन्न ७ बुँदे निर्णयसमेत गरेको छ । संयन्त्रले बुधबार बिहान विराटनगरमा पत्रकार सम्मेलन गर्दै बैठकको निर्णय सार्वजनिक गरेको हो । बैठकले दुई दलीय प्रदेश संयन्त्रको बैठकको अध्यक्षता पालैपालो गर्ने निर्णय गरेको छ । जसमध्ये एमालेबाट शेरधन राई र कांग्रेसबाट उद्धव थापाले पालैपालो बैठकको अध्यक्षता गर्ने छन् । पहिलो बैठकको अध्यक्षता राईले गरिसकेका कारण दोस्रोको थापाले गर्ने छन् । त्यस्तै, दुई दलीय संयन्त्र गठन सम्बन्धी जारी परिपत्र अनुसार संयन्त्रलाई प्रभावकारी बनाउने प्रतिबद्धता पहिलो बैठकले व्यक्त गरेको राईले बताए । उनका अनुसार बैठकमा नेपाली कांग्रेसको तर्फबाट सभापतिले तोकेको एक जना प्रतिनिधि रहने व्यवस्थाअन्तर्गत कांग्रेसका प्रदेश महामन्त्री उमेश थापालाई संयन्त्रको सदस्यमा थप गर्ने निर्णय भएको छ । प्रदेश संयन्त्रबाट सहजीकरण गरी एक हप्ताभित्र प्रदेशका १४ वटै जिल्लामा संयन्त्र गठन गर्ने निर्णय पनि बैठकमा भएको छ । राईका अनुसार अबको एक साताभित्रमा सबै जिल्लामा संयन्त्र बनिसक्ने छ । जिल्लास्तरीय संयन्त्रमा एमाले र कांग्रेसका ३३ जना रहने उनले बताए । बैठकले सार्वजनिक सेवा प्रवाहलाई प्रभावकारी बनाउँदै जनमुखी, सुशासनयुक्त बनाउन प्रदेश तथा स्थानीय तहको सरकारलाई प्रभावकारी रुपमा सञ्चालन गरी समाजमा व्याप्त सबै प्रकारका अराजकता र भ्रष्टाचारलाई अन्त्य गर्न सबै संयन्त्रहरुलाई प्रभावकारी रुपमा परिचालन गर्ने निर्णयसमेत गरेको जानकारी राईले दिए । उनका अनुसार कोशी प्रदेशको दुई दलीय संयन्त्र र कोशी प्रदेश सरकारका मन्त्रीबीच प्रदेश सरकारको कामलाई प्रभावकारी बनाउने विषयमा आगामी मंसिर १४ गते शुक्रबार विराटनगरमा छलफल गर्ने निर्णय बैठकमा भएको छ । बैठकले दुई दलीय संयन्त्रको कार्यलाई एउटै मर्म र गतिमा एकरुपताका साथ प्रभावकारी ढंगले अगाडि बढाउने उद्देश्यले प्रदेश तहमा १४ वटै जिल्लाका जिल्ला संयन्त्रका सदस्यहरुको संयुक्त बैठक तथा छलफलको आयोजना आगामी मंसिर २९ गते शनिबार विराटनगरमा गर्ने निर्णय गरेको छ । पूर्वमुख्यमन्त्री एवं कांग्रेस दलका नेता थापाले सरकारका कामकारबाहीमा रचनात्मक सहयोग गर्न केन्द्रदेखि प्रदेशसम्म बनिरहेको दुई दलीय संयन्त्रलाई जिल्लासम्मै विस्तार गरिने बताए । जनतामा बढेको निराशालाई आशामा बदल्ने गरी संयन्त्रले काम गर्ने उनको भनाइ छ ।"
परराष्ट्रमन्त्री राणा टोकियो हुँदै मंसिर १३ मा बेइजिङ जाने,"काठमाडौं : परराष्ट्रमन्त्री आरजु राणा देउवा मंसिर १३ (नोभेम्बर,२८ ) मा बेइजिङ जाने भएकी छन् । प्रधानमन्त्री केपी शर्मा ओलीको मंसिर १७ गते देखिहुने औपचारिक चीन भ्रमणको तयारीका लागि परराष्ट्रमन्त्री राणा मंसिर १३ मा चीनको राजधानी बेइजिङ जाने भएकी हुन् । परराष्ट्र मन्त्री राणाले मंसिर १७ मा प्रधानमन्त्रीलाई बेइजिङमा स्वागत गर्नेछिन् । परराष्ट्रमन्त्रीका प्रेस सल्लाहकार एकराज पाठकले प्रधानमन्त्री ओलीको चीन भ्रमणको तयारी र आफ्नै औपचारिक भ्रमणका लागि परराष्ट्रमन्त्री राणा बेइजिङ जाने विषयमा कुराकानी भइरहेको भएपनि औपचारिक निमन्त्रणा भने आइनसकेको बताए । तर, प्रधानमन्त्री कार्यालय स्रोतले भने परराष्ट्रमन्त्री राणा मंसिर १३ मा बेइजिङ पुग्ने बताएको छ । स्रोतका अनुसार, परराष्ट्रमन्त्री राणा जापानको राजधानी टोकियोहुँदै बेइजिङ जान लागेकी हुन् । टोकियोमा समेत केही औपचारिक कार्यक्रम तय भएको छ । प्रधानमन्त्रीको चीन भ्रमणका क्रममा उठाइने विषयका बारेमा सरकारले आन्तरिक छलफल गरिरहेको छ । परराष्ट्रमन्त्रीले प्रधानमन्त्री ओली बेइजिङ पुग्नुअघि समकक्षी वाङ यीलगायत चिनियाँ उच्च अधिकारीहरूसँग द्विपक्षीय बैठकमा उठाउने विषयका बारेमा छलफल गर्ने स्रोतले बताएको छ। प्रधानमन्त्री ओली चीनको औपचारिक निमन्त्रणामा मंसिर १७९२,डिसेम्बर० गते बेइजि बेइजिङ जाँदैछन्। प्रधानमन्त्री निकट स्रोतका अनुसार, मंसिर १७ देखि २० सम्म प्रधानमन्त्री ओलीको चीन भ्रमण तय भएको छ । पछिल्लो पटक राष्ट्रसंघीय महासभामा भाग लिन अमेरिकाको न्युयोर्क गएका बेला प्रधानमन्त्री ओली र चिनियाँ विदेश मन्त्री वाङ यीबीच भेट भएको थियो । सोही बेला चिनियाँ विदेश मन्त्री यीले डिसेम्बर पहिलो साता चीन भ्रमण हुने र सो समयमा अन्य कार्यक्रम नपार्न प्रधानमन्त्री ओलीलाई भनेका थिए । तिहार अगावै नेपालका लागि चिनियाँ राजदूत छन् सोङले प्रधानमन्त्री ओलीलाई चीन भ्रमणबारे राष्ट्रपति सीले पठाएको निमन्त्रणा पत्र दिएका थिए । नेकपा एमालेका अध्यक्ष ओली गत असार ३० गते प्रधानमन्त्री पदमा नियुक्त भएका थिए । प्रधानमन्त्रीमा नियुक्त भएलगत्तै नेपालका लागि चिनियाँ राजदूत छन् सोङले ओलीसँग भेट गरेका थिए । बधाई दिन प्रधानमन्त्री ओलीलाई भेटेका राजदूत सोङले त्यहीबेला चीन भ्रमणका बारेमा अनौपचारिक छलफल गरेका थिए । चिनियाँ राजदूत सोङले बेइजिङस्थित विदेश मन्त्रालयसँग समन्वय गरी प्रधानमन्त्री ओलीको चीन भ्रमणको मिति तय भएको स्रोतले बताएको छ । प्रधानमन्त्री ओलीको भारत भ्रमणको चर्चा चले पनि अहिलेसम्म औपचारिक निर्णय भएको छैन। यद्यपि,राष्ट्रसंघको महासभामा भाग लिन न्युयोर्क गएका बेला त्यहीँ भारतीय प्रधानमन्त्री नरेन्द्र मोदीसँग केहीबेर ओलीले भेट गरेका थिए। त्यसअघि प्रधानमन्त्री ओली विमस्टेकको बैठकमा भाग लिन बैंकक जाने तयारी गरेका थिए। तर,आयोजक राष्ट्र थाइल्याण्डले बैठक स्थगित गरेपछि प्रधानमन्त्री ओलीको बैंकक भ्रमण पनि स्थगित भएको थियो।"
"भूकम्पको पीडा अझै उस्तै, तत्काल पुनर्निर्माणको काम गर्न माग","रुकुमपूर्व : रुकुमपश्चिमबाट निर्वाचित प्रतिनिधिसभा सदस्य, प्रदेशसभा सदस्य तथा रुकुमपश्चिम र जाजरकोटका स्थानीय तहका जनप्रतिनिधिले भूकम्प प्रभावित क्षेत्रमा तत्काल पुनर्निर्माणको काम सुरु गर्न सरकारको ध्यानाकर्षण गराएका छन् । आइतबार प्रधानमन्त्री केपी शर्मा ओली, गृहमन्त्री रमेश लेखक र अर्थमन्त्री विष्णु पौडेललाई ज्ञापनपत्र बुझाउँदै जाजरकोट र बझाङ केन्द्रबिन्दु भएर गएको भूकम्पले पुर्याएको क्षतिको पुनर्निर्माणका लागि सरकारको ध्यानाकर्षण गराएका हुन् । भूकम्प गएको एक वर्ष बितिसक्दा पनि पुनर्निर्माणको काम सुरु हुन नसक्दा प्रभावित ठाउँका जनताहरू संकटमा परेको भन्दै रुकुमबाट निर्वाचित प्रतिनिधिसभा सदस्य जनार्दन शर्मा, चन्द्रबहादुर विश्वकर्मा र कल्पना मिया, रुकुमपश्चिमबाट निर्वाचित प्रदेशसभा सदस्य तथा कर्णालीका पूर्वमुख्यमन्त्री राजकुमार शर्मा तथा रुकुमपश्चिम र जाजरकोटका स्थानीय तहका जनप्रतिनिधिहरूले तत्काल पुनर्निर्माणको माग गरेका छन् । हालसम्म पनि भूकम्प पुनर्निर्माणसम्बन्धी कार्यविधि जिल्ला विपद् व्यवस्थापन समितिमा नपुग्नु दुःखद् भएको भन्दै कार्यविधि तत्काल उपलब्ध गराइदिन माग गरिएको छ । त्यस्तै पुनर्निर्माण गर्ने निकायलाई तत्काल पुनर्निर्माण क्षेत्रमा कार्यालय स्थापना गरी पुनर्निर्माणको कार्य प्रारम्भ गर्ने सुनिश्चितता गरिदिन पनि माग गरिएको छ ।"
थारू कल्याणकारिणी सभा अघि बढाउने हो भने,"राणा शासनकालमै स्वीकृति पाएर पञ्चायत, बहुदल हुँदै अहिलेको संघीय लोकतान्त्रिक व्यवस्थामा समेत आफ्नो अस्तित्व कायम राख्न सफल भएको थियो, थारू कल्याणकारिणी सभा । जसले आफूलाई समयअनुसार कतिको परिवर्तन र परिमार्जन गर्न सक्यो ? आम समुदायमा प्रश्न उठ्नु स्वाभाविकै हो । लोकतान्त्रिक मूल्य, मान्यतालाई यसले कतिको पालना गरेको छ ? संसारमा सभ्यताको अग्रदूत, कर्तव्यनिष्ठ, इमान्दारको रूपमा छुट्टै पहिचान बनाएको थारू समुदायको यो संस्थाका पदाधिकारीले यस मूल्यलाई कायम राखेको छ कि छैन ? २००५ सालमा स्थापना भएको भनिए पनि संस्था दर्ता ऐन, २०३४ अनुसार दर्ता भई मान्यता पाएको यो संस्था नेपालको संविधान, ऐन, नियम र आफ्नै विधानको पालना गरेको छ कि छैन ? विधानले अंगीकार गरेको उद्देश्यअनुरूप कतिको काम गर्न सफल भएको छ ? यो संस्थालाई उदाहरणको रूपमा लिएपछि स्थापित अन्य संस्थाहरू सक्षम भइरहेको अवस्थामा यसले के गरिरहेको छ ? मंसिर पहिलो साता हुन गइरहेको २३औं अधिवेशनको पूर्वसन्ध्यामा आम समुदायको मनमा प्रश्न खडा भएको छ । कुनै पनि संस्था आफैंमा एक कानुनी व्यक्ति हो । उसले प्राकृतिक व्यक्ति सरहको कानुनी हैसियत र सक्षमता प्राप्त गरेको हुन्छ । थारू कल्याणकारिणी सभाको विधानमा ११ परिच्छेद, ३ अनुसूची र ६३ वटा दफा छ । पटकपटक संशोधन भएको विधान पछिल्लोपटक २०७६ भदौ २९ मा संशोधन भएको देखिन्छ । तर, यसले समयसापेक्ष संघीयताको मर्मलाई अँगाल्न सकेको देखिँदैन । विधानको दफा१० ले केन्द्रीय सभाको व्यवस्था गरेको छ । जसअनुसार कार्यसमितिका पदाधिकारीहरू, जिल्ला सभापतिहरू, जिल्लाका केन्द्रीय प्रतिनिधिहरू, सम्मानित सदस्यता प्राप्त गरको व्यक्ति, प्रत्येक विदेश शाखाबाट दुईदुई जनाको दरले प्रतिनिधि, प्रत्येक भ्रातृ सभाका दुईदुई जनाको दरले प्रतिनिधि रहने व्यवस्था गरेको छ । यसको यकिन संख्या थाकसको अभिलेखमा छैन । तर, कम्तीमा पनि १ सय ९० जना हुनुपर्ने देखिन्छ । विधानको दफा१३ मा केन्द्रीय कार्यसमिति गठनको कुरा छ, जसमा अध्यक्षदेखि कोषाध्यक्षसम्म १० जना, सदस्यका लागि उपत्यकामा ३ जना र अन्य जिल्लाको हकमा २ जना तथा १ लाखदेखि ३ लाखसम्म जनसंख्या भएको जिल्लामा थप १ अर्थात् दाङ र बर्दिया बाट ३३ जना र कैलालीबाट ४ जना केन्द्रीय कार्यकारी सदस्य रहने प्रावधान छ । त्यस्तै अध्यक्षले थप १५ जना मनोनीत गर्ने व्यवस्था पनि गरेको छ । केन्द्रीय कार्यसमितिमा ६७ जना रहने देखिन्छ । विधानको दफा १३१(क) मा सभाको कार्य सञ्चालन गर्नका लागि महाधिवेशनबाट देहायबमोजिमको पदमा निर्वाचित गरी निम्नानुसारको केन्द्रीय कार्यसमिति गठन हुनेछ भन्ने उल्लेख छ, जसमा अध्यक्षसहित १० जना रहेको छ भने यही दफा१३(२) (ख) मा सञ्चालन समितिको व्यवस्था गरेको छ । थारू कल्याणकारिणी सभा केन्द्रीय कार्यसमितिको दैनिक कार्य सञ्चालनको लागि १३ जनामा नबढाई एउटा सञ्चालन समिति रहने व्यवस्था छ, जसमा माथिको कार्यसञ्चालन समितिमा अध्यक्षले थप तीन जना मनोनीत गरी १३ पुर्याएको छ । सञ्चालन समितिको काम, कर्तव्य, अधिकार केन्द्रीय समिति सरह हुनेछ । अब कुन दफालाई अधिकारिक मान्ने केन्द्रीय कार्यसमिति कि सञ्चालन समिति ? दुवैमा उही व्यक्तिहरू छन् । दुवैमा दैनिक कार्य सञ्चालनका लागि भनिएको छ । एउटामा १० जना छ भने अर्कोमा १३ जना छ । यसले पनि केही अन्योलता सिर्जना गरेको छ । मुख्यकुरा, केन्द्रीय सभाको बैठक प्रत्येक वर्ष एक पटक बस्नेछ भन्ने उल्लेख छ । हालसम्म कतिपटक बस्यो पदाधिकारीहरूलाई सोध्यो भने सहजै जवाफ पाउन मुस्किल छ । विधानको दफा४९ (१) केन्द्रीय कार्यसमिति वा जिल्ला कार्यसमितिमा कमसेकम एक कार्यकाल सेवा नगरी केन्द्रीय पार्षद र केन्द्रीय कार्यसमितिको सदस्य पदको लागि हुने निर्वाचनमा उम्मेदवार हुन पाइने छैन भन्ने उल्लेख गरेको छ । समिति, उपसमिति, सल्लाहकार रहेकालाई सेवा गरेको मानिँदैन । जसले गर्दा नयाँ विचार र सिर्जना त्यसै मरेर गइरहेको छ । जसलाई त्याग्नैपर्छ र संशोधन गर्नैपर्छ । आवधिक निर्वाचन र स्वायतता संघीय लोकतन्त्रको मूल पक्षहरू हो । २२औं अधिवेशन २०७५ असोज ७, ८ र ९ गते सम्पन्न भएको थियो । विधानको दफा १३(ख)३ केन्द्रीय सभा र केन्द्रीय कार्यसमितिको पदावधि दुई वर्षको हुनेछ । पदावधिको अन्त्यमा महाधिवेशन हुनेछ र महाधिवेशनबाट नयाँ कार्यसमितिको गठन हुनेछ भनी स्पष्ट व्यवस्था छ । दफा५०(२) निर्वाचन सञ्चालन हुन नसकेमा बढीमा एक वर्षसम्म केन्द्रीय कार्यसमितिको कार्यावधि थप भएको मानिनेछ । सो अवधिभित्र अनिवार्यरूपमा निर्वाचन गराउनुपर्ने छ भनी स्पष्ट छ । यो दफाको आधारमा अहिलेको कार्यसमितिको अवधि स्वतः समाप्त भएको छ । थाकसको विधानको दफा४९(३) अध्यक्षले केन्द्रीय कार्यसमितिको अध्यक्षता दुई पदावधिसम्म मात्र गर्न पाउनेछ भन्ने उल्लेख छ भने उपदफा ४९(४) अध्यक्षले केन्द्रीय कार्यसमितिको अध्यक्षता दुई पदावधिसम्म मात्र गर्न पाउनेछ । अन्य पदाधिकारी र कार्यकारी सदस्यहरू सम्बन्धित पदमा तीन कार्यकालभन्दा बढी बस्न पाउने छैन साथै उम्मेदवारी दिन पाउने छैन भन्ने उल्लेख छ । यो हिसाबले अहिलेका पदाधिकारीको पदावधि समाप्त भई सकेका तथा पदावधिको वर्ष जोडे पनि तीन कार्यकाल पूरा गरिसकेकाहरूले फेरि पनि २३औं महाधिवेशनमा उम्मेदवार हुन पाउँछ त ? कतिपयले यो विधान लागू भएपछिको कार्यकालको गणना हुने तर्क गर्दैछ । तर, दफा६३ मा हालसम्म उक्त सभाद्वारा भएका, गरेका काम कारबाही सबै विधानबमोजिम भए गरेको मानिने छ भन्ने स्पष्ट छ । समयमा अधिवेशन गर्न नसक्नेले फेरि पनि केही गर्छु भन्नु आफैंले आफूलाई धोखा दिनु हो । कानुनी र नैतिकरूपमा विवादमा परेको कार्यसमितिले गर्ने महाधिवेशनको निष्पक्षतामा पनि प्रश्न खडा भएको छ । थारू कल्याणकारिणी सभाजिल्ला कार्यसमिति मोरङको विवाद सतहमा आएर अदालतसम्म पुगेको थियो । त्यसपछि भएको निर्वाचन पनि विवादरहित रहेन । थारू कल्याणकारिणी सभा केन्द्रीय कार्य समिति विघटनको माग गर्दै २०८१ साउन १४ गते जिल्ला प्रशासन कार्यालय काठमाडौंमा निवेदन दर्ता छ भने उच्च अदालत पाटन, ललितपुरमा पनि उक्त सभाविरुद्धमा मुद्दा प्रक्रियागत अवस्थामा छ । यसलाई रोक्न केन्द्रीय कार्यसमितले आफ्नो सफाइ र अरूलाई दोष लगाउनुको साटो आफ्नो कार्यकालको समीक्षा गर्दै असल कामको सुरुआत आफैंबाट गर्ने कानुनी र नैतिक दायित्व आएको छ । थाकसलाई बृहत् सुधारक र क्षमतावान् नेतृत्वको खाँचो छ । विधानको उद्देश्यलाई आत्मसाथ गर्दै समयअनुसार परिवर्तन हुन सक्ने शिक्षा र प्रविधिमा जोड दिन सक्ने, आत्मविश्वासी र नेतृत्व गर्न सक्नेलाई मात्र अध्यक्ष तथा अन्य कुनै पदको लागि बल गरौं । पदमा टाँसिहने र पदावधिभर केही गर्न नसक्ने परम्परालाई त्यागौं । थारूको पहिचान कायम राखौं, कानुनी र नैतिक दायित्व पूरा गरौं । (चौधरी, अधिवक्ता हुन् ।)"
कोप२९ : राष्ट्रपति पौडेलले आज उच्चस्तरीय सत्र सञ्चालन गर्दै,"बाकु : जलवायु परिवर्तनसम्बन्धी संयुक्त राष्ट्रसङ्घीय सम्मेलन (कोप२९)मा सहभागी बाकु पुगेका राष्ट्रपति रामचन्द्र पौडेलले आज नेपालका तर्फबाट एउटा उच्चस्तरीय सत्र सञ्चालन गर्दै छन्। पर्वतीय क्षेत्रमा जलवायुजन्य नोक्सानीको सम्बोधन विषयमा हुने सत्रमा नेपालले आफ्ना एजेण्डामाथि विश्व समुदायको ध्यानाकर्षण गराउने कार्यतालिका रहेको राष्ट्रपतिको सचिवालयले जनाएको छ । कोप शिखर सम्मेलनमा मङ्गलबार नेपालका तर्फबाट राष्ट्रिय मन्तव्य व्यक्त गर्दै राष्ट्रपति पौडेलले हिमालको सुरक्षा भनेकै पृथ्वीको सुरक्षा हो भन्ने वास्तविकता मनन गर्न विश्व समुदायलाई आह्वान गरेका थिए। पौडेलले पर्वतीय मुलुकका सेता हिमाल काला पहाडमा परिणत हुने क्रमले तटीय मुलुकलाई पनि संकट पुर्याउने बताए। हिमालको सुरक्षा भनेकै पृथ्वीको सुरक्षा हो भन्ने कुरा सबैले ख्याल गरौँ, पौडेलले भने, पर्वतीय मुलुकको सेता हिमाल काला पहाडमा परिणत हुने क्रमले ती मुलुकमा मात्र होइन तल्लो तटीय मुलुकहरूलाई संकटमा पुर्याउँछ भन्ने विश्वले बिर्सन हुन्न । राष्ट्रपति पौडेलले हिमालदेखि समुद्रसम्मको एकीकृत र समष्टिगत अनुकूलन अवधारणालाई औपचारिक संवादको विषय बनाउनसमेत प्रस्ताव गरेका छन् । उनले नेपालले यसै अवधारणामा आधारित भई सगरमाथा संवाद कार्यक्रम सञ्चालन गर्न लागेको जानकारी गराए । गोलाबारुदमा खर्च भइरहेको ठूलो स्रोतसाधन जलवायु परिवर्तनका नकारात्मक असर न्यूनीरकण गर्दै मानव सभ्यताको बचाउमा उपयोग हुनुपर्ने राष्ट्रपति पौडेलले बताए । गोलाबारुदमा खर्च भइरहेको ठूलो स्रोतसाधन जलवायु परिवर्तनका नकारात्मक असर न्यूनीकरण गर्दै मानव सभ्यताको बचाउमा उपयोग हुनुपर्दछ, पौडेलले भने । राष्ट्रपति पौडेलले जलवायु जोखिममा परेका विकाशील राष्ट्रलाई दिने गरी स्थापना भएको हानिनोक्सानी कोषलाई छिटो सञ्चालनमा ल्याउन आह्वान गरेका छन् । हिमाल, स्वच्छ पानी र जैविक विविधताको संरक्षणमा योगदान गर्ने नेपालजस्तो मुलुकको योगदानको मूल्यांकन र सोको भुक्तानीमा जोड दिन चाहन्छु, राष्ट्रपति पौडेलले भने । यसपटक नेपाल विश्व नेताहरू जलवायु कार्य शिखर सम्मेलनमा राष्ट्रपति पौडेलको नेतृत्वमा सहभागी भएको छ ।"
"धरानको कृषि फार्मभित्र गाँजाको कारोबार, सञ्चालक पक्राउ","धरान : सुनसरीको धरान उपमहानगरपालिका रहेको कृषि फार्मभित्र लागू औषध गाँजाको कारोबार हुने गरेको पाइएको छ। सुनसरी प्रहरीले ठूलो परिणामाको गाँजासहित फार्म सञ्चालकलाई पक्राउ गरेको हो। धरान उपमहानगरपालिका१७ खेरैनीमा रहेको सप्रिम एग्रीकल्चर कृषि फार्मबाट ३ सय ७ किलोग्राम गाँजा बरामद गरिएको जिल्ला प्रहरी कार्यालय सुनसरीका प्रबक्ता डिएसपी रामप्रसाद तिमल्सिनाले बताएका छन्। प्लास्टिकका १० वटा बोरामा लुकाइ छिपाइ राखिएको गाँजा कोशी प्रदेश प्रहरी कार्यालय र इलाका प्रहरी कार्यालय धरानको संयुक्त टोलीले मंगलबार राति बरामद गरेको उनले बताए। कृषि फार्मबाट लागू औषध गाँजाको कारोबार भइरहेको विशेष सूचनाका आधारमा छापा हान्न प्रहरी टोली पुगेको थियो। उक्त फार्म धरान१३ का ४४ वर्षीय मनीराज राईले सञ्चालन गर्दै आएको प्रहरीले जनाएको छ। फार्मबाट गाँजा बरामद भएसँगै राईलाई पक्राउ गरिएको तिमल्सिनाले बताए। राईविरुद्ध लागुऔषध ऐनअन्तर्गतको मुद्दा चलाउने प्रहरीको तयारी छ। धनकुटा, भोजपुरलगायतका पहाडी जिल्लाबाट ल्याएको गाँजा कृषि फार्ममा भण्डारण गरेको गाजा फार्मबाटै अन्यत्र सप्लाई हुने प्रहरीको भनाइ छ। गाँजा कसले र कहाँबाट ल्याएर राखेको हो भनेर प्रहरीले खुलाएको छैन। थप अनुसन्धान भइरहेको डीएसपी तिमल्सिनाले बताए।"
प्रि ओपन सेसनमा नेप्से परिसूचक ५५९ अंकले बढ्यो,काठमाडौं : प्रि ओपन सेसनमा नेप्से परिसूचक पाँच अंक बढिले वृद्धि भएको छ। साताको चौथो सेयर कारोबार दिन आज प्रि ओपन सेसनमा नेप्से परिसूचक ५५९ अंकले बढेर २७५४५५ विन्दुमा पुगेर बन्द भएको छ। यो समयमा ६० वटा स्क्रिप्सको ३४ हजार २०१ कित्ता सेयर १ करोड २३ लाख ३६ हजार ९४७ रुपैयाँमा खरिदबिक्री भए। कारोबारमा आएका स्टक्समध्ये ४० वटाको मूल्य बढ्यो भने १६ वटाको घट्यो। बाँकी ४ स्टक्सको मूल्य भने यो समयमा स्थिर रह्यो।
उपनिर्वाचनमा होमिन नेता  कार्यकर्तालाई प्रचण्डको निर्देशन,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले आत्मसमीक्षासहित उपनिर्वाचनमा होमिन पार्टीका नेता कार्यकर्ताहरूलाई निर्देशन दिएका छन्। मंसिर १६ गते हुने स्थानीय तह उपनिर्वाचनका लागि काठमाडौंको कीर्तिपुर नगरपालिकामा उम्मेदवारी घोषणा कार्यक्रमलाई सम्बोधन गर्दै उनले यस्तो निर्देशन दिएका हुन्। जनताले हामीबाट जे अपेक्षा गरेका थिए, त्यसलाई जस्ताको तस्तै पूरा गर्न सकेनौं,'अध्यक्ष प्रचण्डले नेता कार्यकर्तालाई निर्देशन दिँदै भने,हामी बदलिन चाहन्छौं,अवसर दिनुहोस् भनेर जनताको बीचमा जानुहोस् । टोलटोल र घरघरमा पुग्नुहोस् । अन्य दलभन्दा माओवादी फरक शक्ति भएको र सरकारमा भएको बेला माओवादीले हरेकपटक रुपान्तरणकारी काम गरेको उनको भनाइ छ। पछिल्लो समय सुशासन,सामाजिक न्याय र समृद्धिको पक्षमा माओवादीले थालेको अभियान ऐतिहासिक थियो भनेर जनताले बुझिसकेको उल्लेख गर्दै उनले पार्टीले गरेका कामसँगै पार्टीले गर्न चाहेका तर, गर्न नसकेका काम पूरा गर्ने प्रतिबद्धतासहित जनताको बीचमा जान उनले आग्रह गरे। माओवादी नेतृत्वको सरकारले के गर्दै थियो र पछिल्लो समय नयाँ सरकार किन बन्यो भन्ने पनि जनताले स्पष्टसँग बुझिसकेका छन्, त्यसैले जनता पुनः माओवादीलाई विश्वास गर्न तयार हुँदै गएका छन्,'अध्यक्ष प्रचण्डले भने,अब मुख्य कुरा हामी आफै पुनः जनताको सेवामा लाग्ने प्रतिबद्धतासहित रुपान्तरण हुन आवश्यक छ। कीर्तिपुर नगरपालिका इतिहासदेखि नै वीरता र बिद्रोहको केन्द्र भएको उल्लेख गर्दै उनले भने,यहाँको इतिहास, वीरता र बिद्रोहको सम्मान गर्दै नयाँ समृद्धिको अभियान सञ्चालन गर्न आवश्यक छ । सुशासन, सामाजिक न्याय र समृद्धिको अभियानमा कीर्तिपुरले नयाँ कृतिमान कायम गर्ने छ । यसपटकको उपनिर्वाचनमा यो नगरपालिकामा माओवादी केन्द्रको जीतको आधार बलियो बन्दै गएको पनि अध्यक्ष प्रचण्डले स्पष्ट पारे। इमान्दार, सरल, पारदर्शी एवं भाषा संस्कृतिका संरक्षकको रुपमा कीर्तिपुरको सामाजिक व्यक्तित्वको रुपमा स्थापित प्राडा शिवशरण महर्जनको व्यक्तित्व,उनलाई सर्वसम्मतरुपमा अघि सार्ने पार्टीको एकताबद्ध निर्णय र उनको व्यक्तित्वलाई अन्य दल तथा आम मतदाताले विश्वास गर्दै गएकाले यसपटक उनले नै जीत हात पार्ने अध्यक्ष प्रचण्डको विश्वास थियो । विभिन्न जातजातिको संगम बन्दै गएको भए पनि कीर्तिपुरको मूल पहिचान नेवारी समुदाय र नेवाः सभ्यता भएको उल्लेख गर्दै उनले त्यसलाई सफल नेतृत्व प्राडा महर्जनले मात्रै गर्न सक्ने बताए । सांस्कृतिक वैभव यहाँको पूँजी र पहिचान हो,'अध्यक्ष प्रचण्डले भने,त्यसलाई थप स्थापित गर्दै कीर्तिपुरलाई देशभरिकै नमूना सांस्कृतिक नगर बनाउन प्राज्ञिक व्यक्तित्व महर्जनले मात्रै सक्नुहुन्छ भन्ने यहाँका मतदाताले राम्रोसँग बुझ्दै गएका छन्, त्यसैले उहाँको जीत निश्चित छ ।"
"लुम्बिनीको ध्यान टुक्रेमा, बहुवर्षीय आयोजना अलपत्र","केन्द्र सरकारले बजेटमा स्पष्ट भागबन्डा गरेको छ ठूला आयोजना केन्द्र सरकार, मझौला प्रदेश सरकार र साना आयोजना स्थानीय तहले सञ्चालन गर्ने। तर, लुम्बिनी प्रदेश सरकार भने मझौलाबहुवर्षीय योजनाभन्दा टुक्रे योजना मा रमाइरहेको छ। त्यसैकारण, बहुवर्षीय योजना बजेटको अभावमा अलपत्र छन्। आखिर, लुम्बिनी प्रदेश सरकार टुक्रे योजना मा किन जोड दिइरहेको छ त ? जानकारहरू भन्छन्, आफन्त र कार्यकर्ता पोस्न। तर, यस्ता योजना न पूरा हुन्छन्, न प्रतिफल नै दिन्छन्। केवल भइरहेको छ त, राज्यको स्रोतको दोहन। बुटवल : लुम्बिनी प्रदेश सरकारले आर्थिक वर्ष ०८१०८२ को बजेटमा प्यूठानको झिमरुक७ को पिडाल्नेदेखि समाधिस्थलसम्म सडक बनाउन बजेट छुट्टयायो५ लाख। यति बजेट त पालिकाका वडाले नै विनियोजन गर्ने अधिकार राख्छन्। तर, सोही वडाकी प्रदेश सदस्य निमा गिरीको पहलमा उक्त सडकमा बजेट छुट्टयाइएको थियो। अर्को उदाहरण हेरौं, प्यूठानकै ४ नम्बर वडाको गौमुखी जाने बाटोका लागि छुट्ट्याइएको रकम। त्यसमा पनि, ५ लाख नै बजेट पर्यो। ५ लाखले गोरेटो बाटो त बन्न सक्दैन, सडक कहाँबाट बन्नु ? लुम्बिनी प्रदेश सरकारको बजेट वितरणको अर्को पनि उदाहरण हेरौं, कपिलवस्तुको विजयनगर२ स्थित मगरघट्टा खानेपानी आयोजनाका लागि ५० हजार बजेट। ५० हजारमा खानेपानी आयोजना बन्छ त ? प्रदेशका मन्त्री नै नाजवाफ छन्। सोही गाउँपालिकाको वडा नम्बर ७ स्थित वडसुडवा खानेपानी आयोजनामा एक लाख रुपैयाँ प्रदेश सरकारले विनियोजन गर्यो। यति थोरै रकमले खानेपानी योजना बन्ने कुरै भएन। तर, लुम्बिनी सरकार किन टृुक्रे योजनामा रमाइरहेको छ त ? विज्ञहरू भन्छन् आफन्त र कार्यकर्ता पोस्न। किनभने, टुक्रे योजनालाई ठेक्का लगाउनुपर्दैन। उपभोक्ता समितिमार्फत सोझै ठेक्का दिने चलन छ। समितिमा आफन्त, दलका कार्यकर्ता र शुभेच्छुक राखे पुग्यो । तर, यसबाट राज्य स्रोतको दुरुपयोग मात्रै भएको छ। प्राविधिक अध्ययन, लागत अनुमान र सम्भाव्यता अध्ययनबिनका यस्ता टुक्रे आयोजनाबाट प्रतिफल आउन नसक्ने स्पष्ट छ। अर्को कुरा, लुम्बिनी सरकारसँग सडक गुरुयोजना पनि छैन। त्यसैकारण विकासको मेरुदण्ड मानिने सडक र पुलका योजनाले गति लिन सकेका छैनन्। वडा तहबाट सञ्चालन हुने दुईचार लाखका योजनाहरू प्रदेश सरकारले बाँड्न थालेपछि ठूला र रणनैतिक योजनाले अपेक्षाकृत गति लिन नसकेका हुन्। करोडौं बजेटले मात्र पूरा हुने योजनामा एकदुई लाख रुपैयाँमात्र विनियोजन गर्दा सडक र पुलका सयौं योजना अलपत्र छन्। चाहिन्छ ५ अर्ब, छुटिन्छ २ अर्ब लुम्बिनी प्रदेश सरकारले चालु आर्थिक वर्ष ०८१०८२ सम्म सडक र पक्की पुलतर्फ कुल २ सय ५८ वटा बहुवर्षीय योजनाहरू स्वीकृत गरेर सञ्चालन गरिरहेको छ। कतिपय जिल्लाका योजना आठ वर्षदेखि निर्माणाधीन अवस्थामा छन्। बहुवर्षीय योजनाको मर्मअनुसार बजेट विनियोजन नहुँदा योजनाहरू बन्दै, भत्कँदै गरेका छन्। स्पष्ट नीति, योजना र बजेटको तालमेल नमिल्दा सरकारको करोडौं रकम खेर गइरहेको स्थानीयको गुनासो छ। चालु आर्थिक वर्षमा सञ्चालन भइरहेका बहुवर्षीय योजना पूरा गर्नका लागि कुल ४ अर्ब ८२ करोड ३ लाख ६ हजार रुपैयाँ चाहिन्छ। तर, प्रदेश सरकारले २ अर्ब ७३ करोड ३० लाख रुपैयाँमात्र बजेट विनियोजन गरेको छ। सरकारले अघि सारेका योजना र बजेट विनियोजनको तालमेल मिल्दैन। प्रदेशका १२ वटा जिल्लामा १ सय ९७ वटा पक्कीझोलुंगेपुल तथा ६१ वटा सडक योजना बहुवर्षीय रूपमा सञ्चालनमा छन्। चाहिन्छ बजेट १७ लाख, आयो १ लाख सडक पूर्वाधार विकास कार्यालय प्यूठानले ०७३ माघ २० गतेदेखि चेरेनेटा चिना जाबुने सडक निर्माण गरिरहेको छ। आर्थिक वर्ष ०७९२०८० को असार मसान्तभित्रै योजना सम्पन्न गर्नुपर्ने सम्झौता छ। कार्यालयका प्रमुख वरिष्ठ इन्जिनियर चन्द्र शाहका अनुसार नागार्जुन कन्स्ट्रक्सन काठमाडौंले सडक निर्माण गरिरहेको छ। समयमै पूरा नभएपछि ०८१ जेठ ३० गतेसम्म योजनाको म्याद थपिएको छ। तर, थपिएको समयमा पनि योजना पूरा भएन। कारण, पर्याप्त बजेट नहुनु नै हो। यो योजना पूरा गर्न अझै १६ लाख ९७ हजार रुपैयाँ बजेट आवश्यक पर्छ, शाहले भने, चालु आर्थिक वर्षमा एक लाख रुपैयाँ मात्र बजेट विनियोजन भयो। कसरी काम गर्नु ? माण्डवी र ऐरावती गाउँपालिका क्षेत्रमा निर्माण गरिएको सडक योजनाअन्तर्गत १७ किलोमिटर फराकिलो बनाउने र ६ किलोमिटर ग्राभेल गर्ने योजना छ। सुरुसुरुमा निर्माण कम्पनीले समयमै काम नगरेर हैरानी खेपिरहेको कार्यालयले अहिले फेरि आवश्यकताअनुसार बजेट नभएर समस्या झेलिरहेको छ। बहुवर्षीय योजनामा सुरुमा बजेट विनियोजन गरेपछि मात्र अरूलाई विनियोजन गर्नुपर्छ, शाह भन्छन्, सानातिना योजनामा अल्झिनु हुँदैन। बहुवर्षीय योजनाअन्तर्गत रूपन्देहीको लुम्बिनीमा निर्माणाधीन अवस्थामा रहेको तेलाहार खोला सडक जोड्ने पक्की पुल।तस्बिर : केशरराज क्षेत्री एउटा योजनामा बाहेक अरूमा काम गर्न पाल्पामा समस्या नभएको सडक पूर्वाधार विकास कार्यालय पाल्पाका कार्यालय प्रमुख एवं वरिष्ठ इन्जिनियर बासुदेव भण्डारी बताउँछन। चिलाङ्दीचापपानीराम्दी सडक (मालारानी गरनडाँडा खण्ड) को ८० प्रतिशत काम सकिएको छ। तर, निर्माण कम्पनीले आलटाल गर्दा बाँकी काम पूरा हुन पाएको छैन। यस योजनामा अहिले बजेट पनि विनियोजन भएको छैन, उनले भने, बहुवर्षीय योजनामा पर्याप्त बजेट नहुँदा र कतिपय व्यवसायीले समयमै काम नगर्दा निर्माण पूरा भएका योजनाहरू पनि जीर्ण बनेका छन्। बहुवर्षीय रूपमा अगाडि सारिएका योजनालाई निश्चित समयभित्र सम्पन्न गर्ने र भुक्तानी दिनेतर्फ मन्त्रालयले विशेष योजना बनाउनुपर्छ। १८ करोड नहुँदा ससर्तका १० योजना अलपत्र संघीय सरकारबाट हस्तान्तरण भएका विभिन्न जिल्लाका १० वटा ससर्ततर्फका योजनाहरू पनि बजेट अभावमा अलपत्र परेका छन्। प्रदेश सरकार स्थापनाको सुरुवाती वर्षमा १ सय २९ वटा योजनाहरू संघले प्रदेशलाई हस्तान्तरण गरेको थियो। अन्य योजनाहरू कार्यान्वयन भए पनि हाल १० वटा योजना अलपत्र परेका हुन्। भौतिक पूर्वाधार मन्त्रालयले प्रदेशकै अर्थ मन्त्रालयमार्फत संघको अर्थ मन्त्रालयमा बजेट माग गरे पनि त्यसको कुनै सुनुवाइ नभएको मन्त्रालयले जनाएको छ। अलपत्र योजनाहरू पूरा गर्न कुल १८ करोड ७९ लाख ९९ हजार रुपैयाँ बजेट अपुग छ। सबैभन्दा धेरै रूपन्देहीको बेल्बास बेथरी सडक र गुल्मीको राताचौर टाल्टुङ उजुंगधारा हर्पुकोट नयाँपोखरी मैदान कोटकोटेरी नेटा सडक गुल्मीमा पाँचपाँच करोड रुपैयाँ बजेट नहुँदा अलपत्र छन्। संघीय सरकारका अर्थमन्त्री रूपन्देहीकै विष्णुप्रसाद पौडेललाई लुम्बिनी प्रदेशमा अलपत्र संघका योजनामा बजेट विनियोजन गरिदिन नागरिकले आग्रह गरेका छन्। मन्त्रीकै क्षेत्रमा टिठलाग्दो बजेट लुम्बिनी प्रदेशका कार्यावाहक मुख्यमन्त्री एवं भौतिक पूर्वाधार विकासमन्त्री भूमीश्वर ढकालको निर्वाचन क्षेत्र रूपन्देहीको सैनामैना नगरपालिकामा निर्माणाधीन अवस्थामा रहेको बन्द्रहा खोला सडक पुलमा चालु आर्थिक वर्ष ३० लाख रुपैयाँमात्र बजेट विनियोजन भएको छ। मन्त्रीकै क्षेत्रमा टिठलाग्दो बजेट विनियोजन भएको स्थानीयले गुनासो गरेका छन्। स्थानीय रामबस्तीलाई जोड्ने गरी यो पुल निर्माण गरिएको छ। योजनाको कुल लागत मूल्य अभिवृद्धि कर (भ्याट)सहित ७ करोड ३७ लाख ९० हजार रुपैयाँ छ। योजना सम्पन्न गर्न करिब ४ करोड रुपैयाँ बजेट आवश्यक पर्छ। २०८१ पुस मसान्तभित्रै योजना पूरा गर्ने सम्झौता भए पनि आवश्यक बजेट नहुँदा समस्या परिरहेको सडक पूर्वाधार विकास कार्यालय रूपन्देहीका सिनियर डिभिजनल इन्जिनियर लालु गिरीले जानकारी दिए। योजना पूरै सम्पन्न गर्न करिब चार करोड रुपैयाँ चाहिन्छ, उनले भने, यो वर्ष ३० लाख रुपैयाँमात्र बजेट छ। पुलको फाउन्डेसन मात्र तयार गरिएको छ। रकम अभावले थप काम हुन सकेको छैन। सडक पूर्वाधार विकास कार्यालय रूपन्देहीले पश्चिम नवलपरासीका योजनाहरू पनि कार्यसम्पादन गर्ने गर्छ। तर, यस वर्षदेखि नवलपरासीमै कार्यालय सञ्चालनको अन्तिम तयारीमा छ। दुईवटै जिल्लामा गरेर कुल ३१ वटा सडक र पुलका बहुवर्षीय योजनाहरू सञ्चालनमा छन्। सिनियर डिभिजनल इन्जिनियर गिरीका अनुसार संघीय सरकारबाट प्राप्त ससर्त तर्फका पाँचवटा योजना छन्। सबै बहुवर्षीय योजनाहरू पूरा गर्न कुल ७५ करोड रुपैयाँ बजेट आवश्यक पर्ने गिरीले जानकारी दिए। धेरै योजना रूपन्देही, थोरै पूर्वीरुकुम प्रदेश सरकारमार्फत सञ्चालन हुने बहुवर्षीय योजनामा सबैभन्दा धेरै योजना रूपन्देहीमा ३८ वटा छन् भने थोरै पूर्वीरुकुममा ३ वटा मात्र छन्। तर, रूपन्देहीले पश्चिम नवलपरासीसमेत हेर्ने गर्छ। यो वर्षदेखि नवलपरासीमा छुट्टै कार्यालय स्थापना भएको छ। करिब ४० प्रतिशत योजना र बजेट रूपन्देहीबाट नवलपरासीमा जानेछन्। कपिलवस्तुमा २२, अर्घाखाँचीमा ११, दाङमा २०, बर्दियामा १७, गुल्मीमा १६, पाल्पामा १८, प्यूठानमा १०, बाँकेमा ९ र रोल्पामा ४ वटा सडक र पुलका बहुवर्षीय योजनाहरू सञ्चालनमा छन्। सबैभन्दा धेरै बहुवर्षीय योजना पूरा गर्न सडक पूर्वाधार विकास कार्यालय बर्दियामा भ्याटसहित ७४ करोड ९४ लाख ७५ हजार रुपैयाँ आवश्यक पर्ने भौतिक पूर्वाधार विकास मन्त्रालय लुम्बिनी प्रदेशका सडक तथा पुल महाशाखा प्रमुख एवं प्रवक्ता सिनियर डिभिजनल इन्जिनियर विनोदकुमार चौधरीले जानकारी दिए। मन्त्रालयले सबै जिल्लामा निर्माणाधीन अवस्थामा रहेका बहुवर्षीय योजना, ती योजनामा हालसम्म भएको भुक्तानी र योजना पूरा गर्नका लागि चाहिने आवश्यक बजेटलगायत विषयमा दीर्घकालीन योजना बनाउने गरी काम थालेको उनले जानकारी दिए। योजना सकिन थाल्यो, भुक्तानी छैन सडक पूर्वाधार विकास कार्यालय रूपन्देहीमार्फत सञ्चालन गरिएको बेथरी गुरवनिया तुनिहवा मझगावाँ सेमरा खैराघाट सडकको करिब ९० प्रतिशतभन्दा माथि काम पूरा भइसकेको छ। एक वर्ष थपिएको म्याद चालु आर्थिक वर्षको कात्तिक मसान्तसम्म सकिँदैछ। निर्माण कम्पनीले तोकिएकै समयमा पूरै काम पूरा गर्नेगरी काम गरिरहेको छ। तर, काम पूरा हुन लाग्दासमेत भुक्तानी दिने बजेट कार्यालयसँग छैन। २०७७ साल कात्तिक महिनादेखि प्रदेश सरकारले यो योजनालाई बहुवर्षीय योजनाको रूपमा अघि सारेको हो। पाँच किलोमिटरको उक्त सडकको कुल लागत भ्याटसहित २६ करोड ३८ लाख ५७ हजार छ। कार्यालय प्रमुख एवं सिनियर डिभिजनल इन्जिनियर लालु गिरीका अनुसार योजना पूरा भइसकेपछि कुल ६ करोड रुपैयाँ बजेट भुक्तानी दिनुपर्छ। तर, प्रदेश सरकारले चार करोड रुपैयाँमात्र विनियोजन गरेको छ। निर्माण कम्पनीसँग सम्झौता गरेर कार्यालयले काम लगाउने तर समयमै भुक्तानी दिन नसक्दा यस्ता धेरै योजनाहरूले सोचेअनुसार गति लिन सकेका छैनन्। पाँच किलोमिटरको फोरलेन सडक म्याद थप गरेपछि समयमै पूरा गरे पनि काम गरेको भुक्तानी नपाएको बाबुल निर्माण सेवा भैरहवाका सञ्चालक नफिस खानले गुनासो गरे। कार्यालयले पैसा नदिए पनि हामीले इमानदारीका साथ काम पूरा गरेका छौं, खानले भने, असारदेखि काम गरेको पैसा माग्दा पनि पाएका छैनौं। छिनछिनमा फेरिने सरकारको असर सत्ता फेरबदलले पनि विकास निर्माणका योजनाहरू प्रभावित हुने गरेका छन्। अघिल्लो सरकारले अघि सारेका योजनालाई नयाँ मन्त्रीहरूले सकेसम्म अघि सार्न मान्दैनन्। उनीहरूले आफ्नो कार्यकालमा सम्पन्न भएका योजना भनेर देखाउन चाहने भएकाले उनीहरूको प्राथमिकतामा अघिल्ला वर्षका योजनाहरू पर्दैनन्। त्यसैको असर बहुवर्षीयलगायत योजनामा परेको छ। कार्यकर्तालाई खुसी पार्ने बहानामा बजेट तितरबितर पार्दा योजनाबाट नागरिकहरूले लाभ लिन सकेका छैनन्। दुईचार लाखका योजनाहरू इस्टिमेट र डिजाइनमै सकिने गरेका कैंयन उदाहरण छन्। प्रदेश सरकारको कुल विकास बजेटको करिब आधा जति हाल सञ्चालनमा रहेका बहुवर्षीय योजना पूरा गर्नका लागि चाहिन्छ। योजना धेरै हुने तर कार्यसम्पादन फितलो हुँदा राज्यलाई आर्थिक भार पर्ने गरेको छ। सीमित जनशक्ति हुँदा अनुगमन र नियमनको पाटोसमेत फितलो हुने गरेको छ। आउने वर्ष बहुवर्षीयमा बजेट, त्यसपछि अरूमा लुम्बिनी प्रदेश सरकारका कार्यवाहक मुख्यमन्त्री एवं भौतिक पूर्वाधार विकास मन्त्री भूमीश्वर ढकालले आगामी आर्थिक वर्षदेखि बजेटकै अभावमा बहुवर्षीय योजना सञ्चालनको झमेला खेप्न नपर्ने दाबी गरे। सुरुमा बहुवर्षीय योजनामा बजेट विनियोजन हुन्छ, त्यसपछि मात्र अरु योजनामा बजेट छुटिन्छ, ढकालले भने, त्यसका लागि मन्त्रालयले गृहकार्य थालिरहेको छ। प्रदेश यातायात सडक सञ्जाल गुरुयोजनाको अन्तिम तयारीमा छ। वडा तहबाट सञ्चालन हुने दुईचार लाख रुपैयाँका विकास निर्माणका योजनाहरू सञ्चालन गर्दा प्रदेश सरकारप्रति नागरिकको आशा र भरोसा टुट्दै जान थालेको समेत उनले अनुभव सुनाए। अब सानातिना योजनामा अल्झिएर प्रदेश सरकारको गरिमा माथि जान सक्दैनन्, मन्त्री ढकालले भने, गुरुयोजना फाइनल हुँदाबित्तिकै सडक र पुल निर्माणको क्षेत्रमा मन्त्रालयले ठोस योजना ल्याउँछ। उनले क्रमागत रूपमा रहेका बहुवर्षीय योजना पूरा नहुँदासम्म नयाँ योजनाहरू अघि नसार्नेसमेत तयारी गरिरहेको जानकारी गराए। बहुवर्षीय योजनाहरू बढीमा दुईदेखि तीन वर्षमा पूरा गर्नेगरी निर्माण गर्नुपर्छ, उनी भन्छन्, तर यहाँ ६७ वर्षसम्म पनि नसकिएका योजनाहरू छन्। अब यसरी हुँदैन। उनले प्रदेश मातहत सञ्चालन हुने सडकहरूलाई प्रदेश लोकमार्ग र प्रदेशस्तरीय सडक योजनाअन्तर्गत विभाजन गरेर निर्माण गरिने समेत बताए। योजनाहरू पूरा गर्नका लागि वर्षौं समय लाग्ने हुँदा त्यसको गुणस्तर र राज्यको लगानी खेर जाने समस्याबाट अब प्रदेश सरकार मुक्त हुने गरी अघि बढिरहेको उनले दाबी गरे। यही कात्तिक मसान्तसम्म गुरुयोजना पूरा हुनेसमेत ढकालले जानकारी गराए। प्रदेश सरकारकै लगानीबाट सञ्चालन हुने योजना, संघीय सरकारमा माग गर्नुपर्ने र विदेशी दातृ निकायसँग ऋण वा अनुदान लिनुपर्ने गरी योजनालाई विभाजन गरिने समेत उनको भनाइ छ। म ठोकुवासहित भन्छु, अब टुक्रे योजना बनाउने र बहुवर्षीय योजना अलपत्र पार्ने काम मन्त्रालयले गर्दैनन्, मन्त्री ढकालले भने, नयाँ आर्थिक वर्षदेखि गुनासो नआउने गरी हामी काम गर्छौं। सडक बन्दै, बजेट अभावमा भत्किँदै जाने प्रवृत्ति पूर्णरूपमा निरुत्साहित हुने उनले ठोकुवा गरे। बहुवर्षीय योजनालाई प्राथमिकता भौतिक पूर्वाधार विकास मन्त्रालयका सचिव भीमार्जुन पाण्डेले वर्षौंदेखि सञ्चालनमा रहेका बहुवर्षीय योजनाहरूलाई पहिलो प्राथमिकता दिएर मात्र अरूमा बजेट छुट्ट्याउने गरी मन्त्रालयले तयारी गरिरहेको जानकारी गराए। अहिले बहुवर्षीय योजनालाई बजेट कम छुट्ट्याइएको कुरा यथार्थ हो, उनले भने, अब, बहुवर्षीयलाई बजेट त्यसपछि मात्र अरूमा हुन्छ। उनले चालु आर्थिक वर्षमा एउटा पनि बहुवर्षीय योजनाहरू अघि नसारेको जानकारी दिए। ठोस नीति र विधि बनाएर मात्र नयाँ बहुवर्षीय योजना ल्याउने तयारी भइरहेको समेत उनले बताए। कहाँ कति योजनाहरू सञ्चालनमा छन् भनेर यकिन तथ्यांक संकलन गरिरहेका छौं, उनले भने, प्रदेश यातायात सडक सञ्जाल गुरुयोजनाको मर्मभन्दा बाहिर गएर योजना कार्यसम्पादन हुँदैनन्। प्रदेश सडक गुरुयोजना पूरा नभएकाले कतिपय जिल्लामा साबिक जिल्ला यातायात गुरुयोजनाले प्राथमिकतामा राखेका योजनालाई बहुवर्षीयको रूपमा अघि सारिएको समेत उनको भनाइ छ। सडक निर्माण भएको तर पुलकै कारण सञ्चालनमा नआएका स्थानमा पक्की पुल बनाउन योजना सञ्चालन हुने गरेको पाण्डेले बताए। नागरिक र सरोकारवाला निकायले गरेका गुनासो सुनुवाइका लागि मुख्यमन्त्रीको अध्यक्षतामा प्रदेशस्तरीय विकास समस्या समाधान समितिसमेत गठन गरिएको उनले जानकारी दिए। उक्त समितिले विकास निर्माणको क्षेत्रमा गरिनुपर्ने नीतिगत निर्णय र पहलकदमीका बारेमा काम गर्ने उनको भनाइ छ। यी हुन् बेथिति दुईचार लाखका योजनामा भुल्यो लुम्बिनी सरकार बहुवर्षीय योजनामा छैन बजेट करोडको योजनामा लाख मात्र नेता, सांसद र मन्त्रीको खल्तीबाट बजेट कार्यकर्तालाई खुसी पार्न टुक्रे योजना पहिले टुक्रेमा बजेट, बचेको मात्र बहुवर्षीयमा उल्टो बाटोमा प्रदेश सरकार अझै बनेन्, प्रदेश सडक गुरुयोजना मन्त्रीको आश्वासन मात्र छिनछिनमा फेरिने सरकारको असर नयाँ मन्त्रीले बुझेनन् योजनाको मर्म त्यसैले गति लिएनन् रणनैतिक सडक योजनाले सरकारको कार्यसम्पादनले प्रदेश सरकारप्रति वितृष्णा कार्यकर्ता रिझाउन मात्र बजेट प्रदेशको गौरव गर्ने छैनन् योजना भूमिश्वर ढकाल कार्यवाहक मुख्मन्त्री, भौतिक पूर्वाधार विकास मन्त्रालय, लुम्बिनी प्रदेश आगामी आर्थिक वर्षदेखि बजेटकै अभावमा बहुवर्षीय योजना सञ्चालनको झमेला खेप्नु पर्दैन। अब, सुरुमा बहुवर्षीय योजनामा बजेट विनियोजन हुन्छ। त्यसपछि मात्र अरूमा हुन्छ। प्रदेश सडक सञ्जाल गुरुयोजना कात्तिकभित्रै सकिन्छ। सानातिना योजनामा भुल्दा प्रदेश सरकारप्रति नागरिकको आशा र भरोसा टुट्दै जान थालेको छ। बहुवर्षीय योजना पूरा नहुँदासम्म नयाँ योजनाहरू बन्दैनन्। बढीमा दुईतीन वर्षभित्रै सकिने गरी योजना ल्याउनुपर्छ। प्रदेश मातहत सञ्चालन हुने सडकहरूलाई प्रदेश लोकमार्ग र प्रदेशस्तरीय सडक योजनाअन्तर्गत विभाजन गर्दैछौं। वर्षौंसम्म योजना पूरा नहुँदा सरकारको लगानी खेर जाने गरेको छ। सडक बन्दै, भत्किँदै गर्ने प्रवृत्तिलाई पूर्ण रूपमा निरुत्साहित गर्छौं। भीमार्जुन पाण्डे सचिव, भौतिक पूर्वाधार विकास मन्त्रालय, लुम्बिनी प्रदेश बहुवर्षीय योजनाहरूलाई पहिलो प्राथमिकता दिएर मात्र अरूमा बजेट छुट्ट्याउने गरी नीतिगत योजना बन्दै छ। ठोस नीति र विधि बनाएर मात्र अब नयाँ बहुवर्षीय योजना आउँछन्। कहाँ कति योजनाहरू सञ्चालनमा छन् भनेर यकिन तथ्यांक संकलन गरिरहेका छौं। प्रदेश यातायात सडक सञ्जाल गुरुयोजनाको मर्मभन्दा बाहिर गएर योजना कार्य सम्पादन हुँदैनन्। सडक निर्माण भएको तर पुलकै कारण सञ्चालनमा नआएका स्थानमा पक्की पुल बनाउन योजना सञ्चालन हुने गरेका छन्। नागरिक र सरोकारवाला निकायले गरेका गुनासो सुनुवाइका लागि मुख्यमन्त्रीको अध्यक्षतामा प्रदेशस्तरीय विकास समस्या समाधान समितिले यस्ता गुनासा सुन्ने गरेको छ। चन्द्र शाह कार्यालय प्रमुख एवं वरिष्ठ इन्जिनियर, सडक पूर्वाधार विकास कार्यालय प्यूठान सञ्चालन भएका योजनाहरूमा कहिले निर्माण व्यवसायीले समयमै काम नगर्ने र कहिले पर्याप्त बजेट नहुँदा योजनाले गति लिन नसक्ने समस्या छ। करिब १७ लाख बजेट आवश्यक पर्ने बहुवर्षीय सडक योजनामा अहिले एक लाख रुपैयाँमात्र बजेट विनियोजन भएको छ। यस्तो अवस्थामा कार्यालयलाई काम लगाउन समस्या हुन्छ। सुरुसुरुमा निर्माण कम्पनीले समयमै काम नगरेर समस्या भयो अहिले पर्याप्त बजेट नभएर। मन्त्रालयले बहुवर्षीय योजनामा सुरुमा बजेट विनियोजन गरेपछि मात्र अरूलाई विनियोजन गर्नुपर्छ। सानातिना योजनामा प्रदेश सरकार अल्झिनु हुँदैन। बासुदेव भण्डारी कार्यालय प्रमुख एवं वरिष्ठ इन्जिनियर  सडक पूर्वाधार विकास कार्यालय, पाल्पा एउटा योजनामा बाहेक हाम्रो जिल्लामा काम गर्न समस्या छैन। चिलाङ्दीचापपानीराम्दी सडक (मालारानी गरनडाँडा खण्ड) को ८० प्रतिशत काम सकिएको छ। तर, निर्माण कम्पनीले आलटाल गर्दा बाँकी काम पूरा हुन पाएको छैन। यस योजनामा अहिले बजेट पनि विनियोजन भएको छैन। बहुवर्षीय योजनामा पर्याप्त बजेट नहुँदा र कतिपय व्यवसायीले समयमै काम नगर्दा निर्माण पूरा भएका योजनाहरू पनि जीर्ण बनेका छन्। बहुवर्षीय रूपमा अगाडि सारिएका योजनाहरूलाई निश्चित समयभित्र सम्पन्न गर्ने र भुक्तानी दिनेतर्फ मन्त्रालयले विशेष योजना बनाउनुपर्छ।"
इजरायली आक्रमणमा लेबनानमा २३ जनाको मृत्यु,लेबनानको स्वास्थ्य मन्त्रालयले मध्य लेबनानको दुई घरमा इजरायली आक्रमणमा परी २३ जनाको मृत्यु भएको जनाएको छ। लेबनानका अनुसार इजरायलले आक्रमण गरेको ठाउँमा विस्थापित परिवारहरू बस्दै आएका थिए। यी आक्रमणमा मारिनेमा अधिकांश महिला र बालबालिका रहेका छन् । इजरायली आक्रमणहरू भएका दुईवटा गाउँहरू माउन्ट लेबनान क्षेत्रमा पर्छ। यी गाउँ हिजबुल्लाहका आधारहरू क्षेत्रहरुमा नपर्ने जनाइएको छ। इजरायली सेनाले हिजबुल्लाह लक्ष्यहरूमा भएको आक्रमणपछि बेरुतको दक्षिणी उपनगरहरूमा भएको आक्रमणहरूको विषयमा अनुसन्धान गरिरहेको बताएको छ। त्यस्तै उत्तरी इजरायलको नाहरिया सहरमा हिजबुल्लाहले गरेको रकेट आक्रमणमा परी दुई जनाको मृत्यु भएको छ । बीबीसी
ती केपी र यी केपी,"जसले भविष्यका लागि आवश्यक सत्य सपना देख्छन्, तिनै व्यक्तिले द्रष्टाको रूपमा इतिहासमा नाम लेखाउँछन्। छुक छुक छुक छुक रेल भनेर नेपालीले गीत गाउने मात्र होइन, अब छुकछुक गर्ने रेल मेचीमहाकाली कुदाइन्छ, केरुङबाट काठमाडौं, काठमाडौंबाट पोखरा हुँदै लुम्बिनी पुर्याइन्छ। पहाडहरूमा सुरुङ खनिन्छ र त्यहाँ पनि रेल र गाडी कुदाइन्छ। किनारबाट बगिरहेको गण्डकीतर्फ देखाउँदै तत्कालीन प्रतिपक्षी दलका नेता केपी शर्मा ओलीले घोषणा गरे; अब यो नदीबाट नेपाली झण्डा फरफराएको पानीजहाज गंगाहुँदै समुद्रसम्म पुग्छ। नारायणी नदीकिनारमा जम्मा भएका हजारौं जनतामाझ उनले घोषणा गरिदिए। नदीकिनार लाखौंको तालीले गुञ्जायमान भयो। नेपालको पानीजहाजले सामान र मान्छे बोकेर कसरी हिँड्छ हामी देखाइदिन्छौं फेरि अर्को कार्यक्रममा उनले भने, सिलिन्डरको खेल अब समाप्त पार्दिन्छु, घरघरमा चुलाचुलामा ग्यासको पाइप पुर्याइदिन्छु, डिजेलको भुरुरु धुवाँ छोडिएको बस चढ्नै पर्दैन, रोडहरूमा अब इलेक्ट्रिक बस चलाइन्छ। युवाले अब खाडीको ५० डिग्रीको तातो रापमा जवानी सक्नै पर्दैन, देशमै उद्योगधन्दा खोलिन्छ, रोजगारीको सिर्जना गरिन्छ र परिवारको साथमा उद्यमी बनेर देशमै बस्ने वातावरण बनाइन्छ। यतिमात्र होइन, उनले भनेका थिए, दिदीबहिनीहरूले बच्चा पाउन नसकेर अब अकालमा ज्यान गुमाउनु पर्दैन, तत्काल हेलिकप्टर पुग्छ र उद्धार गरेर हस्पिटल पुर्याउँछ। कुनै बच्चा र असहाय नागरिक अब नेपालको सडकमा बेसहारा देख्न पाइने छैन, तिनको राज्यले जिम्मा लिन्छ। ज्यानमाया मारेर अब कोही तुइनमा झुन्डिनु पर्दैन, त्यहाँ पुल बन्छ। कुनै नेपाली अब उपचार नपाएर मर्नु पर्दैन, पालिका पालिकामा अस्पताल खोलिन्छ र जनताको उपचार गराइन्छ। अब हामी अन्धकारमा बस्नु पर्दैन, पर्याप्त बिजुली निकालिन्छ, देश उज्यालो बनाइन्छ, बढी बिजुली बेचिन्छ र डलर कमाइन्छ। खानीहरूको खोजी गरिन्छ, स्वदेशमै खनिज उत्पादन गरिन्छ। खेती अब नयाँ प्रविधिले गर्छ, डाँडाकाँडा फलफूलमय बनाइन्छ। नेपालको आफ्नै सेटेलाइट हुन्छ। अब चीनसँग पनि पारवहन सन्धि हुन्छ, कसैको गुलाम बनिँदैन। नेपालको गुमेको जमिन फिर्ता लिइन्छ। कुनै नेपाली अब घरबारविहीन हुनुपर्दैन, सबैलाई आवासको प्रबन्ध गरिन्छ। ठूलाठूला अन्तर्राष्ट्रिय विमानस्थल बनाइन्छ, नेपाल विश्वको ट्रान्जिट हब बन्छ। आकस्मिकतामा रोडमै प्लेनहरू अवतरण गर्न सक्ने गरी ठूलाठूला रोडहरू बनाइन्छ। शिक्षामा व्यापक सुधार गरिन्छ, विश्वको दक्ष श्रम बजार नेपालीमय हुनेछ। आदि आदि हालका प्रधानमन्त्री ओलीका भनाइ हुन्। जसरी ती केपी (कृष्णप्रसाद भट्टराई)ले मेलम्चीको उडन्ते सपना देखेका थिएनन्, त्यसैगरी उपरोक्त तथ्यहरूले यी केपी (खड्गप्रसाद ओली)ले समेत गफमात्र गरेका थिएनन्। उनको कर्मले निष्ठापूर्वक काम गरे नेपाललाई समृद्धि बनाउन सम्भव छ भन्ने प्रमाणित गरिदिए। जब कि उडाउन त आज पनि यी केपीलाई उडाई राखिएकै छ। देशभर सम्पन्न भएका चुनावी सभाहरूमा नेकपा एमालेका अध्यक्ष केपी ओलीले शानका साथ उपरोक्त नाराहरू घन्काए। मानौं उनी सरकारमै छन् र ती परियोजनाहरू कार्यान्वयन हुँदैछन्। तर वास्तवमा उनी प्रतिपक्षी दलका नेता थिए त्यसबेला। सत्ता उनीभन्दा निकै टाढा थियो तर उनका विकासप्रतिका आकर्षक सपनाहरूले विशेषगरी युवा नेपाली जमातमा गहिरो छाप छोड्दै थियो। सभामा उनका कुरा सुन्न हजारौंको भीड लाग्न थालेको थियो। उनको सरल, आक्रमक र रोचक भाषणले साँच्चिकै श्रोतालाई लठ्याएको थियो। सयौं वर्षदेखि नेपाली जनतामा विकास र समृद्धिको सपना बाँड्न सक्ने नेतृत्वको अभाव खडकरहेको घडीमा उनी त्यसको पर्याय जस्ता देखिन्थे। २०६२०६३ को परिवर्तनपछि नयाँ संविधान बन्ने र देशमा समृद्धिका नयाँ शृंखलाहरू सुरु हुने नेपालीको आशाविपरीत देश अस्थिरता र अराजकतातर्फ जाँदै थियो। संविधान बन्नुअघिका आठ वर्षमा पाँचवटा सरकार फेरिए। कुनै सरकारले संविधान दिन सकेनन्। सत्ताको लुँछाचुँडीमा मात्र उनीहरूको समय व्यतीत थियो। अराजकता, असुरक्षा, भ्रष्टाचार, विकासविहीनता आदि घटनाले नेपाली जनताको मन विरक्तिएर निराशा भरिएको थियो। संयोग २०७२ सालमा नेपालले ठूलो विपत्ति भोग्नुपर्यो। भूकम्पले सयौं नागरिकको ज्यान लियो, हजारौं घरहरू ढले, लाखौं नागरिक विपत्तिमा रुमलिए। विपत्तिको त्यो घडीमा राजनीतिक दलहरू संविधानको न्यूनतम सहमतिमा पुगे र संविधान जारी गरे तर विडम्बना एउटा छिमेक हाम्रो संविधानप्रति खुसी देखिएन र उसले नेपाली जनतामाथि नाकाबन्दीको नयाँ उपहार थमाइदियो। ओलीको व्यक्तित्व र राष्ट्रवादी छवि यसै घटनाका साथ सगरमाथा जस्तै चुलियो। संविधान बनेपछि नाकाबन्दीका बीच प्रधानमन्त्री बनेका उनै ओली नेपाली राष्ट्रवादका प्रतीक बने। नेपालीलाई बरु भोकै बस्न सहमत गराए तर भारतीय मिचाहा प्रवृत्तिसामु झुक्दै झुकेनन्। अन्ततः नेपाली जनताको अडान सामु भारत झुक्यो र नाकाबन्दी खुल्यो। नेपाली कांग्रेसले नाकाबन्दीसम्म भन्न नसकेको सारा नेपालीको राष्ट्रवादी लडाइँमा केपी शर्मा ओली साहसिक सेनापति ठहरिए। त्यसपछि भीमसेन थापालाई झैं अपमानपूर्वक उनलाई सत्ताबाट हटाईयोे। तर उनको सरकार ढले पनि उनीप्रति अधिकांश नेपालीको विश्वास भने ढलेको देखिएन। संविधान बनाउन अहम् भूमिका खेलेको, भारतसँग डटेर झुक्न बाध्य बनाएको, नेपाली जनताको स्वाभिमानको लडाइँको दृढतापूर्वक नेतृत्व गरेको आदि कारणले उनको व्यक्तित्व भव्य बनेको थियो। उनका सामु अरू नेताहरू सगरमाथाको सामु ढिस्काजस्ता देखिन्थे। उनले नेपाली जनतालाई जगाएको आशा क्रमशः भरोसामा परिणत हुँदै थियो। उनको व्यक्तित्व यस्तो बन्यो, कांग्रेससँगै सत्तामा बसेर चुनाव गराउन लागेको माओवादीसमेत अचानक सत्ताबाट ओर्लियो र उनकै अभियानमा सामेल बन्यो। चुनावमा जनताले उनीप्रति अपार समर्थन देखाए। उनी सबैभन्दा ठूलो र बलियो पार्टीको नेताको रूपमा स्थापित भए। माओवादीको समर्थनमा उनी पुनः सत्तामा फर्किए। उनलाई उडाउनेहरू, गिज्याउनेहरू र उनका योजनामाथि व्यंग्य गर्नेहरू हेरेको हेरै भए। संयोग कस्तो मिल्यो भने अधिकांश विपक्षीले उडाएका, कतिपय विद्वानहरूले नपत्याएका, चुनावभरि बाँडेका बग्रेल्ती समृद्धिका सपनाहरू विपना बनाउने जिम्मा अब उनकै काँधमा आइपर्यो। बल उनकै गोडामा ठोक्कियो। कुन पोस्टमा गोल गर्ने ? ल अब गर भने झैं नेपाली जनताले सत्ताको चाबी उनैलाई थमाइदिए। संविधान बनेपछि पनि उनले नेपाली जनतामाझ ब्यँुझाएका सपनाहरूलाई विपक्षीले उडाइरहेकै थिए। कागजका जहाजहरू बनाएर पानीमा तैर्याइए। काठको प्वालहरूलाई सुरुङ मार्ग भनियो। रेल डोरीले तान्दै व्यंग्य गरियो। पाइपबाट कहीँ ग्यास पुर्याउन सकिन्छ भन्दै उनका कुरालाई उट्पट्याङ भनियो। भारतसँग पौठे जोरी खेल्नु पहरालाई कुइनुले लडाउन खोज्नु हो भन्दै उनको राष्ट्रवादी छविलाई धमिल्याउन खोजियो। चीनसँग पारवहन सन्धि गर्नुपर्छ भन्दा कम्युनिस्ट भएर कम्युनिस्टतिरै लाग्यो भनियो। आदि इत्यादि भनेर मूलधारका मिडियाहरूले, विपक्षीहरूले र कतिपय विद्वान हुँ भन्नेहरूले समेत उनलाई उडाइरहेकै हुन्थे। मानौं, उनी कुनै सर्कसका जोकर हुन्। २०४८ र २०५६ सालको चुनावमा पूर्वप्रधानमन्त्री स्वर्गीय कृष्णप्रसाद भट्टराईले मेलम्चीको पानी काठमाडौं ल्याउने घोषणा गर्दा उनलाई त्यसैगरी उडाइएको थियो। त्यही पानीले काठमाडौंको सडक धुने र सिंगापुर जस्तै काठमाडौंलाई सफा बनाउने कुरा गर्दा उनलाई कतिले उट्फट्याङ भनें। दर्जनौं पहाड छिचोलेर ल्याउने योजना त्यतिखेर काठमाडौंवासीलाई सपनै जस्तो लाग्थ्यो, त्यसमाथि सुरुङ खनेर। गुफाबाहेक कुनै अर्को सुरुङ नदेखेको नेपाली मनले त्यस्तो कथा जस्तो लाग्ने कुरा कसरी पत्याउनु ? भट्टराईका कुरालाई उडाउने मात्र होइन, अपत्यारिलो समेत बनाइयो। जानेबुझेकै भनिएका व्यक्तिहरूबाट उनी खिसीट्युरीका पात्र बने। २६ किलोमिटर सुरुङ छिचोल्दै हिमालसँग पिरती गाँस्दै बसेकोे मेलम्चीको पवित्र पानी आखिर उनले घोषणा गरेको करिब २३ वर्षपछि सुन्दरीमा ओर्लियो। जसरी मेलम्चीको पानी ल्याउँछु भन्दा ती केपीलाई उडाइएको थियो, उट्फट्याङ भनिएको थियो। नेपालमा पानीजहाज चलाइन्छ, रेलगाडी छुकछुक पारिन्छ, सुरुङ खनिन्छ, पहाडको फेदफेदमा रेलका स्टेसनहरू बन्छन्, नेपालको आफ्नै सेटेलाइट हुन्छ, भान्साभान्सामा पाइपबाट ग्यास पुर्याइन्छ, बाटो चौडा पारिन्छ भने जस्ता कैयौं युगान्तकारी योजनाहरू अगाडि सार्दा यी केपीलाई समेत त्यसैगरी उडाइयो। उट्फट्याङ भनियो, उखाने भनियो र सर्कसको जोकर जस्तो बनाइयो। तर ती केपीले देखाएको सपना साँच्चिकै वास्तविक थियो र काठमाडौंवासीलाई अपरिहार्य पनि। विपना हुन सक्ने सपना देखेकै कारण ती केपीको सपना विपनामा परिणत भएका थिए। सपना सबैले देख्न सक्छन् भन्ने हुँदैन। जसले भविष्यका लागि आवश्यक सत्य सपना देख्छन्, तिनै व्यक्तिले द्रष्टाको रूपमा इतिहासमा नाम लेखाउँछन्। उनी व्यंग्यबाट हडबडाएनन्, आलोचनाबाट आत्तिएनन्, काग कराउँदै गर्छ, पिना सुक्दै गर्छ, हात्ती लम्किँदै गर्छ भने झैं यी केपीले पनि आफ्नो कर्मलाई निरन्तरता दिइराखे। संयोग कस्तो मिल्यो भने उनका सपना कार्यान्वयन गर्ने ठाउँमा उनी आफैं पुगेका छन् यतिबेला। ती सपना त्यस्ता थिएनन्, जसलाई विपना बनाउन नसकियोस्। ती नेपाली जनताका लागि न्यूनतम आवश्यकता थिए, गर्नैपर्ने कार्यहरू थिए र अहिलेसम्म नगरिएका विकासका नयाँ योजनाहरू थिए। जब उनी सरकारको नेतृत्वमा आए तब कोशी, नारायणी र कर्णालीबाट गंगा हुँदै समुद्रसम्म जहाज चलाउन पाउने गरी भारतसँग दुईपक्षीय सम्झौता गरे। पानीजहाज कार्यालय नै खोलियो र त्यससम्बन्धी थप काम अगाडि बढे। चीन र भारतसँग नेपालमा रेल ल्याउन सम्झौता गरे। मेचीमहाकाली रेल बाटो बन्न थाल्यो। कोशी र गण्डकीमा ससाना बोटहरू चल्न थाले। नेपालको आफ्नै सेटलाइट बन्यो। नागढुंगामा सुरुङ मार्ग सुरु भयो। सुत्केरीलाई हेलिकप्टरबाट उद्धार गर्न थालियो। सडकका बालबालिका र बेसारा मानिस राज्यले जिम्मा लियो। तराईको दक्षिणतर्फ विशाल चौडा सडकहरू बनाइए। लोडसेडिङ हट्यो। विद्युत् उत्पादनका ठूलाठूला योजनाहरू सुरु गरिए। भूकम्पले ध्वस्त घर र पुरातात्विक स्थलहरू शीघ्रतापूर्वक ठडिए। धरहरा पुनः उठ्यो। यीलगायत कैयौं काम अगाडि बढे, जसले नेपाललाई समृद्धितर्फ डोर्याउन थाल्यो। उपरोक्त कर्महरूले उनका सपना असामान्य नभई सामान्य हुन् र नेपालीले गर्न सक्छन् भन्ने तथ्य पुष्टि गर्यो। एक वर्षको छोटो कार्यकालमै (२०७६ सालमा) विदेश जाने युवाको संख्या २४ प्रतिशतले घट्यो। निर्यात १९४ प्रतिशतले वृद्धि भयो। आयात २३ बाट घटेर १३९ प्रतिशतमा झर्यो। राजस्व संकलन २२६ प्रतिशतले वृद्धि भयो। कृषिमा ४२५ प्रतिशत, औद्योगिक कर्जामा २०३ प्रतिशत, निर्माण क्षेत्रमा २२२ प्रतिशत, यातायात र सार्वजनिक क्षेत्रमा ३२५ प्रतिशत कर्जा वृद्धि भयो। सयौं सडकपुल र हजारौं किलोमिटर सडकहरू बने। समग्रमा ७१ प्रतिशतको आर्थिक वृद्धि हासिल भयो। देशमा शान्ति र सरकारमा स्थिरताको प्रभाव समाजमा देखियो। विश्वमा नेपाललाई सुन्न थाल्यो (समृद्धिको यात्रा केपी ओली)। ती केपीले देखेको मेलम्चीको तिलस्मी सपनासमेत यी केपीले पूरा गरिदिए। तिर्खाले खङ्गरङ्ग सुकेको काठमाडौंवासीको आँत यिनै केपीले भिजाए। आफूलाई उडाउनेहरूको मुख आफ्नो शत्प्रयासको बुझोले बन्द गरिदिए। जसरी ती केपी (कृष्णप्रसाद भट्टराई)ले मेलम्चीको उडन्ते सपना देखेका थिएनन्, त्यसैगरी, उपरोक्त तथ्यहरूले यी केपी (खड्गप्रसाद ओली)ले समेत गफमात्र गरेका थिएनन्। उनको कर्मले निष्ठापूर्वक काम गरे नेपाललाई समृद्धि बनाउन सम्भव छ भन्ने प्रमाणित गरिदिए। उडाउन त आज पनि यी केपीलाई उडाई राखिएकै छ। जसरी ती केपीलाई उडाइएको थियो। तर वास्तविकता वास्तविकता नै हो। कि त हामी अभाव गरिबी र अविकासमा बस्न अझै मञ्जुर हुनुपर्यो। अन्यथा देश उनले देखाएको मार्गमा नहिँडेर सुखै छैन।"
सहकारी ठगी प्रकरण : रविको दोस्रो दिनको बयान जारी,"भैरहवा : पूर्वगृहमन्त्री एवं राष्ट्रिय स्वतन्त्र पार्टीका सभापति रवि लामिछानेको सहकारी ठगी, संगठित अपराध कसुरमा दोस्रो दिनको बयान सुरु भएको छ। मंगलबार जिल्ला सरकारी वकिल कार्यालयमा दिउँसो एक बजेदेखि सुरु गरिएको बयान साँझ भएपछि बुधबार बिहानदेखि पुनः बयान सुरु गरिएको प्रहरीले जनाएको छ । मंगलबार साँझ बयान स्थगित पश्चात् बाहिरने क्रममा लामिछानेले समर्थक र संचारकर्मीलाई देखेर खोरमा बाघलाई थुन्दैमा स्याल हुँदैन भन्ने प्रक्रिया दिएपछि प्रहरीले बुधबार थप सतर्कता अपनाउँदै प्रहरी घेराभित्र सरकारी वकिल कार्यालयमा पुर्याएको छ । जिल्ला न्यायाधिवक्ता प्रेमराज पौडेलसहितका न्यायाधिवक्ता र प्रहरी अधिकारीहरूको उपस्थितिमा दोस्रो दिनको बयान सुरु गरिएको जिल्ला सरकारी वकिल कार्यालयले जनाएको छ । रुपन्देहीको बुटवलस्थित सुप्रिम बचत तथा ऋण सहकारी संस्था लिमिटेडको रकम अपचलन गरेको आरोपमा कास्की प्रहरी हिरासतमा रहेका लामिछानेलाई मंगलबार रुपन्देही ल्याएको थियो। मंगलबार लामिछानेसँग ५ घण्टा बयान लिएर बुधबार बिहानसम्मका लागि स्थगित गरिएको थियो । गोर्खा मिडिया नेटवर्क प्रालिका पूर्वप्रबन्ध निर्देशकसमेत रहेका लामिछानेले आफूमाथि लागेको आरोप अस्वीकार गर्दै सबै विषय जिबी राईलाई थाहा भएको र आफूलाई राजीतिक पूर्वाग्राहीले फसाइएको बयान दिएको एक प्रहरी अधिकारीले बताए ।"
विमानस्थलको विकेन्द्रीकरण,"त्रिभुवन अन्तर्राष्ट्रिय विमानस्थल (त्रिअवि) विस्तारको काम चलिरहेको छ । अरू बेला २१ घन्टा दैनिक चल्ने विमानस्थल १४ घन्टामात्रै चालु छ । ट्याक्सीवे विस्तारको काम हुँदा विमानस्थलमा उडान र अवतरणको समय घट्यो । भलै त्रिभुवन विमास्थलको सेवा अवधि घटेकै हुनाले किन नहोस्, अन्तर्राष्ट्रिय वायुसेवा कम्पनीहरू भैरहवाको गौतम बुद्ध अन्तर्राष्ट्रिय विमानस्थल सोझिन थालेका छन् । मंगलबार कतार एयरवेयजले पनि भैरहवाबाट उडान थाल्यो । फ्लाई दुबई, जजिरा एयरवेज र थाई एयरवेजले भैरहवाबाट उडान थालिसकेकै थिए । सँगसँगै स्वदेशी राष्ट्रिय ध्वजावाहक नेपाल एयरलाइन्स पनि छँदैछ । यसले गर्दा अर्बाैं रूपैयाँमा निर्माण भएर पनि अन्तर्राष्ट्रिय उडान हुन नपाएको भैरहवालाई ठूलो राहत भएको छ । भलै पोखरामा भने २२ अर्ब लगानीको अन्तर्राष्ट्रिय विमानस्थलमा कुनै अन्तर्राष्ट्रिय वायुसेवा गएका छैनन् । कात्तिक २३ देखि चैत १८ गतेसम्म त्रिअविमा मर्मत तथा विस्तारको काम हुने भएपछि नागरिक उड्डयन प्राधिकरणले अन्तर्राष्ट्रिय वायुसेवा कम्पनीहरूलाई भैरहवा र पोखराको विकल्प दिएको थियो । केही छुट सुविधाका आकर्षण पनि थए । चार एयरलाइन्सको उडान भैरहवाबाट हुँदा पनि त्रिअविको भार कम भएको छ । साथसाथै नेपालसँग अन्तर्राष्ट्रिय हवाई सम्बन्धविच्छेद हुनबाट पनि रोकिएको छ । राजधानी काठमाडौंको मात्रै विमानस्थलमा केन्द्रित नभई विमानस्थलको पनि वास्तवमा विकेन्द्रीकरण भएको छ । पोखरामा समेत वायुसेवा कम्पनीहरूलाई लैजान सकेको भए झन् सुनमा सुगन्ध हुने थियो । अझै बेला बितेको छैन । सरकारले कूटनीतिक पहलकै माध्यमबाट भए पनि त्यो प्रयास गर्न सक्छ । कम्तीमा भैरहवाको विमानस्थलमा उडान हुँदा राज्यले गरेको लगानीको सदुपयोग हुन पाएको छ । विदेश जाने नेपाली र नेपाल आउनेहरूका लागि पनि विमानस्थलको विकेन्द्रीकरणले लाभ नै दिएको छ । भलै केही उडान भने कटौती भएकै छन् । त्यसको सोझो असर स्वरूप यात्रुहरूलाई हवाई भाडा महँगो पर्न गएको छ । संकटको बेला यस्तो हुन गएको छ । उड्नै नपाउनुभन्दा महँगोमा भए पनि सुविधा पाउनु त ठिकै हो, तर राज्यले चाहिँ हवाई भाडा कम गर्ने प्रयासको पहल गर्ने कर्तव्यबाट बिमुख हुनु हुँदैन । र, भैरहवामा अहिले भएकाभन्दा धेरै वायुसेवा कम्पनीलाई उडानका लागि प्रयास गरेर पनि हवाई यात्रा र भाडा सहज तथा सुलभ बनाउनुपर्छ । आखिर कुनै वायुसेवामात्रै भैरहवा जान किन मानेनन्, भन्ने पनि खोजी गर्नुपर्छ । गएकाहरूको उदाहरण उनीहरूलाई प्रेरणा हुन सक्छ । र, पोखरामा पनि उडानका लागि सरकारले अरू तयारी गरेकै छ भने त्यता पनि प्रेरित गर्न किन कन्जुस्याइँ गर्ने ? अध्यागमन, भन्सार र सुरक्षा लगायत पूर्वाधार त भैरहवामा जस्तै पोखरामा पनि छन् ।"
उद्योगमा काटिएका बिजुलीका लाइन जोडिए,"२०७२ साउनदेखिको डेडिकेटेड तथा ट्रंकलाइन विद्युत् महसुलको छुट बिल भन्दै २०७६ मा प्राधिकरणले जारी गरेपछि यो विवादित बनेको हो । काठमाडौं : डेडिकेटेड तथा ट्रंकलाइन महसुल विवादमा उद्योगमा काटिएका विद्युत्का लाइन जोडिएका छन् । नेपाल विद्युत् प्राधिकरण सञ्चालक समितिको मंगलबार बसेको बैठकले काटिएका लाइन जोड्ने निर्णय गरेको हो । सञ्चालक समिति बैठकमा ऊर्जा, जलस्रोत तथा सिँचाइमन्त्री दीपक खड्कासहित ऊर्जासचिव सुरेश आचार्य, प्राधिकरणका कार्यकारी निर्देशक कुलमान घिसिङ, राजस्व सचिव दिनेशकुमार घिमिरे लगायतको उपस्थिति रहेको थियो । सरकारले आइतबार नै उद्योगका काटिएका लाइन जोड्ने निर्णय पछि मन्त्री खड्काले सोमबार नै प्राधिकरण सञ्चालक समिति बैठक डाकेका थिए । तर, केही समिति सदस्य उपत्यका बाहिर भएका कारण कोरम नपुगेपछि मंगलबार पुनः बैठक बसेको हो । यही आइतबारको नेपाल सरकार मन्त्रिपरिषद् बैठकले काटिएका लाइन जोड्न र टाइम अफ डे(टीओडी) मिटरका आधारमा १५ दिनभित्र विवादित बक्यौता उठाउने निर्णय गरेको थियो । उक्त बैठकले लाल आयोग प्रतिवेदन कार्यान्वयन गर्न पनि निर्देशन दिएको थियो । मन्त्री दीपक खड्काले सरकारको निर्णयअनुसार २४ घन्टाभित्र लाइन जोडिएको बताए । उनले मन्त्रिपरिषद्को निर्णय कार्यान्वयन गर्दै १५ दिनभित्र बक्यौता उठाउने पनि जानकारी दिए । मन्त्री खड्काले प्राधिकरणले टीओडी मिटरको आधारमा बिल दिनुपर्ने र उद्योगीले सोको आधारमा बक्यौता तिर्नुपर्ने बताउँदै बिल दिन नसके प्राधिकरणका कर्मचारीमाथि र बक्यौता नतिरे उद्योगी माथि कारबाही हुने स्पष्ट पारे । यता, उद्योगहरूको काटिएको लाइन जोड्ने सरकारको निर्णयपछि प्राधिकरणले त्यसलाई कार्यान्वयन गरेको हो । प्राधिकरणले विवादित बक्यौता रहेका २८ उद्योगको लाइन यही कात्तिक ८ गते काटेको थियो । केहीले प्राधिकरणको किस्ता सुविधाअनुसार पहिलो किस्ता तिरेपछि केही लाइन काटिएर पनि जोडिएको थियो । अहिले सरकारको निर्णय कार्यान्वयन गर्दै काटिएका २८ उद्योगको नै लाइन जोडिएको प्रवक्ता चन्दन घोषले जानकारी दिए । २०७२ साउनदेखिको डेडिकेटेड तथा ट्रंकलाइन विद्युत् महसुलको छुट बिल भन्दै २०७६ मा प्राधिकरणले जारी गरेपछि यो विवादित बनेको हो । नियमित विद्युत् महसुल तिरिरहेका उद्योगीहरूले डेडिकेटेड तथा ट्रंकलाइन विद्युत् महसुल बक्यौता २०७२ साउनदेखि २०७७ असारसम्मको भएको प्राधिकरणको भनाइ हो । प्राधिकरणका अनुसार डेडिकेटेड तथा ट्रंकलाइन बक्यौता हालसम्म करिब २२ अर्ब पुगेको छ । विवाद सुल्झाउन यसअघि गठन भएका समितिका सुझावहरू कार्यान्वयन हुन नसकिरहेको अवस्थामा प्रचण्ड सरकारले गठन गरेको पूर्व प्रधानन्यायाधीश गिरिशचन्द्र लालको संयोजकत्वमा विवाद समाधान आयोगको प्रतिवेदन भने कार्यान्वयनमा आएको छ । गत वैशाखमा सरकारलाई बुझाइएको लाल आयोगको प्रतिवेदन कात्तिक २५ गतेको सरकारको निर्णयपछि कार्यान्वयनमा गएको हो । आयोगको प्रतिवेदनले डेडिकेटेड तथा ट्रंकलाइनको बक्यौता विवादलाई तीन चरणमा बाँडेको छ । २०७२ साउनदेखि २०७२ पुससम्म, २०७२ माघदेखि २०७५ वैशाखसम्म र २०७५ जेठदेखि जेठमसान्तसम्मको समयलाई अध्ययन गरेको प्रतिवेदनमा भनिएको छ । प्रतिवेदनले भएका नीति, कानुन र ऐन तथा टीओडी मिटरका आधारमा बक्यौता उठान सुझाएको छ । डेडिकेटेड तथा ट्रंकलाइनका सम्बन्धमा विद्यमान कानुनी व्यवस्थासँगै प्राधिकरणले जारी गरेका सूचनालाई आधार बनाएर छुट बिल जारी गर्न सुझाएको छ ।"
वडाअध्यक्ष उपर कुटपिटको आरोप,"महोत्तरी: गौशाला नगरपालिका वडा नं १ का वडाअध्यक्ष नविनकुमार साहले महिलालाई कुटपिट गरेको भन्दै स्थानीयहरूले आरोप लगाएका छन्। गएराति स्थानीय विन्देश्वर महराकी छोरी शोभा महरालाई कुटपिट गरि घाइते बनाएको स्थानीयहरूले आरोप लगाएका हुन्। पारिवारिक झगडा भइरहेको समयमा घरमा पुगेका वडाअध्यक्ष साहले स्थानीय विन्देश्वरको घरमा पुगि उनकी श्रीमती समुन्द्री र छोरी शोभालाई निर्धात कुटपिट गरिएको जनाएका छन्। उनले विवादको क्रममा बोलिएको आवाजसहितको अडियो फेसबुकमार्फत सार्वजानिक भएको छ। गर्भवती अवस्थामा रहेकी शोभा कुटपिटबाट गम्भीर रूपमा घाइते भएकी र उनको उपचार जनकपुरस्थित नवजिवन हस्पिटलमा भइरहेको छ। यस विषयमा वडाअध्यक्ष नविनकुमार साहले आफूमाथि केही व्यक्तिहरूको समूहले गलत आरोप लगाइरहेको जनाएका छन्। वडाअध्यक्षले भने, 'रातिको समयमा विन्देश्वरको घरमा पारिवारिक विवादले उग्ररुप लिएको थियो। उनीहरूले विवाद समाधान गर्नका लागि मलाई बोलाएका थिए। म सम्झाएर मात्र फर्किएको हुँ।' कसैमाथि हातपात गरेको आरोप भ्रामक र आफूलाई फसाउने षडयन्त्र रहेको उनले बताए। यस सम्बन्धमा गौशाला नगरपालिकाका मेयर डा दिपेन्द्र महतोले आफू बाहिर रहेकोले घटनाको सम्बन्धमा सत्य तथ्य बुझी ठोस कदम चाल्ने प्रतिक्रिया दिएका छन्। घटनामा पीडितले पक्कै पनि न्याय पाउने र निर्दोष कोही पनि नफस्ने मेयर महतोले प्रतिवद्धता जनाएका छन्।"
विमानस्थलको विकेन्द्रीकरण,"त्रिभुवन अन्तर्राष्ट्रिय विमानस्थल (त्रिअवि) विस्तारको काम चलिरहेको छ । अरू बेला २१ घन्टा दैनिक चल्ने विमानस्थल १४ घन्टामात्रै चालु छ । ट्याक्सीवे विस्तारको काम हुँदा विमानस्थलमा उडान र अवतरणको समय घट्यो । भलै त्रिभुवन विमास्थलको सेवा अवधि घटेकै हुनाले किन नहोस्, अन्तर्राष्ट्रिय वायुसेवा कम्पनीहरू भैरहवाको गौतम बुद्ध अन्तर्राष्ट्रिय विमानस्थल सोझिन थालेका छन् । मंगलबार कतार एयरवेयजले पनि भैरहवाबाट उडान थाल्यो । फ्लाई दुबई, जजिरा एयरवेज र थाई एयरवेजले भैरहवाबाट उडान थालिसकेकै थिए । सँगसँगै स्वदेशी राष्ट्रिय ध्वजावाहक नेपाल एयरलाइन्स पनि छँदैछ । यसले गर्दा अर्बाैं रूपैयाँमा निर्माण भएर पनि अन्तर्राष्ट्रिय उडान हुन नपाएको भैरहवालाई ठूलो राहत भएको छ । भलै पोखरामा भने २२ अर्ब लगानीको अन्तर्राष्ट्रिय विमानस्थलमा कुनै अन्तर्राष्ट्रिय वायुसेवा गएका छैनन् । कात्तिक २३ देखि चैत १८ गतेसम्म त्रिअविमा मर्मत तथा विस्तारको काम हुने भएपछि नागरिक उड्डयन प्राधिकरणले अन्तर्राष्ट्रिय वायुसेवा कम्पनीहरूलाई भैरहवा र पोखराको विकल्प दिएको थियो । केही छुट सुविधाका आकर्षण पनि थए । चार एयरलाइन्सको उडान भैरहवाबाट हुँदा पनि त्रिअविको भार कम भएको छ । साथसाथै नेपालसँग अन्तर्राष्ट्रिय हवाई सम्बन्धविच्छेद हुनबाट पनि रोकिएको छ । राजधानी काठमाडौंको मात्रै विमानस्थलमा केन्द्रित नभई विमानस्थलको पनि वास्तवमा विकेन्द्रीकरण भएको छ । पोखरामा समेत वायुसेवा कम्पनीहरूलाई लैजान सकेको भए झन् सुनमा सुगन्ध हुने थियो । अझै बेला बितेको छैन । सरकारले कूटनीतिक पहलकै माध्यमबाट भए पनि त्यो प्रयास गर्न सक्छ । कम्तीमा भैरहवाको विमानस्थलमा उडान हुँदा राज्यले गरेको लगानीको सदुपयोग हुन पाएको छ । विदेश जाने नेपाली र नेपाल आउनेहरूका लागि पनि विमानस्थलको विकेन्द्रीकरणले लाभ नै दिएको छ । भलै केही उडान भने कटौती भएकै छन् । त्यसको सोझो असर स्वरूप यात्रुहरूलाई हवाई भाडा महँगो पर्न गएको छ । संकटको बेला यस्तो हुन गएको छ । उड्नै नपाउनुभन्दा महँगोमा भए पनि सुविधा पाउनु त ठिकै हो, तर राज्यले चाहिँ हवाई भाडा कम गर्ने प्रयासको पहल गर्ने कर्तव्यबाट बिमुख हुनु हुँदैन । र, भैरहवामा अहिले भएकाभन्दा धेरै वायुसेवा कम्पनीलाई उडानका लागि प्रयास गरेर पनि हवाई यात्रा र भाडा सहज तथा सुलभ बनाउनुपर्छ । आखिर कुनै वायुसेवामात्रै भैरहवा जान किन मानेनन्, भन्ने पनि खोजी गर्नुपर्छ । गएकाहरूको उदाहरण उनीहरूलाई प्रेरणा हुन सक्छ । र, पोखरामा पनि उडानका लागि सरकारले अरू तयारी गरेकै छ भने त्यता पनि प्रेरित गर्न किन कन्जुस्याइँ गर्ने ? अध्यागमन, भन्सार र सुरक्षा लगायत पूर्वाधार त भैरहवामा जस्तै पोखरामा पनि छन् ।"
"लुम्बिनीको ध्यान टुक्रेमा, बहुवर्षीय आयोजना अलपत्र","केन्द्र सरकारले बजेटमा स्पष्ट भागबन्डा गरेको छ ठूला आयोजना केन्द्र सरकार, मझौला प्रदेश सरकार र साना आयोजना स्थानीय तहले सञ्चालन गर्ने। तर, लुम्बिनी प्रदेश सरकार भने मझौलाबहुवर्षीय योजनाभन्दा टुक्रे योजना मा रमाइरहेको छ। त्यसैकारण, बहुवर्षीय योजना बजेटको अभावमा अलपत्र छन्। आखिर, लुम्बिनी प्रदेश सरकार टुक्रे योजना मा किन जोड दिइरहेको छ त ? जानकारहरू भन्छन्, आफन्त र कार्यकर्ता पोस्न। तर, यस्ता योजना न पूरा हुन्छन्, न प्रतिफल नै दिन्छन्। केवल भइरहेको छ त, राज्यको स्रोतको दोहन। बुटवल : लुम्बिनी प्रदेश सरकारले आर्थिक वर्ष ०८१०८२ को बजेटमा प्यूठानको झिमरुक७ को पिडाल्नेदेखि समाधिस्थलसम्म सडक बनाउन बजेट छुट्टयायो५ लाख। यति बजेट त पालिकाका वडाले नै विनियोजन गर्ने अधिकार राख्छन्। तर, सोही वडाकी प्रदेश सदस्य निमा गिरीको पहलमा उक्त सडकमा बजेट छुट्टयाइएको थियो। अर्को उदाहरण हेरौं, प्यूठानकै ४ नम्बर वडाको गौमुखी जाने बाटोका लागि छुट्ट्याइएको रकम। त्यसमा पनि, ५ लाख नै बजेट पर्यो। ५ लाखले गोरेटो बाटो त बन्न सक्दैन, सडक कहाँबाट बन्नु ? लुम्बिनी प्रदेश सरकारको बजेट वितरणको अर्को पनि उदाहरण हेरौं, कपिलवस्तुको विजयनगर२ स्थित मगरघट्टा खानेपानी आयोजनाका लागि ५० हजार बजेट। ५० हजारमा खानेपानी आयोजना बन्छ त ? प्रदेशका मन्त्री नै नाजवाफ छन्। सोही गाउँपालिकाको वडा नम्बर ७ स्थित वडसुडवा खानेपानी आयोजनामा एक लाख रुपैयाँ प्रदेश सरकारले विनियोजन गर्यो। यति थोरै रकमले खानेपानी योजना बन्ने कुरै भएन। तर, लुम्बिनी सरकार किन टृुक्रे योजनामा रमाइरहेको छ त ? विज्ञहरू भन्छन् आफन्त र कार्यकर्ता पोस्न। किनभने, टुक्रे योजनालाई ठेक्का लगाउनुपर्दैन। उपभोक्ता समितिमार्फत सोझै ठेक्का दिने चलन छ। समितिमा आफन्त, दलका कार्यकर्ता र शुभेच्छुक राखे पुग्यो । तर, यसबाट राज्य स्रोतको दुरुपयोग मात्रै भएको छ। प्राविधिक अध्ययन, लागत अनुमान र सम्भाव्यता अध्ययनबिनका यस्ता टुक्रे आयोजनाबाट प्रतिफल आउन नसक्ने स्पष्ट छ। अर्को कुरा, लुम्बिनी सरकारसँग सडक गुरुयोजना पनि छैन। त्यसैकारण विकासको मेरुदण्ड मानिने सडक र पुलका योजनाले गति लिन सकेका छैनन्। वडा तहबाट सञ्चालन हुने दुईचार लाखका योजनाहरू प्रदेश सरकारले बाँड्न थालेपछि ठूला र रणनैतिक योजनाले अपेक्षाकृत गति लिन नसकेका हुन्। करोडौं बजेटले मात्र पूरा हुने योजनामा एकदुई लाख रुपैयाँमात्र विनियोजन गर्दा सडक र पुलका सयौं योजना अलपत्र छन्। चाहिन्छ ५ अर्ब, छुटिन्छ २ अर्ब लुम्बिनी प्रदेश सरकारले चालु आर्थिक वर्ष ०८१०८२ सम्म सडक र पक्की पुलतर्फ कुल २ सय ५८ वटा बहुवर्षीय योजनाहरू स्वीकृत गरेर सञ्चालन गरिरहेको छ। कतिपय जिल्लाका योजना आठ वर्षदेखि निर्माणाधीन अवस्थामा छन्। बहुवर्षीय योजनाको मर्मअनुसार बजेट विनियोजन नहुँदा योजनाहरू बन्दै, भत्कँदै गरेका छन्। स्पष्ट नीति, योजना र बजेटको तालमेल नमिल्दा सरकारको करोडौं रकम खेर गइरहेको स्थानीयको गुनासो छ। चालु आर्थिक वर्षमा सञ्चालन भइरहेका बहुवर्षीय योजना पूरा गर्नका लागि कुल ४ अर्ब ८२ करोड ३ लाख ६ हजार रुपैयाँ चाहिन्छ। तर, प्रदेश सरकारले २ अर्ब ७३ करोड ३० लाख रुपैयाँमात्र बजेट विनियोजन गरेको छ। सरकारले अघि सारेका योजना र बजेट विनियोजनको तालमेल मिल्दैन। प्रदेशका १२ वटा जिल्लामा १ सय ९७ वटा पक्कीझोलुंगेपुल तथा ६१ वटा सडक योजना बहुवर्षीय रूपमा सञ्चालनमा छन्। चाहिन्छ बजेट १७ लाख, आयो १ लाखसडक पूर्वाधार विकास कार्यालय प्यूठानले ०७३ माघ २० गतेदेखि चेरेनेटा चिना जाबुने सडक निर्माण गरिरहेको छ। आर्थिक वर्ष ०७९२०८० को असार मसान्तभित्रै योजना सम्पन्न गर्नुपर्ने सम्झौता छ। कार्यालयका प्रमुख वरिष्ठ इन्जिनियर चन्द्र शाहका अनुसार नागार्जुन कन्स्ट्रक्सन काठमाडौंले सडक निर्माण गरिरहेको छ। समयमै पूरा नभएपछि ०८१ जेठ ३० गतेसम्म योजनाको म्याद थपिएको छ। तर, थपिएको समयमा पनि योजना पूरा भएन। कारण, पर्याप्त बजेट नहुनु नै हो। यो योजना पूरा गर्न अझै १६ लाख ९७ हजार रुपैयाँ बजेट आवश्यक पर्छ, शाहले भने, चालु आर्थिक वर्षमा एक लाख रुपैयाँ मात्र बजेट विनियोजन भयो। कसरी काम गर्नु ? माण्डवी र ऐरावती गाउँपालिका क्षेत्रमा निर्माण गरिएको सडक योजनाअन्तर्गत १७ किलोमिटर फराकिलो बनाउने र ६ किलोमिटर ग्राभेल गर्ने योजना छ। सुरुसुरुमा निर्माण कम्पनीले समयमै काम नगरेर हैरानी खेपिरहेको कार्यालयले अहिले फेरि आवश्यकताअनुसार बजेट नभएर समस्या झेलिरहेको छ। बहुवर्षीय योजनामा सुरुमा बजेट विनियोजन गरेपछि मात्र अरूलाई विनियोजन गर्नुपर्छ, शाह भन्छन्, सानातिना योजनामा अल्झिनु हुँदैन। बहुवर्षीय योजनाअन्तर्गत रूपन्देहीको लुम्बिनीमा निर्माणाधीन अवस्थामा रहेको तेलाहार खोला सडक जोड्ने पक्की पुल।तस्बिर : केशरराज क्षेत्री एउटा योजनामा बाहेक अरूमा काम गर्न पाल्पामा समस्या नभएको सडक पूर्वाधार विकास कार्यालय पाल्पाका कार्यालय प्रमुख एवं वरिष्ठ इन्जिनियर बासुदेव भण्डारी बताउँछन। चिलाङ्दीचापपानीराम्दी सडक (मालारानी गरनडाँडा खण्ड) को ८० प्रतिशत काम सकिएको छ। तर, निर्माण कम्पनीले आलटाल गर्दा बाँकी काम पूरा हुन पाएको छैन। यस योजनामा अहिले बजेट पनि विनियोजन भएको छैन, उनले भने, बहुवर्षीय योजनामा पर्याप्त बजेट नहुँदा र कतिपय व्यवसायीले समयमै काम नगर्दा निर्माण पूरा भएका योजनाहरू पनि जीर्ण बनेका छन्। बहुवर्षीय रूपमा अगाडि सारिएका योजनालाई निश्चित समयभित्र सम्पन्न गर्ने र भुक्तानी दिनेतर्फ मन्त्रालयले विशेष योजना बनाउनुपर्छ। १८ करोड नहुँदा ससर्तका १० योजना अलपत्रसंघीय सरकारबाट हस्तान्तरण भएका विभिन्न जिल्लाका १० वटा ससर्ततर्फका योजनाहरू पनि बजेट अभावमा अलपत्र परेका छन्। प्रदेश सरकार स्थापनाको सुरुवाती वर्षमा १ सय २९ वटा योजनाहरू संघले प्रदेशलाई हस्तान्तरण गरेको थियो। अन्य योजनाहरू कार्यान्वयन भए पनि हाल १० वटा योजना अलपत्र परेका हुन्। भौतिक पूर्वाधार मन्त्रालयले प्रदेशकै अर्थ मन्त्रालयमार्फत संघको अर्थ मन्त्रालयमा बजेट माग गरे पनि त्यसको कुनै सुनुवाइ नभएको मन्त्रालयले जनाएको छ। अलपत्र योजनाहरू पूरा गर्न कुल १८ करोड ७९ लाख ९९ हजार रुपैयाँ बजेट अपुग छ। सबैभन्दा धेरै रूपन्देहीको बेल्बास बेथरी सडक र गुल्मीको राताचौर टाल्टुङ उजुंगधारा हर्पुकोट नयाँपोखरी मैदान कोटकोटेरी नेटा सडक गुल्मीमा पाँचपाँच करोड रुपैयाँ बजेट नहुँदा अलपत्र छन्। संघीय सरकारका अर्थमन्त्री रूपन्देहीकै विष्णुप्रसाद पौडेललाई लुम्बिनी प्रदेशमा अलपत्र संघका योजनामा बजेट विनियोजन गरिदिन नागरिकले आग्रह गरेका छन्। मन्त्रीकै क्षेत्रमा टिठलाग्दो बजेटलुम्बिनी प्रदेशका कार्यावाहक मुख्यमन्त्री एवं भौतिक पूर्वाधार विकासमन्त्री भूमीश्वर ढकालको निर्वाचन क्षेत्र रूपन्देहीको सैनामैना नगरपालिकामा निर्माणाधीन अवस्थामा रहेको बन्द्रहा खोला सडक पुलमा चालु आर्थिक वर्ष ३० लाख रुपैयाँमात्र बजेट विनियोजन भएको छ। मन्त्रीकै क्षेत्रमा टिठलाग्दो बजेट विनियोजन भएको स्थानीयले गुनासो गरेका छन्। स्थानीय रामबस्तीलाई जोड्ने गरी यो पुल निर्माण गरिएको छ। योजनाको कुल लागत मूल्य अभिवृद्धि कर (भ्याट)सहित ७ करोड ३७ लाख ९० हजार रुपैयाँ छ। योजना सम्पन्न गर्न करिब ४ करोड रुपैयाँ बजेट आवश्यक पर्छ। २०८१ पुस मसान्तभित्रै योजना पूरा गर्ने सम्झौता भए पनि आवश्यक बजेट नहुँदा समस्या परिरहेको सडक पूर्वाधार विकास कार्यालय रूपन्देहीका सिनियर डिभिजनल इन्जिनियर लालु गिरीले जानकारी दिए। योजना पूरै सम्पन्न गर्न करिब चार करोड रुपैयाँ चाहिन्छ, उनले भने, यो वर्ष ३० लाख रुपैयाँमात्र बजेट छ। पुलको फाउन्डेसन मात्र तयार गरिएको छ। रकम अभावले थप काम हुन सकेको छैन। सडक पूर्वाधार विकास कार्यालय रूपन्देहीले पश्चिम नवलपरासीका योजनाहरू पनि कार्यसम्पादन गर्ने गर्छ। तर, यस वर्षदेखि नवलपरासीमै कार्यालय सञ्चालनको अन्तिम तयारीमा छ। दुईवटै जिल्लामा गरेर कुल ३१ वटा सडक र पुलका बहुवर्षीय योजनाहरू सञ्चालनमा छन्। सिनियर डिभिजनल इन्जिनियर गिरीका अनुसार संघीय सरकारबाट प्राप्त ससर्त तर्फका पाँचवटा योजना छन्। सबै बहुवर्षीय योजनाहरू पूरा गर्न कुल ७५ करोड रुपैयाँ बजेट आवश्यक पर्ने गिरीले जानकारी दिए। धेरै योजना रूपन्देही, थोरै पूर्वीरुकुम प्रदेश सरकारमार्फत सञ्चालन हुने बहुवर्षीय योजनामा सबैभन्दा धेरै योजना रूपन्देहीमा ३८ वटा छन् भने थोरै पूर्वीरुकुममा ३ वटा मात्र छन्। तर, रूपन्देहीले पश्चिम नवलपरासीसमेत हेर्ने गर्छ। यो वर्षदेखि नवलपरासीमा छुट्टै कार्यालय स्थापना भएको छ। करिब ४० प्रतिशत योजना र बजेट रूपन्देहीबाट नवलपरासीमा जानेछन्। कपिलवस्तुमा २२, अर्घाखाँचीमा ११, दाङमा २०, बर्दियामा १७, गुल्मीमा १६, पाल्पामा १८, प्यूठानमा १०, बाँकेमा ९ र रोल्पामा ४ वटा सडक र पुलका बहुवर्षीय योजनाहरू सञ्चालनमा छन्। सबैभन्दा धेरै बहुवर्षीय योजना पूरा गर्न सडक पूर्वाधार विकास कार्यालय बर्दियामा भ्याटसहित ७४ करोड ९४ लाख ७५ हजार रुपैयाँ आवश्यक पर्ने भौतिक पूर्वाधार विकास मन्त्रालय लुम्बिनी प्रदेशका सडक तथा पुल महाशाखा प्रमुख एवं प्रवक्ता सिनियर डिभिजनल इन्जिनियर विनोदकुमार चौधरीले जानकारी दिए। मन्त्रालयले सबै जिल्लामा निर्माणाधीन अवस्थामा रहेका बहुवर्षीय योजना, ती योजनामा हालसम्म भएको भुक्तानी र योजना पूरा गर्नका लागि चाहिने आवश्यक बजेटलगायत विषयमा दीर्घकालीन योजना बनाउने गरी काम थालेको उनले जानकारी दिए। योजना सकिन थाल्यो, भुक्तानी छैन सडक पूर्वाधार विकास कार्यालय रूपन्देहीमार्फत सञ्चालन गरिएको बेथरी गुरवनिया तुनिहवा मझगावाँ सेमरा खैराघाट सडकको करिब ९० प्रतिशतभन्दा माथि काम पूरा भइसकेको छ। एक वर्ष थपिएको म्याद चालु आर्थिक वर्षको कात्तिक मसान्तसम्म सकिँदैछ। निर्माण कम्पनीले तोकिएकै समयमा पूरै काम पूरा गर्नेगरी काम गरिरहेको छ। तर, काम पूरा हुन लाग्दासमेत भुक्तानी दिने बजेट कार्यालयसँग छैन। २०७७ साल कात्तिक महिनादेखि प्रदेश सरकारले यो योजनालाई बहुवर्षीय योजनाको रूपमा अघि सारेको हो। पाँच किलोमिटरको उक्त सडकको कुल लागत भ्याटसहित २६ करोड ३८ लाख ५७ हजार छ। कार्यालय प्रमुख एवं सिनियर डिभिजनल इन्जिनियर लालु गिरीका अनुसार योजना पूरा भइसकेपछि कुल ६ करोड रुपैयाँ बजेट भुक्तानी दिनुपर्छ। तर, प्रदेश सरकारले चार करोड रुपैयाँमात्र विनियोजन गरेको छ। निर्माण कम्पनीसँग सम्झौता गरेर कार्यालयले काम लगाउने तर समयमै भुक्तानी दिन नसक्दा यस्ता धेरै योजनाहरूले सोचेअनुसार गति लिन सकेका छैनन्। पाँच किलोमिटरको फोरलेन सडक म्याद थप गरेपछि समयमै पूरा गरे पनि काम गरेको भुक्तानी नपाएको बाबुल निर्माण सेवा भैरहवाका सञ्चालक नफिस खानले गुनासो गरे। कार्यालयले पैसा नदिए पनि हामीले इमानदारीका साथ काम पूरा गरेका छौं, खानले भने, असारदेखि काम गरेको पैसा माग्दा पनि पाएका छैनौं। छिनछिनमा फेरिने सरकारको असर सत्ता फेरबदलले पनि विकास निर्माणका योजनाहरू प्रभावित हुने गरेका छन्। अघिल्लो सरकारले अघि सारेका योजनालाई नयाँ मन्त्रीहरूले सकेसम्म अघि सार्न मान्दैनन्। उनीहरूले आफ्नो कार्यकालमा सम्पन्न भएका योजना भनेर देखाउन चाहने भएकाले उनीहरूको प्राथमिकतामा अघिल्ला वर्षका योजनाहरू पर्दैनन्। त्यसैको असर बहुवर्षीयलगायत योजनामा परेको छ। कार्यकर्तालाई खुसी पार्ने बहानामा बजेट तितरबितर पार्दा योजनाबाट नागरिकहरूले लाभ लिन सकेका छैनन्। दुईचार लाखका योजनाहरू इस्टिमेट र डिजाइनमै सकिने गरेका कैंयन उदाहरण छन्। प्रदेश सरकारको कुल विकास बजेटको करिब आधा जति हाल सञ्चालनमा रहेका बहुवर्षीय योजना पूरा गर्नका लागि चाहिन्छ। योजना धेरै हुने तर कार्यसम्पादन फितलो हुँदा राज्यलाई आर्थिक भार पर्ने गरेको छ। सीमित जनशक्ति हुँदा अनुगमन र नियमनको पाटोसमेत फितलो हुने गरेको छ। आउने वर्ष बहुवर्षीयमा बजेट, त्यसपछि अरूमा लुम्बिनी प्रदेश सरकारका कार्यवाहक मुख्यमन्त्री एवं भौतिक पूर्वाधार विकास मन्त्री भूमीश्वर ढकालले आगामी आर्थिक वर्षदेखि बजेटकै अभावमा बहुवर्षीय योजना सञ्चालनको झमेला खेप्न नपर्ने दाबी गरे। सुरुमा बहुवर्षीय योजनामा बजेट विनियोजन हुन्छ, त्यसपछि मात्र अरु योजनामा बजेट छुटिन्छ, ढकालले भने, त्यसका लागि मन्त्रालयले गृहकार्य थालिरहेको छ। प्रदेश यातायात सडक सञ्जाल गुरुयोजनाको अन्तिम तयारीमा छ। वडा तहबाट सञ्चालन हुने दुईचार लाख रुपैयाँका विकास निर्माणका योजनाहरू सञ्चालन गर्दा प्रदेश सरकारप्रति नागरिकको आशा र भरोसा टुट्दै जान थालेको समेत उनले अनुभव सुनाए। अब सानातिना योजनामा अल्झिएर प्रदेश सरकारको गरिमा माथि जान सक्दैनन्, मन्त्री ढकालले भने, गुरुयोजना फाइनल हुँदाबित्तिकै सडक र पुल निर्माणको क्षेत्रमा मन्त्रालयले ठोस योजना ल्याउँछ। उनले क्रमागत रूपमा रहेका बहुवर्षीय योजना पूरा नहुँदासम्म नयाँ योजनाहरू अघि नसार्नेसमेत तयारी गरिरहेको जानकारी गराए। बहुवर्षीय योजनाहरू बढीमा दुईदेखि तीन वर्षमा पूरा गर्नेगरी निर्माण गर्नुपर्छ, उनी भन्छन्, तर यहाँ ६७ वर्षसम्म पनि नसकिएका योजनाहरू छन्। अब यसरी हुँदैन। उनले प्रदेश मातहत सञ्चालन हुने सडकहरूलाई प्रदेश लोकमार्ग र प्रदेशस्तरीय सडक योजनाअन्तर्गत विभाजन गरेर निर्माण गरिने समेत बताए। योजनाहरू पूरा गर्नका लागि वर्षौं समय लाग्ने हुँदा त्यसको गुणस्तर र राज्यको लगानी खेर जाने समस्याबाट अब प्रदेश सरकार मुक्त हुने गरी अघि बढिरहेको उनले दाबी गरे। यही कात्तिक मसान्तसम्म गुरुयोजना पूरा हुनेसमेत ढकालले जानकारी गराए। प्रदेश सरकारकै लगानीबाट सञ्चालन हुने योजना, संघीय सरकारमा माग गर्नुपर्ने र विदेशी दातृ निकायसँग ऋण वा अनुदान लिनुपर्ने गरी योजनालाई विभाजन गरिने समेत उनको भनाइ छ। म ठोकुवासहित भन्छु, अब टुक्रे योजना बनाउने र बहुवर्षीय योजना अलपत्र पार्ने काम मन्त्रालयले गर्दैनन्, मन्त्री ढकालले भने, नयाँ आर्थिक वर्षदेखि गुनासो नआउने गरी हामी काम गर्छौं। सडक बन्दै, बजेट अभावमा भत्किँदै जाने प्रवृत्ति पूर्णरूपमा निरुत्साहित हुने उनले ठोकुवा गरे। बहुवर्षीय योजनालाई प्राथमिकताभौतिक पूर्वाधार विकास मन्त्रालयका सचिव भीमार्जुन पाण्डेले वर्षौंदेखि सञ्चालनमा रहेका बहुवर्षीय योजनाहरूलाई पहिलो प्राथमिकता दिएर मात्र अरूमा बजेट छुट्ट्याउने गरी मन्त्रालयले तयारी गरिरहेको जानकारी गराए। अहिले बहुवर्षीय योजनालाई बजेट कम छुट्ट्याइएको कुरा यथार्थ हो, उनले भने, अब, बहुवर्षीयलाई बजेट त्यसपछि मात्र अरूमा हुन्छ। उनले चालु आर्थिक वर्षमा एउटा पनि बहुवर्षीय योजनाहरू अघि नसारेको जानकारी दिए। ठोस नीति र विधि बनाएर मात्र नयाँ बहुवर्षीय योजना ल्याउने तयारी भइरहेको समेत उनले बताए। कहाँ कति योजनाहरू सञ्चालनमा छन् भनेर यकिन तथ्यांक संकलन गरिरहेका छौं, उनले भने, प्रदेश यातायात सडक सञ्जाल गुरुयोजनाको मर्मभन्दा बाहिर गएर योजना कार्यसम्पादन हुँदैनन्। प्रदेश सडक गुरुयोजना पूरा नभएकाले कतिपय जिल्लामा साबिक जिल्ला यातायात गुरुयोजनाले प्राथमिकतामा राखेका योजनालाई बहुवर्षीयको रूपमा अघि सारिएको समेत उनको भनाइ छ। सडक निर्माण भएको तर पुलकै कारण सञ्चालनमा नआएका स्थानमा पक्की पुल बनाउन योजना सञ्चालन हुने गरेको पाण्डेले बताए। नागरिक र सरोकारवाला निकायले गरेका गुनासो सुनुवाइका लागि मुख्यमन्त्रीको अध्यक्षतामा प्रदेशस्तरीय विकास समस्या समाधान समितिसमेत गठन गरिएको उनले जानकारी दिए। उक्त समितिले विकास निर्माणको क्षेत्रमा गरिनुपर्ने नीतिगत निर्णय र पहलकदमीका बारेमा काम गर्ने उनको भनाइ छ। यी हुन् बेथिति भूमिश्वर ढकालकार्यवाहक मुख्मन्त्री, भौतिक पूर्वाधार विकास मन्त्रालय, लुम्बिनी प्रदेश आगामी आर्थिक वर्षदेखि बजेटकै अभावमा बहुवर्षीय योजना सञ्चालनको झमेला खेप्नु पर्दैन। अब, सुरुमा बहुवर्षीय योजनामा बजेट विनियोजन हुन्छ। त्यसपछि मात्र अरूमा हुन्छ। प्रदेश सडक सञ्जाल गुरुयोजना कात्तिकभित्रै सकिन्छ। सानातिना योजनामा भुल्दा प्रदेश सरकारप्रति नागरिकको आशा र भरोसा टुट्दै जान थालेको छ। बहुवर्षीय योजना पूरा नहुँदासम्म नयाँ योजनाहरू बन्दैनन्। बढीमा दुईतीन वर्षभित्रै सकिने गरी योजना ल्याउनुपर्छ। प्रदेश मातहत सञ्चालन हुने सडकहरूलाई प्रदेश लोकमार्ग र प्रदेशस्तरीय सडक योजनाअन्तर्गत विभाजन गर्दैछौं। वर्षौंसम्म योजना पूरा नहुँदा सरकारको लगानी खेर जाने गरेको छ। सडक बन्दै, भत्किँदै गर्ने प्रवृत्तिलाई पूर्ण रूपमा निरुत्साहित गर्छौं। भीमार्जुन पाण्डेसचिव, भौतिक पूर्वाधार विकास मन्त्रालय, लुम्बिनी प्रदेश बहुवर्षीय योजनाहरूलाई पहिलो प्राथमिकता दिएर मात्र अरूमा बजेट छुट्ट्याउने गरी नीतिगत योजना बन्दै छ। ठोस नीति र विधि बनाएर मात्र अब नयाँ बहुवर्षीय योजना आउँछन्। कहाँ कति योजनाहरू सञ्चालनमा छन् भनेर यकिन तथ्यांक संकलन गरिरहेका छौं। प्रदेश यातायात सडक सञ्जाल गुरुयोजनाको मर्मभन्दा बाहिर गएर योजना कार्य सम्पादन हुँदैनन्। सडक निर्माण भएको तर पुलकै कारण सञ्चालनमा नआएका स्थानमा पक्की पुल बनाउन योजना सञ्चालन हुने गरेका छन्। नागरिक र सरोकारवाला निकायले गरेका गुनासो सुनुवाइका लागि मुख्यमन्त्रीको अध्यक्षतामा प्रदेशस्तरीय विकास समस्या समाधान समितिले यस्ता गुनासा सुन्ने गरेको छ। चन्द्र शाहकार्यालय प्रमुख एवं वरिष्ठ इन्जिनियर, सडक पूर्वाधार विकास कार्यालय प्यूठान सञ्चालन भएका योजनाहरूमा कहिले निर्माण व्यवसायीले समयमै काम नगर्ने र कहिले पर्याप्त बजेट नहुँदा योजनाले गति लिन नसक्ने समस्या छ। करिब १७ लाख बजेट आवश्यक पर्ने बहुवर्षीय सडक योजनामा अहिले एक लाख रुपैयाँमात्र बजेट विनियोजन भएको छ। यस्तो अवस्थामा कार्यालयलाई काम लगाउन समस्या हुन्छ। सुरुसुरुमा निर्माण कम्पनीले समयमै काम नगरेर समस्या भयो अहिले पर्याप्त बजेट नभएर। मन्त्रालयले बहुवर्षीय योजनामा सुरुमा बजेट विनियोजन गरेपछि मात्र अरूलाई विनियोजन गर्नुपर्छ। सानातिना योजनामा प्रदेश सरकार अल्झिनु हुँदैन। बासुदेव भण्डारीकार्यालय प्रमुख एवं वरिष्ठ इन्जिनियर  सडक पूर्वाधार विकास कार्यालय, पाल्पा एउटा योजनामा बाहेक हाम्रो जिल्लामा काम गर्न समस्या छैन। चिलाङ्दीचापपानीराम्दी सडक (मालारानी गरनडाँडा खण्ड) को ८० प्रतिशत काम सकिएको छ। तर, निर्माण कम्पनीले आलटाल गर्दा बाँकी काम पूरा हुन पाएको छैन। यस योजनामा अहिले बजेट पनि विनियोजन भएको छैन। बहुवर्षीय योजनामा पर्याप्त बजेट नहुँदा र कतिपय व्यवसायीले समयमै काम नगर्दा निर्माण पूरा भएका योजनाहरू पनि जीर्ण बनेका छन्। बहुवर्षीय रूपमा अगाडि सारिएका योजनाहरूलाई निश्चित समयभित्र सम्पन्न गर्ने र भुक्तानी दिनेतर्फ मन्त्रालयले विशेष योजना बनाउनुपर्छ।"
विमानस्थलको विकेन्द्रीकरण,"त्रिभुवन अन्तर्राष्ट्रिय विमानस्थल (त्रिअवि) विस्तारको काम चलिरहेको छ । अरू बेला २१ घन्टा दैनिक चल्ने विमानस्थल १४ घन्टामात्रै चालु छ । ट्याक्सीवे विस्तारको काम हुँदा विमानस्थलमा उडान र अवतरणको समय घट्यो । भलै त्रिभुवन विमास्थलको सेवा अवधि घटेकै हुनाले किन नहोस्, अन्तर्राष्ट्रिय वायुसेवा कम्पनीहरू भैरहवाको गौतम बुद्ध अन्तर्राष्ट्रिय विमानस्थल सोझिन थालेका छन् । मंगलबार कतार एयरवेयजले पनि भैरहवाबाट उडान थाल्यो । फ्लाई दुबई, जजिरा एयरवेज र थाई एयरवेजले भैरहवाबाट उडान थालिसकेकै थिए । सँगसँगै स्वदेशी राष्ट्रिय ध्वजावाहक नेपाल एयरलाइन्स पनि छँदैछ । यसले गर्दा अर्बाैं रूपैयाँमा निर्माण भएर पनि अन्तर्राष्ट्रिय उडान हुन नपाएको भैरहवालाई ठूलो राहत भएको छ । भलै पोखरामा भने २२ अर्ब लगानीको अन्तर्राष्ट्रिय विमानस्थलमा कुनै अन्तर्राष्ट्रिय वायुसेवा गएका छैनन् । कात्तिक २३ देखि चैत १८ गतेसम्म त्रिअविमा मर्मत तथा विस्तारको काम हुने भएपछि नागरिक उड्डयन प्राधिकरणले अन्तर्राष्ट्रिय वायुसेवा कम्पनीहरूलाई भैरहवा र पोखराको विकल्प दिएको थियो । केही छुट सुविधाका आकर्षण पनि थए । चार एयरलाइन्सको उडान भैरहवाबाट हुँदा पनि त्रिअविको भार कम भएको छ । साथसाथै नेपालसँग अन्तर्राष्ट्रिय हवाई सम्बन्धविच्छेद हुनबाट पनि रोकिएको छ । राजधानी काठमाडौंको मात्रै विमानस्थलमा केन्द्रित नभई विमानस्थलको पनि वास्तवमा विकेन्द्रीकरण भएको छ । पोखरामा समेत वायुसेवा कम्पनीहरूलाई लैजान सकेको भए झन् सुनमा सुगन्ध हुने थियो । अझै बेला बितेको छैन । सरकारले कूटनीतिक पहलकै माध्यमबाट भए पनि त्यो प्रयास गर्न सक्छ । कम्तीमा भैरहवाको विमानस्थलमा उडान हुँदा राज्यले गरेको लगानीको सदुपयोग हुन पाएको छ । विदेश जाने नेपाली र नेपाल आउनेहरूका लागि पनि विमानस्थलको विकेन्द्रीकरणले लाभ नै दिएको छ । भलै केही उडान भने कटौती भएकै छन् । त्यसको सोझो असर स्वरूप यात्रुहरूलाई हवाई भाडा महँगो पर्न गएको छ । संकटको बेला यस्तो हुन गएको छ । उड्नै नपाउनुभन्दा महँगोमा भए पनि सुविधा पाउनु त ठिकै हो, तर राज्यले चाहिँ हवाई भाडा कम गर्ने प्रयासको पहल गर्ने कर्तव्यबाट बिमुख हुनु हुँदैन । र, भैरहवामा अहिले भएकाभन्दा धेरै वायुसेवा कम्पनीलाई उडानका लागि प्रयास गरेर पनि हवाई यात्रा र भाडा सहज तथा सुलभ बनाउनुपर्छ । आखिर कुनै वायुसेवामात्रै भैरहवा जान किन मानेनन्, भन्ने पनि खोजी गर्नुपर्छ । गएकाहरूको उदाहरण उनीहरूलाई प्रेरणा हुन सक्छ । र, पोखरामा पनि उडानका लागि सरकारले अरू तयारी गरेकै छ भने त्यता पनि प्रेरित गर्न किन कन्जुस्याइँ गर्ने ? अध्यागमन, भन्सार र सुरक्षा लगायत पूर्वाधार त भैरहवामा जस्तै पोखरामा पनि छन् ।"
"ओखलढुंगा : समन्वय समितिमा भट्टराई सर्वसम्मत, वडामा एमालेकांग्रेसबीच भीडन्त","ओखलढुंगा : जिल्ला समन्वय समिति ओखलढुंगाको सभापतिमा नेपाली कांग्रेसले उम्मेदवार छनोट गरेको छ। कांग्रेसको एकल बहुमत रहेको समितिको सभापतिमा पुराना नेता टेकराज भट्टराई चयन भएका हुन्। भट्टराई पञ्चायत कालबाटै शिक्षकको जागिर छाडेर राजनीतिमा लागेका पुराना नेता हुन्। २०७४ को स्थानीय चुनावमा चिशंखुगढी गाउँपालिमा अध्यक्षको टिकट पाएका थिए। त्यसबेला पराजित भएपछि उनी २०७९ मा वडा सदस्य उम्मेदवार बनेर जितेका थिए। समन्वय समितिमा सभापति निर्वाचित डिल्लीराम खनालको निधनपछि एक बर्षदेखि समन्वय समितिमा सभापति खाली थियो। समितिमा भट्टराईका विपक्षमा अन्य सबै पार्टी मिल्दा पनि २ मत कम हुने भएकाले प्रकृयाका लागि मात्रै निर्वाचन हुने छ। समन्वयमा ८ स्थानीय तहका प्रमुख र उपप्रमुखको गरि १६ मत रहेको छ। यसमध्ये कांग्रेसको एक्लै ९ र अन्य दलहरूको गरी ७ रहेको छ। वडामा कांग्रेसएमाले भीड्दै त्यस्तै मोलुङ गाउँपालिका वडा नं ५ मा पनि वडा अध्यक्षको निधन भएपछि अध्यक्ष पदमा चुनाव हुँदैछ। ८ वडा रहेका उक्र पालिकाको केन्द्र रहेको वडा र एमाले केन्द्रिय सदस्य यज्ञराज सुनुवारको समेत वडा रहेकाले महत्वका साथ हेरिएको उक्त वडामा एमाले र काँग्रेसले उम्मेदवार छानिसकेका छन्। एमालेबाट गंगा तामाङ र काँग्रेसबाट घनश्याम दाहाल उम्मेदवार छन्। दाहाल साविक गाविस हुँदाका अध्यक्ष र शिक्षक हुन् भने तामाङ व्यवसायिक पृष्ठभूमिका पुनारा कार्यकर्ता हुन्। माओवादी केन्द्र, रास्वपा, नेकपा एस र राप्रपाले पनि उम्मेदवार उठाउने कसरत गरिरहेका छन्। उनीहरूले उम्मेदवार तय भने गरिसकेका छैनन्। उम्मेदवार बनाउने अवस्था बुझेर फर्किएपछि एकीकृत समाजवादीका केन्द्रीय सदस्य नेत्र भट्टराई भूगोल बुझेर फर्किएको बताउँदै विपक्षी दलका उम्मेदवारलाई सघाउने वा उम्मेदवार खडा गर्ने छलफल बाँकी रहेको बताए। माओवादी, नेकपा एसलगायतको साझा उम्मेदवार हुन सक्ने अनुमान गरिएको छ। मत परिणामलाई प्रभावित पार्ने गरि उम्मेदवार तय गर्ने पार्टीको नीति रहेको भट्टराईले बताए। यो वडामा काँग्रेसबाट निर्वाचित वडा अध्यक्षको निधन भएको थियो भने पालिकाचाहिँ एमालेले जितेको थियो।"
सिआइबीसँगको बयानमा धनराज गुरुङले भने अंश दाबी नगर्ने सहमतिमा पूर्वपत्नीको ऋण तिरिदिएको हुँ,"काठमाडौं : मितेरी सहकारी ठगी प्रकरणमा नेपाली कांग्रेसका उपसभापति तथा पूर्वमन्त्री धनराज गुरुङले बयान दिएका छन्। नेपाल प्रहरीको केन्द्रीय अनुसन्धान व्युरो सिआइबीमा बुधबार दिनभर उनलाई सहकारी ठगी विषयमा सबाल जवाफ गरिएको थियो। सिआइबी प्रमुख एआइजी दीपक थापाले पूर्वमन्त्री गुरुङसँग बयान लिइएको बताए। बयानका क्रममा धनराजले सहकारीको पैसा हिनामिनामा आफ्नो संलग्नता नभएको बताएका थिए। सिआइबीले सहकारी ठगीसम्बन्धी आएका विभिन्न प्रश्न तथा आशंकाहरूमा गुरुङसँग कागज गराएको छ। मितेरी सहकारीको १४ करोड हिनामिनाको आरोप लागेका गुरुङले आफूले सहकारीबाट ऋण नलिएको बताएका थिए। पूर्व पत्नीको हैसियतको ज्योती गुरुङले लिएको ऋणको किस्ता तिरिदिएको उनको भनाइ थियो। सिआइबी प्रमुख थापा भन्छन्, 'बयानका क्रममा उहाँले पूर्वपत्नी ज्योतीसँग डिर्भोस गर्नेक्रममा सहकारीको ऋण तिरिदिने र यसबापत ज्योतीले कुनै अंश दाबी नगर्ने सहमति भएको बताउनुभयो,' थापाले भने। सहकारीकै ऋण तिर्नका लागि आफूले धैरैतिर पैसा माग्न परेको र ऋण खोज्न परेको उनले बताए थिए। पटकपटक गरी ऋण र व्याजसमेत गरेर ८४ लाख सहकारीलाई तिरेको गुरुङले बताएका थिए। 'बयानमा भनिएका सबै कुरा पुष्टि नभई अहिले सार्वजनिक गर्न मिल्दैन। तर, पहिलो चरणमा सोधपुछ र कागज गर्यौं। उहाँलाई कानुनी दायरामा कसरी ल्याउने भन्ने विषयमा अनुसन्धान भइरहेको छ,' उनले भने। बयानका क्रममा आएका विषय र तथ्यलाई भेरिफाइ गरेर पुनः अर्कोपटक पनि बयान लिन सकिने एआइजी थापाको भनाइ छ। सिआइबीका अनुसार गुरुङको हकमा कुनै पनि उजुरी प्रहरीमा दर्ता भएको छैन। तर, उहाँको पूर्वपत्नी ज्योती गुरुङविरुद्ध भने मितेरी सहकारीको १४ करोड ८१ लाख अपचलन र हिनामिना गरेको आरोप छ। सहकारीको महाप्रबन्धक रहेका बेला उनले रकम अपचलन गरेको पाइएको छ।"
१० घन्टा बयानका क्रममा रवि लामिछानेलाई सोधियो ५० बढी प्रश्न,"भैरहवा : पूर्वगृहमन्त्री एवं राष्ट्रिय स्वतन्त्र पार्टीका सभापति रवि लामिछानेलाई बुधबार करिब १० घन्टा बयान लिइएको छ। रुपन्देहीको बुटवलस्थित सुप्रिम बचत तथा ऋण सहकारी संस्था लिमिटेडको रकम अपचलन गरेको आरोपमा लामिछानेसँग दोस्रो दिन १० घन्टा बयान लिइएको हो। जिल्ला न्यायाधीवक्ता प्रेमराज पौडेलसहित न्यायाधिवक्ता र प्रहरी अधिकारीहरूले लामिछानेसँग ब्यान लिएका थिए। स्रोतका अनुसार सुप्रिम सहकारी, गोर्खा मिडिया नेटवर्क प्रालिलगायतसँग सम्बन्धित रहेर उनीहरूले लामिछानेसँग ५० भन्दा बढी प्रश्न सोधेका थिए। सबाल जवाफमा लामिछानेले आरोप अस्विकार गर्दै आएका छन्। सुप्रिम सहकारीको रकम अपचलन गरेको आरोपमा कास्की प्रहरी हिरासतमा रहेका लामिछानेलाई मंगलबार रुपन्देही ल्याइएको थियो। लामिछानेलाई जिल्ला प्रहरी कार्यालयको हिरासत कक्षमा राखिएको रुपन्देहीका एसपी रञ्जितसिंह राठौरले बताए।"
उपनिर्वाचनका लागि राप्रपाले लगायो उम्मेदवारको टुंगो,"काठमाडौं : राष्ट्रिय प्रजातन्त्र पार्टी (राप्रपा)ले स्थानीय तह उपनिर्वाचनका लागि उम्मेदवारको टुंगो लगाएको छ। राप्रपाले केहीबाहेक रिक्त सबै स्थानको उम्मेदवारको टुंगो लगाएको हो। राप्रपाले कोशी प्रदेशअन्तर्गत झापाको कन्काइ नपा ६ मा नारायण प्रसाद निरौला, सुनसरीको गढी गापा ६ मा कविता कुमारी उराब, तेह्रथुमको लालीगुराँस नपा ८ रत्न बहादुर श्रीपाली र ओखलढुंगाको मोलुङ गापा ५ चन्द्रमणी दाहाललाई उम्मेदवार बनाउने निर्णय गरेको हो। त्यस्तै मधेस प्रदेशअन्तर्गत सप्तरीको डाक्नेश्वर नपा १ मा सतिस कुमार चौधरी र डाक्नेश्वर नपा ४ मा राम कुमार यादवलाई उम्मेदवार बनाउने निर्णय गरेको छ। त्यस्तै काठमाडौं महानगर१६ मा श्यामकृष्ण श्रेष्ठ, दोलखा को गौरीशंकरको उपाध्यक्षमा मन कुमारी श्रेष्ठ, कीर्तिपुरको प्रमुखमा ध्रुव महर्जन, कीर्तिपुर नपा१ मा सुरेन्द्र उप्रेती, कीर्तिपुर नपा४ मा बिजेश बस्नेत र मकवानपुरको हेटौंडा उमनपा १२ मा प्रेम लामा भ्लोनलाई उम्मेदवार बनाएको छ। त्यस्तै गुल्मीको मुसीकोट गापा १ मा ईश्वरी खाती, रोल्पाको रुन्तीगडी गापा ४ मा पहलबहादुर वली र कपीलबस्तुको सुद्धोदन १ मा इम्तीयाज अहमदलाई उम्मेदवार बनाएको छ। त्यस्तै कालिकोटको तिलागुफा नपा ४ मा जुह्दबहादुर शाही र बाजुराको स्वामीकार्तीक खापर गापा उपाध्यक्षमा सुना देवी थापा (भोटे)लाई उम्मेदवार बनाएको छ। राप्रपाले रिक्त रहेको सबै पदमा उम्मेदवारी दिने र कसैसँग तालमेल नगर्ने निर्णयसमेत गरेको छ।"
"भारतीय स्थल सेनाध्यक्ष जनरल द्विवेदी नेपाल आउँदै, प्रधानमन्त्रीसँग भेटवार्ता गर्ने","काठमाडौं : भारतीय स्थल सेनाध्यक्ष जनरल उपेन्द्र द्विवेदी नेपाल भ्रमणमा आउने भएका छन्। प्रधानसेनापति अशोकराज सिग्देलको निमन्त्रणामा द्विवेदी मंसिर ५ गते नेपाल भ्रमणमा आउने भएका हुन्। उनी पाँच दिने भ्रमणका लागि काठमाडौं आउने नेपाली सेनाले जानकारी दिएको छ। भ्रमणका दौरान जनरल द्विवेदीले सैनिक मञ्च टुँडिखेलस्थित वीर स्मारकमा श्रद्धाञ्जली अर्पण गर्नेछन्। त्यस्तै जङ्गी अड्डामा सम्मान गारत निरीक्षण, प्रधानसेनापति सिग्देलसँग भेटघाट र कमाण्ड तथा स्टाफ कलेजका शिक्षार्थीहरूसँग अन्तरक्रिया गरिने नेपाली सेनाले जनाएको छ। भ्रमणका दौरान उनी पश्चिम पृतना हेडक्वाटरको भ्रमण पनि गर्नेछन्। त्यस्तै नेपाली सेना र भारतीय सेनाबीचको परम्पराअनुसार द्विवेदीलाई राष्ट्रपति रामचन्द्र पौडेलले मंसिर ६ गते विशेष समारोहका बीच नेपाली सेनाको मानार्थ महारथी दर्जा प्रदान गर्नेछन्। उनले प्रधानमन्त्री केपी शर्मा ओली र रक्षामन्त्रीसँग औपचारिक भेटघाट गर्ने नेपाली सेनाले जनाएको छ।"
कोरला नाकामा चीनको सेलिब्रेसन,"जोमसोम : चीनको स्वशासित क्षेत्र तिब्बतसँग सीमाना जोडिएको उत्तरी कोरला नाकामा चीन पक्षले खुसीयाली स्वरुप बुधबार हर्ष उल्लासका साथ सेलिब्रेसन कार्यक्रम आयोजना गर्यो। नेपालचीन नाका खुलेको प्रथम वार्षिकोत्सवको उपलक्षमा चीन पक्षले कोरलानाको आफ्नो भूमि लिग्जेमा खुसीयाली स्वरुप सेलिब्रेसन कार्यक्रम आयोजना गरेको हो। कोभिड अघि बर्सेनि अल्पकालीन अन्तरदेशीय ब्यापार मेला सञ्चालन गर्दै आइरहेको चीनले गत वर्षको कात्तिक २७ गते औपचारिकरूपमा उपल्लो मुस्ताङका नागरिकका लागि नाका खुला गरेको थियो। चीन पक्षका स्थानीय जनप्रतिनिधि, सुरक्षा अधिकारीलगायतको उपस्थितिमा नेपाल पक्षलाई सहभागी गराएर चीन पक्षले एक वर्षअघि नाकामा निकै तामझामका साथ तसबाजी गरेर नाका खुल्ला गरेको थियो। नाका खुलेको एक वर्ष पुगेको उपलक्ष्यमा चीन पक्षले आयोजना गरेको कार्यक्रममा मुस्ताङका प्रमुख जिल्ला अधिकारी विष्णुप्रसाद भुसालसहित सुरक्षा निकाय, स्थानीय जनप्रतिनिधि लगायतको उपस्थिती रहेको घरपझोङ गाउँपालिकाका अध्यक्ष मोहनसिंह लालचनले जानकारी दिए। नाकामा आयोजित सेलिब्रेसनमा चीन पक्षले विभिन्न सास्कृतिक नृत्यहरू प्रस्तुत गरेका थिए। उपल्लो मुस्ताङका लागि चीन पक्षले नाका खुल्ला गरेपनि चीन पक्षले भने अझै आयात निर्यातलाई सहज बनाउन नसकेको कतिपयको बुझाइ छ। चीन पक्षले आफ्नो उत्पादनको आयातमा कुनै बाधा अवरोध सिर्जना नगरेको भए पनि नेपाली पक्षले निर्यात गर्ने नेपाली उत्पादनका सामाग्रीमा कडाइ गरेको छ। नाका खुलेको एक वर्ष पुगेको उपलक्ष्यमा चीनको भूमी कोरलामा सेलिबे्रसन कार्यक्रम आयोजना भएको र त्यसपछि ढुङ्वासेनमा पुगेर द्विपक्षीय बैठक बसेको प्रजिअ बिष्णुप्रसाद भुसालले जानकारी दिए। बैठकमा दुईबीच नाकामा भएका गतिविधि र भाबी कार्ययोजनाका विषयमा संक्षिप्त छलफल भएको बताए।"
उपनिर्वाचनका लागि रास्वपाले छान्यो उम्मेदवार,काठमाडौं : राष्ट्रिय स्वतन्त्र पार्टी (रास्वपा)ले स्थानीय तह उपनिर्वाचनका लागि १७ जनाको नाम टुंगो लगाएको छ। स्थानीय तह निर्वाचनमा पहिलोपटक सहभागी हुन लागेको रास्वपाले बाँकी उम्मेदवारको नामावली प्रक्रियामा रहेको बताएको छ। स्थानीय तह उपनिर्वाचन केन्द्रीय संयोजन समितिका संयोजक गणेश पराजुलीका अनुसार केही वडाहरूको उम्मेदवार टुंगो लागेको हो। हेर्नुस् विवरण
जिल्लाहरूमा जाँदा २०६४ कै झल्को आउने गरी जनआकर्षण देखिन थालेको छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले पार्टी विभाजनपछि सुरु भएको माओवादीको आरोलो यात्रा सकिएर अब उकालो लाग्न सुरु भएको बताएका छन्। मोहन वैद्य नेतृत्वको क्रान्तिकारी कम्युनिष्ट पार्टी नेपालका नेताहरूलाई पार्टीमा स्वागत गर्दै उनले यस्तो धारणा राखेका हुन् जनयुद्ध, शान्ति प्रक्रिया र २०६४ को संविधानसभा निर्वाचनसम्म आइपुग्दा माओवादी जनताको सबैभन्दा भरोसायोग्य र पहिलो पार्टी बनेको थियो,'अध्यक्ष प्रचण्डले भने,तर विभाजनपछि सुरु भएको माओवादीको आरोलो यात्रा सकिएर अब उकालो लाग्न सुरु भएको छ, यो यात्रा रुपान्तरणसहित निरन्तर अघि बढ्नेछ । उनले जनताले माओवादी एकताबद्ध भएको देख्न चाहेको र त्यसको वातावरण पनि बन्दै गएको बताए । पार्टी एकताका विभिन्न दलगतरुपमा विभिन्न माओवादी घटकहरुसँग छलफल भइरहेको र नेता कार्यकर्ताको स्वस्फूर्त ध्रुवीकरण पनि चलिहरहेको उल्लेख गर्दै अध्यक्ष प्रचण्डले जनयुद्धको तयारी, जनयुद्धको सञ्चालन र शान्ति प्रक्रियाको पनि मुख्य नेतृत्व हुनुको हैसियतले आफूले सबैलाई गोलबन्द गर्दै अघि बढ्ने बताए। अहिले एकातिर माओवादी एकताको क्रम सुरु भएको र अर्कोतिर आफूले प्रधानमन्त्रीको रुपमा सुशासन, सामाजिक न्याय र समृद्धिको पक्षमा थालेको पहलका लागि जनतामा माओवादी पार्टी र प्रचण्डप्रति विश्वास बढेको उल्लेख गर्दै उनले विभिन्न जिल्लाहरूमा जाँदा २०६४ कै झल्को आउने गरी जनआर्षण देखिन थालेको बताए। सो क्रममा क्रान्तिकारी कम्युनिष्ट पार्टीका केन्द्रीय सदस्य डा थारु शेरमान, लुम्बिनी प्रदेश सदस्यहरु वीरबहादुर बिक संघर्ष, तुकलाल पुन यात्री, माया थापा, नन्दकिशोर यादव र कपिलवस्तु जिल्ला सदस्य रामप्रसाद खनाल माओवादी केन्द्रमा प्रवेश गरेका थिए। कपिलवस्तुको मुख्य नेतृत्व माओवादी केन्द्रमा आएपछि अब जिल्लाका सबै नेता कार्यकर्ता जिल्लामा आयोजना हुने कार्यक्रममार्फत माओवादी केन्द्रमा सामेल हुने डा थारुले जानकारी दिए।"
अतिक्रमित सरकारी जग्गा फिर्ता ल्याउँछौं : मन्त्री अधिकारी,"तानसेन : भूमि व्यवस्था, सहकारी तथा गरिबी निवारणमन्त्री बलराम अधिकारीले भूमि तथा सहकारी क्षेत्रमा देखिएका समस्या समाधानका लागि रचनात्मक काम सुरु गरेको बताएका छन्। पाल्पामा आयोजित कार्यक्रममा मन्त्री अधिकारीले भूमिका निकै जटिल भएको बताए। 'भूमि बैंकको प्रभावकारी रूपमा सञ्चालन हुन सकेको छैन। सार्वजनिक भूमिहरूको अतिक्रमणजस्ता समस्याहरू छन्,' उनले भने। उनले अतिक्रमित सरकारी जग्गाहरू फिर्ता ल्याउने, मालपोत र नापी कार्यालयलाई प्रविधियुक्त बनाउने र जनतालाई सहज सेवाको पहुँच दिने बताए। उनले सहकारी क्षेत्रमा देखिएको समस्या समाधानका ऐन संसोधनदेखि नियमनका कुराहरू भइरहेको बताए। लुम्बिनीमा देखिएका समस्याग्रस्त २२ मध्ये ३ वटा सहकारीको समस्या समाधान भएको उनको भनाइ छ। उनले सहकारी र सहकारी सञ्चालकको सम्पत्ति बेचेर भए पनि बचतकर्ताको रकम फिर्ता गर्ने बताए।"
स्थानीय तहको उपनिर्वाचनमा एकीकृत समाजवादीले गठबन्धन गर्ने,"काठमाडौं : एकीकृत समाजवादीले स्थानीय तहको उपनिर्वाचनका लागि अन्य दलसँग गठबन्धन गर्ने भएको छ। आगामी मंसिर १६ गते हुने स्थानीय तहको उपनिर्वाचनका लागि वैचारिक दृष्टिकोण निकट दलहरुसँग सहकार्य गर्ने जनाएको छ । पार्टीले आफ्नो सङ्गठन बलियो भएका क्षेत्रमा अन्य दलको सहयोग लिने र कमजोर रहेको ठाउँमा गठबन्धनका उम्मेदवारलाई सहयोग गर्ने नीति लिएको हो । एकीकृत समाजवादीले माओवादी केन्द्रलगायत दलसँग गठबन्धनका लागि छलफल गरिरहेको छ। एकीकृत समाजवादीका सचिव सोमप्रसाद पाण्डेयले सत्तारुढ दलहरूसँग गठबन्धन नगर्ने जानकारी दिए। यस्तो छ निर्वाचन तालिका आगामी मंसिर १६ गते जिल्ला समन्वय समितिका प्रमुख दुई, गाउँपालिका अध्यक्ष दुई, उपाध्यक्ष चार, नगरपालिका प्रमुख एक, उपप्रमुख एक र वडाध्यक्ष ३४ गरी जम्मा ४४ रिक्त पदका लागि उक्त दिन निर्वाचन हुनेछ। उपनिर्वाचनका लागि मंसिर २ गते उम्मेदवारी दर्ता गर्ने कार्यतालिका छ। मंसिर ३ गते बिहान १० देखि अपराह्न ३ बजेसम्म उम्मेदवारको विरोधमा उजुरी दिने, सोही दिन अपराह्न ३ बजेपछि मनोनयन पत्र र उजुरीमाथि जाँचबुझ एवं निर्णय गरी मंसिर ४ गते साँझ ५ देखि ६ बजेसम्म उम्मेदवारको नामावली प्रकाशन हुनेछ। मंसिर ५ गते बिहान ९ देखि अपराह्न १ बजेसम्म उम्मेदवारले नाम फिर्ता लिन सक्ने छ भने सोही दिन दिउँसो १ देखि ३ बजेसम्म अन्तिम नामावली प्रकाशन गरी दिउँसो ३ देखि ५ बजेसम्म उम्मेदवारलाई निर्वाचन चिह्न प्रदान गरिने छ। मंसिर १६ गते बिहान ७ देखि अपराह्न ५ बजेसम्म मतदान हुने निर्वाचन तालिका छ।"
"कोशीमा सत्तारुढ दलको संयन्त्र, एक हप्ताभित्र जिल्लासम्मै विस्तार गरिने","विराटनगर : सत्ता सहकार्यलाई प्रभावकारी बनाउन सत्तारुढ नेकपा (एमाले) र नेपाली कांग्रेसको कोशी प्रदेशस्तरीय संयन्त्र निर्माण गरिएको छ । दुई दलीय संयन्त्रमा एमालेका तर्फबाट कोशी प्रदेशका संस्थापक मुख्यमन्त्री एवं एमाले स्थायी कमिटी सदस्य तथा प्रदेश इन्चार्ज शेरधन राई, मुख्यमन्त्री हिक्मतकुमार कार्की र पार्टीका प्रदेश अध्यक्ष घनश्याम खतिवडा छन् । कांग्रेसका तर्फबाट पूर्वमुख्यमन्त्री एवं पार्टीका प्रदेश संसदीय दलका नेता उद्धव थापा र भौतिक पूर्वाधार विकासमन्त्री तथा पार्टीका कोशी प्रदेश महामन्त्री भूपेन्द्र राई रहेका छन् । संयन्त्रको मंगलबार बसेको पहिलो बैठकले कांग्रेसका प्रदेश महामन्त्री उमेश थापालाई संयन्त्रको सदस्यमा थप गर्ने निर्णय गरेको छ । एमाले प्रदेश इन्चार्ज एवं पूर्वमुख्यमन्त्री शेरधन राईको अध्यक्षतामा बसेको बैठकले विभिन्न ७ बुँदे निर्णयसमेत गरेको छ । संयन्त्रले बुधबार बिहान विराटनगरमा पत्रकार सम्मेलन गर्दै बैठकको निर्णय सार्वजनिक गरेको हो । बैठकले दुई दलीय प्रदेश संयन्त्रको बैठकको अध्यक्षता पालैपालो गर्ने निर्णय गरेको छ । जसमध्ये एमालेबाट शेरधन राई र कांग्रेसबाट उद्धव थापाले पालैपालो बैठकको अध्यक्षता गर्ने छन् । पहिलो बैठकको अध्यक्षता राईले गरिसकेका कारण दोस्रोको थापाले गर्ने छन् । त्यस्तै, दुई दलीय संयन्त्र गठन सम्बन्धी जारी परिपत्र अनुसार संयन्त्रलाई प्रभावकारी बनाउने प्रतिबद्धता पहिलो बैठकले व्यक्त गरेको राईले बताए । उनका अनुसार बैठकमा नेपाली कांग्रेसको तर्फबाट सभापतिले तोकेको एक जना प्रतिनिधि रहने व्यवस्थाअन्तर्गत कांग्रेसका प्रदेश महामन्त्री उमेश थापालाई संयन्त्रको सदस्यमा थप गर्ने निर्णय भएको छ । प्रदेश संयन्त्रबाट सहजीकरण गरी एक हप्ताभित्र प्रदेशका १४ वटै जिल्लामा संयन्त्र गठन गर्ने निर्णय पनि बैठकमा भएको छ । राईका अनुसार अबको एक साताभित्रमा सबै जिल्लामा संयन्त्र बनिसक्ने छ । जिल्लास्तरीय संयन्त्रमा एमाले र कांग्रेसका ३३ जना रहने उनले बताए । बैठकले सार्वजनिक सेवा प्रवाहलाई प्रभावकारी बनाउँदै जनमुखी, सुशासनयुक्त बनाउन प्रदेश तथा स्थानीय तहको सरकारलाई प्रभावकारी रुपमा सञ्चालन गरी समाजमा व्याप्त सबै प्रकारका अराजकता र भ्रष्टाचारलाई अन्त्य गर्न सबै संयन्त्रहरुलाई प्रभावकारी रुपमा परिचालन गर्ने निर्णयसमेत गरेको जानकारी राईले दिए । उनका अनुसार कोशी प्रदेशको दुई दलीय संयन्त्र र कोशी प्रदेश सरकारका मन्त्रीबीच प्रदेश सरकारको कामलाई प्रभावकारी बनाउने विषयमा आगामी मंसिर १४ गते शुक्रबार विराटनगरमा छलफल गर्ने निर्णय बैठकमा भएको छ । बैठकले दुई दलीय संयन्त्रको कार्यलाई एउटै मर्म र गतिमा एकरुपताका साथ प्रभावकारी ढंगले अगाडि बढाउने उद्देश्यले प्रदेश तहमा १४ वटै जिल्लाका जिल्ला संयन्त्रका सदस्यहरुको संयुक्त बैठक तथा छलफलको आयोजना आगामी मंसिर २९ गते शनिबार विराटनगरमा गर्ने निर्णय गरेको छ । पूर्वमुख्यमन्त्री एवं कांग्रेस दलका नेता थापाले सरकारका कामकारबाहीमा रचनात्मक सहयोग गर्न केन्द्रदेखि प्रदेशसम्म बनिरहेको दुई दलीय संयन्त्रलाई जिल्लासम्मै विस्तार गरिने बताए । जनतामा बढेको निराशालाई आशामा बदल्ने गरी संयन्त्रले काम गर्ने उनको भनाइ छ ।"
कोप२९ : राष्ट्रपति पौडेलले आज उच्चस्तरीय सत्र सञ्चालन गर्दै,"बाकु : जलवायु परिवर्तनसम्बन्धी संयुक्त राष्ट्रसङ्घीय सम्मेलन (कोप२९)मा सहभागी बाकु पुगेका राष्ट्रपति रामचन्द्र पौडेलले आज नेपालका तर्फबाट एउटा उच्चस्तरीय सत्र सञ्चालन गर्दै छन्। पर्वतीय क्षेत्रमा जलवायुजन्य नोक्सानीको सम्बोधन विषयमा हुने सत्रमा नेपालले आफ्ना एजेण्डामाथि विश्व समुदायको ध्यानाकर्षण गराउने कार्यतालिका रहेको राष्ट्रपतिको सचिवालयले जनाएको छ । कोप शिखर सम्मेलनमा मङ्गलबार नेपालका तर्फबाट राष्ट्रिय मन्तव्य व्यक्त गर्दै राष्ट्रपति पौडेलले हिमालको सुरक्षा भनेकै पृथ्वीको सुरक्षा हो भन्ने वास्तविकता मनन गर्न विश्व समुदायलाई आह्वान गरेका थिए। पौडेलले पर्वतीय मुलुकका सेता हिमाल काला पहाडमा परिणत हुने क्रमले तटीय मुलुकलाई पनि संकट पुर्याउने बताए। हिमालको सुरक्षा भनेकै पृथ्वीको सुरक्षा हो भन्ने कुरा सबैले ख्याल गरौँ, पौडेलले भने, पर्वतीय मुलुकको सेता हिमाल काला पहाडमा परिणत हुने क्रमले ती मुलुकमा मात्र होइन तल्लो तटीय मुलुकहरूलाई संकटमा पुर्याउँछ भन्ने विश्वले बिर्सन हुन्न । राष्ट्रपति पौडेलले हिमालदेखि समुद्रसम्मको एकीकृत र समष्टिगत अनुकूलन अवधारणालाई औपचारिक संवादको विषय बनाउनसमेत प्रस्ताव गरेका छन् । उनले नेपालले यसै अवधारणामा आधारित भई सगरमाथा संवाद कार्यक्रम सञ्चालन गर्न लागेको जानकारी गराए । गोलाबारुदमा खर्च भइरहेको ठूलो स्रोतसाधन जलवायु परिवर्तनका नकारात्मक असर न्यूनीरकण गर्दै मानव सभ्यताको बचाउमा उपयोग हुनुपर्ने राष्ट्रपति पौडेलले बताए । गोलाबारुदमा खर्च भइरहेको ठूलो स्रोतसाधन जलवायु परिवर्तनका नकारात्मक असर न्यूनीकरण गर्दै मानव सभ्यताको बचाउमा उपयोग हुनुपर्दछ, पौडेलले भने ।"
सहकारी ठगी प्रकरण : रविको दोस्रो दिनको बयान जारी,"भैरहवा : पूर्वगृहमन्त्री एवं राष्ट्रिय स्वतन्त्र पार्टीका सभापति रवि लामिछानेको सहकारी ठगी, संगठित अपराध कसुरमा दोस्रो दिनको बयान सुरु भएको छ। मंगलबार जिल्ला सरकारी वकिल कार्यालयमा दिउँसो एक बजेदेखि सुरु गरिएको बयान साँझ भएपछि बुधबार बिहानदेखि पुनः बयान सुरु गरिएको प्रहरीले जनाएको छ । मंगलबार साँझ बयान स्थगित पश्चात् बाहिरने क्रममा लामिछानेले समर्थक र संचारकर्मीलाई देखेर खोरमा बाघलाई थुन्दैमा स्याल हुँदैन भन्ने प्रक्रिया दिएपछि प्रहरीले बुधबार थप सतर्कता अपनाउँदै प्रहरी घेराभित्र सरकारी वकिल कार्यालयमा पुर्याएको छ । जिल्ला न्यायाधिवक्ता प्रेमराज पौडेलसहितका न्यायाधिवक्ता र प्रहरी अधिकारीहरूको उपस्थितिमा दोस्रो दिनको बयान सुरु गरिएको जिल्ला सरकारी वकिल कार्यालयले जनाएको छ । रुपन्देहीको बुटवलस्थित सुप्रिम बचत तथा ऋण सहकारी संस्था लिमिटेडको रकम अपचलन गरेको आरोपमा कास्की प्रहरी हिरासतमा रहेका लामिछानेलाई मंगलबार रुपन्देही ल्याएको थियो। मंगलबार लामिछानेसँग ५ घण्टा बयान लिएर बुधबार बिहानसम्मका लागि स्थगित गरिएको थियो । गोर्खा मिडिया नेटवर्क प्रालिका पूर्वप्रबन्ध निर्देशकसमेत रहेका लामिछानेले आफूमाथि लागेको आरोप अस्वीकार गर्दै सबै विषय जिबी राईलाई थाहा भएको र आफूलाई राजीतिक पूर्वाग्राहीले फसाइएको बयान दिएको एक प्रहरी अधिकारीले बताए ।"
उपनिर्वाचनमा होमिन नेता  कार्यकर्तालाई प्रचण्डको निर्देशन,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले आत्मसमीक्षासहित उपनिर्वाचनमा होमिन पार्टीका नेता कार्यकर्ताहरूलाई निर्देशन दिएका छन्। मंसिर १६ गते हुने स्थानीय तह उपनिर्वाचनका लागि काठमाडौंको कीर्तिपुर नगरपालिकामा उम्मेदवारी घोषणा कार्यक्रमलाई सम्बोधन गर्दै उनले यस्तो निर्देशन दिएका हुन्। जनताले हामीबाट जे अपेक्षा गरेका थिए, त्यसलाई जस्ताको तस्तै पूरा गर्न सकेनौं,'अध्यक्ष प्रचण्डले नेता कार्यकर्तालाई निर्देशन दिँदै भने,हामी बदलिन चाहन्छौं,अवसर दिनुहोस् भनेर जनताको बीचमा जानुहोस् । टोलटोल र घरघरमा पुग्नुहोस् । अन्य दलभन्दा माओवादी फरक शक्ति भएको र सरकारमा भएको बेला माओवादीले हरेकपटक रुपान्तरणकारी काम गरेको उनको भनाइ छ। पछिल्लो समय सुशासन,सामाजिक न्याय र समृद्धिको पक्षमा माओवादीले थालेको अभियान ऐतिहासिक थियो भनेर जनताले बुझिसकेको उल्लेख गर्दै उनले पार्टीले गरेका कामसँगै पार्टीले गर्न चाहेका तर, गर्न नसकेका काम पूरा गर्ने प्रतिबद्धतासहित जनताको बीचमा जान उनले आग्रह गरे। माओवादी नेतृत्वको सरकारले के गर्दै थियो र पछिल्लो समय नयाँ सरकार किन बन्यो भन्ने पनि जनताले स्पष्टसँग बुझिसकेका छन्, त्यसैले जनता पुनः माओवादीलाई विश्वास गर्न तयार हुँदै गएका छन्,'अध्यक्ष प्रचण्डले भने,अब मुख्य कुरा हामी आफै पुनः जनताको सेवामा लाग्ने प्रतिबद्धतासहित रुपान्तरण हुन आवश्यक छ। कीर्तिपुर नगरपालिका इतिहासदेखि नै वीरता र बिद्रोहको केन्द्र भएको उल्लेख गर्दै उनले भने,यहाँको इतिहास, वीरता र बिद्रोहको सम्मान गर्दै नयाँ समृद्धिको अभियान सञ्चालन गर्न आवश्यक छ । सुशासन, सामाजिक न्याय र समृद्धिको अभियानमा कीर्तिपुरले नयाँ कृतिमान कायम गर्ने छ । यसपटकको उपनिर्वाचनमा यो नगरपालिकामा माओवादी केन्द्रको जीतको आधार बलियो बन्दै गएको पनि अध्यक्ष प्रचण्डले स्पष्ट पारे। इमान्दार, सरल, पारदर्शी एवं भाषा संस्कृतिका संरक्षकको रुपमा कीर्तिपुरको सामाजिक व्यक्तित्वको रुपमा स्थापित प्राडा शिवशरण महर्जनको व्यक्तित्व,उनलाई सर्वसम्मतरुपमा अघि सार्ने पार्टीको एकताबद्ध निर्णय र उनको व्यक्तित्वलाई अन्य दल तथा आम मतदाताले विश्वास गर्दै गएकाले यसपटक उनले नै जीत हात पार्ने अध्यक्ष प्रचण्डको विश्वास थियो । विभिन्न जातजातिको संगम बन्दै गएको भए पनि कीर्तिपुरको मूल पहिचान नेवारी समुदाय र नेवाः सभ्यता भएको उल्लेख गर्दै उनले त्यसलाई सफल नेतृत्व प्राडा महर्जनले मात्रै गर्न सक्ने बताए । सांस्कृतिक वैभव यहाँको पूँजी र पहिचान हो,'अध्यक्ष प्रचण्डले भने,त्यसलाई थप स्थापित गर्दै कीर्तिपुरलाई देशभरिकै नमूना सांस्कृतिक नगर बनाउन प्राज्ञिक व्यक्तित्व महर्जनले मात्रै सक्नुहुन्छ भन्ने यहाँका मतदाताले राम्रोसँग बुझ्दै गएका छन्, त्यसैले उहाँको जीत निश्चित छ ।"
"सरकारी वकिलको कार्यालयमा लामिछानेको बयान, बाहिर रास्वपाको प्रदर्शन (तस्बिर)","भैरहवा : सभापति रवि लामिछानेलाई पक्राउ गरेको विरोधमा भैरहवामा आज पनि राष्ट्रिय स्वतन्त्र पार्टीकाले प्रदर्शन गरेको छ। सहकारी ठगी र संगठित अपराधको कसुरमा कास्कीबाट रुपन्देही ल्याएर बयान थालिएपछि पार्टीले प्रदर्शन गरेको हो। सभापति लामिछानेसँग जिल्ला सरकारी वकिल कार्यालयमा बयान लिइँदैछ। मंगलबार बयान लिँदै गर्दा साँझ भएपछि बुधबार बिहानदेखि पुनः बयान सुरु गरिएको हो। वास्तविक सहकारी ठगको छानबिन गर, सहकारी पीडितको बचत फिर्ता गर भन्दै सहकारी पीडितलाई न्याय दे, प्रतिवेदन के भन्छ  ८७ अर्ब ले भन्छ लगायतका प्ले कार्डसहित रास्वपाका नेता, कार्यकर्ताले बुधबार प्रदर्शन गरेका हुन्। यता सहकारी ठगी प्रकरणमा लामिछाने पक्राउ परेको विरोधमा आन्दोनमा उत्रिएका राष्ट्रिय स्वतन्त्र पार्टीका नेताहरुविरुद्ध अदालतको सर्वोच्चमा अपहेलना मुद्दा चल्ने भएको छ। यसअघि सर्वोच्च प्रशासनले दरपिठ गरेको निवेदन दर्ता गर्न मंगलबार न्यायाधीश विनोद शर्माको इजलासले आदेश दिएको छ । अधिवक्ता अनुपम भट्टराईले अनुसन्धानमा चरणमा अदालतलाई दबाब दिने उद्देश्यले अभिव्यक्ति दिने, जनमासलाई उचाल्ने र आन्दोलन गरेर न्याय प्रक्रियामा अवरोध गर्न खोजेको भन्दै सर्वोच्चमा अदालतको अवहेलना निवेदन पेस गरेका थिए ।"
उपनिर्वाचन : माओवादीबाट कीर्तिपुरको मेयरमा प्राध्यापक शिवशरण महर्जन उम्मेदवार घोषणा,काठमाडौं : नेकपा माओवादी केन्द्रले आगामी मंसिर १६ हुने स्थानीय तह उपनिर्वाचनका लागि कीर्तिपुर नगरपालिकाको प्रमुख र दुई वडाअध्यक्ष उम्मेदवार घोषणा गरेको छ। बुधबार बिहान पार्टी अध्यक्ष पु्ष्पकमल दाहाल 'प्रचण्ड'को उपस्थितिमा मेयरका लागि प्राध्यापक शिवशरण महर्जनलाई अघि सारेको हो। मेयर राजकुमार नकर्मीको निधन भएपछि त्यहाँ उपनिर्वाचन हुन लागेको हो। नेपाली कांग्रेसका नकर्मीले ९ हजार ४३ मत ल्याएर निर्वाचित भएका थिए। यसैगरी माओवादी केन्द्रले वडा नम्बर १ को अध्यक्षका लागि अष्टमान महर्जन र वडा नम्बर ४ को अध्यक्षका लागि ईञ्जिनियर नारायण बिष्टलाई अघि सारेको छ ।
परराष्ट्रमन्त्री राणा टोकियो हुँदै मंसिर १३ मा बेइजिङ जाने,"काठमाडौं : परराष्ट्रमन्त्री आरजु राणा देउवा मंसिर १३ (नोभेम्बर,२८ ) मा बेइजिङ जाने भएकी छन् । प्रधानमन्त्री केपी शर्मा ओलीको मंसिर १७ गते देखिहुने औपचारिक चीन भ्रमणको तयारीका लागि परराष्ट्रमन्त्री राणा मंसिर १३ मा चीनको राजधानी बेइजिङ जाने भएकी हुन् । परराष्ट्र मन्त्री राणाले मंसिर १७ मा प्रधानमन्त्रीलाई बेइजिङमा स्वागत गर्नेछिन् । परराष्ट्रमन्त्रीका प्रेस सल्लाहकार एकराज पाठकले प्रधानमन्त्री ओलीको चीन भ्रमणको तयारी र आफ्नै औपचारिक भ्रमणका लागि परराष्ट्रमन्त्री राणा बेइजिङ जाने विषयमा कुराकानी भइरहेको भएपनि औपचारिक निमन्त्रणा भने आइनसकेको बताए । तर, प्रधानमन्त्री कार्यालय स्रोतले भने परराष्ट्रमन्त्री राणा मंसिर १३ मा बेइजिङ पुग्ने बताएको छ । स्रोतका अनुसार, परराष्ट्रमन्त्री राणा जापानको राजधानी टोकियोहुँदै बेइजिङ जान लागेकी हुन् । टोकियोमा समेत केही औपचारिक कार्यक्रम तय भएको छ । प्रधानमन्त्रीको चीन भ्रमणका क्रममा उठाइने विषयका बारेमा सरकारले आन्तरिक छलफल गरिरहेको छ । परराष्ट्रमन्त्रीले प्रधानमन्त्री ओली बेइजिङ पुग्नुअघि समकक्षी वाङ यीलगायत चिनियाँ उच्च अधिकारीहरूसँग द्विपक्षीय बैठकमा उठाउने विषयका बारेमा छलफल गर्ने स्रोतले बताएको छ। प्रधानमन्त्री ओली चीनको औपचारिक निमन्त्रणामा मंसिर १७९२,डिसेम्बर० गते बेइजि बेइजिङ जाँदैछन्। प्रधानमन्त्री निकट स्रोतका अनुसार, मंसिर १७ देखि २० सम्म प्रधानमन्त्री ओलीको चीन भ्रमण तय भएको छ । पछिल्लो पटक राष्ट्रसंघीय महासभामा भाग लिन अमेरिकाको न्युयोर्क गएका बेला प्रधानमन्त्री ओली र चिनियाँ विदेश मन्त्री वाङ यीबीच भेट भएको थियो । सोही बेला चिनियाँ विदेश मन्त्री यीले डिसेम्बर पहिलो साता चीन भ्रमण हुने र सो समयमा अन्य कार्यक्रम नपार्न प्रधानमन्त्री ओलीलाई भनेका थिए । तिहार अगावै नेपालका लागि चिनियाँ राजदूत छन् सोङले प्रधानमन्त्री ओलीलाई चीन भ्रमणबारे राष्ट्रपति सीले पठाएको निमन्त्रणा पत्र दिएका थिए । नेकपा एमालेका अध्यक्ष ओली गत असार ३० गते प्रधानमन्त्री पदमा नियुक्त भएका थिए । प्रधानमन्त्रीमा नियुक्त भएलगत्तै नेपालका लागि चिनियाँ राजदूत छन् सोङले ओलीसँग भेट गरेका थिए । बधाई दिन प्रधानमन्त्री ओलीलाई भेटेका राजदूत सोङले त्यहीबेला चीन भ्रमणका बारेमा अनौपचारिक छलफल गरेका थिए । चिनियाँ राजदूत सोङले बेइजिङस्थित विदेश मन्त्रालयसँग समन्वय गरी प्रधानमन्त्री ओलीको चीन भ्रमणको मिति तय भएको स्रोतले बताएको छ । प्रधानमन्त्री ओलीको भारत भ्रमणको चर्चा चले पनि अहिलेसम्म औपचारिक निर्णय भएको छैन। यद्यपि,राष्ट्रसंघको महासभामा भाग लिन न्युयोर्क गएका बेला त्यहीँ भारतीय प्रधानमन्त्री नरेन्द्र मोदीसँग केहीबेर ओलीले भेट गरेका थिए। त्यसअघि प्रधानमन्त्री ओली विमस्टेकको बैठकमा भाग लिन बैंकक जाने तयारी गरेका थिए। तर,आयोजक राष्ट्र थाइल्याण्डले बैठक स्थगित गरेपछि प्रधानमन्त्री ओलीको बैंकक भ्रमण पनि स्थगित भएको थियो।"
१५ दिनभित्र बक्यौता रकम नउठे प्रक्रियाअनुसार अघि बढ्छौं : कुलमान घिसिङ,"काठमाडौं : नेपाल विद्युत् प्राधिकरणका कार्यकारी निर्देशक कुलमान घिसिङले अबको १५ दिनभित्र बक्यौता रकम नउठे प्रक्रियाअनुसार अघि बढ्ने बताएका छन्। बुधबार काठमाडौंमा पत्रकार सम्मेलन गर्दै घिसिङले सरकारले गरेको निर्णय कार्यान्वयन गर्नका लागि महसुल नबुझाएका उद्योगहरूको लाइन पुनः जडान गरेको भन्दै अबको १५ दिनभित्र वक्यौता रकम नउठे प्रक्रियाअनुसार अघि बढ्ने बताए। यसअघि पनि बक्यौता नतिरेकैका कारण कानुनबमोजिम लाइन काटेको भन्दै उनले अहिले मन्त्रिपरिषदको निर्णयअनुसार अघि बढेको बताए। ट्रंक तथा डेडिकेटेड विद्युत् महसुल बक्यौताको सम्बन्धमा प्राधिकरणले जारी गरेको बिललाई नियामक निकायले स्वीकृत गरेको अवस्थामा उद्योगीहरूले बक्यौता तिर्नैपर्ने उनको भनाइ छ। उनले अब ट्रंक तथा डेडिकेटेड विद्युत् महसुल दिर्घकालीन रूपमा नै समाधान हुनुपर्ने बताए। ट्रंक तथा डेडिकेटेड विद्युत् महसुसको विषय सरकार, प्राधिकरणमात्रै नभइ आम जनसरोकारको विषय भएको उनले बताए। घिसिङले विभिन्न समस्याका कारण अहिले अन्य विद्युत् महसुल उठाउन पनि समस्या देखिएकाले यसले समग्र प्राधिकरणको आर्थिक प्रणालीमा असर पर्ने उल्लेख गरे। त्यस्तै उनले विद्युत् महसुल तिर्नका लागि आनकानी गर्दै केही उद्योगीहरूले यसलाई राजनीतिकरण गर्न खोजेको आरोप लगाए।"
तीन जना फरार प्रतिवादी पक्राउ,"उदयपुर : बाल यौन दुर्व्यवहार लगायतका तीन घटनामा फरार रहेका तीन जनालाई प्रहरीले पक्राउ गरेको छ। जिल्ला अदालत उदयपुरले दोषी ठहर गरी कैद तथा दण्डजरिवानाको फैसला सुनाइएका उनीहरूलाई जिल्ला प्रहरी कार्यालयबाट खटिएको सुरक्षा टोलीले पक्राउ गरेको हो। पक्राउ पर्नेमा बाल यौन दुर्व्यवहार मुद्दामा फरार रहेका सप्तरीको बलानबिहुल गाउँपालिका वडानं १ का ४३ वर्षीय नित्यानन्द यादव, लागुऔषधमा त्रियुगा नगरपालिका वडानं १३ का २७ वर्षीय विकास वोहरा र चोरी मुद्दामा त्रियुगा नपा ६ का २० वर्षीय भक्तबहादुर भन्ने निसान बस्नेत रहेको डीएसपी राजन चापागाईले बताए। उनका अनुसार यादवालाई अदालतले एक वर्ष कैद र १० हजार जरिबाना, बोहोरालाई चार महिना कैद र चार हजार जरिवाना र बस्नेतलाई २४ दिन कैद र पाँच हजार जरिबानाको फैसला सुनाएको छ। पक्राउ परेका तीनै जनालाई फैसला कार्यान्वयनका लागि जिल्ला अदालतमा बुधबार उपस्थिति गराई कारागार पठाइएको उनले बताए। अदालतको फैसला कार्यान्वयनका लागि जिल्ला प्रहरी कार्यालयले मातहतका कार्यालयलाईसमेत परिचालन गर्ने गरी अभियान नै सञ्चालन गरेको एसपी हरिहरनाथ योगीले बताए।"
वडाअध्यक्ष उपर कुटपिटको आरोप,"महोत्तरी: गौशाला नगरपालिका वडा नं १ का वडाअध्यक्ष नविनकुमार साहले महिलालाई कुटपिट गरेको भन्दै स्थानीयहरूले आरोप लगाएका छन्। गएराति स्थानीय विन्देश्वर महराकी छोरी शोभा महरालाई कुटपिट गरि घाइते बनाएको स्थानीयहरूले आरोप लगाएका हुन्। पारिवारिक झगडा भइरहेको समयमा घरमा पुगेका वडाअध्यक्ष साहले स्थानीय विन्देश्वरको घरमा पुगि उनकी श्रीमती समुन्द्री र छोरी शोभालाई निर्धात कुटपिट गरिएको जनाएका छन्। उनले विवादको क्रममा बोलिएको आवाजसहितको अडियो फेसबुकमार्फत सार्वजानिक भएको छ। गर्भवती अवस्थामा रहेकी शोभा कुटपिटबाट गम्भीर रूपमा घाइते भएकी र उनको उपचार जनकपुरस्थित नवजिवन हस्पिटलमा भइरहेको छ। यस विषयमा वडाअध्यक्ष नविनकुमार साहले आफूमाथि केही व्यक्तिहरूको समूहले गलत आरोप लगाइरहेको जनाएका छन्। वडाअध्यक्षले भने, 'रातिको समयमा विन्देश्वरको घरमा पारिवारिक विवादले उग्ररुप लिएको थियो। उनीहरूले विवाद समाधान गर्नका लागि मलाई बोलाएका थिए। म सम्झाएर मात्र फर्किएको हुँ।' कसैमाथि हातपात गरेको आरोप भ्रामक र आफूलाई फसाउने षडयन्त्र रहेको उनले बताए। यस सम्बन्धमा गौशाला नगरपालिकाका मेयर डा दिपेन्द्र महतोले आफू बाहिर रहेकोले घटनाको सम्बन्धमा सत्य तथ्य बुझी ठोस कदम चाल्ने प्रतिक्रिया दिएका छन्। घटनामा पीडितले पक्कै पनि न्याय पाउने र निर्दोष कोही पनि नफस्ने मेयर महतोले प्रतिवद्धता जनाएका छन्।"
गरिबी निवारण मन्त्रालयले समस्याउन्मुख सहकारीको अध्ययन गर्ने,"काठमाडौं : भूमि व्यवस्था,सहकारी तथा गरिबी निवारण मन्त्रालयले समस्याउन्मुख सहकारीको अध्ययन गर्ने भएको छ । सिंहदरबारमा बुधबार बसेको प्रतिनिधिसभाअन्तर्गतको कृषि, सहकारी तथा प्राकृतिक स्रोत समिति बैठकमा मन्त्रालयका सचिव अर्जुन प्रसाद पोखरेलले समस्याउन्मुख सहकारीको अध्ययनका लागि सातवटा कार्यटोली बनाएर विभिन्न स्थानमा पठाउने तयारी भएको बताए । सहकारी ऐनलाइ संशोधन र सुधारका लागि प्रधानमन्त्री कार्यालयका सचिवको अध्यक्षतामा समिति बनाएर काम सुरु भइसकेको उनले बताए। उनले मुलुक संघीयतामा गएर तीन तहको सरकार बनेपछि राष्ट्रिय मापदण्ड जारी गर्न नसक्दा समस्या भएको धारणा राखे। सचिव पोखरेलले सहकारी क्षेत्रलाई नियमन गर्ने जिम्मेवारी संविधानले संघलाई दिएको अवस्थामा यसलाई मध्यनजर गर्दै राष्ट्रिय स्तरको नियमकारी निकायको परिकल्पनामा काम गरिरहेको जानकारी दिए। सहकारीमा बचतकर्ताको सुरक्षा हुनुपर्नेमा स्पष्ट रहेको भन्दै उनले सबै प्रकारका बचतकारीको बचत संरक्षणमा सरकारको गम्भीर ध्यान रहेको उनले बताए। सचिव पोखरेलले संसदीय छानविन समितिको प्रतिवेदन आएसकेपछि मन्त्रालयले त्यसलाई समेत आधार मान्दै आवश्यक कानुन प्रबन्धको तयारीमा लागेको धारणा राखे । बैठकमा समिति सदस्यहरूले सहकारी नियमनका लागि शक्तिशाली संयन्त्र गठन गर्नुपर्नेमा जोड दिएका थिए ।"
अमेरिका टेक्नासाथ जब उनी पक्राउ परिन्,"काठमाडौं : लाखौं रुपैयाँ खर्च गरेर दाङकी एक युवती अवैध बाटो अमेरिका पुगिन् । जब सपनाको देश अमेरिका पसिन्, उनलाई लाग्यो अब सारा दुःख अन्त्य भए । तर, अमेरिकाको धर्ती टेक्दा नटेक्दै बोर्डर सेक्युरिटीमा खटिएका अमेरिकी प्रहरीले उनलाई पक्राउ गर्यो । महिनौं कस्टडीमा राख्यो । चार, पाँच महिनाको अदालती लडाइँपश्चात् उनलाई गत कात्तिक १५ गते अमेरिकी सरकारले नेपाल डिपोर्ट गर्यो । तेस्रोबाटो हुँदै अमेरिका पुगेकी दाङकी बस्नेत थरकी युवतीलाई अमेरिकाले नेपाल फिर्ता पठाएको हो । अमेरिकामा गैरकानुनी रूपमा बसोबास गरेकाले अदालतको फैसलाबमोजिम उनलाई नेपाल डिपोर्ट गरिएको थियो । नेपाल प्रहरीको मानव बेचबिखन अनुसन्धान ब्युरोलाई नेपालस्थित अमेरिकी दूतावासले पठाएको पत्रमा उनलाई डिपोर्ट गर्नुपर्ने कारणसहितको यात्रा विवरण पठाइएको थियो । ब्युरोका प्रवक्ता भावेश रिमालका अनुसार एजेन्टको प्रलोभनमा परेर अमेरिका पुगेको हुन सक्ने अनुमानका आधारमा ब्युरो टोलीले उनीमाथि अनुसन्धान गरेको थियो । अनुसन्धानका क्रममा ती युवती अध्ययनको सिलसिलामा बेलायत गएकी थिइन् । बेलायतमा नै हुँदा उनको अमेरिका निवासी केसी थरका आफन्तसँग कुरा भयो । केसीले उनलाई अमेरिका आउन सकिने र सजिलै ग्रिनकार्ड बनाउन सक्ने भन्दै प्रलोभनमा पारे । बेलायतको विश्वविद्यालयमा पढ्दै गरेकी ती युवतीलाई अमेरिका पुग्ने सपनाले पछ्यायो । उनले तेस्रो बाटो हुँदै अमेरिका जाने प्रक्रिया सुरु गरिन् । लाखौं रुपैयाँ बुझाएर सपनाको देश छिर्न उनले प्रयास गरिन् । दलालहरूले उनलाई बेलायतबाट मेक्सिकोको बाटो हुँदै महिनौं लगाएर अमेरिका पुर्याए । कति दिन रातारात मेक्सिको, पनामा जंगल हिँडेरै उनी अमेरिका पुगिन् । अमेरिकी सेनाले उनीसहितसँगै गएकालाई पक्राउ गर्यो । उनलाई केही महिना कस्टडीमा राख्यो । कस्टडीबाटै उनले मुद्दा लडिन् । अदालतले उनलाई गैरकानुनी रूपमा अमेरिका बसेको भन्दै नेपाल डिपोर्ट गर्ने आदेश गर्यो । अमेरिकी प्रहरीको कस्टडीबाट निस्केर सिधै जहाज चढेकी उनी नेपाल फिर्ता भइन् । यो बीचमा उनले लाखौं रूपैयाँ दलाललाई बुझाएकी छन् । उनको मुद्दा हेरिरहेका ब्युरोका प्रहरी सुदन केसीका अनुसार ती युवतीले अमेरिका पुर्याउने एजेन्टको विषयमा केही जानकारी दिन मानिनन् । न त उनले आपूलाई प्रलोभन दिएर अमेरिका लैजाने दलालीको विरुद्धमा नै उजुरी दिइन् । अमेरिका जान आफूले पार गरेका बाटोहरूको विषयमा जानकारी दिए पनि उनले अन्य धेरै कुरा भने सुनाउन चाहिनन् । ००० यही कात्तिक १४ गते नै अमेरिकाबाट डिपोर्ट हुने लाइनमा थिए नेपालका ओली थरका एक युवक । रुकुमका ती युवक पनि तेस्रो बाटो हुँदै अमेरिका पुगेका थिए । मानव बेचबिखन अनुसन्धान ब्युरोका मुद्दा शाखाका डीएसपी ज्ञानबहादुर विष्टका अनुसार नेपालबाट गैरकानुनी बाटो हुँदै अमेरिका पुर्याउने तस्करहरू नेपालमै सक्रिय छन् । यो विषयमा तथ्य र प्रमाणका लागि ब्युरो टोलीले डिपोर्ट भएका ओली थरका युवकसँग पटकपटक कुराकानी गर्ने प्रयास गर्यो । अमेरिका जाने चक्करमा लाखौं रुपैयाँ गुमाएका ओलीले प्रहरीसँग सहकार्य भने गरेनन् । आफन्तको सहयोगमा अमेरिका गएको भन्दै उनले कोहीविरुद्ध उजुरी दर्ता गर्न पनि चाहेनन् । ००० यी दुई घटना केही दिनअगाडिको हुन् । बल्लबल्ल अमेरिका पुगेकाहरू नेपाल डिपोर्ट हुने संख्या भने विस्तारै बढ्दै छ । अमेरिकी दूतावासले दिएको सूचनाअनुसार केही दिनमै अन्य ६ जना व्यक्ति अमेरिकाबाट नेपाल डिपोर्ट भएर आउँदै छन् । मानव बेचबिखन अनुसन्धान ब्युरोका डीएसपी ज्ञानबहादुर विष्टका अनुसार पछिल्लो पाँच वर्षमा गैरकानुनी रूपमा अमेरिका पुगेका र गैरकानुनी रूपमा बसोबास गरिरहेका २ सय १ जना नेपालीलाई अमेरिकाले फिर्ता गरेको छ । अमेरिका पुग्ने चक्करमा लाखौं रुपैयाँ गुमाए पनि डिपोर्ट भएर आएकाहरू एक जना पनि प्रहरीकहाँ रिपोर्ट लेखाएको तथ्यांक छैन । उनीहरू तस्करसँगै सहकार्य गरेर फेरि अमेरिका जाने प्रक्रिया थाल्ने वा अन्य देशमा जान खोज्ने अथवा मौखिक रूपमा गाउँघरमै सहमति गर्ने, तमसुक बनाउनेजस्ता कार्य गर्छन् । तर पैसा नउठ्ने र अनावश्यक झन्झट हुने डरले प्रहरीसम्म आउँदैनन् । किन जाँदैनन् प्रहरीमा पीडित ? पैसा नउठ्ने डरले पीडितहरू प्रहरीमा जाँदैनन् । कानुनी झन्झट र लामो मुद्दा फैसला हुन लामो समय लाग्ने हुँदा पीडितहरू प्रहरीकहाँ जान खोज्दैनन् । अहिलेसम्म डिपोर्ट भएर नेपाल फर्काइएका २ सय १ जनामध्ये कसैले पनि प्रहरीकहाँ जाहेरी दर्ता गराएका छैनन । ब्युरोका प्रवक्ता रिमालका अनुसार अमेरिकाबाट डिपोर्ट हुने व्यक्तिको संख्या प्रत्येक वर्ष बढ्दो छ । ५० लाखदेखि एक करोड पैसा खर्च गरेर बल्लबल्ल अमेरिका पुगेर फिर्ता हुनेको व्यावहारिक दुःख बेग्लै छ । उनीहरूको आर्थिक पाटो र पारिवारिक समस्याको कहानी सुनिनसक्नु छ ।"
भारतीय सेनाध्यक्ष द्विवेदी मङसिर ५ गते नेपाल आउँदै,"काठमाडौं : भारत सेनाका सेनाध्यक्ष उपेन्द्र द्विवेदी नेपाल भ्रमणमा आउने भएका छन्। आगामी मङ्सिर ५ गते पाँच दिने नेपाल भ्रमणमा आउने लागेको रक्षामन्त्रालयले जनाएको छ। सोही अवसरमा सेनाअध्यक्ष द्विवेदीलाई नेपाली सेनाको मानार्थ महारथीको सम्मान प्रदान गरिने भएको छ। राष्ट्रपति एवं नेपाली सेनाका परमाधिपति रामचन्द्र पौडेलले मङ्सिर ६ गते उनलाई नेपाली सेनाको मानार्थ महारथीको सम्मान प्रदान गरिने मन्त्रालयले जनाएको छ। प्रधानसेनापति अशोक सिग्देलको औपचारिक निमन्त्रणामा सेनाध्यक्ष द्विवेदी नेपाल भ्रमणमा आउन लागेका हुन्। नेपाल र भारतबीच सन् १९५० देखि एकअर्को देशका सेना प्रमुखलाई मानार्थ महारथीको दज्र्यानी चिह्न प्रदान गर्ने अनुपम परम्परा छ । सेनाध्यक्ष द्विवेदीले नेपाल भ्रमणका क्रममा प्रधानमन्त्री केपी शर्मा ओली, रक्षामन्त्री मानवीर राई र समकक्षी प्रधानसेनापति अशोकराज सिग्देलसँग भेटवार्ता गर्नेछन्। नेपाल भ्रमणका क्रममा सेनाध्यक्ष द्विवेदीले सैनिक मञ्च टुँडिखेलस्थित वीर स्मारकमा श्रद्धाञ्जली अर्पण र जङ्गी अड्डामा सम्मान गारतको निरीक्षण गर्नेछन् । उनले कमाण्ड तथा स्टाफ कलेजका विद्यार्थीसँग अन्तक्रिया र पश्चिम पृतनाको भ्रमण गर्ने कार्यसूची छ । भ्रमणका क्रममा सेनाध्यक्ष द्विवेदीले पुशपतिनाथ र मुक्तिनाथको दर्शन गर्नुकासाथै पोखरा तथा सगरमाथा क्षेत्रको समेत अवलोकन भ्रमण गर्ने कार्यक्रम छ । यसअघि भारतका राष्ट्रपति रामनाथ कोविन्दले नेपालका तत्कालीन प्रधानसेनापति प्रभुराम शर्मालाई २०७८ कात्तिक २४ गते भारतीय स्थलसेनाको मानार्थ महारथीको दज्र्यानी चिह्न प्रदान गरेका थिए। यसअघिका भारतीय स्थल सेनाध्यक्ष मनोज पाण्डेलाई तत्कालीन राष्ट्रपति विद्यादेवी भण्डारीले २०७९ भदौ २० गते नेपाली सेनाको मानार्थ महारथी पद प्रदान गरेकी थिइन्। सन् १९५० मा भारतका सेनाध्यक्ष जनरल केएम परिअप्पालाई पहिलो पटक नेपाली सेनाको मानार्थ महारथी प्रदान गरिएको थियो भने २०२६ सालमा तत्कालीन प्रधानसेनापति सुरेद्रबहादुर शाहलाई पनि पहिलो पटक भारतीय सेनाको मानार्थ महारथीबाट सुशोभित गरिएको थियो ।"
निर्मला पन्तको हत्या घटना आफूले देखेको दावी गर्ने पक्राउ,"काठमाडौं : कञ्चनपुर महेन्द्रनगरकी १३ वर्षीया बालिका निर्मला पन्तको बलात्कारपछि हत्या प्रकरणमा एक टेलिभिजन अन्तर्वार्तामा गलत विवरणसहित दुष्प्रचार गर्ने एकजनालाई नियन्त्रणमा लिएको छ। गोरखाका नवराज अर्याललाई प्रहरीले नियन्त्रणमा लिएको हो। प्रहरीको केन्द्रीय अनुसन्धान ब्युरो (सीआईबी) ले टेलिभिजनबाट अर्यालको अभिव्यक्ति जारी भएपछि मंगलबार सोधपुछ गरेर हाजिर जवानीमा छाडेको थियो । सिआइबीले थप अनुसन्धानका लागि बुधबार अर्याल दम्पती र प्राइम टाइम टेलिभिजनका कार्यक्रम प्रस्तोतालाई पनि सोधपुछ गरिरहेको सिआइबीका सूचना अधिकारी प्रहरी उपरीक्षक होबिन्द्र बोगटीले जानकारी दिए। ' अर्यालले टेलिभिजनमा दाबी गरेका सबै विवरण झुठ हुन्,' उनले भने,'सो विषयमा थप अनुसन्धानका लागि अर्याय दम्पती र प्रस्तोता धमलालाई सिआइबीमा ल्याएका छौं ।' आफू खानेपानी विभागको सवारी चालक रहेको दाबी गर्ने अर्यालले आफू कञ्चनपुर पुगेको बेला निर्मलाको बलात्कार हुँदै गरेको देखेको झुठो विवरण अन्र्तवार्तामा दिएको प्रहरीको भनाइ छ ।"
वीरगन्जमा १४ हजार छात्राहरूलाई दिइयो आत्मरक्षा तालिम,वीरगन्ज : वीरगन्ज महानगरपालिकाले नगर क्षेत्रका निजी र सामुदायिक विद्यालयमा कक्षा ६ देखि १२ सम्मका करिब १४ हजार छात्राहरूलाई आत्मारक्षाका लागि प्रशिक्षण दिएको छ। वीरगन्जको आदर्शनगरस्थित रंगशालामा बुधबार भारतका ख्यातिप्राप्त मार्शल आर्ट प्रशिक्षक डाक्टर चिता यजनेश शेट्टीले १३ हजार ९ सय जना छात्राहरूलाई आत्मारक्षासम्बन्धी प्रशिक्षण दिएका हुन्। वीरगन्ज महानगरपालिकाको आयोजना तथा नेपाल भारत सहयोग मञ्चको समन्वयमा सम्पन्न तालिमको खानेपानी मन्त्री प्रदीप यादवले उद्घाटन गरेका थिए। त्यस अवसरमा उनले सरकारले महिला सशक्तीकरणका लागि दीर्घकालीन रूपमा ठोस कार्यक्रम सञ्चालन गर्ने बताए। उनले वीरगन्ज महानगरपालिकाले एकसाथ नगर क्षेत्रका हजारौं छात्राहरूलाई तालिम दिएर गिनिज बुक अफ वर्ल्ड रेकर्डमा आफ्नो नाम दर्ता गर्न लागेकोमा खुसी व्यक्त गर्दै तालिमले छात्राहरूलाई आत्माविश्वास बढाउने बताए। नेपालमा भारतका ख्याति प्राप्त प्रशिक्षक आएर निशुल्करूपमा तालिम दिँदा दुई देशबीचको सम्बन्ध थप मजबुत बन्ने दाबी गर्दै उनले सरकारले महिलालाई सशक्तीकरण गरी सक्षम बनाउने नीति लिएको बताए। खानेपानी मन्त्री यादवले मधेसमा महिला हिंसाका घटना बढिरहेको बेला तालिमले अब महिला हिंसा सहन सक्दैनन् र प्रतिकार गर्न सक्षम छन् भन्ने सन्देशसमेत दिने दाबी गरे। त्यस्तै वीरगन्ज महानगरपालिकाका मेयर राजेशमान सिंहले छात्राहरूलाई दिएको आजको तालिम सुरुवातमात्रै भएको बताउँदै अब वीरगन्जका सामुदायिक तथा निजी विद्यालयमा प्रत्येक हप्ताको शुक्रबार आत्मरक्षाको लागि मार्शल आर्ट्ससम्बन्धी तालिम दिइने बताए। मेयर सिंहले आजको मितिसम्म वीरगन्ज महानगरपालिकामा तालिम लिनका लागि १५ हजार १ सय छात्राहरूले नाम दर्ता गराएकोमा १२ हजार ९ सय ७४ जनाको फारम गिनिज बुक अफ वर्ल्ड रेकर्डमा पुगिसकेको जानकारी दिए। उनका अनुसार यसअघि भारतको आग्रास्थित एक स्थानीय तहले एकसाथ ७ हजार ४ सय १ जना छात्राहरूलाई आत्मारक्षाको तालिम दिएर वर्ल्ड रेकर्ड बनाएको थियो। मेयर सिंहले आफूले निर्वाचनको बेला वीरगन्जका महिलाहरूलाई मध्यरातमा पनि निर्धक्कसँग हिंड्नसक्ने वातावरण बनाउने प्रतिबद्धता जनाए अनुसार महिला र किशोरीहरूको मनोबल बढाउनका लागि आत्मरक्षाको तालिम सुरुवात गरेको बताए।
सेती नदीमा फूल तार्ने र पूजा गर्ने भक्तजनको भिड,"पोखरा : हरिबोधिनी एकादशीको अवसरमा मंगलबार पोखराको सेती नदी किनारमा फूल तार्ने र पूजा गर्नेको भिड लागेको छ । पोखराको रामघाट लगायत सेती नदीमा हरिशयनी एकादशीदेखि हरिबोधिनी एकादशीका दिनसम्म चार महिना विष्णुको भक्तले तुलसीको व्रत गरी विशेष पूजा गर्दै आएकामा मंगलबार दामोदरसँग विहाव गरी यो पर्व मनाउने क्रममा सेती नदीमा फूल तारेका हुन् । भक्तजनले डोलीमा फूल लिएर भजन कृतन गर्दै रामघाट स्थित सेती नदीमा पुगेका थिए । भक्तजनले सेती नदीमा फूल तार्ने, पूजा गर्ने गरेको थिए । भजन गाएर नदी किनारमा नाचेर रमाएका थिए ।"
"धरानको कृषि फार्मभित्र गाँजाको कारोबार, सञ्चालक पक्राउ","धरान : सुनसरीको धरान उपमहानगरपालिका रहेको कृषि फार्मभित्र लागू औषध गाँजाको कारोबार हुने गरेको पाइएको छ। सुनसरी प्रहरीले ठूलो परिणामाको गाँजासहित फार्म सञ्चालकलाई पक्राउ गरेको हो। धरान उपमहानगरपालिका१७ खेरैनीमा रहेको सप्रिम एग्रीकल्चर कृषि फार्मबाट ३ सय ७ किलोग्राम गाँजा बरामद गरिएको जिल्ला प्रहरी कार्यालय सुनसरीका प्रबक्ता डिएसपी रामप्रसाद तिमल्सिनाले बताएका छन्। प्लास्टिकका १० वटा बोरामा लुकाइ छिपाइ राखिएको गाँजा कोशी प्रदेश प्रहरी कार्यालय र इलाका प्रहरी कार्यालय धरानको संयुक्त टोलीले मंगलबार राति बरामद गरेको उनले बताए। कृषि फार्मबाट लागू औषध गाँजाको कारोबार भइरहेको विशेष सूचनाका आधारमा छापा हान्न प्रहरी टोली पुगेको थियो। उक्त फार्म धरान१३ का ४४ वर्षीय मनीराज राईले सञ्चालन गर्दै आएको प्रहरीले जनाएको छ। फार्मबाट गाँजा बरामद भएसँगै राईलाई पक्राउ गरिएको तिमल्सिनाले बताए। राईविरुद्ध लागुऔषध ऐनअन्तर्गतको मुद्दा चलाउने प्रहरीको तयारी छ। धनकुटा, भोजपुरलगायतका पहाडी जिल्लाबाट ल्याएको गाँजा कृषि फार्ममा भण्डारण गरेको गाजा फार्मबाटै अन्यत्र सप्लाई हुने प्रहरीको भनाइ छ। गाँजा कसले र कहाँबाट ल्याएर राखेको हो भनेर प्रहरीले खुलाएको छैन। थप अनुसन्धान भइरहेको डीएसपी तिमल्सिनाले बताए।"
"पशुपति धर्मशालामा मारवाडीको मोहियानी हक लाग्दैन, करारको शर्त पालना नभए सम्झौता अन्त्य गर्न सकिन्छ","काठमाडौं : काठमाडौं जिल्ला अदालतले पशुपति विकास कोषको गौशाला धर्मशाला विवादमा सुनाएको फैसलाको पूर्णपाठ सार्वजनिक गरेको छ। जिल्ला न्यायाधीश कलमप्रसाद पोखरेलले २०८१ साल असोज १६ गते सुनाएको फैसलाको पूर्णपाठ हालै सार्वजनिक भएको हो। फैसलामा गौशाला धर्मशालामा मारवाडी सेवा समाजको मोहियानी हक नलाग्ने व्याख्या गरेको छ। 'मारवाडी सेवा समितिले मिति २०६००२१२ मा पशुपति अमालकोट कचहरीसँग सम्झौता गर्दा स्वीकार गरेको देखिन्छ। वादी मध्ये गौशाला धर्मशालाको तर्फबाट सो संस्थाका महासचिव रोहवरमा साक्षी बसी उक्त तथ्यलाई स्वीकार गरेको देखिन्छ। वादीले पशे गरेको कुनै पनि निर्णय अभिलेखका प्रमाणहरूबाट वादी दावीको जग्गामा मारवादी सेवा समितिको मोही हक रहेको तथ्य प्रमाण पेश हुन सकेको देखिएन,'फैसलामा उल्लेख छ। मोहियानी हकमा मारवाडीहरूको दावी नपुगेको र करारको शर्त पालना नभएको अवस्थामा पशुपति क्षेत्र विकास कोषले सम्झौता अन्त्य गर्नसक्ने फैसलामा भनिएको छ। पशुपति क्षेत्र विकास कोषले पनि पशुपति धर्मशालामा मारवाडी सेवा समितिलाई मोहियानी हक पाउने कुनै प्रमाण नभएको समेत दावी गर्दै आएको छ। ' करारको शर्त उल्लंघन भएको अवस्थामा करारको प्रथम पक्ष पशुपतिनाथ अमालकोट कचहरी (हाल पशुपति क्षेत्र विकाश कोष) ले करार रद्व गर्न सक्ने प्रावधान भएको देखिंदा उक्त करार अनन्तकालसम्म जनसुकै परिस्थितिमा लागू हुनेगरी करार भएको मान्न मिल्ने देखिएन । यदी प्रतिवादी पक्षले करारको उल्लंघन गरी करार भंग गर्ने निर्णय गरेको मान्ने हो भने पनि करार उल्लंघन भइ विपक्षीको सो कार्यबाट वादीलाई क्षेती पुग्न गएको भए करारको यथावत परिपालना नै अन्तिम एवं एकमात्र विकल्प नभई वादीले क्षतिपूर्ति वा मनासिव माफिकको क्षतिपूर्ति दावी गरी फिराद गर्न सक्ने हुन्छ । त्यसै गरी यी वादी पक्षले करारको शर्त विपरित श्री पशुपति गौशाला धर्मशाला क्षेत्रको सम्पत्तिलाई आर्थिक लाभको श्रोतको रुपमा उपभोग गरी त्यसको मनासिव अंश प्रतिवादी पक्षलाई नवुझाएको हो भने प्रतिवादी पक्षले समेत सो विषयमा क्षतिपूर्ति दावी गरी फिराद उजुर गर्न सक्ने देखिन्छ । करार भएको, लामो समय भएको सो करार समय सापेक्ष परिमार्जन हुनु कुरा सर्वोच्च अदालतको फैसला समेतबाट औल्याइएको देखिएकोमा वादी पक्ष अनिच्छाका कारणले परिमार्जन हुन नसकेको भन्ने प्रतिवादी पक्षको जिकिर देखिएकोले उल्लेखित करारलाई चिरस्थायी एवं अपरिवर्तनीय दस्तावेज मानी उक्त करारलाई निरन्तरता दिई करारको यथावत परिपालना हुनु पर्छ भन्ने वादी दावी मनासिव देखिन आएन ,'फैसलामा भनिएको छ। धर्मशाला खाली गर्ने विषयमा मारवाडी सेवा समिति र काठमाडौं महानगरपालिका बीच विवाद चलेको थियो। विवादले चर्को रुप लिएपछि संस्कृति,पर्यटन तथा नागरिक उड्डयन मन्त्री बद्रीप्रसाद पाण्डेले मारवाडीको कब्जामा रहेको पशुपति गौशाला धर्मशाला खाली गराउने कार्य तत्काल रोक्न पशुपति क्षेत्र विकास कोषलाई निर्देशन दिएका थिए । पशु्पति क्षेत्र विकास कोषका अध्यक्ष समेत रहेका मन्त्री पाण्डेले शान्ति सुरक्षामा समस्या उत्पन्न भएको भन्दै गौशाला धर्मशाला खाली गराउने काम तत्काल अघि नबढाउन कोषलाई भनेका थिए। पशुपति क्षेत्र विकास कोषले २०८० साउन १७ मारवाडी समितिसँगको सम्झौता भंग गरेको थियो। कोषको यो सम्झौता भंग गर्ने निर्णय गैरकानुनी रहेको भनी मारवाडी सेवा समिति नेपालले २०८० साउन २४ गते काठमाडौं जिल्ला अदालतमा मुद्दा दर्ता गराएको थियो। २०८१ असोज १६ गते जिल्ला अदालतले कोषको पक्षमा फैसला सुनाएको थियो। समितिले गौशालामा आफ्नो मोहियानी हक रहेको दाबी गर्दै आएको छ । तर पशुपति क्षेत्र विकास कोष भने मोहियानी हकको व्यवस्था खारेज पछि मात्रै मारवाडी सेवा समितिको स्थापना भएको भन्दै मोहियानी हक समितिमा नरहेको जनाएको छ। लामो समयदेखि समितिले सस्तो मूल्यमा गौशालाको करिब १० रोपनी जग्गा उपभोग गर्दै आएको थियो। २०५४ सालमा वार्षिक ५१ हजार रुपैयाँ तिर्ने सम्झौता भएको थियो। समितिले अहिलेसम्म सोही भाडा तिर्दै आएको छ।"
भान्जाको हत्या आरोपमा मामा पक्राउ,अर्घाखाँची : अर्घाखाँचीको शितगंगा नगरपालिकामा भान्जाको हत्या आरोपमा मामा पक्राउ परेका छन्। ३५ वर्षीय तिलक रेश्मी जिकैको भिरपाखोमा मृत अवस्थामा फेला परेका थिए। उनको हत्यामा शितगंगा नगरपालिका६ सानाढुंग्रेका ५३ वर्षीय झन्द्रबहादुर गाहाको संलग्नता रहेको प्रहरीको प्रारम्भिक अनुसन्धानबाट खुल्न आएको जिल्ला प्रहरी कार्यालय अर्घाखाँचीका प्रमुख डीएसपी चक्रबहादुर मल्लले बताए। सोमबार साँझ दुबै जना मादक पदार्थ सेवन गरेको र दुईबीच झगडा हुँदा राति १ बजेतिर घटना घटेको प्रहरीको अनुसन्धानबाट खुलेको हो। प्रहरीले गाहामाथि कानुनी काराबाहीको प्रक्रिया सुरु गरेको छ। अर्घाखाँची जिल्ला अदालतबाट ५ दिनको म्याद थप गरी अनुसन्धान भइरहेको डीएसपी मल्लले बताए।
बक्यौता नतिर्ने उद्योगको लाइन काट्ने र जोड्नेभन्दा दीर्घकालीन समाधानतिर लाग्नुपर्छ : कुलमान घिसिङ,"काठमाडौं : नेपाल विद्युत प्राधिकरणका कार्यकारी निर्देशक कुलमान घिसिङले बक्यौता नतिर्ने उद्योगमा विद्युतको लाइन काट्ने र जोड्नेभन्दा पनि समस्या समाधानतिर लाग्नुपर्ने बताएका छन्। बुधबार पत्रकार सम्मेलनमा बोल्दै कार्यकारी निर्देशक घिसिङले दीर्घकालीन समाधानतिर लाग्नुपर्नेमा जोड दिए। 'लाइन काट्ने ,अनि फेरि जोड्ने र बक्यौता नउठाउने भन्ने विषय रहनु हुँदैन। मैले सधैं भनिरहेको छु। अब हामी लाइन काट्ने र जोड्नेतिर नलागौं। सबै दीर्घकालीन समाधानतिर लाग्नुपर्छ भनेर सबै निकायमा पनि भन्ने गरेका छौं, 'उनले भने,' यो समाधानको अन्तिम चरणमा आइसकेको छ। तर, अहिले फेरि नेपाल सरकारले एउटा निर्देशन दिइसकेपछि हामीले पालना गरेका छौं।' उनले सरकारले दिएको निर्देशन अनुसार १५ दिनभित्र बक्यौला उठाउने दावी गरे। तोकिएको समयमा बक्यौता नतिर्ने उद्योगको फेरि लाइन काट्ने बताए। 'सरकारले भर्खरै १५ दिनभित्र बक्यौता उठाउने गरी २४ घण्टाभित्र बिजुली जोड्न निर्देशन दिएको छ। अब १५ दिनभित्र बक्यौता उठाउन लाग्छौं। तोकिएको समयमा बक्यौता तिर्नुपर्छ। नतिरे हामी कानुनी प्रक्रियामा जान्छौं,'उनले भने। नेपाल विद्युत प्राधिकरणले डेडिकेटेड र ट्रंक लाइनको महशुल नतिरेका अधिकांश उद्योगहरूको लाइन जोडेको छ। प्रमाण नपाएको भन्दै बक्यौता बुझाउन नमानेपछि प्राधिकरणले कार्त्तिक ८ गते २८ वटा उद्योगको लाइन काटेको थियो। तर,आइतबार मन्त्रिपरिषद बैठकले महशुल नतिरेका कारण लाइन काटिएका उद्योगहरूमा लाइन जोड्न लगाउने र १५ दिनभित्र बक्यौता उठाउन निर्देशन दिएपछि लाइन जोडिएको हो। २०७२ साउनदेखिको डेडिकेटेड तथा ट्रंकलाइन विद्युत् महसुलको छुट बिल भन्दै २०७६ मा प्राधिकरणले जारी गरेपछि यो विवादित बनेको हो । नियमित विद्युत् महसुल तिरिरहेका उद्योगीहरूले डेडिकेटेड तथा ट्रंकलाइन विद्युत् महसुल बक्यौता २०७२ साउनदेखि २०७७ असारसम्मको भएको प्राधिकरणको भनाइ हो । प्राधिकरणका अनुसार डेडिकेटेड तथा ट्रंकलाइन बक्यौता हालसम्म करिब २२ अर्ब पुगेको छ ।"
सात वर्षदेखि पुल बन्ने पर्खाइमा सौरु र सिर्खुमबासी,"जोमसोम : राष्ट्रिय गौरवको बेनीजोमसोम सडक अन्तर्गत मुस्ताङको थासाङ गाउँपालिका२ को कोवाङसौरु जोड्ने सस्पेन्सन पुलको योजना २०७४ सालमा पर्यो। सस्पेन्स ब्रिज डिभिजन कार्यालय काठमाडौंले थासाङको एउटै वडामा पर्ने कालिगण्डकी नदी वारिपारीका गाउँ (कोवाङसौरु)जोड्ने दुई मिटर चौडा हुने गरी ५७० मिटर लामो सस्पेन्सन पुलको ठेक्का खुलायो । कालिगण्डकी नदीमा निर्माण हुने पुलको ठेक्का ईलाईट रुविना जेभी कन्ट्रक्सनले पायो। बर्सेनि बर्खायाममा कालिगण्डकी नदी वारपार गर्न सधैँ जोखिमपूर्ण यात्रा गर्नुपर्ने सौरु र सिर्खुम गाउँका स्थानीय नागरिक पुलको योजना परेकोमा निकै उत्साहित बने। पुल बन्ला र बर्खायाममा जोखिम मोलेर कालिगण्डकी नदी तर्नुपर्ने परिस्थिति हट्ला भन्ने पर्खाइमा बसेका सौरु र सिर्खुमबासीको सपना ७ वर्ष बितिसक्दा समेत पूरा हुन सकेन। पुल बन्ने पर्खाइमा रहेका त्यस क्षेत्रका स्थानीय नागरिकहरूको धैर्यताको बाँध पुल अलपत्र परेपछि टुट्दै जान थालेको छ। २०७४ साल कार्तिक महिनामा ५ करोड लागतमा ईलाईट रुविना जेभी कन्ट्रक्सनले ३० महिनामा पुल सम्पन्न गर्ने गरी ठेक्का सम्झौता गरेको थियो। २०७७ साल वैशाखमा सम्पन्न हुनुपर्ने कालिगण्डकी नदीमा निर्माणाधीन सस्पेन्सन पुल ७ वर्ष पुग्दासमेत सम्पन्न हुन सकेन। भौगोलिक विषमता, हिमपात, प्रतिकूल मौसम र कोरोना कहर लगायतको कारण देखाउँदै पटकपटक म्याद हुँदै आइरहेको मुस्ताङको (कोवाङसौरु) जोड्ने सस्पेन्सन पुलको काम पछिल्लो समय पूनः गत वर्षको जेठदेखि अलपत्र परेको छ। त्यसो त जोइन कम्पनीको रुपमा ठेक्का सम्झौता भएको कोवाङसौरु जोड्ने सस्पेन्सन पुलको सुरुवाती चरणमा रुविना कन्ट्रक्सनका प्रतिनिधि जयदेव थापाले पुल बनाउने जिम्मा लिएका थिए। प्रतिनिधि थापाले पुलको सुरुवाती आंशिक काम गरेपछि त्यसयता पुलको कामलाई अघि बढाउन सकेनन्। पुल बनाउने प्रतिनिधि नै पुलको काम अघि बढाउन छोडेर लामोसमय सम्पर्कविहीन रहे। त्यसपछि कोवाङसौरु पुल निर्माणको काम पूरै ठप्पै बन्यो। रुविना कन्ट्रक्सनका थापाले पुल अलपत्र छाडेकाले गतवर्षदेखि सस्पेन्सन ब्रिज डिभिजन कार्यालयले जोइनको अर्को पार्टनर ईलाइट कन्ट्रक्सनलाई पुल बनाउने अख्तियारी दिएर फिल्डमा फर्कायो। ईलाइट मार्फत सहायक ठेकेदार निकेश श्रेष्ठ प्रतिनिधि बनेर (सौरुकोवाङ) पुल बनाउन जुटे। गतवर्ष वैशाखमा पुलको अधुरो कार्य सुरु गरेका निकेशले पनि जेठ लागेपछि निर्माण कार्यलाई तीव्रता दिन सकेनन्। उनले पुलका लागि व्यवस्थापन गरेको मेट्रियल बाढीले बगाएकाले निर्माणको काम रोकिएको जनाएका छन्। मुस्ताङको थासाङ गाउँपालिका स्थित (कोवाङसौरु) जोड्ने सस्पेन्सन पुलको पछिल्लो भौतिक प्रगति ७० प्रतिशत रहेको सस्पेन्सन ब्रिज डिभिजन कार्यालयका इन्जिनियर प्रवेश रेग्मले जानकारी दिए।पुलको काम केही बाँकी छ, त्यसलाई वैशाख महिनाभित्र पूरा गर्ने भनेका छौं, इन्जिनियर रेग्मीले भने, सिभिल र पुलको फिटिङ गर्ने काम छ, निरन्तर काम भएमा धेरै समय लाग्दैन। उनले निर्माण कम्पनीका प्रतिनिधि दसैं, तिहार र छठ पर्व सकिनेबित्तिकै काममा फर्किने जनाए। यता, ईलाइटका प्रतिनिधि निकेश श्रेष्ठले (कोवाङसौरु) जोड्ने पुल वैशाख अगावै सकिने दावी गरे। उनले पुलको काम सुरु गर्न जनशक्ति र उपकरण फिल्डमा परिचालन गर्ने तयारी गरेको बताए। पुलको केही सिभिलको काम र पुल फिटिङको काम बाँकी छन्, सबै पुललाई सामानहरू कार्यस्थलमा व्यवस्थापन गरिएको छ। केही प्राविधिक कारणले गर्दा पुलको काममा बाधा परेको थियो, उनले भने। राष्ट्रिय राजमार्गको कालिगण्डकीपारि पूर्वमा अवस्थित सौरु र सिर्खुम गाउँमा करिव १२० घरधुरीको बसोबास छ। कालिगण्डकी नदीमा पुल नहुँदा वर्षौंदेखि त्यस क्षेत्रका नागरकहरूले बर्खायाममा निकै कष्ट र सास्ती झैल्दै आइरहेका वडाध्यक्ष गौतम शेरचनले जानकारी दिए। कालिगण्डकी नदीमा पुल नहुँदा त्यहाँका नागरिकहरूले शिक्षा, स्वास्थ्य र स्थानीय तहको विभिन्न सेवा लिन कोखेठाँटीको पुल हुँदै करिव २ घण्टाको फेरोमा पैदल हिँड्नु पर्ने हुन्छ। कालिगण्डकी नदीमा पुल नबन्दा त्यहाँ उत्पादन हुने कृषि उपजको समेत सहज बजारीकणमा समस्या पर्ने गरेको सौरु गाउँका स्थानीय सोजन हिराचनले जानकारी दिए। उनले बर्सेनि बर्खायाममा खोला पार गर्न कालिगण्डकी नदीमा काठको साँघो हाल्ने र झिक्ने सास्ती व्यवहोर्न परेको बताए।"
मकवानपुरका प्रधानाध्यापक बम्जनमाथि गोली हान्ने पक्राउ,"सिन्धुली : मकवानपुरको बकैया गाउँपालिका३ स्थित बुद्ध माबिका प्रधानाध्यापक प्रेम बम्जनमाथि गोली प्रहार गर्ने एक जना पक्राउ परेका छन्। पक्राउ पर्नेमा सर्लाही जिल्ला बागमती नगरपालिका७ तुफानपुर बस्ने कन्चन ठाकुरका छोरा वर्ष ३० का प्रमानन्द भन्ने विजनन्द ठाकुर रहेका छन्। बागमती गाउँपालिका१ बोटगाउँ घर भएका वर्ष ४० का बम्जनलाई गत आइतबार झाप्सेमा अज्ञात समूहले गोली प्रहार गरेर फरार भएका थिए। उनीहरूमध्ये ठाकुरलाई बागमती नगरपालिका १२ बथानेटोल सर्लाहीबाट प्रहरी टोलीले नियन्त्रणमा लिएको सिन्धुलीका प्रहरी प्रवक्ता तथा प्रहरी नायब उपरीक्षक अनिलकुमार खड्काले जानकारी दिए। सर्लाही जिल्लाबाट सिन्धुली हुँदै मकवानपुर जिल्ला तर्फ मोटरसाइकलमा जाँदै गर्दा बम्जनलाई सिन्धुलीको हरिहरपुरगढी गाउँपालिका ६ झप्सीस्थित बाबजी खोल्सीमा रोकी गोली प्रहार गर्ने तीन जनामध्ये एक जनालाई पक्राउ गरी थप अनुसन्धानका लागि जिल्ला अदालत सिन्धुलीबाट म्याद थप गरिएको छ, उनले भने। तराई मूलका देखिने तीन जनाको समूहमा रहेका अपरिचित व्यक्तिले गोली प्रहार गरेर फरार भएपछि सिन्धुली प्रहरी, बागमती प्रदेश प्रहरी कार्यालय हेटौंडा, प्रदेश प्रहरी कार्यालय काभ्रे, जिल्ला प्रहरी कार्यालय सर्लाही, जिल्ला प्रहरी कार्यालय काभ्रेले सीमा नाका शिल गरेर अनुसन्धान थालेको थियो। उनीहरूमध्ये एक जनालाई नियन्त्रण लिइएको र अन्यको खोजी कार्य जारी रहेको बताइएको छ। गोली प्रहारबाट बम्जन घाइते भएका छन्। उनको मुखमा गोली लागेको छ। गोली प्रहारबाट घाइते भएका प्रअ बम्जनलाई सिन्धुली र सर्लाही प्रहरीले उद्धार गरेर सर्लाहीको मोडल अस्पतालमा उपचार गरी थप उपचारका लागि वीरगन्जको वयोधा अस्पताल पठाइएको त्यहाँबाट पनि थप उपचारका लागि काठमाडौंस्थित ह्याम्स अस्पताल पठाइएको छ। अहिले उनको अवस्था खतरामुक्त रहेको बताइएको छ।"
स्रोत नखुलेको १९ लाख नगदसहित तीनजना पक्राउ,"धनुषा : जनकपुर उपमहानगरपालिका१२ कुवारामपुर बजारबाट स्रोत नखुलेको नगद १९ लाख रूपैयाँसहित तीनजनालाई प्रहरीले पक्राउ गरेको छ । पक्राउ पर्नेहरूमा भारत बिहार राज्य मधुबनी चाना हरलाखी ग्राम पञ्चायत हरलाखी८ बस्ने २६ वर्षीय बिष्णु देव यादव, धनुषा जनकपुर उपमहानगरपालिका४ बस्ने २८ वर्षीय रमेश साह, धनौजी गाउँपालिका७ भररिया टोल बस्ने २० वर्षीय रवि पासवान रहेका छन् । जिल्ला प्रहरी कार्यालय धनुषाबाट खटिएको प्रहरीले भारतबाट नेपालतर्फ आउँदै गरेको ज१२ प ६४३ नम्बरको मोटरसाइकलमा सवार बिष्णु देवलाई उक्त नगद सहित पक्राउ गरी थप अनुसन्धानको क्रममा उक्त कार्यमा संलग्न रमेश र रविलाई समेत पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।"
"रुकुम पश्चिममा भाडा मनपरी असुल्ने गरेको गुनासो, भाडा दर निर्धारण गर्न समिति गठन","रुकुमपूर्व : जिल्लाका विभिन्न रुटहरूमा सञ्चालन भएका यातायात व्यवसायीले भाडा मनपरी असुल्ने गरेको गुनासो बढेपछि भाडा दर निर्धारण गर्न जिल्ला प्रशासन कार्यालयले समिति समेत गठन गरेको छ । सहायक प्रमुख जिल्ला अधिकारी विनोद रेग्मीको संयोजकत्वमा ७ सदस्यीय समिति गठन गरिएको हो । समितिको सदस्यमा यातायात सेवा कार्यालय चौरजहारी, सडक डिभिजन चौरजहारी, जिल्ला प्रहरी कार्यालय, यातायात व्यवस्था सेवा कार्यालय, जिल्ला ट्राफिक प्रहरी कार्यालय, जिल्लामा क्रियाशील यातायात व्यवसायी प्रा लीका प्रतिनिधि सदस्यको रूपमा रहेका छन् । समितिले जिल्लाभित्रका विभिन्न आन्तरिक सडकमा चल्ने पुराना सडक रुटहरूमा पछिल्लो समयमा भएको सडक स्तरोन्नति सँगै पूर्व निर्धारित भाडा दरलाई परिमार्जन गर्ने, नयाँ सडक रुटहरूमा सञ्चालित सवारी साधनहरूको भाडा दर निर्धारण गर्ने, तोकिएको भाडा दर लिए नलिएको, सिट क्षमताभन्दा बढी यात्रु राख्ने जस्ता समस्यालाई नियन्त्रणका लागि सुझाव पेस गर्ने छ । समितिले यस विषयमा अध्ययन गरेर एक हप्ताभित्र प्रतिवेदन तयार पारी पेस गर्ने बताएको छ ।"
दुर्घटनाका घाइते एक जनाको मृत्यु,जाजरकोट : जाजरकोटमा भएको फोर्स गाडी दुर्घटनाका घाइते एक जनाको मृत्यु भएको छ। थप उपचारका लागि नेपालगन्ज लैजाने क्रममा बाटोमा बुधबार निधन भएको हो। मृत्यु हुनेमा भेरी५ का ६६ वर्षीय धर्म चन्द रहेका छन्। प्रदेश अस्पताल सुर्खेतबाट थप उपचारका लागि नेपालगन्ज लैजाने क्रममा उनको बाँकेको चिसापानी नजिक मृत्यु भएको जिल्ला प्रहरी कार्यालय जाजरकोटका प्रमुख डीएसपी पुरुषोत्तमप्रसाद पाण्डेले बताए। उनका अनुसार मृतक चन्द दुर्घटनामा परेको गाडी चालकका बुबा हुन्। उक्त दुर्घटनामा ३२ जना घाइते भएका थिए। घाइते ११ जनालाई हेलिकोप्टर र ४ जनालाई गाडीमार्फत थप उपचारका लागि प्रदेश अस्पताल सुर्खेत पठाइएको थियो।
"भूकम्पको पीडा अझै उस्तै, तत्काल पुनर्निर्माणको काम गर्न माग","रुकुमपूर्व : रुकुमपश्चिमबाट निर्वाचित प्रतिनिधिसभा सदस्य, प्रदेशसभा सदस्य तथा रुकुमपश्चिम र जाजरकोटका स्थानीय तहका जनप्रतिनिधिले भूकम्प प्रभावित क्षेत्रमा तत्काल पुनर्निर्माणको काम सुरु गर्न सरकारको ध्यानाकर्षण गराएका छन् । आइतबार प्रधानमन्त्री केपी शर्मा ओली, गृहमन्त्री रमेश लेखक र अर्थमन्त्री विष्णु पौडेललाई ज्ञापनपत्र बुझाउँदै जाजरकोट र बझाङ केन्द्रबिन्दु भएर गएको भूकम्पले पुर्याएको क्षतिको पुनर्निर्माणका लागि सरकारको ध्यानाकर्षण गराएका हुन् । भूकम्प गएको एक वर्ष बितिसक्दा पनि पुनर्निर्माणको काम सुरु हुन नसक्दा प्रभावित ठाउँका जनताहरू संकटमा परेको भन्दै रुकुमबाट निर्वाचित प्रतिनिधिसभा सदस्य जनार्दन शर्मा, चन्द्रबहादुर विश्वकर्मा र कल्पना मिया, रुकुमपश्चिमबाट निर्वाचित प्रदेशसभा सदस्य तथा कर्णालीका पूर्वमुख्यमन्त्री राजकुमार शर्मा तथा रुकुमपश्चिम र जाजरकोटका स्थानीय तहका जनप्रतिनिधिहरूले तत्काल पुनर्निर्माणको माग गरेका छन् । हालसम्म पनि भूकम्प पुनर्निर्माणसम्बन्धी कार्यविधि जिल्ला विपद् व्यवस्थापन समितिमा नपुग्नु दुःखद् भएको भन्दै कार्यविधि तत्काल उपलब्ध गराइदिन माग गरिएको छ । त्यस्तै पुनर्निर्माण गर्ने निकायलाई तत्काल पुनर्निर्माण क्षेत्रमा कार्यालय स्थापना गरी पुनर्निर्माणको कार्य प्रारम्भ गर्ने सुनिश्चितता गरिदिन पनि माग गरिएको छ ।"

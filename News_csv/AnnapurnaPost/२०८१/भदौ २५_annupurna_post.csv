शीर्षक,विवरण
मुक्तिनाथ विकास बैंकका ग्राहकलाई धादिङको त्रिशूली बिच रिर्सोटमा विशेष छुट,"काठमाडौं : मुक्तिनाथ विकास बैंकले आफ्नो ग्राहकलाई थप सेवा दिन धादिङको गल्छीमा रहेको त्रिशूली बिच रिर्सोट सँग विभिन्न सेवा सुविधाहरुमा छुट प्रदान गर्ने गरी व्यावसायिक सम्झौता गरेको छ। यस व्यावसायिक सम्झौता पश्चात मुक्तिनाथ विकास बैंकका ग्राहकहरूले यस रिर्सोटमा बसाई तथा खानामा १५ सम्म छुट प्राप्त गर्न सक्नेछन्। छुट सुविधा प्राप्त गर्नका लागि बैंकका ग्राहकहरुले बैंकको मान्य डेबिट कार्डप्रिभलेज कार्ड पेश गर्नुपर्ने छ वा बैंकको मोबाइल ईन्टरनेट बैंकिङद्वारा गर्न भुक्तानी गर्नुपर्नेछ। साथै, बैंकले नेपालमै टिक्न सजिलो छ भन्ने नाराको साथ साना व्यापार तथा व्यवसायलाई प्रोत्साहन गर्न मुक्तिनाथ सरल कर्जा योजनाहरु ल्याएको छ। बैंकले डिजिटल कारोबारलाई प्रोत्साहन गर्न प्रिपेड डलर कार्ड, मोबाइल बैंकिङ, क्यूआर कोड, अनलाइन कर्जा आवेदन, अनलाइन खाता खोल्ने, इन्टरनेट बैंकिङ, खातामै रेमिट्यान्स जम्मा तथा मिस्डकल बैंकिङ (बचत सेवाको लागि: ९८०१११००२२, कर्जा सेवाको लागिः ९८०१११००२३) आदि जस्ता सेवाहरु बैंकको शाखामा भौतिक रुपमा उपस्थित नभई घरबाटै उपयोग गर्न सकिने व्यवस्था गरेको छ।"
"सरकारी कार्यालयमा टीएमएस चलाउन प्रतिबन्ध, कार्यालय समयमा सरकारी काम मात्र गर्न प्रधानमन्त्रीको निर्देशन","काठमाडौं : सरकारले सरकारी कार्यालयमा सेयर कारोबार गर्ने प्रणाली टीएमएस चलाउने नमिल्ने व्यवस्था गरेको छ। प्रधानमन्त्री तथा मन्त्रिपरिषद् कार्यालयले सबै मन्त्रालय, आयोग, कार्यालय,सचिवालय र स्थानीय तहका कार्यालयमा पत्र पठाउँदै टीएमएस नचल्ने व्यवस्था गर्न निर्देशन दिएको हो । अख्तियार दुरुपयोग अनुसन्धान आयोगले सिंहदरबारभित्र कार्यलय समसयमा कर्मचारीले टीएमएस चलाउँदा सेवाग्राहीको काममा प्रभावित भएको भन्दै प्रधानमन्त्री कार्यालयसँग आग्रह गरेपछि आजबाट बन्द गर्न निर्देशन गएको हो। जनगुनासोलाई सम्बोधन गर्दै अब सरकारले देशभरिका सबै सरकारी कार्यालयमा सेयर कारोबार गर्ने प्रणाली (टीएमएस)प्रतिबन्ध लगाएको प्रधानमन्त्री केपी शर्मा ओलीले जानकारी दिए । सरकारी कार्यालयमा बसेर शेयर बजारमा निजी कारोबार गर्नु कानुनी दृष्टिले पनि अमान्य भएको प्रधानमन्त्री ओलीको भनाई छ। सामाजिक सञ्जालमार्फत ओलीले सरकारी कार्यालयमा अब सरकारी काम मात्र गर्न निर्देशन दिएका छन्। सरकारी कार्यालयमा बसेर शेयरबजारमा निजी कारोबार गर्नु कानुनी दृष्टिले पनि अमान्य छ। यसले सरकारी कामकाजमा प्रतिकूल प्रभाव परेको छ र सेवाग्राहीको काम प्रभावित भएको गुनासो आइरहेको छ । उनले भनेका छन्, यही जनगुनासोलाई सम्बोधन गर्दै अब सरकारले देशभरिका सबै सरकारी कार्यालयमा सेयर कारोबार गर्ने प्रणाली (टीएमएस) प्रतिबन्ध लगाएको छ । सबै मन्त्रालय, आयोग, सचिवालय, स्थानीय तहका कार्यालयमा टीएमएस नचल्ने बनाउन निर्देशन दिइएको छ । सरकारी कार्यालयमा अब सरकारी काम मात्र गर्न अनुरोध गर्दछु।"
लुम्बिनी प्रदेशका मन्त्री बादशाह कुर्मीले दिए राजीनामा,काठमाडौं : लुम्बिनी प्रदेशका वन तथा वातावरणमन्त्री बादशाह कुर्मीले राजीनामा दिएका छन्। बाँकेकी निर्मला कुर्मीको शंकास्पद मृत्यु र सम्पत्ति हिनामिना प्रकरणमा मुछिएका कांग्रेस सांसद बादशाहले मंगलबार राजीनामा दिएका हुन्। आरोपति व्यक्ति मन्त्री भएपछि कांग्रेसभित्रै विरोध भएको थियो। चौतर्फी विरोध भएपछि कांग्रेसले बादशाहलाई राजीनामा दिन निर्देशन दिएको थियो। गत निर्वाचनमा उनी बाँकेको निर्वाचन क्षेत्र नं ३(२)बाट विजयी भएका थिए।
केदार कार्कीको अनशनस्थलमा झडप,विराटनगर : कोशी प्रदेशका पूर्वमुख्यमन्त्री केदार कार्कीले सुरु गरेको अनशनस्थलमा स्थानीय प्रशासनले हस्ताक्षेप गरेको छ। त्यस क्रममा सुरक्षाकर्मी र कार्कीका समर्थकबीच दोहोरो झडप भएको छ। निषेधित क्षेत्रमा आमरण अनशन बसेका कार्की र उनका समर्थकलाई हट्नका लागि स्थानीय प्रशासनले आग्रह गरेको थियो। माइकिङ गर्दा पनि नहटिकन अनशनलाई निरन्तरता दिएपछि स्थानीय प्रशासनले केही बेरअघि हस्तक्षेप गरेको हो। अहिले दुई पक्षबीच दोहोरो झडप भइरहेको छ। केदारका समर्थकले सुरक्षाकर्मीलाई ढुंगामुडा गरिरहेका छन्। सुरक्षाकर्मीले लाट्ठी चार्ज गरिरहेका छन्। झडपमा परेर केही अनशनकारी र सुरक्षाकर्मी घाइते भएका छन्। केदारका समर्थक १ जनालाई प्रहरीले पक्राउ गरेको छ। थप विवरण आउन बाँकी छ।
खोलाले बगाउँदा १४ वर्षीया विद्यार्थीको मृत्यु,हेटौंडा : मकवानपुरमा खोलाले बगाउँदा एक जनाको मृत्यु भएको छ। स्कुलबाट फर्किने क्रममा खोलाले बगाउँदा रितिका भनिने १४ वर्षीय रन्जिता गुरुङको मृतयु भएको हो। उनीसँगै खोलाले बगाएकी १७ वर्षीया एक छात्रा घाइते भएकी छन्। रितिका युनाइटेड बोर्डिङ स्कुलमा अध्ययनरत रहेको प्रहरीले जानकारी दिएको छ। त्यस्तै घाइते छात्रा महेन्द्र किरण माध्यमिक विद्यालयमा अध्ययनरत छन्।
मलाई पार्टीबाट निकाले हुन्छ : भीम रावल,"अछाम : नेकपा एमालेका नेता भीम रावलले सक्ने भए आफूलाई पार्टीबाट निकाल्न चुनौती दिएका छन्। मंगलबार साँफेबगरमा आयोजित कार्यक्रममा नेता रावलले एमालेलाई विधि र विधानअनुसार नचलाएर व्यक्तिगत कम्पनी बनाउन खोजिएको भन्दै आफूलाई यस्ता गतिविधि सह्य नहुने बताए। उनले पार्टीभित्रका यस्ता विकृति विसंगतिको विषय र जनताका हितमा निम्ति आफ्नो आवाज सधैं बुलन्द रहने भन्दै यस्ता कुरा नेतृत्वलाई नपच्ने भए पार्टीबाट निकाल्न सुझाव दिए। उनले भने, म उपस्थित भएको कार्यक्रममा कोही पनि सहभागी नहुनु, यदि भएमा कारबाही हुन्छ भन्दै दबाब दिने यस्ता निकृष्ट हर्कत नगर्नुस्।'"
खोटाङ र उदयपुर जोड्न बङ्सिलाघाटमा अस्थायी बेलिब्रिजको तयारी,"उदयपुर : वर्षातको समयमा कष्टकर जीवन बिताउँदै आएका खोटाङको उत्तरी भेगका सर्वसाधारणलाई लक्षित गरी हिउँदमा अस्थायी बेलिब्रिज लगाउने तयारी गरिएको छ। उदयपुर र खोटाङलाई जोड्ने सुनकोशी नदीको बङ्सीलाघाटमा दुई जिल्लाका स्थानीय तहको समन्वय र बजेट व्यवस्थापनमा बेलिब्रिज लगाउने तयारी गरिएको हो। अस्थायी बेलिब्रिजले स्थानीयलाई कोशी वारिपारि गर्न मात्र नभई सहज रूपले प्रदेश राजधानी विराटनगर र संघीय राजधानीसँग जोड्न सहज पुग्ने पूर्वसांसद विशाल भट्टराईले बताए। उदयपुरको चौदण्डीगढी नगरपालिकाको सिवाईबेल्टारवीरेन्द्रबजारछुइलाबङ्सीलाघाटचिसापानीदिक्तेल सडकखण्डमा पर्ने बङ्सिलाघाटमा पक्की पुल निर्माण भइनसकेकाले तत्कालका लागि बेलिब्रिज लगाउने तयारी गरिएको खोटाङका पूर्वसांसद तथा नेकपा एमालेका पोलिटब्युरो सदस्य विशाल भट्टराईले बताए। दुवै जिल्लाका सर्वसाधारणको समस्यालाई मध्यनजर गरी बेलिब्रिज लगाउने तयारी गरिएको उनले बताए। बेलिब्रिज लगाउने निर्णयलाई कार्यान्वयनमा ल्याउन पूर्वसांसद भट्टराईले प्रत्यक्ष लाभ लिने तीन पालिका उदयपुरको चौदण्डीगढी नगरपालिका, खोटाङको जन्तेढुंगा गाउँपालिका र वराहपोखरी गाउँपालिका जनप्रतिनिधिसँग सहयोग र समन्वयका लागि छलफल चलाएका छन्। यसअघि खोटाङलाई पूर्वीसहर जोड्ने सुनकोशी नदीको फोक्सिनटारमा लगाइएको बेलिब्रिज पक्की पुल निर्माण भएसँगै प्रयोग नभई बसेकोमा बङ्सीलाघाटमा लगाउन भौतिक पूर्वाधार तथा यातायात मन्त्रालयको स्वीकृत लिइसकेको भट्टराईले बताए। यस पर्ष बङ्सिलाघाटमा अस्थायी बेलिब्रिज जडानका लागि संघीय सरकारले बजेट विनियोजन नगरेपछि बजेटका लागि तीन पालिकासँग समन्वय गरिएको उनले बताए। छलफलमा बजेट व्यवस्थापनका लागि माथिल्लो निकायलाई अनुरोध गर्ने र कही कतै स्रोत नजुटे तीन वटै स्थानीय तहको लगानीमा सञ्चालनमा ल्याइने निर्णय भएको पूर्वसांसद भट्टराईले बताए। आउँदो कात्तिक महिनादेखि नदीमा पानीको बहाव घट्ने भएकाले त्यसपछि बेलिब्रिज जडान गरिने उनले बताए। सुनकोशी वारपारका लागि पुल नहुँदा स्थानीयवासी फोक्सिनटार, दिक्तेल, भोजपुरको निकै लामो बाटो घुमेर प्रदेश र केन्द्रीय राजधानी जान बाध्य छन्। वर्षाको समयमा अधिकांश सडक भत्किने, पहिरो जाने समस्याका कारण घुमेर जानसमेत कठिनाइ हुने गरेको छ। सर्वसाधारणभन्दा पनि बिरामीलाई अझ मुस्किल पर्ने गरेको स्थानीय बताउँछन्। वर्षामा आर्थिक पक्ष सबल हुनेहरू हेलिकोप्टर चार्टर गरेर भए पनि उपचार गर्न जाने गरेका छन् भने गरिबीका रेखामुनि रहेकाहरूले अकालमै ज्यान गुमाउने गरेका छन्। बराहपोखरी गाउँपालिका ६ का वडाअध्यक्ष दुर्गाबहादुर राईले भने, पुल नहुँदा बेल्टार बजारमा दुई हजारमा पाउने चामल खोटाङ पुग्दा चार हजारमा किन्नुपर्छ, यो हाम्रो पीडा कसले सुनिदिने। बेलिब्रिज जोड्न र निकाल्न एक करोड बढी खर्च लाग्ने अनुमान गरिएको चौदण्डीगढी नगरपालिकाका मेयर कालुमान लामाले बताए। उक्त रकम तत्काल सुनिश्चित गरी टेन्डर आह्वान गरिने उनले बताए। दुवै जिल्लाका सर्वसाधारणलाई पुल पायक पर्ने भएकाले निर्माणमा जोड गरिएको उनले बताए। हाल दुवै जिल्ला जोड्ने बङ्सिलाघाटमा २०७५ सालमा १ करोड ४३ लाख लागतमा निर्माण गरिएको २ सय ३५ मिटर लम्बाइको झोलुंगे छ भने १९ करोड १८ लाख ४१ हजार चार सय रुपैयाँको लागतमा ३३ महिनामा काम सम्पन्न गर्ने गरी मोटरेबल पक्की पुल निर्माण सुरु गरिएको छ। २०७९ मंसिर १ गते कालिकाभेडान्सी जेभीले सम्झौता गरी पुल निर्माणको जिम्मा लिए पनि हालसम्म २५ प्रतिशतसमेत काम सम्पन्न भइसकेको छैन।"
"पूर्वमुख्यमन्त्री कार्कीको अनसनस्थलमा ठूलो संख्यामा सुरक्षाकर्मी परिचालन, हस्तक्षेप गर्ने तयारी","विराटनगर : कोशी प्रदेशका पूर्वमुख्यमन्त्री केदार कार्कीले सुरु गरेको अनशनस्थलमा ठूलो संख्यामा सुरक्षाकर्मी परिचालन गरिएको छ। स्थानीय प्रशासनले अनशनमा हस्तक्षेपको तयारी गरेको छ। अनशनस्थलमा ठूलो संख्यामा नेपाल र सशस्त्र प्रहरी परिचालन गरेर हस्तक्षेप गर्न लागिएको हो। समर्थकहरूसहित पुगेका कार्कीले निषेधाज्ञाको उल्लंघन गर्दै निषेधित क्षेत्र घोषणा गरेकै स्थानमा अनशन सुरु गरेका थिए। कार्कीले प्रदेशसभा सचिवालयको गेटअगाडि उत्तरतर्फ बनसखण्डी महादेव मन्दिरनजिक अनशन सुरु गरेका हुन्। उक्त स्थानमा जिल्ला प्रशासन कार्यालय मोरङले निषेधाज्ञा जारी गरेको थियो। तर, त्यसलाई बेवास्ता गर्दै आफ्ना समर्थकका साथमा कार्की अनशन बस्न ४ बजे पुगेका थिए। सुरुमा निषेधित क्षेत्रमा अनशन नबस्न आग्रह गरिने मोरङका प्रमुख जिल्ला अधिकारी प्रेमप्रसाद भट्टराईले बताए। जबरजस्ती गरेमा हटाइने उनको भनाइ छ। निषेधित क्षेत्रमा अनशन बस्न नपाइने भट्टराईले बताए। कार्कीको अनशनलाई रोक्नका लागि स्थानीय प्रशासनले निषेधाज्ञा जारी गरेको थियो। निषेधाज्ञा लगाइएका स्थानमा दिउँसो ३ बजेदेखि अर्को आदेश नभएसम्मका लागि सभा, जुलुस, भेला, र्याली, धर्ना, प्रदर्शनीलगायतका कार्य गर्न रोक लगाइएको हो।"
पूर्वमुख्यमन्त्री केदार कार्की अनशनस्थलबाटै पक्राउ,विराटनगर : कोशी प्रदेशका पूर्वमुख्यमन्त्री केदार कार्कीलाई प्रहरीले अनशनस्थलबाटै पक्राउ गरेको छ। सुरक्षाकर्मी र केदार समर्थकबीच दोहोरो झडप भएको थियो। झडपपछि कार्की र उनका केही समर्थकलाई प्रहरीले नियन्त्रणमा लिएको हो। नियन्त्रणमा लिइएकाहरुको संख्या यकिन छैन। झडपमा परेर केही अनशनकारी र प्रहरी घाइते भएका छन्। घाइतेहरुको संख्या पनि यकिन छैन। झडपका कारण प्रदेशसभा भवननजिकको अनशनस्थल तनावग्रस्त बनेको छ।
प्रहरीको विधि विज्ञान प्रयोगशालाको सई हुँ भन्दै ठगी,"दैलेख : नेपाल प्रहरीको विधि विज्ञान प्रयोगशालाको सई हुँ भन्दै ठगी गरेको आरोपमा दुई जना व्यक्ति पक्राउ परेका छन्। प्रयोगशालाको सई हुँ भनी विभिन्न व्यक्तिलाई ठगी गर्ने व्यक्तिहरूलाई पक्राउ गरिएको जिल्ला प्रहरी कार्यालय दैलेखका प्रहरी निरीक्षक एवं सूचना अधिकारी सत्यनारायण चौधरीले जानकारी दिए। दैलेखको गुराँस गाउँपालिका६ का २७ वर्षीय विकाश बिसी र बाँकेको राप्तीसोनारी गाउँपालिका७ लालपुरका ३६ वर्षीय लोकबहादुर खाणलाई पक्राउ गरिएको प्रहरी निरीक्षक चौधरीले बताए। प्रहरीका अनुसार बिसीलाई गुराँस गाउँपालिका६ बाट र खाणलाई सुर्खेतको लेकबेसी नगरपालिका२ दशरथपुरबाट पक्राउ गरिएको हो। पक्राउ परेका व्यक्तिलाई दैलेख जिल्ला अदालतबाट म्याद थपको अनुमति लिई थप अनुसन्धान थालिएको प्रहरी निरीक्षक चौधरीले बताए। दैलेखको चामुण्डाविन्द्रासैनी नगरपालिकाकी तुल्सी अधिकारीले आफू ठगीएको भन्दै प्रहरीमा जाहेरी दरखास्त दिएकी थिइन्। पूर्णबहादुर देउवा नाम बताउने लोकबहादुर खाणले म विधि विज्ञान प्रयोगशालाको प्राविधिक प्रहरी नायव निरीक्षक (सई) हुँ, तपाईँको आफन्तको स्वास्थ्य परीक्षण प्रतिवेदन छिटो पठाइदिन्छु, मेरो लेखापाल विकास बिसीको खातामा रकम जम्मा गरिदिनुस भन्दै अधिकारीलाई फोन गरेको प्रहरीको अनुसन्धानले देखाएको छ। अधिकारीले स्वास्थ्य परीक्षण प्रतिवेदन छिटो आउने विश्वासमा परी ५८ हजार दुई सय पैतिस रुपैयाँ रकम बिसीको खातामा जम्मा गरेकी थिइन्। प्रहरी निरीक्षक चौधरीका अनुसार पक्राउ परेका खाणले दैलेख, जाजरकोट, कालिकोट, सल्यान, भोजपुर, तेहथुम, मोरङ, रोल्पा, सुर्खेत, उदयपुर, संखुवासभा, दाङ, म्याग्दी, स्याङ्जा, धनकुटा र बाँकेलगायत १६ जिल्लाका व्यक्तिलाई ठगी गरेको खुलेको छ। ती जिल्लाका व्यक्तिहरुका आफन्तको विभिन्न मुद्दाका पीडित र पीडकको स्वास्थ्य परिक्षणको क्रममा संकलन भएको स्वाव परिक्षणको परीक्षण प्रतिवेदन चाँडो झिकाएर मुद्दा मिलाई मानिस छुटाइदिन्छु भन्दै सम्पर्क गर्ने गरेको प्रहरी अनुसन्धानले देखाएको छ। हालसम्मको अनुसन्धानबाट विभिन्न जिल्लाका १८ जना व्यक्तिहरूबाट मुद्दा मिलाई दिन्छु भनी नगद पाँच लाख छ हजार पाच सय पैतीस रुपैयाँ ठगी गरेको खुल्न प्रहरी निरीक्षक चौधरीले बताए। प्रहरीको नियन्त्रणमा रहेका खाणले मोबाईलमा म विधि विज्ञान प्रयोगशालाको प्राविधिक प्रहरी नायव निरीक्षक (सई) हुँ, तपाईँको परीक्षण प्रतिवेदन पठाई दिन्छु र तपाईको मान्छे कारागार कार्यालयबाट छुटाई दिन्छु, भनी आफ्नो आफन्त र चिनजानका ब्यक्तिहरुको खाता नं दिई सोही खातामा रकम जम्मा गर्न लगाई ठगी गरेको भनी खुल्न आएको छ, प्रहरी निरीक्षक चौधरीले भने।"
लक्ष्मी न्यू इनर्जी सर्भिस सेन्टर सञ्चालनमा,"काठमाडौं : नेपाली अटो क्षेत्रमा लामो समय देखी सेवा पुर्याउँदै आएको लक्ष्मी ग्रुप अटोमोटिभ डिभिजनले न्यू इनर्जी भेहिकलहरूका लागि लक्ष्मी न्यू इनर्जी सर्भिस सेन्टर सञ्चालनमा ल्याएको छ। लक्ष्मी न्यू इनर्जी सर्भिस सेन्टर काठमाडौंको तीनकुने मा अवस्थित छ। हाल बढ्दै गइरहेको विद्युतीय गाडी र वैकल्पिक ऊर्जाबाट चल्ने गाडीका लागि भनेर छुट्टै सर्भिस सेन्टर सुरु गरिएको हो। सेन्टरमा अत्याधुनिक प्रविधिका हाइ भोल्टेज ब्याट्री चेक जाँच गर्ने उपकरण जस्तै हाइ भोल्टेज ब्याट्रि बेलेन्सर, लिफ्टिङ ट्रली, हाइ भोल्टेज इन्सुलेटेड टुल्स, एयर टाइट्नेस टेस्टर जस्ता धेरै अत्याधुनिक र विश्व स्तरीय उपकरण का माध्यमबाट परीक्षण र मर्मत हुनेछ। सेन्टरमा सबै प्राविधिकहरु इभी सर्टीफाइड दक्षता हासिल गरेका छन्। सर्भिस सेन्टरमा ईभि चार्जिङ पोइन्ट, यथेष्ठ पार्किंग सुविधा र ६ वटा गाडी एकै साथ सर्भिस गर्न सकिने अत्याधुनिक सर्भिस बे हरु जडान गरिएको छ। ग्राहक वर्गको विविध आवश्यकता र आकांक्षाहरू पूरा गर्ने लक्ष्य राख्दै लक्ष्मी न्यू इनर्जी सर्भिसले आफ्ना ग्राहकवर्गहरुको सहजता र सहुलियतका लागि सो स्टेसन सञ्चालन मा ल्याएको हो।"
अहिले स्वास्थ्य संस्थामा अपुग जनशक्ति थप्न सक्ने अवस्था छैन : स्वस्थ्यमन्त्री पौडेल,"वीरगन्ज : स्वास्थ्य तथा जनसंख्या मन्त्री प्रदीप पौडेलले देशभरका सरकारी स्वास्थ्य संस्थामा अहिले जनशक्ति थप्न सक्ने अवस्था नरहेको बताएका छन्। मंगलबार वीरगन्जको नारायणी अस्पतालमा आयोजित कार्यक्रममा बोल्दै मन्त्री पौडेलले देशको आर्थिक अवस्था कमजोर रहेकाले सरकारी अस्पतालमा अहिले जनशक्ति थप्न असम्भव रहेको बताए। देशभर हाल ३२ हजार स्वास्थ्यकर्मी अपुग रहेको भएपनि मुलुकको आर्थिक अवस्थाका कारणले अहिले स्वास्थ्यकर्मी थप्ने अवस्था नरहेको उनले प्रस्ट्याए। उनले भने,देशैभरका अस्पतालमा स्वास्थ्यकर्मीको संख्या अपुग छ। त्यसले सेवा प्रवाहमा समस्या पनि भइरहेको छ। त्यसका कारण मेरो पनि चाहना त छ जनशक्ति थप्न पाए हुन्थ्यो। उपकरणहरू भरिभराउ गर्न पाए हुन्थ्यो। तर राज्यको आर्थिक अवस्था कमजोर भएकाले अहिले नै जनशक्ति थप्ने सम्भावना छैन। उनले हाल उपलब्ध जनशक्ति र उपकरणलाई नै भरपुर उपयोग गरेर सहज र गुणस्तरीय सेवा प्रवाह गर्न अस्पताल प्रमुखहरूलाई निर्देशन दिए। देशभरकै सरकारी अस्पतालको सेवा प्रभावकारी हुन नसकिरहेका कारण नागरिकमा सरकारी अस्पतालप्रति नकरात्मक सोच रहेको भन्दै उनले भने,सरकारी अस्पताल किन प्रभावकारी हुन सकिरहेका छैनन् ? के के मा सुधारको खाँचो छ ? त्यसको कारण पहिल्याउन जरुरी छ। स्वास्थ्यमन्त्री पौडेलले सरकारी अस्पतालप्रति नागरिकमा रहेको नकारात्मक भाष्य चिर्दै अस्पतालको सेवालाई डिजिटलाइट र प्रविधियुक्त बनाउन निर्देशनपनि दिए। आफू खादा र माला लगाउन मन्त्री बनेको नभई काम गर्न मन्त्री बनेको सुनाउँदै मन्त्री पौडेलले स्वास्थ्य बिमालाई ५ लाख रुपैयाँ सम्म पुर्याउन आवश्यक रहेको बताए। उनले भने, अहिले १ लाखको मात्रै स्वास्थ्य बिमा हुन्छ। जुन निकै अपुग छ। यसलाई कम्तिमा पनि ५ लाखसम्म पुर्याउन जरुरी छ। त्यसका लागि गृहकार्य भइरहेको छ। यसका लागि राज्य कोषबाट तलब सुविधा लिनेहरूको तलबबाट कम्तीमा २ प्रतिशत रकम र स्वास्थ्य क्षेत्रको बजेटबाट केही रकम बिमा कोषमा जम्मा गर्न सकियो भने स्वास्थ्य बिमाको रकम ५ लाख सहजै पुर्याउन सकिने धारणा उनले राखे। सरकारले सात वटै प्रदेशमा एक एक वटा विशिष्टिकृत अस्पताल सञ्चालन गर्ने निर्णय गरेकोमा मधेस प्रदेशमा वीरगन्जको नारायणी अस्पताल छनौटमा परेको उनले जानकारी गराए। क्यान्सरको शल्यक्रिया, मुटु रोगको शल्यक्रिया र अंग प्रत्यारोपण सेवा विशिष्टिकृत अस्पताल सञ्चालन गरिने उनले सुनाए"
"कोशीका पूर्वमुख्यमन्त्री कार्कीलाई प्रहरीले पुर्यायो घर, फेरि आएर बसे अनशन","विराटनगर : कोशी प्रदेशका पूर्वमुख्यमन्त्री केदार कार्की पुनः आमरण अनशनमा बसेका छन्। स्थान फेरेर उनले पुनः अनशन सुरु गरेका हुन्। कोशी प्रदेशसभा सचिवालयअगाडि अनशनमा बसेका कार्कीलाई प्रहरीले नियन्त्रणमा लिएर मोरङको बूढीगंगा गाउँपालिका२ स्थित घरमा पुर्याएको थियो। तर, घरमा नबसिकन फर्किएर आएका उनी देवकोटा चोकनजिक अनशन बसेका छन्। अहिले अनशन बसेको ठाउँ निषेधित क्षेत्र हैन। यसअघि निषेधित क्षेत्रमा अनशन बसेपछि प्रहरीले हस्तक्षेप गरेर उठाएको थियो। अनशनस्थल फर्किएका कार्कीलाई प्रहरीले बस्न नदिएपछि उनी देवकोटा चोकमा अनशन बसेका हुन्। अनशनस्थलबाट कार्कीलाई नियन्त्रणमा लिने क्रममा उनका समर्थक र सुरक्षाकर्मीबीच झडप भएको थियो। झडपमा दुवैतर्फ केही सामान्य घाइते भएका थिए। दोहोरो धक्कामुक्का हुँदा कार्कीसहितका केही अनशनकारीको कपडा च्यातिएको थियो। कार्कीले सुरु गरेको अनशनलाई नेपाली कांग्रेसको डा शेखर कोइराला पक्षधर प्रदेश सांसद र नेता कार्यकर्ताले साथ दिएका छन्। समर्थकसहित पुगेका कार्कीले निषेधित क्षेत्रको अवज्ञा गर्दै प्रदेशसभा सचिवालयको गेटअगाडि उत्तरतर्फ बनसखण्डी महादेव मन्दिरनजिक दिउँसो ४ बजेदेखि अनशन सुरु गरेका थिए। अनशनस्थलबाट उनलाई राति ८ बजेतिर प्रहरीले नियन्त्रणमा लिँदै आफ्नो गाडीमा राखेर घर पुर्याएको थियो। अनशनस्थलबाट कार्कीका १५ जना समर्थकलाई प्रहरीले नियन्त्रणमा लिएको छ। सबै जनालाई जिल्ला प्रहरी कार्यालयमा राखिएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। प्रहरीले अनशनस्थलबाट उठाउन खोजेपछि कार्कीका समर्थकले अवरोध गरेका थिए। कार्कीको अनशनलाई लक्षित गरेर स्थानीय प्रशासनले निषेधाज्ञा जारी गरेको थियो। निषेधाज्ञा लगाइएका स्थानमा दिउँसो ३ बजेदेखि अर्को आदेश नभएसम्मका लागि सभा, जुलुस, भेला, याली, धर्ना, प्रदर्शनीलगायतका विरोधजन्य कार्य गर्न रोक लगाइएको हो। सर्वसाधारण तथा सवारीसाधन आवतजावतमा भने रोक लगाइएको थिएन। कार्कीको अनशन रोक्नका लागि निषेधित क्षेत्र तोकेर स्थानीय प्रशासन ऐन, २०२८ को दफा ६ (३) क बमोजिम मोरङका प्रमुख जिल्ला अधिकारी प्रेमप्रसाद भट्टराईले निषेधाज्ञा जारी गरेका थिए। विराटनगरलाई केन्द्रविन्दु बनाई हुनसक्ने अनशनलगायत विरोधका कार्यक्रमलगायतका गतिविधिबाट शान्ति सुरक्षामा असर पर्न सक्ने भएकोले सुरक्षा जोखिमलाई मध्यनजर गर्दै स्थितिलाई सहज एवं सामान्य तुल्याई राख्न जिल्ला सुरक्षा समिति मोरङको निर्णयअनुसार निषेधाज्ञा जारी गरिएको प्रजिअ भट्टराईले उल्लेख गरेका छन्। आदेशको उल्लंघन गरेमा प्रचलित कानुनबमोजिम कारबाही गर्ने चेतावनी प्रशासनले दिएको थियो। भट्टराईका अनुसार प्रदेशसभा पूर्वमा देवकोटा चोकदेखि पश्चिममा कोशी अस्पतालको चोक, मुख्यमन्त्री तथा मन्त्रिपरिषद्को कार्यालय रोडशेष चोकदेखि दक्षिण जतुवा चोक, मुख्यमन्त्री निवास वरिपरि ३ सय मिटर, प्रदेश प्रमुखको कार्यालय तथा निवास वरिपरि ३ सय मिटर र जिल्ला प्रशासन कार्यालय मोरङ डाँफे चोकदेखि पूर्वको क्षेत्रलाई निषेधित क्षेत्र घोषित गरिएको छ। कार्कीले विशिष्टिकृत सेवासहित १० वर्षमुनिका बालबालिकाकाको निःशुल्क उपचार कार्यक्रमलाई नियमित गर्नुपर्ने, बजेटमा २५ लाखभन्दा तलका आयोजना नराख्ने नीति लिनुपर्ने, शैलजा आचार्य हृदयरोग उपचार केन्द्र सञ्चालन गर्नुपर्ने, महिला स्वास्थ्य स्वयंसेविकालाई प्रोत्साहन भत्ता उपलब्ध गराउनुपर्ने, घिउ तथा धूलो दूधको निर्यातमा प्रोत्साहन रकम वितरण कार्यक्रम यथावत राख्नुपर्ने, सुनसरीमोरङ केसलिया करिडोरको विकास कार्यक्रममा पर्याप्त बजेट दिनुपर्ने, कृषि र प्राविधिक शिक्षाका विद्यार्थीलाई छात्रवृत्ति दिनुपर्ने, डाक्टर, इन्जिनियरलगायत विभिन्न विधाका विद्यार्थीलाई छात्रवृत्ति दिनुपर्ने र जनावरमैत्री जंगल निर्माण गर्नुपर्ने माग अघि सारेका छन्। आफू नेतृत्वको सरकार हुँदा संचालन गरिएका यी कार्यक्रम सरकारले कटौती गरेको भन्दै कार्कीले विरोध गरिरहेका छन्। सरकारले भने कार्कीले भनेका कतिपय कार्यक्रम निरन्तर रहेको र कतिपय सरकारको क्षमताले नभ्याउने भएकोले कटौती गरेको बताउँदै आएको छ। कार्कीले सुरु गरेको अनशनको औचित्य नभएको सरकारको दाबी छ।"
"हाम्रो चाडबाड, होन्डाको खुशियाली बारबार","काठमाडौं : होण्डा टु व्हीलर्सको आधिकारिक विक्रेता स्याकार ट्रेडिङ्ग कम्पनीले हाम्रो चाडबाड, होन्डाको खुशियाली बारबार नामक आकर्षक ग्राहकमुखी उपहार योजना लिएर आएको छ। यो योजना अन्तर्गत ग्राहकहरूले होण्डाको कुनै पनि मोटरसाइकल तथा स्कुटरको खरिदमा स्क्रयाच कुपन प्राप्त गरी १० लाख रुपैयाँ नगद जित्न सक्नेछन्। यसका साथै चुज गोर स्किम अर्न्तगत ग्राहकहरूले १० हजारसम्मको थप स्क्रयाच कार्ड पाउन सक्नुहुनेछ वा १२ हजार ५०० बराबरको ५ वर्षे   पाउन सक्नेछन् वा बाई १ गेट १ सर्भिसिङ, ७ वर्षसम्म सित्तैमा पाउन सक्नेछन्। साथै होन्डाको बिग बाइक्सहरुमा १ लाखसम्म छुट पनि पाउन सक्नेछन्। यो योजना सीमित अवधिको लागि मात्र लागू हुनेछ। नेपालमा सर्वाधिक रुचाइएको होण्डा मोटरसाइकल तथा स्कुटरको हकमा आएको यो आकर्षक उपहार योजनाले ग्राहकहरूमा थप उत्साह जगाउने विश्वास कम्पनीले लिएको छ। यो     मा पनि लागु हुनेछ।"
एन्फा महिला लिगमा सुदूरपश्चिमविरुद्ध आर्मीको गोलको वर्षा,"काठमाडौं : राजधानीमा जारी एन्फा महिला लिगमा सुदूरपश्चिम प्रदेशको निराशाजनक प्रदर्शनले निरन्तरता पाएको छ। सातदोबाटोस्थित एन्फा कम्प्लेक्समा मंगलबार भएको खेलमा सुदूरपश्चिम प्रदेश त्रिभुवन आर्मी क्लबसँग १४१ को फराकिलो अन्तरले पराजित भएको हो। आर्मीका लागि दिपा शाहीले एक्लैले पाँच गोल गरिन्। त्यस्तै अनिता लम्जेलले दुई गोल गर्दा बिमला चौधरी, हिमा चौधरी, शान्ति बिक, चन्द्रा भण्डारी, सन्जु कुमाल, बिमला विक र सावित्री देवी मगरले ११ गोल गरिन्। सुदूरपश्चिमका लागि एकमात्र गोल निलम सिंहले खेलको ६७ औं मिनेटमा गरेकी थिइन्। सुदूरपश्चिमले पहिलो खेलमा बागमती युथ क्लबसँग ५१ को फराकिलो हाल व्यहोरेको थियो भने अर्को खेलमा पुलिस क्लबसँग ९० को अन्तरले पराजित भएको थियो।"
"भाद्र २८ देखि ३० गतेसम्म सार्कस्तरीय अन्तर्राष्ट्रिय सेमिनार, हिमालय क्षेत्रमा वातावरण परिवर्तनबारे छलफल हुने","काठमाडौं : हिमालय क्षेत्रमा वातावरण परिवर्तन सम्बन्धी अन्तराष्ट्रिय सेमिनार भाद्र २८ गतेदेखि काठमाडौंमा आयोजना हुने भएको छ। नीति अनुसन्धान प्रतिष्ठान, नेपालले मंगलबार काठमाडौंमा पत्रकार सम्मेलन गर्दै भाद्र २८ देखि ३० गतेसम्म सार्कस्तरीय अन्तराष्ट्रिय सेमिनार आयोजना गर्न लागिएको जनाएको हो। सेमिनारमा नेपाल, भारत, बंगलादेश, म्यानमार र भुटानबाट प्राध्यापक, वैज्ञानिक र जलवायु तथा वातावरणको क्षेत्रमा कार्यरत सरकारी तथा गैह्रसरकारी क्षेत्रका प्रतिनिधिहरूको सहभागीता रहने सेमिनार आयोजक समितिका संयोजक निकेश कुमार लम्सालले जानकारी दिए। २५ भन्दा बढि कार्यपत्रको प्रस्तुतीकरण रहने सेमिनारबाट काठमाडौं घोषणा पत्र जारी गर्ने र सरोकारवाला निकायलाई वातावरण संरक्षण र जलवायु परिवर्तनका असरमा बारेमा जानकारी गराउने योजना रहेको उनले बताए। स्थानीय र परम्परागत ज्ञान, बौद्धिक अध्ययन अनुसन्धान र प्रभावकारी नीति तर्जुमा गर्दै राष्ट्रहरुबीचको नियमित संवादमार्फत प्राकृतिक स्रोत साधनहरुको समुन्नत सदूपयोग गर्न उत्प्रेरित गर्ने उदेश्यका साथ सेमिनारको आयोजना गरिएको आयोजकले जनाएको छ।"
मधेश प्रदेशकै पहिलो क्यान्सर उपचार सेवा वीरगन्जको नारायणी अस्पतालमा सुरु,"वीरगन्ज : वीरगन्जको नारायणी अस्पतालमा क्यान्सर रोगको उपचार सेवा सुरु भएको छ। मधेश प्रदेशमै पहिलो पटक वीरगन्जको नारायणी अस्पतालमा भक्तपुर क्यान्सर अस्पतालको प्राविधिक सहयोगमा क्यान्सर रोगको उपचार सेवा मंगलबारदेखि सुरु गरिएको हो। मंगलबार स्वास्थ्य तथा जनसंख्या मन्त्री प्रदीप पौडेलले नारायणी अस्पतालमा क्यान्सर उपचार सेवा र उक्त उपचार हुने अंकोलेजी वार्डको शुभारम्भ गरे। त्यसपछि आयोजित समारोहमा नारायणी अस्पतालका निमित्त मेसु डाक्टर एनामुल हक र भक्तपुर क्यान्सर अस्पतालका कार्यकारी निर्देशक डाक्टर उज्वल चालिसेले नारायणी अस्पताल र भक्तपुर क्यान्सर अस्पतालबीच विस्तारित क्यान्सर उपचार सेवा सम्बन्धी सम्झौतापत्रमा हस्ताक्षर गरेर आदान प्रदान गरे। उक्त सम्झौतापत्रमा क्यान्सर उपचार सेवा सञ्चालनका लागि आवश्यक जनशक्ति लगायतका प्राविधिक सहयोग भक्तपुर क्यान्सर अस्पतालले व्यवस्थापन गर्ने तथा आवश्यक भौतिक पूर्वाधार, उपकरण लगायतको व्यवस्थापन नारायणी अस्पतालले गर्ने उल्लेख छ। नारायणी अस्पतालका निमित्त मेसु डाक्टर हकले मंगलबार मन्त्री पौडेलले औपचारिक रूपमा अंकोलोजी वार्डको समुद्घाटन गरेसँगै क्यान्सर उपचार सेवा सञ्चालनमा आएको बताए। क्यान्सर उपचार सेवाका लागि हाल ६ शय्याको अंकोलोजी वार्ड सञ्चालनमा ल्याइएको उनले बताए। उनले मधेश प्रदेशमै क्यान्सरको पहिलो उपचार सेवा नारायणी अस्पतालमा सुरु गरिएकोपनि बताए। यससँगै वीरगन्जसहित मधेश प्रदेशका क्यान्सर रोगीलाई अब काठमाडौं, चितवन वा भारतमा जानुपर्ने बाध्यता हटेको डा चालिसेले बताए। भक्तपुर क्यान्सर अस्पतालका कार्यकारी निर्देशक डा चालिसेका अनुसार नारायणी अस्पतालमा क्यान्सर रोगका प्राय सबै उपचार सेवा उपलब्ध छ। नारायणी अस्पतालमा क्यान्सर रोगको स्क्रिीनिंग,डाइग्नोसीस्, केमोथेरापी,पालिटिएभ केयर, रेफरेल, काउन्सिलिङ लगायतका सेवा सुरु गरिएको डा चालिसेले जानकारी गराए। नारायणी अस्पतालमा सुरु क्यान्सर उपचार सेवाका लागि भक्तपुर क्यान्सर अस्पताल हालका लागि मेडिकल अंकोलोजिष्ट सहित दुई जना चिकित्सक खटाएको जानकारी दिँदै उनले भने, नारायणी अस्पतालकै दुई जना नर्सलाई विशेषज्ञ तालिम दिएर पठाएका छौं। यसका अतिरिक्त प्रत्येक महिना एक पटक भक्तपुर अस्पतालबाट नारायणी अस्पतालमा विशेषज्ञ चिकित्सकहरू आएर क्यान्सर रोगको उपचारको विशेषज्ञ सेवा दिनेपनि उनले बताए। नारायणी अस्पतालसँगै कोशी प्रदेशमा कोशी अस्पताल विराटनगर, गण्डकी प्रदेशमा पोखरा स्वास्थ्य विज्ञान प्रतिष्ठान, कर्णाली प्रदेशमा प्रादेशिक अस्पताल सुर्खेत र सुदूरपश्चिमको सेती प्रादेशिक अस्पताल धनगढीमा क्यान्सर उपचार सेवा सञ्चालनमा ल्याइसकिएको उनले जानकारी गराए। कार्यक्रममा बोल्दै स्वास्थ्यमन्त्री पौडेलले ७ वटै प्रदेशमा एकएक वटा अस्पतालमा क्यान्सर रोगको उपचार सेवा सञ्चालन गर्ने सरकारको निर्णय अनुसार मधेश प्रदेशमा नारायणी अस्पतालमा क्यान्सर उपचार सेवा सुरु गरिएको बताए। यसलाई निरन्तरता दिदै नारायणी अस्पतालमै अंग प्रत्यारोपण सेवा र मुटुको शल्यक्रिया सेवापनि छिट्टै सञ्चालन गर्ने योजना मन्त्रालयको रहेको जानकारीपनि उनले गराए। त्यसका लागि मन्त्रालयले आवश्यक प्रक्रिया थालिसकेको उनले बताए। अस्पताल विकास समितिका अध्यक्ष धिरजकुमार गुप्ताको अध्यक्षता तथा मन्त्री पौडेलको प्रमुख आतिथ्यमा भएको कार्यक्रममा प्रदेशसभा सदस्य श्याम पटेल, स्वास्थ्य मन्त्रालयको गुणस्तर तथा मापन शाखाका प्रमुख डा मदनकुमार उपाध्याय, वीरगन्ज उपमहानगरपालिकाका उपमेयर इम्तियाज आलम, कांग्रेस नेता शम्भु चौहान, मणिन्द्रलाल नेपाली, मनोज यादव, नवीन सिंह लगायतको सहभागिता थियो।"
"कटहरीमा पहिलोपटक कृषि मेला, सबै तयारी पूरा","विराटनगर : कोशी प्रदेशको राजधानी विराटनगरनजिकै रहेको कटहरीमा पहिलोपटक कृषि मेलाको आयोजना गर्न लागिएको छ। आयोजकले मंगलबार विराटनगरमा पत्रकार सम्मेलन गरेर मेलाको सबै तयारी पूरा भएको जानकारी दिएको छ। कटहरीको कृषि थोक बजारमा भदौ २७ देखि ३० गतेसम्म कृषि, उद्योग तथा पशुपंक्षीको बृहत प्रदर्शनी कृषिएक्स्पो २०८१ गरिने भएको हो। नेपाल उद्योग वाणिज्य महासंघ कोशी प्रदेशले एक्स्पो गर्न लागेको हो। एक्स्पोमा १ सय ३० वटा स्टल रहने नेपाल उद्योग वाणिज्य महासंघ कोशी प्रदेशका अध्यक्ष राजेन्द्र राउतले जानकारी दिए। उनका अनुसार एक्स्पोमा भारतको कोलकत्ता र बिहारका समेत २० वटा कृषिका स्टलहरु रहने छन्। एक्स्पो अवधिभर कृषि, पशुपंक्षी, कष्टम हाइरिङ, क्लाइमेट चेन्ज, जैविक मल तथा विषादी बनाउने र प्रयोग विधि, पर्यावरणमैत्री ज्ञान, सीप र प्रविधिलगायत विषयमा नेपाल र भारतका विज्ञहरुबीच संवाद हुने छ। कृषि औजारको प्रदर्शनी, उन्नतजातका पशुपंक्षीको प्रदर्शनी, पशुपंक्षी तथा कृषि उपजको प्रतियोगिता खेतदेखि भान्साको अनुभव र फुट फेस्टिबल गरिने राउतले बताए। उनका अनुसार मेला अवलोकन गर्न बाहिरी जिल्लाबाट आउनेका लागि खाना र बस्न निःशुल्क गरिएको छ। पहाडी जिल्लाबाट अवलोकनका लागि आउने र एकै दिनमा फर्कन नसक्नेका लागि बस्ने र खाने सुविधा दिइएको उनले बताए। कोशी प्रदेशलाई कृषिमा आत्मनिर्भर बनाउनका लागि सहयोग गर्ने उदेश्यसहित आयोजना गरिएको एक्स्पो सम्पन्न गर्न १ करोड खर्च लाग्ने अनुमान गरिएको राउतको भनाइ छ। उनका अनुसार कोशी प्रदेशमा प्रादेशिक अर्थतन्त्रको एकतिहाइ भन्दा बढी हिस्सा ओगट्ने कृषिजन्य उत्पादनको प्रवर्द्धन र विस्तारको सम्भावनालाई दृष्टिगत गरेर उत्पादन वृद्धि, बजारीकरण, मूल्य अभिवृद्धिको विकासका लागि एक्स्पोले महत्वपूर्ण भूमिका खेल्ने अपेक्षा गरिएको छ। एक्स्पोले रोजगारी सिर्जनाका साथै राष्ट्रिय अर्थतन्त्रको विस्तारमा सघाउ पुयाउने लक्ष्य राखिएको छ। एक्स्पोलाई व्यवस्थित र सहज बनाउन ५ वटा ब्लक छुट्याइएको छ। ए ब्लकमा पशुपंक्षी, बीमा कृषि, सीमा मेसिनरी, डीमा फुड स्टल र ईमा गोष्ठी तथा परामर्श सेवा रहेको जानकारी उनले दिए। उनका अनुसार कृषि व्यवसायीबीच विटुवी कार्यक्रम समेत राखिएको छ। काठमाडौं विश्वविद्यालयले कृषि विषयमा परामर्श दिने कार्यक्रमसमेत छ। जुन लोकसेवाको तयारीमा रहेका परिक्षार्थीहरुका लागि उपयोगी राउत बताउँछन्। एक्स्पोमा जिल्ला नगर उद्योग वाणिज्य संघहरु, कृषि ज्ञान केन्द्र, कोशीका १३७ वटा स्थानीय तह, कृषक, कृषि व्यवसायी, सहकारी, काठमाडौं विश्वविद्यालय, पूर्वाञ्चल विश्वविद्यालय, कृषि कलेजबाट सहभागिता हुने जनाइएको छ। उद्घाटनमा भारत, विहार राज्यका कृषिमन्त्रीलगायत कृषि विभाग र विज विभागका विज्ञहरुको सहभागिता रहने बताए। कृषि एक्स्पोमा प्रवेश निःशुल्क गरिएको छ। कोशी प्रदेश सरकार, उद्योग कृषि तथा सहकारी मन्त्रालय र नेपाल उद्योग वाणिज्य महासंघ, स्वीस सरकार विकास सहयोग एसडीसीले एक्स्पोको प्रवर्द्धन गरिरहेका छन्। नेपाल कृषि बजार विकास कार्यक्रम (सहज) र कटहरी गाउँपालिका सहयोगी संस्था रहेका छन्।"
नेपाली युवाका लागि एसबीआई फाउन्डेशनको फेलोसिप आह्वान,"काठमाडौं : एसबीआई फाउन्डेशनले नेपाली युवाहरूका लागि फेलोसिप आह्वान गरेको छ। 'युथ फर इन्डिया फेलोसिप' नाम दिइएको उक्त कार्यक्रमका लागि नागरिकता भएका नेपाली युवाहरूले आवेदन दिन सक्नेछन्। १२औं व्याचका लागि आह्वान गरिएको फेलोसिप २१ देखि ३१ वर्षका युवाहरूले आवेदन दिन सक्नेछन्। आवेदन दिने म्याद स्प्टेम्बर १७ सम्म रहेको एसबीआई फाउन्डेशनले जनाएको छ। उक्त फेलोसिप कार्यक्रम १३ मिहनासम्म चल्नेछ। अक्टोबर ७ देखि सुरू हुने उक्त कार्यक्रममा सहभागी उम्मेदवारहरूले ग्रामीण क्षेत्रमा दिगो विकास लक्ष्यहरू अगाडि बढाउन दृढतापूर्वक प्रतिवद्धता जनाउनुपर्ने छ। छानिएका उम्मेदवारहरू सुरुआती चरणमा तिलोनिया, किशानगढ र राजस्थानमा हुने कार्यक्रममा सहभागी हुनुपर्नेछ। 'यस कार्यक्रमले भारतमा ग्रामीण जीवनका चुनौतीहरूलाई सम्बोधन गर्न र विकसित क्षेत्रमा सक्रिय रूपमा योगदान गर्ने शहरी युवाहरूलाई एउटा अनुपम अवसर प्रदान गर्दछ। भारतीय स्टेट बैंक, भारतका प्रवासी नागरिकहरूलाई हामी स्वागत गर्न आतुर छौं,' एसबीआई फाउन्डेसनका प्रबन्ध निर्देशक तथा सीईओ सञ्जय प्रकाशले भने। उक्त फेलोसिपमा नेपाल र भुटानका युवाहरूको सहभागिता रहनेछ। उक्त कार्यक्रम १२ वटा विषयमा केन्द्रित हुने बताइएको छ। जसमा स्वास्थ्य, ग्रामीण जीवन, खाद्य सुरक्षा, पर्यावरण संरक्षण, शिक्षा, पानी, प्रविधि रहेका छन्। त्यस्तै सशक्तीकरण, स्वशासन, सामाजिक उद्यमशीलता, परम्परागत शिल्प र वैकल्पिक ऊर्जाका क्षेत्रमा पनि योगदान गर्नुपर्ने बताइएको छ।"
"मैले सहकारीको रकम अपचलन गरेको छैन, सम्बन्ध विच्छेद भइसकेकी श्रीमतीसँग जोड्नु न्यायोचित हुँदैन : धनराज गुरुङ","काठमाडौं : नेपाली कांग्रेस सांसद धनराज गुरूङले सहकारीको रकम अपचलन गरेको आफूमाथि लागेको आरोपमा कुनै सत्यता नभएको बताएका छन्। मंगलबार प्रतिनिधिसभा बैठकमा बोल्दै सांसद गुरूङले कुनै पनि सहकारीबाट आफूले रकम नलिएको र अपचलन पनि नगरेको दावी गरेका हुन्। उनले आफूमाथि लागेको आरोपको छानबिन गर्न समेत सरकारसँग माग गरे। ललितपुरको महालक्ष्मीस्थानमा रहेको मितेरी बचत तथा सहकारी संस्थाका अध्यक्ष कुम्भराज गुरूङले सहकारीको बचत दुरूपयोगको छानबिन गर्न गठित छानबिन समितिमा धनराज गुरूङ र उनकी श्रीमती ज्योति गुरूङ सगोलमा रहँदाका बखत रकम दुरूपयोग भएको बयान दिएपछि गुरुङले त्यसको जवाफ संसदलाई दिएका हुन्। कांग्रेस उपसभापति समेत रहेका धनराज र उनकी श्रीमती ज्योतिमाथि सहकारीको १४ करोड ८१ लाख रुपैयाँ अपचलन गरेको आरोप लागेको छ। सांसद गुरूङले ज्योति गुरूङसँग सम्बन्ध विच्छेद भइसकेकाले उनले गरेका गतिविधिसँग आफ्नो नाम मुछ्नु अन्यायपूर्ण हुने जिकिर गरे। 'सहकारीको रकम अपचलनको निष्पक्ष छानबिन गर्नुपर्छ भन्ने आवाजलाई जोडदाररुपमा उठाइरहेका बेला हिजोदेखि केही सञ्चारमाध्यमहरूमा मेरो नाम जोडिएर आएको विषयप्रति मेरो गम्भीर ध्यानाकर्षण भएको छ। कुनै पनि व्यापार व्यवसायमा श्रीमान् या श्रीमती दुईमध्ये एकजना जोडिदा अर्कोलाई पनि मुछिएर हेर्ने र बुझ्ने हाम्रो प्रचलन छ। यसकारण मलाई त्यसमा जोड्न खोज्न अनौठो होइन। तर, भूतपूर्व श्रीमान् या श्रीमतीलाई जोड्न व्यवहारिक, कानुनी र नैतिक दृष्टिले पनि मिल्दैन भन्ने हेक्का राखिनुपर्छ। विवाह गर्नु के अपराध हो? होइन। मिल्न नसक्दा सम्बन्ध विच्छेद गर्नु के अपराध हो? त्यो पनि होइन। नेसनल मण्डला र उनकी श्रीमती बिनी मण्डलाबीचमा पनि सम्बन्ध विच्छेद भएको थियो। नेसनल मण्डेलाकी पूर्वश्रीमती बिनी मण्डेलका केही मुद्दाहरू पनि सम्बन्ध विच्छेद पछि आए। तर, नेसनल मण्डलालाई त्यसबारे प्रश्न गरिएन। बरु त्यहाँ यो भनियो कि वैवाहिक सम्बन्ध कायमै छँदा पनि एउटाको अपराधको सजाय अर्कोलाई बोकाउन नैतिक कानुनले दिदैन। सम्बन्ध विच्छेद भइसकेपछि त झनै मिल्दै मिल्दैन,'उनले भने,'जुन सहकारीको प्रबन्ध निर्देशक भनिएकी ज्योति गुरूङसँग सम्बन्ध बिग्रिएपछि २०७६ फागुन २९ गते सम्बन्ध विच्छेद भएको हो।' उनले सहकारीको रकम अपचलनको छानबिनमा आफूले सक्दो सहयोग गर्ने बताए। उनले भने,'समस्या समाधान गर्न संस्थाको अध्यक्ष, प्रबन्ध निर्देशक,सञ्चालक समितिका सदस्यहरू ककसलाई छानबिन गर्नुपर्ने हो तुरून्त छानबिन गरियोस् । यदि यो विषयमा ममाथि कुनै आशंका छ भने ममाथि पनि छानबिन गरियोस्। कुनै पनि गल्ती गर्ने व्यक्तिलाई उन्मुक्ति दिनु हुन्न भन्ने विषयमा म अडिग छु।' आफूमाथि लागेको आरोप छोप्न गुरूङले नक्कली विवाह गरेको हो भन्ने रास्वपा सांसद गणेश पराजुलीलाई प्रमाणित गरेर देखाउन चुनौती समेत दिए। सोमबारको संसद बैठकमा पराजुलीले बचत ठगीमा गुरूङमाथि छानबिन हुन्छ कि हुँदैन भन्दै प्रश्न गरेका थिए। सहकारी ठगी लुकाउन गुरूङले सम्बन्धविच्छेद गरेको उनको आरोप थियो। 'हिजो मात्रै यही सदनमा एकजना माननीयले उक्त सम्बन्ध विच्छेद नक्कली भएको बताउनु भएको रहेछ। हुन त जसले नक्कली कुरा गर्छ त्यसले पनि अरुलाई नक्कली नै देख्छ । उहाँले जुन नक्कली भन्नु भएको छ। त्यस नक्कलीलाई नक्कली नै हो भनेर प्रमाणित गर्न चुनौती दिन चाहन्छु। ' उनले थपे,'परिवारमा दरार आएपछि १० वर्षे बच्चा हुर्काउनुको पीडा म आफैसँग छ। सम्बन्ध विच्छेदपछि पूर्व श्रीमतीबारे जानकारी हुने कुरै भएन। मित्रले भनेजस्तो छानबिन संसदीय छानबिन गर्न म तयार छु। मेरा लागि यो सुवर्ण अवसर हुनेछ। '"
प्रतिनिधि सभामा सांसदको माग : उपसभामुख रानामगरले मार्ग प्रशस्त वा राजीनामा गर्नुपर्छ,"काठमाडौं : मानव तस्करीको आरोप लागेकाले उपसभामुख इन्दिरा रानामगरले मार्ग प्रशस्त गर्नुपर्ने सांसदहरुले माग गरेका छन्। आजको प्रतिनिधि सभाको बैठकमा सांसद सूर्यप्रसाद ढकालले उपसभामूख रानामाथि मानव तस्करीको आरोप लागेकाले मार्ग प्रशस्त गर्नुपर्ने माग गरेका हुन्। उनले भने अहिले सदनभित्र र सदन बाहिर उपसभामुखको कुरा उठिरहेको छ, नैतिकताको कुरा उठिरहेको छ। पदीय मर्यादाको कुरा उठेको छ। मानव तस्करी गरेको कुरा उठेको छ। उपसभामुख जस्तो व्यक्तिको बारेमा सदनभित्र र सदन बाहिर प्रश्न उठ्दा उपसभामुखले मार्ग प्रशस्त गर्न वा राजीनामा दिन जोडदार माग गर्न चाहन्छु। सांसद गोकुल बास्कोटाले पनि उपसभामुख रानाले राजीनामा दिनु उपयुक्त हुने बताए। उनले उपसभामुखसँग नैतिकता भए पदबाट मार्गप्रशस्त भए के बिग्रन्छ भन्दै प्रश्न गरे। उनले निर्दोष भए नैतिकता उच्च रहने बताए। उनले आफूलाई पनि प्रश्न उठ्दा राजीनामा दिएको स्मरण गराए। उनले प्रश्न उठ्दा लोकतन्त्रमाथि चिर हरण नहुने दाबी गरे। यसैगरी सांसद हेमराज राईले उपभामुखको विषय उ सत्य तथ्य सदनमा जानकारी गराउनुपर्ने माग गरे। उनले भने,उपसभामुखको सन्दर्भमा उठेको विषय सदनमा पहिले चलेको विषय हो। यो विषय के कस्तो हो। उपभामुखले सत्य तथ्य सदनमा जानकारी गराउनुपर्छ। यसैगरी माओवादी केन्द्रका प्रमुख सचेतक हितराज पाण्डेले उपसभामुख रानालाई संसद्लाई हटाउन लागिएको भन्ने विषय मिडियामा आएको भन्दै स्पष्ट पार्नुपर्ने माग गरे। उनले भने,उपसभामुखबाट हटाउने कुरा मिडियामा आएको हेरियो। यो सत्य हो भने यसको हाम्रो दल तीव्र प्रतिवाद गर्दछ। यसको विरोध गर्दछ। यस विषयमा स्पष्ट पार्न उपसभामुखलाई आग्रह गर्न चाहन्छु। यता बैठकको सुरुवातमै रास्वपाका प्रमुख सचेतक सन्तोष परियारले उपसभामुख इन्दिरा रानामगरमाथि महाअभियोग लगाउन लागेको आशंका गरेका थिए। परियारले नेपाली लोकतन्त्रको हुर्मत मिडियाबाट लिने हो ? भन्दै प्रश्न गरे। उनले भने,सम्मानित पदलाई संवैधानिक परिषदमा आफ्नो बहुमत पुग्दैन भन्ने नाममा लोकतन्त्रका लागि लडेका आफूलाई मसिया भन्ने राजनीतिक पार्टीहरु गुपचुपमा उपसभामुखलाई हटाउने जुन कर्म गर्दै हुनुहुन्छ। रास्वपाले एउटा राजनीतिक मुद्दाले गुमाउँला, देशले उपसभामुख पद गुमाउँला तर लोकतन्त्रका लागि रास्वपा जनताको पक्षमा लड्ने छ। यस अगाडि सांसदहरुले उपसभामुख रानाले आचरण विपरीत काम गर्दै आएको प्रश्न संसद बैठकमै उठाएका थिए। राज्य व्यवस्था तथा सुशासन समितिमा उपसभामुख रानामगरविरुद्ध मानव तस्करी गर्न सघाएको भन्दै उजुरी परेको छ। यस अगाडि पनि उपसभामुख रानाले पदको दुरुपयोग गरी काठमाडौंस्थित अमेरिकी राजदूतावासमा गैरसंसद् पाँच जनालाई अमेरिकामा लग्ने गरी पत्र लेखेको उजुरी परेको थियो। अन्तर्राष्ट्रिय अन्तरसरकारी संस्था सीएसडब्लूको वार्षिक सत्रमा भाग लिन उपेन्द्र गौतम, सुष्मा लामा, राजेश लामा, सुजन घर्ती मगर र धनप्रसाद गुरुङ पनि जान लागेको भन्दै उनले काठमाडौंस्थित अमेरिकी दूतावासलाई पत्राचार गरेकी थिइन्। तर, दूतावास भिसा भने नदिएको पाइएको छ। पैसा दिएको तर अमेरिका जान नपाएको भन्दै उनीहरूले गत वैशाखमा रास्वपाका नेताहरुलाई गुनासो गरेपनि विषयलाई गुपचुप राखेको थियो। यो पनि पढ्नुहोस गैह्रसांसदलाई भिसा सहजीकरण गर्न उपसभामुख रानाले गरेको पत्रलाई लिएर संसदमा आरोपप्रत्यारोप अमेरिका पठाउन उपसभामुखको सचिवालयले ९ लाख लिएको र भिसा नलागेपछि फिर्ता गरेको प्रमाण छ : मुकुल ढकाल"
सहकारी प्रकरणमा कांग्रेस उपसभापति गुरुङमाथि छानबिन हुनुपर्छ : गगन थापा,"काठमाडौं : नेपाली कांग्रेसका महामन्त्री गगन थापाले सहकारी प्रकरणमा कांग्रेस उपसभापति धनराज गुरुङमाथि निष्पक्ष छानबिन हुनुपर्ने बताएका छन्। मंगलबार काठमाडौंमा आयोजित एक कार्यक्रमपछि सञ्चारकर्मीसँग कुरा गर्दै महामन्त्री थापाले कांग्रेसका कुनै नेतामाथि कुरा उठिसकेपछि छानबिन हुनुपर्ने पार्टीको नीति रहेको भन्दै उपसभापति गुरुङका विषयमा पनि निष्पक्ष छानविन हुनुपर्ने बताएका हुन्। गुरुङ आफैले सदनमा जस्तोसुकै छानविनको सामना गर्छु भनिसकेको अवस्थामा अब अनुसन्धानमा ढिलाई नगर्न नहुने उनको भनाई छ। कुनै पनि प्रकरणमा कानुनको उलंङ्घन गरे दोषीले उन्मुक्ति पाउन नहुने र निर्दोष भए दण्ड पाउन नहुने पार्टीको स्पष्ट बटमलाइन रहेको थापाले बताए। उनले गुरुङको मात्रै नभई आफ्नो वा अरु कसैको नाम कुनै प्रकरणमा जोडिएर आए छानविन हुनुपर्ने र दोषि देखिए कारवाही समेत गर्नुपर्ने धारणा राखे। त्यस्तै थापाले सरकारलाई प्रभावकारी रुपमा अघि बढाउनका लागि साझा न्यूनतम कार्यक्रम ल्याउने तयारी भइरहको जानकारी दिए। उनले सबैको बीचमा सहमति कायम गरेर अहिलेको व्यवस्थालाई सुदृढ गर्ने गरि राजनीतिक स्थायीत्वलाई प्राथमिकतामा राख्ने गरि न्यूनतम साझा कार्यक्रम बनाइने जानकारी दिए। त्यस्तै मुलुकको अर्थतन्त्रको सुधारका साथै जनतालाई परिवर्तनको महसुस हुनेगरि काम गर्नका लागि आवश्यक साझा कार्यक्रम बनाउनुपर्नेमा उनले जोड दिए। यो पनि पढ्नुहोस मैले सहकारीको रकम अपचलन गरेको छैन, सम्बन्ध विच्छेद भइसकेकी श्रीमतीसँग जोड्नु न्यायोचित हुँदैन : धनराज गुरुङ माओवादी सांसदको आरोप : १४ करोड पचाउनका लागि धनराज गुरुङले कानुनी रुपमा सम्बन्धबिच्छेद गरे"
प्रधानमन्त्रीले राष्ट्रपतिसमक्ष पेश गरे सुरक्षा परिषद्को प्रतिवेदन,"काठमाडौं : प्रधानमन्त्री केपी शर्मा ओलीले राष्ट्रिय सुरक्षा परिषद्को पछिल्ला दुई आर्थिक वर्षका वार्षिक प्रतिवेदन राष्ट्रपति रामचन्द्र पौडेलसमक्ष पेस गरेका छन्। राष्ट्रपति भवन, शीतल निवासमा आज आयोजित कार्यक्रममा नेपालको संविधानको धारा २६६ को उपधारा ३ बमोजिम राष्ट्रपतिसमक्ष प्रधानमन्त्री ओलीले परिषद्को आर्थिक वर्षका २०७९०८० र २०८००८१ को वार्षिक प्रतिवेदन पेस गरेका हुन्। प्रधानमन्त्री ओलीले प्रतिवेदनमा समाविष्ट मुख्य विषयबारे प्रकाश पार्दै राष्ट्रियक्षेत्रीयअन्तर्राष्ट्रिय सुरक्षा स्थिति र चुनौतीको विश्लेषण प्रतिवेदनमा गरिएको जानकारी गराए। उनले प्रतिवेदनमाथि सङ्घीय संसदबाट प्राप्त हुने सुझावलाई कार्यान्वयन गर्न सरकार प्रतिबद्ध रहने स्पष्ट गरे। कार्यक्रममा गृहमन्त्री रमेश लेखक, परराष्ट्रमन्त्री डा आरजु राणा देउवा, रक्षा मन्त्री मानवीर राई, मुख्यसचिव एकनारायण अर्याल, प्रधानसेनापति अशोकराज सिग्देललगायतको उपस्थिति थियो। परिषद्को यही भदौ ९ गतेको ३४ औँ बैठकले ती प्रतिवेदनको मस्यौदामाथि छलफलसहित पारित गरी राष्ट्रपतिसमक्ष पेस गर्ने निर्णय गरेको थियो।"
द्वन्द्व पीडित सैनिकहरूलाई प्रधान सेनापतिको सम्मान,"काठमाडौं : प्रधान सेनापति अशोकराज सिग्देलले विगतमा द्वन्द्वको समयमा घाइते भएका अवकाश प्राप्त सैनिकहरूलाई सम्मान गरेका छन्। मंगलबार जंगी अड्डामा आयोजित कार्यक्रममा प्रधानसेनापति सिग्देलले एकजनालाई स्कुटर र ३४ जनालाई जनही १ लाख ४० हजारका दरले आर्थिक सहयोग गरेका हुन्। उक्त कार्यक्रममा प्रधान सेनापति सिग्देलले २०८० चैत्र २६ गते डोल्पाको ठूलीभेरी नगरपालिका वडा नम्बर ४ स्थित तिप्लामष्ट भवानी सामुदायिक वनमा लागेको आगो नियन्त्रणका निधन भएका जमदार केशव जार्गा मगर,सिपाहीद्वय हेमन्त रावत र आशिक बुढाको परिवारलाई जनही १ लाख ४० जनाका दरले आर्थिक सहयोग प्रदान गरेका हुन्। यसैगरी गिनिज वर्ल्ड रेकर्डमा विभिन्न पाँच वटा विधामा विश्व कीर्तिमान राख्ने सेनाका प्युठ हरिचन्द्र गिरीलाई प्रधानसेनापतिले १ लाख ५० हजार नगद पुरस्कारसहित सम्मान गरेका थिए। समारोहमा प्रधान सेनापति सिग्देलले विजेश्वरी ज्ञान मन्दिर सैनिक महाविद्यालयका छात्रा आइष्मा आचार्यलाई प्रशंसा पत्र र नगद ५१ हजारसहित सम्मान गरेका थिए। छात्रा आचार्यले २०८० सालको एसईई परीक्षमा उत्कृष्ट नतिजा ल्याउनुका साथै राष्ट्रियस्तरमा खेलकुद (एथलेटिक्स विधा) मा विभिन्न समयमा २ स्वर्ण,१ रजत र १ कास्य पदक जित्न सफल भएकी थिइन्।"
निषेधित क्षेत्रमै सुरु गरे पूर्वमुख्यमन्त्री केदार कार्कीले अनशन,"विराटनगर : स्थानीय प्रशासनले निषेधित क्षेत्र घोषणा गरेकै स्थानमा कोशी प्रदेशका पूर्वमुख्यमन्त्री केदार कार्कीले अनशन सुरु गरेका छन्। कार्कीले प्रदेशसभा सचिवालयको गेटअगाडि उत्तरतर्फ बनसखण्डी महादेव मन्दिरनजिक अनशन सुरु गरेका हुन्। उक्त स्थानमा जिल्ला प्रशासन कार्यालय मोरङले निषेधाज्ञा जारी गरेको थियो। तर, त्यसलाई बेवास्ता गर्दै आफ्ना समर्थकका साथमा कार्की अनशन बस्न ४ बजे पुगेका थिए। अनशनस्थलमा प्रदेशका पूर्वआन्तरिक मामिला तथा कानुनमन्त्री शम्शेर राई, केही प्रदेशसभा सदस्यहरू, नेपाली कांग्रेसका जिल्ला तहका नेताहरू पनि पुगेका छन्। अनशनस्थलमा ठूलो संख्यामा प्रहरी परिचालन गरिएको छ। प्रहरीले हालसम्म कुनै हस्तक्षेप भने गरेको छैन। मोरङका प्रमुख जिल्ला अधिकारी प्रेमप्रसाद भट्टराईले निषेधित क्षेत्रमा अनशन बस्न नपाउने बताए। प्रहरीले अब केहीबेरमा हटाउँछ। त्यस विषयमा कुरा भइरहेको छ, उनले भने। कार्कीको अनशनलाई रोक्नका लागि स्थानीय प्रशासनले निषेधाज्ञा जारी गरेको थियो। निषेधाज्ञा लगाइएका स्थानमा दिउँसो ३ बजेदेखि अर्को आदेश नभएसम्मका लागि सभा, जुलुस, भेला, र्याली, धर्ना, प्रदर्शनीलगायतका विरोधजन्य कार्य गर्न रोक लगाइएको हो। सर्वसाधारण तथा सवारीसाधन आवतजावतमा भने कुनै असर पर्ने छैन। प्रजिअ भट्टराईले निषेधित क्षेत्र तोकेर स्थानीय प्रशासन ऐन, २०२८ को दफा ६ (३) क बमोजिम निषेधाज्ञा जारी गरेका थिए। विराटनगरलाई केन्द्रविन्दु बनाई हुनसक्ने अनशनलगायत विरोधका कार्यक्रमलगायतका गतिविधिबाट शान्ति सुरक्षामा असर पर्न सक्ने भएकोले सुरक्षा जोखिमलाई मध्यनजर गर्दै स्थितिलाई सहज एवं सामान्य तुल्याई राख्न जिल्ला सुरक्षा समिति मोरङको निर्णयअनुसार निषेधाज्ञा जारी गरिएको भट्टराईले उल्लेख गरेका छन्। आदेशको उल्लंघन गरेमा प्रचलित कानुनबमोजिम कारबाही गर्ने चेतावनी प्रशासनले दिएको छ। प्रजिअ भट्टराईका अनुसार प्रदेशसभा पूर्वमा देवकोटा चोकदेखि पश्चिममा कोशी अस्पतालको चोक, मुख्यमन्त्री तथा मन्त्रिपरिषद्को कार्यालय रोडशेष चोकदेखि दक्षिण जतुवा चोक, मुख्यमन्त्री निवास वरिपरि ३ सय मिटर, प्रदेश प्रमुखको कार्यालय तथा निवास वरिपरि ३ सय मिटर र जिल्ला प्रशासन कार्यालय मोरङ डाँफे चोकदेखि पूर्वको क्षेत्रलाई निषेधित क्षेत्र घोषित गरिएको छ। आफू मुख्यमन्त्री भएका बेला सुरु गरेका महत्वपूर्ण र जनउत्तरदायी कार्यक्रमहरू अहिलेको सरकारले कटौती गरेको भन्दै पूर्वमुख्यमन्त्री कार्की अनशन बसेका हुन्। आफू नेतृत्वको सरकार हुँदा सञ्चालन गरिएका यी कार्यक्रम सरकारले कटौती गरेको भन्दै कार्कीले विरोध गरिरहेका छन्। सरकारले भने कार्कीले भनेका कतिपय कार्यक्रम निरन्तर रहेको र कतिपय सरकारको क्षमताले नभ्याउने भएकोले कटौती गरेको बताउँदै आएको छ।"
आईकाओको मन्त्रिस्तरीय सम्मेलनमा भाग लिन मन्त्री पाण्डे भारत प्रस्थान,"काठमाडौं : संस्कृति,पर्यटन तथा नागरिक उड्डयनमन्त्री बद्री पाण्डे भारत प्रस्थान गरेका छन्। उनी अन्तर्राष्ट्रिय नागरिक उड्डयन संगठन ( आईकाओ) को मन्त्रिस्तरीय सम्मेलनमा भाग लिन मन्त्री पाण्डे मंगलबार नयाँ दिल्ली प्रस्थान गरेका छन्। बुधबारबाट नयाँ दिल्लीमा सुरू हुने एशिया प्रशान्त क्षेत्रको मन्त्रिस्तरीय सम्मेलन दुई दिनसम्म चल्ने छ । सो सम्मेलन भारत सरकार र आईकाओले संयुक्तरुपमा आयोजना गर्न लागेका हुन । एशिया प्रशान्त क्षेत्रमा नागरिक उडड्यनलाई थप प्रभावकारी बनाउन नयाँ रोडम्याप तयार गर्ने उद्देश्यले उक्त सम्मेलन हुन लागेको हो। सम्मेलनमा करिब ४१ देशका २५० भन्दा बढी प्रतिनिधिको सहभागीता हुने जनाइएको छ ।"
आइएफसीले नेपालमा लगानी विस्तार गर्ने,"भेटमा अर्थमन्त्री पौडेलले नेपालको अर्थतन्त्र सुधारका लागि थप लगानी आवश्यक रहेको बताए। काठमाडौं : अन्तर्राष्ट्रिय वित्त निगम (आइएफसी)ले नेपालमा लगानी विस्तार गर्ने भएको छ । उपप्रधानमन्त्री एवं अर्थमन्त्री विष्णुप्रसाद पौडेलसँग आज अर्थ मन्त्रालयमा भएको भेटमा आइएफसीका दक्षिण एशियाका क्षेत्रीय निर्देशक इमाद फाखौरीले आइएफसीले नेपालमा लगानी विस्तार गर्ने जानकारी दिएका हुन्। अर्थ मन्त्रालयका अनुसार आइएफसीले गत वर्ष नेपालमा १ सय मिलियन अमेरिकी डलर लगानी गरेको थियो। क्षेत्रीय निर्देशक फाखौरीले हरित उर्जा, रोगजारी वृद्धि र आर्थिक सहभागिता आइएफसीको प्राथमिकतामा रहेको उल्लेख गरे। उनले नेपालमा लगानी फराकिलो पार्न आफू र आफ्नो टिमले महत्वपूर्ण भूमिका निर्वाह गर्ने बताए । भेटमा अर्थमन्त्री पौडेलले नेपालको अर्थतन्त्र सुधारका लागि थप लगानी आवश्यक रहेको बताए। उनले नेपालको प्राथमिकता र आवश्यकतालाई ध्यान दिएर लगानी विस्तार गर्न आग्रह गरे।"
"सेयर बजार घट्दो क्रममा,कारोबार रकम ७ अर्बमा झर्यो","काठमाडौं : सेयर बजार घटने क्रममा आज पनि जारी रह्यो। साताको तेस्रो कारोबार दिन मंगलबार नेप्से परिसूचक दोहोरो अंकले घटेर बन्द भएको छ। नेप्से परिसूचक १३०९ अंकले घटेर २६३२९४ विन्दुमा अडिएको छ। सेन्सेटिभ इण्डेक्स ०३८ प्रतिशतले घटेर ४६७३८ विन्दुमा अडिएको छ। नेप्से घटेसँगै कारोबार रकम पनि ओरालो लागेको छ। यसदिन ३२८ स्क्रिप्सको १ करोड ९० लाख ७७ हजार ५८३ कित्ता सेयर ७ अर्ब २४ करोड ५५ लाख ६८ हजार ४२१ रुपैयाँमा खरिदबिक्री भए। अघिल्लो कारोबार दिन सोमबार ९ अर्ब ४३ करोड ९१ लाख मूल्य बराबरको कारोबार भएको थियो। सो दिन नेप्से परिसूचक ५५ अंकले घटेको थियो। यसदिन एउटा मात्रै कम्पनीको सेयर सकारात्मक सर्किट लेभलमा कारोबार भयो। मानुसी लघुवित्त वित्तीय संस्थाको सेयर १० प्रतिशतले बढेको हो। थ्री स्टार हाइड्रोपावरको सेयर ९९० प्रतिशतले बढ्दा अपर स्यांगी हाइड्रोपावरको ७५४ ,आत्मनिर्भर लघुवित्त वित्तीय संस्थाको ५८० र सानिमा लार्ज क्याप फण्डको ५३७ प्रतिशतले बढ्यो। आज सिद्धार्थ इन्भेस्टमेन्ट ग्रोथका लगानीकर्ताले भने गुमाए। सो कम्पनीको सेयर ८८२ प्रतिशतले घटयो। कारोबार रकमका आधारमा हाइड्रोइलेक्ट्रिसिटी इन्भेष्टमेन्ट एण्ड डेभलपमेन्ट कम्पनी शीर्ष स्थानमा रह्यो। सो कम्पनीको २९ करोड ८१ लाख ५४ हजार ७७ रुपैयाँमा खरिदबिक्री भयो। हिमालयन रिइन्स्योरेन्सको २१ करोड,सीईडीबी हाइड्रोपावर डेभलपमेन्टको २० करोड,एनएलजी इन्स्योरेन्सको १९ करोड र अपी पावरको १६ करोड मूल्य बराबरको सेयर कारोबार भयो। कारोबारमा आएकामध्ये ६७ वटा स्टक्सको मूल्य बढ्दा १६९ वटाको मूल्य घट्यो। ९ वटा स्टक्सको मूल्य भने स्थिर रह्यो। ट्रेडिङबाहेक अन्य समूहको उपसूचक राताम्मे देखिएका छन्। ट्रेडिङ समूहको उपसूचक ०७९ प्रतिशतले बढेको हो।"
"प्रधानमन्त्रीले वैज्ञानिकलाई भने : सुशासन कायम गर्ने नेतृत्व म गर्छु, तपाईँहरु नयाँ अनुसन्धान गरेर योगदान गर्नुस्","काठमाडौं : प्रधानमन्त्री केपी शर्मा ओलीले देशको विकास र समृद्धिका लागि आवश्यक पर्ने नयाँ नयाँ आविष्कार र अनुसन्धानमा लाग्न वैज्ञानिकहरुलाई आग्रह गरेका छन्। प्रधानमन्त्री निवास, बालुवाटारमा आज आयोजित नेपाल विज्ञान तथा प्रविधि प्रज्ञा प्रतिष्ठान (नाष्ट) को ४७ औँ प्राज्ञसभामा नाष्टका कुलपतिसमेत रहेका प्रधानमन्त्री ओलीले रासायनिक मल र कीटनाशक औषधिको प्रयोगका कारण देशभरको माटो बिरामी भएकाले यसलाई कसरी उपचार गर्न सकिन्छ भन्ने जस्ता विषयमा अनुसन्धान गर्न आग्रह गरेका हुन्। उनले तरकारी र उत्पादनमा विषादीयुक्त किटाणु कसरी रोक्ने र चाहिने किटाणु कसरी कायम राख्ने भन्ने जस्ता विषयमा अनुसन्धान भएमा उत्पादन र उत्पादकत्वृद्धिमा सहयोग पुग्ने विश्वास व्यक्त गरे। प्रशासनिकरुपमा मुलुकमा सुशासन कायम गर्ने कामको नेतृत्व आफू गर्ने बताउँदै उनले वैज्ञानिकहरुलाई नयाँ खोज र अनुसन्धान गरेर मुलुकको परिवर्तनमा योगदान दिन आग्रह गरे। आफूलाई जे मन लाग्यो त्यसमा भन्दा पनि देशको आवश्यकताको विषयमा अनुसन्धान होस्। कृषि क्षेत्रको अनुसन्धानका लागि कृषि अनुसन्धान परिषद् (नार्क) जस्ता सस्थासँग सहकार्य होस्। प्रशासनिकरुपमा मुलुकमा सुशासन कायम गर्ने कामको नेतृत्व म गर्छु। तपाईँ वैज्ञानिकहरुबाट नयाँ खोज र अनुसन्धान गरेर मुलुकको परिवर्तनमा योगदान हुन म आग्रह गर्छु ।, प्रधानमन्त्री ओलीले भने,ज्ञान, विज्ञान र योगको उद्गम भूमि नेपाल विभिन्न कारणले पछाडि परेको छ। अरुले ढुङ्गा हानेर सिकार गर्दै गरेको अवस्थामा हामीले पशुपालनको युग सुरु गरिसकेका थियौँ। अब ग्रिन हाइड्रोजनको प्रयोग र अन्तरिक्षको अर्बिटमा आफ्नै सेटलाइन राख्ने विषयमा ध्यान दिन सक्नुपर्छ। भूकम्पको पूर्व सूचना प्रणालीलाई स्थापित गरेर जानुपर्छ। प्रधानमन्त्री ओलीले सिद्धान्त र दर्शनका आधारमा नभए पनि प्रयोग र अभ्यासका हिसाबले नेपाली पुर्खाले सुरु गरेका आयुर्वेद विज्ञान, ध्वनि विज्ञान, नृत्य विज्ञानजस्ता क्षेत्रमा गरेका विकासको स्मरण गर्दा आत्मबल वृद्धि हुने बताए। सभाले आर्थिक वर्ष २०८१०८२ का लागि रु ५० करोड ६८ लाख ३९ हजारको बजेटसहितको कार्यक्रम स्वीकृत गरेको छ।"
पूर्वमुख्यमन्त्री कार्कीले अनशन बस्ने घोषणा गरेको स्थानमा प्रशासनले जारी गर्यो निषेधाज्ञा,"विराटनगर : कोशी प्रदेशका पूर्वमुख्यमन्त्री केदार कार्कीले सुरु गर्न लागेको अनशनलाई लक्षित गरेर स्थानीय प्रशासनले निषेधाज्ञा जारी गरेको छ। कार्कीले दिउँसो ४ बजेदेखि प्रदेशसभा भवननजिकै सडकमा अनशन बस्ने तयारी गरेका थिए। उक्त अनशनलाई रोक्न जिल्ला प्रशासन कार्यालय मोरङले निषेधाज्ञा जारी गरेको हो। निषेधाज्ञा लगाइएका स्थानमा दिउँसो ३ बजेदेखि अर्को आदेश नभएसम्मका लागि सभा, जुलुस, भेला, र्याली, धर्ना, प्रदर्शनीलगायतका विरोधजन्य कार्य गर्न रोक लगाइएको छ। सर्वसाधारण तथा सवारीसाधन आवतजावतमा भने कुनै असर पर्ने छैन। मोरङका प्रमुख जिल्ला अधिकारी प्रेमप्रसाद भट्टराईले निषेधित क्षेत्र तोकेर स्थानीय प्रशासन ऐन, २०२८ को दफा ६ (३) क बमोजिम निषेधाज्ञा जारी गरेका छन्। विराटनगरलाई केन्द्रविन्दु बनाई हुनसक्ने अनशनलगायत विरोधका कार्यक्रमलगायतका गतिविधिबाट शान्ति सुरक्षामा असर पर्न सक्ने भएकोले सुरक्षा जोखिमलाई मध्यनजर गर्दै स्थितिलाई सहज एवं सामान्य तुल्याई राख्न जिल्ला सुरक्षा समिति मोरङको निर्णयअनुसार निषेधाज्ञा जारी गरिएको भट्टराईले उल्लेख गरेका छन्। आदेशको उल्लंघन गरेमा प्रचलित कानुनबमोजिम कारबाही गर्ने चेतावनी प्रशासनले दिएको छ। प्रजिअ भट्टराईका अनुसार प्रदेशसभा पूर्वमा देवकोटा चोकदेखि पश्चिममा कोशी अस्पतालको चोक, मुख्यमन्त्री तथा मन्त्रिपरिषद्को कार्यालय रोडशेष चोकदेखि दक्षिण जतुवा चोक, मुख्यमन्त्री निवास वरिपरि ३ सय मिटर, प्रदेश प्रमुखको कार्यालय तथा निवास वरिपरि ३ सय मिटर र जिल्ला प्रशासन कार्यालय मोरङ डाँफे चोकदेखि पूर्वको क्षेत्रलाई निषेधित क्षेत्र घोषित गरिएको छ। स्थानीय प्रशासनले निषेधाज्ञा जारी गरिसकेका कारण पूर्वघोषित स्थानमा कार्कीले अनशन बस्न नपाउने भएका छन्। आफू मुख्यमन्त्री भएको बेला सुरु गरेका महत्वपूर्ण र जनउत्तरदायी कार्यक्रमहरु अहिलेको सरकारले कटौती गरेको भन्दै पूर्वमुख्यमन्त्री कार्की अनशन बस्न लागेका हुन्। कार्कीले विशिष्टिकृत सेवासहित १० वर्षमुनिका बालबालिकाकाको निःशुल्क उपचार कार्यक्रमलाई नियमित गर्नुपर्ने, बजेटमा २५ लाखभन्दा तलका आयोजना नराख्ने नीति लिनुपर्ने, शैलजा आचार्य हृदयरोग उपचार केन्द्र संचालन गर्नुपर्ने, महिला स्वास्थ्य स्वयंसेविकालाई प्रोत्साहन भत्ता उपलब्ध गराउनुपर्ने, घिउ तथा धूलो दूधको निर्यातमा प्रोत्साहन रकम वितरण कार्यक्रम यथावत राख्नुपर्ने, सुनसरीमोरङ केसलिया करिडोरको विकास कार्यक्रममा पर्याप्त बजेट दिनुपर्ने, कृषि र प्राविधिक शिक्षाका विद्यार्थीलाई छात्रवृत्ति दिनुपर्ने, डाक्टर, इन्जिनियरलगायत विभिन्न विधाका विद्यार्थीलाई छात्रवृत्ति दिनुपर्ने र जनावरमैत्री जंगल निर्माण गर्नुपर्ने माग अघि सारेका छन्। आफू नेतृत्वको सरकार हुँदा संचालन गरिएका यी कार्यक्रम सरकारले कटौती गरेको भन्दै कार्कीले विरोध गरिरहेका छन्। सरकारले भने कार्कीले भनेका कतिपय कार्यक्रम निरन्तर रहेको र कतिपय सरकारको क्षमताले नभ्याउने भएकोले कटौती गरेको बताउँदै आएको छ।"
"प्रश्न उठेपछि राजीनामा दिएको स्मरण गर्दै बास्कोटा भने : उपसभामुखमाथि प्रश्न उठ्यो, नैतिकता भए राजीनामा दिनुहोस्","काठमाडौं : नेकपा एमालेका नेता गोकुलप्रसाद बास्कोटाले आफूलाई सहि प्रमाणित गर्नका लागि राजीनामा दिएर छानबिनका लागि मार्ग प्रशस्त गर्न उपसभामुखलाई सुझाव दिएका छन् । मंगलबार प्रतिनिधिसभाको विशेष समयमा बोल्दै बास्कोटाले विभिन्न व्यक्तिलाई अमेरिका पठाउने प्रसंगमा उपसभामुखमाथि विभिन्न प्रश्न उठेकाले आफूलाई सहि प्रमाणित गर्नका लागि राजीनामा दिएर छानबिनका लागि मार्ग प्रशस्त गर्न सुझाव दिएका हुन्। लोकतन्त्रमा सबैमाथि प्रश्न उठाउन पाइने र प्रश्नको सामना गर्दै आफूलाई सहि प्रमाणित गर्ने बाटो पनि लोकतन्त्रमा रहेको उनको भनाई छ। आफूमाथि प्रश्न उठ्दा राजीनामा दिएर अनुसन्धान गर्ने बाटो खुल्ला गरेको स्मरण गर्दै बास्कोटाले प्रश्न उठिसकेपछि सामना गर्ने साहस र आँट राजनीतिक व्यक्तिमा हुनुपर्ने जिकिर गरे। बालबालिका वा अन्य मान्छेहरू अमेरिका पठाउने सन्दर्भमा उपसभामुखबारे प्रश्न उठ्यो। केही साथीहरूले उहाँको बारेमा प्रश्न उठाउन हुँदैन, लोकतन्त्रको चीरहरण हुन्छ भन्नुभयो।,उनले थपे, मेरो सामान्य ज्ञानले के भन्छ भने, सबैमाथि प्रश्न उठाउन पाइन्छ र जसलाई नैतिकताको कसीमा जाँचिनु छ भने त्यसलाई चुनौती दिन,अरूलाई गलत प्रमाणित पनि लोकतन्त्रमा, कानुनीराजमा हुन्छ । संसदको बैठकको सुरुवातमै प्रमुख सचेतक सन्तोष परियारले संवैधानिक परिषदबाट बहुमत पुर्याउन उपसभामुखलाई हटाउन खोजिएको भन्दै आपत्ति जनाउँदै लोकतन्त्रको हत्या गर्न लागिएको बताएपछि बास्कोटाको उक्त भनाई आएको हो। बास्कोटाले सांसदहरुमाथि नै प्रश्न उठ्दा के गर्ने भनेर कानून बनाउनुपर्नेमा जोड दिए। उपसभामुखका बारेमा सरकारले कुनै निर्णय गर्यो की गरेन भन्ने कुरा सरकारको बिसनेस नभई संसदको बिजनेस भएको उनको भनाई छ।"
सांसदको प्रश्न : जनसरोकारका विषयमा सुनुवाइ हुँदैन भने संसद् केका लागि ?,"काठमाडौं : सांसद शेरबहादुर कुँवरले संसदमा सांसदहरूले जनसरोकारका विषयमा उठाइका विषयवस्तुमाथि सुनुवाइ नभएको भन्दै आपत्ती जनाएका छन्। मंगलबार प्रतिनिधिसभाको शून्य समयमा बोल्दै सांसद कुँवरले संसदमा बोलेका कुराहरू बोल्नका लागि हो कि गर्नका लागि हो भन्दै आक्रोश व्यक्त गरे। उनले संसद जनताका प्रत्यक्ष सरोकारका विषयमा गैरजिम्मेवार बन्दै गएको आरोप लगाए। 'हामी जनप्रतिनिधिहरूको सर्वोच्च निकाय संघीय संसद हो। जनताले अत्यन्त विश्वास गरेर हामीलाई यहाँ पठाएका हुन्। हामीले जनताका दैनिक समस्यादेखि विकास निर्माणका विषय यहाँ राखेका हुन्छौं। जनतामाथि आइपर्ने हरेक समस्याहरूलाई हामीले उजागर गरेका हुन्छौं। तर ,अहिलेसम्म मैले हेरेको विशेष समयमा होस् कि, आकस्मिक समयमा होस् या शून्य समयमा होस् हामीले उठाएका आवाजहरूलाई सुनुवाइ गरेको कही पनि देखिदैन,'उनले भने,' सम्मानीय सभामु्खमार्फत् आग्रह गर्न चाहन्छु, यो संसदमा बोलेका कुराहरू खाली बोल्नुका लागि हो कि गर्नका लागि पनि हो। राज्यले गर्नुपर्छ कि पर्दैन? यदि संसदमा भनेका विषयमा सुनुवाइ हुँदैन भने संसदको के अर्थ हुन्छ। हामीले बोलेका कुराहरू, भनेका कुराहरूको सुनुवाइ हुनुपर्छ । सुनुवाइ भएका कुराहरूको कार्यान्वयन हुनुपर्छ।'"
माओवादी सांसदको आरोप : १४ करोड पचाउनका लागि धनराज गुरुङले कानुनी रुपमा सम्बन्धबिच्छेद गरे,"काठमाडौं : नेकपा माओवादी केन्द्रका नेता लेखनाथ दाहालले कांग्रेस उपसभापति धनराज गुरुङको सहकारी सम्बन्धबिच्छेद भएको टिप्पणी गरेका छन्। मंगलबार संसद भवन नयाँ बानेश्वरमा सञ्चारकर्मीसंग कुरा गर्दै दाहालले गुरुङ केहि समयअघि सम्बन्धबिच्छेद भएको भनिएको श्रीमतिसँग देखिएको भन्दै गुरुङको सहकारी सम्बन्धबिच्छेद भएको बताएका हुन् । उनले छोराको बिहेमा गुरुङ र उनकी श्रीमतीसँगै देखिएकाले २०७६ सालपश्चात भेट नभएको भन्नु गलत दाबी भएको बताए। १४ करोड पचाउनका लागि मात्रै गुरुङले कानूनी रुपमा सम्बन्धबिच्छेद गरेको उनले आरोप लगाए। दाहालले सहकारी ठगी प्रकरणमा गुरुङको संलग्नता देखिएकाले अनुसन्धान हुनुपर्ने बताए। उनले सहकारी छानविन समितिमा सहकारी ठगिसम्बन्धी पर्याप्त प्रमाणहरु जुटेको भन्दै कारवाहीका लागि सिफरिस गरिने बताए । छानविन समितिका सदस्य समेत रहेका दाहालले कसैलाई जोगाउने वा फसाउने नियत नराखि अन्तिम प्रतिवेदन तयार गर्ने जानकारी दिए । कांग्रेस सांसद धनराज गुरूङले सहकारीको रकम अपचलन गरेको आफूमाथि लागेको आरोपमा कुनै सत्यता नभएको बताएका छन्। ललितपुरको महालक्ष्मीस्थानमा रहेको मितेरी बचत तथा सहकारी संस्थाका अध्यक्ष कुम्भराज गुरूङले सहकारीको बचत दुरूपयोगको छानबिन गर्न गठित छानबिन समितिमा धनराज गुरूङ र उनकी श्रीमती ज्योति गुरूङ सगोलमा रहँदाका बखत रकम दुरूपयोग भएको बयान दिएपछि आज गुरुङले त्यसको जवाफ संसदलाई दिएका हुन्। कांग्रेस उपसभापति समेत रहेका धनराज र उनकी श्रीमती ज्योतिमाथि सहकारीको १४ करोड ८१ लाख रुपैयाँ अपचलन गरेको आरोप लागेको छ। सांसद गुरूङले ज्योति गुरूङसँग सम्बन्ध विच्छेद भइसकेकाले उनले गरेका गतिविधिसँग आफ्नो नाम मुछ्नु अन्यायपूर्ण हुने जिकिर गरे। उनले सहकारीको रकम अपचलनको छानबिनमा आफूले सक्दो सहयोग गर्ने बताए। उनले भने,'समस्या समाधान गर्न संस्थाको अध्यक्ष, प्रबन्ध निर्देशक,सञ्चालक समितिका सदस्यहरू ककसलाई छानबिन गर्नुपर्ने हो तुरून्त छानबिन गरियोस् । यदि यो विषयमा ममाथि कुनै आशंका छ भने ममाथि पनि छानबिन गरियोस्। कुनै पनि गल्ती गर्ने व्यक्तिलाई उन्मुक्ति दिनु हुन्न भन्ने विषयमा म अडिग छु।'"
श्रीमतीको हत्या गर्ने श्रीमान पक्राउ,काठमाडौं : श्रीमतीको हत्या गरेको आरोपमा श्रीमान पक्राउ परेका छन्। पक्राउ पर्नेमा ३३ वर्षीय भक्तिराज राई रहेका छन्। खोटाङ दिप्रुङ्चुंगा गाउँपलिका७ घर भई हाल ललितपुर महानगरपलिका२४ धापाखेल नखुडोलमा बस्दै आएकी ३५ वर्षीया शशिकला राई आफ्नै बेडमा मृत अवस्थामा फेला परेकी थिइन्। घटनाको सम्बन्धमा सूक्ष्म रूपले अनुसन्धान गर्दै जाँदा श्रीमानले नै हत्या गरेको खुलेपछि उनलाई पक्राउ गरिएको प्रहरीले जनाएको छ। शशिकलाका आफन्तले राति १ बजे घटनाबारे प्रहरीलाई जानकारी गराएका थिए। उनीविरुद्ध कर्तव्य ज्यान सम्बन्धी कसुरमा उजुरी दर्ता गरी प्रहरी वृत्त सातदोबाटोबाट विस्तृत अनुसन्धान भइरहेको छ।
कुमारी बैंक र दुसित ठानी हिमालयन रिसोर्टबीच सम्झौता,"काठमाडौं : कुमारी बैंक र धुलिखेलस्थित दुसित ठानी हिमालयन रिसोर्टबीच कुमारी बैंक लिमिटेडका ग्राहकलाई रिसोर्टबाट प्रदान गरिने सेवाहरूमा विशेष छुट प्रदान गर्ने सम्झौता भएको छ। यस सम्झौता अनुसार कुमारी बैंक लिमिटेडका ग्राहकहरूले दुसित ठानी हिमालयन रिसोर्टबाट प्रदान गरिने सेवाहरू जस्तै खाना तथा पेय पदार्थ, देवराणा वेलनेस (स्पा), स्वमिङ पूल, ज्याकूजी, स्टिम तथा सोनामा कुमारी बैंकको डेबिटक्रेडिट कार्ड, मोबाइल बैकिङ सेवाबाट रकम भुक्तानी गर्दा १५ प्रतिशत छुट प्राप्त गर्न सकिनेछ। यस सुविधाबाट सेवाग्राहीहरूले गुणस्तरीय सेवा प्राप्त गर्नुका साथै अधिकतम लाभ समेत प्राप्त गर्न सकिनेमा बैंक विश्वस्त रहेको छ। विगत २३ वर्ष देखि निरन्तर बैंकिङ सेवा दिँदै आएको कुमारी बैंकले अनवरत रूपमा वित्तीय साक्षरता प्रवर्द्धन गर्दै आफ्ना देशभर रहेका ३०२ शाखा सञ्जाल, ३१८ एटिएम, ५० एक्सटेन्सन काउन्टर तथा ५७ शाखारहित बैंकिङ इकाईहरू मार्फत आफ्ना ग्राहकलाई अत्याधुनिक तथा प्रभावकारी सेवाहरू प्रदान गर्दै आइरहेको छ र आगामी दिनहरूमा पनि अझ सरल, सुलभ तथा उत्कृष्ट सेवाका निमित्त सहकार्यहरू गर्दै जाने समेत प्रतिबद्धता जनाएको छ।"
खातामा स्थायी लेखा नम्बर (प्यान) अद्यावधिक गर्न ग्राहकलाई एनआईसी एशिया बैंकको अनुरोध,"काठमाडौं : एनआईसी एशिया बैंकले ग्राहकलाई आफ्नो खातामा स्थायी लेखा नम्बर (प्यान) अद्यावधिक गर्न अनुरोध गरेको छ। बैंकका ग्राहकको खाताबाट गरिएको करकट्टीको विवरण आयकर ऐन २०५८ बमोजिम नेपाल सरकार, अर्थ मन्त्रालय, आन्तरिक राजश्व विभागद्वारा जारी गरिएको स्थायी लेखा नम्बर प्रणालीमा आवद्ध गर्नुपर्ने भएकोले ग्राहकले बैंकको पोर्टल  वा मोबाइल बैंकिङ एप (  ) मा रहेको   विकल्पमा ट्याब गरी आफ्नो प्यान यथाशीघ्र अद्यावधिक गर्न सक्नेछन्। साथै, ग्राहकले आफूलाई पायक पर्ने यस बैंकको जुनसुकै शाखा कार्यालयबाट समेत आफ्नो खातामा प्यान अध्यावधिक गर्नको लागि आवेदन दिन सकिने प्रबन्ध मिलाइएको छ। यस बैंकबाट निक्षेपकर्ताको ब्याज भुक्तानी वापत काटिएको करलाई  रेकर्डमा जनाउनको लागि प्यान अत्यावश्यक रहेको छ। उक्त प्यान अद्यावधिक भएपश्चात् निजहरूको करकट्टीको विवरण () सो प्यानमा प्रविष्ट गरिने हुँदा आयकरको प्रणालीले स्वचालित रुपमा अनुसूची १० मा करकट्टीको विवरण मिलान गर्ने गर्दछ। जसले गर्दा ग्राहक लाई करकट्टी प्रमाणपत्र र कर चुक्ता प्रमाणपत्र प्राप्त गर्न सहज हुनुका साथै प्रमाणपत्र लिन बैंकसम्म धाउनुपर्ने अवस्थाको समेत अन्त्य गर्ने बैंकले विश्वास लिएको छ। ग्राहक महानुभावले प्यान अद्यावधिक नगराएको कारणले  मा ब्याजकर दाखिला नभएको अवस्थामा र त्यस उप्रान्त ब्याज करमा थप समायोजन गर्नु परेको अवस्थामा बैंक जिम्मेवार नहुने व्यहोरा समेत बैंकले सम्पूर्ण ग्राहकलाई जानकारी गराएको छ। साथै, यसअघि बैंकलाई प्यान उपलब्ध गराएर पनि करकट्टीको विवरण समावेश नभएको खण्डमा बैंकको नजिकैको शाखा कार्यालय वा ग्राहक सम्पर्क केन्द्रको फोन नम्बरहरू १६६००१७७७७१, ०१५९७०१०१ मा सम्पर्क गरी सेवा लिन हुन अनुरोध छ।"
नेपाल एसबिआई बैंकको भैरहवा शाखा स्थानान्तरण,"काठमाडौं : नेपाल एसबिआई बैंकले आफ्नो सिद्धार्थनगर नगरपालिका५, बैंक रोड, भैरहवा, रुपन्देहीमा अवस्थित शाखा कार्यालय सोही नगरपालिकाको वडा नम्बर ८ स्थित नारायणपथमा स्थानान्तरण गरी नयाँ परिसरबाट सेवा शुभारम्भ गरेको छ। उक्त शाखाको नयाँ भवन परिसर उद्घाटन नेपाल एसबिआई बैंकका प्रबन्ध निर्देशक तथा प्रमुख कार्यकारी अधिकृत दीपक कुमार देले गरेका थिए। उक्त कार्यक्रममा बैंकका नायब प्रमुख कार्यकारी अधिकृत तथा प्रमुख वित्तीय अधिकृत राजेश कुमार पंडा, प्रमुख सञ्चालन अधिकृत यादवेंद्र कांत, प्रमुख कर्जा अधिकृत, अर्जुन नेपाल, प्रमुख व्यवसाय प्रवर्द्धन अधिकृत रितेश अर्याल र बैंकका अन्य वरिष्ठ पदाधिकारीहरू समेतको उपस्थिति रहेको थियो। यसबाट ग्राहकलाई थप सुविधा सहितको बैकिङ सेवा उपलब्ध हुने अपेक्षा बैंकले राखेको छ। हाल यस बैंकले १०० शाखा, २२ एक्स्टेन्सन काउन्टर, १९ शाखा रहित बैंकिङ, ७ प्रादेशिक कार्यालय, १ कर्पोरेट अफिस, १२१ एटिएमबाट आफ्नो आन्तरिक तथा विश्वव्यापी नेटवर्क मार्फत सेवा प्रदान गर्दै आएको छ।"
"रास्वपाको साथमा माओवादी केन्द्र, उपसभामुखमाथि महाअभियोग नलगाउन माग","काठमाडौं : नेकपा माओवादी केन्द्रका सचिव देवेन्द्र पौडेलले उपसभामुखलाई महा अभियोग लगाउने काम नगर्न खबरदारी गरेका छन्। मंगलबार प्रतिनिधिसभा बैठकमा बोल्दै पौडेलले सहमतिमा आधारमा निर्वाचित गरिएको उपसभामुखलाई हटाउने कुराले लोकतन्त्र अघि बढ्न नसक्ने बताएका हुन्। उनले महा अभियोगतर्फ अघि नबढ्न राजनीतिक दललाई आग्रह गरे। प्रश्न उठेर राजीनामा दिने हो भने मन्त्रीहरूका बारेमा प्रश्न उठेको उनको भनाई छ। पौडेलले सामाजिक सेवाका कामबाट अघि बढेको व्यक्तिहरूलाई शक्तिको प्रयोगबाट चारैतर्फबाट घेर्ने काम उचित नभएको धारणा राखे । उनले संविधान संशोधन गर्न आफूहरू पनि तयार रहेपनि प्रधानमन्त्री फेर्ने तुरुपको रुपमा संविधान संशोधन हुन नसक्ने स्पष्ट पारे। संविधान संशोधनमार्फत दुई दलले मात्रै राज्य चलाउने कसैको सपना हो भने सम्भव नरहेको उनको भनाई छ। पौडेलले समाजलाई अस्थिरतातर्फ लैजाने भन्दा पनि विकास निर्माणका काममा केन्द्रित हुन सुझाव दिए। यस अगाडि सांसदहरुले उपसभामुख रानाले आचरण विपरीत काम गर्दै आएको प्रश्न संसद बैठकमै उठाएका थिए। राज्य व्यवस्था तथा सुशासन समितिमा उपसभामुख रानामगरविरुद्ध मानव तस्करी गर्न सघाएको भन्दै उजुरी परेको छ। यस अगाडि पनि उपसभामुख रानाले पदको दुरुपयोग गरी काठमाडौंस्थित अमेरिकी राजदूतावासमा गैरसंसद् पाँच जनालाई अमेरिकामा लग्ने गरी पत्र लेखेको उजुरी परेको थियो। अन्तर्राष्ट्रिय अन्तरसरकारी संस्था सीएसडब्लूको वार्षिक सत्रमा भाग लिन उपेन्द्र गौतम, सुष्मा लामा, राजेश लामा, सुजन घर्ती मगर र धनप्रसाद गुरुङ पनि जान लागेको भन्दै उनले काठमाडौंस्थित अमेरिकी दूतावासलाई पत्राचार गरेकी थिइन्। तर, दूतावास भिसा भने नदिएको पाइएको छ। पैसा दिएको तर अमेरिका जान नपाएको भन्दै उनीहरूले गत वैशाखमा रास्वपाका नेताहरुलाई गुनासो गरेपनि विषयलाई गुपचुप राखेको थियो।"
सिजी मोटर्स हिरोले ल्यायो एक्कासि मालामाल दसैँ तिहार अफर,"काठमाडौं : सिजी मोटर्स प्रालिले हिरो ब्रान्डका मोटरसाइकल र स्कुटर खरिदमा दसैँ तिहार अफर ल्याएको छ। कम्पनीले हिरो ब्रान्डका मोटरसाइकल तथा स्कुटर किन्दा एक्कासि मालामाल अफर सार्वजनिक गरेको हो। हिरोले आफ्ना जुनसुकै मोडलको मोटरसाइकल तथा स्कुटर खरिदमा स्क्रयाच कार्डद्वारा नगद ५ लाखसम्मको स्योर सट क्यास जित्ने मौका साथै बम्पर उपहारमा नेटा भि इभी कार जित्ने अफर पनि ल्याएको छ। कम्पनीले दसैँ तिहार २०८१ को बहार, २ चक्के किन्दा ४ चक्के उपहार योजना ल्याएको छ। सोही अफरमा हिरोका जुनसुकै मोटरसाइकल तथा स्कुटर खरिद गर्दा ८ हजारदेखि ५ लाख रुपैयाँसम्मको स्योर सट नगद छुट पाइने छ। मोटरसाइकल तथा स्कुटर उत्पादन गर्ने विश्वकै सबैभन्दा ठूलो कम्पनी हिरो यसले आर्जन गरेको विश्वास र उत्कृष्टताका लागि सबैमाझ परिचित छ। सिजी मोटर्सले हिरो मोटोकर्पसँग मिलेर केही समय अघि मात्रै नेपालमा आक्रामक व्यापार योजना घोषणा गरेको छ। साथै नवलपरासीको सिजी इन्डस्ट्रियल पार्कमा प्रतिवर्ष ७५ हजार युनिट मोटरसाइकल एसेम्बल गर्न सक्ने क्षमताको अत्याधुनिक प्लान्टको उद्घाटन समेत गरिसकेको छ। हिरोका मोटरसाइकल तथा स्कुटरहरू अहिले नेपाली भूमिमै एसेम्बल भइरहेका छन्। नेपालमा सबैभन्दा बढी बिक्री हुने मोटरसाइकल ब्रान्ड मध्येको एक हिरोले नयाँ बेन्चमार्कहरू समेत कायम गर्दै आएको छ। सिजी मोटर्सले हाल नेपालका विभिन्न स्थानहरूमा ५० भन्दा बढी हिरो शोरुमको नेटवर्क सञ्चालन गरिरहेको छ। साथै, निकट भविष्यमा थप शोरुम खोल्ने प्रक्रियामा रहेको कम्पनीले जनाएको छ। बढ्दो ग्राहकहरूको सङ्ख्यालाई ध्यानमा राख्दै नेपालभर सेल्स, सर्भिस तथा स्पेयर पार्टस नेटवर्कलाई द्रुत रूपमा विस्तार गरिरहेको छ। त्यस्तै कम्पनीले मोटरसाइकल तथा स्कुटर खरिदमा ५ वर्षे वारेन्टीको घोषणाले ग्राहकको थप विश्वास जित्नेछ। लोकप्रिय उत्पादन सुपर स्प्लेण्डर, स्पलेण्डर प्लस, एक्स पल्सका साथै नयाँ जुम १ सय १० स्कुटर बिएस सिक्स एसआई सिजि मोटर्सले नेपालमा भित्र्याएको छ। साथै, सो उत्पादनमा यूनिक फिचर समेत रहेको कम्पनीले जनाएको छ।"
चिलिमेत्रिशूली प्रसारण लाइन निर्माण अन्तिम चरणमा,"काठमाडौं : चिलिमेत्रिशूली २२० केभी प्रसारण लाइनको निर्माण अन्तिम चरणमा पुगेको छ। त्रिशूली नदी र त्यसका सहायक खोलाहरूमा निर्माणाधीन तथा निर्माण हुने जलविद्युत् आयोजनाहरूबाट उत्पादित विद्युत् राष्ट्रिय प्रणालीमा प्रवाह गर्न यो प्रसारण लाइन उपयोगी हुनेछ। रसुवाको आमाछोदिङमो गाउँपालिका थम्बुचेतस्थित चिलिमे हब सबस्टेसनदेखि नुवाकोटको किस्पाङ गाउँपालिकाको पहिरेबेंसीस्थित त्रिशूली थ्री बी हब सबस्टेसनसम्मको २८ किलोमिटर प्रसारण लाइन निर्माणका अन्तिम चरणका कामहरू भइरहेका हुन्। प्रसारण लाइन निर्माणका बाँकी कामहरू सम्पन्न गरी दसैंअगाडि नै सञ्चालनमा ल्याउने गरी निर्माण धमाधम भइरहेको छ। चिलिमेत्रिशूली २२० केभी प्रसारण लाइन आयोजनाअन्तर्गत नै २२०१३२३३ केभीका चिलिमे हब र त्रिशूली थ्री बी हब सबस्टेसन निर्माण सम्पन्न भइसकेका छन्। प्रसारण लाइनमा पर्ने ७६ टावरमध्ये ७५ वटाको निर्माण सम्पन्न भएको छ। एउटा टावर जडान कार्य अन्तिम चरणमा छ। प्रसारण लाइनको २८ किलोमिटरमध्ये पाँच किलोमिटर मात्र तार तान्न बाँकी छ। टावर जडान र बाँकी रहेको तार तान्न करिब दुई सय श्रमिक परिचालित छन्। नेपाल विद्युत् प्राधिकरणका कार्यकारी निर्देशक कुलमान घिसिङ, प्रसारण निर्देशनालयका उपकार्यकारी निर्देशक दीर्घायुकुमार श्रेष्ठलगायत सम्मिलित उच्चस्तरीय टोलीले शनिबार प्रसारण लाइन निर्माण कार्यको स्थलगत अनुगमन गरी दसैंअघि नै काम सक्ने समयसीमा तय गरेको छ। आयोजना व्यवस्थापन, परामर्शदाता र ठेकेदार कम्पनीबीच छलफल गरी निर्माण कार्यमा ढिलाइ नगर्न, कामदार थपेर कामलाई तीव्रता दिन आग्रह गर्दै टोलीले बाँकी रहेका हरेक काम सम्पन्न गर्ने तालिका तय गरी सोहीअनुसार कार्यसम्पादन गर्न निर्देशन दिएको छ। टोलीले अन्तिम टावरको जडान कार्य भइरहेको र तार तान्न बाँकी रहेको ठाउँको अनुगमनसमेत गरेको थियो। प्राधिकरणको सहायक कम्पनी चिलिमे जलविद्युत्को अगुवाइमा निर्माण भएका १११ मेगावाटका रसुवागढी र ४२५ मेगावाटको साञ्जेन जलविद्युत् आयोजनाको विद्युत् यही प्रसारण लाइनमा जोडिनेछ। दुवै आयोजना निर्माण सम्पन्न भई विद्युत् उत्पादनको चरणमा छन्। यसले गर्दा पनि प्रसारण लाइन निर्माण जतिसक्दो छिट्टो सम्पन्न गर्नुपर्ने दबाबमा प्राधिकरण छ। प्राधिकरणका कार्यकारी निर्देशक घिसिङले भौगोलिक रूपमा अत्यन्तै जोखिमयुक्त र कठिन हिमाली क्षेत्रमा निर्माणाधीन प्रसारण लाइन निरन्तरको प्रयासपछि अब सम्पन्न हुने अवस्था पुगेको बताए। यो लाइन बन्न नसक्दा दुई जलविद्युत् आयोजनाहरूले विद्युत् उत्पादन सुरु गर्न सकिरहेका छैनन्, विकट भौगालिक अवस्थालाई पार लगाउँदै लाइन निर्माण अन्तिम चरणमा पुगेको छ, बाँकी काम सम्पन्न गर्न सबैले अन्तिम प्रयास गरौं र दसैं अगाडि जसरी पनि निर्माण सम्पन्न गरौं, घिसिङले भने। उत्तरगया गाउँपालिका१ तिरुबाट सोही वडाको सिरुचेतसम्म १ हजार २ सय ३५ मि लम्बाइमा तार तान्नु पर्नेछ। मैलुङखोलामाथि पर्ने उक्त खण्डमा ड्रोनको प्रयोग गरी तार तानिनेछ। मैलुङ क्रसिङका लागि लागि सम्पूर्ण तयारी पूरा गरिएको छ। भौगोलिक रूपमा अत्यन्तै जोखिमयुक्त र कठिन हिमाली क्षेत्रमा टावर बनाउनु पर्ने, भिरैभिर रहेको र सडक पनि नभएकाले ढुंगागिट्टी, बालुवा, टावरका सामान, पानी मान्छे या खच्चडबाट बोकाएर लैजानु पर्ने, बाढीपहिरो, ठेकेदारको कमजोर कार्यसम्पादन, वन क्षेत्रको जग्गा प्रयोगको समस्या, स्थानीयको अवरोध, कोभिड१९ लगायतका कारणले आयोजनाको निर्माण प्रभावित हुँदै आएको छ। निर्माणस्थल हिमाली र पहाडी क्षेत्रमा पर्ने भएकाले लाइन निर्माणमा मौसमको पनि प्रतिकूल प्रभाव पर्दै आएको छ। प्रसारण लाइन समुद्री सतहबाट ६ सय ८० देखि २६ सय मिटरसम्म पर्ने भूभागमा निर्माण गरिएको छ। ३३ वटा टावर पहुँच सडक नै नभएका ठाउँमा निर्माण गर्नुपर्ने अवस्था थियो। उक्त स्थानसम्म पुग्न छुट्टै पहुँच सडक निर्माण गरिएको छ। आयोजनाले लाइन निर्माणका लागि २० किलोमिटरभन्दा बढी पहुँच सडक बनाएको छ। खच्चड र मानिसबाट निर्माण सामग्री र उपकरणहरू ढुवानी गरी ९ वटा टावर निर्माण गरिएको छ। दुई वटा टावर हेलिकोप्टरबाट निर्माण सामग्री ढुवानी गरी निर्माण गरिएको हो। प्रसारण लाइनअन्तर्गत चिलिमेमैलुङ खण्ड २० किलोमिटर डबल सर्किट र मैलुङत्रिशूली थ्री बी हबसम्म ८ किलोमिटर चार (मल्टी) सर्किट लाइन निर्माण गरिएको छ। कोरियन कम्पनीहरूको अगुवाइमा निर्माणाधीन २१६ मेगावाटको माथिल्लो त्रिशूली१ जलविद्युत् आयोजनाको विद्युत् जोड्नका लागि मल्टिसर्किट लाइन बनाउन लागिएको हो। माथिल्लो त्रिशूली१ ले मल्टी सर्किट लाइन बनाउँदा भएको खर्चको ६० प्रतिशत रकम बेहोर्नेछ। प्रसारण लाइन र सबस्टेसन निर्माणका लागि चिनियाँ कम्पनी पिङगाओ ग्रुप अफ कम्पनीसँग २०७४ को कात्तिकमा ठेक्का सम्झौता भएको थियो। ठेक्का सम्झौता २०७४ को पुसमा कार्यान्वयनमा आएको थियो।"
त्रिभुवन अन्तर्राष्ट्रिय विमानस्थलबाट सुनसहित दुईजना पक्राउ,"काठमाडौं : त्रिभुवन अन्तर्राष्ट्रिय विमानस्थल अवैध रूपमा लुकाई छिपाई भन्सार छली लैजान लागेको सुनजस्तो देखिने धातुसहित दुईजनालाई प्रहरीले पक्राउ गरेको छ । त्रिभुवन अन्तर्राष्ट्रिय विमानस्थलको अन्तर्राष्ट्रिय आगमन पार्किङ एरियाबाट उनीहरूलाई प्रहरीले नियन्त्रणमा लिएको हो। पक्राउ पर्नेहरूमा प्युठान सरूमारानी गाउँपालिका१ बाङ्गेसार घर भएका ३१ वर्षीय समिर अहमद र खोटाङ दिपरूङ गाउँपालिका५ घर भएका ३० वर्षीय देवराज खत्री रहेका छन् । पक्राउमध्ये हिमालय एयरलाईन्सको उडानद्वारा दोहाबाट काठमाडौं आएका समिरलाई करिब ५४ ग्राम तौलको सुनजस्तो देखिने धातुको ढिक्का १ थान, बेरूवा औंठी १ थान, मोबाइल १ थानसहित प्रहरीले पक्राउ गरेको हो । साथै बाह्य मुलुकबाट नेपाल आएका यात्रुलाई भन्सार छली गर्न लगाई अवैध रूपमा संकलन गरी लैजान लागेको करिब २५ ग्राम तौलको सुन जस्तो देखिने धातुको सिक्री १ थान, मोबाइल २ थान र ल्यापटप १ थान सहित फेला पारी देवराजलाई प्रहरीले पक्राउ गरेको हो । उनीहरूलाई आवश्यक अनुसन्धान तथा कारबाहीको लागि त्रिभुवन अन्तराष्ट्रिय विमानस्थल भन्सार कार्यालय सिनामंगल बुझाएको छ ।"
वरिष्ठ पत्रकार उपाध्यायको अमेरिकामा निधन,"अमेरिका : वरिष्ठ पत्रकार नरेन्द्रप्रसाद उपाध्यायको निधन भएको छ । अमेरिकाको क्यालिफोर्नियास्थित अस्पतालमा उपचारको क्रममा ७७ वर्षीय उपाध्यायको निधन भएको हो । उनी १० दिनदेखि अस्पतालमा उपचाररत थिए । २०२६ सालदेखि ज्योति साप्ताहिकबाट पत्रकारिता सुरू गरेका उपाध्यायले आफ्नै सम्पादनमा अङ्ग्रेजी भाषामा टेलिग्राफ साप्ताहिकको प्रकाशन सुरू गरेका थिए । तीन दशकभन्दा लामो समय सम्पादनको जिम्मेवारीमा रही पत्रकारितामा आवद्ध रहेका उपाध्याय भारत,नेपाल र दक्षिण एसियाली क्षेत्रीबीचको भूराजनीतिक विषयमा निरन्तर कलम चलाउँदै आएका थिए। वरिष्ठ पत्रकार उपाध्यायको निधनप्रति नेपाल पत्रकार महासंघले दुःख व्यक्त गरेको छ । महासंघले विज्ञप्ति जारी गर्दै उपाध्यायको निधनबाट नेपाली पत्रकारिता जगतले एकजना अनुभवी,निर्भीक र व्यावसायिक पत्रकारलाई गुमाएको जनाएको छ ।"
खुल्लारुपमा गाई गोरु तस्करी,"गोरखा : नेपालमा कानूनतः गाईगोरु बध गर्न निषेध छ। गाईगोरु बध गर्नेलाई प्रहरीले पक्राउ गरी कारबाही गरिरहेको पनि छ। तर बध गर्ने उद्देश्यले प्रहरी, प्रशासन र सर्वसाधारणकै सामु गाईगोरु ओसारपोसार तथा तस्करी भइरहेको छ। तस्करीका गाईगोरु आँखैअघि ओसारपोसार भइरहे पनि पक्राउ गरी दण्ड जरिवाना गर्न सरकारी कागजात बाधक बनेको छ। तस्करहरूले पालुङ्टार नगरपालिका ९ कुमालगाउँमा संकलन केन्द्र बनाएर खुल्लमखुल्ला गाईगोरु ओसारपोसार गरिरहेका छन्। सरकारी निकायले बनाइदिएको पुर्जीको आडमा कारोबारीहरूले पहाडी गाईगोरु यहाँ संकलन गरी सीमा कटाउने गरेका छन्। अदालतको फैसला लगायतको पुर्जी देखेपछि नियन्त्रण गर्नुपर्ने प्रहरी पनि मुकदर्शक भएर बस्ने गरेको छ। आइतबार मध्यराती एक बजे कुमालगाउँको गाईगोरु संकलन केन्द्रबाट ३२ वटा गाईगोरु सप्लाई गरिएको छ। सोमबार यहाँबाट चलान गर्ने योजना रहे पनि स्थानीयबासीले अवरोध गर्ने सक्ने संकेत पाएपछि मध्यराती लगेका स्थानीयबासीको भनाइ छ। यहाँबाट दिनदहाडै नियमित गाईगोरु सप्लाइ भइरहेको टुलुटुलु हेरेर बस्नु परेको स्थानीयबासी गुनासो गर्छन्। यहाँबाट महिनामा दुई पटक ट्रकमा राखेर खुल्लमखुल्ला गाईगोरु सप्लाई गर्छन्, स्थानीय महेन्द्र श्रेष्ठ भन्छन्, आफ्नै आँखाअघि गाईगोरु तस्करी भइरहेको टुलुटुलु हेरेर बस्नु परेकोछ। प्रहरीलाई खबर गर्दा पनि केही सीप लाग्दैन। प्रहरी पनि हामीले केही गर्न सक्दैनौँ, अन्तिममा जसरी पनि छोड्नै पर्छ भन्छन्। हामी स्थानीयबासीले त झन के गर्न सक्छौँ र ? कुमाल गाउँको गाईगोरु संकलन केन्द्रमा सप्लायर्सका कामदारहरूले पालुङ्टार नगरपालिकाको वडा नं ९ र १० र गोरखा नगरपालिकाको वडा नं १३ र १४ को सो पाटोबाट गाई गोरु संकलन गर्ने गर्छन्। कुमार गाउँको संकलन केन्द्रमा राखेको गाईगोरु त्यही क्षेत्रमा संकलन गरिएको हो। अरु धेरै कुरा भोलि भनौंला, फोन काट्न हतार गर्दै चौपाया सप्लायर्सका प्रतिनिधि अर्जुन बुढाथोकी भन्छन्। उनले आफू आँबुखैरेनीमा रहेर काम गर्ने गरेको बताए। केही समयअघि ओसार्न तयारी गरेको एक ट्रक गोरु स्थानीय रातामाटे प्रहरीचौकीले एकरात रोकेको थियो। तर भोलिपल्टै व्यवसायीले सप्लाई गर्न सरकारले बनाइदिएको पुर्जी, अदालतको आदेश, कर तिरेको कागजात र क्वारेन्टाइनको कागज तेर्स्याएपछि छाडिदिनु परेको थियो। गाउँबस्तीबाट संकलन गरेको गाईगोरु स्वस्थ छ भनेर गोरखा सदरमुकाममा भेटेरिनरी पसल गरी बसेका पशु चिकित्सकले फिल्डमा नगई क्वारेन्टाइन पास बनाइदिने गरेका छन्। कागजात दुरुस्त देखाएपछि आफूहरूले चाहेर पनि नियन्त्रणमा लिन नसक्ने गोरखाका प्रहरी प्रमुख एसपी बासुदेव पाठकको भनाइ छ। हामीसँग सूचना पनि नभएको होइन, हामीले नियन्त्रण गर्ने प्रयास नगरेको पनि होइन, एसपी पाठक भन्छन्, हामीले नियन्त्रणमा लिएर के गर्ने, पशुचौपाया ओसार्न पाउने सबै कागजात दुरुस्त लिएर आउँछन्। अदालतको फैसला समेत बोकेर हिँड्छन्। पशुचौपाया सप्लाई गर्ने उद्देश्यले दर्ता भएका फर्महरूलाई बिना रोकटोक देशभर गाईगोरु सप्लाई गर्न दिनू भन्ने ब्यहोराको अदालतको आदेश, कम्पनी दर्ता प्रमाणपत्र, कर तिरेको पुर्जी, क्वारेन्टाइन पास भएपछि सप्लायर्सहरुले विधिवत रुपमा गाईगोरु सेटिङमा देश कटाउने गरेका छन्। सप्लायर्सहरूसँग गोरखालगायतका पहाडी जिल्लाबाट मकवानपुरसम्मका लागि सप्लाई पुर्जी हुने गर्छ। त्यहाँबाट सेटिङ मिलाएर तस्करहरूले पहाडी गाईगोरु वर्षौंदेखि भारत, बंगलादेशतर्फ तस्करी गर्ने गरेको पाइएको छ।"
खाद्य संकट र हाम्रो संस्कार,"खाद्यपदार्थ मानिसको जीवनको अनिवार्य अंश हो, जसले हाम्रो शरीरलाई आवश्यक पोषकतत्त्व र ऊर्जा प्रदान गर्दछ। यसको आधारभूत पोषणीय मूल्यबाहेक, खाना संस्कृति, परम्परा, र सामाजिक सम्बन्धसँग गहिरो रूपमा जोडिएको छ। यद्यपि, खेतबाट फोर्कसम्मको खाना यात्रा एक जटिल प्रक्रिया हो जसमा ठूलो ऊर्जा, श्रम र स्रोतहरूको आवश्यकता पर्छ। खपतको लागि लामो यात्रा गर्दै हाम्रो टेबुलमा तयार भएको ठूलो भागको खाना हाम्रै अति खाना मोह र अन्त्यमा खान नसकेर रछ्यानमा मिल्किन्छ। भर्खरै तीज पर्व सकियो। जुन महिनौंदेखि चल्यो भोज भतेरको उपक्रम, अब दसैं तिहार र छठजस्ता ठूला पर्वहरू संघारमा आइरहेका छन्। फेरि पाक्नेछन् मिष्ठान्न र मिल्काइने छ खाना रछ्यानमा। पार्टी प्यालेस र तारे होटेलहरूमा जम्मा भएका सिंगारिएर आफूलाई अप्सरा ठान्नेदेखि सुटेडबुटेड सज्जन मानिसहरू तथा भद्र महिलाबाटै खाना फाल्ने होड देखिन्छ सर्वत्र। जसले हाम्रो खाना खपत र खाद्य फोहोर व्यवस्थापनको दृष्टिकोणमा परिवर्तनको आवश्यकता देखाउँछ। खाद्यको स्रोत कृषि खाद्यको प्राथमिक स्रोत हो, जहाँ बालीहरू उब्जाइन्छन् र पशुहरू पालेका हुन्छन्। यो प्रक्रिया जमिनको तयारीबाट सुरु हुन्छ, जसमा हलो जोत्ने, बिउ छर्ने र मल छर्नेसम्मका कामहरू समावेश हुन्छन। पानी व्यवस्थापन, कीरा नियन्त्रण, मर्मतसम्भार स्वस्थ बाली वृद्धिको सुनिश्चित गर्ने प्रमुख चरणहरू हुन्। पशुपालनमा पनि जनावरहरूलाई खुवाउने, प्रजनन गराउने र हेरचाह गर्ने कार्यहरू समावेश हुन्छन्। खेतबाट फोर्कसम्मको यात्रा खेतबाट हाम्रो टेबलसम्मको खाना यात्रामा विभिन्न चरणहरू समावेश हुन्छन्। मौसम बालीहरू परिपक्व हुँदा काटिन्छ। यो चरणमा उल्लेखनीय म्यानुअल श्रम र मेसिनहरूको आवश्यकता पर्छ। प्रक्रिया कटानपछि बालीहरू प्रशोधन गरेर कच्चा माललाई उपभोग्य उत्पादनहरूमा रूपान्तरण गरिन्छ। यसमा सफाइ, क्रमबद्ध, प्याकेजिङ र केही अवस्थामा पिठो, तेल वा डिब्बाबन्द खाद्य पदार्थहरूजस्ता उत्पादनहरूमा थप प्रशोधनको काम समावेश हुन्छ। ढुवानी प्रशोधित खाद्य वस्तुहरू विभिन्न बजारहरू र वितरण केन्द्रहरूमा ढुवानी गरिन्छ। यो चरणले इन्धनचालित सवारीसाधनहरूको प्रयोगमार्फत मुख्यतया ऊर्जा खपत र रसद योजना समावेश हुन्छ। खुद्रा खाद्य उत्पादनहरू खुद्रा बिक्रेताहरूमा पुग्छन्, जहाँ तिनीहरू भण्डारण, प्रदर्शन र उपभोक्ताहरूलाई बिक्री गरिन्छ। खुद्रा बिक्रेताहरूले खाद्य गुणस्तर र सुरक्षा मापदण्डहरू कायम राख्न महत्त्वपूर्ण भूमिका खेल्छन्। उपभोग अन्ततः खाना उपभोक्ताको टेबलमा पुग्छ। यस चरणमा, खाना तयार गर्न र पकाउन थप ऊर्जा र स्रोतहरू समावेश हुञ्छ।खाद्य उत्पादन पछाडिको ऊर्जा सम्पूर्ण खाद्य उत्पादन प्रक्रिया ऊर्जागहन छ। यसमा कृषि कार्यका लागि मेसिनहरूको प्रयोग, यातायातको लागि इन्धन र प्रशोधन र भण्डारणका लागि बिजुलीको प्रयोग हुन्छ। त्यस्तै श्रम पनि एउटा महत्त्वपूर्ण घटक हो, किनभने मानव प्रयास लगभग हरेक चरणमा आवश्यक हुन्छ। खाद्य फोहोरको वैश्विक समस्या खाना उत्पादनमा व्यापक प्रयास र स्रोतहरू संलग्न भए तापनि, यसको ठूलो भाग बर्बाद हुन्छ। वैज्ञानिक अध्ययनहरूले जनाएअनुसार उत्पादन भएको लगभग आधा खाना कहिल्यै उपभोग हुँदैन। तयार भएको खानालाई राम्रोसँग नपस्कनु, अपर्याप्त भण्डारण सुविधाहरू र उपभोक्ताको व्यवहार जस्ता कारकहरूले गर्दा विभिन्न चरणहरूमा खाना खेर जान्छ। खानाको सांस्कृतिक दृष्टिकोण मैले हालसालै इकीगाई नामक पुस्तक पढें। जापानी अवधारणाअनुसार इकीगाई, जसले जीवनमा उद्देश्य खोज्न जोड दिन्छ, सुखी रहन प्रेरित गर्दछ। खानाप्रति गहिरो सम्मान गर्दछ। इकीगाई पुस्तकका अनुसार, जापानीहरू प्रायः आफ्नो भोकको केवल ८० प्रतिशतमात्र खान्छन् स्वास्थ्य कायम राख्न र बढ्दो खाद्य फोहोरबाट बच्न। यो अभ्यासले धेरै अन्य संस्कृतिहरूमा देखिने तयार खानालाई फोहोरमा मिल्क्याउने प्रवृत्तिप्रति तिखो व्यंग्य प्रहार गरेको छ। हिन्दु परम्परमा, हाम्रा पितृहरूले भगवान्लाई खाना चढाएर खान सल्लाह दिनुहुन्थ्यो। यसरी खपत गरिने खाना एक पवित्र प्रसादको रूपमा ग्रहण गर्ने परम्परा थियो। अन्नम् ब्रह्मा, रसो विष्णु, भोक्ता देव महेश्वर भनेर खानालाई पुज्ने र सम्मान गर्ने परम्परा थियो। विश्व भोकमरी सूचकांक ग्लोबल हंगर इन्डेक्स जीएचआई अनुसार, २०२३ को अध्ययनले विश्वको सबैभन्दा कमजोर जनसंख्यामा धेरै परस्पर संकटहरूको विनाशकारी प्रभाव देखाएको छ। रुस र युक्रेनबीचको जारी टकराव, कोभिड१९ महामारीको परिणाम र विश्वव्यापी जलवायु प्रकोपहरूले भोकमरीविरुद्धको लडाइँलाई रोक्न गाह्रो बनाएको छ। लगभग ४३ राष्ट्रहरूमा गम्भीर वा चिन्ताजनक भोकको स्तर देखिएको छ। नेपाल १२५ राष्ट्रहरूमध्ये ६९औं स्थानमा छ। २०२३ को ग्लोबल हंगर इन्डेक्सको लागि नेपालसँग स्कोर गणना गर्न पर्याप्त डाटा भएको जनाइएको छ। नेपाल १५ स्कोरसहित मध्यमस्तरको भोक भएको देश बनेको छ। दुर्भाग्यवश, हालैको अनुसन्धानअनुसार, विश्वव्यापी खाद्य प्रणालीहरू र प्रविधिमा भएको विकासले व्यक्तिहरूले के र कति मात्रामा उपभोग गर्छन् भन्नेमा परिवर्तन ल्याएको छ, जसको परिणामस्वरूप एक अर्बभन्दा बढी मानिसहरू मोटोपनबाट पीडित छन्। मोटोपनको रूपमा कुपोषणले धेरै गैरसंक्रामक रोगहरू निम्त्याउन सक्छ। हामीले अत्यधिक र कम उपभोगबीच सन्तुलन कायम गर्न आवश्यक छ। यदि हामी साँच्चै जिम्मेवारीपूर्वक खाने व्यवहारलाई विचार गर्छौं भने संसारमा कुनै भोकमरी हुने छैन। नेपाली परिदृश्य नेपालमा भारतबाट खाद्यान्न आयातमा उल्लेखनीय वृद्धि भएको छ। आव २०८०८१ मा नेपालले १२ अर्ब ५ करोडको चामल, २३ अर्ब ४४ करोडको फलफूल र २८ अर्बभन्दा बढीको तरकारी आयात गरेको छ। नेपालको कुल कृषियोग्य भूमि करिब २६ लाख ४१ हजार हेक्टर छ, जसमा केवल १७ लाख ६६ हजार हेक्टर सिँचनीय छ। विभिन्न प्रयासहरूका बाबजुद, केवल १४ लाख ३३ हजार २ सय ८७ हेक्टरमा सिँचाइ संरचना निर्माण गरिएको छ, र यस भूमिको केवल ३५ प्रतिशतले वर्षभरि सिँचाइ सेवा प्राप्त गर्दछ।खाद्य फोहोर व्यवस्थापन हरेक वर्ष, पृथ्वीबाट अविश्वसनीय मात्रामा खाना फालिन्छ। तपाईंलाई यो थाहा पाएर आश्चर्य हुनेछ विश्वभर मानव उपभोगको लागि उत्पादन गरिएको सम्पूर्ण खानाको एकतिहाइ बर्बाद हुन्छ। प्राथमिक रूपमा उत्पादन भएको १ दशमलव ६ अर्ब टन र मानव प्रयोगको लागि ठिक्क पारिएको १ दशमलव ३ अर्ब टन खानाको नोक्सानी हुन्छ हरेक वर्ष, खाद्य फोहोरको समाधान गर्न हामीले बहुआयामिक दृष्टिकोण अपनाउनु पर्छ। सचेतनाः उपभोक्ताहरूलाई खाद्य फोहोरको प्रभावबारे शिक्षित गर्ने र सचेत गर्दै खाध्य खपतलाई प्रवद्र्धन गर्ने। पूर्वाधारः भण्डारण र यातायात पूर्वाधार सुधार गरी हानिहरू न्यूनतम पार्न। नीतिः खाद्य दान र कम्पोस्टिङ प्रोत्साहित गर्ने नीति लागू गर्ने। सांस्कृतिक परिवर्तनः जापानमा देखिएको जस्तै, खाद्य सम्मान र फोहोर न्यूनीकरणलाई प्राथमिकता दिने सांस्कृतिक अभ्यासहरूलाई आत्मसात् गर्ने। सहस्राब्दी विकास लक्ष्यको रूपमा खाद्य फोहोर खाद्य र कृषि संगठन (एफएओ)ले खाद्य उत्पादनसँग सम्बन्धित जोखिमहरू, जस्तै जंगलहरूको जोखिम व्यवस्थापन गर्न दिशानिर्देशहरू प्रदान गर्न महत्त्वपूर्ण भूमिका खेलेको छ। एफएओको एकीकृत आगो व्यवस्थापन स्वैच्छिक दिशानिर्देशहरू अग्नि रोकथाम र व्यवस्थापनको लागि सक्रिय रणनीतिहरूमा जोड दिएको छ। यसका लागि परम्परागत ज्ञानसँग विज्ञानलाई एकीकृत गर्दै लाग्ने सन्देश दिएको छ। संयुक्त राष्ट्रसंघको शतत् विकास लक्ष्य २०३० सम्म, खुद्रा र उपभोक्ता स्तरमा प्रतिव्यक्ति विश्वव्यापी फोहोर गरिएको खानाको मात्रा आधा घटाउने लक्ष्य छ। आपूर्ति नेटवर्क र निर्माणमा खाद्य नोक्सानी घटाउने योजना छ।निष्कर्ष खाना एक अमूल्य स्रोत हो जसले जीवनलाई बचाइराख्छ। किसानका खेतबाट फोर्कसम्मको यसको महत्त्वपूर्ण लामो यात्रामा धेरै ऊर्जा खपत भएको हुन्छ। दिगो खाद्य खपत सुनिश्चित गर्न, हामीले सचेतना, सुधारिएको पूर्वाधार, समर्थनकारी नीतिहरू र सांस्कृतिक परिवर्तनहरूमार्फत खाद्य फोहोरको मुद्दालाई सम्बोधन गर्नुपर्दछ। खाद्य सम्मान र मूल्यको अभ्यासलाई अपनाएर, हामी भविष्यका पुस्ताहरूको लागि खाद्य सुरक्षा र स्थायित्व हासिल गर्नका लागि विश्वव्यापी प्रयासमा महत्त्वपूर्ण योगदान गर्न सक्छौं। नेपालले यो वैश्विक वातावरणलाई ध्यान दिनुपर्छ र खाद्य र ऊर्जाजस्ता आवश्यकताहरूमा ठूलो निर्भरता कम गर्नुपर्छ। बिस्तारिँदो व्यापार असन्तुलन कम गर्ने र कम्तीमा पनि छिमेकीहरूबाट चामल, मकै, गहुँ, तरकारी र फलफूल किन्नका लागि लाखौं डलर विदेश पठाउने जस्ता निर्णयहरू कृषि प्रधान देशका लागि मुर्खतापूर्ण छ। आयातमा सुधार र निर्यात घटाउनु हाम्रा कार्यक्रमहरूको शीर्ष लक्ष्य हुनुपर्दछ। खाद्य र ऊर्जा सुरक्षाको महत्त्व चाँडै बुझ्न आवश्यक छ। भविष्यका पुस्ताहरूको लागि खाद्य सुरक्षा र स्थायित्व हासिल गर्न विश्वव्यापी प्रयासमा हामी सबै मिलेर प्रयास गर्नुपर्छ। खानालाई सम्मान गर्न सबैलाई सुसूचित गर्ने प्रण गरौं। फोहोर खानालाई व्यवस्थित बिसर्जन गरौं। प्रांगारिक मलमा परिणत गरौं। आयातीत रासायनिक मललाई निरुत्साहित गराउन र हाम्रो भान्छालाई विषादीरहित बनाउने संकल्प गरौं। रासायनिक मललाई दिइने अनुदानको साटो प्रांगारिक मल बनाउने स्थानीय कम्पनीहरूलाई अभिप्रेरित गर्ने नीतिहरू लागू गर्न ढिला नगरौं।"
जनतालाई साथमा लिएर भ्रष्टाचारी र माफियाविरुद्ध देशव्यापी आन्दोलन गर्छौं : प्रचण्ड,"सिरहा : नेकपा माओवादी केन्द्रका अध्यक्ष पुष्पकमल दाहाल प्रचण्डले पार्टीलाई सुदृढ गरेर भ्रष्टाचारविरुद्ध देशव्यापी आन्दोलनका कार्यक्रम अघि बढाउने सोचमा रहेको बताएका छन् । सिरहाको कर्जन्हा नगरपालिकामा आयोजित पार्टी कार्यकर्ता तथा स्थानीयबासीसँगको भेटघाटमा उनले त्यसकै लागि आफूहरु देशव्यापी बैठक र छलफलमा जुटेको बताएका हुन्। पार्टीको मधेश प्रदेशस्तरीय परामर्श बैठकमा भाग लिने क्रममा सिरहा पुगेका अध्यक्ष प्रचण्डले मुलुकको अहिलेको ठूलो समस्या भ्रष्टाचार भएकाले जनतालाई साथमा लिएर भ्रष्टाचारी र माफियाविरुद्ध देशव्यापी आन्दोलन गर्ने बताए। तपाइँहरुले देखि नै हाल्नुभयो, भ्रष्टाचारविरुद्ध केही गर्न खोज्दा सरकार नै परिवर्तन गर्नेसम्मको खेल भयोउनले भने,हामी सरकारको नेतृत्व गर्दा केही नयाँ काम सुरु गरेका थियौं। सुशासनका पक्षमा र भ्रष्टाचारका विरुद्ध हामीले थालेको अभियानबाट भूमाफियाहरु आत्तिए। जसले सरकारी जग्गा व्यक्तिका नाममा लैजाने अपराध गरिरहेका थिए, उनीहर छट्पटाए। मिटरब्याजलगायत तमाम बेथितिकाविरुद्ध आफूहरुले सरकारबाट सङ्कल्पका साथ संघर्ष सुरु गरेको स्मरण गर्दै अध्यक्ष प्रचण्डले भने,त्यसबाट दलाल, सामन्तवादका अवेशष, भूमाफिया र नोकरशाहहरु हामीसँग आतंकित भए। माओवादी केन्द्रका नेताहरुले विस्तारै हामीलाई त खतमै पार्ने भए भनेर भ्रष्टाचारी जति सबै डराए। उनले सरकारमा रहँदा भ्रष्टाचारविरुद्ध लडाई लडेकाले आफूहरु विजेता कमाण्डरजस्तो गरी निस्केको बताए। उनले पार्टीलाई मधेशमा थप एकताबद्ध र सुदृढ बनाउँदै पहिलो पार्टीको रुपमा स्थापित गरेर स्थानीय, प्रदेश र संघीय सरकारमा सशक्त हस्तक्षेप बढाउन पनि मधेश प्रदेशको महत्वपूर्ण भूमिका रहने विश्वास व्यक्त गरे।"
नदी किनारको फैसलाविरुद्ध सरकार पुनरावलोकनमा जाने,"काठमाडौं : बागमती नदीको दुवैतिर नयाँ मापदण्डअनुसार २०२० मिटर विस्तार भए ललितपुर महानगरपालिका१ कुसिंगलका ५० वर्षीय राजाराम तन्डुकारको परिवारको उठिबास लाग्छ। सर्वोच्च अदालतको नयाँ फैसलाले उनलाई चिन्तित बनाएको छ। लगातार त्यो फैसलाविरुद्ध उनी आन्दोलित छन् सडकमा। बागमती नदीनजिकै मेरो १९ आना जग्गा पर्छ। आधा जग्गामा घर छ, उनी पीडा पोख्छन्, खोला र नदीको नयाँ मापदण्डले हामी उठिबास हुन्छौं। बजार मूल्यअनुसार २० करोड जग्गाको पर्छ। म जस्ता लाखौं मान्छे बेघर हुन्छ। खोला तथा नदीको नयाँ मापदण्ड निर्धारण मुद्दामा काठमाडौं महानरपालिकालाई विपक्षी बनाएको उनले सुनाए। महानगर त्यहाँ बहस गर्न र प्रतिउत्तर लगाउन गयो वा गएन, नागरिकलाई जानकारी दिनुपथ्र्यो, उनले आक्रोसित हुँदै भने, अदालतले आदेश दिन पाएको छैन। त्यसको कार्यान्वयन गर्न सूचना निकाल्नु काठमाडौं महानगरपालिकाको ठूलो गल्ती हो। उसले सर्वोच्च अदालतको फैसलाविरुद्ध पुनरावलोकनमा जानुपथ्र्यो। त्यो नगर्नु गलत हो। जनविरोधी फैसला हो। जयबहादुर खड्का पूर्वसेवा निवृत्त कर्मचारी हुन्। बूढानीलकण्ठ नगरपालिका१० धोबीखोला किनारमा ५ आना जग्गा छ। उनले जीवनको सबै कमाई र गाउँको जग्गा बिक्री गरेर काठमाडौंमा दुई वर्षअघि ५ आना जग्गा किने। सर्वोच्च अदालतको फैसलाले निर्धारण गरेको नदी तथा खोलाको नयाँ मापदण्ड लागू भए उनी सडकमा आउँछन्। यसले गर्दा उनको होसहवास हराएको छ। नयाँ मापदण्ड लागू भए पाँचै आना जग्गा जान्छ। दुई वर्षअघि सरकारले निर्धारण गरेको सबै मापदण्ड पूरा गरेर जग्गा किनेको थिएँ, न्याय माग्दै प्रधानमन्त्री निवास बालुवाटार पुगेका उनले पीडा पोखे, डेढ करोडको जग्गाबाट हातै धुनुपर्छ। सरकारले तोकेको मापदण्डमा जग्गा किन्यौं, अहिले नयाँनयाँ मापदण्ड लागू गर्ने भन्छ। भएको जग्गा नै यति हो, अब हाम्रो परिवार कहाँ जान्छ ? अदालतले खोला तथा नदीको नयाँ मापदण्ड निर्धारण गर्दै फैसाल सुनाएसँगै बैंकले यस्ता जग्गा धितोमा राखेर कर्जा प्रवाह गर्न छोडेको उनले सुनाए। जयबहादुरजस्तै कागेश्वरी मनोहरा नगरपालिका५ का सानुबाबु बिशंखे पनि अदालतको फैसलाले इन्तु न चिन्तु भएका छन्। यसैगरी नदी र खोलाको मापदण्ड फेरिँदै जाने हो भने जनताको उठिबास हुने निश्चित रहेको बताउँछन् उनी। उनी भन्छन्, अदालतको निर्णय लागू भए जमिन पनि सिद्धिन्छ र हाम्रो जीवन ध्वस्त हुन्छ। सरकार र अदालत जनताका लागि हुन् तर, त्यो भइरहेको छैन। नदी तथा खोलाको नयाँ मापदण्ड खारेजको माग गर्दै काठमाडौं महानगरपालिका१६ बालाजु वाइपासका ७१ वर्षीय भीमदेव श्रेष्ठको समूहले पनि प्रधानमन्त्रीलाई भेट्यो। २०६५ को मापदण्डअनुसार सडक बिस्तारका लागि ७७ मिटर तोकिएको थियो। त्यस मापदण्डअनुसार उनको ढेड मिटर घर सकडमा परेको थियो। सरकारले ३ लाख २२ हजार क्षतिपूर्ति दिएको थियो। तर, घर मर्मत गर्दा १८ लाख खर्च भयो। अहिलेको मापदण्डले त अब उठीबास नै गराउँदै छ। ९ वर्षदेखि भाडाको घरमा बस्दै आएका छन्। विकासका लागि हामीले कुनै अवरोध गरेनौं। अहिले फेरि नयाँ मापदण्ड लागू हुँदा पूर्णरूपमा जनताहरू विस्थापित हुन्छौं। अदालतको नयाँ फैसला जनतामारा छ। यो फैसला कुनै पनि हालतमा लागू हुन सक्दैन, उनले भने। सरकार पुनरावलोकनमा जान्छ :केपी शर्मा ओली प्रधानमन्त्री आफूलाई पराक्रमी देखाउने तर जनताको वास्ता नगर्ने: सर्वोच्च अदालतको फैसलाले त्यस्ताहरू खुसी भएका होलान्। मापदण्ड कार्यान्वयन गर्छु भनेर उत्ताउलिएर निर्णय गरेका होलान्। तर, त्यो निर्णयले वास्तवमा जनताको स्थायी बसोबास भइरहेको ठाउँ, धनीपुर्जा, लालपुर्जा भइरहेको, घर भइरहेको, बसोबास भइरहेको ठाउँ हरेको छ। नयाँ मापदण्ड २० मिटर विस्तार गर्दा लगभग एक चौथाइ काठमाडौं नै सकिने स्थिति छ। यसमा पर्याप्त अध्ययनबिनै अदालतको निष्कर्ष आयो। त्यसकारण सरकार पुनरावलोकनमा जान्छ। म के विश्वास गर्छु भने सम्मानित अदालतले जनताका समस्या, पीरमर्कालाई बुझ्ने छ। जनताको आवाजलाई सुन्ने छ। निर्णय बदर गरेर पहिलाकै खोला मापदण्डलाई कायम राख्ने छ भन्ने मैले विश्वास लिएको छु। समस्याहरू छन्। तर, तीनको सकारात्मक ढंगले समाधान गरिनुपर्छ। तर, जनतालाई पेलेर होइन। धार्मिक, सांस्कृतिक मूल्यमान्यता र हाम्रा आस्थाका धरोहरहरू के हुन्छन् भन्ने विचार नगरिकन निर्णय गर्दा, ती निर्णय कार्यान्वयन गर्न सहज हुन्न। अदालतले निर्णय कार्यान्वयन गर्नु भनेपछि गर्नुपयो। तर, त्यस्ता निर्णय कार्यान्वयन गर्दा जनता मात्रै पीडित हुँदैनन् भगवान् पनि पीडित हुन्छन्। अब पशुपतिनाथ कहाँ लाने ? पशुपतिनाथ सार्ने हो भने पनि गुहेश्वरी कहाँ लाने ? त्यो त अंगपतन भएको ठाउँ हो, सार्न सकिँदैन। अंगपतन भएको त्यहीँ हो भनेपछि त्यहीँ हो। सार्नै सकिँदैन। यस्ता कुराहरूमा सम्मानित सर्वोच्च अदालतको पक्कै ध्यान जानुपर्छ। थुप्रै यस्ता ठाउँहरू छन् यो मापदण्ड कार्यान्वयन गर्ने हो भने तिनको अस्तित्वै रहँदैन। त्यहाँका संरचान के गर्ने ? कतिपय यस्ता सम्पदा छन्, नयाँ बनाउन पनि सकिँदैन। ती धर्म, संस्कृति, सभ्यता र आस्थासँग जोडिएका हुनाले त्यसलाई अरू वैकल्पिक उपायहरू गर्नुपर्ने हुनसक्छ। हामी आस्थालाई मिच्न सक्दैनौं। यस प्रकारका कठिनाइहरू जताततै अवश्य हुन्छन्। भत्काइन्छ, लागू गरिन्छ भनेर उफ्रिनेहरूको पनि यस विषयमा जनता आन्दोलनमा उत्रिएपछि बोली फेरिएको छ। मौका हेरेर तथाकथित लोकप्रिय हुन पाइन्छ भनेर अगाडि बढिहाल्ने, लोकप्रिय हुन नसकिने भो, जनता विरोधमा जाने भए भनेपछि पछाडि फुत्त फर्किहाल्ने भन्ने खालको स्थिति छ। त्यो होइन, हामीले तर्कसंगत, युक्तिसंगत, विवेकसम्मत कुरा गर्नुपर्छ। सम्मानित सर्वोच्च अदालतको हामी सम्मान गर्छौं। अदालतको फैसलाको सम्मान गर्छौं। यसको अर्थ कहिले फैसला अनुपयुक्त हुनै सक्दैन भनेर भन्न सकिँदैन। कहिलेकाहीँ त्रुटिपूर्ण पैसला पनि हुन सक्छन्। सूचना वा पर्याप्त जानकारी अभावमा वा पर्याप्त विश्लेषणका अभावमा अनि बहसहरूको प्रभावमा त्रुटिपूर्ण फैसलाहरू हुन सक्छन्। मलाई सर्वोच्च अदालतको फैसला बदनियतपूर्वक आएको लाग्दैन। तर, राम्रै नियत हुँदाहुँदै पनि कहिलेकहिले बेठीक हुन सक्छ। अदालतमा भगवान् त बसेको हुँदैन, मान्छे नै बसेको हुन्छ। त्यसकारण कहिलेकाहीँ फैसला बेठीक हुन सक्छ। बेठीक काम भयो भने त्यसलाई अदालती बाटोबाटै समाधान गराउनुपर्छ। अर्को बाटो छैन। र, अदालतले यस्तो निर्णय उल्ट्याउँछ भनेर मैले ठानेको छु। मैले जोडजाड ढंगले तपाईंहरूको साथमा छु भनेर केही तमासा गर्न कुनै आवश्यकता छैन। अवश्य नै तपाईंहरूले न्याय पाउनु हुन्छ। न्याय दिलाउन सरकार पनि अगाडि बढ्छ। र, सम्मानित सर्वोच्च अदालतको फैसला कार्यान्वयन गर्न असम्भव हुने खालको देखिएको हुनाले अदालतमै गएर त्यसलाई सच्चाउने बाहेक अरू बाटो छैन। हामी सबैले यो कुरालाई बुझ्नुपर्छ। जे अदालतले निर्णय गर्छ त्यो सदरै हुन्छ। त्यसमा पुनर्विचार गर्नुहुँदैन भन्ने होइन। हामी अदालतमै जान्छौं, अदालतबाटै त्यस कुरालाई सच्चाउँछौं। तसर्थ सबैमा आग्रह गर्न चाहन्छु, मैले अदालतमा भ्याकेट (पुनरावलोकन) हालिसकेपछि त्यसको फैसला नभएसम्म कार्यान्वयनमा जान सक्दैन। कार्यान्वन स्थगित भइहाल्छ। मलाई लाग्छ भ्याकेटको फैसला धेरै ढिलो हुँदैन। सम्मानित सर्वोच्च अदालतले जनताका यी कुराहरू सुनिराखेर के आनन्द आउँछ र ? त्यसकारण अवश्य नै छिट्टै अघिल्लो त्रुटिपूर्ण फैसला सच्चाउँछ भन्ने मैले विश्वास लिएको छु। यस प्रयासमा हामी छौं। जनतालाई अनुचित मर्का परेको छ। खोला किनारका छिमेकीको घर भत्किँदा अर्को छिमेकीलाई पनि मर्का पर्छ नै। खोला किनारमा बस्नेको जग्गा पनि नरहने भयो। खोला किनारमा मापदण्ड लागू गर्दा जति जमिन पर्छ त्यसको उपयुक्त मुआब्जा राज्यले दिन सक्छ ? एक जनाको टीट देखेको थिएँ मैले, तीनकुनेको मुआब्जा दिन नसक्ने सरकारले यो के गर्छ ? भनेर। कोही बहादुर निस्किएर दिए भयो नि त मुआब्जा, सरकारले सक्दैन भने। सरकार त भनिराखेको छ, मुआब्जा दिन सम्भव छैन। यो कुन लुकेको कुरा हो ? सरकारले आकाशको जुन तारा पनि झारिदिँउला भन्ने गफ लगाएको छ र ? छैन नि ! सरकारको आर्थिक अवस्था पनि राम्रो छैन। यदि यो मापदण्ड कार्यान्वयन गर्ने हो भने यत्रो ठूलो रकम नदिइकन हटाउन मिल्दैन। कहाँ जाने त ? त्यसपछि के गर्छन् पीडित व्यक्तिहरूले ? हटाउनु पर्दा पनि मुआब्जा दिएर मात्रै हटाउन मिल्छ। धार्मिक संस्था हटाउन सकिँदैन, व्यक्तिको मात्रै हटाउन सकिन्छ। व्यक्तिलाई अर्को ठाउँमा स्थानान्तरण हुने अवसर दिनुपर्छ। घरको, जमिनको सबै मुआब्जा दिनुपर्ला। सरकारले यो सक्ने अवस्थै छैन। सरकारको सिंगो बजेटले पनि नपुग्ला। त्यसो भएर हामी सक्छौं भनेर भनिरहेका छैनौं। तीनकुनेको मुआब्जा पनि हामीले एक ढंगले पटकपटक टुंग्याएका हौं। फेरि बल्झिन्छ। अर्को कुरा, यहाँका स्थानीय बासिन्दा साथीहरूलाई आग्रह गर्न चाहन्छु, साँच्चै हाम्रो सभ्यता, संस्कृति, बिगार्नलाई अनेकथरी तत्वहरू सल्बलाइरहेका छन्। हाम्रो समाजको भाषा, शैली, बोलाइ सभ्य, परिष्कृत छ। त्यसलाई अश्लिल, असभ्य र छाडा बनाएर लैजाने प्रवृत्ति बढेको छ। हामी हाम्रो समाजलाई फोहोरी बनाउन चाहँदैनौं। हाम्रो समाज सङ्लो, पवित्र, सफा हुनुपर्छ। हाम्रो संस्कृति उच्चस्तरीय छ। हाम्रो संस्कृति भनेको मिल्ने, नाच्ने, गाउने, टोलटोलमा गुठीहरू बनाउने, गुठीहरू सञ्चालन गर्ने, वाद्यवादनहरू हुन्छन् एकजनाले बाजा बजाएर हुँदैन। कुनै आर्केष्टा उहिले हुँदैन थियो। कहिले तलब पाइँदैन थियो। गाउँघरमा आफंैले बाजा बनाउने, धिमे बनाउने, मौसम अनुसारका धुन र गीतहरू सिर्जना गर्ने, त्यो चलन हाम्रो हो। र, सँगै बस्ने, खाने, गाउने, नाच्ने यो चलन हो। मित्रताको परपाटी हाम्रो हो, शत्रुताको परिपाटी होइन। राजनीतिक ईस्यू छैन। एजेन्डा छैन। बिना एजेन्डा, बिना ईस्यू मुख छाडेर हिँड्ने, असभ्यता देखाएर हिँड्ने यो हाम्रो प्रचल नै होइन। संस्कृति नै होइन। यस्तो कुराबाट हामीचाहिँ जोगिनै पर्छ। अर्को कुुरा हाम्रो संस्कृति र भाषामा सम्मानजनक र स्नेहपूर्ण ढंले बोल्ने तरिकाहरू छन्, अभद्र र अशिष्टता देखाएर होइन। हामीले नेपाली हाम्रो राष्ट्रिय भावना, राष्ट्रिय भावलाई, राष्ट्रिय एकतालाई देखाउनुपर्छ। हामीलाई जातिजाति, धर्मधर्ममा विभाजित गर्न खोजिँदै छ। हामी जाति जातिमा विभाजित भएर कमजोर हुने होइन। धर्मधर्मामा विभाजित हुने होइन्। क्षेत्रक्षेत्र, भूगोलभूगोलमा विभाजित हुने होइन। मधेसी र पहाडीको हिसाबले, पूर्वेली र पश्चिमेलीको हिसाबले अनि एक ठाउँ र अर्को ठाउँको हिसाबले, एक जात र अर्को जातको हिसाबले घृणा गर्ने होइन। मान्छेको नराम्रो प्रवृत्ति, खराब विचार र गलत कामलाई समर्थन गर्न सकिँदैन। त्यसलाई सम्झाउनुपर्छ। कुनै जाति नराम्रो हुँदैन। सबै जाति असल छन्। सबै जाति राम्रा छन्। कुनै पनि जातिभित्र कुनै नराम्रो भएर निस्किन सक्छ। त्योसंग होसियार हुनुपर्छ हरेक जातिले। हामीसँग राष्ट्रिय भावना हुनुपर्छ। राष्ट्रिय एकतामा जोड दिनुपर्छ। नेपालीलाई फुटाएर नेपालको अस्तित्व समाप्त पार्ने खेल हुन सक्छ। यो कुरा हामीले मुख्य रूपमा बुझ्नुपर्छ। कुनै पृष्ठभूमि नभएका, समाजका लागि कहिल्यै नसोच्ने खालका, आफ्नो अहंकार देखाउने खालका, कोही कसैले सडकमा भनेको सुनिन्छ, म यस्तो नभइकन हुँदैन, म उस्तो नभइकन देश बन्दैन। बा, बा उनीसँग जादुको कुन छडी छ त्यस्तो ? कुनै नीति छैन। कुनै कार्यक्रम छैन। त्यस्ता खालका भुइँफुट्टा मान्छेहरू, केहीकेही भुइँफुट्टाहरूको तमसा पनि देखिँदै छ। तसर्थ, हामी राष्ट्रिय एकताका साथ जानुपर्छ। राष्ट्रिय भावका साथ राष्ट्रलाई मजबुत बनाउनुपर्छ। जनता एक छौं र मजबुत छौं भने राष्ट्रियता बलियो हुन्छ। जनता मजबुत छैन भने जमिन कसैले चिरेको हुँदैन। हामी बुद्ध जन्मिएको देशका मान्छे हौं। हामीसँग करुणभाव छ। द्वैष र घृणा होइन। हामीसँग मित्रता, मेलमिलाप, सहनशीलता, अहिंसा र करुणाका भावहरू प्रबल छन्। हाम्रो समाजको भाव त्यो होे। तसर्थ हामी हाम्रो पन छोड्न सक्दैनौैं। यो हो हाम्रो पहिचान। यो हाम्रो पन, यो हाम्रो संस्कृति, यो हाम्रो सभ्यता हो। यसलाई लिएर हामी सबै अगाडि बढौं। तपार्इंहरूको यो भावनालाई, यस मर्कालाई, यस पीडालाई कसरी हटाउन सकिन्छ ? भनेर अगाडि बढाउँछु। खासगरी पुनरावलोकनमा जाने नै यसको बाटो हो। यसमा हामी छिट्टै जाँदै छौं। यसमा तपाईँहरूलाई अवगत गराउँदै छु। अदालतको फैसला न्यायसंगत हुनेमा हामी विश्वास गर्छौं। न्यायालयमाथि जनताको विश्वास अडेन भने अत्यन्तै नराम्रो परिस्थिति सिर्जना हुन्छ। यसकारण सम्मानित सर्वोच्च अदालतले यी कुरालाई अवश्य बुझ्नेछ। कहिलेकाहीँ केहीकेही कुरामा ध्यान पुग्दैन। अब पुग्छ भन्ने मलाई लाग्छ। (प्रधानमन्त्री ओलीले खोला मापदण्ड सरोकार समूहसँग राखेको विचारको सम्पादित अंश) त्रुटिपूर्ण फैसला बदर होस् : सुमन सायमी, संयोजक, उपत्यकाव्यापी सडक विस्तार पीडित संघर्ष समिति तथा खोला मापदण्ड सरोकार समूह हामी उपत्यकावासी पीडैपीडामा छौं। प्रधानमन्त्री केपी शर्मा ओलीलाई पीडा सुनाउन आएका छौं। हामी धेरै ठाउँमा न्याय माग्दै पुगिसकेका छौं। उपत्यकाको महानगरपालिकाका प्रमुखलाई पनि ध्यानाकर्षण गराइसकेका छौं। १० वर्षदेखि खोला तथा सडक विस्तारको मापदण्डले समस्या दिँदै आएको छ। कथित विकासको मापदण्डविरुद्ध आवाज उठाउँदै आएका छौं। तर, राज्यले सुनुवाइ गरेको छैन। विकास हामी पनि चाहन्छौं तर, जनतालाई उठिबास लगाएर गर्ने विकासको के अर्थ ? जनताको जीवन, बसोबास र भूमिको अधिकारलाई खासेर विकास नगरियोस्। हामी सडक मापदण्डबाट पीडित छँदै थियौं, अब खोला मापदण्डले पीडित भइरहेका छौं। सर्वोच्च अदालतले जुन किसिमको अव्याहारिक, त्रुटिपूर्ण निर्णय गरेको छ, त्यसले लाखौं, लाख जनताको जीवन र अस्तित्वमाथि प्रहार भएको छ। उठिबास हुने अवस्था छ। अब यस्ता जनता सुकुम्बासी हुने अवस्थामा पुगेका छन्। यो नहोस् भन्दै हामी आन्दोलित छौं। हामीले सरकार प्रमुखलाई ध्यानाकर्ष गराएका छौं। आशा गर्छौं, राज्य जनताका लागि हो। कानुन यदि जनताका लागि उपयुक्त हुँदैन, न्याय दिँदैन भने संशोधन गर्नुपर्छ। संविधान संशोधन गर्न सकिन्छ भने यो कानुन र सर्वोच्च अदालतको फैसला पनि सच्याउन सकिन्छ। सरकारले पुनरावलोकनमा जाने भनेको छ। उपत्यका भित्रका सबै नगरपालिकाहरू पुनरावलोकनमा जाने भनेको छ। काठमाडौं महानगरपालिकाले बिना अध्ययन जसरी नदी किनारबाट दुवैतिर २०२० मिटर खाली गराउने सर्वोच्चको फैसला कार्यान्वयनका लागि सूचना निकाल्यो। त्यसले जनताहरू त्राहिमाम भएका छन्। घर भत्किने, जग्गा गुम्ने र उठिबास भएर सुकुम्बासी बनिएला भन्ने त्रासमा उपत्यकावासी छन्। संविधानले सम्पत्ति र आवासको हक सुनिश्चित गरेको छ। कानुन र मानवधिकारले यसको संरक्षण पनि गरेको छ। राज्यको तर्फबाट यसको सुनुवाइ हुन्छ भनेर आशा गरेका छौं। विगतका दिनमा जे भयो, जस्तो भयो अब यसलाई सुधार गरेर लानुपर्छ। यदि जनताले न्याय पाएनन् भने बाध्य भएर सडक आन्दोलनलाई झनै तताउँछन्। जनताको गाँस, बासको सुरक्षा नै हुँदैन भने सडकमा आएर आवाज उठाउनु बाहेको विकल्प छैन। जनताको पीडालाई सरकार र राज्यले सम्बोधन गर्नुपर्छ। सर्वोच्च अदालतले त्रुटि सच्चाउनुपर्छ। प्रधानमन्त्रीले यसलाई गम्भीरतापूर्व लिनुहोस्। ८० हजार घर र करिब ६ लाख नागरिक विस्थापित हुन्छन् रवीन्द्रकुमार श्रेष्ठ , सचिव, उपत्यकाव्यापी सडक विस्तार पीडित संघर्ष समिति तथा खोला मापदण्ड सरोकार समूह सर्वोच्च अदालतको नयाँ मापदण्डले काठमाडौं उपत्यकामा ८० हजार घर भत्किन्छन्। करिब ६ लाख जनता विस्थापित हुने अवस्था छ। त्यसैले फैसला बदर गर्न सरकार तुरुन्त पुनरावलोकनमा जानुपर्छ। न्यायालयलाई खबरदारी गर्न हाम्रो आन्दोलन जारी रहन्छ। जनविरोधी फैसला सच्चाउनुपर्छ। खोला तथा नदीका दुवैतिर २०६५ सालमा २०२० मिटर मापदण्ड लागू गरेको थियो। त्यसले जनता पीडितै बनाएकै छ। राज्यले मुआब्जा नदिइकनै पेलेर गएको छ। यसमा पनि न्यायोचित व्यवहार सरकारले गरेको छैन। क्षतिपूर्ति दिन मुआब्जा छैन सरकारले भन्छ। तर, जनताको जग्गा रोक्का गरेर राखेको छ। त्यो फुकुवा गर्नुपर्छ। तर, काठमाडौं महानगरपालिकाका मेयर बालेन्द्र शाह (वालेन) ले नयाँ मापदण्ड लागू गर्न सबै शक्ति लगाएका छन्। उनले जनता आन्दोलित भएपछि छिनछिनमा कुरा फेरिरहेका छन्। काठमाडौं उपत्यकाका अन्य स्थानीय तहले अदालतको फैसला ठीक छैन, गैरन्यायिक छ, पुनरावलोकनमा जान्छांै भनिरहेको बेला वालेन सूचना निकालेर फैसला कार्यान्वयन गर्नतिर लागे। एक जना मेयरलाई लाखौं जनतालाई उठिबास लगाउने हतार के थियो र ? उनी कार्यपालिकामा छलफलै नगरि निर्णय लागू गर्नतिर गए। काठमाडौं उपत्यकाभित्रका नगरपालिका र नगरोन्मुख गाविसहरूमा गरिने निर्माणसम्बन्धी मापदण्ड, २०६४ १ बागमती, विष्णुमती र मनहराको हकमा २० मिटर २ धोबीखोलाको हकमा धोबीखोला आयोजना भएको स्थानमा प्रोजेक्टको प्लानिङअनुसारको दूरी र प्लानिङबाहेकका स्थानमा ९ मिटर ३ नक्खुखोलाको हकमा १२ मिटर ४ बल्खुखोला, कर्मनासा, कोड्कु, साङ्ले र महादेवखोलाको हकमा १० मिटर ५ करखुसीखोलाको हकमा ६ मिटर ६ टुकुचा, सामाखुसी र उपत्यकामा बग्ने अन्य खोलाको हकमा ४ मिटर ( कुनै पनि खोला, खोल्छी र राजकुलो छोप्न पाइने छैन) ७ हनुमन्तेखोला बग्ने क्षेत्रमा नगरोन्मुख क्षेत्रमा समेत खोलाको किनारबाट २० मिटर छाडी निर्माण गर्न पाइने सर्वोच्च अदालतको नयाँ फैसलामा के छ ? २०६४ मा तोकिएको कथित मापदण्डमा जनताहरूले असन्तुष्टि जनाउँदै आएका छन्। अझ अहिले सर्वोच्च अदालतबाट मिति २०८० पुस ३ मा भएको फैसलाअनुसार काठमाडौं उपत्यका भित्रका नगरपालिका र नगरोन्मुख गाविसहरूमा गरिने निर्माणसम्बन्धी मापदण्ड २०६४ मा तोकिएका खोलाहरूको किनारबाट पुन: थप अर्को २० मिटर थप्ने फैसला। नेपालको संविधान २०७२ भाग ३ मौलिक हक र कर्तव्य २५सम्पत्तिको हक : (१) प्रत्येक नागरिकलाई कानुनको अधीनमा रही सम्पत्ति आर्जन गर्ने, भोग गर्ने, बेचबिखन गर्ने, व्यावसायिक लाभ प्राप्त गर्ने र सम्पत्तिको अन्य कारोबार गर्ने हक हुनेछ। तर, राज्यले व्यक्तिको सम्पत्तिमा कर लगाउन र प्रगतिशील करको मान्यता अनुरूप व्यक्तिको आयमा कर लगाउन सक्नेछ। ३२ भाषा तथा संस्कृतिको हक : (१) प्रत्येक व्यक्ति र समुदायलाई आफ्नो भाषा प्रयोग गर्ने हक हुनेछ। (२) प्रत्येक व्यक्ति र समुदायलाई आफ्नो समुदायको सांस्कृतिक जीवनमा सहभागी हुन पाउने हक हुने छ। (३) नेपालमा बसोबास गर्ने प्रत्येक नेपाली समुदायलाई आफ्नो भाषा, लिपि, संस्कृति, सांस्कृतिक सभ्यता र सम्पदाको संवर्धन र संरक्षण गर्ने हक हुनेछ। ३७ आवासको हक : (१) प्रत्येक नागरिकलाई उपयुक्त आवासको हक हुनेछ। प्रधानमन्त्रीका भनाइहरू: अदालतको फैसला कार्यान्वयन गर्दा जनता मात्रै पीडित हुँदैनन्, भगवान् पनि पीडित हुन्छन्। पशुपतिनाथ सार्ने हो भने पनि गुहेश्वरी कहाँ लाने ? त्यो त अंगपतन भएको ठाउँ हो, सार्न सकिँदैन। भत्काइन्छ, लागू गरिन्छ भनेर उफ्रिनेहरूको पनि यस विषयमा जनता आन्दोलनमा उत्रिएपछि बोली फेरिएको छ। अदालतमा भगवान् त बसेको हुँदैन, मान्छे नै बसेको हुन्छ। कहिलेकाहीँ फैसला बेठीक हुन सक्छन्। त्यसलाई अदालती बाटोबाटै सच्याइनुपर्छ। सम्मानित सर्वोच्च अदालतलाई जनताका समस्याहरू सुनिराखेर के आनन्द आउँछ र ? कोही बहादुर निस्किएर दिए भयो नि त मुआब्जा, सरकारले सक्दैन भने। सरकार त भनिराखेको छ, मुआब्जा दिन सम्भव छैन।"
क्यानडामा त्रिकोणात्मक सिरिज खेल्न जाने नेपाली राष्ट्रिय क्रिकेट टोलीको बिदाई,"काठमाडौं : क्यानडामा आयोजना हुने विश्वकप लिग टु अन्तर्गतको त्रिकोणात्मक सिरिज खेल्न जाने नेपाली राष्ट्रिय क्रिकेट टोलीलाई बिदाई गरिएको छ। नेपाल क्रिकेट संघले मंगलबार काठमाडौंमा एक कार्यक्रमको आयोजना गरी राष्ट्रिय क्रिकेट टोलीलाई बिदाई गरेको हो। क्यानले रोहितकुमार पौडेलको कप्तानीमा सोमबार १६ सदस्यीय टोलीको घोषणा समेत गरिसकेको छ। विश्वकप लिग टु अन्तर्गतको क्यानडामा हुने त्रिकोणात्मक एकदिवसीय सिरिजमा घरेलु टोली, नेपाल र ओमान सहभागी हुँदैछन्। बिदाई कार्यक्रममा राष्ट्रिय क्रिकेट टोलीका मुख्य प्रशिक्षक मोन्टी देशाईले सबै खेलाडीले आफ्नो भूमिकालाई बुझ्दै राम्रो क्रिकेट खेल्ने बताए। उनले नेपाली टीमका लागि भएको प्रशिक्षण पनि राम्रो भएकाले नजिता पनि राम्रो आउने दाबी गरे। त्यस्तै नेपाली टोलीका लेग स्पीनर सन्दीप लामिछाने अहिलको सिरिज निकै महत्वपूर्ण भएकाले राम्रो खेल देखाउने बताए। नेपालको एकदिवसीय खेलमा करिब एक वर्षपछि फर्कने मौका पाएको भन्दै उनले यसको सदूपयोग गर्ने उनको भनाइ छ। त्यस्तै क्रिकेट संघका सचिव पारस खड्काले लिग टु अन्तर्गतको त्रिकोणात्मक सिरिज खेल्न जाने टोली दुई महिना देश बाहिर रहने र क्यानडामा एकदिवसीय म्याच सकिएपछि टि ट्वान्टी सिरिज हुने जानकारी दिए। नेपाल बाहिरको एकदिवसीय क्रिकेटको रेकर्डलाई थप उत्कृष्ट बनाउने उनको विश्वास छ। खड्काले क्यानडामा लिग टूको सिरिज खेलेपछि नेपाली टोली अमेरिका जाने भन्दै आवश्यक सबै तयारी पूरा भएको जानकारी दिए। सन्दीप लामिछानेको अमेरिकाको भिसाका विषयमा सकारात्मक सिग्नल आएको उनको भनाइ छ। त्रिकोणात्मक एकदिवसीय सिरिज भदौ ३१ देखि असोज १० सम्म हुनेछ। त्रिकोणात्मक एकदिवसीय सिरिजमा नेपालको पहिलो खेल भदौ ३१ गते क्यानडासँग र दोस्रो खेल असोज २ गते ओमानसँग रहेको छ। तेस्रो खेलमा असोज ६ गते क्यानडाको सामना गर्दा असोज ८ गते ओमानविरुद्ध रहेको छ। एकदिवसीय सिरिज सकिएको २ दिन पछि सोहि टोलीबीचमा टि ट्वान्टी आई सिरिज हुने क्यानले जनाएको छ।"
सहरी विकास र शिक्षामन्त्रीले सांसदले सोधेका प्रश्नको जवाफ दिने,"काठमाडौं : संघीय संसदअन्तर्गत प्रतिनिधिसभा बैठक बस्दैछ। दिउँसो १ बजेका लागि बोलाइएको बैठकमा दुईवटा मन्त्रालयसम्बन्धी सोधेका प्रश्नको जवाफ सम्बन्धित मन्त्रालयका मन्त्रीहरूले दिने कार्यसूची छ। बैठकमा सहरी विकास मन्त्रालय र शिक्षा,विज्ञान तथा प्रविधि मन्त्रालयसम्बन्धी मौखिक प्रश्नहरूको सम्बन्धित मन्त्रीले उत्तर दिने कार्यसूचीमा उल्लेख छ। प्रकाशमान सिंह सहरी विकास मन्त्री र विद्या भट्टराई शिक्षा मन्त्री छन्। अर्थ समितिका सभापति सन्तोष चालिसेले बैंकिङ कसुर तथा सजाय (दोस्रो संशोधन) विधेयक सम्बन्धी समितिको प्रतिवेदन २०८१ पेश गर्नेछन्। यसैगरी बैठकमा सञ्चार तथा सूचना प्रविधि मन्त्री पृथ्वी सुब्बा गुरूङले शिक्षा स्वास्थ्य तथा सूचना प्रविधि समितिको प्रतिवेदन सहितको राष्ट्रिय सभामा उत्पत्ति भएको सार्वजनिक सेवा प्रशारण विधेयक २०७८ माथि छलफल गरियोस् भनी प्रस्ताव प्रस्तुत गर्नेछन्। मन्त्री गुरूङले सार्वजनिक सेवा प्रशारण विधेयक २०८१ लाई पारित गरियोस् भनी प्रस्ताव प्रस्तुत गर्ने कार्यसूची रहेको संसद सचिवालयका महासचिव पद्म प्रसाद पाण्डेयले जानकारी दिए।"
'प्रधानमन्त्री जिम्मेवार भएमात्रै विश्व विद्यालय शिक्षामा सुधार हुन्छ',"काठमाडौं : नेपाली कांग्रेसका केन्द्रीय सदस्य एवं शिक्षा विभाग प्रमुख नैनसिंह महरले नेपालको समग्र शिक्षा र त्यसमा पनि विश्व विद्यालय शिक्षा सुधारका लागि प्रधानमन्त्री जिम्मेवार हुन आवश्यक रहेको बताएका छन्। विश्व विद्यालयमा कुलपतिका रूपमा रहने प्रधानमन्त्री बढी जिम्मेवार हुँदा मात्रै अपेक्षित रूपमा शिक्षा क्षेत्र सुधार हुने उनको भनाइ छ। मध्यपश्चिमाञ्चल विश्व विद्यालयमा नेपाल विद्यार्थी संघ (नेविसंघ) ले आयोजना गरेको स्वतन्त्र विद्यार्थी युनियन (स्ववियु) चुनावी सभालाई सम्बोधन गर्दै नेता महरले मुलुकको कार्यकारी प्रमुख प्रधानमन्त्री नै विश्व विद्यालयमा कुलपति हुने व्यवस्था रहेको र कुलपति दलीय प्रभावबाट मुक्त हुन नसकेकाले विश्व विद्यालयमा दलीय प्रभाव व्याप्त रहेको टिप्पणी गरे। 'विश्व विद्यालय देशको दक्ष जनशक्ति उत्पादन गर्ने थलो हो। त्यो राजनीतिक प्रभावबाट टाढा रहनुपर्छ। विश्व विद्यालयमा दलीय करण हुनु हुँदैन। गुणस्तरीय शिक्षा अभिवृद्धिका साथै विश्व विद्यालयलाई दलीय करणबाट मुक्त गराउन कुलपति भूमिकामा रहने प्रधानमन्त्री जिम्मेवार बन्नुपर्छ,' उनले भने। उच्च शिक्षाभित्रको गुणस्तरीयता ह्रास हुनुमा पनि दलगत स्वार्थ र प्रभाव नै प्रमुख कारक बनेको उनको भनाइ छ। उनले प्रधानमन्त्रीदेखि प्राध्यापक हुँदै विद्यार्थीसम्मको पहिलो प्राथमिकता गुणस्तरीय शिक्षा अभिवृद्धि नै हुनुपर्ने बताए। नेपालको समग्र शिक्षा उन्नयनका लागि २००७ सालपछि कांग्रेसले खेलेको भूमिका अहम रहेको बताए। उनले कांग्रेसको त्यही संघर्षका कारण विश्व विद्यालय र प्रतिष्ठान गरेर १७ वटा उच्च शिक्षा अध्ययन गर्ने संस्था स्थापन हुन सफल भएको बताए। नेपालमा यसरी शैक्षिक संस्था स्थापना भइसकेपछि अबको आवश्यकता भनेको ती संस्थामार्फत प्रवाह हुने शिक्षामा गुणस्तरीयता अभिवृद्धि नै आवश्यक रहेको महरको धारणा छ। मध्यपश्चिम विश्व विद्यालय कर्णालीको विकास र चेतनाको ढोका भएकाले यसको उन्नयनका लागि स्वतन्त्र विद्यार्थी युनियनमा नेविसंघ नेतृत्व आवश्यक रहेको महरले बताए।"
भ्रष्टाचारको काउसो,"भ्रष्टाचार निवारण गरी सुशासन स्थापित गर्न संवैधानिक निकाय अख्तियार दुरुपयोग अनुसन्धान आयोग र महालेखा परीक्षकको कार्यालय छन्। सरकारको मातहतमा राष्ट्रिय सतर्कता केन्द्र, सम्पत्ति शुद्धीकरण तथा अनुसन्धान विभाग, राजस्व अनुसन्धान विभाग, राष्ट्रिय अनुसन्धान विभाग, सार्वजनिक खरिद अनुगमन कार्यालयलगायत छन्। जसको काम पनि भ्रष्टाचार नियन्त्रण र सुशासन स्थापित गर्ने नै हो। नेपालमा भ्रष्टाचार नियन्त्रण गरी सुशासन स्थापित गर्न यति धेरै सरकारी निकाय छन् तर मुलुक भ्रष्टाचारले थलिएको छ। भ्रष्टाचार सूचकांकमा विगतका दशकभरि नै अवस्था उस्तै छ। अति भ्रष्टाचार हुने देशको सूचीमा नेपाल पर्छ। २०६२०६३ को जनआन्दोलन त्यसमा पनि संविधान बनेपछि सुशासन र भ्रष्टाचार नियन्त्रणमा मुलुकले फड्को मार्छ भन्ने जनअपेक्षा थियो। तर त्यसअनुसार काम हुन सकेन। उल्टो भ्रष्टाचारका ठूला काण्ड बाहिर आए। अझ मुलुकमा नीतिगत भ्रष्टाचार बढ्न थाल्यो। विभाग, मन्त्रालय, मन्त्रीस्तरबाटै हुने काम मन्त्रिपरिषद्मा लगेर निर्णय गराउन थालियो। यसो गर्नुको मुख्य कारण भनेकै अख्तियारले मन्त्रिपरिषद्को निर्णयमा कारबाही गर्न सक्दैन भन्ने हो। अख्तियारबाट बच्ने प्रपञ्चस्वरूप नै ललिता निवास जग्गा प्रकरणजस्ता विषयलाई मन्त्रिपरिषद्मा लगेर निर्णय गराउने काम भयो। प्रधानमन्त्री केपी शर्मा ओलीले पनि हालै सरकार मातहत वा भ्रष्टाचार नियन्त्रण र सुशासनका लागि स्थापित आफू मातहतका कार्यालय प्रमुखहरूलाई बोलाएर असन्तुष्टि जनाए। ओलीकै अघिल्लो कार्यकालमा सम्पत्ति शुद्धीकरण विभाग, राष्ट्रिय अनुसन्धान विभाग र राजस्व अनुसन्धान विभागलाई प्रधानमन्त्री तथा मन्त्रिपरिषद् कार्यालयको मातहतमा ल्याएका थिए। आफूले केही गर्न खाजेको सन्देश दिन त्यो बेला प्रधानमन्त्री मातहतमा यी कार्यालय ल्याएको थियो। यी कार्यालयको जिम्मेवारी ठूलो छ। सम्पत्ति शुद्धीकरण विभाग ठूला आर्थिक अपराधसम्बन्धी अनुसन्धान गर्ने निकाय हो। सम्पत्ति शुद्धीकरणले आतंकवादी क्रियाकलापमा वित्तीय लगानी र अन्य विनाशका हातहतियार विस्तार (प्रोलिफेरेसन) मा सहयोग गर्न कुनै पनि प्रकारका गैरकानुनी कमाइ र योगदानका विरुद्ध अनुसन्धान गर्छ। सम्पत्ति शुद्धीकरण विभाग आतंकवादी क्रियाकलापमा वित्तीय लगानी र अन्य विनाशका हातहतियार विस्तार विरुद्धको राष्ट्रिय प्रणालीको एक प्रमुख अंग हो। राष्ट्रिय अनुसन्धान विभाग मुख्य गुप्तचर विभाग हो। राष्ट्रिय हित एवं सुरक्षाका बारे आवश्यक खबर संकलन गर्ने र संकलित खबरको अध्ययन, मूल्यांकन, विश्लेषण र सम्पादन गरी सरकारलाई पूर्वजानकारी दिने काम अनुसन्धान विभागको हो। राजस्व अनुसन्धान विभाग राजस्व चुहावट नियन्त्रणका लागि स्थापित गरिएको हो। विभाग गैरकर राजस्वका समेत अनुसन्धान, तहकिकात र कारबाही गर्ने, विदेशी विनिमयको अपचलनको रोकथाम तथा नियन्त्रणको अनुसन्धानसम्बन्धी कार्य निकाय पनि हो। उता प्रधानमन्त्री कार्यालयकै मातहत रहेको सतर्कता केन्द्र त कामविहीन अवस्थामा छ। सरकारी कार्यालयको फाटफुट अनुगमन र सम्पत्ति विवरण संकलन गर्ने बाहेकका खासै काम पनि त्यसले गरेको सुनिँदैन। सतर्कता केन्द्रको मुख्य कार्य क्षेत्र भ्रष्टाचारीलाई कारबाही गर्नुभन्दा भ्रष्टाचार हुनै नदिने अवस्था सिर्जना गर्नु हो। अख्तियारबाट खोसिएको अनुचित कार्यको क्षेत्राधिकार उसैलाई फर्काउनुपर्ने नत्र सतर्कता केन्द्रलाई दिनुपर्ने आवाज पनि उठिरहेको छ। यी निकायको कार्यक्षेत्र हेर्दा नेपालमा भ्रष्टाचार नै नहुनु पर्ने हो। यी कार्यालयमा जुन रूपमा र गतिमा हुनुपर्ने हो, त्यो हुन सकेको छैन। उनीहरूले भ्रष्टाचार नियन्त्रण र सुशासन स्थापित गर्न कुनै पनि प्रभावकारी काम भएको उदाहरण छैनन्। जनताले अनुभूत हुने त एउटा पनि काम भएको देखिँदैन। अख्तियार र महालेखा परीक्षकको कार्यालय तुलनात्मक रूपमा सक्रिय छन्। अख्तियारले भ्रष्टाचारको अनुसन्धान गर्ने र मुद्दा दायर गर्ने काम गर्छ र गर्दै आएको छ। यो वर्ष पनि अख्तियारले केही चर्चित प्रकरणको मुद्दा चलाएका छ। गत आर्थिक वर्षमा मात्रै वाइडबडी विमान खरिद प्रकरण, राष्ट्रिय पेमेन्ट गेट वे, मेलम्ची खानेपानी आयोजनामा भएको भ्रष्टाचार, एडीएमएस खरिदमा भएको अनियमिततालगायतका ठूला माछाविरुद्ध पनि अख्तियारले मुद्दा हालेको छ। अख्तियारले ठूला साना मुद्दा हालिरहेको पनि छ। महालेखा परीक्षकको कार्यालयले लेखा परीक्षणको माध्यमबाट मुलुकको सार्वजनिक स्रोत, साधनको संरक्षण गर्ने साथै सरकारी आम्दानी र खर्चलगायत सरकारका कार्यहरूको नियमितता, मितव्ययिता, कार्यदक्षता, प्रभावकारिता र औचित्यसमेतको आधारमा लेखापरीक्षण गर्ने गर्छ। तर पनि भ्रष्टाचार नियन्त्रण गरी सुशासन स्थापित हुने काम भइरहेको छैन। अझै फैलिँदै गएको छ। भ्रष्टाचार कम हुन नसक्नु र सुशासन स्थापित नहुनुमा राजनीतिक नेतृत्व, कर्मचारी प्रशासनमात्रै जिम्मेवार छैन। आम मनोवृद्धि, सोचले भ्रष्टाचारलाई प्र श्रय दिइरहेको छ। भ्रष्टाचार समाजका गण्यमान्य, अधिकार प्राप्त, जिम्मेवार ठाउँमा बसेका व्यक्तिबाटै हुने गर्छ त्यसको सिकार आम जनता हुने गर्छन्। भ्रष्टाचार सरुवा रोगजस्तै फैलिरहेको छ। संघ, प्रदेश हुँदै स्थानीय तहसम्म नै पुगेको छ। वडास्तरमा ठूलो मात्रामा बजेट र कार्यक्रम जान थालेपछि भ्र्रष्टाचार, अनियमितता त्यहाँसम्म पनि पुगेको छ। स्थानीयस्तरमा विकास निर्माणका लागि बनाइएका उपभोक्ता समितिमा अनियमितता हुने गरेको छ। नेपालमा भ्रष्टाचार नियन्त्रण र सुशासनका कुरा गर्ने नेता, प्रशासकहरू नै भ्रष्टाचार चुलुम्मै डुबेका छन्। भ्रष्टाचार नियन्त्रणका लागि राज्यले दुई संवैधानिक आयोगका साथै धेरै कार्यालय स्थापना गरेको छ। राजनीतिक र प्रशासनीक हस्तक्षेपबाट मुक्त गरेर यिनीहरूको कामलाई प्रभावकारी बनाएर भ्रष्टाचार नियन्त्रण गरी सुशासन स्थापित गराउनुको विकल्प छैन। समयमै यो काम नभएमा जनतामा अझ निराशा, वितृष्णा पैदा भएर राज्यप्रति नै नकारात्मक सन्देश बढ्दै जानेछ। यसतर्फ राज्य गम्भीर हुनुपर्छ।"
माओवादी कमजोर हुँदा परिवर्तनका मुद्दा उल्टिन्छन् : प्रचण्ड,"महोत्तरी : नेकपा माओवादी केन्द्रका अध्यक्ष पुष्पकमल दाहाल प्रचण्डले माओवादी कमजोर हुँदा परिवर्तनका मुद्दा उल्टिने दाबी गरेका छन्। महोत्तरीको बर्दिबासमा सुरु भएको मधेश प्रदेशको परामर्श बैठकमा उनले पार्टीलाई सुदृढ र एकताबद्ध बनाउनुको विकल्प नभएको बताएका हुन्। माओवादी कमजोर हुँदा परिवर्तनका मुद्दा उल्टिन्छ्न, संविधानमाथि हमला हुन्छ।उनले भने, परिवर्तनलाई जोगाउन पनि हामी सुदृढ एकतासहित अघि बढ्नुको विकल्प छैन। उनले अब सम्पूर्णरुपमा पार्टी पुनर्गठन र जनपरिचालनका कार्यक्रमसहित अघि बढ्ने बताए। पार्टी केन्द्रीय समितिको बैठकको तयारी स्वरुप माओवादी केन्द्रले विभिन्न प्रदेशमा परामर्श बैठक आयोजना गर्दै आएको छ । दुई दिनसम्म चल्ने बैठकमा पार्टीका केन्द्रीय पदाधिकारीका साथै मधेश प्रदेशमा कार्यरत केन्द्रीय सदस्य र प्रदेश पदाधिकारीहरुको सहभागिता रहेको छ। यो पनि पढ्नुहोस सार्वभौम संसदको अपमान : माओवादी केन्द्रको कार्यक्रममा कोशी गायब, प्रदेश नम्बर १ को ब्यानर हिजो कोशी, आज प्रदेश १ ?"
"एप्पलद्वारा आइफोन१६ सिरिज लन्च, यस्ता छन् विशेषता","एप्पलले आइफोनको नयाँ सिरिज सार्वजनिक गरेको छ । यस वर्ष एप्पलले अमेरिकाको क्युपर्टिनोस्थित एप्पल पार्कको स्टिभ जब्स थिएटरमा नयाँ सिरिज सार्वजनिक गर्ने कार्यक्रम आयोजना गरेको थियो । यस कार्यक्रमलाई 'इट्स ग्लोटाइम' नाम दिइएको छ। कार्यक्रममा एप्पल वाच सिरिज१०, एप्पल वाच अल्ट्रा २, एयरपड्स४, एयरपड्स म्याक्स , आइफोन१६, आइफोन १६ प्लस, आइफोन१६ प्रो र आइफोन१६ प्रो म्याक्स लन्च गरिएको थियो । आइफोन१६ सिरिजका विशेषता नयाँ सिरिजमा आर्टिफिसियल इन्टेलिजेन्सका धेरै सुविधाहरूसँगै एप्पल इन्टेलिजेन्सको प्रयोग गरिएको छ । टिम कुकले यसलाई नयाँ युगको सुरुवात भनेका छन् । एप्पल इन्टेलिजेन्स भने केही देशहरूमा मात्र बिटा संस्करणमा उपलब्ध हुने जनाइएको छ। आइफोन१६ को स्क्रिन साइज ६१ इन्च छ भने आइफोन१६ प्लसको स्क्रिन साइज ६७ इन्च छ । आइफोन१६ प्रोको स्क्रिन साइज ६३ इन्च र प्रो म्याक्सको साइज ६९ इन्च छ। आइफोन१६ प्रो म्याक्स अहिलेसम्मकै ठूलो डिस्प्ले भएको आइफोन हुने उल्लेख गरिएको छ। क्यामेरा कन्ट्रोल फिचरसँगै नयाँ एक्शन बटन थपिएको छ। चिपसेटको कुरा गर्दा, एप्पल दुई पुस्ता अगाडि बढेको र नयाँ सिरिजमा ए१८ चिपसेट दिएको छ। आइफोन १५ मा ए१६ चिपसेट थियो।"
सीमावर्ती नाकाबाट रोकिएन लसुनको तस्करी,"परासी : नवलपरासीका भारतीय सीमावर्ती नाकाबाट भइरहेको लसुन तस्करी रोकिन सकेको छैन । नेपालबाट भारततर्फ दैनिकजसो चाइनिज लसुनको तस्करी हुने गरेको हो । तस्करी कार्य बढेको गुनासो आएपछि सोमबार दिउँसो राजस्व अनुसन्धान कार्यालय बुटवलको टोलीले सीमावर्ती नाकाको एक गोदाममा छापा मार्दा करिब २८ लाख बराबरको ११ हजार केजीभन्दा बढी लसुन फेला पारेको छ । त्यसको अनुसन्धान भइरहेको राजस्व कार्यालयले जनाएको छ । भारतमा महंगोमा बिक्री हुने भएकाले नेपालबाट लसुनको तस्करी बढेको हो । जिल्लाको भूजहवा, बसैया, धर्मपुरलगायतका नाकाबाट लसुन भारतर्फ पठाउने गरिएको छ । भारतमा प्रतिकेजी ३० देखि ४० रुपैयाँ नेपाली महंगोमा बिक्री हुने गरेको व्यवसायीहरूले बताएका छन् । सीमावर्ती क्षेत्रको दसगजा नजिकमै रहने गरी कारोबारीहरूले फर्म दर्ता गर्ने गरेका छन् । फर्मका नाउँमा ठूलै गोदाम बनाएर राखेका उनीहरूले लसुनलगायतका सामान राख्ने गरेका हुन् । नेपालबाट खरिद गरेर ल्याउने अधिकांश लसुनको बिल नै बनाएर राख्ने गरिएको छ । जसका कारण तस्करी गर्ने उद्देश्यले ल्याएका सामानलाई समेत बिल बिजक भएका कारण पक्राउ गर्न कानुनी झन्झट हुँदा समस्या भएको जिल्लास्थित सुरक्षा अधिकारीको भनाइ छ । त्यसरी गोदाममा राखेका लसुनलाई कारोबारीहरूले रातको समयमा ५० मिटर दुरीमा रहेको दसगजा पार गराएर भारततर्फ पठाउने गरेको बताइएको छ । सीमावर्ती नाकाका गोदाममा लसुन रहेको जानकारी पाए पनि बिल बिजक भएकाले पक्राउ गर्न समस्या भएको जिल्ला प्रहरी कार्यालय नवलपरासीका प्रमुख एसपी ज्ञानेन्द्र फुयालले बताए । सामान आउँदैछ भन्ने जानकारी आउँछ,चेकजाँच गर्दा बिल बिजक हुन्छ । दसगजा नजिक फर्मसम्म लैजान कानुनी रुपले नै पाउने भएकाले पक्राउ समस्या भएको हो ,'एसपी फुयालले भने । कहिले काही जाने राजस्व कार्यालयको टोलीले समेत बिल बिजक भएको बहानामा छाड्ने तर,खरिद बिक्री कहाँ गरेको हो भन्नेमा कागज पत्र हेर्ने नगरेका कारण पनि तस्करी कार्यले प्रोत्साहन पाएको बताइएको छ । आएको सामान कुन ठाउँमा गयो भनेर काटिएको बिल र खरिद बिक्री खाता हेरे प्रष्ट हुन्छ । तर,त्यसको खोजी नगर्दा छापा मार्न गएका टोलीहरू माथि नै आशंका गर्ने संभावना बढेको छ ,'एक प्रहरी अधिकृतले भने । फर्म राख्ने अनुमति दिँदा कम्तीमा दसगजाबाट कम्तीमा ५ सय मिटरदेखि १ किलोमिटर पर राख्न दिने व्यवस्था गर्न सके अवैध रुपमा जान सक्ने सामान बरामद गर्न सहज हुने एसपी फुयालको भनाइ छ । सशस्त्र प्रहरी बल नं २६ गण नवलपरासीका प्रमुख एसपी प्रकाश वाग्लेले गोदाममा छापा मार्ने र बिल बिजक हेरेर कारबाही गर्ने अधिकार राजस्व कार्यालयलाई भएकाले आफूहरूले त्यसो गर्न नसकिएको बताउँछन् । शंका लागेर राजस्व र भन्सार कार्यालय पठाउँदा बिल बिजक दुरुस्त भएको भन्दै फेरि फिर्ता पठाउने गरेको छ । यसले चोरी निकासी हुन्छ भन्ने जानकारी हुँदाहुँदै पनि समस्या भएको छ ,सशस्त्र प्रहरीका एसपी वाग्लेले भने । जिल्लाका सीमावर्ती क्षेत्रका दसगजा नजिक करिब २० बढी फर्महरू दर्तामा रहेको र त्यही फर्मको नाउँमा भारततर्फ अवैध रुपमा सामान पठाउने गरेको बताइएको छ । २८ लाख बराबरको लसुन नियन्त्रणमा यसैबीच जिल्लाको सीमावर्ती बसैया नाकाबाट राजस्व अनुसन्धान कार्यालय बुटवलको टोलीले गोदाममा छापा मारेर लसुन नियन्त्रणमा लिएको छ । नेपाल प्रहरी,सशस्त्र प्रहरी र भन्सार कार्यालयको सहयोगमा राजस्व कार्यालयको टोलीले प्रतापपुर गाउँपालिका५ बसैयाको एक गोदाममा सोमबार छापा मारेको हो । छापा मार्ने क्रममा स्थानीय अजय हरिजनको गोदामबाट करिब २८ लाख बराबरको १ सय ११ क्विन्टल (११ हजार १ सय केजी) लसुन फेला परेको राजस्व कार्यालयका शाखा अधिकृत मनोज सइनीले बताए । बिल बिजक नभएको अवस्थामा फेला परेको लसुनमा २० केजीका ५१० बोरा र ३० केजीका ३१ बोरा रहेको शाखा अधिकृत सइनीले जानकारी दिए । हामीले बिल बिजक मागेका छौं । अडिटरले लगेकाले पछि ल्याउँछु भनेका छन् । बिहीबारभित्र कागज पत्र लिएर कार्यालयमा उपस्थित हुन लिखित कागज गराएर आएका छौं ,'सइनीले भने । बिल बिजक नभए कानुनअनुसार कारबाही प्रक्रिया अघि बढाउने उनको भनाइ छ । अडिरले बिल लगेको बहानामा छाडिएको लसुनलाई कारोबारीहरूले कागज पत्र बनाएर ल्याउन सक्ने आशंकका समेत गरिएको छ । चाडपर्व नजिकिएसँगै पछिल्लो पटक सीमावर्ती नाकाबाट चिनी र लत्ताकपडाको तस्करी कार्य समेत बढेको स्थानीयले बताएका छन् ।"
मैले सरकारको नेतृत्व गरेको बेलामा मधेशका समस्या समाधान गर्ने प्रयास गरें : प्रचण्ड,"सिरहा : नेकपा माओवादी केन्द्रका अध्यक्ष पुष्पकमल दाहाल प्रचण्डले पछिल्लो समय संविधानले स्थापित गरेका जनताका अधिकार कुण्ठित गर्ने चेष्टा भइरहेको उल्लेख गरेका छन्। नेकपा माओवादी केन्द्र मिचैया नगर समिति सिरहाले आज बिहान गरेको कार्यकर्ता भेटघाटलाई सम्बोधन गर्दै उनले आफूले सरकारको नेतृत्व गर्दा वर्षौ पुराना तराई मधेशका समस्यालाई ध्यान दिएर काम गरेको बताएका छन्। हामीले सुशासन, सामाजिक न्याय र समृद्धिको एजेण्डालाई प्राथमिकताका साथ अघि बढाइरहेका छौं, मैले सरकारको नेतृत्व गरेको बेलामा यी एजेण्डामा पनि अझ बढी मधेशका समस्या समाधानमा ध्यान दिने प्रयास गरें ।उनले भने, वर्षौ पुरानो मिटरब्याजको समस्या कानुन बनाएर नै समाधान गरिएको छ। हजारौं नागरिकताविहीनहरुले नागरिक पाउने अवस्था बनेको छ । यसलाई तपाइँहरुले महत्वपूर्ण उपलब्धिको रुपमा लिनुभएको छ भन्ने मैले बुझेको छु। उनले २०७० सालको निर्वाचनमा आफूलाई निर्वाचित गराएर सिरहाको जनप्रतिनिधिको रुपमा संविधान निर्माण र कार्यान्वयनमा योगदान गर्ने अवसर दिएकोमा सिरहाका जनतालाई धन्यवाद दिए। उनले संविधानको रक्षा र कार्यान्वयनमा जनताको साथ र खबरदारी आवश्यक रहेको बताए । उनले जनताको संघर्षका बलमा जारी भएको संविधानको रक्षा र कार्यान्वयनमा निरन्तर खबरदारी गर्नु जनताको दायित्व भएको बताए। जनताको बलिदानको जगमा निर्मित संविधानले उत्पीडित समुदायको अधिकार सुनिश्चित गर्ने अत्यधिक प्रयत्न गरेको छ। उनले भने,संघीयतासहित समावेशी र समानुपातिक प्रतिनिधित्वको सिद्धान्तले सयौं वर्षदेखि उत्पीडनमा परेका जनतालाई अधिकार सम्पन्न बनाएको छ, अब यसको पूर्ण कार्यान्वयनमार्फत जनताको अवस्था बदल्ने बेला आएको छ, यसमा जनताको साथ सहयोग अपरिहार्य छ। उनले जनताका दैनिक समस्यादेखि संविधानको रक्षा र कार्यान्वयन सम्मका एजेण्डामा पार्टी जनतासँगै एकाकार भएर अघि बढ्ने बताउनुभयो । उनले त्यसका लागि स्थानीय पार्टी कमिटीहरुलाई आवश्यक योजना बनाएर अघि बढ्न निर्देशन दिए ।"
प्री ओपन सेसन नेप्से परिसूचक दुई अंकले बढ्यो,काठमाडौं : प्री ओपन सेसनमा नेप्से परिसूचक सामान्य अंकले बढेको छ। मंगलबार नेप्से परिसूचक २०२ अंकले बढेर २६४८०६ विन्दुमा पुगेको छ। यो सेसनमा सेन्सेटिभ इण्डेक्स ०५१ अंकले बढेको छ। प्री ओपन सेसनमा ३२ स्टक्सको १ हजार ४९८ कित्ता सेयर ७ लाख १७ हजार १९४ रुपैयाँमा खरिदबिक्री भए। जसमध्ये १२ स्टक्सको मूल्य बढेको छ भने १७ स्टक्सको मूल्य घटेको छ। यो समयमा बाँकी ३ स्टक्सको मूल्य भने स्थिर रह्यो।
इजरायली हवाई हमलामा गाजामा ४० र सिरियामा १६ जनाको मृत्यु,"हमासद्वारा सञ्चालित प्रशासनले इजरायलले गाजा पट्टीमा गरेको पछिल्लो हवाई आक्रमणमा ४० जनाको मृत्यु भएको जनाएको छ। हमासद्वारा सञ्चालित सिभिल डिफेन्स एडमिनिस्ट्रेशनले आक्रमण मानवीय सहायताका लागि तोकिएको क्षेत्रमा भएको र अन्य धेरै व्यक्ति घाइते भएको आशंका गरेको बताएको छ। इजरायली सेनाले भने उनीहरुको युद्ध विमानले खान युनिस्मा हमास लडाकुहरूको अपरेसन सेन्टरमा आक्रमण गरेको थियो र अपरेशनको क्रममा नागरिकहरूलाई हानि नहोस् भनेर उपायहरू सजकता अपनाइएको बताएका छन्। हमास सिभिल डिफेन्स अपरेसन निर्देशकका अनुसार आधक्रमणमा ४० जनाको मृत्यु भएको छ, ६० जना घाइते भएका र धेरै जना भग्नावशेषमुनि दबिएका हुन सक्ने बताइएको छ। सिरियामा १६ जनाको मृत्यु इजरायलले सिरियामा धेरै सैन्य अड्डाहरुमा हवाई आक्रमण गरेको छ। सिरियाको सरकारी समाचार एजेन्सी सानाका अनुसार आक्रमणमा १६ जनाको मृत्यु भएको छ । स्वास्थ्य अधिकारीहरूका अनुसार ३६ जना घाइते भएका छन् जसमा ६ जना गम्भीर घाइते छन् । इजरायली सेनाले विदेशी मिडिया रिपोर्टमा टिप्पणी गर्न अस्वीकार गरेको बीबीसी समाचारमा उल्लेख छ। सिरियाको विदेश मन्त्रालयले आक्रमणको निन्दा गरेको छ । इरानको विदेश मन्त्रालयले यसलाई आपराधिक हमला भनेको छ । इजरायलले पछिल्ला केही वर्षमा सिरियामा धेरै आक्रमण गरेको स्वीकार गरेको छ। इजरायललर् गत वर्ष अक्टोबर ७ मा इजरायलभित्र हमासको आक्रमणपछि भूमिगत सैन्य कारबाही सुरु गरेको थियो। सोही परिणामस्वरूप गाजामा १२ सय मानिसको मृत्यु भएको थियो भने २५१ जनालाई बन्धक बनाएको थियो। हासद्वारा सञ्चालित स्वास्थ्य मन्त्रालयका अनुसार इजरायली सैन्य कारबाहीमा हालसम्म ४०,९०० भन्दा बढी मानिस मारिएका जनाइएको छ। बीबीसी"
संवैधानिक परिषद्मा बहुमत पुग्दैन भनेर उपसभामुखमाथि महाअभियोग लगाउन खोजियो : रास्वपा,"काठमाडौं : सत्ता गठबन्धनले उपसभामुख इन्दिरा रानामगरमाथि महाअभियोग लगाउन लागेको रास्वपाले आशंका गरेको छ। प्रतिनिधि सभाको आजको बैठकमा बोल्दै रास्वपाका प्रमुख सचेतक सन्तोष परियारले मिडियामा उपसभामुखमाथि महाअभियोग लगाउने तयारी भएको समाचार आएको भन्दै राज्य पनि लोकतन्त्रमाथि आक्रमण गर्न लागेको दाबी गरेका हुन्। सम्मानित पदलाई संवैधानिक परिषदमा आफ्नो बहुमत पुग्दैन भन्ने नाममा लोकतन्त्रका लागि लडेका आफूलाई मसिया भन्ने राजनीतिक पार्टीहरु गुपचुपमा उपसभामुखलाई हटाउने जुन कर्म गर्दै हुनुहुन्छ। रास्वपाले एउटा राजनीतिक मुद्दाले गुमाउँला, देशले उपसभामुख पद गुमाउँला तर लोकतन्त्रका लागि रास्वपा जनताको पक्षमा लड्ने छ। परियारले नेपाली लोकतन्त्रको हुर्मत मिडियाबाट लिने हो ? भन्दै प्रश्न गरे। उनले भने,लोकतन्त्रलाई सल्लाह गरेर मारिन्छ भने तमाम नेपाली जनता सडकमा ओर्लिनेछन् र राजनीतिक दलप्रति आन्दोलनमा उत्रनेछन्। रानामगरविरुद्ध मानव तस्करी गर्न सघाएको भन्दै राज्य व्यवस्था तथा सुशासन समितिमा उजुरी यस अगाडि सांसदहरुले उपसभामुख रानाले आचरण विपरीत काम गर्दै आएको प्रश्न संसद बैठकमै उठाएका थिए। राज्य व्यवस्था तथा सुशासन समितिमा उपसभामुख रानामगरविरुद्ध मानव तस्करी गर्न सघाएको भन्दै उजुरी परेको छ। यस अगाडि पनि उपसभामुख रानाले पदको दुरुपयोग गरी काठमाडौंस्थित अमेरिकी राजदूतावासमा गैरसंसद् पाँच जनालाई अमेरिकामा लग्ने गरी पत्र लेखेको उजुरी परेको थियो। अन्तर्राष्ट्रिय अन्तरसरकारी संस्था सीएसडब्लूको वार्षिक सत्रमा भाग लिन उपेन्द्र गौतम, सुष्मा लामा, राजेश लामा, सुजन घर्ती मगर र धनप्रसाद गुरुङ पनि जान लागेको भन्दै उनले काठमाडौंस्थित अमेरिकी दूतावासलाई पत्राचार गरेकी थिइन्। तर, दूतावास भिसा भने नदिएको पाइएको छ। पैसा दिएको तर अमेरिका जान नपाएको भन्दै उनीहरूले गत वैशाखमा रास्वपाका नेताहरुलाई गुनासो गरेपनि विषयलाई गुपचुप राखेको थियो। सांसद रामहरी खतिवडाले संसद भिसा सहजीकरणको कन्स्ल्टेन्सी नहुने भन्दै यो विषयमा तत्काल छानबिन हुनुपर्ने भन्दै राजीनामा माग गरेका थिए। उनले भनेका थिए,संसद भीसा सहजीकरणको कन्स्ल्टेन्सी र उपसभामुखको कार्यालय हुन सक्दैन। के कसो भएको हो तत्काल छानबिन होस्। मुकुल ढकाल भन्छन् : रकम लेनदेन भएको छ राष्ट्रिय स्वतन्त्र पार्टी (रास्वपा)का निलम्बित महामन्त्री मुकुल ढकालले उपसभामुख इन्दिरा रानामाथि राज्यले छानबिन गर्नुपर्ने बताएका थिए। उनले ढकालले ९ लाख रूपैयाँ उपसभामुख सचिवालयले लिएको र त्यसलाई फिर्ता गरेपछि पीडितले बयान दिन र थप सम्पर्कमा आउन इन्कार गरेको दाबी गरे। उनले ९ लाख फिर्ता भएको बैंक स्टेटमेन्ट अझै पनि पीडितसँग सुरक्षित रहेको उल्लेख गर्दै आएका छन्। पीडितका अनुसार १ वर्ष अगाडि उपसभामुख सचिवालयले अमेरिका पठाइदिने भन्दै उहाँसँग पैसा लिएको थियो र अमेरिका भिसा नलागेपछि कहिले बेलायत त कहिले अर्को कुनै देश पठाइदिने भन्दै उपसभामुख सचिवालयले अलमलाएका कारण आफ्नो पैसा फिर्ता गराइदिन भन्दै पार्टीको सम्पर्कमा आएकी ढकालको भनाई छ। यहि विषयलाई पछिल्लो समयमा सत्ता गठबन्धनको बैठकमा छलफल भएको स्रोतको भनाई छ। संसदमा विषय बनेपछि राष्ट्रिय स्वतन्त्र पार्टीले पनि रानाको विषयमा छलफल र बचाउ गरेको थियो। यो पनि पढ्नुहोस गैह्रसांसदलाई भिसा सहजीकरण गर्न उपसभामुख रानाले गरेको पत्रलाई लिएर संसदमा आरोपप्रत्यारोप अमेरिका पठाउन उपसभामुखको सचिवालयले ९ लाख लिएको र भिसा नलागेपछि फिर्ता गरेको प्रमाण छ : मुकुल ढकाल"
भियतनाममा शक्तिशाली आँधी यागीले विनाश : ५९ जनाको मृत्यु,भियतनाममा सोमबार यागी आँधीका कारण अहिलेसम्म ५९ जनाको मृत्यु भएको छ। आँधीले रेड नदीमाथिको पुल भत्किएको छ। पुल भत्किएसँगै दश कार र दुई स्कुटर बगेका बीबीसी समाचारमा उल्लेख छ । उक्त घटनामा १३ जना बेपत्ता रहेका र उनीहरुको खोजी भइरहेको छ भने तीन जनाको उद्धार गरिएको जनाइएको छ । भियतनामका तटीय सहरबाट करिब ५० हजार मानिसलाई सुरक्षित स्थानमा सारिएको छ । देशका १० लाखभन्दा बढी जनता विद्युत सेवाबाट वञ्चित भएका छन्। उत्तर भियतनामका धेरै सहरहरूमा विद्यालयहरू बन्द गरिएका छन्। यागी आँधीका कारण दक्षिण चीन र फिलिपिन्समा २० जनाभन्दा बढीको मृत्यु भएको छ।
१८ लाख यात्रु बोकेको जहाजलाई बुद्ध एयरले गर्यो बिदाइ,काठमाडौं : बुद्ध एयरले आफ्नो एटीआर ४२ (नाइन एन एआईएन) विमानलाई व्यावसायिक उडानबाट बिदाइ गरेको छ। नेपाली आकाशमा १६ वर्षदेखि उडिरहेको ४७ सिट क्षमताको उक्त विमानलाई बुद्ध एयरले सदाका लागि बिदाइ गरेको हो। २००८ सेप्टेम्बर १७ भित्रिएको सो जहाजले माउन्टेन फ्लाइटबाट व्यवसायिक उडान सुरू गरेको थियो। विमान मंगलबार बिहान अन्तिम माउन्टेन फ्लाइट गरेको थियो। जहाजलाई सम्मानस्वरुप पानीको फोहोरा दिएर बिदाइ गरेको हो। ७० हजार उडान साइकल पूरा गरेपछि व्यावसायिक उडान भर्न नपाउने एटीआरको नियमअनुसार यो विमानलाई आजबाट उडान बन्द गरिएको बुद्ध एयरले जनाएको छ। बुद्ध एयरका अनुसार यो विमानले १८ लाख यात्रुलाई सेवा दिएको छ।
"हिजो कोशी, आज प्रदेश १ ?","राज्यको पुनर्संरचना गर्दा अर्थात्् संघीयताको खाका कोर्दा प्रदेशहरूको नामकरणमा दलहरूले साझा सहमति बनाउन सकेका थिएनन्् । त्यसैले संविधानमा ७ प्रदेशको नाम १, २ गर्दै ७ सम्म राखियो । नामकरणको जिम्मा प्रदेशहरूलाई नै छाडियो । प्रदेशसभाको पहिलो कार्यकालसम्म अरूले नामकरण गर्दा १ नम्बरचाहिँ सबैभन्दा पछि पयो । नाम राख्नै सकेन । दोस्रो कार्यकालको सुरुआतमै १ नम्बर प्रदेशले नाम पायो कोशी । २०७९ साल फागुन १७ गते प्रदेशसभाका ८२ सांसदले कोशीको पक्षमा मतदान गर्दा ६ अनुपस्थित र ४ जना विपक्षमा थिए । त्यसबेला कोशीको पक्षमा दुईतिहाइ पुग्ने गरी मत हाल्नेमा सत्तारूढ एमालेसँगै कांग्रेस र माओवादी केन्द्र अनि राप्रपा थिए । लगत्तै माओवादीले भने कोशीको पक्षमा मत हाल्नु गल्ती भएको भन्दै बोली फेयो । जबकि माओवादी सुप्रिमो पुष्पकमल दाहाल प्रचण्डकै निर्देशनमा त्यहाँका सांसदले कोशीका पक्षमा मत हालेका थिए । माओवादीको कोशी प्रदेश परामर्श बैठकमा आइतबार टाँगिएको ब्यानरमा प्रदेश नम्बर १ लेखिएको थियो । त्यही ब्यानरमुनि प्रचण्डमात्रै थिएनन्, कोशी प्रदेश नामकरणको घोषणा गरेका तत्कालीन सभामुख बाबुराम गौतम पनि थिए । यसबाट प्रचण्ड कोशीमा उठेको एकल पहिचानको जातीय मुद्दामा आफ्नो राजनीतिको रोटी सेक्न चाहन्छन् भन्ने प्रस्ट हुन्छ । मुलुकको तीन पटक प्रधानमन्त्री भइसकेको व्यक्तिले प्रदेशको नामलाई लिएर छामछुमको राजनीति गर्नु वा व्यक्तिगत तुष्टि राख्नु निकै हदसम्मको गैरजिम्मेवारी हो । उनी प्रधानमन्त्री थिए, पटकपटक उनको पार्टी सत्तामा थियो । १० वर्षे युद्धपछि संविधान बनाउनेमा अग्रभागमै पर्छन् उनी । कुनै पनि प्रदेशको सार्वभौम संसद्ले राखेको नाममा चित्त नबुझ संवैधानिक बाटोबाट गएर फेर्न सकिन्छ । त्यसमाथि उनी विपक्षमा रहेर राखिएको नाम थिएन । समय, परिस्थिति र वस्तुस्थिति बदलिएको भए संसद्को २ तिहाइबाट फेर्न सकिने उपाय दाहाललाई थाहा नभएको होइन । नाम राख्ने बेला मूलधारमा छिर्ने अनि पहिचानको राजनीतिले बजार लियो भन्दैमा त्यतै बहकिने उनको राजनीति सस्तो लोकप्रियताको खेल मात्र हो । प्रदेश १ को ब्यानरमा उनी र तत्कालीन सभामुख बस्नु नैतिक, कानुनी र संवैधानिक सबै हिसाबले उचित होइन । गल्ती नै गरें भन्ने लाग्छ भने पनि सच्याउने उपाय कदापि यो होइन ।"
नेपालको पहिलो खेल क्यानडासँग,"काठमाडौं : नेपालले क्यानडामा हुने आईसीसी विश्वकप लिग२ अन्तर्गत त्रिकोणात्मक एकदिवसीय शृंखलाको पहिलो खेलमा घरेलु टोलीसँग खेल्ने भएको छ। नेपाल क्रिकेट संघ(क्यान) ले सोमबार सार्वजनिक गरेको खेल तालिका अनुसार नेपालले पहिलो खेल क्यानडासँग खेल्न लागेको हो। नेपालले भदौ ३१ गते क्यानडा र असोज २ गते ओमानसँग प्रतिस्पर्धा गर्नेछ। तेस्रो खेलमा असोज ६ गते क्यानडाको सामना गर्दा असोज ८ गते ओमानसँग खेल्नेछ। आईसीसी विश्वकप लिग२ अन्तर्गतको त्रिकोणात्मक शृंखलामा घरेलु टोली क्यानडा, नेपाल र ओमानले प्रतिस्पर्धा गर्ने छन्। त्रिकोणात्मक शृंखला भदौ ३१ देखि असोज १० सम्म सञ्चालन हुनेछ। आईसीसी विश्वकप लिग२ मा नेपालले दोस्रो शृंखला खेल्न लागेको हो। यसअघि घरेलु मैदानमा नेदरल्यान्ड्स र नामिबियासँग प्रतिस्पर्धा गरेको थियो। नामिबियासँगको दुवै खेल गुमाएको नेपालले नेदरल्यान्ड्सलाई एक खेलमा पराजित गर्दै दुई अंक जोडेको थियो। लिगमा नेपाल सातौं स्थानमा छ। अहिलेसम्म चार खेल खेलेको नेपालले एक जित र तीन हारको नतिजासहित दुई अंक जोडेको छ। आईसीसी विश्वकप लिग२ को शीर्ष स्थानमा नेदरल्यान्ड्स छ। नेदरल्यान्ड्सले आठ खेलमा १२ अंक जोडेको छ। दोस्रो स्थानमा रहेको स्कटल्यान्डले सात खेलमा नौ, तेस्रो स्थानको क्यानडाले आठ खेलमा आठ, चौथो स्थानको नामिबियाले पनि आठ खेलमा आठ, पाँचौं स्थानको अमेरिकाले चार खेलमा चार, छैटों स्थानको ओमानले तीन खेलमा तीन र अन्तिम स्थानको संयुक्त अरब इमिरेट्स (यूएई) ले तीन खेलमा अंक जोड्न सकेको छैन। नेपाली टोली घोषणा क्यानडामा हुने आईसीसी विश्वकप लिग२ अन्तर्गत त्रिकोणात्मक एकदिवसीय शृंखलाका लागि नेपाली टोली घोषणा गरिएको छ। नेपाल क्रिकेट संघ(क्यान) ले सोमबार १६ सदस्यीय नेपाली टोलीको घोषणा गरेको हो। रोहितकुमार पौडेललको कप्तानीमा घोषित टोलीमा आसिफ शेख, अनिल साह, भीम सार्की, आरिफ शेख, कुशल मल्ल, अर्जुन साउद, सोमपाल कामी, करण केसी, गुलसन झा, रिजन ढकाल, ललित राजवंशी, कुशल भुर्तेल, दीपेन्द्रसिंह ऐरी र सन्दीप लामिछाने छन्। ट्राभलिङ रिजर्भ खेलाडीमा देव खनाललाई राखिएको छ।"
टीआरसी विधेयक पारित हुनु शान्ति सम्झौताका पक्षधरका लागि गौरवको विषय : प्रचण्ड,"सप्तरी : नेकपा माओवादी केन्द्रका अध्यक्ष पुष्पकमल दाहाल प्रचण्डले टीआरसी विधेयक पारित हुनु शान्ति सम्झौताका पक्षधरका लागि गौरवको कुरा भएको बताएका छन्। सप्तरीको सुरुङ्गा नगरपालिका २ मा सहिदद्वय दुर्गा पौडेल र उपेन्द्रबहादुर कोइरालाको स्मृतिमा निर्मित शालिक अनावरण गर्दै उनले शान्ति प्रक्रिया टुंगिएपछि सहिद र बेपत्ताका परिवारले गौरवको अनुभूति गर्न पाउने बताएका हुन्। उनले शान्ति प्रक्रिया टुंगिने अन्तिम प्रक्रियामा रहेकाले यो सहिद र बेपत्ता परिवारसहित देशकै लागि खुशीको कुरा हुने बताए ।अब राज्यको तर्फबाट परिपुरण र राहतको व्यवस्था हुने छ । सहिद तथा बेपत्ता यौद्धाहरुको सम्मान, उनीहरुका परिवारको हेरचाह र सन्तानको पठनपाठन तथा रोजगारीको जिम्मा अब सरकारको हुनेछ उनले भने, केही समयभित्रै आयोग बनेर यसको प्रक्रिया सुरु भयो भने सहिद तथा बेपत्ताका परिवारले साँच्चिकै आफ्ना आफन्तले देश र जनताको परिवर्तनका लागि रगत बगाएका रहेछन् भन्ने गौरव अनुभूति हुने छ। पूर्वप्रधानमन्त्री प्रचण्डले केही समयअघिसम्म जनयुद्धका सहिद राष्ट्रिय सहिद नहुने हुन् कि भन्ने चिन्ता रहेकोमा अब यो चिन्ता समाधान भएको बताए । उनले समावेशी समानुपातिक प्रतिनिधित्वसहितको जनतको अधिकार धरापमा पर्ने हो कि भन्ने चिन्ता पनि देखिने गरेको उल्लेख गरे। अध्यक्ष प्रचण्डले भने,विगतमा संविधान मिचेर पटकपटक संसद विघटन गर्ने परिघटना हामीले व्यहोरेकै हौं, हामीले सडकमा गएर जनतालाई साथ लिएर खबरदारी गरेपछि मात्रै संविधान मिच्ने र संसद विघटन गर्ने असंवैधानिक कदम परास्त भएको थियो । अहिले पनि फेरि जनताका अधिकारमाथि हुनसक्ने प्रहारका विरुद्ध निरन्तर सचेततापूर्वक खबरदारी गर्नु आवश्यक छ । जरुरी पर्दा संविधानको रक्षा र शान्ति प्रक्रिया टुंग्याउन एकजुट भएर सडकमै जानुपर्ने पनि हुनसक्छ, त्यसका लागि तयारी अवस्थामा रहनुपर्ने भएको छ। उनले सरकारले सही काम गरे आफूरुले अवरोध नगर्ने तर सरकार जनताको चाहना, भावना र सुशासनका विरुद्ध गयो भने जनतालाई साथ लिएर आन्दोलनमा जाने बताए । आफूले संसदमा गरेको सम्बोधनपछि देशैभरिका जनताले सकारात्मक प्रतिक्रिया दिएको र आफ्नो अधिकारप्रति जनता बढी नै सचेत रहेको आफूले पाएको पनि उनले बताए।"
एनआरएनए भेला काठमाडौंमा हुने,"गैरआवासीय नेपाली संघ (एनआरएनए)को भेला काठमाडौंमा हुने भएको छ । संघका अनुसार आउँदो २७२८ अक्टोबर २०२४ मा संघको दिवस र वार्षिक साधारण सभा भव्य रूपमा गरिने छ। कार्यक्रममा प्रमुख अतिथिका रुपमा प्रधानमन्त्री केपी शर्मा ओली रहने छन्। संघका अध्यक्ष डा बद्री केसीको अध्यक्षतामा आईसीसीको ९९ औं बैठकले एनआरएनए नागरिकता, नेपालमा लगानी अनुकूलता, एनआरएनए डे तथा वार्षिक साधारण सभामा सबैको सक्रियता र आगामी कार्यक्रमका बारेमा निर्णय गरि प्रेस विज्ञप्ति जारी गरेको छ । संघले राष्ट्रिय समितिहरूसँग मिलेर अक्टोबर महिनाभर एनआरएनए डे को कार्यक्रम सार्वजनिक गर्ने तयारीसमेत गरेको छ । काठमाडौंमा हुने एनआरएनए डेमा परराष्ट्र मन्त्री डा आरजु देउवा, गृहमन्त्री रमेश लेखक लगायत सरकारका उच्च अधिकारीहरूको सहभागिता रहने आयोजकले जानकारी दिएका छन्। 'एनआरएनए डे' र साधारणसभाको तयारीको लागि संघले डा हेमराज शर्माको संयोजकत्वमा उच्चस्तरीय समिति गठन भएको छ। साधारणसभामा महासचिव गौरीराज जोशीले वार्षिक प्रतिवेदन र कोषाध्यक्ष सुदन थापाले आर्थिक प्रतिवेदन पेश गर्ने भएका छन् ।"
"सत्तारूढ दलको बैठक, संविधान संशोधनको विषय प्रवेश","काठमाडौं : सत्तारुढ गठबन्धनको बैठकले संविधानको संशोधनका विषयमा व्यापक छलफल चलाउने भएको छ। बालुवाटारमा बसेको सत्तारूढ दल सहभागी बैठकमा यो सरकारको निर्माणको जग नै ७ बँुदे सहमतिको आधारमा भएकाले त्यही अनुरूपमा अगाडि बढ्ने समझदारी बनेको छ। सरकारको निर्माण क्रम भएको सहमतिको प्रमुख आधार संविधान संशोधन नै भएकाले त्यो विषयमा अनवरत रूपमा छलफल चलाउने समझदारी बनेको हो। यो बैठकले संविधान संशोधन मुद्दा प्रवेश गराएका छन्। सरकार बनेको दुई महिनापछि संविधान संशोधन गृहकार्यको सुरुवात भएको छ। गत असार ३० गते नेपाली कांग्रेस र एमाले सहितको गठबन्धनबाट केपी शर्मा ओली प्रधानमन्त्री भएका थिए। सत्तारूढ दलको मुख्य सचेतक महेशकुमार बर्तौलाले संविधानमा भएका दुर्लभ पक्षदेखि हरेक विषयमा व्यापक छलफल चलाउने समझदारी भएको बताए। उनका अनुसार प्रमुख विपक्ष दल नेकपा माओवादी केन्द्रले संविधान संशोधन विषयमा भ्रम सिर्जना गरेको विषयमा पनि सत्तारूढ दलको बैठकमा व्यापक छलफल भएको थियो। संविधानलाई सर्वस्वीकार्य बनाउने गरी छलफल चलाउने उनले बताए। प्रतिपक्ष दलले संविधान संशोधनको भ्रम सिर्जना गरिएको छ, यसलाई चिर्दैका लागि संविधानलाई सर्वस्वीकार्य बनाउने गरी व्यापक र अनवरत छलफल गराउने गरी प्रक्रियामा छलफल चलाइनेछ, उनले भने, नेपाललाई बंगलादेश बनाइदिन्छु भन्ने जस्तो कुरा आउने, संविधान संशोधनबारे गलत हल्ला चलाउने भएपछि हामीले छलफल थालेका हौं। नेपाली कांग्रेसका प्रमुख सचेतक श्याम घिमिरेले संविधान संशोधनको विषयमा साझा सहमति आवश्यक रहेको बताए। संविधान संशोधन जटिल विषय हो। यसमा सबैको साझा सहमति हुनु आवश्यक छ। संविधानका कुनकुन विषय संशोधनमा लैजाने भन्ने विषयमा बढीभन्दा बढी सहमति आवश्यक छ। यसलाई दलीय र जनतामा पनि लैजानुपर्छ, उनले भने, संविधान संशोधनबारे प्रधानमन्त्री पनि प्रष्ट हुनुहुन्छ, हामी पनि प्रष्ट छौं। तर, यो ७ बुँदे गरे जस्तो सजिलो विषय होइन। जनता समाजवादी पार्टी(जसपा)का महासचिव इस्तियाक राईले संविधान संशोधन विषयले प्रवेश पाएको बताए। उनले भने, औपचारिक, अनौपचारिक रूपमा संविधान संशोधनको विषयमा बहस सुरु भयो। उनका अनुसार संविधान संशोधन गर्ने विषयमा सत्तारूढ दल सबै एक छन् तर संशोधनको विषय दल पिच्छे फरकफरक छन्। जसपा महासचिव राईले फरकफरक दृष्टिकोणलाई सबै दलकाबीच एकरूपता कायम गरी अगाडि बढ्ने र थप बृहत् छलफल गर्ने समझदारी बनेको जानकारी दिए। सत्तारूढ दलबीचमा एकरूपता आएपछि संविधान संशोधनका लागि कार्यदल बनाउने विषयमा समझारी बनेको उनको भनाइ छ। कांग्रेसका प्रमुख सचेतक घिमिरेले बैठकले सत्ताको पक्षमा एकढिक्का भएर उभिने समझदारी गरेको बताए। सरकारको पक्षमा दलहरू एकढिक्का भएर उभिने निष्कर्षमा पुगेका छौं, उनले भने। उनले सत्ता साझेदार दलहरू एकढिक्का भएर उभिनकै निम्ति न्यूनतम साझा कार्यक्रम तयार पार्ने गृहकार्य सुरु जानकारी दिए। एमाले र हाम्रो बीचमा ७ बुँदे भइसकेकै थियो। तर, त्यही ७ बुँदेलाई आधार मानेर न्यूनतम साझा कार्यक्रम बनाउँछौं। यसले सबैलाई एकढिक्का उभ्याउँछ, उनले भने। प्रमुख सचेतक घिमिरेले केही दिनभित्रै न्यूनतम साझा कार्यक्रम तयार हुने बताए। आइतबार प्रधानमन्त्री केपी शर्मा ओली र नेपाली कांग्रेसका सभापति शेरबहादुर देउवाबीचको बैठकबाटै न्यूनतम साझा कार्यक्रम मस्यौदा कार्यदल गठन भइसकेको छ। कांग्रेसका महामन्त्री गगन थापा र प्रवक्ता प्रकाशशरण महत, एमालेका उपमहासचिवद्वय प्रदीपकुमार ज्ञवाली र विष्णु रिमाल सदस्य रहेको मस्यौदा समिति गठन भएको छ। त्यस्तै संसद् र सरकारलाई प्रभावकारी बनाउने समझदारी गरेका छन् । सरकारको कामलाई प्रभावकारी बनाएर जाने निर्णय गरेको हो। मुख्य सचेतक बर्तौलाले संसद् र सरकारलाई प्रभावकारी बनाउने विषयमा छलफल भएको बताए। उनले भने, सरकार र संसद्को कामलाई कसरी अगाडि बढाउने, कसरी सन्तुलित, व्यवस्थित ढंगबाट अगाडि बढाउने र सरकारका समग्र कामहरूमा सत्ता पक्ष कसरी एकीकृत धारणाका साथ अगाडि बढ्ने विषयमा बैठकमा छलफल भयो। उनले सरकार गरेका निर्णय र कामलाई सबै बोक्ने विषयमा पनि समझदारी भएको बताए। जसपा महासचिव राईले सरकारका काम कारबाहीका विषयमा छलफल भएको बताए। यस्तै बैठकपछि जनमत पार्टीका नेता अब्दुल खानले गठबन्धनलाई एकताबद्ध बनाउनेबारे छलफल भएको जानकारी दिए। उनका अनुसार बैठकमा प्रधानमन्त्री केपी शर्मा ओलीले गठबन्धनको भावनाविपरीत नबोल्ने बताएका छन्। यो बैठक २ घण्टा चलेको थियो। बैठकमा एमाले अध्यक्ष एवं प्रधानमन्त्री केपी शर्मा ओली, कांग्रेस सभापति शेरबहादुर देउवा, उपसभापति पूर्णबहादुर खड्का, वरिष्ठ उपाध्यक्ष ईश्वर पोखरेल, एमालेका महासचिव शंकर पोखरेल, जनता समाजवादी पार्टीका अध्यक्ष अशोककुमार राई, महासचिव इस्तियाक राई, लोसपा अध्यक्ष महन्थ ठाकुर, नागरिक उन्मुुक्ति पार्टीकी अध्यक्ष रञ्जिता श्रेष्ठ सहभागी छन्। यसैगरी गृहमन्त्री रमेश लेखक, एमालेका मुख्य सचेतक महेशकुमार बर्तौला, जनमतका सांसद एवं पूर्वमन्त्री अब्दुल खानलगायतका नेताहरू सहभागी छन्।"
५ वर्षपछि नेपालचीन संयुक्त सैन्य अभ्यास हुँदै,"काठमाडौं : नेपाली सेना र चिनियाँ जनमुक्ति सेनाबीचको संयुक्त सैन्य अभ्यासको चौथो संस्करण चीनमा हुने भएको छ। कोरोना संक्रमणको जोखिम देखाउँदै २०७६ (सन् २०१९) पछि दुई मुलुकका सैनिकबीच यस्तो अभ्यास हुन सकेको थिएन। नेपाली सेना र चिनियाँ जनमुक्ति सेनाबीचको सैन्य अभ्यास असोज ५ मा सुरु हुनेछ। उक्त सैन्य अभ्यास असोज १५ सम्म चल्ने जंगी अड्डा स्रोतले जनाएको छ। कोरोना भाइरसको संक्रमण पूर्णरूपमा हटिसकेपछि पनि चिनियाँ पक्षले जोखिम कायम रहेको भन्दै सैन्य अभ्यास सुचारु गर्नेबारे ठोस कदम चालेको थिएन। निवर्तमान प्रधानसेनापति प्रभुराम शर्माले आफ्नै कार्यकालमा नेपाल र चीनबीचको सैन्य अभ्यासको मिति टुंगो लगाउन चाहेका थिए। शर्माले चिनियाँ पक्षलाई त्यस्तै सन्देश पनि पठाएका थिए। सोहीबमोजिम दुवै मुलुकका सैनिक अधिकारी सैन्य अभ्यास गर्न तयार भएको स्रोतले बताएको छ। सैनिक प्रवक्तासमेत रहेका सहायक रथी गौरवकुमार केसीले सैन्य अभ्यास गर्नेबारे दुवै मुलुकका सैनिक अधिकारीहरूबीच छलफल भइरहेको बताए। सैनिक प्रवक्ता केसीले अन्नपूर्णसँग भने, नेपालचीनको संयुक्त सैन्य अभ्यास छिट्टै हुन्छ। नेपाली सेना र काठमाडौंस्थित चिनियाँ दूतावासका अधिकारीहरूले सैन्य अभ्यासको तयारी गरिरहेका छन्। निवर्तमान प्रधानसेनापति शर्माले उपरथी प्रेमध्वज अधिकारीलाई सैन्य अभ्यास अघि बढाउनेबारे छलफल गर्न केही समय पहिला चीन पठाएका थिए। उपरथी अधिकारी चीनबाट फर्किए लगत्तै सैन्य अभ्यासको प्रक्रिया अघि बढेको जंगी अड्डा स्रोतले बताएको छ। सगरमाथा फ्रेन्डसिप नाम दिइएको नेपाली सेना र चिनियाँ जनमुक्ति सेनाबीचको संयुक्त सैन्य अभ्यास यसपटक चीनको सिचुवान प्रान्तको छेन्दु नजिकैको सहर छोङछिङमा हुनेछ। यसअघि सन् २०१९ मा उक्त सैन्य अभ्यास काठमाडौंमा भएको थियो। कोरोना संक्रमणपछि भने उक्त सैन्य अभ्यासले निरन्तरता पाएको थिएन। नेपाली सेना र चिनियाँ जनमुक्ति सेनाबीच अन्य तालिमहरू नियमित भए पनि सैन्य अभ्यास भने हुने गरेको थिएन। दुई मुलुकका सैनिक अधिकारीबीच विसं २०७४ देखि सैन्य अभ्यास हुँदै आएको छ। जसलाई विश्वका शक्ति राष्ट्रहरूले अस्वाभाविक ठान्दै आएका छन्। त्यसैले पनि यस्तो सैन्य अभ्यासलाई भूराजनीतिसँग जोडेरसमेत हेरिने गरेको छ। चीनले सैन्य अभ्यास वा विकासका लागि भन्दै एकपछि अर्को परियोजना नेपालमा कार्यान्वयन गर्न खोजेपछि अर्को छिमेकी मुलुक भारतलगायत पश्चिमा मुलुकहरू पनि उसको भूमिकाप्रति शसंकित हुन थालेका छन्। जापान, कोरिया, भारत, अमेरिका र युरोपेली मुलुकले नेपाल र चीनबीचको सैन्य अभ्यासप्रति असहजता प्रकट गर्दै आएका छन्। कतिपय मुलुकका कूटनीतिज्ञले विगतमा नेपाल र चीनबीच भएका सैन्य अभ्यासको खुलेरै विरोध गरेका थिए। ती मुलुकका अधिकारीहरूले सरकारी अधिकारी र सैनिक उच्च अधिकारीहरूसँग प्रत्यक्षअप्रत्यक्ष रूपमा नेपाल र चीनबीचको सैन्य अभ्यासको औचित्यप्रति प्रश्न उठाउँदै आएका छन्। नेपाली सेनाले चीनसँगको संयुक्त सैन्य अभ्यास नियमित र सामान्य भएको बताउँदै आएको छ। नेपालले अमेरिकी सेनासँग पनि सैन्य अभ्यास गर्दै आएको छ। भारतीय सेनासँग पनि प्रत्येक वर्ष सैन्य अभ्यास हुँदै आएको छ। नेपाली र भारतीय सेनाबीच हुने सैन्य अभ्यासलाई सूर्य किरण नाम दिइएको छ। नेपाली सेनाको विशेष फौज सैन्य अभ्यासमा सहभागी हुन चीन जानेछ। नेपाली सेनाका तर्फबाट पर्यवेक्षक टोलीसमेत सहभागी हुनेछ। उपरथी प्रदीपजंग केसी लगायतको तीन सदस्यीय टोली पर्यवेक्षकका रूपमा सैन्य अभ्यासमा सहभागी हुने छ। सैन्य अभ्यास प्रतिआतंकवाद युद्धकला, विपद् व्यवस्थापनलगायत विषयमा केन्द्रित छ। सैन्य अभ्यासमा दुवै मुलुकका कम्तीमा १८१८ जना फौज सहभागी हुने छन्। आतंकवादबाट उत्पन्न हुनसक्ने सम्भावित सुरक्षा चुनौतीलाई दृष्टिगत गरी दुवै देशका विशेष सेनाले २०७४ देखि सैन्य अभ्यास गर्दै आएका छन्। पहिलो, दोस्रो र तेस्रो संस्करणको सैन्य अभ्यास पनि प्रतिआतंकवाद युद्धकला र विपद् व्यवस्थापनलगायतमा केन्द्रित थिए। २०७४ वैशाख ३ देखि १२ गतेसम्म पहिलोपटक काठमाडौंमा नेपाली सेना र चिनियाँ जनमुक्ति सेनाबीचको संयुक्त सैन्य अभ्यास भएको थियो। सैन्य अभ्यासको दोस्रो संस्करण २०७५ मा चीनको छेन्दुमा भएको थियो भने तेस्रो संस्करण नेपालमा भएको थियो। चीनमा हुने अभ्यास चौथो संस्करण हो।"
नेपाल फर्किने क्रममा तुल्सीपुरका चौधरीको मलेसिया विमानस्थलमा मृत्यु,वैदेशिक रोजगारीको क्रममा मलेसिया पुगेका रुपलाल चौधरीको मृत्यु भएको छ । दाङ तुल्सीपुर उपमहानगरपालिका११ का ४३ वर्षका रुपलाल चौधरी गत शनिबार दिउँसो नेपाल फर्किने क्रममा मलेसियाको क्वालालम्पुर एयरपोर्टमा नै मृत्यु भएको थियो । आफन्त परिवारका अनुसार गत शनिबार नेपाली समय अनुसार ३ बजेको उनको फ्लाइट थियो । उनी बोर्डिङ पास लिएर र लगेजहरु पठाएर फ्लाइटको प्रतीक्षामा थिए। सोही समयमा रुपलाल अचानक ढलेर बेहोस भए। साथै उडान हुनुअघि आफन्तसँग कुरा गरेका थिए। चार वर्षअघि मलेसिया पुगेका चौधरी नेपाल फर्केने क्रममा मृत्यु भएसँगै गाउँ नै शोकमा परेको छ । उनको मृत्यु हृदयघातबाट भएको कारण जनाइएको छ।

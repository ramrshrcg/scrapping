शीर्षक,विवरण
समाज कल्याण परिषद्को उपाध्यक्षमा नन्दलाल माझी नियुक्त,"काठमाडौं : सरकारले समाज कल्याण परिषद्को रिक्त उपाध्यक्ष पदमा नन्दलाल माझीलाई नियुक्त गरेको छ। महिला, बालबालिका तथा ज्येष्ठ नागरिक मन्त्रालयको प्रस्तावमा माझीलाई मनोनयन गर्ने निर्णय भएको सञ्चार तथा सूचना प्रविधिमन्त्री रेखा शर्माले बताइन्। त्यस्तै भाषा आयोगको सदस्यमा सुरेश मानन्धरलाई नियुक्त गर्ने निर्णय भएको छ भने अन्तर्राष्ट्रिय स्तरको क्रिकेट, कराँते, तेक्वान्दो र कबड्डी प्रतियोगितामा विजयी तथा पदक प्राप्त खेलाडी प्रशिक्षक तथा व्यवस्थापक गरी ४२ जनालाई पुरस्कार तथा सम्मान प्रदान गर्न स्वीकृत दिने निर्णय भएको शर्माले बताइन्।"
उमेशराज जोशी र भीम ढकाललाई एआईजीमा बढुवा गर्ने सरकारको निर्णय,काठमाडौं : सरकारले दुई डिआईजीको बढुवा गर्ने निर्णय गरेको छ। बिहीबार बसेको मन्त्रिपरिषद् बैठकले डिआईजी उमेशराज जोशी र भीम ढकाललाई एआईजीमा बढुवा तथा पदास्थापन गर्ने निर्णय भएको सञ्चार तथा सूचना प्रविधिमन्त्री रेखा शर्माले बताइन्। गृह मन्त्रालयको प्रस्तावमा जोशी र ढकाललाई बढुवा गर्ने निर्णय भएको उनले बताइन्।
नयाँ एनसेल सेन्टर वीरगञ्जमा,"काठमाडौं : एनसेल आजियाटा लिमिटेडले आफ्ना ग्राहकलाई एकै स्थानबाट विभिन्न सेवा प्रदान गर्दै ग्राहकलाई विश्वस्तरीय सेवा सुविधाको अनुभव प्रदान गर्ने उद्देश्यका साथ घन्टाघर (शिव आँखा अस्पताल नजिक) आफ्नो नयाँ सेन्टर संचालनमा ल्याएको छ। एनसेलका चीफ अफ स्टाफ, अपरेशन स्टेफन रोड्रिगेजले एक कार्यक्रम माझ बिहीबार उक्त नयाँ एनसेल सेन्टरको उद्घाटन गरेका थिए। यो सेन्टरबाट ग्राहकहरुले सबै ग्राहक सेवा प्राप्त गर्न सक्छन्। आफ्नो ब्राण्ड बाचा आज, भोलि, सधैं सँगै तथा थीम हामी तपाईंकै लागि अनुरुप स्थापना गरिएको यस नयाँ एनसेल सेन्टरबाट ग्राहकले एनसेलका सेवा तथा सुविधाहरुका बारेमा सोधपुछ गर्न, सिम खरिद गर्न, इन्टरनेट सेटिङ्गको जानकारी लगायत विभिन्न कर्पोरेट सेवाहरु समेत लिन सक्छन्। त्यसैगरी ग्राहकहरूले यस सेन्टरबाट आफ्नो सिम फोरजीमा अपग्रेड गर्ने, सिम तथा मोबाइल नम्बर परिवर्तन, सिम ईसिममा अपग्रेड गर्न, सीयुजी नम्बरहरूको आवश्यक फेरबदल गर्ने, बिज प्लान, अन्तर्राष्ट्रिय रोमिङ्ग सुचारु गर्ने, बिल तिर्ने, ब्यालेन्स रिचार्ज र ट्रान्सफर गर्ने लगायतका ग्राहक सेवाहरु प्राप्त गर्न सक्छन्। 'सधैं हामीले गर्ने सबै कार्यहरुमा हामी हाम्रा ग्राहकहरुलाई केन्द्र राख्छौं र हामी तपाईंकै लागि थिम अन्तर्गत रही उच्च ग्राहक अनुभव प्रदान गर्दै हाम्रा ग्राहकहरूलाई निरन्तर सेवा प्रदान गर्न पाएकोमा हामी खुसी छौं,' रोड्रिगेजले भने। वीरगन्जमा यो नयाँ एनसेल सेन्टरको उद्घाटन तथा संचालनले हाम्रा ग्राहकहरूलाई स्थानीयरूपमा विश्वस्तरीय सेवाहरू प्रदान गर्ने हाम्रो प्रतिबद्धतालाई पुनःपुष्टि गर्दछ।' नयाँ सेन्टरको उद्घाटनको अवसरमा यस सेन्टरबाट १०० र यो भन्दा बढी ब्यालेन्स रिचार्ज गर्ने हरेक ग्राहकलाई एनसेलका विभिन्न उपहार प्रदान पनि गरिएको थियो। आइतबार देखि शुक्रबार हप्ताको ६ दिन यस सेन्टरले ग्राहकहरुलाई सेवा प्रदान गर्नेछ। यसअघि एनसेलले माइस्थान वीरगञ्जमा रहेको आफ्नो पुरानो एनसेल सेन्टरबाट ग्राहक सेवा प्रदान गर्दै आएको थियो। आफ्नो ग्राहक सेवालाई अझ सहज बनाई उत्कृष्ट ग्राहक अनुभव प्रदान गर्न एनसेलले देशका विभिन्न भागमा ३४ वटा एनसेल सेन्टरहरु संचालन गर्दै आएको छ।"
काठमाडौं महानगरले अनामनगरको कवाडी गोदाम हटायो,काठमाडौं : काठमाडौं महानगरपालिकाले महानगरभित्र रहेका कवाडी गोदाम हटाउने कार्यलाई तीव्रता दिएको छ। वस्तीका बिचमा रहेका कवाडी गोदामका कारण जोखिम उत्पन्न भएको भन्दै महानगरले महानगरभित्र रहेका कवाडी गोदाम हटाउने कार्यलाई तीव्रता दिएको हो। यसैक्रममा महानगरले बिहीबार वडा२९ अनामनगरमा रहेको कवाडी स्थानीय जनप्रतिनिधि र महानगर प्रहरी बलद्वारा हटाएको छ। महानगर प्रहरीले डोजर प्रयोग गरेर कवाडी गोदाम भत्काएको हो। गोदाम खाली गर्न पटकपटक सूचना दिँदा पनि अटेर गरेकाले डोजर प्रयोग गरेर हटाउनुपरेको महानगर प्रहरीले जनाएको छ। यता कवाडी व्यवसायीले भने तीन दिन अघिमात्रै सूचना आएको र गोदाम हटाउने तयारी गर्दा एक्कासी आएर डोजर लगाएको गुनासो गरेका छन्।
बाल मन्दिरको जग्गा हिनामिना प्रकरणमा २० जनाविरुद्ध पक्राउ पुर्जी जारी,"काठमाडौं : काठमाडौंको नक्सालस्थित बाल मन्दिरको जग्गा हिनामिना प्रकरणमा बाल संगठनका पूर्वपदाधिकारीलगायत २० जनाविरुद्ध पक्राउ पुर्जी जारी भएको छ। संगठनका पूर्वपदाधिकारीदेखि सो जग्गामा व्यापारिक गतिविधि सञ्चालन गर्ने घरानाका सदस्यसमेतका नाममा जिल्ला अदालत काठमाडौंबाट पक्राउ पुर्जी जारी भएको केन्द्रीय अनुसन्धान व्यूरो (सिआईबी) का प्रवक्ता एवं प्रहरी उपरीक्षक होविन्द्र बोगटीले जानकारी दिए। 'बाल मन्दिरको जग्गा हिनामिना प्रकरणमा अदालतबाट हामीलाई पक्राउ गर्न अनुमति प्राप्त भएको छ। पक्राउ गरेर आवश्यक अनुसन्धान सुरु गर्छौं,' उनले भने। अदालतले २० जनाविरुद्ध पक्राउ अनुमति दिएको केन्द्रीय अनुसन्धान व्यूरो (सिआईबी)ले जनाएको छ। सिआइबीमा बिहीबार बाल संगठनको जग्गा विवादमा संलग्नहरूविरुद्ध जाहेरी परेको प्रवक्ता बोगटीले बताए। नेपाल बाल संगठनलाई हानी नोक्सानी पुर्याउने उद्देश्यले बिसं २०४९ सालदेखि बिसं २०७२ सालसम्म पटकपटक न्यून रकममा सम्झौता गरेको तथा आगामी २०८९ सालमा सकिने सम्झौता पनि बद्नियतरूपमा म्याद समाप्त नभई नवीकरण गरेको भन्ने आरोप लागेको छ। नक्सालमा रहेको करिब २८ रोपनी पाँच आना एक पैसा जग्गा वार्षिक एक करोड नौ लाख तिर्ने गरी (पछिल्लो सम्झौताअनुसार) लिजमा दिइएको बताइएको छ। आन्तरिक र पुराना प्रतिवेदनमा बालमन्दिरको जग्गा हिनामिना भएको देखिएपछि अनुसन्धानका लागि भन्दै बिहीबार नेपाल बाल संगठनले केन्द्रीय अनुसन्धान व्यूरो (सिआईबी) जाहेरी दिएको बताइएको छ। (("
जथाभाबी औषधि बेच्ने फार्मेसी सञ्चालकसहित चार जना पक्राउ,"बुटवल : चिकित्सकको प्रेस्क्रिप्सनबीना जथाभाबी औषधि बिक्री गर्ने बुटवलका वैदावार फार्मेसीका सञ्चालक कल बहादुर विकसहित चार जनालाई प्रहरीले नियन्त्रणमा लिएको छ। बुटवल उपमहानगरपालिका११ स्थित कालिकानगरमा सञ्चालन गरिएको उक्त फार्मेसीबाबि विरामीहरूको स्वास्थ्यलाई गम्भीर असर गर्ने खालका औषधिहरू बिक्री वितरण गरिएको पाइएको प्रहरीले बताएको छ। इलाका प्रहरी कार्यालय बुटवलबाट खटिएको प्रहरी टोलीले चार जनालाई नियन्त्रणमा लिएर अनुसन्धान थालेको छ। फार्मेसीका सञ्चालक अछामको तुर्माखात गाउँपालिका८ निवासी हुन्। स्याङ्जाको वालिङ नगरपालिका १३ का २१ वर्षिय ओम प्रकाश गैरे, देवदह नगरपालिका ७ रुपन्देही निवासी २९ वर्षीय किरण दर्जी र बुटवल उपमहानगरपालिका२ निवासी ३० वर्षीय मनिस विक पक्राउ परेका छन्। फार्मेसीको नामको बोर्ड लगाएको (प्रमाण पत्रमा डिस्कामुनी मेडिकल हल बुटवल ८) लेखिएको जिल्ला प्रहरी कार्यालय रुपन्देहीका सूचना अधिकारी एवं प्रहरी नायव उपरीक्षक मनोहरप्रसाद भट्टले जानकारी दिए।"
कांग्रेसको निर्णय कुर्दै सभामुख,"काठमाडौं : शुक्रबार बस्ने प्रतिनिधिसभा बैठकमा उपप्रधान तथा गृहमन्त्रीसमेत रहेका राष्ट्रिय स्वतन्त्र पार्टीका सभापति रवि लामिछानेलाई बोल्न दिने कि नदिने विषयमा कांग्रेस अनिर्णित बनेको छ। पूर्वमन्त्री सूर्यमान गुरुङको निधन भएपछि बिहीबार बस्ने भनिएको कांग्रेस संसदीय दलको बैठक भोलिका लागि सरेको छ। जसका कारण लामिछानेलाई बोल्न दिनेनदिने विषय ओझेलमा परेको हो। सभामुख देवराज घिमिरेले आज संसदमा प्रतिनिधित्व गर्ने दलका प्रमुख सचेतक र सचेतकहरूसँग छलफल गरेका छन्। शुक्रबार २ बजे बस्ने संसद बैठक सञ्चालनका विषयमा सभामुख घिमिरेले छलफल गरेका हुन्। बैठकमा कांग्रेसका प्रमुख सचेतक रमेश लेखकले संसदीय छानबिन समिति नबनाएसम्म बोल्न नदिने अडान कायमै रहेको बताएका थिए। 'कांग्रेस आफ्नो मागबाट पछि हटेको छैन। गृहमन्त्री संलग्न रहेको सहकारी समस्याका विषयमा संसदीय छानबिन समिति नबनाएसम्म उहाँलाई बोल्न दिँदैनौं,' लेखकले भने। उनले पार्टीको संसदीय दलको बैठकले भोलिमात्रै आवश्यक निर्णय गर्ने भएकाले अहिल्यै सबै कुरा खुलाउन चाहेनन्। यता गृहमन्त्री लामिछानेले संसदमा बोल्न पाउनुपर्ने मागसहित सभामुख घिमिरेसमक्ष निवेदन पेस गरेका छन्। यद्यपि कांग्रेसको औपचारिक निर्णय नआएसम्म केही भन्न नसकिने उनको भनाइ छ। 'कांग्रेसको निर्णय आउन बाँकी छ। निर्णय आएपछि मात्रै संसद कसरी सञ्चालन गर्ने विषयमा टुंगो लाग्छ,' बैठकपछि सभामुख घिमिरेले भने। कार्यव्यवस्था परामर्श समितिको बैठकअघि सभामुखले एकपटक फेरि संसदमा प्रतिनिधित्व गर्ने दलका प्रमुख सचेतक र सचेतकहरूसँग छलफल गर्ने भएका छन्। शुक्रबार २ बजे बस्ने प्रतिनिधिसभाको बैठकमा राष्ट्रपति र प्रधानमन्त्री कार्यालयबाट आएको पत्र पढेर सुनाउने, बैठक अध्यक्षता गर्ने सदस्यहरूको मनोनयन गर्ने, शक्षा, स्वास्थ्य तथा सूचना प्रविधि समितिका माननीय सभापति अम्मरबहादुर थापाले 'सुरक्षण मुद्रण सम्बन्धी विधेयक सम्बन्धी समितिको प्रतिवेदन, २०८०' पेश गर्ने र उद्योग, वाणिज्य तथा आपूर्ति मन्त्री दामोदर भण्डारीले राष्ट्रिय सभामा उत्पत्ति भएको 'विद्युतीय व्यापार विधेयक, २०८० लाई दफावार छलफलको लागि सम्बन्धित समितिमा पठाइयोस्' भन्ने प्रस्ताव प्रस्तुत गर्ने कार्यसूची रहेको छ।"
राष्ट्रिय परीक्षा बोर्डको उत्तरपुस्तिकासहित चार पक्राउ,"काठमाडौं : जिल्ला प्रहरी परिसर काठमाडौंको टोलीले राष्ट्रिय परीक्षा बोर्डको उत्तरपुस्तिकासहित चार जनालाई पक्राउ गरी आज सार्वजनिक गरेको छ। पक्राउ पर्नेमा काठमाडौं महानगरपालिका६ सरस्वतीनगर कपन बस्ने ३८ वर्षीय माधव त्रिपाठी, दक्षिणकाली नगरपालिका८ बस्ने १९ वर्षीय सविन पौडेल, कागेश्वर महनरा बस्ने २० वर्षीय सितेशकुमार यादव र काठमाडौं थली बस्ने २३ वर्षीय रोशन रानाभाट रहेका जिल्ला प्रहरी परिसर काठमाडौंका प्रवक्ता एवं प्रहरी उपरीक्षक नवराज अधिकारीले राससलाई जानकारी दिए। 'हिजो बुधबार बिहान ८ बजेदेखि १० बजेसम्मको चलेको कक्षा १२ को कम्प्युटर साइन्सको परीक्षा अगाडि नै प्रश्नपत्र सार्वजनिक गरी काठमाडौं महानगरपालिका६ स्थित वेलकम पार्टी प्यालेसको हलमा राष्ट्रिय परीक्षा बोर्डबाट जारी भएको मुल उत्तरपुस्तिकामा उत्तर हल गरिरहेको अवस्थामा उनीहरूलाई पक्राउ गरिएको हो,' उनले भने। पक्राउ परेकाविरुद्ध शिक्षा ऐन २०२८ बमोजिम जिल्ला प्रहरी परिसरबाट थप अनुसन्धान भइरहेको प्रवक्ता नवराज अधिकारीले बताए।"
कुटपिटबाट ७५ वर्षीया महिलाको हत्या,"राजविराज : लुडो खेलिरहेका युवाहरुसँगको विवादपछि भएको कुटपिटबाट सप्तरीको राजविराजमा एक वृद्धाको हत्या भएको छ। राजविराज नगरपालिका१ की ७५ वर्षीया सकिना मियाइनीको कुटपिटबाट हत्या भएको भन्दै मृतककी बुहारी ५२ वर्षीया नजमुन खातुनले जिल्ला प्रहरी कार्यालयमा बिहीबार उजुरी दिएकी छन्। छिमेकीहरू ५४ वर्षीय तफेजुल महम्मदलगायत १० जनाले कुटपिट गरी हत्या गरेको भन्दै नजमुनले बिहीबार उजुरी दिएकी हुन्। मियाइनीको उपचारका क्रममा गजेन्द्रनारायण सिंह अस्पताल राजविराजमा सोमबार मृत्यु भएपछि सोही अस्पतालमा मंगलबार पोष्टमार्टम भएको अस्पतालले जनाएको छ। राजविराज नगरपालिका१ स्थित सडकको पूर्व बाँसको चचरीमा बसेर लुडो खेलिरहेका सोही ठाउँका २२ वर्षीय जैउद्दिन, २६ वर्षीय शेराज, २४ वर्षीय रहिम र सफिद रहमानलाई वैशाख २ गते घेरा हाली कुटपिट गरेर रक्ताम्य बनाएको देखी मियाइनीले रोक्न खोज्दा आरोपितहरूले उनलाई समेत निर्घात कुटपिट गरेको मियाइनीका नाती शेराजले बताए। आरोपितहरूको घरमाथि छतमा जम्मा गरेको ढुंगामुढा, पत्थरले प्रहार गरेपछि हातहातमा लाठी, फट्टा, रड लिएर आएका आरोपितहरूले कुटपिट गरेको शेराजले बताए। घटनामा घाइते शेराज, रहिम र जैउद्दिनको गजेन्द्रनारायण सिंह अस्पतालमा उपचार गरिएको छ। जिल्ला प्रहरी कार्यालयका प्रहरी निरीक्षक प्रमोद खडकाका अनुसार घटनाबारे जानकारी पाएर राजदेबी बिट र जिल्ला प्रहरी कार्यालयबाट टोली पुग्नासाथ आरोपितहरू फरार भएका थिए। घटनामा आरोपितहरूतर्फ राजविराज नगरपालिका१ का ६५ वर्षीय जमाल, ५४ वर्षीय तफेजुल, ५० वर्षीय तजमुल र उनकी श्रीमती ४८ वर्षीया सगिरा खातुन घाइते भएको तजमुलले बताए । घाइते जमाल र तफेजुलको राजविराजस्थित छिन्नमस्ता अस्पताल तथा तजमुल र सगिराको गजेन्द्रनारायणा सिंह अस्पतालमा उपचार भयो । आरोपितहरूले समेत जिल्ला प्रहरी कार्यालय सप्तरीमा ज्यान मार्ने उद्योगमा उजुरी दिएको बताएका छन्।"
वीरगन्जको अघोषित लोडसेडिङ नहटाए आन्दोलनमा उत्रिने चेतावनी,वीरगन्ज : राष्ट्रिय स्वतन्त्र पार्टी (रास्वपा)ले वीरगन्ज र आसपासका क्षेत्रमा विद्युत आपूर्तिमा भइरहेको समस्या तत्काल समधान नगरिए आन्दोलनमा उत्रिने चेतावनी दिएको छ। गर्मी सुरु भएसँगै वीरगन्ज र आसपासको क्षेत्रमा पटकपटक बिजुलीको लाइन कट्ने समस्याले यहाँको जनजीवन नै कष्टकर बनेको छ। प्रचण्ड गर्मीले जनजीवन नै अस्तव्यस्त बनिरहेका बेला छिनछिनमा बिजुलीको लाइन कट्ने गरेकाले स्थानीय थप आजित बनेका छन्। रास्वपाको पर्सा क्षेत्र नम्बर १ का नेताकार्यकर्ताले बिहीबार नेपाल विद्युत प्राधिकरण वीरगन्ज वितरण केन्द्रमा पुगेर ध्यानाकर्षण पत्र बुझाउँदै विद्युत आपूर्तिमा देखिएको समस्या तत्काल समाधान गर्न माग गरेका हुन्।
कोशीमा तेस्रोपटक मुख्यमन्त्री बनेका हिक्मत कार्कीको यस्तो छ पृष्ठभूमि,"विराटनगर : नेकपा (एमाले) कोशी प्रदेश संसदीय दलका नेता हिक्मतकुमार कार्की प्रदेशसभाको दोस्रो कार्यकालमा तेस्रोपटक मुख्यमन्त्री नियुक्त भएका छन्। प्रदेश प्रमुख पर्शुराम खापुङले संविधानको धारा १६८ को उपधारा ५ बमोजिम उनलाई बिहीबार तेस्रोपटक मुख्यमन्त्री नियुक्त गरेका हुन्। यसअघि २०७९ पुस २४ गते नेकपा (माओवादी केन्द्र), राष्ट्रिय प्रजातन्त्र पार्टी (राप्रपा) र जनता समाजवादी पार्टी (जसपा)समेतको समर्थमा उनी पहिलोपटक मुख्यमन्त्री नियुक्त भएका थिए। केन्द्रमा सत्ता समीकरण फेरबदल भएसँगै प्रदेशसभाबाट विश्वास गुमाउँदा कार्की नेतृत्वको सरकार २०८० असार १५ गते ढलेको थियो। त्यसपछि नेपाली कांग्रेस संसदीय दलका नेता उद्धव थापा दुईपटक मुख्यमन्त्री बने । दुवैपटक उनलाई सर्वोच्चले पदमुक्त गरेको थियो। त्यसपछि भदौ २२ गते संविधानको धारा १६८ को उपधारा ३ बमोजिम सबैभन्दा ठूलो दलको नेताको हैसियतमा कार्की पुनः मुख्यमन्त्री नियुक्त भए। तर, प्रदेशसभाबाट विश्वासको मत पाउने अवस्था नबनेपछि असोज २० गते राजीनामा दिए। त्यसपछि कांग्रेसका विद्रोही ८ र एमालेका ३९ जना प्रदेशसभा सदस्यको समर्थनमा असोज २७ गते कांग्रेस नेता केदार कार्की मुख्यमन्त्री नियुक्त भए। केन्द्रमा गठबन्धन फेरिएपछि एमाले र माओवादीका प्रदेशसभा सदस्यले उनलाई दिएको समर्थन गत चैत २६ गते फिर्ता लिएका थिए। तर, उनले प्रदेशसभाबाट विश्वासको मत लिएनन् । न त पदबाट राजीनामा नै दिए। तर, प्रदेश प्रमुख खापुङले बुधबार राति संविधानको धारा १६८ को उपधारा ५ बमोजिम नयाँ सरकार गठनको आह्वान गरे। एमाले नेता कार्कीले बिहीबार बिहान मुख्यमन्त्रीमा दाबी पेस गरेका थिए। लगत्तै उनलाई समर्थन गर्ने सांसदको हस्ताक्षर सनाखत गराइएको थियो। सनाखतपछि प्रदेश प्रमुख खापुङले हिक्मतकुमार कार्की मुख्यमन्त्री नियुक्त भएको घोषणा गरे। कोशी ९३ सदस्यीय प्रदेशसभामा बहुमतका लागि ४७ जनाको समर्थन चाहिनेमा एमाले र माओवादीका ५२ जना प्रदेशसभा सदस्यले साथ दिएपछि उनी तेस्रोपटक मुख्यमन्त्री नियुक्त भएका हुन्। सरकार गठन आह्वान र त्यसपछिका निर्णयविरुद्ध निवर्तमान मुख्यमन्त्री केदार कार्कीले भने सर्वोच्च अदालतमा रिट दायर गरेका छन्। को हुन् हिक्मत कार्की? नवनियुक्त मुख्यमन्त्री हिक्मतकुमार कार्की झापाको गौरादह नगरपालिका३ का बासिन्दा हुन्। स्वः बमबहादुर कार्की र जानुकादेवी कार्कीको तेस्रो सन्तानका रूपमा २०२१ साल असोज ११ गते उनको जन्म भएको थियो। परिवारमा आमा, दाजुभाउजू, श्रीमती, २ छोरी र १ छोरा छन्। गौरादहमै बाल्यकाल बिताएका कार्कीले स्थानीय जनता माध्यमिक विद्यालयबाट एसएलसीसम्मको अध्ययन गरेका थिए। स्कुले जीवनदेखि नै अनेरास्ववियुमा संगठित भएर उनी विद्यार्थी राजनीतिमा प्रवेश गरे। २०३६ सालदेखि पार्टीको सम्पर्कमा पुगेर राजनैतिक आन्दोलनलाई साथ दिए। आईएलको पहिलो ब्याचको विद्यार्थीका रूपमा अध्ययन गर्न उनी २०४२ सालमा धरानस्थित महेन्द्र बहुमुखी क्याम्पस धरान गए। आइएल सकेर कार्की उच्च शिक्षाका लागि प्रदर्शनी मार्गस्थित नेपाल ल क्याम्पसमा भर्ना भएका थिए। उनले कानुनमा स्नातकोत्तर तह (एलएलएम)सम्मको अध्ययन पूरा गरेका छन्। नेपाल ल क्याम्पसमा स्वतन्त्र विद्यार्थी युनियनको अध्यक्षसमेत भए। अनेरास्ववियुको विभिन्न तहका कमिटीमा रहेर नेतृत्वदायी भूमिका निर्वाह गर्दै अघि बढेका कार्की २०५५ सालमा अनेरास्ववियुको केन्द्रीय अध्यक्ष बनेका थिए। विद्यार्थी विशेष जिल्ला कमिटीको सचिव, उपत्यका समन्वय कमिटीको सदस्य, मेची अञ्चल समन्वय कमिटी सदस्य हुँदै उनी २०७१ सालमा सम्पन्न एमालेको नवौं महाधिवेशनमा भूगोलको प्रतिनिधित्व गर्दै मेचीबाट पार्टीको केन्द्रीय सदस्य बनेका हुन्। उनी २०७१ देखि २०७३ सम्म पार्टीको मेची अञ्चल समन्वय कमिटीको इन्चार्जको जिम्मेवारीमा रहे। संविधान अनुकूल संघीयता कार्यान्वयन गर्ने गरी पार्टीको प्रादेशिक संरचनामा संगठन रुपान्तरण गर्ने चरणमा प्रदेश संगठन कमिटी, प्रदेश १ को प्रचार विभाग प्रमुखको भूमिका उनले कुशलतापूर्वक निर्वाह गरे। २०७४ सालको प्रदेशसभा सदस्य निर्वाचनमा झापा ५ को कबाट प्रत्यक्ष निर्वाचित उनी प्रदेश १ को स्थापनाकालीन मन्त्रिपरिषद्मा आन्तरिक मामिला तथा कानुन मन्त्री बने। कार्कीले २०७४ फागुन ३ गते उक्त मन्त्रालयको जिम्मेवारी पाएका थिए। आन्तरिक मामिला तथा कानुन मन्त्रीका रूपमा करिव ३ वर्ष ७ महिना उनको कार्यकाल सफल मानिन्छ। तत्कालीन नेकपा विभाजन भएपछि उनी सरकारमा रहेनन्। २०७८ साल भदौ १० गते सरकारबाट बाहिरिएका कार्कीले ५७ वटा प्रदेश कानुन, २ दर्जनभन्दा बढी नियमावली, कार्यविधि तर्जुमा गरी कानुन निर्माणका क्षेत्रमा महत्वपूर्ण योगदान पुर्याए। प्रदेशको शान्ति सुरक्षाका सम्बन्धमा प्रदेश प्रहरीहरूको क्षमता अभिवृद्धि, संस्थागत सबलीकरण, अधुनिकीकरण र पूर्वाधारको विकासमा उनको योगदान महत्वपूर्ण मानिन्छ। सीमा सुरक्षा मजबुत नबनेसम्म आन्तरिक सुरक्षा व्यवस्थापन फितलो हुने कुरालाई महसुश गर्दै केन्द्रीय सरकार मातहतको सशस्त्र प्रहरी बललाई समेत सबल र सक्षम बनाउँदै लैजानु पर्छ भन्नेमा उनको जोडबल थियो। सीमा सुरक्षामा सशस्त्रको बीओपी (बोर्डर आउट पोस्ट) थप गर्ने कार्यको समेत अगुवाई उनले गरेका थिए। सञ्चार क्षेत्रसमेतको जिम्मेवारीलाई वोध गर्दै प्रादेशिक सञ्चार प्रतिस्ठान स्थापना गरी समग्र सञ्चार क्षेत्रको विकासमा उनले महत्वपूर्ण योगदान दिएका थिए। हिक्मत देशका २ ठूला कम्युनिष्ट पार्टीको एकताद्वारा निर्माण भएको नेकपाको केन्द्रीय कमिटी सदस्य बने। एमालेको दशौं राष्ट्रिय महाधिवेशनबाट पनि केन्द्रीय कमिटी सदस्य निर्वाचित भएका थिए। उनी अहिले एमालेको स्थायी कमिटी सदस्य तथा प्रदेश १ सहइन्चार्जको भूमिकामा छन्। २०७९ मंसिर ४ गते सम्पन्न दोस्रो प्रदेशसभा निर्वाचनमा उनी पुरानै निर्वाचन क्षेत्रबाट दोस्रोपटक निर्वाचित भए। कार्की २०७९ पुस २४ गते व्यक्तिगत हिसाबले पहिलो र कोशी प्रदेशको चौथो मुख्यमन्त्री नियुक्त भएका थिए।"
फरार युवक २० वर्षपछि पक्राउ,"नुवाकोट : कर्तव्य ज्यान मुद्दामा फरार रहेका नुवाकोटको शिखरवेशीका एक युवक २० वर्षपछि पक्राउ परेका छन्। हत्याको घटना पश्चात फरार रहेका प्रतिवादीलाई नुवाकोट प्रहरीले लुकिछिपी बसिरहेको अवस्थामा २० वर्षपछि पक्राउ गरेको हो। गत २०६१ साल कात्तिक २९ गते राती सांढे आठ बजेको समयमा साविक शिखरबेशी गाबिस ८ हाल दुप्चेश्वर गाउंपालिका ७ का २७ वर्षीय पेम्वा तामाङको हत्या गरेको मुद्धाका आरोपी तत्कालीन शिखरबेशी गाबिस ९ हाल दुप्चेश्वर गापा ७ शिखरबेशी वाईवाटोल बस्ने ५३ वर्षीय मिनबहादुर भन्ने मिमबहादुर तामाङलाई पक्राउ गरिएकको जिल्ला प्रहरी कार्यालय नुवाकोटले जनाएको छ। मिनबहादुरसमेतले पेम्वा तामाङलाई धारिलो हतियार खुकुरी, लाठ्ठी समेतले प्रहार गरी कर्तव्य गरी मारी फरार रहेकोमा लुकीछिपी बसि रहेको भन्ने जानकारी अनुसार जिल्ला प्रहरी कार्यालयबाट प्रहरी निरीक्षकको नेतृत्वमा प्रहरी टोली खटी गई खोजतलास गर्ने क्रममा काठमाडाको कागेश्वरी मनोहरा नपा ८ गोठाटारबाट पक्राउ गरी नुवाकोट जिल्ला अदालतबाट तीन दिनको म्याद थप गरी हिरासतमा राखेर थप अनुसन्धान कार्य भई रहेको प्रहरी नायव उपरिक्षक तीलक भारतीको भनाइ छ।"
सूर्यदर्शन सहकारीको प्रतिवेदन प्रहरीलाई,"पोखरा : पोखरा महानगरपालिकाले समस्याग्रस्त सहकारी सूर्य दर्शन बचत तथा ऋण सहकारी संस्था लिमिटेडको वित्तीय स्थितिको विश्लेषणात्मक प्रतिवेदन नेपाल प्रहरीलाई बुझाएको छ। प्रतिवेदन मेयर धनराज आचार्य, उपमेयर मञ्जुदेवी गुरुङ र प्रमुख प्रशासकीय अधिकृत श्यामकृष्ण थापाले जिल्ला प्रहरी कार्यालय कास्कीका डिएसपी वसन्तकुमार शर्मालाई बिहीबार हस्तान्तरण गरेका हुन्। प्रतिवेदनमा सहकारीको वित्तीय अवस्थाको विस्तृत अध्ययन तथा विश्लेषण गरिएको छ। विशेषज्ञका रूपमा नियुक्त एफसिए अनिल लामिछाने, सहकारी विज्ञ दीपक प्रकाश आचार्य, पोखरा महानगरपालिका सहकारी शाखा, महानगर सहकारी व्यवस्थापन समिति लगायतले प्रतिवेदन तयार गरेका हुन्। प्रतिवेदन ३४१९ पृष्ठ लामो छ। सूर्यदर्शन सहकारीकै विषयमा यसअघि वित्तीय प्रतिवेदन तयार थियो। यसपालि विस्तृत प्रतिवेदन आएको हो। अहिले गृहमन्त्री बनेका तत्कालीन सञ्चारकर्मी रवि लामिछानेसँग मिलेर ग्यालेक्सी टिभी चलाएका जिबी राईले सूर्यदर्शन सहकारीको रकम हिनामिना गरेको आरोप छ। त्यस विषयमा विस्तुत अध्ययनका लागि दोस्रोपटक अध्ययन समिति बनेको थियो। १९ हजारभन्दा बढी बचतकर्ताको अर्बभन्दा बढी बचत यो सहकारीले अपचलन गरेको आरोप छ।"
सरकारको नीति तथा कार्यक्रम जेठ १ गते,काठमाडौं : सरकारको नीति तथा कार्यक्रम जेठ १ गते सार्वजनिक हुने भएको छ। सिंहदरबारमा बिहीबार बसेको मन्त्रिपरिषद् बैठकले आगामी जेठ १ गते दिउँसो तीन बजे संघीय संसदमा नीति तथा कार्यक्रम प्रस्तुत गर्ने निर्णय भएको सञ्चार तथा सूचना प्रविधिमन्त्री रेखा शर्माले बताइन्। सरकारको नीति तथा कार्यक्रम संसदमा राष्ट्रपतिले पढेर सुनाउने व्यवस्था छ।
कोशीका मुख्यमन्त्री कार्कीले लिए शपथ,"विराटनगर : कोशी प्रदेशका नवनियुक्त मुख्यमन्त्री हिक्मतकुमार कार्कीले पद तथा गोपनीयताको शपथ लिएका छन्। प्रदेश प्रमुखको कार्यालयमा बिहीबार कोशी प्रदेश प्रमुख परशुराम खापुङले मुख्यमन्त्री कार्की र अन्य दुई जना मन्त्रीलाई पद तथा गोपनीयताको शपथ दिलाएका हुन्। मन्त्री हुनेमा नेकपा एमालेका रामबहादुर राना मगर र नेकपा माओवादी केन्द्रका गणेश उप्रेती 'सुशील' रहेका छन्। नवनियुक्त मन्त्रीहरूको जिम्मेवारी भने तोकिएको छैन। नेकपा माओवादी केन्द्र र एमालेका ५२ प्रदेशसभा सदस्यको समर्थनमा एमाले संसदीय दलका नेता कार्की आजै मुख्यमन्त्रीमा नियुक्त भएका हुन्। कार्कीलाई संविधानको धारा १६८ को उपधारा ५ बमोजिम मुख्यमन्त्री पदमा नियुक्त गर्न प्रदेशसभाका ५२ सदस्यको हस्ताक्षरसहित दाबी भएको थियो। सनाखतपछि उनलाई प्रदेश प्रमुख खापुङले मुख्यमन्त्रीमा नियुक्त गरेका हुन्। प्रदेश प्रमुख परशुराम खापुङले शुक्रबार साँझ ५ बजेसम्मको समय दिएर मुख्यमन्त्रीमा दाबी पेस गर्न बुधबार राति आह्वान गरेका थिए। माओवादी केन्द्र र एमालेका ५२ सांसदले सरकारलाई दिएको समर्थन फिर्ता गरेको ३० दिन पूरा भएको, मुख्यमन्त्रीले विश्वासको मत नलिएको प्रदेशसभाको जानकारीपत्र समेतका आधारमा नयाँ सरकार गठनको आह्वान गरिएको प्रदेश प्रमुख कार्यालयको सूचनामा उल्लेख छ। एमाले र माओवादीले सरकारको समर्थन फिर्ता लिएपछि मुख्यमन्त्री कार्कीले विश्वासको मत पनि लिने र राजीनामा पनि नदिने अडान राख्दै आएका थिए। त्यसलाई चिर्न दुई दलले समावेदनमार्फत प्रदेशसभाको विषेश अधिवेशन आह्वान गराएर समर्थन फिर्ता लिएको ३० दिनभित्र विश्वासको मत लिन मुख्यमन्त्रीलाई निर्देशन दिने संकल्प प्रस्ताव वैशाख ७ गते पारित गराएका थिए। मुख्यमन्त्री कार्कीले भने संकल्प प्रस्ताव बाध्यकारी नभएको भन्दै विश्वासको मत लिने प्रस्ताव नै प्रदेशसभामा राखेनन्। प्रदेशसभा सचिवालयले संकल्प प्रस्तावले गरेको निर्देशनअनुसार मुख्यमन्त्रीलाई त्यसको जानकारी गराएको भएपनि विश्वासको मत लिने प्रस्ताव नआएको पत्र प्रदेश प्रमुखको कार्यालयले पठाएपछि नयाँ सरकार आह्वानको ढोका खुलेको थियो। मुख्यमन्त्रीले विश्वासको मत नलिएको प्रदेशसभा सचिवालयको सो पत्र तथा प्रदेशसभामा ५२ सांसदको प्रतिनिधित्व गर्ने दुई दलले नयाँ सरकार गठन गर्न गरेको माग सम्बन्धमा प्रदेश प्रमुख खापुङले महान्यायधीवक्ता डा दिनमणि पोखरेलको रायअनुसार सरकार गठनको आह्वान गरेका हुन्। जसअनुरूप एमालेका कार्की नेतृत्वमा नयाँ सरकार गठन भएको हो। कार्की यसअघि दुईपटक मुख्यमन्त्री भइसकेका छन्। २४ पुस २०७९ पहिलो पटक माओवादी केन्द्र, जसपा र राप्रपाको समर्थनमा मुख्यमन्त्री बनेका कार्कीले केन्द्रमा सत्ता समीकरण फेरिएपछि १४ असार २०८० मा राजीनामा दिएका थिए। सर्वोच्च अदालतको परादेशपछि २२ भदौ २०८० मा ठूलो दलको नेताको हैसियतमा मुख्यमन्त्री बनेका कार्कीले २० असोजमा पुनः राजीनामा दिएका थिए।"
बैंक लुट्न आएकाले गरे सुरक्षागार्डको हत्या,"राजविराज : बैंक लुट्न आएका एक जनाले सप्तरीको सप्तकोशी नगरपालिका१, फत्तेपुरस्थित नेपाल वैंक लिमिटेडका सुरक्षागार्डको हत्या गरेका छन्। बिहीबार बैंकमा मृत फेला परेका उनको खुकुरी प्रहारबाट हत्या भएको जिल्ला प्रहरी कार्यालय सप्तरीका सूचना अधिकारी डिएसपी ढुण्डीराज नेउपानेले बताए। नेपाली सेनाबाट सेवा निवृत्त भएपछि बैंकमा सुरक्षा गार्ड रहेका सप्तकोशी नगरपालिका२ का ५६ वर्षीय परशुराम फुयाल सुतेकै ठाउँमा विहान मृत फेला परेका हुन्। फुयाल विगत ८ वर्षदेखि बैंकमा सुरक्षा गार्ड रहेका थिए। बैंक स्रोतका अनुसार फुयालको शवको वरिपरी रगतका टाटा देखिएको छ। सोही बैंकका अर्का सुरक्षा गार्ड कर्ण थापाका अनुसार विहान ७ वजेसम्म पनि गार्डको कोठा नखुलेपछि बैंकका कर्मचारीलाई शंका लागेर ढोका खोलेर हेर्दा उनी मृत अवस्थामा फेला परेका थिए। उदयपुरको गाईघाटका थापा भने आमाको श्राद्ध गर्न बुधबार घर गएका थिए। डिएसपी नेउपानेका अनुसार लुटपाट गर्ने उद्देश्यले आएकाले हत्या गरेको हुन्। प्रहरी घट्नास्थल पुगेर बैंकको सीसीटीभी फुटेज हेर्दा राति करिब १२ बजेपछि नकावधारी एक जना ब्यक्ति बैंकभित्र पसेर हत्या गरेको देखिन्छ। हत्या गरी बैंकबाट चोरी गर्ने प्रयास भने सफल नभएको बैंकले जनाएको छ। थप अनुसन्धानका लागि धनुषाको मिथिला नगरपालिकास्थित प्रहरी चौकी लालगढ परिसरको केनाइन शाखाबाट तालिमप्राप्त कुकुर ल्याएर अनुसन्धान थालिएको छ। तालिम प्राप्त कुकुर परिचालन गरिए पनि आरोपित पत्ता लाग्न सकेको छैन। मृतकका आफन्तले बिहीबार राति बैंकसँग सहमति भएपश्चात मात्र शव उठाउन दिएका छन्। शव उठाउन नदिएपछि प्रहरीले लाठीचार्ज समेत गर्नु परेको थियो। मृतक परिवारलाई बैंकमा रोजगारी र उचित क्षतिपूर्तिको सहमतिपश्चात शव पोष्टमार्टमका लागि बिपी कोइराला स्वास्थ्य विज्ञान प्रतिष्ठान धरान पठाइएको सप्तरी प्रहरीले जनाएको छ। मृतक फुयालका श्रीमती, २ छोरा र २ छोरी छन्।"
महासंघ अध्यक्ष ढकाल कर्पोरेट एक्सिलेन्सी अवार्डबाट सम्मानित,"काठमाडौं : नेपाल चार्टर्ड एकाउण्टेण्ट्स संघले नेपाल उद्योग वाणिज्य महासंघका अध्यक्ष चन्द्रप्रसाद ढकाललाई कर्पोरेट एक्सिलेन्सी अवार्डबाट सम्मानित गरेको छ। बिहीबार काठमाडौंमा आयोजित एक विशेष कार्यक्रमबिच राष्ट्रपति रामचन्द्र पौडेलले ढकाललाई अभिनन्दनपत्रसहित खादा लगाएर सम्मान गरेका हुन्। अध्यक्ष ढकाललाई देशको अर्थतन्त्र, भौतिक तथा मानवीय विकास, रोजगारी सिर्जना, सामाजिक तथा आर्थिक विकासमा पुर्याएको योगदानको कदर गर्दै अभिनन्दन गरिएको संघले जनाएको छ। 'आफ्नो जन्म र प्रारम्भिक शिक्षा पश्चिम नेपालको विकट ग्रामिण समाजबाट प्रारम्भ गर्नुभई मुलुककै अर्थ, व्यापार, उद्योग, बैंकिङ, विप्रेषण, पर्यटन, जलविद्युत, विमा तथा समाजसेवाका क्षेत्रमा सफल साम्राज्य खडा गर्न सफल हुनुभएको छ। मलुलुको अर्थतन्त्र, भौतिक तथा मानवीय विकास, रोजगारी एवम् अनेकौ क्षेत्रको संरचना निर्माण, उत्थान र सञ्चालनमा यहाँको लगन, समर्पण, योग्यता र क्षमताको सम्मान स्वरुप यहाँलाई यो सम्मान प्रदान गरिएको हो,' अभिनन्दन पत्रमा उल्लेख गरिएको छ। सम्मान ग्रहणपछि अध्यक्ष ढकालले राष्ट्रपतिबाट सम्मान लिने अवसर पाउँदा भावुक भएको बताए। उनले उक्त सम्मानले भविष्यमा आफूलाई थप जिम्मेवार बनाउने प्रतिक्रिया दिए।"
"धान खेतमा पुरुषको शव भेटियो ,पहिचान खुलेन","विराटनगर : मोरङको रंगेली नगरपालिका२ बिरान टोलस्थित धान खोतमा बिहीबार बिहान १ जना पुरुषको शव फेला परेको छ । मृत फेला परेका अन्दाजी ३५४० वर्षीय पुरुषको पहिचान खुलेको छैन । धान खेलमा पुरुष मृत फेला परेको जानकारी स्थानीयले प्रहरीलाई बिहान ७ बजेतिर दिएका हुन् । तत्काल घटनास्थल पुगेको प्रहरीले कानुनी प्रक्रिया पुरा गरेर शवलाई पोस्टमार्टमका लागि रंगेली अस्पताल पुर्याएको छ । मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले मृत फेला परेका पुरुषको सनाखत भइनसकेको जानकारी दिए । मृतकको नाम, थर र वतन खुलेको छैन । सबैतिर हुलिया परिपत्र गरेर पहिचानको प्रयास भइरहेको छ,उनले भने,प्रहरीलाई प्राप्त जानकारी अनुसार मृतक स्थानीय होइनन्। घटनाको विभिन्न कोणबाट अनुसन्धान भइरहेको छ । उनका अनुसार घटनास्थलको प्रकृति हेर्दा तत्काललाई घटना शंकास्पद देखिँदैन । मृतकको शरीरमा बाहिरी चोटपटक नदेखिएकाले अनुसन्धानबाट घटनाको वास्तविकता पत्ता लाग्ने बस्नेत बताउँछन्। इलाका प्रहरी कार्यालय रंगेलीका इन्सपेक्टर बुद्धिराम चौलागाईं नेतृत्वको टोलीले घटनाको अनुसन्धान अघि बढाएको छ ।"
न्युट्रास्युटिकल्स का नाममा ठग्ने प्रपञ्च,"न्युट्रास्युटिकल्स का नाममा ट्याब्लेट, क्याप्स्युल, तथा झोल बनावटमा औषधिपूरक वस्तुहरू बिक्रीवितरण हुने गरेको पाइन्छ।यस्ता कतिपय उत्पादनहरूको उत्पादन, बिक्री वितरण, सञ्चय र प्रयोग गर्न नेपाल सरकारले बन्देज लगाएको छ।तर, निरीक्षणको क्रममा अझैं पनि यस्ता उत्पादनहरू आयात गरी बिक्रीवितरण, सञ्चय र प्रयोग भइरहेको पाइएको छ । फर्मास्युटिकल वनावटमा तयार पारी चिकित्सकीय सिफारिसमा सेवन गरिने यस प्रकारका उत्पादनलाई कतिपयले व्यावसायिक आग्रहमा खाद्यपूरक (न्युट्रास्यूटिकल्स) वस्तु भनी भ्रम छरिरहेको देखिन्छ।औषधीय बनावटमा तयार पारी चिकित्सकीय सिफारिसमा औषधि पसलमा व्यवसायीले वितरण गर्ने उत्पादन खाद्य हुन सक्दैनन्।यस्ता औषधिपूरक न्युट्रास्युटिकल्स औषधिहरूको बिक्रीवितरण गर्नु उपभोक्ताको हितमा छैन। त्यसैले यस्ता उत्पादनहरू निरीक्षणको क्रममा बिक्रीवितरण गरिएको पाइएमा कानुनअनुसार जफत गर्ने र औषधि ऐन २०३५ बमोजिम कारबाही गरिँदै आइएको छ।हालै प्रमाणीकरण भएको खाद्य ऐनमा न्युट्रास्युटिकल्स शब्दको परिभाषा छैन। साथै बिभिन्न भिटामिन, लवण, आन्टिअक्सिडेन्ट धटक मिसाइ अत्यधिक उच्च मूल्य तय गरी उपभोक्तालाई ठग्ने सम्मको प्रपञ्च भएको र अनुचित प्रबद्र्धनका उपाय अपनाइ दुरुपयोग भएको आम गुनासो छ।औषधिपूरक वस्तुको अनुचित आयात, बिक्रीवितरण र प्रयोगबारेमा औषधि व्यवस्था विभागले संवेदनशील भएर काम कारबाही चलाइरहेको छ।यसमा आमउपभोक्ता सबैको साथ रहेको छ।सार्वजनिक खपत र स्वार्थकेन्द्रित नबनौं। (ढकाल, औषधि व्यवस्था विभागका महानिर्देशक हुन् )"
कोशीमा एमालेबाट रानामगर र माओवादीबाट उप्रेती मन्त्री बन्दै,"विराटनगर : कोशी प्रदेशका नवनियुक्त मुख्यमन्त्री हिक्मतकुमार कार्कीले तत्काललाई नेकपा (एमाले) र नेकपा (माओवादी केन्द्र)बाट ११ जनालाई मन्त्री बनाउने भएका छन्। एमालेबाट रामबहादुर रानामगर र माओवादीबाट गणेशप्रसाद उप्रेती मन्त्री बन्ने भएका हुन्। मुख्यमन्त्री कार्कीले आजै प्रदेश प्रमुखबाट शपथ लिनेछन्। त्यसलगत्तै रानामगर र उप्रेतीलाई बिनाविभागीय मन्त्री नियुक्त गरेर मन्त्रिपरिषद् विस्तार गर्ने उनको तयारी छ। प्रदेश प्रमुखको कार्यालयमा मुख्यमन्त्री कार्कीको शपथको तयारी भइरहेको छ। उनको सपथसँगै दुई मन्त्रीको पनि शपथ हुने बताइएको छ। रानामगर इलाम र उप्रेती मोरङका हुन्। उनीहरू यसअघि पनि मन्त्री भइसकेका थिए। एमाले प्रदेश संसदीय दलका उपनेता रानामगर कांग्रेस नेता केदार कार्की नेतृत्वको सरकारमा यसअघि मन्त्री बनेका थिए। तर, त्यतिबेला कांग्रेस र माओवादी पनि मन्त्रिपरिषद्मा सामेल भएपछि एमालेले सरकार छाडेको थियो। मन्त्री रानामगरले पदबाट राजीनामा दिएका थिए। उप्रेती पनि कार्की नेतृत्वको सरकारमा पर्यटन, वन तथा वातावरण मन्त्री थिए। केन्द्रमा सत्ता समीकरण फेरिएसँगै एमाले र माओवादीले कार्की नेतृत्वको सरकारलाई दिएको समर्थन फिर्ता लिए। सरकारलाई दिएको समर्थन चैत २६ गते फिर्ता लिएपछि उप्रेतीले पदबाट राजीनामा दिएका थिए।"
"फेरि फुट्यो जसपा नेपाल, लावतीले घोषणा गरे पहिचानवादी मोर्चा","काठमाडौं : संघीय लिम्बुवान पार्टी नेपाल एकीकरण भएर जनता समाजवादी पार्टी नेपालमा समाहित भएका नेताहरूले जसपा नेपाल छाडेका छन्। बिहीबार काठमाडौंमा पत्रकार सम्मेलन गर्दै उनीहरूले पार्टी विभाजनप्रति असन्तुष्टि जनाउँदै जसपा नेपाल छाडेको घोषणा गरेका हुन्। उनीहरूले प्राडा महेन्द्र लावतीको संयोजकत्वमा पहिचानवादी मोर्चा घोषणा गरेका छन्। पत्रकार सम्मेलनमा लावतीले पछिल्लो समय पार्टीका मुख्य नेतृत्वहरू पहिचानले निर्दिष्ट गरेको मुद्दाभन्दा पनि सत्ताको खेलमा लागेको, गैरलोकतान्त्रिक आचरण अवलम्बन गरेको, पहिचानको आन्दोलनमा सक्रिय नभएको आरोप लगाए। उनले अहिले आफूहरू जसपा नेपाल वा जसपा कुनैको पक्ष नलिने तर पहिचानवादीहरूसँग सहकार्य गर्ने बताए। पहिचानवादी मोर्चाका संयोजक लावतीले नेपालमा सदियौंदेखि एकल जातीय राज्य स्थापित भएको र आज पनि एकल जातीय राज्य कायमै रहेको भन्दै नेपाल बहुजातीय समाज भएकाले नेपाली राज्य पनि बहुजातीय हुनुपर्ने, सबैको पहिचान स्थापित हुनुपर्ने प्रष्ट पारे। जसपा नेपालमा पहिचानबारे विचार राम्रोसँग समेटिएकाले आफूहरू पहिला उक्त पार्टीमा लागेको तर पछिल्लो समयमा पहिचानको आन्दोलन र पहिचानको विस्तारमा जसपा नेतृत्वले समर्थन नगरेको उनको भनाइ छ। मोर्चाले प्रदेश नं १ पुनः नामाङ्कन संयुक्त संघर्ष समितिलाई सघाउने उनले बताए।"
कोशीमा नयाँ सरकार आह्वानविरुद्ध केदार कार्कीले दिए सर्वोच्चमा रिट,"काठमाडौं : कोशी प्रदेशमा नयाँ सरकार गठन आह्वानविरुद्ध मुख्यमन्त्री केदार कार्कीले सर्वोच्च अदालतमा रिट दायर गरेका छन्। नयाँ सरकार गठन प्रक्रिया रोक्न माग गर्दै रिट लिएर उनी बिहीबार दिउँसो सर्वोच्च पुगेका थिए। प्रदेश प्रमुख खापुङ्गले नयाँ सरकार गठनका लागि आह्वान गरेलगत्तै त्यसका विरुद्ध मुख्यमन्त्री कार्की सर्वोच्च पुगेका हुन्। आफू नेतृत्वको सरकार हुँदाहुँदै अर्को सरकार आह्वान गर्नु संविधानविपरित भन्दै यसलाई रोक्नुपर्ने उनको दावी छ। उनले कोशीको मुख्यमन्त्रीमा आफूलाई निरन्तरता दिनुपर्ने बताउँदै अन्तरिम आदेशको माग गरेका छन्। प्रदेश प्रमुखको कार्यालय , कोशी प्रदेश प्रमुख परशुराम खापुङ,कोशी प्रदेशका सभामुख अमरबहादुर विष्ट,संकल्प प्रस्तावका प्रस्तावक रेवतीरमण भण्डारी, संकल्प प्रस्तावका समर्थक गणेशप्रसाद उप्रेती र किशोर चन्द्र दुलाल र नेकपा एमालेका संसदीय दलका नेता तथा सांसद हिक्मत कुमार कार्कीलाई रिटमा विपक्षी बनाइएको छ। प्रदेश प्रमुख खापुनले दुई दिनको समय दिएर बुधबार राति नेपालको संविधानको धारा १६८ को उपधारा (५) अनुसार नयाँ सरकार गठनको लागि दाबी पेश गर्न आह्वान गरेका छन्। नयाँ सरकार गठनका लागि शुक्रबार अपराह्न ५ बजेसम्मको समय दिइएको छ। नेकपा एमाले र नेकपा माओवादी केन्द्र ५२ सांसदको समर्थनमा हिक्मत कार्कीले मुख्यमन्त्रीमा दावी गरेका थिए। सनाखत पछि प्रदेश प्रमुख खापुङ्गले उनलाई मुख्यमन्त्रीमा नियुक्त गरेका हुन्। उनले आजै पद तथा गोपनीयता शपथ लिँदैछन्। यसअघि कोशीका मुख्यमन्त्री केदार कार्कीलाई वैशाख १५ गतेभित्र विश्वासको मत लिइसक्नुपर्ने समय दिइएको थियो। तर, उनले विश्वासको मत पनि नलिने र राजीनामा नदिने अडान लिएपछि एमाले र माओवादीले नयाँ सरकार गठनको प्रक्रिया अघि बढाउन प्रदेश प्रमुखलाई पत्र बुझाएका थिए। त्यसपछि प्रदेश प्रमुखले नयाँ सरकार गठनका लागि आह्वान गरेका हुन्।"
बागमती प्रदेशको बजेट अधिवेशन वैशाख ३१ गते आह्वान गर्न सिफारिस,"हेटौंडा : बागमती प्रदेश सरकारले वैशाख ३१ गते बजेट अधिवेशन आह्वान गर्न सिफारिस गरेको छ। बिहीबार बसेको मन्त्रिपरिषद् बैठकले वैशाख ३१ गते दिउँसो १ बजेका लागि वर्षे अधिवेशन बोलाउन प्रदेश प्रमुख यादवचन्द्र शर्मासमक्ष सिफारिस गर्ने निर्णय गरेको हो। मन्त्रिपरिषद्को निर्णय बमोजिम प्रदेश प्रमुख शर्माले संसद् अधिवेशन आह्वान गर्ने मुख्यमन्त्री शालिकराम जम्कट्टेलले बताए। बजेट अधिवेशनको रुपमा रहेको यस अधिवेशनमा सरकारको नीति तथा कार्यक्रम, आगामी आर्थिक वर्षको बजेट संसद्मा पेस गर्ने तथा छलफल गरी पारित गरिने जनाइएको छ। गत वैशाख १२ गते राती १२ बजे प्रदेश सभाको हिउँदे अधिवेशन अन्त्य गरिएको थियो। त्यस्तै बागमती प्रदेशको नीति तथा योजना आयोगको सदस्य पदमा दिपेन्द्र श्रेष्ठलाई नियुक्त गर्ने निर्णय भएको छ। मन्त्रिपरिषदबाट नमुना वडा समाजवादी कार्यक्रम कार्यान्वयन कार्यविधि २०८० पहिलो संशोधन स्वीकृत गर्नुको साथै लैङ्गिक समानता तथा सामाजिक समावेशीकरण परीक्षण मापदण्ड २०८१ स्वीकृत गरिएको छ। त्यस्तै खरको छानामुक्त बागमती प्रदेश कार्यक्रम सञ्चालन पहिलो संशोधन कार्यविधि २०८१ स्वीकृत भएको छ। प्रदेश प्राविधिक तथा व्यावसायिक शिक्षा एवम् तालिम परिषद्को स्थापना हुने स्थान, सङ्गठन तालिका, दरबन्दी तेरिज कार्यविवरण, छाप र साइनबोर्ड स्वीकृत गर्नुको साथै वन क्षेत्र प्रयोग हुने रुख कटान गर्ने प्रस्तावसमेत स्वीकृत भएको छ।"
"मोरङबाट २ सय १८ किलो गाँजा बरामद, एकजना भरिया पक्राउ","विराटनगर : मोरङबाट प्रहरीले बिहीबार बिहान ठूलो परिणाममा लागुऔषध गाँजा बरामद गरेको छ । जहदा गाउँपालिका३ हात्तीबन्दाबाट २ सय १८ किलोग्राम गाँजा बरामद भएको हो । गाँजासहित एकजना पक्राउ परेका छन् । जहदा गाउँपालिका३ का ३४ वर्षीय भगवान किस्कु पक्राउ परेको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए । उनका अनुसार मकैबारीभित्र लुकाइछिपाइ राखेको अवस्थामा २ सय १८ किलो गाँजा बरामद भएको हो। मकैबारीभित्र बनाइएको टहरामा गाँजा लैजाँदै गरेको अवस्थामा किस्कुलाई पक्राउ गरिएको जानकारी बस्नेतले दिए । मकैबारीभित्र लुकाएर राखिएको विशेष सूचनाका आधारमा जिल्ला प्रहरी कार्यालय मोरङबाट इन्सपेक्टर किशोर तामाङ र इलाका प्रहरी कार्यालय रानीबाट इन्सपेक्टर सन्दीप बेलबासेको नेतृत्वमा खटिएको संयुक्त टोलीले बिहान १ :३० बजेतिर गाँजा बरामद गरेर किस्कुलाई पक्राउ गरेको हो । बरामद भएको गाँजासहित पक्राउ परेका किस्कुलाई जिल्ला प्रहरी कार्यालय मोरङमा लगेर थप अनुसन्धान अघि बढाइएको छ । किस्कुविरुद्ध लागूऔषध ऐनअन्तर्गतको मुद्दा चलाउने प्रहरीको तयारी छ । उक्त गाँजा भारततर्फ कटाउने तयारी गरिएको प्रहरीको भनाइ छ । प्रहरीले बरामद गर्दा प्लाष्टिकको बोराभित्र भुस हालेर त्यहाँभित्र गाँजा राखिएको थियो । गाँजा बरामद भएको स्थान नेपालभारत सीमानजिकै पर्छ । पहाडी जिल्लामा उत्पादन भएको गाँजा अवैध हिसाबले भण्डारण गरेर भारततर्फ लैजान खोजिएको हो,प्रहरी स्रोतले भन्यो,तत्काल बरामद गर्न सकिएका कारण भारत भने पुर्याउन पाएनन् । यस विषयमा थप अनुसन्धान भइरहेको छ । स्रोतका अनुसार पक्राउ परेका किस्कु गाँजाको अवैध धन्दा चलाउने गिरोहका भरिया मात्रै हुन् । गाँजाका वास्तविक कारोबारीको भने पहिचान खुल्न बाँकी छ । प्रारम्भिक अनुसन्धानबाट प्राप्त विवरण र किस्कुले दिएको जानकारीका आधारमा गाँजाको अवैध धन्दामा संलग्नको खोजी भइरहेको प्रहरीले जनाएको छ ।"
सर्वोच्च अदालतका आजका सबै इजलास स्थगित,काठमाडौं : सर्वोच्च अदालतका आजका सबै इजलास बन्द भएका छन्। पूर्वन्यायाधीश हरिजंग सिजापतिको निधनमा बिहीबार सबै इजलास स्थगित भएको सर्वोच्च अदालत प्रशासनले जनाएको छ। पूर्वन्यायाधीश सिजापतिको बुधबार निधन भएको हो।
पार्टी कब्जा गर्ने मनस्थिति बनाएपछि उपेन्द्रजीलाई श्रीपेच लगाइदिन तयार भएनौं : अशोक राई,"काठमाडौं : जनता समाजवादी पार्टीका अध्यक्ष अशोक राईले उपेन्द्र यादवले पार्टी कब्जा गर्न खोजेपछि पार्टी विभाजन गरेको बताएका छन्। काठमाडौंमा बिहीबार पत्रकार सम्मेलन गरेर अध्यक्ष राईले उपेन्द्र यादवले विधान विपरीत महाधिवेशन गर्न खोजेको आरोप लगाए। 'एकताको महाधिवेशन बनाउनुपर्नेमा, नेताकार्यकर्ताको भावनाअनुरुप महाधिवेशन गर्नुपर्नेमा, विधानसम्मत महाधिवेशन गर्नुपर्नेमा उपेन्द्रजीले पार्टी कब्जा गर्न खोज्नुभयो। अनियमित ढंगले महाधिवेशन गर्न खोज्नुभयो। पार्टी नै कब्जा गर्ने मनस्थिति बनाएपछि उहाँलाई श्रीपेच लगाइदिन नेताकार्यकर्ता तयार भएनन्,' अध्यक्ष राईले भने। उनका अनुसार यादवले अनियमितता हुने किसिमले महाधिवेशनको तयारी गरेका थिए। 'सदस्यताको प्रमाणित गर्न नपाइने। हजारौं मान्छेलाई बिना आधार सदस्यता बाँड्ने काम भयो। जुन सदस्यताको न मिति छ, न विधानअनुसार केही भएको छ। महाधिवेशन प्रतिनिधि छान्ने कुरामा पनि उपेन्द्रजीको आपत्ति रह्यो,' उनले भने, 'कमिटीगत र पार्टी सदस्यताको हिसाबले प्रतिनिधि बनाउने व्यवस्था विधानमा छ। त्यसमा क्षेत्रीयता र समावेशितालाई आधार मान्ने भनिएको छ। तर, उपेन्द्रजी अनियमित ढंगले प्रतिनिधि छान्नेतिर लाग्नुभयो। अरुलाई अल्पमतमा पारेर अगाडि बढ्नेतिर लाग्नुभयो। जसको परिणाम पार्टी विभाजनमा पुर्यायो,' उनले भने। स्वास्थ्य मन्त्रीसमेत रहेका जनता समाजवादी पार्टी नेपालका अध्यक्ष यादवले अमेरिका उड्नुअघि आफूअनुकुल परिपत्र जारी गरेको उनको आरोप छ। 'अमेरिकी उड्नुअघि बसेको बैठकमा १८ जना कार्यकारिणी सदस्यमा जम्मा ८ जना बैठकमा सहभागी हुनुभयो। अनि ८ जना बसेको बैठकले आफू अनुकुल हुनेगरी परिपत्र जारी गरेपछि पार्टीमा तरंग पैदा गर्यो। विस्फोटक अवस्था उहाँले नै निम्त्याउनुभएको हो,' उनले भने। उनले यादव नेतृत्वका कारण मधेस प्रदेशको मतसमेत घट्दो अवस्थामा रहेको बताए। त्यतिमात्र होइन, यादवलाई जिताउन सबै दल लाग्नुपर्ने अवस्था आएको उनको भनाइ छ। 'जसपा नेपालमा जसरी नेतृत्व प्रदान गरियो। त्यसले उन्नति गर्न सकेन। मधेस प्रदेशमा मत घट्दै गएको स्थिति छ। प्रमुख नेताले चुनाव जित्नका लागि चार पाँच दलको साझा उम्मेदवार बनाउने अवस्था आएको छ। यो घट्दो शाखलाई जोगाउनका लागि हामी आएका हौं। हामी यो पार्टीलाई पारदर्शी बनाएर अगाडि लैजान्छौं,' उनले भने। उनले अदालत जाने सबैको अधिकार रहेको बताए। अदालत जाने यादवको धम्कीबारे अध्यक्ष राईले थपे, 'अदालतको ढोका सबैका लागि खुला छ। गैरसंवैधानिक भए निर्वाचन आयोगजस्तो संवैधानिक आयोगले दर्ता नै गर्दैनथ्यो होला नि। उहाँहरूलाई त्यस्तो लाग्छ भने जान सक्नुहुन्छ।' उनले उपेन्द्र यादव सरकारमा रहने नरहने उनीहरूको कुरा रहेको भन्दै आफूहरू सरकारमै रहने र देशलाई अस्थिरताको कारण बन्न नदिने घोषणा गरे। उनले जसपालाई राष्ट्रिय स्तरमै अगाडि बढाउने बताए। 'तराई, पहाड, हिमाल र विभिन्न जातजातिको सम्मान गर्दै पार्टी विस्तार गर्छौं। हामीसँग पहिचानसँग सम्बन्धित पार्टीहरूले पनि एकताका लागि प्रस्ताव गरिरहनुभएको छ। हामीले विधि नीति मिल्नेहरूसँग एकता पनि गर्दै जानेछौं,' उनले भने।"
"जलेश्वरका प्रमुख,उपप्रमुख र प्रमुख प्रशासकीय अधिकृतसहित १२ जनाविरुद्ध भ्रष्टाचार मुद्दा","काठमाडौं : अख्तियार दुरूपयोग अनुसन्धान आयोगले महोत्तरीको जलेश्वर नगरपालिकाका नगरप्रमुख सुरेश साह सोनार,उपप्रमुख रौशन खातुन र तत्कालीन प्रमुख प्रशासकीय अधिकृत मित्रलाल ढकालसहित १२ जनाविरुद्ध भ्रष्टाचार मु्द्दा दायर गरेको हो। अख्तियारका प्रवक्ता नविन घिमिरेले उनीहरूविरुद्ध मुद्दा दायर गर्दै प्रतिव्यक्ति ५ लाख ८४ हजार ६३७ रुपैयाँ बिगो माग गरिएको जानकारी दिए। अख्तियारले जलेश्वर नगरपालिका१ हाटबजार क्षेत्रमा भएको ढलानमा गुणस्तरहीन काम गरी भ्रष्टाचार गरेको आरोपमा प्रमुख साह,उपप्रमुख खातुन,प्रशासकीय अधिकृत झा, वडा नम्बर १ का अध्यक्ष अनिलकुमार झा,अन्य कर्मचारी र उपभोक्ता समितिका पदाधिकारीहरूविरुद्ध आव विशेष अदालतमा आरोप पत्र दायर गरेको हो। यसैगरी अधिकृत छैठौं धिरेन्द्र झा,नगरपालिकाका इन्जिनियर पवन कुमार झा,राजेश कुमार चौधरी र सब इन्जिनियर दिपेश कुमार साह,कार्यपालिका सदस्य सोगरा खातुन,उपभोक्ता समितिका अध्यक्ष राकेश कुमार साह,सचिव सिकेन्द्र चौधरी र कोषाध्यक्ष संतोषी देवीविरुद्ध मुद्दा दायर भएको हो। उनीहरूले जलेश्वर नगरपालिका१ हाटबजार क्षेत्रमा भएको ढलान योजनाको वास्तविक भए गरेको कार्यभन्दा बढी कार्य गरेको भनी मूल्यांकन गराइ झुट्टा बिल तयारी गरी ५ लाख ८४ हजार ६३७ रुपैयाँ बढी भुक्तानी लिएको पुष्टि हुन आएको अख्तियारको दावी छ।"
"सेयर बजारमा सामान्य अंकको सुधार, ३ अर्बमाथिको कारोबार",काठमाडौं : साताको अन्तिम कारोबार दिन बिहीबार नेप्से परिसूचक सामान्य अंकले बढेर बन्द भएको छ। नेप्से परिसूचक ५६३ अंकले बढेर १९६६२३ विन्दुमा कायम भएको हो। अघिल्लो कारोबार दिन बुधबार नेप्से ०२१ अंकले घटेको थियो। सेन्सेटिभ इण्डेक्स ०३४ प्रतिशतले बढेर ३५०६० विन्दुमा कायम भएको छ। नेप्से सामान्य अंकले बढेपनि कारोबार रकम भने बुधबारको तुलनामा बढेको छ। यसदिन ३१३ स्क्रिप्सको ७० लाख ५८ हजार ३९९ कित्ता सेयर ३ अर्ब १२ करोड १२ लाख ८६ हजार ३६२ रुपैयाँमा खरिदबिक्री भए। अघिल्लो कारोबार दिन बुधबार २ अर्ब ५४ करोड मूल्य बराबरको सेयर कारोबार भएको थियो। आज कुनै पनि कम्पनीको सेयर सकारात्मक सर्किट लेभलमा कारोबार भएन। ओरेन्टल हस्पिटलको सेयर सर्वाधिक ८४६ प्रतिशतले बढ्यो। कुमारी सवल योजनाका लगानीकर्ताले भने गुमाए। सो कम्पनीको ८४८ प्रतिशतले मूल्य ओरालो लाग्यो। कारोबार रकमको आधारमा नेपाल फाइनान्स शीर्षस्थानमा रह्यो। सो कम्पनीको १७ करोड मूल्य बराबरको सेयर कारोबार भयो। ३ समूहको उपसूचकबाहेक अन्यको उपसूचक नकारात्मक देखिएका छन्। यसदिन होटल्स एन्ड टुरिजम उपसमूहको परिसूचक सर्वाधिक ६९६ प्रतिशतले घट्यो। कारोबारमा आएका ११५ स्टकको मूल्य बढ्दा ११५ वटाको घट्यो भने १४ वटाको मूल्य स्थिर रह्यो।
साथीसँग खेल्न गएका बालकको माटोको ढिस्कोमा पुरिएर मृत्यु,"विराटनगर :मोरङमा माटोको ढिस्कोले पुरिएर एकजना बालकको मृत्यु भएको छ । बूढीगंगा गाउँपालिका६ सखुवा टोल बस्ने रामप्रकाश चौधरीका छोरा १० वर्षीय जयप्रकाश चौधरीको मृत्यु भएको हो । मोरङ प्रहरीका प्रवक्ता डीएसपी ज्ञानेन्द्रबहादुर बस्नेतका अनुसार जयप्रकाश बुधबार साँझ ५ बजेतिर अन्य ३ जना साथीहरुसँग खेल्नलाई घरनजिकको बूढीखोला किनारमा गएको खुलेको छ । खेल्ने क्रममा खोला किनारमा रहेको माटोको ढिस्कोले उनलाई पुरेको पाइएको बस्नेतको भनाइ छ । जयप्रकाशलाई माटोले पुरेको भएपनि त्यसको जानकारी समयमा प्राप्त हुन सकेन । माटोले पुरिएको सूचना समयमा नआएकै कारण बालकको मृत्यु भएको प्रारम्भिक अनुसन्धानबाट खुलेको छ,'डीएसपी बस्नेत भन्छन्,घटना हुनासाथ जानकारी पाएको भए उद्धार गरेर बचाउन सक्ने अवस्था रहन्थ्यो । उनका अनुसार सँगै खेल्न गएका साथीहरुले पनि जयप्रकाशलाई माटोको ढिस्कोले पुरेको जानकारी अभिभावकलाई गराएनन् । ढिस्को खसेर जयप्रकाशलाई पुरेपछि सँगै गएका साथीहरू घर फर्किएर आएछन् । तर, घटनाका बारेमा कसैलाई भनेनछन्,'बस्नेतले भने,सायद डराएर उनीहरूले कसैलाई नभनेको हुनुपर्छ । पछि खोजी गर्ने क्रममा मात्रै कुरा खुलेछ । जयप्रकाश अवेरसम्म घर नफर्किएपछि अभिभावकले खोजी गरेका थिए । त्यतिबेला मात्रै साथीहरूले जयप्रकाशलाई ढिस्को खसेर पुरेको जानकारी गराएका थिए । उनीसँगै खेल्न गएका साथीहरूले पछि घटनास्थल पुर्याएका हुन् । प्रहरीका अनुसार अभिभावकले थाहा पाएर घटनास्थल पुग्दा रातको ९ बजेको थियो । बुवा रामप्रकाश पुगेर हेर्दा छोरा जयप्रकाशलाई माटोको ढिस्कोले पुरिरहेको अवस्थामा फेला पारेका थिए । प्रहरीका अनुसार जयप्रकाशको मृत्यु घटनास्थलमै भएको हो । तर, उद्धार गरेर ९:३० बजेतिर विराट शिक्षण अस्पताल पुर्याइएको थियो । अस्पताल पुर्याउनसाथ चिकित्सकले मृत घोषित गरेको जानकारी डीएसपी बस्नेतले दिए । उनका अनुसार विराटनगरस्थित कोशी अस्पतालमा पोस्टमार्टम गरी शवलाई अभिभावकको जिम्मा लगाएर घटनाको अनुसन्धान सुरू गरिएको छ । जिल्ला प्रहरी कार्यालय मोरङका इन्सपेक्टर हेमराज ओली नेतृत्वको टोलीले घटनाको अनुसन्धान अघि बढाएको छ । दाजु अशोक चौधरीका अनुसार जयप्रकाश नजिकैको बोर्डिङ स्कुलको कक्षा ३ मा पढ्थे । छुट्टी भएर स्कुलबाट घर आएपछि साथीहरुसँग खेल्न गएको अशोक बताउँछन् । खेल्न गएकामध्ये दुईजना साथीहरूले ढिस्को खसेर पुरेको देखेछन् । तर,उनीहरूले कसैलाई पनि खबर गरेनन्,उनी भन्छन्,घर नआएपछि खोजी गर्दा पुरिएको अवस्थामा फेला पारियो । तत्काल बाहिर निकालेर अस्पताल पुर्याए पनि भाइलाई बचाउन सकिएन । अशोकका अनुसार सँगै खेल्न गएकाहरुले नै पछि घटनास्थलमा पुर्याएका हुन् । ढिस्कोले पुरिएको देखेकाहरूले डराएर घटनाका बारेमा कसैलाई नभनेको पाइएको उनको भनाइ छ । जयप्रकाशसँग खेल्न गएकाहरू ८९ वर्षका बालक रहेको अशोकले बताए ।"
पूर्वमन्त्री गुरुङको अन्त्येष्टि गरियो,"काठमाडौं : उपचारका क्रममा मंगलबार निधन भएका कांग्रेसका नेता तथा पूर्वमन्त्री सुर्यमान गुरुङको अन्त्येष्टि गरिएको छ । बिहीबार पशुपति आर्यघाटमा गुरुङको अन्त्येष्टि गरिएको हो । त्यसअघि प्रतिनिधिसभाका सभामुख देवराज घिमिरेले पशुपति आर्यघाट पुगेर गुरुङप्रति श्रद्धान्जली अर्पण गरेका थिए। त्यसअघि विभिन्न दलका नेता, सांसद, शुभेच्छुकलगायत आर्यघाट पुगेर गुरुङप्रति श्रद्धान्जली अर्पण गरेका थिए । काठमाडौंको हिमाल अस्पतालमा मंगलबार ८४ वर्षको उमेरमा उनको उपचारका क्रममा निधन भएको थियो । विसं २०७० सालमा नेपाली कांग्रेसका तर्फबाट समानुपातिक सांसद बनेका गुरुङ विसं २०७३ मा श्रम तथा रोजगारमन्त्री समेत बनेका थिए। यसैबीच नेपाली कांग्रेसले पार्टीका पूर्व केन्द्रीय सदस्य, संविधान सभा सदस्य एवं पूर्व मन्त्री सूर्यमान गुरुङको निधनप्रति गहिरो दुःख व्यक्त गर्दै शोक प्रस्ताव पारित गरेको छ । पार्टी सभापति शेरबहादुर देउवा निवास बुढानिलकण्ठमा बिहीबार बसेको आकस्मीक केन्द्रीय कार्य समिति बैठकले गुरुङको निधनले नेपाली कांग्रेस मर्माहत र स्तब्ध भएको भन्दै शोक प्रस्ताव पारित गरेको हो । बैठकले बैशाख २७, २८ र २९ गते तीन दिनसम्म पार्टीको केन्द्रीय कार्यालय, प्रदेश कार्यालय र सबै जिल्ला कार्यालयहरूमा झण्डा आधा झुकाउने निर्णय गरेको छ । त्यस्तै बैशाख २८ गते शुक्रबारका दिन केन्द्र, प्रदेश तथा जिल्ला कार्यालयहरू बन्द गर्ने, स्वर्गारोहणको १३ दिनसम्म केन्द्र, प्रदेश र जिल्ला कार्यालयहरूमा शोक पुस्तिका राख्ने र १३ औं दिनमा सम्बन्धित जिल्लामा शोक सभाको आयोजना गर्ने निर्णय समेत गरेको छ ।"
"एमसीसी परियोजना कार्यान्वयनमा, बुटवल सबस्टेशन निर्माणको ठेक्का लाग्यो","काठमाडौं : मिलेनियम च्यालेन्ज कर्पोरेसन (एमसीसी) को काम सुरु भएको छ। ४ सय केभी क्षमताको नयाँ बुटवल सबस्टेसन निर्माणको ठेक्का लागेसँगै आयोजना औपचारिक रूपमा कार्यान्वयनमा गएको हो। आयोजनाले नवलपरासी (बर्दघाट सुस्ता पश्चिम) जिल्लामा नयाँ बुटवल सबस्टेसन निर्माणसम्बन्धी ठेक्का भारतीय कम्पनी लिङ्कसन इन्डिया प्रालिलाई प्रदान गरेको जनाइएको छ। गत फागुनमा बसेको बैठकले भारतसँग ठेक्का निर्माण प्रक्रिया अघि बढाउन निर्देशन दिएको थियो। बैठकले नयाँ बुटवलगोरखापुर विद्युत् प्रसारण लाइनको नेपाली क्षेत्रमा पर्ने १८ किलोमिटर अंशको निर्माणलाई अगाडि बढाउने निर्णय गरेको थियो। एमसीए नेपालले बिहीबार उक्त कम्पनीसँग सम्झौतामा हस्ताक्षर गरेको छ। उक्त सबस्टेसनको निर्माण सम्झौता अवधिको ३९ महिनाभित्र सम्पन्न गरिनेछ। उक्त कार्यक्रमलाई सम्बोधन गर्दै अमेरिकी राजदूत डीन आर थम्पसनले नेपालको ऊर्जासम्बन्धी आवश्यकता सम्बोधनका लागि कम्प्याक्ट उपयोगी रहेको सुनिश्चित गर्ने सन्दर्भमा अमेरिकी सरकार नेपाल सरकारसँग सहकार्य गर्न प्रतिबद्ध रहेको बताए। उनले घरेलु उपभोग, विस्तारित व्यापारिक एवं औद्योगिक संस्थाहरू तथा सीमापार विद्युतीय व्यापारका लागि यस ४ सय केभी नयाँ बुटवल सबस्टेसनले सुधार ल्याउने बताए। यस्तै, नेपाल विद्युत् प्राधिकरणका कार्यकारी निर्देशक कुलमान घिसिङले यो सबस्टेसन प्राधिकरणको प्राथमिकतामा रहेको संरचना भएको र यसले सीमापार ऊर्जा व्यापार उल्लेख्य रूपमा उकास्नका लागि विद्यमान २२० केभी सबस्टेशनलाई सघाउने बताए। कार्यक्रममा एमसीएनेपालका कार्यकारी निर्देशक खड्गबहादुर विष्टले एमसीसी नेपाल कम्प्याक्ट कार्यान्वयनका क्रममा भइरहेका समष्टिगत प्रगतिमाथि प्रकाश पारे। एमसीएनेपालले विद्युत् प्रसारण आयोजनाअन्तर्गत प्रसारण लाइन र सबस्टेसनहरूको निर्माणसम्बन्धी सम्पूर्ण कार्यलाई तीव्रतापूर्वक अगाडि बढाइरहेको उनले बताए। बाँकी दुई सबस्टेसनको निर्माणसम्बन्धी सम्झौतामा हस्ताक्षर गर्नका लागि खरिद प्रक्रियाको अन्तिम चरणमा रहेको जानकारी दिए। एमसीएनेपालले नेपाल सरकारको लगानी तथा अमेरिकी सरकारको मिलेनियम च्यालेञ्ज कर्पाेरेसनबाट आर्थिक अनुदान प्राप्त गरेको हो। एमसीएले विद्युत् प्रसारण आयोजनाअन्तर्गत बुटबल सबस्टेसनका अतिरिक्त नुवाकोट जिल्लाको रातमाटेमा र तनहुँ जिल्लाको दमौलीमा पनि एकएकवटा सबस्टेसन निर्माण गर्दैछ। ती सबस्टेसनका लागि निर्माण कम्पनीको छनोट हुँदै गएको बताइएको छ। यसअघि, एमसीए नेपालले ठेक्का रद्द गरेको थियो। लप्सीफेदीदेखि बुटवलसम्मको ३१५ किलोमिटर लामो ४ सय केभी प्रसारणलाइनलाई तीन खण्डमा विभाजन गरी ठेक्का आह्वान गरिएको थियो। पहिलो खण्डमा लप्सीफेदीरातमाटेन्यूहेटौंडा ४ सय केभी, दोस्रोमा रातमाटेन्यूदमौली ४ सय केभी र तेस्रो खण्डमा न्यूदमौलीन्यूबुटवल ४ सय केभी निर्माण गरिने भनिएको छ। एमसीसी परियोजनाका लागि सन् २०११ मा छनोट भएको नेपालले २०१७ सेप्टेम्बर १४ मा सम्झौतामा हस्ताक्षर गरेको थियो। २०७४ साल भदौ २९ गतेका दिन नेपालबाट तत्कालीन अर्थमन्त्री ज्ञानेन्द्रबहादुर कार्की वासिंटन डिसी पुगेर एमसीसीका कार्यवाहक सीईओ जोनाथन नाशका साथ हस्ताक्षर गरेका थिए। सन् २०१९ सेप्टेम्बर २९ तारिखमा तत्कालीन अर्थमन्त्री डा युवराज खतिवडाले एमसीसी कार्यान्वयन सम्झौतामा हस्ताक्षर गरेका थिए। तत्कालीन सरकारले मन्त्रिपरिषद्बाट निर्णय गरी २०७६ असार ३० गते अनुमोदनका लागि संसद्मा दर्ता गरेको थियो। २०७८ फागुन ८ गते टेबल भएको सम्झौता फागुन १५ गते संसद्बाट अनुमोदन भएको थियो। यो अनुमोदनपछि एमसीसीअन्तर्गतको अनुदान सहयोग ५० मिलिनियम अमेरिक डलर अर्थात् करिब ६० अर्ब रुपैयाँ नेपालले पाउने हो। यसमा प्रसारणलाइन र सडक स्तरोनन्ति तथा मर्मत सम्भार गरी २ आयोजना बनाउने हो।"
"मन्त्रालयको बजेटले लुडो, बुद्धिचाल र बाघचालमात्रै खेलाउनसक्ने अवस्था छ : खेलकुदमन्त्री श्रेष्ठ","काठमाडौं : खेलकुद मन्त्री विराजभक्त श्रेष्ठले खेलकुद मन्त्रालयको बजेटले लुडो, बुद्धिचाल र बाघचालमात्रै खेलाउनसक्ने अवस्था रहेको बताएका छन्। सिंहदरबारमा बिहीबार बसेको प्रतिनिधिसभाअन्तर्गतको शिक्षा, स्वास्थ्य तथा सूचना प्रविधि समितिको बैठकमा मन्त्री श्रेष्ठले खेलकुद मन्त्रालयको बजेट अत्यन्त न्यून रहेको भन्दै उक्त बजेटले लुडो, बुद्धिचाल र बाघचाल मात्रै खेलाउनसक्ने अवस्था रहेको प्रष्ट पारे। कम बजेट भएको मन्त्रालयमा खेलकुद पूर्वाधारको माग भने देशको बजेटभन्दा ठूलो रहेको उनको भनाइ छ। मन्त्री श्रेष्ठले बजेट र उपयुक्त नीतिको अभावका काण खेलकुद पूर्वाधारको विकास हुन नसकेको बताए। उनले खेलकुद ऐन संशोधनको तयारी भइरहेको भन्दै यसका लागि आवश्यक सुझाव संकलन गर्ने कामसमेत जारी रहेको बताए। बैठकमा समिति सदस्यहरूले खेलकुद क्षेत्रमा खेलाडीहरूले पछिल्लो समय निकै राम्रो प्रदर्शन ग रेपनि त्यसअनुसारको पूर्वाधारमा सरकारले ध्यान नदिएको आरोप लगाए।"
रिब्दिकोट पूर्णखोप सुनिश्चितता पालिका घोषणा,"तानसेन : पाल्पाको रिब्दिकोट गाउँपालिकालाई पूर्णखोप सुनिश्चितता गाउँपालिका घोषणा गरिएको छ । जिल्ला खोप समन्वय समितिका सहसंयोजक काशिका गैरे,समितिका सदस्य सचिव डा राजेन्द्र कुमार गिरीले रिव्दीकोट गाउँपालिकालाई पूर्णखोप सुनिश्चितता भएको प्रमाणपत्र पालिका अध्यक्ष नारायण बहादुर कार्की,उपाध्यक्ष कान्ता अधिकारी,प्रमुख प्रशासकीय अधिकृत लेखनाथ पोखरेललाई हस्तान्तरण गरेका हुन्। गाउँपालिकाका ८ वटै वडालाई पूर्णखोप सुनिश्चिता घोषणा गरेपछि सिङ्गो गाउँपालिकालाई नै पूर्ण खोप सुनिश्चितता भएको गाउँपालिका घोषणा गरिएको हो । चालु आर्थिक वर्षमा १५ महिनादेखि ५ वर्ष मुनिका ८ सय ५२ जना सरकारले तोकेका १३ किसिमका खोपहरू बालबालिकाहरलाई लगाएको गाउँपालिका स्वास्थ्य शाखाका प्रमुख सुनिल अधिकारीले बताए । सरकारले प्रदान गरेको १३ किसिमको खोपमा एकजना बालबालिका पनि नछुटुन भनी ८ वटै वडामा घरदैलो गरी पूर्णखोप अभियानलाई सफल बनाएको स्वाथ्य शाखा प्रमुख अधिकारीले जानकारी दिए । पालिका भित्रका जन्मेदेखि १५ महिनासम्म र १५ महिनादेखि ५९ महिनासम्मका बालबालिकालाई दुई समूहमा वर्गीकरण गरेर खोप अभियान संचालन गरिएको थियो । घोषणा कार्यक्रममा जिल्ला समन्वय समितिका उपप्रमुख गैरेले पूर्णखोप कार्यक्रम अभियानले बाल मृत्युदर,मातृ मृत्युदर शून्यको अवस्थामा पुर्याएको ,मानिसको औसत आयुमा वृद्धि गरेको,धेरै किसिमका रोगहरु बाट सुरक्षित बनाएकाले समग्र स्वास्थ्य क्षेत्रमा उल्लेखनीय सुधार आएको बताइन् । जिल्ला स्वास्थ्य कार्यालय पाल्पाका प्रमुख डाराजेन्द्र कुमार गिरीले पूर्णखोप सुनिश्चिता कार्यक्रमले ५ वर्षमुनिका कुनै पनि बालबालिका सरकारको मापदण्ड भित्रका खोपहरू पाउने,कुनै तरिकाबाट छुटेका भएपनि पुन समेटिने भएकाले निकै प्रभावकारी भएको बताए । पाल्पाले विगत ३ वर्षदेखि खोप सुनिश्चितता भएको पालिका अभियानलाई निरन्तरता दिँदै आएको प्रमुख डागिरीले बताए । खोपअन्तरगतका दादुरा, विफर र पोलियो पाल्पामा हालको अवस्थामा निर्मुल अवस्थामा रहेको डा गिरीले बताए । गाउँपालिका अध्यक्ष नारायण बहादुर कार्कीले पूर्णखोप अभियानले पालिकाको स्वास्थ्य क्षेत्रमा उल्लेखनीय सुधार आएको बताए । पूर्णखोप अभियानले प्रत्येक घर घरमा पुग्दा स्वास्थ्य क्षेत्रका अन्य विषयवस्तुमा समेत जानकारी प्राप्त भएकाले गाउँपालिकाले सोही अनुसारको नीति कार्यक्रम र बजेट बनाउँदै आएको पालिका अध्यक्ष कार्कीले बताए । सर्ने रोगहरू खोपबाट नियन्त्रण भएपनि नसर्ने रोगहरूको अवस्था दिनहुँ भयावह हुँदै आएकोले सिंगो गाउँपालिका नियन्त्रणको अभियानमा जुटेको अध्यक्ष कार्कीले बताए । गाउँपालिका उपाध्यक्ष कान्ता अधिकारीले पूर्णखोप सुनिश्चितता कार्यक्रमलाई पालिकाले निरन्तरता दिने र आगामी दिनमा जिल्लामै पहिलो गाउँपालिका हुनेगरी आजैदेखि योजनावद्ध रुपमा काममा खटिने बताइन् । गाउँपालिकाका प्रमुख प्रशासकीय अधिकृत लेखनाथ पोखरेलले नयाँ संविधान जारी भएपछि स्थानीय तहमा स्वास्थ्य अधिकार पाएको,आफै नीति, नियम, कानुन र बजेट बनाउने अधिकार पाउँदा स्वाथ्य क्षेत्रमा उल्लेखनीय सुधार आएको दावी गरे। बालबालिका स्वस्थ भए देश नै स्वस्थ हुने भएकाले सबै तहको सरकारबाट बालबालिकाको स्वास्थ्यमा बढी लगाउनी गर्नुपर्ने उनको भनाइ छ।"
"कोशी प्रदेशको मुख्यमन्त्रीमा हिक्मत कार्की नियुक्त, आजै सपथ हुने","विराटनगर : कोशी प्रदेशको मुख्यमन्त्रीमा नेकपा एमाले संसदीय दलका नेता हिक्मतकुमार कार्की नियुक्त भएका छन्। बिहीबार कोशी प्रदेश प्रमुख परशुराम खापुङले कार्कीलाई मुख्यमन्त्रीमा नियुक्त गरेका हुन्। नेकपा माओवादी केन्द्र र एमालेका ५२ प्रदेशसभा सदस्यको समर्थनमा उनी मुख्यमन्त्री बनेका हुन्। कार्कीलाई संविधानको धारा १६८ को उपधारा ५ बमोजिम मुख्यमन्त्री पदमा नियुक्त गर्न प्रदेशसभाका ५२ सदस्यको हस्ताक्षरसहित दाबी गरेका थिए। लगत्तै प्रदेश प्रमुखको कार्यालयमा सांसदहरुको सनाखत गरेपछि कार्कीलाई खापुङले मुख्यमन्त्रीमा नियुक्त गरेका हुन्। उनको शपथ ग्रहण केही बेरमै हुनेछ। आजै कार्कीले सानो आकारको मन्त्रिपरिषद गठन गर्ने सम्भावना छ। प्रदेश प्रमुख पर्शुराम खापुङले शुक्रबार साँझ ५ बजेसम्मको समय दिएर मुख्यमन्त्रीमा दाबी पेस गर्न बुधबार राति आह्वान गरेका थिए। माओवादी केन्द्र र एमालेका ५२ सांसदले सरकारलाई दिएको समर्थन फिर्ता गरेको ३० दिन पूरा भएको, मुख्यमन्त्रीले विश्वासको मत नलिएको प्रदेशसभाको जानकारीपत्र समेतका आधारमा नयाँ सरकार गठनको आह्वान गरिएको प्रदेश प्रमुख कार्यालयको सूचनामा उल्लेख छ। एमाले र माओवादीले सरकारको समर्थन फिर्ता लिएपछि मुख्यमन्त्री कार्कीले विश्वासको मत पनि लिने र राजीनामा पनि नदिने अडान राख्दै आएका थिए। त्यसलाई चिर्न दुई दलले समावेदनमार्फत प्रदेशसभाको विषेश अधिवेशन आह्वान गराएर समर्थन फिर्ता लिएको ३० दिनभित्र विश्वासको मत लिन मुख्यमन्त्रीलाई निर्देशन दिने संकल्प प्रस्ताव वैशाख ७ गते पारित गराएका थिए। मुख्यमन्त्री कार्कीले भने संकल्प प्रस्ताव बाध्यकारी नभएको भन्दै विश्वासको मत लिने प्रस्ताव नै प्रदेशसभामा राखेनन्। प्रदेशसभा सचिवालयले संकल्प प्रस्तावले गरेको निर्देशन अनुसार मुख्यमन्त्रीलाई त्यसको जानकारी गराएको भएपनि विश्वासको मत लिने प्रस्ताव नआएको पत्र प्रदेश प्रमुखको कार्यालयले पठाएपछि नयाँ सरकार आह्वानको ढोका खुलेको थियो। मुख्यमन्त्रीले विश्वासको मत नलिएको प्रदेशसभा सचिवालयको सो पत्र तथा प्रदेशसभामा ५२ सांसदको प्रतिनिधित्व गर्ने दुई दलले नयाँ सरकार गठन गर्न गरेको माग सम्बन्धमा प्रदेश प्रमुख खापुङ महान्यायधीवक्ता डादिनमणि पोखरेलको रायअनुसार सरकार गठनको आह्वान गरेका हुन्। नयाँ मुख्यमन्त्रीमा दावी पेश गर्न लागेका कार्की यसअघि दुई पटक मुख्यमन्त्री भइसकेका छन्। २४ पुस २०७९ पहिलो पटक माओवादी केन्द्र, जसपा र राप्रपाको समर्थनमा मुख्यमन्त्री बनेका कार्कीले केन्द्रमा सत्ता समीकरण फेरिएपछि १४ असार २०८० मा राजीनामा दिएका थिए। सर्वोच्च अदालतको परादेशपछि २२ भदौ २०८० मा ठूलो दलको नेताको हैसियतमा मुख्यमन्त्री बनेका कार्कीले २० असोजमा पुनः राजीनामा दिएका थिए। केन्द्रमा पुनः एमाले र माओवादी केन्द्रको गठबन्धन बनेपछि कार्की तेस्रो पटक मुख्यमन्त्री बन्न लागेका हुन्। ९३ सदस्यीय प्रदेशसभामा बहुमतका लागि ४७ मत चाहिन्छ। कार्कीलाई एमाले र माओवादी केन्द्रका ५२ सांसदको समर्थन छ। उपधारा ५ अनुसार सरकार गठन आह्वान भएका कारण आजै दाबी पेशपछि सांसदको हस्ताक्षर सनाखत गर्ने तयारी रहेको माओवादी केन्द्र संसदीय दलका नेता इन्द्रबहादुर आङ्बोले बताए। २०८० असोज २७ गते केदार कार्की सरकार गठनको अन्तिम विकल्प उपधारा ५ अनुसार नै मुख्यमन्त्री नियुक्त भएका थिए। नेपाली कांग्रेसका ८ सांसदसहित विद्रोह गरेका केदार कार्कीलाई एमालेका ३९ सांसदले समर्थन गरेर मुख्यमन्त्री बनाएका थिए। हिक्मत मुख्यमन्त्रीमा नियुक्त भइरहँदा केदार कार्की भने त्यसविरुद्ध सर्वोच्च अदालतमा अदालत रिट दायर गर्न काठमाडौं पुगिसकेका छन्। आफू नेतृत्वको सरकार हुँदाहुँदै अर्को सरकार आह्वान गर्नु संविधानविपरीत भएको जिकिरसहित उनले आजै अदालतमा मुद्दा दायर गर्ने तयारी गरेका छन्। यी हुन् दाबी पेश गर्दा हस्ताक्षर गर्ने सांसदहरु यो पनि पढ्नुहोस कोशीमा हिक्मत कार्कीको नेतृत्वमा सरकार गठनका लागि दाबी पेस, ककसले गरे हस्ताक्षर ?"
निजी क्षेत्रको मनोबल बढाउने गरी बजेट ल्याउँछौं : अर्थमन्त्री,"काठमाडौं : अर्थमन्त्री वर्षमान पुनले जनतामा आशा जगाउने गरि आगामी आर्थिक वर्षको बजेट ल्याउने तयारी भइरहेको बताएका छन्। नेपाल आर्थिक पत्रकार समाज सेजनले बिहीबार काठमाडौंमा आयोजना गरेको प्रिबजेट छलफलमा अर्थमन्त्री पुनले निजी क्षेत्रको मनोबल बढाउने र जनतामा पनि आशा जगाउने गरि बजेट ल्याउने तयारी भइरहेको बताएका हुन्। बजेटलाई परिणाममुखी बनाउनका लाथि प्राय सबै क्षेत्रसँग छलफल गरिरहेको उनले बताए । उनले गत वर्षभन्दा मुलुकको अर्थतन्त्र केहि राम्रो भएपछि थप राम्रो बनाउनका लागि आशावादी ढंगले नै बजेट निर्माण भइरहेको धारणा राखे। अर्थमन्त्री पुनले निजी क्षेत्रको मनोवल घटेकोमा मनोबल उठाउने कुरालाई प्राथमिकता दिने र सम्पत्ति र व्यवसायको सुरक्षालाई सरकारबाट विश्वास दिलाउन प्रतिवद्ध रहेको उल्लेख गरे। उनले सरकारको नीतिबाट बाहिर राष्ट्र बैंक नहुने भन्दै नीति तथा कार्यक्रम ,बजेट र मौद्रीक नीतिमा एकरुपता ल्याउने बताए । उनले विद्युतीय सवारी साधानमा कर बढाउन दबाब आइरहेको र इभिका कारण ४० अर्ब गुमेपनि यसबारे अध्ययन गरेर देशका हितमा आवश्यक निर्णय गर्ने जानकारी दिए। उनले केहि क्षेत्रमा रिफर्मको माग पनि आएको भन्दै केहि क्षेत्रलाई भने बजेटले विशेष प्राथमिकता दिने संकेत गरे। मन्त्री पुनले आर्थिक गतिविधिलाई चलायमान गर्न नै सरकारको ध्यान केन्द्रीत रहेको बताए।"
मनास्लु प्रवेश गर्ने पहिलो पर्यटकलाई सम्मान,"गोरखा : मनास्लु क्षेत्र प्रवेश गर्ने पर्यटकलाई चुमनुब्री गाउँपालिकाले स्वागत र सम्मान गरेको छ । ६८ औँ मनास्लु आरोहण दिवसको अवसरमा बिहीबार आयोजित कार्यक्रममा सो क्षेत्रमा प्रवेश गर्ने पहिलो पर्यटकलाई गाउँपालिकाले खादा र माला लगाएर स्वागत तथा सम्मान गरेको हो । गाउँपालिकाका अध्यक्ष निमा लामा, प्रमुख प्रशासकीय अधिकृत मनोज लामिछाने, मनास्लु संरक्षण क्षेत्र आयोजनाका प्रमुख सन्तोष शेरचन तथा धार्चे मनास्लु पर्यटन विकास समितिका अध्यक्ष साने गुरुङले पर्यटकलाई स्वागत र सम्मान गरेका हुन् । विश्वको आठौँ, नेपालको सातौँ अग्लो मनास्लु हिमाल सन् १९५६ मे ९ मा प्रथम पटक जापानी नागरिक तोसी इमानुसी र नेपाली नागरिक ग्याल्जेन नोर्बु शेर्पाले आरोहण गरेका थिए । सोही अवसरमा पर्यटन बोर्ड, नेपाल पर्वतारोहण संघ, मनास्लु संरक्षण क्षेत्र आयोजना र धार्चे मनास्लु पर्यटन विकास समितिको सहयोगमा चुमनुब्री गाउँपालिकाले मनास्लु आरोहण दिवस मनाएको हो । सो अवसरमा चुमनुब्री गाउँपालिकाको केन्द्र फिलिममा सांस्कृतिक झाँकीसहितको प्रभातफेरी आयोजना गरिएको थियो । साथै दिउँसो मनास्लु हिमालको पुजाआजा र औपचारिक कार्यक्रम गरी मनास्लु आरोहण दिवस मनाइएको हो। कार्यक्रमको अवसरमा त्यहाँको गुरुङ तथा भोटे लामा समुदायमा प्रचलित विविध संस्कृतिक प्रदर्शनी गरेर मनास्लु दिवस मनाइएको हो। विगतका वर्षमा दिवसको अवसरमा काठमाडौंमा विभिन्न कार्यक्रम आयोजना गर्ने गरिन्थ्यो । यो वर्ष भने पहिलो पटक गाउँपालिकामै मनाएको गाउँपालिकाका अध्यक्ष निमा लामाले बताए। गाउँपालिकाले यसलाई हरेक वर्ष निरन्तर रुपमा मनाउने प्रतिबद्धता व्यक्त गरेको छ । ६९ औँ दिवस मनास्लु हिमाल रहेको चुमनुब्री १ सामागाउँमा दिवस मनाउने र ७० वर्ष पूरा गरेपछि विशेष कार्यक्रमका साथ हिरक महोत्सव मनाउने गाउँपालिकाका अध्यक्ष लामाले बताए । प्रसिद्ध मनास्लु पदमार्गमा यो आर्थिक वर्षको ९ महिनामा आठ हजार चारसय ५४ जनाले मनास्लु क्षेत्रको भ्रमण गरेको एमक्याप कार्यालयका प्रमुख सन्तोष शेरचनले जानकारी दिए । सगरमाथापछि सबैभन्दा धेरै विदेशी पर्यटकले मनास्लु हिमाल आरोहण गर्ने गरेको उनको भनाइ छ ।"
पारदर्शीता र सुशासन एक अर्काका पुरक : राष्ट्रपति,काठमाडौं : राष्ट्रपति रामचन्द्र पौडेलले खर्च र हिसाबको पारदर्शीता भए देशमाथिको विश्वसनियता बढ्दै जाने बताएका छन्। बिहीबार काठमाडौंमा नेपाल चार्टर्ड एकाउण्टेन्ट्स संघ (एक्यान)ले आयोजना गरेको कार्यक्रमलाई सम्बोधन गर्दै राष्ट्रपति पौडेलले कुनै देशले सहयोग गर्दा देशको खर्च र हिसावको पारदर्शीता हेर्ने भएकाले यसमा पारदर्शीता भए देशमाथिको विश्वसनियता बढ्दै जाने बताएका हुन्। उनले ठूला आयोजनामा हुनसक्ने फर्जि बिल र अनियमितता लेखापरिक्षणबाटै हुने भएकाले यस क्षेत्रको धेरै महत्व रहेको धारणा राखे । पारदर्शीता र सुशासन एक अर्काका पुरक भएको भएको भन्दै उनले न्यायोचित ढंगबाट कार्यसम्पादन गरिरहेका लेखापरीक्षकहरू राष्ट्रका आर्थिक पहरेदार रहेको धारणा समेत व्यक्त गरे । मुलुकभर सक्रिय लेखापरीक्षककै कारण भएका स्पष्ट हिसाबलाई आर्थिक सुरक्षाको एउटा पाटोको रुपमा लिन सकेको उनले बताए । उनले न्यायोचित ढंगबाट कार्यसम्पादन गरिरहेका लेखापरीक्षकहरू राष्ट्रका आर्थिक पहरेदार भएको धारणा राखे। त्यस्तै कृषि तथा पशुपन्छी विकासमन्त्री ज्वाला कुमारी साहले नयाँ पुस्ताका लेखा परिक्षकहरूले राष्ट्रको आर्थिक विकासमा लेखाको महत्वकाबारे देखाएको चासो महत्वपूर्ण रहेको बताए । उनले आर्थिक ज्ञानको बारेमा जानकारी गराउन सके मुलुकको आय व्ययको अवस्था जनताले थाहा पाउन सक्ने धारणा राखे। मन्त्री साहले नेपालका लेखा परिक्षकहरूलाई पलाउन हुनुपर्ने अवस्थाबाट रोक्न आवश्यक भूमिका खेल्ने उल्लेख गरे। त्यस्तै नेपाल उद्योग वाणिज्य महासंघका अध्यक्ष चन्द्रप्रसाद ढकालले संसारका लगानीकर्तालाई आमन्त्रण गर्न गरिएको लगानी सम्मेलनले आशा पलाएको बताए। मुलुकमा आर्थिक सुशासन कायम गर्न चार्टर्ड एकाउण्टेन्ट्स संघको भूमिका अपरिहार्य रहेको उनले बताए। आर्थिक संकटको समाधानका विषयमा बहस गर्न संघले राष्ट्रिय सम्मेलनको आयोजना गरेको हो ।
कानुन निर्माणको प्रक्रिया र कार्यान्वयन,"विधायिकी यात्राले कार्यकारिणी उत्पत्दिेखि राष्ट्रपतिको प्रमाणीकरणसम्म, पारदर्शिताका चुनौतीहरूको सामना गर्नुपर्ने हुन्छ। जसरी तराजुको एकातिर ढक र अर्कोतिर कुनै सामान जोख्दा बराबर हुन्छ, त्यसैगरी न्यायिक तराजुले न्यायलाई नाप्ने गर्छ। न्यायको दृष्टिकोणले सबै समान हुन्छन् भन्ने न्यायमूर्तिको मान्यताअनुरूप न्यायअन्यायलाई छुट्ट्याएर स्वतन्त्र र निष्पक्ष तरिकाले न्यायसम्पादन गर्नु न्यायालयको परम कर्तव्य हुन्छ। न्यायालयको सिद्धान्त अनुरूप नै नागरिकले न्यायपालिकाबाट न्यायको अपेक्षा गरेका हुन्छन्। कानुनी इतिहासलाई हेर्दा न्यायपालिकासम्बन्धी संवैधानिक रूपमा कानुनी व्यवस्था नै नभएको पञ्चायती शासन व्यवस्थामा पनि स्वतन्त्र न्यायपालिका बनाउन निष्पक्ष न्याय दिन राम्रो अभ्यास भएको देखिन्छ। तत्कालीन पञ्चायती व्यवस्था र संविधानले न्यायपालिका राज्यको छुट्टै अंग हो भनेर नमानेको अवस्थामा नेपालको पहिलो प्रधानन्यायाधीश हरिप्रसाद प्रधानले स्वतन्त्र न्यायपालिकाको जग बसाल्ने काम गरे। जुन नेपाली न्यायालयको इतिहासमा कासेढुंगाकै रूपमा सावित भयो। पहिलो प्रधानन्यायाधीश प्रधानले बसालेका न्यायालयको जगमा त्यसपछिका प्रधानन्यायाधीश अनिरुद्रप्रसाद सिंह र हरिप्रसाद प्रधान, भगवतीप्रसाद सिंह र रत्नबहादुर विष्टले स्वतन्त्र न्यायपालिकाको विकासमा योगदान पुर्याए। नेपालमा, कानुनको उत्पत्ति कार्यकारी निकायबाट हुन्छ र संसदीय स्वीकृति र राष्ट्रपतिको प्रमाणीकरणमा टुंगिन्छ। प्रमाणीकरणपछि कार्यान्वयन चक्र सुरु हुन्छ। कार्यपालिकाभित्र, संसदीय पेसका लागि विधेयकको तयारीका लागि विधेयकको अवधारणाबाट सुरु गरी करिब एक दर्जन जटिल चरणहरू पार गरिएको छ। संसद्मा प्रवेश गरेपछि, विधेयकले कानुनमा रूपान्तरण गर्न विधायी प्रक्रियाहरूको जटिल परिदृश्य नेभिगेट गर्दै लगभग दुई दर्जन चरणहरू पार गर्दछ। यो कठोर संसदीय यात्रापछि राष्ट्रपतिले विधेयक प्रमाणीकरण गरी कार्यान्वयनका लागि तयार हुन्छ। नेपालको संविधान, २०१५ ले कानुनको उत्पत्ति प्रक्रियाहरूबारे नीति र कानुनी मार्गदर्शन प्रदान गर्दछ। यस प्रक्रियामा अन्य देशहरू जस्तै नेपालको संसद्को पनि महत्त्वपूर्ण भूमिका छ। प्रक्रियागत रूपमा, नेपालको विधायिका प्रक्रियालाई तीन चरणमा विभाजन गर्न सकिन्छ पूर्वविधायिका, विधायिका र उत्तरविधायिका। पूर्वविधायिका चरणको प्रक्रियामा नीति पहिचान, विषय विश्लेषण, मस्यौदा, छानबिन र अन्य तत्त्वहरू समावेश छन्। नेपाल सरकार (व्यवसाय बाँडफाँड) नियमावलीमा उल्लेख भएबमोजिम प्रचलित कानुन संशोधन वा नयाँ कानुन निर्माण गर्दा सम्बन्धित मन्त्रालयले कानुन, न्याय तथा संसदीय मामिला मन्त्रालयको सुझाव लिनुपर्ने हुन्छ। यस प्रक्रियाले कानुन निर्माणको आवश्यकतालाई संकेत गर्दछ र प्रस्तावित कानुनमा समावेश गर्नुपर्ने तत्वहरू निर्दिष्ट गर्दछ। त्यसैगरी, त्यस्तो कानुनमा समावेश गर्ने विषय अन्य मन्त्रालयको क्षेत्राधिकारभित्र परेमा त्यस्ता मन्त्रालयको राय पनि लिनुपर्छ। राय र परामर्श लिएर सम्बन्धित मन्त्रालयले नीति स्वीकृतिका लागि विधेयक प्रधानमन्त्री तथा मन्त्रिपरिषद्को कार्यालय (ओपीएमसीएम)मा पेस गर्नु पर्नेछ। विधेयकमा आर्थिक विषय पनि समावेश भएमा अर्थ मन्त्रालयको सहमति आवश्यक हुन्छ। त्यस्तै निजामती सेवाका सर्तहरूका सम्बन्धमा कानुनी व्यवस्था भएमा लोकसेवा आयोगको स्वीकृति लिनुपर्नेछ। ओपीएमसीएमको निर्णयका आधारमा लोकसेवा आयोगको स्वीकृति लिनुपर्छ। संघीय संसद्मा विधेयक पेस गर्ने निर्णय गर्नुअघि ओपीएमसीएमले छलफलका लागि वा आफैं निर्णय गर्न ओपीएमसीएमको विधेयक समितिमा पठाउन सक्नेछ। ओपीएमसीएमले विधेयकलाई सैद्धान्तिक रूपमा स्वीकृत गरेपछि सम्बन्धित मन्त्रीले विधेयक दर्ताका लागि संसद्मा पठाउने व्यवस्था छ। यसरी प्राप्त भएको विधेयक संघीय संसद् सचिवालयमा दर्ता हुन्छ। धेरैजसो बिलहरू कार्यकारी निकायद्वारा पेस गरिन्छन्। यसलाई सरकारी बिलहरू पनि भनिन्छ। यी विधेयकहरू सम्बन्धित मन्त्रीहरूले संसद्मा पेस गर्नुपर्छ। मन्त्रीबाहेक संघीय संसद्का सदस्यले पनि विधेयक पेस गर्न सक्नेछन्। त्यस्ता बिलहरूलाई निजी बिल भनिन्छ। निजी विधेयक ल्याउँदा पनि कानुन निर्माणको ढाँचा र प्रक्रियालाई पालना गर्नुपर्छ। विधायिका र उत्तरविधायिका चरणहरू पनि छन्। संविधानको भाग९ मा उल्लेखित विधायी चरणले विधेयकको परिचय, स्वीकृति, फिर्ता, प्रमाणीकरण र सम्बन्धित प्रक्रियाहरू समेट्छ। प्रतिनिधिसभाको नियमावली २०२३ र राष्ट्रियसभाको नियमावली, २०१८ ले संवैधानिक प्रावधानहरूसँग मेल खाँदै यस चरणलाई व्यापक रूपमा रूपरेखा बनाएको छ। संवैधानिक व्यवस्थाअनुसार प्रतिनिधिसभा वा राष्ट्रियसभामा अर्थ विधेयकबाहेक विधेयक पेस गर्न सकिनेछ। थप रूपमा, नेपाली सेना, नेपाल प्रहरी, सशस्त्र प्रहरी बलजस्ता सुरक्षा निकायहरूसम्बन्धी विधेयकहरू विशेष रूपमा सरकारी विधेयकका रूपमा प्रस्तुत हुन्छन्। विधेयकहरू प्रस्तुत गर्न चाहने सदस्यहरूले उद्देश्य, वित्तीय पक्षहरू, स्पष्टीकरणहरू र प्रत्यायोजित कानुनहरूसहित विस्तृत विवरणहरू प्रदान गर्नुपर्छ। सरकारी विधेयक पेस गर्नुअघि पाँच दिनको सूचना दिनुपर्ने हुन्छ भने निजी विधेयकका लागि संसद् सचिवालयमा पाँच दिनको सूचना दिनुपर्ने हुन्छ। पाँच दिनको अग्रिम सूचनाको नियम बजेट वा यससँग सम्बन्धित विधेयकहरूमा लागू हुँदैन। दर्तापछि सरकारी बिलहरू दुई दिनभित्र सदस्यहरूलाई वितरण गरिन्छ भने निजी बिलहरू चार दिनभित्र वितरण गरिन्छ। विधेयक दर्ता भएको सात दिनपछि (सरकारी विधेयकका लागि पाँच दिन) कुनै पनि बैठकमा छलफलका लागि पेस गर्न सकिनेछ। असहमति व्यक्त गर्न चाहने सदस्यहरूले सदनमा प्रस्ताव पेस हुनुभन्दा एक दिनअघि वा राष्ट्रियसभामा बिल वितरण भएको पाँच दिनभित्र दर्ता गर्नुपर्छ। विधेयक सदनमा पेस भएपछि प्रस्तावक सदस्य (मन्त्री)ले सर्वसाधारणको प्रतिक्रियाका लागि विधेयक सार्वजनिक गर्न प्रस्ताव गर्न सक्नेछन्। सदस्यहरूले संशोधन प्रस्ताव गर्नका लागि वैचारिक छलफलपछि ७२ घण्टाको विन्डोको व्यवस्था गर्ने प्रावधान छ। त्यसपछि सदनभित्र विस्तृत छलफल हुन सक्छ। वैचारिक छलफल संसदीय समितिमा पनि हुन्छ। राष्ट्रियसभामा व्यवस्थापिका समितिमा विधेयकमाथि छलफल हुन्छ भने प्रतिनिधिसभाले विभिन्न क्षेत्रगत विषयगत समितिमा छलफल गर्छ। पूर्ण समितिको छलफलपछि, विधेयक थप विचारको लागि सदनमा फिर्ता हुन्छ र बहुमतको समर्थन जुटाउनु पर्छ। प्रारम्भिक परिचय प्रक्रियाजस्तै प्रक्रियाहरू पछ्याएर एउटा सदनबाट पारित विधेयकहरू छलफलको लागि अर्को सदनमा जान्छन्। प्रतिनिधिसभाबाट राष्ट्रियसभामा पठाइएका विधेयकहरू, विशेषगरी वित्त विधेयक, १५ दिनभित्र फिर्ता हुने अपेक्षा गरिएको छ। अन्य विधेयकको ६० दिनभित्र राष्ट्रियसभाबाट जवाफ दिनु पर्नेछ। यद्यपि, राष्ट्रियसभामा उत्पत्ति हुने र सभामुखमा पठाइने बिलहरूको लागि निश्चित समयसीमा तोकिएको छैन। सदनहरूबीच असहमति सामना गर्ने विधेयकहरू संयुक्त समितिमा पठाउन सकिन्छ। राष्ट्रपतिले प्रमाणीकरण गरिएका विधेयकहरूलाई स्वीकृति दिएपछि सूचनाहरू नेपाल राजपत्रमा प्रकाशित गरिन्छ।संवैधानिक रूपमा, गैरअधिवेशन अवधिमा ओपीएमसीएमको सिफारिसमा राष्ट्रपतिद्वारा अध्यादेश जारी गर्न सकिन्छ। प्रत्येक अध्यादेशलाई दुवै सदनमा पछि परिचय आवश्यक हुन्छ, स्वीकार नगरिएमा निष्क्रिय हुन्छ। दुबै सदनबाट पारित अध्यादेशले प्रतिस्थापन विधेयकमार्फत संसदीय कानुन निर्माण प्रक्रियालाई उत्प्रेरित गर्दछ। विधेयकहरू राष्ट्रपतिबाट प्रमाणीकरण भएपछि विधायिकापछिको चरण हुन्छ। यसमा मुख्यतया संसदीय अध्ययन, विस्तृत अनुसन्धान र अभिभावकीय कार्यहरू र प्रत्यायोजित कानुनहरूको सजग अनुगमन गर्ने समावेश छ। नेपालमा, यस चरणलाई मुख्यतया दुईवटा तरिकाबाट विश्लेषण गर्न सकिन्छ। उत्तरविधानिक छानबिन र प्रत्यायोजित विधायिका व्यवस्थापन। संसद्मा विधेयक पेस भएपछि त्यसको छलफल र अनुमोदनका प्रक्रियाहरू प्रतिनिधिसभा र राष्ट्रियसभाको सान्दर्भिक नियमावलीमा उल्लेख हुन्छन्। तर, पेस गर्नुअघि वा संसद्बाट अनुमोदन गरिसकेपछि अहिले कुनै स्पष्ट नीति वा कानुनी रूपरेखा छैन। मस्यौदा र कार्यान्वयन प्रक्रियालाई सम्बोधन गर्ने विधायिका कानुन २०२३ नामक विधेयक संसद्मा औपचारिक रूपमा दर्ता भएको थियो। यसको उद्देश्य कानुन निर्माणमा एकरूपता सुनिश्चित गर्ने, लागू गरिएका कानुनहरूको व्यवस्थित अभिलेख राख्ने, प्रत्यायोजित कानुनहरूको सीमा परिभाषित गर्ने र पारदर्शिता अभिवृद्धि गर्ने हो। सरकारले प्रायः ओपीएमसीएमबाट धेरै विधेयकहरू स्वीकृत गर्छ र सरोकारवालाहरूसँग पर्याप्त परामर्श बिना संसद्मा दर्ता गर्छ। नेपालको विधायिकी यात्राले कार्यकारिणी उत्पत्तिदेखि राष्ट्रपतिको प्रमाणीकरणसम्म, पारदर्शिताका चुनौतीहरूको सामना गर्नुपर्ने हुन्छ।"
लागुऔषधविरुद्ध कालीकोटमा लालटिन अभियान,"कालीकोट : जिल्ला प्रहरी कार्यालय कालीकोटले लागुऔषधविरुद्ध अप्रेशन सुरु गरेको छ । लालटिन अभियानका माध्यमबाट कालीकोटमा प्रहरीले अप्रेशन सुरु गरेको हो । लागुऔषध,धुर्मपान,मदिरासेवन प्रयोगकर्ता र कुलतमा फसेका युवाहरूलाई लक्षित गरेर लालटिन अभियान सञ्चालन गरेको सूचना अधिकारी पोषण थापाले बताए । प्रहरी नायव उपरीक्षक अर्जुन केसीले प्राय युवाहरू सानै उमेरमा कुलतमा फस्ने गरेको भेटिएपछि अभियान सुरू गरिएको बताए। उनले भने,'विद्यालय उमेर समूहका केटाकेटीहरू धुम्रपान,मध्यपान तथा लागुऔषध प्रयोग गर्नेहरूको संख्या दिनप्रतिदिन बढ्दै गएपछि यो अभियान सञ्चालन गरेका हौं ।' लागुऔषध प्रयोग गरेर आत्महत्या गर्ने,डिप्रेसनको रोगी भएर अकालमै ज्यान गुमाउनेहरूको संख्या कालीकोटमा डरलाग्दो अवस्थामा छ । आर्थिक वर्ष २०७८०७९ देखि लागुऔषधका ९ वटा मुद्दा दर्ता भएका छन् । लागुऔषध ओसारपसार गरेको आरोपमा १४ पुरुष,एक बालक, दुई महिला पक्राउ परेका छन्। उनीहरूको साथबाट ठूलो परिमाणमा लागुऔषध बरामद भएको छ। जिल्ला बार कालीकोटका अध्यक्ष अम्मलराज शाहीले तीन वर्षयता लागुऔषधको कारोवार गर्नेहरू निक्कै सक्रिय रहेको बताए । उनका अनुसार कारोबारीहरूले लागुऔषध नेपालगञ्ज, रुपैडिया नाकाबाट भित्राउने र पहाडि जिल्लामा पुर्याउन गाडी,मोटरसाइकल प्रयोग गर्ने गरेको खुल्न आएको छ। उनीहरूले चोरबाटोबाट पैदल हिँडेर पनि लागुऔषध भित्र्याउने गरेको प्रहरीले जनाएको छ। लागुऔषधलाई कसैले पैंसा कमाउने माध्यम बनाएका छन् भने कसैले लहलहैमा लागेर सेवन गर्ने गरेको प्रहरीको रिर्पोटले देखाएको छ । पछिल्लो एक महिनामा कर्णाली प्रदेशका विभिन्न जिल्लाबाट लागुऔषधमा संलग्न करिब १९ जनालाई प्रहरीले पक्राउ गरेको छ ।"
"कोशीमा हिक्मत कार्कीको नेतृत्वमा सरकार गठनका लागि दाबी पेस, ककसले गरे हस्ताक्षर ?","विराटनगर : कोशी प्रदेश सरकारका लागि नेकपा एमालेका नेता हिक्मतकुमार कार्की नेतृत्वमा सरकार गठनका लागि दाबी पेस भएको छ। बिहीबार प्रदेश प्रमुखको कार्यालयमा कार्कीले ५२ प्रदेशसभा सदस्यको समर्थनमा दाबी पेस गरेका हुन्। बुधबार कोशी प्रदेश प्रमुख परशुराम खापुङले नयाँ सरकार गठनका लागि आह्वान गरेका थिए। प्रदेश प्रमुख खापुङले संविधानको धारा १६८ को उपधारा ५ अनुसार नयाँ सरकार गठनको लागि आह्वान गरेका हुन्। मुख्यमन्त्री केदार कार्कीले संविधानको धारा १८८ को ५ अनुसार सरकारमा सहभागी दल र सांसदले समर्थन फिर्ता लिएको ३० दिनभित्र विश्वासको मत नलिएको कारण नयाँ सरकार गठनको प्रक्रिया उनले राजीनामा नदिए पनि अगाडि बढेको हो। प्रदेशसभाले पारित गरेको संकल्प प्रस्तावअनुसार तोकिएको अवधिभित्र मुख्यमन्त्री कार्कीले प्रदेशसभामा आफूमाथि विश्वास छ भन्ने प्रस्ताव अगाडि बढाउन सूचना नदिएको पत्र प्रदेशसभा सचिवालयले प्रदेश प्रमुखलाई पठाएको छ। सोही पत्र र महान्यायाधीवक्ता कार्यालयको रायसमेतका आधारमा नयाँ सरकार गठनको आह्वान भएको हो। नेकपा एमाले र नेकपा माओवादी केन्द्रले सरकारमा सहभागी दल र सांसदले २०८० चैत २६ गते सरकारलाई दिएको समर्थन र विश्वासको मत फिर्ता लिइसकेको अवस्थामा २०८१ वैशाख २५ गतेभित्र मुख्यमन्त्री कार्कीले प्रदेशसभाबाट विश्वासको मत लिनुपर्ने थियो। तर, मुख्यमन्त्री कार्कीले विश्वासको मत नलिएकोले स्वतः पदमुक्त भएको भन्दै एमाले र माओवादीले नयाँ सरकार गठनको प्रक्रिया थाल्न प्रदेश प्रमुखलाई पत्र बुझाएको थियो। सरकार रिक्तताको अवस्था रहन नसक्ने भएकोले मुख्यमन्त्रीले विश्वासको मत नलिएर पदमुक्त भएको दिन नै नयाँ सरकार गठनको आह्वान भएको हो। नयाँ सरकार गठनको आव्हानलगत्तै एमाले र माओवादीका सांसदहरूले नेकपा एमाले संसदीय दलका नेता हिक्मतकुमार कार्कीलाई मुख्यमन्त्री बनाउन हस्ताक्षरसहित दाबी पेस गरेका हुन्। यी हुन् कोशीको मुख्यमन्त्रीमा कार्कीलाई समर्थन गर्दै हस्ताक्षर गर्ने ५२ सांसद"
डिजिज एक्स : कति संक्रामक ?,"डिजिज एक्स देखिए कोभिड१९ को लहरमा जस्तै शारीरिक र मानवीय तथा मानसिक क्षतिको सामना फेरि गर्नुपर्ने हुन सक्छ। इतिहासका विभिन्न कालखण्डहरूलाई हेर्दा लाग्छ, विश्वमा विभिन्न रोगको महामारी भयो। ती महामारीहरूले उथलपुथल ल्याए। त्यसमा लाखांैले ज्यानसमेत गुमाए। पछिल्लो समय कोभिड१९ यसको ज्वलन्त उदाहरण हो। नेपालमा १२ हजारभन्दा बढी नागरिकको यही भाइरसको कारणले ज्यान गुमाए। ठूलाठूला महामारीले विगतमा लाखौंको ज्यान लिनुमा मुख्य कमजोरी भनेकै पूर्वतयारी नहुनु हो। पूर्वअनुमान गर्न नसक्नु, संक्रमणलाई दु्रत पत्ता लगाउन नसक्नु, संक्रमण रोक्ने उपयुक्त र प्रभावकारी विधि र तरिका थाहा नहुनु वा भएर पनि त्यसको कार्यान्वयन गर्न विभिन्न कारणले नसक्नु र खोप विकासमा ढिलाइ हुनुलगायतका कारणलाई आधीलाई मुख्य रूपमा लिइन्छ। हालै विश्व स्वस्थ संगठन (डब्लूएचओ) ले सम्भावित (हाल काल्पनिक) घातक संक्रमणलाई डिजिज एक्स को नाम दिएको छ। जुन ढिलो, चाँडो विश्वलाई नै प्रभावित पार्न सक्ने अति संक्रामक भनिएको छ। यसको नामकरण गरिएपछि मात्र कोभिड१९ महामारी देखिएकोले यसलाई पहिलो डिजिज एक्स रूपमा लिएको छ। केही हप्ताअगाडि (फेब्रुअरी, २०२४) वार्विक इकोनोमिक समिट बेलायतमा भएको सम्मेलनमा विश्व स्वास्थ्य संगठनका निर्देशकले कोभिड१९ ले विश्वभरि मानवीय, आर्थिक र मानसिक अवस्थामा पारेको ठूलो क्षति सम्भावित अर्को डिजिज एक्सको कारणले फेरि सामना गर्नु नपरोस् भनेर सबै गम्भीर भई लाग्नुपर्ने भनेका थिए। वैज्ञानिकहरूले डिजिज एक्सलाई कोभिड१९ भन्दा कयौं गुणा बढी संक्रामक र घातक हुन सक्ने आकलन गरिरहेका छन्। विश्व स्वास्थ्य संगठनले विभिन्न संक्रमणहरूलाई घातकताको आधारमा सम्भावित महामारी वा पेनडेमिकको स्वरूप लिन सक्ने सूचीमा समावेश गरेको छ। कोभिड१९, क्रिमियनकंगो हेमोरेजिक फिबर, इबोला तथा मार्गबर्ग भाइरस, लास्सा फिबर, मिडलइस्ट रेस्पिरेटोरी सिन्ड्रोम, सिविएर एक्युट रेस्पिरेटोरी सिन्ड्रोम, निपा भाइरस, रिफ्ट भ्याली फिबर, जीका भाइरस र डिजिज एक्स रोगहरू सो सूचीमा समावेश गरिएका छन्। डिजिज एक्सबाहेक बाँकी सबै पहिचान भइसकेका वा थप अनुसन्धान भइरहेका वा धेरै हदसम्म जानकारीमा आइसकेका संक्रमणहरू हुन। श्वासप्रश्वास वा हावाको मध्यमबाट सर्ने वा शरीरको तरल पदार्थ छोएर सर्न सक्ने संक्रमणहरू नै डिजिज एक्सको रूपमा आगामी दिनमा देखिने छन्। नेपालमा अति सीमित संक्रमणहरूको मात्र पहिचान गर्न प्रयोगशाला परीक्षण हुने हुँदा ज्वरोका अधिकांश कारक संक्रमण थाहा हुने गरेका छैनन्। यीमध्ये नेपालमा कोभिड१९ र सिविएर एक्युट रेस्पिरेटोरी सिन्ड्रोम देखिसकेको छ। यीबाहेक क्रिमियनकंगो हेमोरेजिक फिबर, निपा भाइरस र जीका भाइरसजस्ता संक्रमणहरू छिमेकी देश भारतमा देखिएका छन्। यी थप तीन संक्रमणको जोखिममा नेपाल पनि विभिन्न कारणले रहेको देखिन्छ। डिजिज एक्स हाल काल्पनिक वा अनुमान गरिएको भएता पनि ढिलोचाँडो यथार्थमा सामना गर्नुपर्ने संक्रमण भएकोले कहीँ कतै कुनै पनि बेला देखिन सक्ने र देखिने नै छ। वैज्ञानिकहरूले डिजिज एक्सलाई कोभिड१९ भन्दा कयौं गुणा बढी संक्रामक र घातक हुन सक्ने आकलन गरिरहेका छन्। विगतको अनुभवलाई आधार मान्दा र विश्लेषण गर्दा अतिसंक्रामक (तीव्र गतिमा फैलने) घातक तथा अन्तर्राष्ट्रिय स्तरमा फैलन सक्ने क्षमता वृद्धि गर्ने देखिन्छ। श्वासप्रश्वास वा हावाको मध्यमबाट सर्ने वा शरीरको तरल पदार्थ छोएर सर्न सक्ने संक्रमणहरू नै डिजिज एक्सको रूपमा आगामी दिनमा देखिने छन्। नेपालमा अति सीमित संक्रमणहरूको मात्र पहिचान गर्न प्रयोगशाला परीक्षण हुने हुँदा ज्वरोका अधिकांश कारक संक्रमण थाहा हुने गरेका छैनन्। डिजिज एक्स विश्वको कुनै पनि ठाउँ र क्षेत्र र कुनै पनि समयमा देखिन सक्ने जोखिम रहेकोले अन्य मुलुकहरू झैं नेपाल पनि चनाखो र गम्भीर हुन उत्तिकै आवश्यक छ। तर दुर्भाग्यबश, नेपालमा हालसम्म अन्तर्राष्ट्रिय स्तरको सरुवा रोग अस्पताल तथा अनुसन्धान केन्द्र स्थापित हुन सकेको छैन। उच्च प्रविधियुक्त अन्तर्राष्ट्रिय सरुवा अस्पताल बनाउने सुरसारमा नहुनुले डिजिज एक्स देखिएको अवस्थामा कोभिड१९ को लहरमा जस्तै शारीरिक र मानवीय तथा मानसिक क्षतिको सामना फेरि गर्नु नपर्ला भन्ने अवस्था छैन।  डापुन, शुक्रराज ट्रोपिकल तथा सरुवा रोग अस्पताल टेकुका क्लिनिकल रिसर्च युनिट संयोजक हुन्।"
"सरकारविरुद्धका षड्यन्त्रलाई तोड्छौं, कांग्रेससँग सहकार्य हुन सक्दैन : पौडेल","रामेछाप : नेकपा (एमाले)का उपाध्यक्ष विष्णुप्रसाद पौडेलले सरकारविरुद्धका षडयन्त्रलाई एक एक गरेर तोडेर अघि बढ्ने बताएका छन्। नेकपा (एमाले) रामेछापको नवौं जिल्ला अधिवेशनको उद्घाटन कार्यक्रमलाई मन्थलीमा सम्बोधन गर्दै उपाध्यक्ष पौडेलले वर्तमान सत्ता समीकरणबाट जनतामा आशा जगाउने काम गरिरहेको बताएका हुन्। यो सरकार भत्काउनका लागि विभिन्न कोसिस भइरहेको छ। सरकार विरुद्धका षडयन्त्रलाई एक एक गरेर तोडेर अघि बढ्छौं।उनले भने,यो सरकार २०८४ सम्म रहन्छ, कसैले यो सरकार ढाल्न सक्दैन, यसको विकल्पमा अर्को सरकार बन्न सक्दैन। उनले एमाले कमजोर भयो भने देश पनि कमजोर हुने स्पष्ट पारे। एमाले एकल बहुमतसहित सरकार बनाउने स्थानमा पुगे मात्रै संविधानको रक्षा र संविधानले निर्दिष्ट गरेको दिशामा देशलाई अघि बढाउन सकिने दाबी गरे। कांग्रेससँग सहकार्य हुन सक्दैन उपाध्यक्ष पौडेलले कांग्रेससँग सहकार्य हुन नसक्ने स्पष्ट पारे। कांग्रेस र एमालेको एजेण्डा नमिल्ने भएकाले सहकार्य नहुने धारणा राखे। पौडेलले भने,दुई प्रमुख पार्टी मिलेर सरकार बनाउँदा लोकतन्त्र कमजोर हुन्छ, कांग्रेसले पनि प्रतिपक्षमा बसेर सिकोस्। आगामी निर्वाचनपछि नेपाली कांग्रेस कमजोर प्रतिपक्षको भूमिकामा सीमित हुने पौडेलले दाबी गरे। पौडेलले एमालेको भविष्य सिङ्गो राष्ट्रको भविष्यसँग जोडिएको उल्लेख गरे। उनले एमालेलाई भित्तोमा पुर्याउने र माटोमा मिलाउने उद्घोषका साथ आक्रमण गरिएको भएपनि एमालेले त्यसलाई पराजित गरेको बताए।"
आर्थिक समृद्धिमा लेखा व्यवसायीको योगदान,"काठमाडौं : नेपाल चार्टर्ड एकाउन्टेन्टस् संघ (एक्यान)ले आर्थिक संकट र समाधानका विषयमा राष्ट्रिय सम्मेलन आयोजना गरेको छ। नेपाली चार्टर्ड एकाउन्टेन्टहरूको छाता संगठन एक्यानले आज आयोजना गरेको उक्त सम्मेलनमा देशमा विद्यमान आर्थिक संकट र त्यसका समाधान विषयमा खास बहस गर्न खोजिएको हो। सम्मेलनको राष्ट्रपति रामचन्द्र पौडेलले उद्घाटन गर्ने छन्। उद्घाटन सत्रमा अर्थमन्त्री वर्षमान पुन, उद्योग वाणिज्य तथा आपूर्तिमन्त्री दामोदर भण्डारी, शिक्षामन्त्री सुमना श्रेष्ठलगायतले विशेष सम्बोधन गर्ने कार्यक्रम रहेको एक्यानले जनाएको छ। नेपालले भोगिरहेको आर्थिक संकटको समाधानको दिशा देखाउन उल्लेखनीय हुने विश्वास एक्यानले गरेको छ। कार्यक्रमको दोस्रो सत्रमा बैंकिङ क्षेत्र र समग्र अर्थतन्त्रलाई जोडेर विशेष बहस हुनेछ। पूर्वअर्थमन्त्री डा युवराज खतिवडा नोट स्पिकरका रूपमा रहने सो सत्रमा नेपाल उद्योग परिसंघका अध्यक्ष राजेशकुमार अग्रवाल, नेपाल बैंकर्स संघका अध्यक्ष सुनिल केसी, नेपाल उद्योग वाणिज्य महासंघकी पूर्वअध्यक्ष भवानी राणा, ग्लोबल आईएमई बैंकका प्रमुख कार्यकारी अधिकृत रत्नराज बज्राचार्य र नाडा अटोमोबाइल्स एसोसिएसनका अध्यक्ष करण चौधरीले विशेष बहस गर्ने छन्। सो कार्यक्रमलाई नबिल बैंकका डेपुटी सीईओ मनोज ज्ञवालीले मध्यस्थतता गर्ने छन्। कार्यक्रमको तेस्रो सत्रमा नेपालको समृद्धिको र आर्थिक विकासका विषयमा खास बहस हुनेछ। पूर्वमन्त्री मीनेन्द्र रिजाल कि नोट स्पिकरका रूपमा रहने सो कार्यक्रममा पूर्वमन्त्री विमलाराज पौड्याल, नेपाल उद्योग वाणिज्य महासंघका अध्यक्ष चन्द्रप्रसाद ढकाल, राष्ट्रिय प्रजातन्त्र पार्टीका वरिष्ठ उपाध्यक्ष रवीन्द्र मिश्र, राष्ट्रिय योजना आयोगका पूर्वउपाध्यक्ष डा जगदीशचन्द्र पोखरेल र अर्थविद् विश्वास गौचनले बहस गर्ने कार्यक्रम छ। सो कार्यक्रमलाई वरिष्ठ सञ्चारकर्मी दिल भूषण पाठकले मध्यस्थतता गर्ने छन्। कार्यक्रममा देशका विभिन्न बैंक तथा वित्तीय संस्थाका सीईओहरू, विभिन्न कर्पोरेट हाउसका प्रमुखहरू, बिमा कम्पनी तथा सरकारी निकायका प्रतिनिधिहरू तथा नेपालका चार्टर्ड एकाउन्टेन्टहरूको उल्लेखनीय सहभागिता हुनेछ। संस्थागत सुशासनमा सीएको योगदान छ सीए सुजनकुमार काफ्ले, अध्यक्ष, नेपाल चार्टर्ड एकाउन्टेन्ट्स संस्था (आइक्यान) अहिले नेपालमा कती सीएहरू कार्यरत छन् ? एक्यान र आइक्यानमा भएका सीएहरूको संख्याा फरकफरक छन्। एक्यानमा ३०३२ सय हाराहारीमा छन् भने नेपाल चार्टर्ड एकाउन्टेन्ट्स संस्था (आइक्यान)मा रजिस्टर्ड भएका २ हजार २ सय हाराहारीमा छन्। यसमा विदेशबाट पढेर आएर यसमा परीक्षा दिएरमात्रै काम गर्न पाउँछन्। कतिपयले यहाँ परीक्षा नदिई काम गरिरहेकाले पनि संख्या कम देखिएको हो। उनीहरूले विदेशबाट पास गरेर यहाँ रजिस्टर्ड नगरी काम गर्दा सीए भनेर लेख्न नपाउने ऐनले व्यवस्था गरेको छ। उनीहरूले क्षेत्रगत रूपमा कसरी योगदान दिएका छन् ? प्रायः निजी क्षेत्रमा काम गरेका छन्। प्रायः सीएहरू वित्तीय क्षेत्र, संघसंस्थाहरूको लेखा परीक्षणमा छन्। पछिल्लो समय धेरै ब्रोकरको विश्लेषण गर्न कुनै न कुनै फर्ममा पनि सीएहरू व्यस्त छन्। भेञ्चर क्यापिटलदेखि बैंकको सीईओसम्म धेरै सीए नै पुगिसके। यससँगै महालेखाको सिफारिसमा आयल निगमलगायतका सार्वजनिक संस्थानहरूको अडिटमा मात्रै करिब १ सय जना जतिले काम गरिरहेका छन् । अहिले भएका जति पनि सीए छन् यसले नेपालको बजारलाई पर्याप्त छ त ? यसमा त अर्थतन्त्रको आकार कत्रो हुन्छ त्यसमा भर पर्छ। वार्षिक ५६ प्रतिशतले आर्थिक वृद्धि हुँदै जाने हो भने यहाँ १० हजार जति सीए कन्जम हुन्छन् । जति अर्थतन्त्रको आकारले गार्हस्थ्य उत्पादन (जीडीपी) अर्थतन्त्रको आकारले अर्थतन्त्रको आकार बढ्छ वा अर्थतन्त्रको गतिविधि बढ्यो त्यति सीएहरूले काम पाउने हो। जस्तै १० वर्षअघि विश्लेषण गर्ने हो भने अर्थतन्त्रको आकारा काठमाडौं बाहिर सीए हुँदैन थिए तर अहिले हरेक सहरमा छन्। धनगढी, नेपालगञ्ज, भैरहवाबुटवलमा ८० जनाभन्दा बढी छ। विदेशमा मात्रै होइन स्वदेशमै पनि सीए उत्पादन भइरहेका छन्। आइक्यानले सन् २००० देखि पठाउन थालेको हालसम्म स्वदेशमै ९ सय हाराहारीमा सीए उत्पादन भएका छन् । त्यसोभए हालसम्म मुलुकको अर्थतन्त्र लेखा व्यवसायीहरूले कत्तिको योगदान दिए ? सार्वजनिक क्षेत्रमा जसरी चिकित्सक, इञ्जिनियरहरू प्रवेश गराइएको छ तयसरी सीएहरूलाई भने गरिएको छैन। यसकारण सार्वजनिक क्षेत्रमा पनि लेखा व्यवसायीलाई प्रवेश हुनुपर्छ भनेर माग गरिरहेका छौं। हामीले योगदान दिन सक्ने क्षेत्र, कर, लेखा परीक्षण, वित्तीय योजना जस्ता कामका लागि आन्तरिक राजस्व कार्यालय, महालेखा परीक्षक, महालेखा नियन्त्रकलगायतमा हुन्छ तर यसमा हाम्रो नगन्य दरबन्दी छ। यसले हामीलाई पुग्दैन। यसकारण हामीले दरबन्दी बढाउन लबिङ गरिरहेका छौं। भारतमा सीएलाई स्नातकोत्तरको मान्यता दिन्छ तर नेपालमा मान्दैन। जबकी अर्थतन्त्रलाई गति दिन सीएको ठूलो भूमिका हुन्छ। आर्थिक संकटको निकास खोजेका हौं सीए दीपक पाण्डे, अध्यक्ष, नेपाल चार्टर्ड एकाउन्टेन्टस् संघ (एक्यान) अहिले मुलुकको अर्थतन्त्र संकटतर्फ जानुको कारण के देख्नुभएको छ ? पछिल्लो समय अर्थतन्त्रमा ठूलो समस्याहरू आइरहेका छन्। बिदेसिने युवाहरू बढिरहनु, उत्पादनमूलक क्षेत्रमा व्यवसायीको लगानी घटेर गइरहेको छ। यो परिवेश कोभिड१९ बाटै बन्यो। यो समयमा व्यवसायीहरू धरासायी भए। उनीहरूले ठूलो नोक्सानी बेहोर्नुपयो र त्यसबाट उठ्नै सकेनन्। उनीहरूको मनोबल बढाउन वित्त नीतिबाट धेरै सम्बोधन हुनुपथ्र्यो तर धेरै राहातको प्याकेज लागू गरेन। यसो हुँदा मौद्रिक नीतिले बढी राहातका प्याकेज ल्यायो। यति हुँदाहुँदै पनि अर्थतन्त्रमा समस्या हटेन। प्रतिस्पर्धी जनशक्ति नै बिदेसिन थाले, व्यवसायीहरू घटिरहँदा बैंकहरूले भने नाफामा सम्झौता गरेनन्। यसो हुँदा बैंकले थप फडिङ खुम्च्याए। अर्कोतर्फ व्यवसायीहरू अत्तालिए। व्यवसायीलाई पैसाको समस्या, जनशक्तिको कमी र सरकारको राहात प्याकेज नपाएपछि र राजनीतिक अस्थिरताले गर्दा विदेशी लगानीकर्ता पनि अस्पष्ट हुँदा लगानी गर्न सकेनन्। यसले कोष प्रवाह रोकियो। जसले व्यवसायीहरू कमजोर भए। यता बैंकिङ प्रणालीमा तरलता (लगानीयोग्य पुँजी) बढी छ। तर, बैंकहरू सिरियस व्यवसाय गर्ने उद्यमशीलको मात्रै छनौटमा छन्। व्यवसायीहरूमा आत्मविश्वास गुमेको छ, उत्प्रेरित भएर काम गर्न नसक्दा लगानीको वातावरण बनेको छैन। उनीहरू निरन्तर स्वस्थ वातावरण कायम गर्न नसक्दा चुनौती आयो। यसको प्रभाव चौतर्फी पर्न थाल्यो। आयातमा कमी भयो। वास्तवमा अर्थतन्त्रमा मनोवलको कमी भएको छ। अर्कोतर्फ सरकार लक्ष्यअनुसार राजस्व उठाउन जबरजस्ती लागेको छ। सरकारले आफ्ना खर्च व्यवस्थापन गर्न पेलान नै छ। आर्थिक संकटकैबीच आयोजित राष्ट्रिय सम्मेलनले के निकासा निकाल्ला त ? सम्मेलनको मूल उद्देश्य नै आर्थिक संकटको निकास के हुन्छ भनेर विज्ञहरू जम्मा गरेका हौं। अर्थशास्त्री, उद्योगी, बैंकर्स, नीति निर्माता, सरोकारवाला, राजनीतिज्ञहरूलाई एकै ठाउँमा भेला गरेर मन्थनबाट निकासाको बाटो पहिल्याउने विश्वास गरेका छौं। वास्तवमा बैंकको समस्या के हो ? निस्क्रिय कर्जाको आकार बढेर जानुको कारण के हो ? लगानीमा खास समस्या के हो ? कोष किन जुटेन ? लगायतका समस्या पहिचान गरेर यसका समाधान खोजिनेछ। पछिल्लो समय पूर्वाधारको कामहरू बन्द भएपछि धेरै कन्ट्रयाक्टरहरू, सिमेन्ट उद्योग, मेटल तथा स्टिल उद्योगहरू बढी भोग्नु परेको छ। केहीअघि पर्यटन क्षेत्रले भोग्नुपयो । ठूलो पुँजीगत खर्च भएकोमा पनि समस्या देखियो। कुनै समस्या उद्योगमा र सामान्य अर्थतन्त्रमा भए। जनरल इकोनोमीको मतलब रेमिट्यान्स अझै बढ्दै गइरहेको छ भन्नुको मतलब हाम्रा युवाहरू रोक्न नसकिने गरी बाहिरिएका छन्। जसले प्रतिस्पर्धी, दक्ष जनशक्तिको पनि कमी भएको होला। तलको जनशक्ति बिदेसिएको छ भने सस्तो जनशक्तिको कमी भएको हुन सक्छ। यसले गर्दा जनशक्ति महँगो हुँदा फेरि काम गर्न सकिएन। साथै, विदेशी लगानी नआउँदा, निरन्तर निर्यातमा कमी आयदा व्यापार घाटा अझै बढेर गयो। करिब आधा अनौपचारिक अर्थतन्त्रले गर्दा सरकारको प्रणालीमा आउन सकेको छैन। सुशासनको कमी होला। यस्ता यावत विषयमा खास समस्या के हो र यसलाई समाधान कसरी गर्न सकिन्छ भन्ने विषयमा भेला गर्न सम्मेलन गरिएको हो । विगतमा पनि सम्मेलन गर्दै आएकोमा कत्तिको फलदायी भएको थियो ? डेढवर्षअघि दिगो आर्थिक विकासबारे सम्मेलन गरेका थियौं। जसले विकास मात्रै महत्वपूर्ण होइन दिगो विकास कसरी सम्भव बनाउने भन्ने थियो। अझ यसअघि चार्टर्ड एकाउन्टेन्टहरू आर्थिक समृद्धिका साझेदार हुन भनेर सम्मेलन गरेका थियौं। यसपटकको सम्मेलन अझ भव्य छ। वर्तमान परिस्थितिलाई समाधान गर्ने हेतुले सम्मेलन गरेका हौं। एकजुट भएर काम गर्दा सिनर्जी इफेक्ट हुन्छ। एफएनसीसीआई, सीएनआई, सिविफिन, नेपाल बैंकर्स संघलगायतका संघसँग हामीले सहकार्य गयौं। यसले एकअर्कामा पारस्परिक सम्बन्धसँगै समग्र अर्थतन्त्रको समस्या समाधानको पहिचान गर्न पनि सहयोग पुग्छ। सबै संगठनलाई जोडेर सकारात्मक शक्ति बनाउने काम गरेको छ। अहिले हामी केही अफ्ठेरो अवस्थामा परे पनि प्रसस्तै सम्भावना भनेर झकझक्याउँछ। यससँगै राजनीति नेतृत्वलाई पनि सिकाउन आवश्यक छ। भाषण मात्रै गरेर हुँदैन। ठ्याक्कै समस्या पहिल्याउन विज्ञ व्यक्तित्वसँगको साक्षात्कार गर्न सम्मेलनले फलदायी छ । आर्थिक समृद्धिमा लेखा व्यवसायीहरूले कत्तिको योगदान दिएका छन् ? एक्यानमा मात्रै ३२ सय सीए सदस्य छन्। नेपालमा आर्थिक समृद्धिका खाकाहरू जसरी तयार हुनुपर्ने त्यसरी भएको छैन। चार्टर्ड एकाउन्टेन्टको योगदान अतुलनीय छ। सीएहरूले हरेक संस्थाको वित्तीय स्वास्थ्य जाँच गर्ने हो। उनीहरूको महत्वपूर्ण काम नै लेखापरीक्षण गर्ने हो। यसबाट उनीहरूले अप्रत्यक्ष रूपमा राज्यलाई कर संकलनमा सहयोग पुयाउने भए। त्यसैगरी संस्थाको सुशासन बनाउन सहयोग गर्ने भए। नेपालका सबै वित्तीय संस्थादेखि सबै उद्योग, संस्थाहरूमा सीएहरू व्यवस्थापनको माथिल्लो ओहोदामा पुग्दै गरेका छन्। यो हुनु भनेको संस्थामा सुशासन कसरी बनाउने, कर्मचारी बढाइरहँदा उनीहरूलाई कसरी प्रभावशाली बनाउने, कम्पनीमा लेखाखातालाई दुरुस्त कसरी बनाउने र लगानीको सुरक्षा कसरी गर्ने लगायतका विषयमा सीएको अग्रणाी भूमिका हुन्छ। पछिल्लो समय बैंकिङ क्षेत्रमा सीएको ठूलो योगदान छ। यसैले गर्दा यो पेसालाई कदर पनि गरिएको छ। निजी क्षेत्रमा सीएको भूमिका अब्बल देखिए पनि सरकारी मातहतमा भने उपस्थिति कस्तो छ ? कतिपय अवस्थामा हामीले प्राइभेट प्लेयरका रूपमा राम्रो गरिरहे तापनि राज्यले चार्टर्ड एकाउन्टेन्टलाई आवश्यक भूमिका दिएको पाइँदैन। नीतिगत तहमा सीएको भूमिका एकदम कम देखिएको छ। यसकारण सरकारले सीएहरूलाई राजनीतिक नियुक्तिमा मेरै पार्टीको मान्छे भन्ने प्रवृत्तिलाई हटाउन जरुरी छ। सीएहरू राजनितीकर्मी नहुँदा देशले क्षति बेहोर्नु परेको छ। कर, आईआरडी, बजेटिङमा हाम्रो भूमिका हुन पाएको भए राज्यलाई सहयोग मिल्थ्यो। अहिले स्थानीय सर कारमा यतिधेरै खर्च भएको छ तर टावर बनाएर खर्च गरेका छन्। त्यहाँ हामीले सम्पत्ति परीक्षण गर्न पाएको भए पक्कै पनि देशमा अहिले जे भैरहे को छ योभन्दा समृद्ध हुन्थ्यो। यसर्थ सम्मेलनमार्फत पनि राज्यले यस को जिम्मेवारी लिनुपर्छ भन्ने हाम्रो सन्देश हो । नीतिगत अस्थिरताले व्यवसाय गर्न ढुक्कको वातावरण भएन केदारनाथ पोखरेल, अध्यक्ष, नेपाल अडिटर्स एसोसिएसन (अडान) लेखा व्यवसायीहरूले अर्थतन्त्र विकास र आर्थिक सुशासनमा कत्तिको योगदान दिएको ठान्नुहुन्छ ? नेपालको अर्थतन्त्र विखास, आर्थिक सुशासनका लागि लेखा व्यवसायीहरूको ठूलो योगदान छ। प्रमाणीकरण गर्ने, राय दिने काम लेखा व्यवसायी तथा सीएहरूले गर्ने हुन्। धेरै कम्पनीहरूमा खासगरी सिद्धान्तअनुसार लेखा राख्ने एकाउन्टेन्टहरू छैनन्। त्यसमा पनि अडिटरहरूले राम्रो लेखा राख्न सिकाउनेदेखि लिएर राष्ट्रका लागि कर उठाइदिने काम गर्छन्। कर तिर्ने दायित्वबोध समेत गराईदिन्छ। यस कारण उचित समयमा राज्य सञ्चालन गर्नका लागि आवश्यक कर तिर्नुपर्छ भनेर लेखा व्यवसायीहरूले पनि भन्ने हुन्। यदि लेखा व्यवसायी चार्टर्ड एकाउन्टन्टहरू थिएनन् भने त्यहाँ लथालिंग भताभुंग हुने अवस्था थियो। यसलाई व्यवस्थित राख्ने काम गरिएको छ । अडानमा कति सदस्य छन् र उनीहरूले कसरी काम गरिरहेका छन् ? अडानमा रजिस्टर्ड अडिटरहरू ७ हजार २ सय ६७ छन्। तर व्यावसायिक रूपमा काम गर्नेहरू साढे ३ हजारको हाराहारीमा छन्। देशका कुनाकुनामा रजिस्टर्ड अडिटरहरू छन्। जहाँ पुग्दैनन् रवि त्यहाँ पुग्छन् कवि भने झै अडिटरहरू त्यहाँसम्म पुग्नुपर्ने हुन्छ। किनभने त्यहाँका सानोभन्दा सानो एनजीओ, गाउँका समुदायको संस्थामा पनि पुग्नुपर्छ। खासगरी बैंकिङ क्षेत्र र पब्लिक कम्पनी बाहेकका सबै क्षेत्रमा रजिस्टर्ड अडिटरले काम गर्छन् । अहिले अर्थतन्त्र दबाबमा छ। यसबाट माथि उकास्न तपाईंहरूको भूमिका कस्तो छ ? यसमा हामी अत्यन्त चिन्तित छौं। अर्थतन्त्र धरासायी छ। हामी यही पेसा, व्यवसाय गरेर खाइरहेका छौं। अहिले हामीले वर्षभरि लगाएर काम गर्छौं तर शुल्क उठ्ने अवस्था छैन। फि नउठेपछि हामीले पनि अफिस चलाउन, कर्मचारीलाई तलब दिन गाह्रो परेको छ । हामीले खाजेर तलब दिनुपरेको छ। राज्यको पनि यही अवस्था हो। तरबाट नभएपछि माथिसम्म कर, राजस्व उठ्दैन। अर्थतन्त्र चलायमान नभएपछि यस्तो स्थिति छ। व्यापार, व्यवसायीहरू अवस्थ छैनन् । मुलुकमा व्यवसाय गरेर खान सकिन्छ भन्नेमा निश्चित छैनन्। बारम्बार करका दरहरू परिवर्तन हुने, बैंकको ब्याज परिवर्तन भइरहने यस्तो नीतिगत अस्थिरताले गर्दा ढुक्कको वातावरण भएन । यसकारण एक्यानले गर्न लागेको काम प्रसंशनीय छ। राष्ट्रपतिबाट आह्वान गरेर अर्थतन्त्र उकास्ने विषयमा सबैको धारणालाई हस्ताक्षर गरेरै आमरूपमा दीर्घकालीन योजना ल्याउनुपर्ने परिस्थिति छ। यस्तोबेला एक्यानले उजागर गर्न लागेको विषय सराहनीय छ । प्रस्तुति : ममता थापा"
टुटफुटको दलीय राजनीति,"दलहरू फुटेभन्दा पनि प्रणाली बसेन भन्ने चिन्ता चाहिँ महत्त्वपूर्ण छ। राजनीतिक अस्थिरताकै बीच फेरि एउटा दल फुटेर दुइटा भएको छ। उपेन्द्र यादव नेतृत्वको जनता समाजवादी पार्टी नेपालका १२ सांसद थिए। तीमध्ये ७ जनाले अर्कै दल बनाएका छन्। टुटफुटको दलीय चरित्रबाट जनता वाक्क भएको समयमै फेरि निराशा थप्ने अर्काे समाचार आयो। दल टुक्र्याएकाहरूसँग विभाजनको खास कारण छैन, तत्कालको लाभहानिकै लागि र सत्ता राजनीतिकै फोहोरी खेलमा लम्पट हुँदा जसपा नेपालमा विभाजन आयो। सरकारमा छँदाछँदै र फेरि पनि सत्तामै बसिरहने लोभले यादवसँग छुट्टिएर अशोक राई समूह विभाजित त भयो तर उनीहरूको कदमले सत्ता समीकरणलाई बलियोभन्दा धर्मर नै बनाएको छ। निर्वाचन आयोगमा १ सय ३८ वटा दल दर्ता थिए। सदनमा मात्रै दर्जन दलको प्रतिनिधित्व छ। अर्काे दल थपिँदा बहुदलीय लोकतन्त्रको सौन्दर्यभन्दा कुरूपता नै मान्नुपर्ने अवस्थाचाहिँ तिनै दलहरूले बनाएका छन्। नेपालमा सबैभन्दा धेरै फुट्ने प्रवृत्ति कम्युनिस्ट पार्टीहरूमा देखिन्छ। २००६ सालमा स्थापना भएयता पाँच दर्जनभन्दा बढी कम्युनिस्ट पार्टी बनेका छन्। त्यसपछि त्यही दौडमा भने मधेस केन्द्रित दलहरू छन्। त्यसैको पछिल्लो उदाहरणमात्रै जसपा नेपाल हो। त्यसो त बाबुराम भट्टराईसमेत मिलेर हिमाल, पहाड तराई सबै क्षेत्रमा राजनीतिक आधार गर्ने भनेर स्थापित संघीय समाजवादी दल पनि फुटेकै हो। अशोक राई स्वयं एमालेबाट निस्किँदै विभिन्न दल हुँदै फेरि अर्काे पार्टीको अध्यक्ष बन्न आइपुगेका छन्। खासमा उनी र उनीजस्ता नेताहरू जसले पार्टी विभाजनमात्रै गर्दै हिँडेका छन्, तिनले व्यक्तिगत तुष्टि पूर्ति गरे पनि जनताका लागि निराशा र राजनीतिलाई विकृतिबाहेक केही दिन सकेका छैनन्। समानुपातिक प्रणालीसमेत भएको हुँदा संसद्मा कुनै खास दलको बहुमत आउन नसक्ने अवस्था छ। सरकार गठन मिलीजुली गर्नुपर्ने अवस्थाको फाइदा ससाना दलका नेताले उठाइरहेका छन्। ठूला र पुराना पार्टी पनि आफूहरूबीचको प्रतिस्पर्धाकै इवीले साना दलहरूलाई भाउ दिइरहेका छन्। वर्षैपिच्छेजस्तो प्रधानमन्त्री र प्रदेशमा मुख्यमन्त्री फेरिने प्रवृत्तिलाई विश्राम दिने भनेको दलहरूको संख्या घटाएरमात्रै होइन। तिनका नेताहरूमा इमानदारी र निष्ठाको अभाव अनि सैद्धान्तिक विचलन भएकै कारण राजनीतिक अस्थिरता भएको हो। प्रणालीको विकास गर्ने हो भने सरकार फेरिए पनि र दलहरू धेरै भए पनि केही हुन्नथ्यो, जस्तो कि युरोपेली थुप्रै मुलुकमा प्राय बहुमतको अभावमै पनि गठबन्धनका सरकारहरू पूरा कार्यकाल टिक्छन्। हाम्रोमा चाहिँ संस्कारको अभावले त्यस्तो हुन सकेको छैन। दलहरू फुटेभन्दा पनि प्रणाली बसेन भन्ने चिन्ता चाहिँ महत्त्वपूर्ण छ।"
मेचीनगरबाट करिब १३ लाखको लत्ताकपडा र चाइनिज लाइटर बरामद,झापा : झापाको पूर्वी नाका मेचीनगरबाट ठूलो मात्रामा लत्ताकपडा र चाइनिज लाइटर बरामद गरिएको छ । भारतबाट भन्सार छलेर नेपाल भित्राइएको अन्दाजी १० लाख रुपैयाँ बराबरको लत्ताकपडा बिहीबार बिहान ६ बजे प्रहरी चौकी तिरिङ र सशस्त्र प्रहरी बल नेपाल बोर्डर आउट पोस्ट तिरिङबाट खटिएको संयुक्त टोलीले बरामद गरेको हो । मेचीनगर नगरपालिका१ स्थित भालुखोपबाट भन्सार छलेर भित्राइएको १० वटा बोराभित्र १ हजार ७५८ पिस पर्दा कपडा र मोजा ३७८ पिस रहेको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए । बरामद गरिएको कपडा मेची भन्सार कार्यालय काँकडभिट्टा बुझाउने तयारी भइरहेको जनाइएको छ । त्यस्तै बुधबार साँझ ६ बजेको समयमा इलाका प्रहरी कार्यालय काँकडभिट्टा र सशस्त्र प्रहरी बल नेपाल प्रस्तावित सीमा सुरक्षा गुल्म काँकडभिट्टाबाट खटिएको संयुक्त टोलीले मेचीनगर७ धनकुटे बस्तीबाट २९ काटुन चाइनिज लाइटर बरामद गरेको छ । नेपालबाट भारत लैजानका लागि परालको कुन्युमा लुकाइछिपाई राखेको अन्दाजी २ लाख ९० हजार रुपैयाँ बराबरको लाइटर बरामद गरिएको प्रहरी कार्यालय झापाले जनाएको छ । पछिल्लो समय नेपालबाट अवैध रुपमा भारततर्फ चाइनिज लाइटरको तस्करी बढेको छ ।
निर्मल लामा नेपाली कम्युनिस्ट आन्दोलनको एक प्रेरणादायी व्यक्तित्व : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले कम्युनिस्ट नेता निर्मल लामा एक असल राजनीतिज्ञ भएको बताएका छन्। बिहीबार बिहान माओवादी केन्द्रको केन्द्रीय कार्यालय पेरिसडाँडामा आयोजित २४ औँ स्मृति दिवस कार्यक्रममा बोल्दै प्रचण्डले लामा नेपाली कम्युनिस्ट आन्दोलनको एक प्रेरणादायी व्यक्तित्व भएको बताएका हुन्। उनले भने,निर्मल लामा नेपाली कम्युनिस्ट आन्दोलनको एक प्रेरणादायी व्यक्तित्व हो। मुख्यतः २०३३०३४ सालतिर नेपालमा जनवादी क्रान्तिको बहसका सन्दर्भमा उहाँले प्रस्तुत गर्नुभएको विचार महत्वपूर्ण छन्। कम्युनिस्ट आन्दोलनको विकास र रणनीति एवं कार्यदिशामा उहाँ आदर्श नेता हुनुहुन्थ्यो। प्रधानमन्त्रीले निर्मल लामाको जीवनबाट नेपालका कम्युनिस्ट नेताहरूले प्रेरणा लिएकोसमेत बताए। उनले भने,उहाँ पारदर्शी नेता हुनुहुन्थ्यो, खुला हुनुहुन्थ्यो, आफ्नो निष्ठामा दृढ र गरिखाने वर्गप्रति प्रतिवद्ध हुनुहुन्थ्यो। राम्रो विचार र स्पष्टवक्ता नेता हुनुहुन्थ्यो। समग्रमा उहाँ एक असल राजनीतिज्ञ हुनुहुन्थ्यो।"
मधेस प्रदेशकै रूपान्तरणकारी सिँचाइ सुरुङ छिचोलियो,"खुर्कोट (सिन्धुली) : तराई मधेसकै मुहार फेर्ने राष्ट्रिय गौरवको सुनकोशीमरिण डाइभर्सन बहुउद्देश्यीय आयोजनाको सुरुङ छिचोलिएको छ। प्रधानमन्त्री पुष्पकमल दाहाल प्रचण्डले बुधबार एक समारोहबीच ब्रेक थ्रु गरे। यससँगै १९ महिनाअघि जमिनभित्र छिराइएको अटोमेटिक टनेल बारेरिङ मेसिन (टीबीएम) १३ दशमलव ३ किलोमिटर लामो सुरुङ छिचोल्दै बाहिरिएको हो। मध्यतराईका पाँच जिल्लामा सिँचाइ र विद्युत् उत्पादन गर्ने लक्ष्य राखेर निर्माण थालिएको सुनकोशीमरिण डाइभर्सन सुरुङ १९ महिना २८ दिनमा टुप्पामा पुगेको हो। सुनकोशी गाउँपालिका७ कानढुंग्रीस्थित सुनकोशी नदी किनारामा प्रधानमन्त्री प्रचण्डले स्विच अन गरेको केही समयमै १३ दशमलव ३ किलोमिटर लामो सुरुङ छिचोलेर टीबीएम मेसिन बाहिर निस्किएको थियो। आयोजनाबाट बागमती सिँचाइ आयोजनाको पूर्वाधार प्रयोग गरेर तराईका बारा, रौतहट, सर्लाही, महोत्तरी र धनुषामा १ लाख २२ हजार हेक्टर क्षेत्रमा सिँचाइ सुविधा पुर्याउने र ३१ दशमलव ७ मेगावाट विद्युत् उत्पादन गरिने लक्ष्य छ। मधेस प्रदेशकै रूपान्तरणकारी मानिने यस आयोजनाको प्रवेशद्वार कमलामाई नगरपालिका२ कुसुमटारबाट २०७९ असोज २८ गतेबाट तत्कालिन उर्जामन्त्री पम्फा भुसालले टीबीएम मेसिन उद्घाटन गरेपछि सुरुङ खन्न सुरु गरिएको थियो। त्यसको १८ महिना २८ दिनमा कुसुमटारबाट १३ दशमलव ३ किलोमिटर छिचोल्दै टीबीएम मेसिन सुनकोशी गाउँपालिका७ को कानढुंग्रीस्थित सुनकोशी नदी किनाराबाट बाहिरिएको हो। आयोजनाको सुरुङ निर्माणको जिम्मा चिनियाँ कम्पनी चाइना ओभरसिज इन्जिनियरिङ (कोभेक) ले पाएको थियो। उक्त कम्पनीले सुनकोशीमरिणमा सुरुङ खन्न मात्र कोभेकले १० अर्ब ५ करोड ६८ लाखमा ठेक्का सकारेको थियो। कोभेकले यसअघि भेरी बबई डाइभर्सनको समेत टीबीएम मेसिन प्रयोग गरेर सुरुङ निर्माण सम्पन्न गरेको थियो। २०७६ मा मन्त्रिपरिषद्ले राष्ट्रिय गौरवको आयोजना घोषणा गरेसँगै निर्माण प्रक्रियाले गति लिएको उक्त आयोजनाको तत्कालीन प्रधानमन्त्री केपी शर्मा ओलीले २०७७ साल फागुन २० गते कमलामाई नगरपालिका २ को कुसुमटारमा शिलान्यास गरेको थिए। गत आव २०७७०७८ बाट सुरु भएको सुरुङ निर्माण आयोजन २०८२ मा सम्पन्न गर्ने लक्ष्य लिएको भए पनि त्यसको झन्डै एक वर्षअघि नै निर्माण सम्पन्न भएको हो। उक्त आयोजनाको चालु आर्थिक वर्ष २०८०८१ को हालसम्म भौतिक पूर्वाधारतर्फ १२५ दशमलव ७५ प्रतिशत र वित्तीयतर्फ ९२ दशमलव १५ प्रतिशत प्रगति भएको छ। टनेलतर्फ भने ९० प्रतिसत र हेडबोक्र्सको ठेक्कातर्फ ६ दशमलव २९ प्रतिशत प्रगति हासिल भएको सुनकोशीमरिण बहुउद्देश्यीय आयोजनाका प्रमुख मित्र बरालले बताए। टनेल बोरिङ प्रविधिको देशकै ठूलो तथा दोस्रो सिँचाइ राष्ट्रिय गौरवको आयोजनालाई प्रधानमन्त्री कार्यालयको विशेष निगरानीका कारण पनि समय अगावै सम्पन्न गर्न सफल भइएको बरालको भनाइ छ। एकै दिनमा ७२ मिटरसम्म खनिएको सुरुङभित्र सुक्खा पहिरो र लेदोसहित पाखै खस्दा यसअघि ६ पटकसम्म अवरोध भएको थियो। २०७६ मा मन्त्रिपरिषद्ले राष्ट्रिय गौरवको आयोजना घोषणा गरेसँगै निर्माण प्रक्रियाले गति लिएको उक्त आयोजनाको तत्कालीन प्रधानमन्त्री केपी शर्मा ओलीले २०७७ साल फागुन २० गते कमलामाई नगरपालिका २ को कुसुमटारमा शिलान्यास गरेको थिए। डाइभर्सनबाट ३१ दशमलव ७ मेगावाट विद्युत् र खानेपानी सुनकोशी मरिण डाइभर्सनबाट तराईका पाँच जिल्लाका १ लाख २२ हजार हेक्टरमा मा वर्षैभरि सिँचाइ सुविधा पुर्याउनुका साथै ३१ दशमलव ७ मेगावाट विद्युत् उत्पादन गरिने सहायक उद्देश्य राखिएको छ। विद्युत् उत्पादन र बागमती प्रदेशको रामेछाप र सिन्धुली जिल्लाका साथै मधेस प्रदेशको पाँचवटा उर्वरभूमि रहेका जिल्लाहरूमा वर्षैभरि सिँचाइ सुविधा पुर्याउँदा हुने उपलब्धिलाई सिंगो देशको अर्थतन्त्रमा टेवा दिनुका साथै प्रादेशिक सन्तुलनमासमेत योगदान दिने यस आयोजनालाई राष्ट्रिय गौरवको रूपान्तरणकारी बहुउद्देश्यीय आयोजनाका रूपमा लिइएको छ। मधेस प्रदेशमा चुरे विनास र बर्सेनि मौसम परिवर्तनका कारण हुने सुक्खा खडेरीले खानेपानीका मुहानहरू सुक्दै गएको अवस्थामा खानेपानीको समेत किल्प हुन सक्ने छ। आयोजनाको पानीले सुक्खा जमिनहरू सिञ्चित हुँदा खानेपानीका मुहानहरूसमेत बढ्ने अपेक्षा गरिएको छ। सुनकोशी नदीबाट प्रतिसेकेन्ड ६७ क्युसेक पानी मरिणमा राष्ट्रिय गौरवको रूपान्तरणकारी बहुउद्देश्यीय आयोजनाका रूपमा लिइएको सुनकोशी मरिण डाइभर्सनअन्तर्गत निर्माण सम्पन्न गरिएको सुरुङबाट प्रतिसेकेन्ड ६७ क्युसेक पानी मरिणमा खसालिने छ। सुनकोशी गाउँपालिका ७ कानढुंग्रीस्थित सुनकोशी नदीमा ३० मिटर उचाइ र १ सय ५८ मिटर लम्बाइको बाँध निर्माण गरी सुरुङमार्फत प्रतिसेकेन्ड ६७ क्यूमेस पानी कमलामाई नगरपालिका २ कुसुमटारस्थित मरिण खोलामा खसालिनेछ। त्यहाँ उच्च प्रविधिबाट ५५ डायमिटरको सुरुङमार्फत ६६ मिटर उचाइबाट पानी झारेर ३१ दशमलव ७ मेगावाट विद्युत् उत्पादन गरिने र सोही पानीलाई कुसुमटारदेखि बागमतीसम्मको ४४ किलोमिटर दूरीमा रहेको बागमती नदीमा मिसाइ तराईका पाँच जिल्लामा सिँचाइ पुर्याइने आयोजना प्रमुख मित्र बरालको भनाइ छ। उक्त पानीलाई बागमती ब्यारेजबाट तराईका जिल्लाहरूमा पठाइने छ। कुसुमटारदेखि बागमतीसम्मको ४४ किलोमिटर क्षेत्रमा ७ वटा प्याकेज बनाएर नदी नियन्त्रणको कामसमेत सुरु गरिएको छ। जसका कारण मरिण नदीको कटानबाट हुने सयौं हेक्टर खेतीयोग्य जमिनकोसमेत संरक्षण हुने छ। इकोनोमिक गेम चेन्जरको आयोजना राष्ट्रिय गौरवको उक्त आयोजनलाई तराई मधेसको लाइफलाइन तथा इकोनोमिक गेम चेन्जरको रूपमा समेत लिइएको छ। आयोजना सम्पन्न हुँदा कृषि उत्पादकत्वमा वार्षिक १० अर्ब र विद्युत्बाट १ अर्ब ५० करोड आर्थिक वृद्धि हुनुका साथै सयौंले रोजगार पाउँदा आयोजना आर्थिक रूपान्तरणमा प्रभावकारी हुनेछ। आयोजनाको ड्याम निर्माणमा पछि बन्ने जलाशयमा माछापालन, राफ्टिङ तथा डुंगा व्यवसाय सञ्चालन गर्दा आन्तरिक तथा बाह्य पर्यटन प्रबद्र्धनमा मद्दत पुग्ने छ। यसले होटल, यातायात तथा पर्यापर्यटनमा समेत वृद्धि हुँदा नदी आसपासका बासिन्दाका आर्थिक समोनन्तिका लागि बहुआयामिक परिवर्तन ल्याउन सक्ने ऊर्जा जलस्रोत तथा सिँचाइ सचिव सरिता दवाडीको भनाइ छ। ड्याम तथा हेडवक्र्स निर्माणमा ढिलाइ बागमती सिँचाइ आयोजनाको पूर्वाधार प्रयोग गरेर तराईका बारा, रौतहट, सर्लाही, महोत्तरी र धनुषामा १ लाख २२ हजार हेक्टर क्षेत्रमा सिँचाइ सुविधा पुर्याउने लक्ष्य रहेको राष्ट्रिय गौरवको आयोजनाको सुरुङ निर्माण कार्य सम्पन्न भए पनि अन्य पूर्वाधार निर्माणको काममा भने ढिलाइ हुने भएको छ। सुरुङको निर्माण कार्य सम्पन्न भए पनि ड्याम तथा हेडवक्र्सलगायतका पूर्वाधारका काम भने निर्माणमा ढिलाइ भएको हो। सुनकोशी नदीमा बाँध बाँध्ने ठेक्का पटेलरमण जेभीले लिएको पाएको छ। पटेल भारतीय कम्पनी भए पनि काम नेपाली कम्पनी रमण कन्स्ट्रक्सनले गरिरहेको छ। सुनकोशी र तामाकोशीको संगमस्थलबाट सय मिटर तल सुनकोशी गाउँपालिका ७ कानढुंग्रीमा सुनकोशी नदीमा बाँध निर्माणको काम सुरु भएको छ। बाँध निर्माण थालिएको १६ महिनाअघि हो। ०८४ असोजमा सम्पन्न गर्ने गरी सुनकोशीमा बाँध निर्माणलगायत काम गर्न पटेलरमण जेभीले १२ अर्ब रुपैयाँमा ठेक्का लिएको हो। आगामी आर्थिक वर्ष २०८५८६ मा सम्पन्न गरिसक्नुपर्ने आयोजनाको सुनकोशी र तामाकोशी संगमस्थलबाट करिब र्९ सय मिटर तल सुनकोशी नदीमा ड्याम निर्माण गरी ब्यारेज तथा हेडवक्र्स निर्माण गर्नुपर्ने हुन्छ। विद्युत् गृह सर्जसाफ्ट, स्विचयार्ड सिन्धुलीको कमलामाई नगरपालिका २ कसुमटारमा रहनेछ। आयोजनाको इलेक्ट्रोमेकानिकल निर्माण तथा जडान कार्यअन्तर्गत सोको लागत अनुमान तयारी भइरहेको छ। १३२ केभी ट्रान्समिटर लाइन निर्माण कार्य गर्नुपर्ने भएकाले वातावरणीय परिक्षण कार्य सुरु गरिएको छ। ९६५ मिटर बीपीमार्ग स्थान्तरण आयोजनाको बाँध निर्माण गरी विद्युत् गृह, हाइड्रोमेकानिकललगायतका संरचनाहरूको निर्माण गर्दा बनेपासिन्धुलीबर्दिवास (बीपी) राजमार्गको ९ सय ६५ मिटर सडक नै स्थान्तरण गर्नुपर्ने अवस्था आएको छ। आयोजनाको १ सय ५८ मिटर लामो बाँध निर्माण गर्दा सुनकोशी गाउँपालिका ७ कानढुंग्रीस्थित बाँध निर्माणस्थल नजिकैको बीपी राजमार्ग डुबानमा पर्ने भएपछि राजमार्ग नै अन्यत्र स्थानबाट निर्माण गर्नुपर्ने अवस्था आएको बरालले थपे। उक्त सडक स्थानान्तरण र आयोजनाका लागि २ दशमलव ९६ किलोमिटर सर्भिस रोडसमेत निर्माणको प्रक्रिया अघि बढाइएको छ। सामाजिक दायित्व निर्वाह यस सुनकोशी मरिन डाइभर्सन आयोजनाले सामाजिक दायित्व तथा वातावरणीय सुधारका कार्यक्रमसमेत अघि सारेको छ। उक्त कार्यक्रमअन्तर्गत विभिन्न कार्यक्रमहरूलाई समेत सँगसँगै सञ्चालन गरिएको अयोजना प्रमुख बरालको भनाइ छ। डाइभर्सनको डुबान क्षेत्र र मरिण नदीमा निर्माण हुने पावरहाउस क्षेत्रमा नदी नियन्त्रण, सडक, सिँचाइ कुलो, लिफ्ट सिँचाइ, खानेपानीलगायतका कामहरू आवश्यकताअनुसार सञ्चालन गर्दै आएको छ, बरालले भने। सुनकोशी मरिण डाइभर्सन बहुउद्देश्यीय आयोजनाको विकासबाट मधेस प्रदेका धनुषा, महोत्तरी, सर्लाही, रौतहट र बारा जिल्ला अन्तर्गत कुल १ लाख २२ हजार हेक्टर जमिनमा वर्षैभरि सिँचाइ सुविधा पुर्याउने लक्ष्य राखिएको छ। यसका अलवा आयोजनाबाट प्रत्यक्ष वा अप्रत्यक्ष रूपमा प्रभावित समूदायमा विभिन्न सीप विकास तथा क्षमता अभिवृद्धिका विभिन्न कार्यक्रमहरूसमेत सञ्चालन भइरहेका छन्। जसअन्तर्गत रामेछाप र सिन्धुली जिल्लाका प्रभावित एवं विस्थापितहरूलाई हालसम्म १० वटा तालिम दिइएको छ। बाँध निर्माणपछि राफ्टिङ, डुंगा, सञ्चालनका लागि सीप विकासको तालिम दिइने छ। वातावरणीय व्यवस्थापनअन्तर्गत डुबान प्रभावित क्षेत्रमा २ वटा लिफ्ट सिँचाइको निर्माण सम्झौता भइ निर्माण कार्य अघि बढेको छ। अन्य माग भएका लिफ्ट सिँचाइको अध्ययनअनुसन्धान तथा परामर्श लिइरहेको छ। विस्थापितहरूको घरजग्गाको मुआब्जा वितरणको कामसमेत सँगसँगै भइरहेको छ। कुल ४९ अर्ब ४२ करोड कुल लागत रहेको हालसम्म आयोजना निर्माणमा ११ अर्ब ९१ करोड १९ लाख खर्च भएको छ। आयोजना कार्यान्वयनमा आएसँगै अर्थतन्त्रमा गुणात्मक योगदान पुग्ने प्रधानमन्त्रीको विश्वास राष्ट्रिय गौरवको आयोजना सुनकोशीमरिण डाइभर्सन सुरुङको ब्रेक थ्रु गरिएसँगै प्रधानमन्त्री पुष्पकमल दाहाल प्रचण्डले नेपालको अर्थतन्त्रमा गुणात्मक योगदान पुग्ने विश्वास व्यक्त गरे। सुनकोशी मरिण डाइभर्सन बहुउद्देश्यीय आयोजना सम्पन्न भएपछि सिँचाइ प्रणालीमा सुधार भएर कृषि उत्पादन वृद्धि हुने उनको विश्वास छ। यस आयोजनाले सिन्धुलीलगायत मधेस प्रदेशका ५ जिल्लाका उर्वरभूमिमा वर्षैभरि सिँचाइ सुविधा पुग्नेछ, राष्ट्रिय अर्थतन्त्रमा गुणात्मक योगदान एवं जलविद्युत् उत्पादन हुनेछ, उनले भने। प्रधानमन्त्री प्रचण्डले ब्रेक थ्रु भएको यस बहुउद्देशीय आयोजनाको बाँकी कामसमेत निर्धारित समयमा नै सम्पन्न गर्न निर्देशनसमेत दिए। सुनकोशी मरिण डाईभर्सन बहुउद्देश्यीय आयोजना रूपान्तरणकारी राष्ट्रिय गौरवको आयोजना भएको उल्लेख गर्दै प्रधानमन्त्री प्रचण्डले आयोजनाहरू सम्पन्न हुँदा उत्पादकत्व अभिवृद्धि र समृद्धिको लक्ष्यमा महत्वपूर्ण योगदान पुग्ने विश्वास व्यक्त गरे। उनले भने, सुरुङमार्गको ब्रेक थ्रु सम्पन्न हुँदा हामी सबैमा नयाँ ऊर्जा र प्रेरणा मिलेको छ। ठूला पूर्वाधार निर्माणमा उत्साह थपेको छ। कृषि क्षेत्र नेपालको आर्थिक विकासको मुख्य मेरूदण्ड हुनुका साथै कुल ग्राहस्थ उत्पादनमा झन्डै एकतिहाइ योगदान रहेको उल्लेख गर्दै प्रधानमन्त्री प्रचण्डले देशका लागि आवश्यक पर्ने खाद्यान्न आपूर्तिमा आत्मनिर्भर हुन, खाद्य सुरक्षाको सुनिश्चित गर्न, जनताको आर्थिक उत्थान र समृद्धिका साथै गरिबी न्यूनीकरण गर्न कृषि उत्पादन र उत्पादकत्व वृद्धि अपरिहार्य रहेको बताए। नेपालको ६० प्रतिशत कृषियोग्य भूमि तराई मधेस तथा भित्री मधेसभित्र नै पर्ने उल्लेख गर्दै प्रधानमन्त्री प्रचण्डले तराईमधेस क्षेत्रमा विकास भइ सञ्चालन भइरहेका सिँचाइ आयोजनाहरू नदी बहाव प्रणालीमा आधारित रहेको बताए। हिमनदीहरूको पानी कृषि उत्पादनका लागि प्रयोग गरिनुपर्ने बताउँदै उनले सोही पानीको स्रोतलाई जलविद्युत् उत्पादन, खानेपानीलगायत अन्य प्रयोजनमा प्रयोग गरी राष्ट्रको समग्र विकास गर्न सकिने उल्लेख गरे। प्रधानमन्त्री दाहालले विकासका यस्ता ठूला पूर्वाधारहरूको सफल निर्माणबाट नै नेपालमा सुशासन, सामाजिक न्याय र समृद्धिको लक्ष्य हासिल हुने हुँदा देशको रूपान्तरणकारी राष्ट्रिय गौरवको आयोजनालाई प्रभावकारी रूपमा सम्पन्न गर्ने कार्यमा आआफ्नो ठाउँबाट समन्वय र सहयोग गर्न अपिलसमेत गरे। यस्तै ऊर्जा जलस्रोत तथा सिँचाइमन्त्री शक्तिबहादुर बस्नेतले सुनकोशी मरिण डाइभर्सन निर्माणले नेपालको पूर्वाधार निर्माणमा महत्वपूर्ण आयाम थपेको उल्लेख गरे। यस आयोजना सिँचाइ र जलविद्युत्को निम्ति महत्वपूर्ण रहेको उल्लेख गर्दै मन्त्री बस्नेतले देशको आर्थिक समृद्धिका लागि कोसेढुंगा सावित हुने बताए। १३ दशमलव तीन किलोमिटर सुरुङ खन्न २२ महिनाको लक्ष्य लिइएकोमा ३ महिना २ दिन अगावै ब्रेक थ्रु गरिएको ऊर्जा जलस्रोत तथा सिँचाइ सचिव सरिता दवाडीले बताइन्। उनले आयोजना सम्पन्न भएपछि तराईका खेतीयोग्य जमिन सिञ्चित हुँदा कृषि उत्पादनमा वृद्धि हुने र देशको अर्थतन्त्रमा समेत सुधार हुने बताइन्। ब्रेक थ्रुसँगै १९ महिनाअघि जमिनभित्र छिराइएको अटोमेटिक टनेल बारेरिङ मेसिन (टीबीएम) १३ दशमलव ३ किलोमिटर लामो सुरुङ छिचोल्दै बाहिरियो। आव २०७७०७८ बाट सुरु भएको सुरुङ निर्माण आयोजना २०८२ मा सम्पन्न गर्ने लक्ष्य लिएको भए पनि त्यसको झन्डै एक वर्षअघि नै निर्माण सम्पन्न भयो। डाइभर्सनबाट तराईका पाँच जिल्लाका १ लाख २२ हजार हेक्टरमा मा वर्षैभरि सिँचाइ सुविधा पुर्याउनुका साथै ३१ दशमलव ७ मेगावाट विद्युत् उत्पादन गरिने सहायक उद्देश्य राखिएको छ। सुनकोशी मरिण डाइभर्सनअन्तर्गत निर्माण सम्पन्न गरिएको सुरुङबाट प्रतिसेकेन्ड ६७ क्युसेक पानी मरिणमा खसालिने छ। एकैदिनमा ७२ मिटरसम्म खनिएको सुरुङभित्र सुक्खा पहिरो र लेदोसहित पाखै खस्दा यसअघि ६ पटकसम्म अवरोध भएको थियो। आयोजना सम्पन्न हुँदा कृषि उत्पादकत्वमा वार्षिक १० अर्ब र विद्युत्बाट १ अर्ब ५० करोड आर्थिक वृद्धि हुनुका साथै सयौंले रोजगार पाउँदा आयोजना आर्थिक रूपान्तरणमा प्रभावकारी हुनेछ। आयोजनाबाट मधेसका पाँच जिल्लामा वर्षैभरि सिँचाइ सुनकोशी मरिण डाइभर्सन बहुउद्देश्यीय आयोजनाको विकासबाट मधेस प्रदेका धनुषा, महोत्तरी, सर्लाही, रौतहट र बारा जिल्ला अन्तर्गत कुल १ लाख २२ हजार हेक्टर जमिनमा वर्षैभरि सिँचाइ सुविधा पुर्याउने लक्ष्य राखिएको छ। देशकै अन्न भण्डारका रूपमा लिइने हाल बागमती सिँचाइबाट ४५ हजार हेक्टर क्षेत्रफल मात्र सिँचाइ हुँदै आएको छ। बागमती सिँचाइ आयोजनाबाट हाल रौतहट र सर्लाही जिल्लाको ४५ हजार ६ सय हेक्टर जमिनमा मात्र पानीको पहुँच पुगेको थियो। आयोजनाबाट थप सिँचाइ सुविधा पुग्दा त्यस क्षेत्रमा धान, मकै, तोरीलगायत अन्य बाली, तरकारी र फलफूलको उत्पादन र उत्पादकत्व वृद्धि भई अर्थतन्त्रमा सघाउ पुग्ने छ। कृषि उत्पादनका दृष्टिले नेपालकै उर्वर भूमि मानिएको तराईका यी पाँच जिल्लामा आयोजनाबाट सिँचाइ सुविधा पुर्याउँदा सतह र भूमिगत जलस्रोतको संयोजनात्मक रूपमा उपयोग गरी कृषि तथा माछामासमेत उत्पादन तथा उत्पादकत्व वृद्धि गरी हाल कृषिमा भएको आयातको असन्तुलन कम गर्न समेत मद्दत पुग्ने विश्वास गरिएको छ, बरालले भने। नेपालको ६० प्रतिशत कृषियोग्य भूमि तराई मधेस तथा भित्री मधेसभित्र पर्छ। तर पर्याप्त सिँचाइ नहुँदा मधेसमा हरेक वर्ष धान लगायतका अन्नवाली उत्पादन घट्दो अवस्था छ। आयोजना सम्पन्न हुँदा भने तराईका १ लाख २२ हजार हेक्टरमा कृषि उत्पादन वृद्धि हुँदा वार्षिक १० अर्ब आर्थिक वृद्धि हुने अपेक्षा गरिएको छ। त्यस क्षेत्रमा कृषि उत्पादन वृद्धि हुँदा कृषि उद्योग स्थापना गर्न सकिने र त्यसबाट हजारौंले रोजगारीसमेत हासिल गर्न सक्ने छन् भने किसानहरूको जिविकोपार्जनमा उल्लेख्य सुधार आउने छ।"
कपालीलाई छनोट प्रतियोगिताको जिम्मेवारी,"काठमाडौं : राष्ट्रिय खेलकुद परिषद्ले टेबुलटेनिसका मुख्य प्रशिक्षक राजेन्द्र कपालीलाई दुई फरक अन्तर्राष्ट्रिय टेबुलटेनिस प्रतियोगितामा सहभागी हुने खेलाडीको छनोट प्रतियोगिता सञ्चालन गर्ने जिम्मेवारी दिएको छ। परिषद्को सदस्यसचिवस्तरीय निर्णयानुसार दुवै प्रतियोगिताका लागि कपालीको संयोजकत्वमा तीन सदस्यीय खेलाडी छनोट समिति गठन गरिएको छ। समितिका सदस्यमा नायव वरिष्ठ टेबुलटेनिस प्रशिक्षक मोहनदास बासुकला र सञ्जीव ढुंगेल छन्। पहिलो प्रतियोगिता पेरिस ओलम्पिकका लागि हुने दक्षिण एसियाली ओलम्पिक छनोट प्रतियोगिता हो। नेपालमै पहिलो पटक हुन लागेको यो छनोट प्रतियोगिता वैशाख ३१ देखि जेठ २ गतेसम्म हुनेछ। प्रतियोगितामा नेपालसहित बंगलादेश, माल्दिभ्स, पाकिस्तान र श्रीलंका गरी पाँच् राष्ट्रबाट समान २२ पुरुषमहिला गरी १० खेलाडी सहभागी हुने छन्। समान ११ पुरुषमहिला खेलाडीले पेरिस ओलम्पिकका लागि स्थान सुरक्षित गर्ने छन्। नेपालबाट पुरुषमा संयोग कपाली र श्यान्टु श्रेष्ठ तथा महिलामा नविता श्रेष्ठ र इभाना थापाले नेपालको चुनौती प्रस्तुत गर्ने छन्। अर्को छनोट प्रतियोगिता दक्षिण एसियाली जुनियर टेबुलटेनिस प्रतियोगिताका लागि हुनेछ। श्रीलंकामा हुने उक्त प्रतियोगिताका लागि नेपाली खेलाडीको छनोट प्रतिस्पर्धा जेठ ३ देखि ५ गतेसम्म हुनेछ। यो छनोटबाट समान ६६ पुरुषमहिला खेलाडीले श्रीलंका यात्रा पक्का गर्ने छन्।"
कांग्रेस संसदीय दलको बैठक स्थगित,काठमाडौं : आजका लागि बोलाइएको नेपाली कांग्रेस संसदीय दलको बैठक स्थगित भएको छ। पूर्वमन्त्री एवं संविधानसभा सदस्य सूर्यमान गुरूङको आज अन्त्येष्टि गरिने भएकाले बैठक स्थगित गरिएको कांग्रेसले जनाएको छ। बैठक भोलि बिहान ८ः३० बजे ल्होत्से हलमा बस्नेछ। गुरूङको बुधबार निधन भएको थियो। कांग्रेसले आज दिउँसो २ बजे संसदीय दलको बैठक बोलाएको थियो। शुक्रबार बजेट अधिवेशन सुरु हुने भएकाले कांग्रेसले संसदमा खेल्न भूमिका र सहकारी ठगी प्रकरणको विषयमा छलफल गर्न संसदीय दलको बैठक बोलाएको थियो।
"कांग्रेस संसदीय दलको बैठक आज बस्दै, बजेट अधिवेशनमा पार्टीको रणनीतिबारे छलफल हुने","काठमाडौं : नेपाली कांग्रेसको संसदीय दलको बैठक आज दिउँसो बस्ने भएको छ। शुक्रबार बजेट अधिवेशन सुरु हुने भएकाले कांग्रेसले संसदमा खेल्न भूमिका र सहकारी ठगी प्रकरणको विषयमा छलफल गर्न आज संसदीय दलको बैठक बोलाएको महामन्त्री विश्वप्रकाश शर्माले जानकारी दिए। सरकारले जेठ १५ गते बजेट र त्यस अगाडि नीति तथा कार्यक्रम ल्याउँदैछ। यस अगाडि उपप्रधानमन्त्री एवं गृहमन्त्री रवि लामिछाने सहकारी ठगीमा संलग्न रहेको भन्दै निरन्तर संसद अवरोध गरेको थियो। शर्माका अनुसार बुधबार बसेको केन्द्रीय पदाधिकारी र पूर्वपदाधिकारीको बैठकले सहकारीको अनियमितताका सन्दर्भमा संसदीय छानबिन हुनुपर्ने निर्णय गरेको छ। कांग्रेसले कुनै व्यक्ति विशेषलाई उन्मुक्ति दिने अभिप्रायले समिति गठन नगर्ने भन्ने कुरा सम्भव नभएको ठहर गरेको छ। कांग्रेसले लामिछानेसमेत हिस्सेदार रहेको गोर्खा मिडिया नेटवर्कमा विभिन्न सहकारीबाट लगानी गरी आर्थिक अपचलन भएको बताउँदै संसदीय छानबिनको माग गर्दै आएको छ। सभामुख देवराज घिमिरेको पहलमा मंगलबार बसेको सर्वदलीय बैठकमा कांग्रेसले गृहमन्त्री लामिछानेमाथि संसदीय छानबिन समितिको माग दोहोर्याएको थियो। उक्त बैठकमा लामिछानेले भने व्यक्ति केन्द्रित संसदीय छानबिन समितिको माग अस्विकार गरेका थिए। तर, कांग्रेसले लामिछाने देशको संविधानभन्दा माथि हो ? भन्दै व्यक्ति नतोकी छानबिन गठन गर्ने प्रस्ताव अस्वीकार गरेको थियो। वैशाख २८ देखि सुरु हुने प्रतिनिधिसभा अधिवेशनको तयारीबारे मंगलबार सभामुख देवराज घिमिरेले सर्वदलीय बैठक बोलाएका थिए। बैठकमा प्रधानमन्त्री पुष्पकमल दाहाल प्रचण्ड, एमाले अध्यक्ष केपी शर्मा ओली, कांग्रेस सभापति शेरबहादुर देउवालगायत नेता सहभागी थिए। कांग्रेसका प्रमुख सचेतक रमेश लेखकले सहकारी प्रकरणमा लामिछानेमात्रै नभएर समग्र सहकारी क्षेत्रमा देखिएको समस्या समाधानका लागि छानविन आयोग गठन गर्नुपर्ने बताएका छन्। लाखौं मान्छेको अर्बौं रुपैयाँ रकम सहकारीमा जम्मा भएको छ। त्यो रकम अपचलन भयो। दुरुपयोग भयो। जसका कारण बचतकर्ताको रकम जोखिममा परेको छ। बचतकर्ताको रकम सुरक्षा गर्नका लागि दुरुपयोग गर्ने मानिसहरूलाई कारबाही गर्नुपर्यो भनेका हौं। तर, गृहमन्त्रीमाथि मात्रै छानबिन गर्न माग गर्यो भनेर गलत भाष्य निर्माण गर्न खोजिएको छ। त्यस्तो होइन, उनले भने। लेखकले संविधान र कानुनभन्दा माथि कोही नरहेको बताउँदै देशको गृहमन्त्री भएकै कारण लामिछानेमाथि छानबिन गर्नुहुँदैन भन्ने न्यारेटिभ गलत रहेको बताउँदै आएका छन्। अरू सबै कुराको छानबिन हुने, अनि रवि लामिछानेमाथि छानबिन नहुने भन्ने हुन्छ ? कोही मान्छे यो संविधानभन्दामाथि छ ? उनले प्रश्न गरे।"
कोशीमा शुक्रबार ५ बजेभित्र नयाँ सरकार गठनका लागि दाबी पेश गर्न आह्वान,"काठमाडौं : कोशी प्रदेश प्रमुख पर्शुराम खापुङले नयाँ सरकार गठनको आह्वान गरेका छन्। बुधबार राति उनले नेपालको संविधानको धारा १६८ को उपधारा (५) अनुसार नयाँ सरकार गठनको लागि दाबी पेश गर्न आह्वान गरेका हुन्। प्रदेश प्रमुखको कार्यालयका सूचना अधिकारी रामकुमार श्रेष्ठले जारी गरिएको प्रेस विज्ञप्तिमा नयाँ सरकार गठनका लागि शुक्रबार अपराह्न ५ बजेसम्मको समय दिइएको छ। विज्ञप्तिमा भनिएको छ, नेपालको संविधानको धारा १६८ को उपधारा (५) बमोजिम माननीय केदार कार्कीको नेतृत्वमा मिति २०८००६२७ गते गठन भएको कोशी प्रदेश सरकारलाई कोशी प्रदेश सभाका बहुमत सदस्यहरूको विश्वासको मत प्राप्त भएकोमा मिति २०८०१२२६ गते कोशी प्रदेश सभाका ५२ जना सदस्यहरूले मुख्यमन्त्रीलाई दिएको समर्थन फिर्ता लिएको सम्बन्धी निवेदन पत्र प्राप्त भएको र कोशी प्रदेश सभा सचिवालयको चनं ३३५, मिति २०८१०११० गतेको पत्र मार्फत कोशी प्रदेश सभामा पेस भएको संकल्प प्रस्ताव बहुमतले पारित भएको साथै उक्त सचिवालयको चनं ३५०, मिति २०८१०१२६ गतेको पत्र मार्फत संवैधानिक व्यवस्था बमोजिम समर्थन फिर्ता लिएको तीस दिनभित्र प्रदेश सभाबाट मुख्यमन्त्रीले विश्वासको मत प्राप्त गर्ने सम्बन्धी कुनै प्रस्ताव प्रदेश सभा सचिवालयमा दर्ता हुन नआएको जानकारी प्राप्त भएको हुँदा माननीय प्रदेश प्रमुखज्यूले नेपालको संविधानको धारा १६८ को उपधारा (५) बमोजिम कोशी प्रदेशको मुख्यमन्त्री नियुक्त गरी प्रदेश सरकार गठन गर्नका लागि कोशी प्रदेश सभामा विश्वासको मत प्राप्त गर्न सक्ने कोशी प्रदेश सभाका कुनै सदस्यलाई मिति २०८१ साल वैशाख २८ गते शुक्रबार अपरान्ह ५:०० बजेभित्र आफ्नो दाबी पेस गर्न आह्वान गर्नुभएको छ। यस अगाडि संकल्प प्रस्तावमा गठबन्धन दलतर्फबाट एमाले कोशी प्रदेश संसदीय दलका नेता हिक्मतकुमार कार्कीलाई समर्थन गर्ने उल्लेख छ।"
कर्णाली चिनाउँदै दीपक,"काठमाडौं : लगनशील, मेहनती र परिश्रमी हुने हो भने अलिपछि खेलकुदमा लागेर पनि सफल हुन सकिन्छ भन्ने एउटा उदाहरण हुन्, दीपक हमाल। १३औं दक्षिण एसियाली खेलकुद (साग) का स्वर्ण विजेता दीपक प्लसटु सकेपछि मात्रै खेलकुदमा लागेका थिए। सुरुमा फिटनेसका लागि खेलकुद रोजेका उसु खेलाडी दीपक पछिल्लो समय राष्ट्रिय तथा अन्तर्राष्ट्रिय क्षेत्रमा चर्चा बटुलिरहेका छन्। दीपकले २०६८ सालमा फिटनेसका लागि उसु रोजेका थिए। प्रकाश लामाबाट प्रशिक्षण लिएका उनले दुई वर्षपछि २०७० मा नवौं राष्ट्रिय उसु च्याम्पियनसिपमा प्रतिस्पर्धा गरे। आफ्नो डेब्यु प्रतियोगितामा दीपकले पदक त जित्न सकेनन्। तर, सम्भावनाको ढोका खोल्न भने सफल भए। डेब्यु प्रतियोगितामा चौथो भएका उनले २०७३ मा विराटनगरमा भएको सातौं राष्ट्रिय खेलकुदमा उसुको थाउलोमा स्वर्ण पदक जिते। आफ्नो दोस्रो सहभागितामै स्वर्ण जित्न सफल दीपकले रसियामा सन् २०१८ भएको १४औं वल्र्ड उसु च्याम्पियनसिपमा पनि उत्कृष्ट प्रदर्शन गर्न सफल भए। पहिलो अन्तर्राष्ट्रिय प्रतियोगिता खेलेका उनले ६८ राष्ट्रमध्ये आफूलाई २०औं स्थानमा उभ्याए। यस्तै सन् २०१९ मा चीनको सांघाईमा भएको १५औं वल्र्ड उसु च्याम्पियनसिपमा पनि उनी उत्कृष्ट २० भित्र पर्न सफल भए। त्यसपछि स्वदेशमै आयोजना भएको १३औं सागमा स्वर्ण जित्दै दीपकले इतिहास रच्न सफल भए। कोभिडका कारण दुई वर्ष अन्तर्राष्ट्रिय सहभागिता जनाउन नपाएका उनले गत वर्ष चीनको हाङचाओमा आयोजना भएको १९औं एसियाली खेलकुदमा प्रतिस्पर्धा गरेका थिए। प्रतियोगितामा सहभागी २०मध्ये उनले १२औं स्थान हासिल गरेका थिए। हालै चीनको जिङज्याङ सहरमा आयोजना भएको वल्र्ड कपको छनोटमा उनले दुई कांस्य पदक जिते। उनले नानछ्वान र तुइलिनमा तेस्रो स्थान हात पारेका थिए। यससँगै उनी आगामी अक्टोबरमा जापानमा हुने प्रतियोगितामा छनोट हुन पनि सफल भए। उसु वल्र्ड कपलगायतका प्रतियोगिताका लागि खेलाडीहरूले तयारी गरिरहेका छन्। उसु वल्र्ड कपलगायतका प्रतियोगितामा पदक जित्ने लक्ष्यसहित प्रकाश महर्जन गुरुले प्रशिक्षण गराइराख्नु भएको छ। नेपाल उसु महासंघले पनि वैदेशिक प्रशिक्षण गराउने आश्वासन दिएको छ, उनी भन्छन्, वैदेशिक प्रशिक्षण राम्रो भएमा अन्तर्राष्ट्रिय प्रतियोगितामा उत्कृष्ट नतिजा ल्याउन धेरै नै मद्दत पुर्याउँछ। एउटै खेलको दुई महासंघ हुँदा समस्या दीपक दुई वटा महासंघ हुँदा समस्या भएको बताउँछन्। दुई वटा महासंघ हुँदा खेलाडीले दुःख भोग्नु परिरहेको छ। कुन कामका लागि कुन महासंघमा जाने भन्ने समस्या छ, उनी भन्छन्, अन्तर्राष्ट्रिय मान्यता प्राप्त महासंघले भने खेलाडीलाई सदैव सहयोग गर्ने प्रतिबद्धता जनाउँदै आएको छ। तर, पनि दुईवटा संघ हुँदा समस्या त भइहाल्छ। पछिल्लो समय उसुका दुई महासंघ छन्। जनक बर्तौला नेतृत्व महासंघलाई राष्ट्रिय खेलकुद परिषद्ले मान्यता दिएको छ भने वीरबहादुर लामा नेतृत्वको महासंघलाई नेपाल ओलम्पिक कमिटी र अन्तर्राष्ट्रिय उसु महासंघको मान्यता छ। खेलकुदबाट कर्णाली चिनाउँदै दीपकले राष्ट्रिय प्रतियोगिताहरू कर्णाली प्रदेशबाट खेल्दै आएका छन्। कर्णालीबाट खेल्दा आफूलाई गर्व लाग्ने दीपक बताउँछन्। आफू जन्मिएको ठाउँ चिनाउन पाउँदा गर्व लाग्दो रहेछ। मलाई विभागीय टोलीबाट धेरै पटक अफर आयो। तर, मैले विभागका नामबाट भन्दा आफ्नै प्रदेशबाट खेल्ने निर्णय गरें। कुनै पनि विभागमा गइनँ, उनी भन्छन्, तर, विभाग बाहिरका खेलाडीका लागि समस्यै समस्या छन्। सबैभन्दा ठूलो समस्या त आर्थिकै छ। दीपक राष्ट्रिय खेलकुद परिषद्ले सञ्चालन गरेको विशेष प्रशिक्षणमा सहभागी छन्। परिषद्ले बिहानको डाइट खर्च मात्रै दिँदै आएको छ। यसले काठमाडौंमा बसेर प्रशिक्षण गर्न निकै समस्या भएको दीपक बताउँछन्।"
नेपाल लाइफ इन्स्योरेन्सद्वारा आगलागी पीडितलाई राहत वितरण,"काठमाडौं : नेपाल लाइफ इन्स्योरेन्स कम्पनीले महोत्तरीको मटिहानी नगरपालिका६ मा आगलागीका कारण घरविहीन भएका पीडित परिवारलाई राहत सामग्री सहयोगस्वरूप प्रदान गरेको छ । मटिहानी नगरपालिकाका प्रमुख हरिप्रसाद मण्डल, वडाध्यक्ष कलिम राइन, यस कम्पनीका कर्मचारी तथा स्थानीय नागरिक अगुवाहरूको उपस्थितिमा पीडितहरूलाई प्रत्येक घर एक थान साडी वितरण गरेको हो । हस्तान्तरण कार्यक्रममा बोल्दै मटिहानी नगरपालिकाका प्रमुख हरिप्रसाद मण्डलले कम्पनीले गरेको सहयोगका निम्ति धन्यवाद ज्ञापन गरे । यस प्रकारको सहयोगले भीषण आगलागीबाट प्रभावित घरपरिवारलाई सहज हुने विश्वाससमेत व्यक्त गरे । वडाध्यक्ष कलिम राइनले आगलागीबाट लत्ताकपडा नष्ट भएका कारण प्रभावित परिवारले अत्यन्तै कष्टकर जीवन बाँच्नु परेको अवस्थामा कम्पनीले प्रदान गरेको सहयोगले जीवनयापन सहज हुने बताए । कम्पनीका प्रमुख कार्यकारी अधिकृत प्रवीणरमण पराजुलीले संस्थागत सामाजिक उत्तरदायित्व कार्यक्रमअन्तर्गत यस कम्पनीले विभिन्न सामाजिक, आर्थिक रूपान्तरणका क्रियाकलापहरू गर्दै आएको बताए । आगलागीबाट प्रभावित भएका १ सय ५० घरपरिवारलाई कम्पनीले राहत सामग्री उपलब्ध गराएको हो । मटिहानी नगरपालिका६ मा लागेको आगोले सयभन्दा बढी घर पूर्णरूपमा नष्ट भएका छन् भने करिब ५० घरमा क्षति भएको छ ।"
उपेन्द्र यादवको राजनीति : मुटुमाथि ढुंगा राखी हाँस्नु पर्या छ,"काठमाडौं : आँखा छोपी नरोऊ भनि भन्नु पर्या छ, मुटुमाथि ढुंगा राखी हाँस्नु पर्या छ कालीप्रसाद रिजालको शब्द र स्वर सम्राट नारायण गोपालको यो गीत अहिले उपेन्द्र यादवको राजनीति जीवनसँग ठयाक्कै मेला खाएको जस्तो छ । यादव नेतृत्वको जनता समाजवादी पार्टी नेपाल आइतबार फुट्यो । यादवबाट छुटिएर वरिष्ठ नेता अशोक राईको समूह जनता समाजवादी पार्टी गठन गरे । पार्टी फुट्दा अध्यक्ष यादव अमेरिकामा थिए । बुधबार पार्टी मुख्यालय बालकुमारीमा आफ्नो धारणा राख्न यादवले पत्रकार सम्मेलन गरेका थिए । जहाँ उनी पार्टी फुटको पीडाबाट पिरोलिए । त कुनै बेला पीडा भुल्न मुस्कुराए । नारायण गोपालले गाएको गीत जस्तै : मुटुमाथि ढुंगा राखी हाँस्नु पर्या छ झन्डै दुई दशको पार्टी नेतृत्वको जीवनमा उपेन्द्र यादवले धेरैपटक आरोह खेपे। अवरोधको सामना गरे। अवसरमा पार्टीहरु जुट्यो, बलियो । सत्ता स्वार्थले फुट्यो,कमजोर । २०७९ मा जनमत पार्टीका अध्यक्ष सीके राउतसँग उपेन्द्र यादव चुनाव हारे। २०८० को उपनिर्वाचनमा फेरि यादव बाराबाट लडेर जिते। अहिले प्रचण्ड नेतृत्वको सरकारमा उपप्रधान तथा स्वास्थ्यमन्त्री छन्। उनी सरकारमा बस्ने वा बाहिरिने दोधारमा छन्। हाम्रो कारण सरकारमा अस्थिरता आउँदैन। हाम्रो समर्थन प्रचण्डजी नेतृत्वको सरकारलाई छ, अध्यक्ष यादवले भने, मलाई प्रधानमन्त्रीले बर्खास्त गर्नु होला। त्यो उहाँको कुरो हो। पटकपटक पार्टी फुटको पीडाबाट बुधबार अध्यक्ष यादव आजित देखिन्थें। विगतको राजनीतिक जीवन प्रति यादव घरघरी उत्साहित पनि देखिए। जसले आफूलाई बर्खास्त गर्छन्, त्यसैले राजनीतिक अस्थिरताको जिम्मा लिनु पर्छ, प्रधानमन्त्री प्रचण्डलाई कडा चेतावनी दिँदैँ उनले थपें, अस्थिरता हाम्रो कारणले आउँदैन। अरू स्टेक होल्डरले नै सरकारको भविष्य तय गर्ने हो। बाँकी को कसरी जान्छ ? त्यो समयमले निर्धारण गर्छ। यादवको निष्कर्ष : पैसाको चलखेलले पार्टीभित्र दुर्घटना जनता समाजवादी पार्टी नेपाललाई फुटाउन ठूलो चलखेल भएको यादवको तर्क छ। त्यो चलखेल विरुद्ध लड्ने उनले उद्घोष गरे। पैसाको चलखेल गरेर हाम्रो पार्टी फुटाइयो। जीवनमा सरेन्डर गर्न जानेकै छैन। जुन बेलादेखि हुर्के जेलनेल, हतकडी, स्ट्रगल गरेरै आएको हो, उनले भने, षड्यन्त्र भनेको जानै कै छैन। सरकार ढल्दै छ। फलानो फलानो मन्त्री बन्दै छ। जसपा नेपाल, एकीकृत समाजवादीले कांग्रेस सँग मिलेर नयाँ सरकार बनाउँदैछ भन्ने हल्ला चलाइयो। जुन निराधार र कपोेकल्पित हो, अध्यक्ष यादवको तर्क छ, देश बाहिर हुँदाको मौका छोपेर हल्ला चलाएर जसपा नेपाल पार्टी फुट्यो भनियो। त्यस्तो हामीले कुनै प्रयास गरेका थिएनौं। आवश्यकता पनि थिएन। २०६३ को मधेस जनविद्रोबाट स्थापित नेता हुन् उपेन्द्र यादव। तर, उनी एकाएक संसदीय राजनीतिमा अहिले कमजोर भएका छन्। यादव नेतृत्वको जनता समाजवादी पार्टी वैशाख २३ गते फुट्यो। पार्टीका वरिष्ठ नेता अशोक राईले पार्टीका १२ सांसद्मध्ये ७ जना लिएर हिँडे। जनता समाजवादी पार्टी दर्ता गराए। जेठ २८ गते जसपा नेपालको राष्ट्रिय महाधिवेशन हुनै लाग्दा पार्टी फुटेर उपेन्द्र यादवलाई पर्नु पीर गरेको छ। असंवैधानिक रूपमा निर्वाचन आयोगले पार्टी दर्ता गरेको उनको ठहर छ। उनले भने, त्यसविरुद्ध हामी अदालतमा जान्छौं। मन्त्रीहरूले नै किन पार्टी फुटाए ? अत्यधिक महत्वकांक्षी र व्यक्तिगत स्वार्थबाट प्रेरित नेता र सांसदहरूले पार्टी फुटेको हल्ला चलाएर मौकाको फाइदा उठाएको उनको दाबी छ। ५७ जना सांसद्लाई मन्त्री बनाइदिने। अनेक प्रलोभन, खर्चबर्च निकै गरेर भेला पारी पार्टी फुट्यो भनेर प्रचार गरिएको छ, अध्यक्ष यादवले भने, त्यसले जनाधार पाउँदैन। पार्टीको समर्थन, नेता तथा कार्यकर्ता त्यो भ्रममा पर्दैन। उनका अनुसार पार्टी फोडेर मन्त्रालयको बार्गेनी गर्ने, चलखेल गर्ने र शक्ति आर्जन गर्नका लागि नयाँ पार्टी गठन गरिएको हो। नितान्त व्यक्तिगत स्वार्थमा लोकतन्त्र, पहिचानका आन्दोलन र मधेसका मुद्दालाई धरापमा पर्ने काम भएको उनले बताए, संघीयतालाई धरापमा पर्ने गरि पार्टी विभाजन गरेको हो। बहुमत हाम्रै तिर छ। अर्को पार्टी बन्छ त्यो। पार्टी फुटाउन ठूला दलको हात कति ? ठूला पार्टीहरूले नै आफ्नो पार्टी फुटाएको अध्यक्ष यादवको निष्कर्ष छ। विगतमा पनि त्यसै भयो। अहिले त्यो घटनाक्रम दोहोरिएको उनको भनाइ थियो। ठूला पार्टी भ्रमबाट मुक्त भए हुन्छ। सीसाको घरमा बसेर अर्काको घरमा ढुंगा हान्नुहुँदैन।, एमाले र माओवादीलाई लक्षित गर्दै यादवले भने, त्यो ढुंगा फर्केर कहिले कहीँँ आफ्नै घर चकनाचुर हुन्छ। सुनियोजित रूपमा पार्टी फुटाइयो। त्यही मलाई लगेको छ। त्यसले देश र जनतालाई नोक्सान पुर्याउने भन्दै उनले थपे, फाइदा कसैलाई पुर्याउँदैन। उपेन्द्रको अबको बाटो ? पार्टी फुटाएर गएका नेताहरुलाई पुरानै घरमा फर्किन अध्यक्ष यादवले आग्रह गरे। उठाउनुभएको कदमबाट ब्याक हुनुस्। पार्टीमा फर्किनुस् , उनले भने, पार्टीमा समस्या छ भने बसेर हल गरौं। त्यसका लागि हामी ओपेन्छ। यादवले पार्टीमा एकल नेतृत्व गरेको आरोप लगाउँदै नयाँ पार्टी गठन गर्नु गरेको राई समुहको दावी छ। जसपाका अध्यक्ष उपेन्द्र यादव सरकारमै रहने दाउमा छन्। आफैँ सरकार नछाड्ने , बरु निकालिदिए सहने मुडमा छन्। संगै उठाएका राजनीति एजेन्डाबाट पछि नहट्ने उनले बताएका छन्। समावेशी लोकतनत्रको, सुशासन, विकास, समृद्धि र परिवर्तनका मुद्दालाई निस्तेज र समाप्त पार्न राजनीतिक रुपमा पार्टीमाथि प्रहार गरेको अध्यक्ष यादवको कथन छ। दरो गरि संघीयता, गणतन्त्रका मुद्दा उठाएका छौं। विगतमा लडेका छौं। पहिचान, समावेशीताका आन्दोलनलाई अझै बलियो बनाएर लिएर जान्छौं, उनले भने, हाम्रो पार्टी हामीले उठाएको मुद्दाका लागि अन्तिम दम सम्म लडेको लडै रहन्छ। कहिले पछाडि हट्दैन। हर परिस्थितिको सामना गर्न तयार छौं।"
पर्यटक नै लागिपरे पर्यटन प्रबर्द्धनमा,"पोखरा : फ्रान्सका लुडोभिक जियाम्बियासी नेपाल निकै मन पराउँछन्। यहाँका उच्च हिमाल, चट्टानी पहाडले उनलाई निकै तानेको छ। यसैले त उनी २५ पटक नेपाल आउजाउ गरिसकेका छन्। सन् २००७ मा पहिलोपटक नेपाल आएका ४२ वर्षीय लुडोभिक त्यसपछि पटकपटक नेपाल आए। यहाँका चट्टानी पहाडमा नेपालको पर्यटन विकास गर्ने सोच बनाए। विश्वकै उच्च हिमाल सगरमाथाको देशमा हिमालमात्र होइन चट्टानी पहाडका माध्यमबाट पनि पर्यटकलाई आकर्षित गर्न उनले योजना बनाए। सन् २००७ मा पहिलोपटक नेपाल आएर खुम्बु क्षेत्रका पदायात्रा गरेका लुडोभिकले मनास्लु, धौलागिरि, अन्नपूर्णलगायत धेरै हिमाली र पहाडी क्षेत्रको पदयात्रा गरेका छन्। फ्रान्सको क्याप सहरका लोडोभिकले आफ्नो देशका विभिन्न स्थानमा रहेका अग्ला चट्टानमा बोल्ट कसेर रक क्लाइम्बिङ गर्न मिल्ने गरी तयार पारेको अनुभव थियो। नेपालका निकै सुन्दर र रक क्लाइम्बिङका लागि उपयुक्त अग्ला चट्टानमा त्यस्तो कुनै गतिविधि नभएको देखेपछि उनलाई पर्यटक आकर्षण गर्ने गरी रक क्लाइम्बिङका लागि आवश्यक पूर्वाधार बनाउने रहर जाग्यो। यो उनको नेपालप्रतिका मायालाई फ्रान्सको एउटा संस्थाले सघायो। त्यसपछि उनी आफ्नो साथी लुडोभाइनसँगै नेपाल आएर हिमालपारिको जिल्ला मनाङका चामेबजारमा रहेको चट्टानी पहाडलाई पहिलो रोजाइमा पारेर हालै पूर्वाधार तयार पारेका छन्। १५० मिटर अग्लो चट्टानी पहाडमा डोरीको सहायताले चढ्ने गरी पूर्वाधार तयार पारिएको हो। विश्वकै उत्कृष्ट पदायत्रा क्षेत्रअन्तर्गतको अन्नपूर्ण संरक्षण क्षेत्रको चामे बजारमा बनाइएको रक क्लाइम्बिङ पूर्वाधार बनाउन तीन हप्ता लागेको उनले सुनाए। यस अभियानमा उनकी साथी लुडोभाइन र नेपाली चेली पञ्चमाया तामाङले पनि साथ दिए। रक क्लाइम्बिङको पूर्वाधार बनाउन नेपाल पर्यटन बोर्डले पनि आर्थिक सहयोग गरेको छ। नेपाल पर्वातारोहण संघ गण्डकीले पनि सघाएको बताइएको छ। नेपालमा रक क्लाइम्बिङ पर्यटनको भविष्य राम्रो देखेका लुडोभिक यत्तिमै रोकिँदैनन्। उनी अर्को वर्ष अन्नपूर्ण संरक्षण क्षेत्रकै फु गाउँमा रहेका चट्टानी पहाडमा पर्यटकलाई लक्षित गरी पूर्वाधार तयार गर्दै छन्। यस क्षेत्रमा भने बिजुलीको सुविधा नभएको र अलि टाढा भएकोले खर्च बढी लाग्ने उनले सुनाए। योजना बनाइसकेका उनले अर्को वर्ष फेरि नेपाल आएर तयार पारी छाड्ने सुनाए। पोखरामा मंगलबार आयोजित कार्यक्रममा लुडोभिकले रक क्लाइम्बिङका लागि पूर्वाधार तयार पार्ने मात्र होइन चढ्न मन पराउने पर्यटकसमेत ल्याउने गरी प्रवर्द्धन पनि गर्ने सुनाए। रक क्लाइम्बिङ गर्न रुचाउने विश्वका १ सय ५० भन्दा बढी मुलुकका नागरिक रहेको उनले सुनाए। करोडौं मान्छे रक क्लाइम्बिङ गर्न रुचाउँछन्। उनीहरू फरकफरक देश र ठाउँमा रक क्लाइम्बिङ गर्न रुचाउने भएकोले पनि पर्यटक आकर्षित गर्न सकिने उनको बुझाइ छ। गण्डकी प्रदेशका पर्यटन सचिव कुमानसिंह गुरुङले प्रदेश सरकारले पर्यटन विकासका लागि यस्ता पूर्वाधार निर्माणमा सघाउने बताए। नेपाल पर्यटन बोर्डका गण्डकी प्रदेशका प्रमुख नवीन पोखरेलले यस वर्ष पर्यटन बोर्डले पनि सघाएको र आगामी वर्ष पनि यस्ता पर्यटकीय पूर्वाधार निर्माण र प्रबर्द्धन सघाउने सुनाए। पोखरा पर्यटन परिषद्का अध्यक्ष पोमनारायण श्रेष्ठ, नेपाल पर्वतारोहण गण्डकीका अध्यक्ष विकास गुरुङलगायतले पदयात्रा पर्यटनको साथसाथै रक क्लाइम्बिङ पर्यटनको विकासले पर्यटको बसाइँ थप लम्बिने बताए। यसका लागि पूर्वाधार निर्माणमा सरकारले सघाउनु पर्ने पर्यटन व्यावसायीको भनाइ छ।"
टुटफुटको दलीय राजनीति,"दलहरू फुटेभन्दा पनि प्रणाली बसेन भन्ने चिन्ता चाहिँ महत्त्वपूर्ण छ। राजनीतिक अस्थिरताकै बीच फेरि एउटा दल फुटेर दुइटा भएको छ। उपेन्द्र यादव नेतृत्वको जनता समाजवादी पार्टी नेपालका १२ सांसद थिए। तीमध्ये ७ जनाले अर्कै दल बनाएका छन्। टुटफुटको दलीय चरित्रबाट जनता वाक्क भएको समयमै फेरि निराशा थप्ने अर्काे समाचार आयो। दल टुक्र्याएकाहरूसँग विभाजनको खास कारण छैन, तत्कालको लाभहानिकै लागि र सत्ता राजनीतिकै फोहोरी खेलमा लम्पट हुँदा जसपा नेपालमा विभाजन आयो। सरकारमा छँदाछँदै र फेरि पनि सत्तामै बसिरहने लोभले यादवसँग छुट्टिएर अशोक राई समूह विभाजित त भयो तर उनीहरूको कदमले सत्ता समीकरणलाई बलियोभन्दा धर्मर नै बनाएको छ। निर्वाचन आयोगमा १ सय ३८ वटा दल दर्ता थिए। सदनमा मात्रै दर्जन दलको प्रतिनिधित्व छ। अर्काे दल थपिँदा बहुदलीय लोकतन्त्रको सौन्दर्यभन्दा कुरूपता नै मान्नुपर्ने अवस्थाचाहिँ तिनै दलहरूले बनाएका छन्। नेपालमा सबैभन्दा धेरै फुट्ने प्रवृत्ति कम्युनिस्ट पार्टीहरूमा देखिन्छ। २००६ सालमा स्थापना भएयता पाँच दर्जनभन्दा बढी कम्युनिस्ट पार्टी बनेका छन्। त्यसपछि त्यही दौडमा भने मधेस केन्द्रित दलहरू छन्। त्यसैको पछिल्लो उदाहरणमात्रै जसपा नेपाल हो। त्यसो त बाबुराम भट्टराईसमेत मिलेर हिमाल, पहाड तराई सबै क्षेत्रमा राजनीतिक आधार गर्ने भनेर स्थापित संघीय समाजवादी दल पनि फुटेकै हो। अशोक राई स्वयं एमालेबाट निस्किँदै विभिन्न दल हुँदै फेरि अर्काे पार्टीको अध्यक्ष बन्न आइपुगेका छन्। खासमा उनी र उनीजस्ता नेताहरू जसले पार्टी विभाजनमात्रै गर्दै हिँडेका छन्, तिनले व्यक्तिगत तुष्टि पूर्ति गरे पनि जनताका लागि निराशा र राजनीतिलाई विकृतिबाहेक केही दिन सकेका छैनन्। समानुपातिक प्रणालीसमेत भएको हुँदा संसद्मा कुनै खास दलको बहुमत आउन नसक्ने अवस्था छ। सरकार गठन मिलीजुली गर्नुपर्ने अवस्थाको फाइदा ससाना दलका नेताले उठाइरहेका छन्। ठूला र पुराना पार्टी पनि आफूहरूबीचको प्रतिस्पर्धाकै इवीले साना दलहरूलाई भाउ दिइरहेका छन्। वर्षैपिच्छेजस्तो प्रधानमन्त्री र प्रदेशमा मुख्यमन्त्री फेरिने प्रवृत्तिलाई विश्राम दिने भनेको दलहरूको संख्या घटाएरमात्रै होइन। तिनका नेताहरूमा इमानदारी र निष्ठाको अभाव अनि सैद्धान्तिक विचलन भएकै कारण राजनीतिक अस्थिरता भएको हो। प्रणालीको विकास गर्ने हो भने सरकार फेरिए पनि र दलहरू धेरै भए पनि केही हुन्नथ्यो, जस्तो कि युरोपेली थुप्रै मुलुकमा प्राय बहुमतको अभावमै पनि गठबन्धनका सरकारहरू पूरा कार्यकाल टिक्छन्। हाम्रोमा चाहिँ संस्कारको अभावले त्यस्तो हुन सकेको छैन। दलहरू फुटेभन्दा पनि प्रणाली बसेन भन्ने चिन्ता चाहिँ महत्त्वपूर्ण छ।"
मधेस प्रदेशकै रूपान्तरणकारी सिँचाइ सुरुङ छिचोलियो,"खुर्कोट (सिन्धुली) : तराई मधेसकै मुहार फेर्ने राष्ट्रिय गौरवको सुनकोशीमरिण डाइभर्सन बहुउद्देश्यीय आयोजनाको सुरुङ छिचोलिएको छ। प्रधानमन्त्री पुष्पकमल दाहाल प्रचण्डले बुधबार एक समारोहबीच ब्रेक थ्रु गरे। यससँगै १९ महिनाअघि जमिनभित्र छिराइएको अटोमेटिक टनेल बारेरिङ मेसिन (टीबीएम) १३ दशमलव ३ किलोमिटर लामो सुरुङ छिचोल्दै बाहिरिएको हो। मध्यतराईका पाँच जिल्लामा सिँचाइ र विद्युत् उत्पादन गर्ने लक्ष्य राखेर निर्माण थालिएको सुनकोशीमरिण डाइभर्सन सुरुङ १९ महिना २८ दिनमा टुप्पामा पुगेको हो। सुनकोशी गाउँपालिका७ कानढुंग्रीस्थित सुनकोशी नदी किनारामा प्रधानमन्त्री प्रचण्डले स्विच अन गरेको केही समयमै १३ दशमलव ३ किलोमिटर लामो सुरुङ छिचोलेर टीबीएम मेसिन बाहिर निस्किएको थियो। आयोजनाबाट बागमती सिँचाइ आयोजनाको पूर्वाधार प्रयोग गरेर तराईका बारा, रौतहट, सर्लाही, महोत्तरी र धनुषामा १ लाख २२ हजार हेक्टर क्षेत्रमा सिँचाइ सुविधा पुर्याउने र ३१ दशमलव ७ मेगावाट विद्युत् उत्पादन गरिने लक्ष्य छ। मधेस प्रदेशकै रूपान्तरणकारी मानिने यस आयोजनाको प्रवेशद्वार कमलामाई नगरपालिका२ कुसुमटारबाट २०७९ असोज २८ गतेबाट तत्कालिन उर्जामन्त्री पम्फा भुसालले टीबीएम मेसिन उद्घाटन गरेपछि सुरुङ खन्न सुरु गरिएको थियो। त्यसको १८ महिना २८ दिनमा कुसुमटारबाट १३ दशमलव ३ किलोमिटर छिचोल्दै टीबीएम मेसिन सुनकोशी गाउँपालिका७ को कानढुंग्रीस्थित सुनकोशी नदी किनाराबाट बाहिरिएको हो। आयोजनाको सुरुङ निर्माणको जिम्मा चिनियाँ कम्पनी चाइना ओभरसिज इन्जिनियरिङ (कोभेक) ले पाएको थियो। उक्त कम्पनीले सुनकोशीमरिणमा सुरुङ खन्न मात्र कोभेकले १० अर्ब ५ करोड ६८ लाखमा ठेक्का सकारेको थियो। कोभेकले यसअघि भेरी बबई डाइभर्सनको समेत टीबीएम मेसिन प्रयोग गरेर सुरुङ निर्माण सम्पन्न गरेको थियो। २०७६ मा मन्त्रिपरिषद्ले राष्ट्रिय गौरवको आयोजना घोषणा गरेसँगै निर्माण प्रक्रियाले गति लिएको उक्त आयोजनाको तत्कालीन प्रधानमन्त्री केपी शर्मा ओलीले २०७७ साल फागुन २० गते कमलामाई नगरपालिका २ को कुसुमटारमा शिलान्यास गरेको थिए। गत आव २०७७०७८ बाट सुरु भएको सुरुङ निर्माण आयोजन २०८२ मा सम्पन्न गर्ने लक्ष्य लिएको भए पनि त्यसको झन्डै एक वर्षअघि नै निर्माण सम्पन्न भएको हो। उक्त आयोजनाको चालु आर्थिक वर्ष २०८०८१ को हालसम्म भौतिक पूर्वाधारतर्फ १२५ दशमलव ७५ प्रतिशत र वित्तीयतर्फ ९२ दशमलव १५ प्रतिशत प्रगति भएको छ। टनेलतर्फ भने ९० प्रतिसत र हेडबोक्र्सको ठेक्कातर्फ ६ दशमलव २९ प्रतिशत प्रगति हासिल भएको सुनकोशीमरिण बहुउद्देश्यीय आयोजनाका प्रमुख मित्र बरालले बताए। टनेल बोरिङ प्रविधिको देशकै ठूलो तथा दोस्रो सिँचाइ राष्ट्रिय गौरवको आयोजनालाई प्रधानमन्त्री कार्यालयको विशेष निगरानीका कारण पनि समय अगावै सम्पन्न गर्न सफल भइएको बरालको भनाइ छ।एकै दिनमा ७२ मिटरसम्म खनिएको सुरुङभित्र सुक्खा पहिरो र लेदोसहित पाखै खस्दा यसअघि ६ पटकसम्म अवरोध भएको थियो। डाइभर्सनबाट ३१ दशमलव ७ मेगावाट विद्युत् र खानेपानी सुनकोशी मरिण डाइभर्सनबाट तराईका पाँच जिल्लाका १ लाख २२ हजार हेक्टरमा मा वर्षैभरि सिँचाइ सुविधा पुर्याउनुका साथै ३१ दशमलव ७ मेगावाट विद्युत् उत्पादन गरिने सहायक उद्देश्य राखिएको छ। विद्युत् उत्पादन र बागमती प्रदेशको रामेछाप र सिन्धुली जिल्लाका साथै मधेस प्रदेशको पाँचवटा उर्वरभूमि रहेका जिल्लाहरूमा वर्षैभरि सिँचाइ सुविधा पुर्याउँदा हुने उपलब्धिलाई सिंगो देशको अर्थतन्त्रमा टेवा दिनुका साथै प्रादेशिक सन्तुलनमासमेत योगदान दिने यस आयोजनालाई राष्ट्रिय गौरवको रूपान्तरणकारी बहुउद्देश्यीय आयोजनाका रूपमा लिइएको छ। मधेस प्रदेशमा चुरे विनास र बर्सेनि मौसम परिवर्तनका कारण हुने सुक्खा खडेरीले खानेपानीका मुहानहरू सुक्दै गएको अवस्थामा खानेपानीको समेत किल्प हुन सक्ने छ। आयोजनाको पानीले सुक्खा जमिनहरू सिञ्चित हुँदा खानेपानीका मुहानहरूसमेत बढ्ने अपेक्षा गरिएको छ। सुनकोशी नदीबाट प्रतिसेकेन्ड ६७ क्युसेक पानी मरिणमा राष्ट्रिय गौरवको रूपान्तरणकारी बहुउद्देश्यीय आयोजनाका रूपमा लिइएको सुनकोशी मरिण डाइभर्सनअन्तर्गत निर्माण सम्पन्न गरिएको सुरुङबाट प्रतिसेकेन्ड ६७ क्युसेक पानी मरिणमा खसालिने छ। सुनकोशी गाउँपालिका ७ कानढुंग्रीस्थित सुनकोशी नदीमा ३० मिटर उचाइ र १ सय ५८ मिटर लम्बाइको बाँध निर्माण गरी सुरुङमार्फत प्रतिसेकेन्ड ६७ क्यूमेस पानी कमलामाई नगरपालिका २ कुसुमटारस्थित मरिण खोलामा खसालिनेछ। त्यहाँ उच्च प्रविधिबाट ५५ डायमिटरको सुरुङमार्फत ६६ मिटर उचाइबाट पानी झारेर ३१ दशमलव ७ मेगावाट विद्युत् उत्पादन गरिने र सोही पानीलाई कुसुमटारदेखि बागमतीसम्मको ४४ किलोमिटर दूरीमा रहेको बागमती नदीमा मिसाइ तराईका पाँच जिल्लामा सिँचाइ पुर्याइने आयोजना प्रमुख मित्र बरालको भनाइ छ। उक्त पानीलाई बागमती ब्यारेजबाट तराईका जिल्लाहरूमा पठाइने छ। कुसुमटारदेखि बागमतीसम्मको ४४ किलोमिटर क्षेत्रमा ७ वटा प्याकेज बनाएर नदी नियन्त्रणको कामसमेत सुरु गरिएको छ। जसका कारण मरिण नदीको कटानबाट हुने सयौं हेक्टर खेतीयोग्य जमिनकोसमेत संरक्षण हुने छ। इकोनोमिक गेम चेन्जरको आयोजना राष्ट्रिय गौरवको उक्त आयोजनलाई तराई मधेसको लाइफलाइन तथा इकोनोमिक गेम चेन्जरको रूपमा समेत लिइएको छ। आयोजना सम्पन्न हुँदा कृषि उत्पादकत्वमा वार्षिक १० अर्ब र विद्युत्बाट १ अर्ब ५० करोड आर्थिक वृद्धि हुनुका साथै सयौंले रोजगार पाउँदा आयोजना आर्थिक रूपान्तरणमा प्रभावकारी हुनेछ। आयोजनाको ड्याम निर्माणमा पछि बन्ने जलाशयमा माछापालन, राफ्टिङ तथा डुंगा व्यवसाय सञ्चालन गर्दा आन्तरिक तथा बाह्य पर्यटन प्रबद्र्धनमा मद्दत पुग्ने छ। यसले होटल, यातायात तथा पर्यापर्यटनमा समेत वृद्धि हुँदा नदी आसपासका बासिन्दाका आर्थिक समोनन्तिका लागि बहुआयामिक परिवर्तन ल्याउन सक्ने ऊर्जा जलस्रोत तथा सिँचाइ सचिव सरिता दवाडीको भनाइ छ। ड्याम तथा हेडवक्र्स निर्माणमा ढिलाइ बागमती सिँचाइ आयोजनाको पूर्वाधार प्रयोग गरेर तराईका बारा, रौतहट, सर्लाही, महोत्तरी र धनुषामा १ लाख २२ हजार हेक्टर क्षेत्रमा सिँचाइ सुविधा पुर्याउने लक्ष्य रहेको राष्ट्रिय गौरवको आयोजनाको सुरुङ निर्माण कार्य सम्पन्न भए पनि अन्य पूर्वाधार निर्माणको काममा भने ढिलाइ हुने भएको छ। सुरुङको निर्माण कार्य सम्पन्न भए पनि ड्याम तथा हेडवक्र्सलगायतका पूर्वाधारका काम भने निर्माणमा ढिलाइ भएको हो। सुनकोशी नदीमा बाँध बाँध्ने ठेक्का पटेलरमण जेभीले लिएको पाएको छ। पटेल भारतीय कम्पनी भए पनि काम नेपाली कम्पनी रमण कन्स्ट्रक्सनले गरिरहेको छ। सुनकोशी र तामाकोशीको संगमस्थलबाट सय मिटर तल सुनकोशी गाउँपालिका ७ कानढुंग्रीमा सुनकोशी नदीमा बाँध निर्माणको काम सुरु भएको छ। बाँध निर्माण थालिएको १६ महिनाअघि हो। ०८४ असोजमा सम्पन्न गर्ने गरी सुनकोशीमा बाँध निर्माणलगायत काम गर्न पटेलरमण जेभीले १२ अर्ब रुपैयाँमा ठेक्का लिएको हो। आगामी आर्थिक वर्ष २०८५८६ मा सम्पन्न गरिसक्नुपर्ने आयोजनाको सुनकोशी र तामाकोशी संगमस्थलबाट करिब र्९ सय मिटर तल सुनकोशी नदीमा ड्याम निर्माण गरी ब्यारेज तथा हेडवक्र्स निर्माण गर्नुपर्ने हुन्छ। विद्युत् गृह सर्जसाफ्ट, स्विचयार्ड सिन्धुलीको कमलामाई नगरपालिका २ कसुमटारमा रहनेछ। आयोजनाको इलेक्ट्रोमेकानिकल निर्माण तथा जडान कार्यअन्तर्गत सोको लागत अनुमान तयारी भइरहेको छ। १३२ केभी ट्रान्समिटर लाइन निर्माण कार्य गर्नुपर्ने भएकाले वातावरणीय परिक्षण कार्य सुरु गरिएको छ। ९६५ मिटर बीपीमार्ग स्थान्तरण आयोजनाको बाँध निर्माण गरी विद्युत् गृह, हाइड्रोमेकानिकललगायतका संरचनाहरूको निर्माण गर्दा बनेपासिन्धुलीबर्दिवास (बीपी) राजमार्गको ९ सय ६५ मिटर सडक नै स्थान्तरण गर्नुपर्ने अवस्था आएको छ। आयोजनाको १ सय ५८ मिटर लामो बाँध निर्माण गर्दा सुनकोशी गाउँपालिका ७ कानढुंग्रीस्थित बाँध निर्माणस्थल नजिकैको बीपी राजमार्ग डुबानमा पर्ने भएपछि राजमार्ग नै अन्यत्र स्थानबाट निर्माण गर्नुपर्ने अवस्था आएको बरालले थपे। उक्त सडक स्थानान्तरण र आयोजनाका लागि २ दशमलव ९६ किलोमिटर सर्भिस रोडसमेत निर्माणको प्रक्रिया अघि बढाइएको छ। सामाजिक दायित्व निर्वाह यस सुनकोशी मरिन डाइभर्सन आयोजनाले सामाजिक दायित्व तथा वातावरणीय सुधारका कार्यक्रमसमेत अघि सारेको छ। उक्त कार्यक्रमअन्तर्गत विभिन्न कार्यक्रमहरूलाई समेत सँगसँगै सञ्चालन गरिएको अयोजना प्रमुख बरालको भनाइ छ। डाइभर्सनको डुबान क्षेत्र र मरिण नदीमा निर्माण हुने पावरहाउस क्षेत्रमा नदी नियन्त्रण, सडक, सिँचाइ कुलो, लिफ्ट सिँचाइ, खानेपानीलगायतका कामहरू आवश्यकताअनुसार सञ्चालन गर्दै आएको छ, बरालले भने। यसका अलवा आयोजनाबाट प्रत्यक्ष वा अप्रत्यक्ष रूपमा प्रभावित समूदायमा विभिन्न सीप विकास तथा क्षमता अभिवृद्धिका विभिन्न कार्यक्रमहरूसमेत सञ्चालन भइरहेका छन्। जसअन्तर्गत रामेछाप र सिन्धुली जिल्लाका प्रभावित एवं विस्थापितहरूलाई हालसम्म १० वटा तालिम दिइएको छ। बाँध निर्माणपछि राफ्टिङ, डुंगा, सञ्चालनका लागि सीप विकासको तालिम दिइने छ। वातावरणीय व्यवस्थापनअन्तर्गत डुबान प्रभावित क्षेत्रमा २ वटा लिफ्ट सिँचाइको निर्माण सम्झौता भइ निर्माण कार्य अघि बढेको छ। अन्य माग भएका लिफ्ट सिँचाइको अध्ययनअनुसन्धान तथा परामर्श लिइरहेको छ। विस्थापितहरूको घरजग्गाको मुआब्जा वितरणको कामसमेत सँगसँगै भइरहेको छ। कुल ४९ अर्ब ४२ करोड कुल लागत रहेको हालसम्म आयोजना निर्माणमा ११ अर्ब ९१ करोड १९ लाख खर्च भएको छ। आयोजना कार्यान्वयनमा आएसँगै अर्थतन्त्रमा गुणात्मक योगदान पुग्ने प्रधानमन्त्रीको विश्वास राष्ट्रिय गौरवको आयोजना सुनकोशीमरिण डाइभर्सन सुरुङको ब्रेक थ्रु गरिएसँगै प्रधानमन्त्री पुष्पकमल दाहाल प्रचण्डले नेपालको अर्थतन्त्रमा गुणात्मक योगदान पुग्ने विश्वास व्यक्त गरे। सुनकोशी मरिण डाइभर्सन बहुउद्देश्यीय आयोजना सम्पन्न भएपछि सिँचाइ प्रणालीमा सुधार भएर कृषि उत्पादन वृद्धि हुने उनको विश्वास छ। यस आयोजनाले सिन्धुलीलगायत मधेस प्रदेशका ५ जिल्लाका उर्वरभूमिमा वर्षैभरि सिँचाइ सुविधा पुग्नेछ, राष्ट्रिय अर्थतन्त्रमा गुणात्मक योगदान एवं जलविद्युत् उत्पादन हुनेछ, उनले भने। प्रधानमन्त्री प्रचण्डले ब्रेक थ्रु भएको यस बहुउद्देशीय आयोजनाको बाँकी कामसमेत निर्धारित समयमा नै सम्पन्न गर्न निर्देशनसमेत दिए। सुनकोशी मरिण डाईभर्सन बहुउद्देश्यीय आयोजना रूपान्तरणकारी राष्ट्रिय गौरवको आयोजना भएको उल्लेख गर्दै प्रधानमन्त्री प्रचण्डले आयोजनाहरू सम्पन्न हुँदा उत्पादकत्व अभिवृद्धि र समृद्धिको लक्ष्यमा महत्वपूर्ण योगदान पुग्ने विश्वास व्यक्त गरे। उनले भने, सुरुङमार्गको ब्रेक थ्रु सम्पन्न हुँदा हामी सबैमा नयाँ ऊर्जा र प्रेरणा मिलेको छ। ठूला पूर्वाधार निर्माणमा उत्साह थपेको छ।कृषि क्षेत्र नेपालको आर्थिक विकासको मुख्य मेरूदण्ड हुनुका साथै कुल ग्राहस्थ उत्पादनमा झन्डै एकतिहाइ योगदान रहेको उल्लेख गर्दै प्रधानमन्त्री प्रचण्डले देशका लागि आवश्यक पर्ने खाद्यान्न आपूर्तिमा आत्मनिर्भर हुन, खाद्य सुरक्षाको सुनिश्चित गर्न, जनताको आर्थिक उत्थान र समृद्धिका साथै गरिबी न्यूनीकरण गर्न कृषि उत्पादन र उत्पादकत्व वृद्धि अपरिहार्य रहेको बताए। नेपालको ६० प्रतिशत कृषियोग्य भूमि तराई मधेस तथा भित्री मधेसभित्र नै पर्ने उल्लेख गर्दै प्रधानमन्त्री प्रचण्डले तराईमधेस क्षेत्रमा विकास भइ सञ्चालन भइरहेका सिँचाइ आयोजनाहरू नदी बहाव प्रणालीमा आधारित रहेको बताए। हिमनदीहरूको पानी कृषि उत्पादनका लागि प्रयोग गरिनुपर्ने बताउँदै उनले सोही पानीको स्रोतलाई जलविद्युत् उत्पादन, खानेपानीलगायत अन्य प्रयोजनमा प्रयोग गरी राष्ट्रको समग्र विकास गर्न सकिने उल्लेख गरे। प्रधानमन्त्री दाहालले विकासका यस्ता ठूला पूर्वाधारहरूको सफल निर्माणबाट नै नेपालमा सुशासन, सामाजिक न्याय र समृद्धिको लक्ष्य हासिल हुने हुँदा देशको रूपान्तरणकारी राष्ट्रिय गौरवको आयोजनालाई प्रभावकारी रूपमा सम्पन्न गर्ने कार्यमा आआफ्नो ठाउँबाट समन्वय र सहयोग गर्न अपिलसमेत गरे। यस्तै ऊर्जा जलस्रोत तथा सिँचाइमन्त्री शक्तिबहादुर बस्नेतले सुनकोशी मरिण डाइभर्सन निर्माणले नेपालको पूर्वाधार निर्माणमा महत्वपूर्ण आयाम थपेको उल्लेख गरे। यस आयोजना सिँचाइ र जलविद्युत्को निम्ति महत्वपूर्ण रहेको उल्लेख गर्दै मन्त्री बस्नेतले देशको आर्थिक समृद्धिका लागि कोसेढुंगा सावित हुने बताए। १३ दशमलव तीन किलोमिटर सुरुङ खन्न २२ महिनाको लक्ष्य लिइएकोमा ३ महिना २ दिन अगावै ब्रेक थ्रु गरिएको ऊर्जा जलस्रोत तथा सिँचाइ सचिव सरिता दवाडीले बताइन्। उनले आयोजना सम्पन्न भएपछि तराईका खेतीयोग्य जमिन सिञ्चित हुँदा कृषि उत्पादनमा वृद्धि हुने र देशको अर्थतन्त्रमा समेत सुधार हुने बताइन्। आयोजनाबाट मधेसका पाँच जिल्लामा वर्षैभरि सिँचाइ सुनकोशी मरिण डाइभर्सन बहुउद्देश्यीय आयोजनाको विकासबाट मधेस प्रदेका धनुषा, महोत्तरी, सर्लाही, रौतहट र बारा जिल्ला अन्तर्गत कुल १ लाख २२ हजार हेक्टर जमिनमा वर्षैभरि सिँचाइ सुविधा पुर्याउने लक्ष्य राखिएको छ। देशकै अन्न भण्डारका रूपमा लिइने हाल बागमती सिँचाइबाट ४५ हजार हेक्टर क्षेत्रफल मात्र सिँचाइ हुँदै आएको छ। बागमती सिँचाइ आयोजनाबाट हाल रौतहट र सर्लाही जिल्लाको ४५ हजार ६ सय हेक्टर जमिनमा मात्र पानीको पहुँच पुगेको थियो। आयोजनाबाट थप सिँचाइ सुविधा पुग्दा त्यस क्षेत्रमा धान, मकै, तोरीलगायत अन्य बाली, तरकारी र फलफूलको उत्पादन र उत्पादकत्व वृद्धि भई अर्थतन्त्रमा सघाउ पुग्ने छ। कृषि उत्पादनका दृष्टिले नेपालकै उर्वर भूमि मानिएको तराईका यी पाँच जिल्लामा आयोजनाबाट सिँचाइ सुविधा पुर्याउँदा सतह र भूमिगत जलस्रोतको संयोजनात्मक रूपमा उपयोग गरी कृषि तथा माछामासमेत उत्पादन तथा उत्पादकत्व वृद्धि गरी हाल कृषिमा भएको आयातको असन्तुलन कम गर्न समेत मद्दत पुग्ने विश्वास गरिएको छ, बरालले भने। नेपालको ६० प्रतिशत कृषियोग्य भूमि तराई मधेस तथा भित्री मधेसभित्र पर्छ। तर पर्याप्त सिँचाइ नहुँदा मधेसमा हरेक वर्ष धान लगायतका अन्नवाली उत्पादन घट्दो अवस्था छ। आयोजना सम्पन्न हुँदा भने तराईका १ लाख २२ हजार हेक्टरमा कृषि उत्पादन वृद्धि हुँदा वार्षिक १० अर्ब आर्थिक वृद्धि हुने अपेक्षा गरिएको छ। त्यस क्षेत्रमा कृषि उत्पादन वृद्धि हुँदा कृषि उद्योग स्थापना गर्न सकिने र त्यसबाट हजारौंले रोजगारीसमेत हासिल गर्न सक्ने छन् भने किसानहरूको जिविकोपार्जनमा उल्लेख्य सुधार आउने छ।"
उपेन्द्र यादवको राजनीति : मुटुमाथि ढुंगा राखी हाँस्नु पर्या छ,"काठमाडौं : यादवबाट छुटिएर वरिष्ठ नेता अशोक राईको समूह जनता समाजवादी पार्टी गठन गरे । पार्टी फुट्दा अध्यक्ष यादव अमेरिकामा थिए । बुधबार पार्टी मुख्यालय बालकुमारीमा आफ्नो धारणा राख्न यादवले पत्रकार सम्मेलन गरेका थिए । जहाँ उनी पार्टी फुटको पीडाबाट पिरोलिए । त कुनै बेला पीडा भुल्न मुस्कुराए । नारायण गोपालले गाएको गीत जस्तै : मुटुमाथि ढुंगा राखी हाँस्नु पर्या छ झन्डै दुई दशको पार्टी नेतृत्वको जीवनमा उपेन्द्र यादवले धेरैपटक आरोह खेपे। अवरोधको सामना गरे। अवसरमा पार्टीहरु जुट्यो, बलियो । सत्ता स्वार्थले फुट्यो,कमजोर । २०७९ मा जनमत पार्टीका अध्यक्ष सीके राउतसँग उपेन्द्र यादव चुनाव हारे। २०८० को उपनिर्वाचनमा फेरि यादव बाराबाट लडेर जिते। अहिले प्रचण्ड नेतृत्वको सरकारमा उपप्रधान तथा स्वास्थ्यमन्त्री छन्। उनी सरकारमा बस्ने वा बाहिरिने दोधारमा छन्। हाम्रो कारण सरकारमा अस्थिरता आउँदैन। हाम्रो समर्थन प्रचण्डजी नेतृत्वको सरकारलाई छ, अध्यक्ष यादवले भने, मलाई प्रधानमन्त्रीले बर्खास्त गर्नु होला। त्यो उहाँको कुरो हो। पटकपटक पार्टी फुटको पीडाबाट बुधबार अध्यक्ष यादव आजित देखिन्थें। विगतको राजनीतिक जीवन प्रति यादव घरघरी उत्साहित पनि देखिए। जसले आफूलाई बर्खास्त गर्छन्, त्यसैले राजनीतिक अस्थिरताको जिम्मा लिनु पर्छ, प्रधानमन्त्री प्रचण्डलाई कडा चेतावनी दिँदैँ उनले थपें, अस्थिरता हाम्रो कारणले आउँदैन। अरू स्टेक होल्डरले नै सरकारको भविष्य तय गर्ने हो। बाँकी को कसरी जान्छ ? त्यो समयमले निर्धारण गर्छ। यादवको निष्कर्ष : पैसाको चलखेलले पार्टीभित्र दुर्घटना जनता समाजवादी पार्टी नेपाललाई फुटाउन ठूलो चलखेल भएको यादवको तर्क छ। त्यो चलखेल विरुद्ध लड्ने उनले उद्घोष गरे। पैसाको चलखेल गरेर हाम्रो पार्टी फुटाइयो। जीवनमा सरेन्डर गर्न जानेकै छैन। जुन बेलादेखि हुर्के जेलनेल, हतकडी, स्ट्रगल गरेरै आएको हो, उनले भने, षड्यन्त्र भनेको जानै कै छैन। सरकार ढल्दै छ। फलानो फलानो मन्त्री बन्दै छ। जसपा नेपाल, एकीकृत समाजवादीले कांग्रेस सँग मिलेर नयाँ सरकार बनाउँदैछ भन्ने हल्ला चलाइयो। जुन निराधार र कपोेकल्पित हो, अध्यक्ष यादवको तर्क छ, देश बाहिर हुँदाको मौका छोपेर हल्ला चलाएर जसपा नेपाल पार्टी फुट्यो भनियो। त्यस्तो हामीले कुनै प्रयास गरेका थिएनौं। आवश्यकता पनि थिएन। २०६३ को मधेस जनविद्रोबाट स्थापित नेता हुन् उपेन्द्र यादव। तर, उनी एकाएक संसदीय राजनीतिमा अहिले कमजोर भएका छन्। यादव नेतृत्वको जनता समाजवादी पार्टी वैशाख २३ गते फुट्यो। पार्टीका वरिष्ठ नेता अशोक राईले पार्टीका १२ सांसद्मध्ये ७ जना लिएर हिँडे। जनता समाजवादी पार्टी दर्ता गराए। जेठ २८ गते जसपा नेपालको राष्ट्रिय महाधिवेशन हुनै लाग्दा पार्टी फुटेर उपेन्द्र यादवलाई पर्नु पीर गरेको छ। असंवैधानिक रूपमा निर्वाचन आयोगले पार्टी दर्ता गरेको उनको ठहर छ। उनले भने, त्यसविरुद्ध हामी अदालतमा जान्छौं। मन्त्रीहरूले नै किन पार्टी फुटाए ? अत्यधिक महत्वकांक्षी र व्यक्तिगत स्वार्थबाट प्रेरित नेता र सांसदहरूले पार्टी फुटेको हल्ला चलाएर मौकाको फाइदा उठाएको उनको दाबी छ। ५७ जना सांसद्लाई मन्त्री बनाइदिने। अनेक प्रलोभन, खर्चबर्च निकै गरेर भेला पारी पार्टी फुट्यो भनेर प्रचार गरिएको छ, अध्यक्ष यादवले भने, त्यसले जनाधार पाउँदैन। पार्टीको समर्थन, नेता तथा कार्यकर्ता त्यो भ्रममा पर्दैन। उनका अनुसार पार्टी फोडेर मन्त्रालयको बार्गेनी गर्ने, चलखेल गर्ने र शक्ति आर्जन गर्नका लागि नयाँ पार्टी गठन गरिएको हो। नितान्त व्यक्तिगत स्वार्थमा लोकतन्त्र, पहिचानका आन्दोलन र मधेसका मुद्दालाई धरापमा पर्ने काम भएको उनले बताए, संघीयतालाई धरापमा पर्ने गरि पार्टी विभाजन गरेको हो। बहुमत हाम्रै तिर छ। अर्को पार्टी बन्छ त्यो। पार्टी फुटाउन ठूला दलको हात कति ? ठूला पार्टीहरूले नै आफ्नो पार्टी फुटाएको अध्यक्ष यादवको निष्कर्ष छ। विगतमा पनि त्यसै भयो। अहिले त्यो घटनाक्रम दोहोरिएको उनको भनाइ थियो। ठूला पार्टी भ्रमबाट मुक्त भए हुन्छ। सीसाको घरमा बसेर अर्काको घरमा ढुंगा हान्नुहुँदैन।, एमाले र माओवादीलाई लक्षित गर्दै यादवले भने, त्यो ढुंगा फर्केर कहिले कहीँँ आफ्नै घर चकनाचुर हुन्छ। सुनियोजित रूपमा पार्टी फुटाइयो। त्यही मलाई लगेको छ। त्यसले देश र जनतालाई नोक्सान पुर्याउने भन्दै उनले थपे, फाइदा कसैलाई पुर्याउँदैन। उपेन्द्रको अबको बाटो ? पार्टी फुटाएर गएका नेताहरुलाई पुरानै घरमा फर्किन अध्यक्ष यादवले आग्रह गरे। उठाउनुभएको कदमबाट ब्याक हुनुस्। पार्टीमा फर्किनुस् , उनले भने, पार्टीमा समस्या छ भने बसेर हल गरौं। त्यसका लागि हामी ओपेन्छ। यादवले पार्टीमा एकल नेतृत्व गरेको आरोप लगाउँदै नयाँ पार्टी गठन गर्नु गरेको राई समुहको दावी छ। जसपाका अध्यक्ष उपेन्द्र यादव सरकारमै रहने दाउमा छन्। आफैँ सरकार नछाड्ने , बरु निकालिदिए सहने मुडमा छन्। संगै उठाएका राजनीति एजेन्डाबाट पछि नहट्ने उनले बताएका छन्। समावेशी लोकतनत्रको, सुशासन, विकास, समृद्धि र परिवर्तनका मुद्दालाई निस्तेज र समाप्त पार्न राजनीतिक रुपमा पार्टीमाथि प्रहार गरेको अध्यक्ष यादवको कथन छ। दरो गरि संघीयता, गणतन्त्रका मुद्दा उठाएका छौं। विगतमा लडेका छौं। पहिचान, समावेशीताका आन्दोलनलाई अझै बलियो बनाएर लिएर जान्छौं, उनले भने, हाम्रो पार्टी हामीले उठाएको मुद्दाका लागि अन्तिम दम सम्म लडेको लडै रहन्छ। कहिले पछाडि हट्दैन। हर परिस्थितिको सामना गर्न तयार छौं।"
सरकारको नीति तथा कार्यक्रम जेठ १ गते,काठमाडौं : सरकारको नीति तथा कार्यक्रम जेठ १ गते सार्वजनिक हुने भएको छ। सिंहदरबारमा बिहीबार बसेको मन्त्रिपरिषद् बैठकले आगामी जेठ १ गते दिउँसो तीन बजे संघीय संसदमा नीति तथा कार्यक्रम प्रस्तुत गर्ने निर्णय भएको सञ्चार तथा सूचना प्रविधिमन्त्री रेखा शर्माले बताइन्। सरकारको नीति तथा कार्यक्रम संसदमा राष्ट्रपतिले पढेर सुनाउने व्यवस्था छ।
कोशीमा तेस्रोपटक मुख्यमन्त्री बनेका हिक्मत कार्कीको यस्तो छ पृष्ठभूमि,"विराटनगर : नेकपा (एमाले) कोशी प्रदेश संसदीय दलका नेता हिक्मतकुमार कार्की प्रदेशसभाको दोस्रो कार्यकालमा तेस्रोपटक मुख्यमन्त्री नियुक्त भएका छन्। प्रदेश प्रमुख पर्शुराम खापुङले संविधानको धारा १६८ को उपधारा ५ बमोजिम उनलाई बिहीबार तेस्रोपटक मुख्यमन्त्री नियुक्त गरेका हुन्। यसअघि २०७९ पुस २४ गते नेकपा (माओवादी केन्द्र), राष्ट्रिय प्रजातन्त्र पार्टी (राप्रपा) र जनता समाजवादी पार्टी (जसपा)समेतको समर्थमा उनी पहिलोपटक मुख्यमन्त्री नियुक्त भएका थिए। केन्द्रमा सत्ता समीकरण फेरबदल भएसँगै प्रदेशसभाबाट विश्वास गुमाउँदा कार्की नेतृत्वको सरकार २०८० असार १५ गते ढलेको थियो। त्यसपछि नेपाली कांग्रेस संसदीय दलका नेता उद्धव थापा दुईपटक मुख्यमन्त्री बने । दुवैपटक उनलाई सर्वोच्चले पदमुक्त गरेको थियो। त्यसपछि भदौ २२ गते संविधानको धारा १६८ को उपधारा ३ बमोजिम सबैभन्दा ठूलो दलको नेताको हैसियतमा कार्की पुनः मुख्यमन्त्री नियुक्त भए। तर, प्रदेशसभाबाट विश्वासको मत पाउने अवस्था नबनेपछि असोज २० गते राजीनामा दिए। त्यसपछि कांग्रेसका विद्रोही ८ र एमालेका ३९ जना प्रदेशसभा सदस्यको समर्थनमा असोज २७ गते कांग्रेस नेता केदार कार्की मुख्यमन्त्री नियुक्त भए। केन्द्रमा गठबन्धन फेरिएपछि एमाले र माओवादीका प्रदेशसभा सदस्यले उनलाई दिएको समर्थन गत चैत २६ गते फिर्ता लिएका थिए। तर, उनले प्रदेशसभाबाट विश्वासको मत लिएनन् । न त पदबाट राजीनामा नै दिए। तर, प्रदेश प्रमुख खापुङले बुधबार राति संविधानको धारा १६८ को उपधारा ५ बमोजिम नयाँ सरकार गठनको आह्वान गरे। एमाले नेता कार्कीले बिहीबार बिहान मुख्यमन्त्रीमा दाबी पेस गरेका थिए। लगत्तै उनलाई समर्थन गर्ने सांसदको हस्ताक्षर सनाखत गराइएको थियो। सनाखतपछि प्रदेश प्रमुख खापुङले हिक्मतकुमार कार्की मुख्यमन्त्री नियुक्त भएको घोषणा गरे। कोशी ९३ सदस्यीय प्रदेशसभामा बहुमतका लागि ४७ जनाको समर्थन चाहिनेमा एमाले र माओवादीका ५२ जना प्रदेशसभा सदस्यले साथ दिएपछि उनी तेस्रोपटक मुख्यमन्त्री नियुक्त भएका हुन्। सरकार गठन आह्वान र त्यसपछिका निर्णयविरुद्ध निवर्तमान मुख्यमन्त्री केदार कार्कीले भने सर्वोच्च अदालतमा रिट दायर गरेका छन्। को हुन् हिक्मत कार्की? नवनियुक्त मुख्यमन्त्री हिक्मतकुमार कार्की झापाको गौरादह नगरपालिका३ का बासिन्दा हुन्। स्वः बमबहादुर कार्की र जानुकादेवी कार्कीको तेस्रो सन्तानका रूपमा २०२१ साल असोज ११ गते उनको जन्म भएको थियो। परिवारमा आमा, दाजुभाउजू, श्रीमती, २ छोरी र १ छोरा छन्। गौरादहमै बाल्यकाल बिताएका कार्कीले स्थानीय जनता माध्यमिक विद्यालयबाट एसएलसीसम्मको अध्ययन गरेका थिए। स्कुले जीवनदेखि नै अनेरास्ववियुमा संगठित भएर उनी विद्यार्थी राजनीतिमा प्रवेश गरे। २०३६ सालदेखि पार्टीको सम्पर्कमा पुगेर राजनैतिक आन्दोलनलाई साथ दिए। आईएलको पहिलो ब्याचको विद्यार्थीका रूपमा अध्ययन गर्न उनी २०४२ सालमा धरानस्थित महेन्द्र बहुमुखी क्याम्पस धरान गए। आइएल सकेर कार्की उच्च शिक्षाका लागि प्रदर्शनी मार्गस्थित नेपाल ल क्याम्पसमा भर्ना भएका थिए। उनले कानुनमा स्नातकोत्तर तह (एलएलएम)सम्मको अध्ययन पूरा गरेका छन्। नेपाल ल क्याम्पसमा स्वतन्त्र विद्यार्थी युनियनको अध्यक्षसमेत भए। अनेरास्ववियुको विभिन्न तहका कमिटीमा रहेर नेतृत्वदायी भूमिका निर्वाह गर्दै अघि बढेका कार्की २०५५ सालमा अनेरास्ववियुको केन्द्रीय अध्यक्ष बनेका थिए। विद्यार्थी विशेष जिल्ला कमिटीको सचिव, उपत्यका समन्वय कमिटीको सदस्य, मेची अञ्चल समन्वय कमिटी सदस्य हुँदै उनी २०७१ सालमा सम्पन्न एमालेको नवौं महाधिवेशनमा भूगोलको प्रतिनिधित्व गर्दै मेचीबाट पार्टीको केन्द्रीय सदस्य बनेका हुन्। उनी २०७१ देखि २०७३ सम्म पार्टीको मेची अञ्चल समन्वय कमिटीको इन्चार्जको जिम्मेवारीमा रहे। संविधान अनुकूल संघीयता कार्यान्वयन गर्ने गरी पार्टीको प्रादेशिक संरचनामा संगठन रुपान्तरण गर्ने चरणमा प्रदेश संगठन कमिटी, प्रदेश १ को प्रचार विभाग प्रमुखको भूमिका उनले कुशलतापूर्वक निर्वाह गरे। २०७४ सालको प्रदेशसभा सदस्य निर्वाचनमा झापा ५ को कबाट प्रत्यक्ष निर्वाचित उनी प्रदेश १ को स्थापनाकालीन मन्त्रिपरिषद्मा आन्तरिक मामिला तथा कानुन मन्त्री बने। कार्कीले २०७४ फागुन ३ गते उक्त मन्त्रालयको जिम्मेवारी पाएका थिए। आन्तरिक मामिला तथा कानुन मन्त्रीका रूपमा करिव ३ वर्ष ७ महिना उनको कार्यकाल सफल मानिन्छ। तत्कालीन नेकपा विभाजन भएपछि उनी सरकारमा रहेनन्। २०७८ साल भदौ १० गते सरकारबाट बाहिरिएका कार्कीले ५७ वटा प्रदेश कानुन, २ दर्जनभन्दा बढी नियमावली, कार्यविधि तर्जुमा गरी कानुन निर्माणका क्षेत्रमा महत्वपूर्ण योगदान पुर्याए। प्रदेशको शान्ति सुरक्षाका सम्बन्धमा प्रदेश प्रहरीहरूको क्षमता अभिवृद्धि, संस्थागत सबलीकरण, अधुनिकीकरण र पूर्वाधारको विकासमा उनको योगदान महत्वपूर्ण मानिन्छ। सीमा सुरक्षा मजबुत नबनेसम्म आन्तरिक सुरक्षा व्यवस्थापन फितलो हुने कुरालाई महसुश गर्दै केन्द्रीय सरकार मातहतको सशस्त्र प्रहरी बललाई समेत सबल र सक्षम बनाउँदै लैजानु पर्छ भन्नेमा उनको जोडबल थियो। सीमा सुरक्षामा सशस्त्रको बीओपी (बोर्डर आउट पोस्ट) थप गर्ने कार्यको समेत अगुवाई उनले गरेका थिए। सञ्चार क्षेत्रसमेतको जिम्मेवारीलाई वोध गर्दै प्रादेशिक सञ्चार प्रतिस्ठान स्थापना गरी समग्र सञ्चार क्षेत्रको विकासमा उनले महत्वपूर्ण योगदान दिएका थिए। हिक्मत देशका २ ठूला कम्युनिष्ट पार्टीको एकताद्वारा निर्माण भएको नेकपाको केन्द्रीय कमिटी सदस्य बने। एमालेको दशौं राष्ट्रिय महाधिवेशनबाट पनि केन्द्रीय कमिटी सदस्य निर्वाचित भएका थिए। उनी अहिले एमालेको स्थायी कमिटी सदस्य तथा प्रदेश १ सहइन्चार्जको भूमिकामा छन्। २०७९ मंसिर ४ गते सम्पन्न दोस्रो प्रदेशसभा निर्वाचनमा उनी पुरानै निर्वाचन क्षेत्रबाट दोस्रोपटक निर्वाचित भए। कार्की २०७९ पुस २४ गते व्यक्तिगत हिसाबले पहिलो र कोशी प्रदेशको चौथो मुख्यमन्त्री नियुक्त भएका थिए।"
पूर्वमन्त्री गुरुङको अन्त्येष्टि गरियो,"काठमाडौं : उपचारका क्रममा मंगलबार निधन भएका कांग्रेसका नेता तथा पूर्वमन्त्री सुर्यमान गुरुङको अन्त्येष्टि गरिएको छ । बिहीबार पशुपति आर्यघाटमा गुरुङको अन्त्येष्टि गरिएको हो । त्यसअघि प्रतिनिधिसभाका सभामुख देवराज घिमिरेले पशुपति आर्यघाट पुगेर गुरुङप्रति श्रद्धान्जली अर्पण गरेका थिए। त्यसअघि विभिन्न दलका नेता, सांसद, शुभेच्छुकलगायत आर्यघाट पुगेर गुरुङप्रति श्रद्धान्जली अर्पण गरेका थिए । काठमाडौंको हिमाल अस्पतालमा मंगलबार ८४ वर्षको उमेरमा उनको उपचारका क्रममा निधन भएको थियो । विसं २०७० सालमा नेपाली कांग्रेसका तर्फबाट समानुपातिक सांसद बनेका गुरुङ विसं २०७३ मा श्रम तथा रोजगारमन्त्री समेत बनेका थिए। यसैबीच नेपाली कांग्रेसले पार्टीका पूर्व केन्द्रीय सदस्य, संविधान सभा सदस्य एवं पूर्व मन्त्री सूर्यमान गुरुङको निधनप्रति गहिरो दुःख व्यक्त गर्दै शोक प्रस्ताव पारित गरेको छ । पार्टी सभापति शेरबहादुर देउवा निवास बुढानिलकण्ठमा बिहीबार बसेको आकस्मीक केन्द्रीय कार्य समिति बैठकले गुरुङको निधनले नेपाली कांग्रेस मर्माहत र स्तब्ध भएको भन्दै शोक प्रस्ताव पारित गरेको हो । बैठकले बैशाख २७, २८ र २९ गते तीन दिनसम्म पार्टीको केन्द्रीय कार्यालय, प्रदेश कार्यालय र सबै जिल्ला कार्यालयहरूमा झण्डा आधा झुकाउने निर्णय गरेको छ । त्यस्तै बैशाख २८ गते शुक्रबारका दिन केन्द्र, प्रदेश तथा जिल्ला कार्यालयहरू बन्द गर्ने, स्वर्गारोहणको १३ दिनसम्म केन्द्र, प्रदेश र जिल्ला कार्यालयहरूमा शोक पुस्तिका राख्ने र १३ औं दिनमा सम्बन्धित जिल्लामा शोक सभाको आयोजना गर्ने निर्णय समेत गरेको छ ।"
"कोशी प्रदेशको मुख्यमन्त्रीमा हिक्मत कार्की नियुक्त, आजै सपथ हुने","विराटनगर : कोशी प्रदेशको मुख्यमन्त्रीमा नेकपा एमाले संसदीय दलका नेता हिक्मतकुमार कार्की नियुक्त भएका छन्। बिहीबार कोशी प्रदेश प्रमुख परशुराम खापुङले कार्कीलाई मुख्यमन्त्रीमा नियुक्त गरेका हुन्। नेकपा माओवादी केन्द्र र एमालेका ५२ प्रदेशसभा सदस्यको समर्थनमा उनी मुख्यमन्त्री बनेका हुन्। कार्कीलाई संविधानको धारा १६८ को उपधारा ५ बमोजिम मुख्यमन्त्री पदमा नियुक्त गर्न प्रदेशसभाका ५२ सदस्यको हस्ताक्षरसहित दाबी गरेका थिए। लगत्तै प्रदेश प्रमुखको कार्यालयमा सांसदहरुको सनाखत गरेपछि कार्कीलाई खापुङले मुख्यमन्त्रीमा नियुक्त गरेका हुन्। उनको शपथ ग्रहण केही बेरमै हुनेछ। आजै कार्कीले सानो आकारको मन्त्रिपरिषद गठन गर्ने सम्भावना छ। प्रदेश प्रमुख पर्शुराम खापुङले शुक्रबार साँझ ५ बजेसम्मको समय दिएर मुख्यमन्त्रीमा दाबी पेस गर्न बुधबार राति आह्वान गरेका थिए। माओवादी केन्द्र र एमालेका ५२ सांसदले सरकारलाई दिएको समर्थन फिर्ता गरेको ३० दिन पूरा भएको, मुख्यमन्त्रीले विश्वासको मत नलिएको प्रदेशसभाको जानकारीपत्र समेतका आधारमा नयाँ सरकार गठनको आह्वान गरिएको प्रदेश प्रमुख कार्यालयको सूचनामा उल्लेख छ। एमाले र माओवादीले सरकारको समर्थन फिर्ता लिएपछि मुख्यमन्त्री कार्कीले विश्वासको मत पनि लिने र राजीनामा पनि नदिने अडान राख्दै आएका थिए। त्यसलाई चिर्न दुई दलले समावेदनमार्फत प्रदेशसभाको विषेश अधिवेशन आह्वान गराएर समर्थन फिर्ता लिएको ३० दिनभित्र विश्वासको मत लिन मुख्यमन्त्रीलाई निर्देशन दिने संकल्प प्रस्ताव वैशाख ७ गते पारित गराएका थिए। मुख्यमन्त्री कार्कीले भने संकल्प प्रस्ताव बाध्यकारी नभएको भन्दै विश्वासको मत लिने प्रस्ताव नै प्रदेशसभामा राखेनन्। प्रदेशसभा सचिवालयले संकल्प प्रस्तावले गरेको निर्देशन अनुसार मुख्यमन्त्रीलाई त्यसको जानकारी गराएको भएपनि विश्वासको मत लिने प्रस्ताव नआएको पत्र प्रदेश प्रमुखको कार्यालयले पठाएपछि नयाँ सरकार आह्वानको ढोका खुलेको थियो। मुख्यमन्त्रीले विश्वासको मत नलिएको प्रदेशसभा सचिवालयको सो पत्र तथा प्रदेशसभामा ५२ सांसदको प्रतिनिधित्व गर्ने दुई दलले नयाँ सरकार गठन गर्न गरेको माग सम्बन्धमा प्रदेश प्रमुख खापुङ महान्यायधीवक्ता डादिनमणि पोखरेलको रायअनुसार सरकार गठनको आह्वान गरेका हुन्। नयाँ मुख्यमन्त्रीमा दावी पेश गर्न लागेका कार्की यसअघि दुई पटक मुख्यमन्त्री भइसकेका छन्। २४ पुस २०७९ पहिलो पटक माओवादी केन्द्र, जसपा र राप्रपाको समर्थनमा मुख्यमन्त्री बनेका कार्कीले केन्द्रमा सत्ता समीकरण फेरिएपछि १४ असार २०८० मा राजीनामा दिएका थिए। सर्वोच्च अदालतको परादेशपछि २२ भदौ २०८० मा ठूलो दलको नेताको हैसियतमा मुख्यमन्त्री बनेका कार्कीले २० असोजमा पुनः राजीनामा दिएका थिए। केन्द्रमा पुनः एमाले र माओवादी केन्द्रको गठबन्धन बनेपछि कार्की तेस्रो पटक मुख्यमन्त्री बन्न लागेका हुन्। ९३ सदस्यीय प्रदेशसभामा बहुमतका लागि ४७ मत चाहिन्छ। कार्कीलाई एमाले र माओवादी केन्द्रका ५२ सांसदको समर्थन छ।उपधारा ५ अनुसार सरकार गठन आह्वान भएका कारण आजै दाबी पेशपछि सांसदको हस्ताक्षर सनाखत गर्ने तयारी रहेको माओवादी केन्द्र संसदीय दलका नेता इन्द्रबहादुर आङ्बोले बताए। २०८० असोज २७ गते केदार कार्की सरकार गठनको अन्तिम विकल्प उपधारा ५ अनुसार नै मुख्यमन्त्री नियुक्त भएका थिए। नेपाली कांग्रेसका ८ सांसदसहित विद्रोह गरेका केदार कार्कीलाई एमालेका ३९ सांसदले समर्थन गरेर मुख्यमन्त्री बनाएका थिए। हिक्मत मुख्यमन्त्रीमा नियुक्त भइरहँदा केदार कार्की भने त्यसविरुद्ध सर्वोच्च अदालतमा अदालत रिट दायर गर्न काठमाडौं पुगिसकेका छन्। आफू नेतृत्वको सरकार हुँदाहुँदै अर्को सरकार आह्वान गर्नु संविधानविपरीत भएको जिकिरसहित उनले आजै अदालतमा मुद्दा दायर गर्ने तयारी गरेका छन्। यी हुन् दाबी पेश गर्दा हस्ताक्षर गर्ने सांसदहरु"
"एमसीसी परियोजना कार्यान्वयनमा, बुटवल सबस्टेशन निर्माणको ठेक्का लाग्यो","काठमाडौं : मिलेनियम च्यालेन्ज कर्पोरेसन (एमसीसी) को काम सुरु भएको छ। ४ सय केभी क्षमताको नयाँ बुटवल सबस्टेसन निर्माणको ठेक्का लागेसँगै आयोजना औपचारिक रूपमा कार्यान्वयनमा गएको हो। आयोजनाले नवलपरासी (बर्दघाट सुस्ता पश्चिम) जिल्लामा नयाँ बुटवल सबस्टेसन निर्माणसम्बन्धी ठेक्का भारतीय कम्पनी लिङ्कसन इन्डिया प्रालिलाई प्रदान गरेको जनाइएको छ। गत फागुनमा बसेको बैठकले भारतसँग ठेक्का निर्माण प्रक्रिया अघि बढाउन निर्देशन दिएको थियो। बैठकले नयाँ बुटवलगोरखापुर विद्युत् प्रसारण लाइनको नेपाली क्षेत्रमा पर्ने १८ किलोमिटर अंशको निर्माणलाई अगाडि बढाउने निर्णय गरेको थियो। एमसीए नेपालले बिहीबार उक्त कम्पनीसँग सम्झौतामा हस्ताक्षर गरेको छ। उक्त सबस्टेसनको निर्माण सम्झौता अवधिको ३९ महिनाभित्र सम्पन्न गरिनेछ। उक्त कार्यक्रमलाई सम्बोधन गर्दै अमेरिकी राजदूत डीन आर थम्पसनले नेपालको ऊर्जासम्बन्धी आवश्यकता सम्बोधनका लागि कम्प्याक्ट उपयोगी रहेको सुनिश्चित गर्ने सन्दर्भमा अमेरिकी सरकार नेपाल सरकारसँग सहकार्य गर्न प्रतिबद्ध रहेको बताए। उनले घरेलु उपभोग, विस्तारित व्यापारिक एवं औद्योगिक संस्थाहरू तथा सीमापार विद्युतीय व्यापारका लागि यस ४ सय केभी नयाँ बुटवल सबस्टेसनले सुधार ल्याउने बताए। यस्तै, नेपाल विद्युत् प्राधिकरणका कार्यकारी निर्देशक कुलमान घिसिङले यो सबस्टेसन प्राधिकरणको प्राथमिकतामा रहेको संरचना भएको र यसले सीमापार ऊर्जा व्यापार उल्लेख्य रूपमा उकास्नका लागि विद्यमान २२० केभी सबस्टेशनलाई सघाउने बताए। कार्यक्रममा एमसीएनेपालका कार्यकारी निर्देशक खड्गबहादुर विष्टले एमसीसी नेपाल कम्प्याक्ट कार्यान्वयनका क्रममा भइरहेका समष्टिगत प्रगतिमाथि प्रकाश पारे। एमसीएनेपालले विद्युत् प्रसारण आयोजनाअन्तर्गत प्रसारण लाइन र सबस्टेसनहरूको निर्माणसम्बन्धी सम्पूर्ण कार्यलाई तीव्रतापूर्वक अगाडि बढाइरहेको उनले बताए। बाँकी दुई सबस्टेसनको निर्माणसम्बन्धी सम्झौतामा हस्ताक्षर गर्नका लागि खरिद प्रक्रियाको अन्तिम चरणमा रहेको जानकारी दिए। एमसीएनेपालले नेपाल सरकारको लगानी तथा अमेरिकी सरकारको मिलेनियम च्यालेञ्ज कर्पाेरेसनबाट आर्थिक अनुदान प्राप्त गरेको हो। एमसीएले विद्युत् प्रसारण आयोजनाअन्तर्गत बुटबल सबस्टेसनका अतिरिक्त नुवाकोट जिल्लाको रातमाटेमा र तनहुँ जिल्लाको दमौलीमा पनि एकएकवटा सबस्टेसन निर्माण गर्दैछ। ती सबस्टेसनका लागि निर्माण कम्पनीको छनोट हुँदै गएको बताइएको छ। यसअघि, एमसीए नेपालले ठेक्का रद्द गरेको थियो। लप्सीफेदीदेखि बुटवलसम्मको ३१५ किलोमिटर लामो ४ सय केभी प्रसारणलाइनलाई तीन खण्डमा विभाजन गरी ठेक्का आह्वान गरिएको थियो। पहिलो खण्डमा लप्सीफेदीरातमाटेन्यूहेटौंडा ४ सय केभी, दोस्रोमा रातमाटेन्यूदमौली ४ सय केभी र तेस्रो खण्डमा न्यूदमौलीन्यूबुटवल ४ सय केभी निर्माण गरिने भनिएको छ। एमसीसी परियोजनाका लागि सन् २०११ मा छनोट भएको नेपालले २०१७ सेप्टेम्बर १४ मा सम्झौतामा हस्ताक्षर गरेको थियो। २०७४ साल भदौ २९ गतेका दिन नेपालबाट तत्कालीन अर्थमन्त्री ज्ञानेन्द्रबहादुर कार्की वासिंटन डिसी पुगेर एमसीसीका कार्यवाहक सीईओ जोनाथन नाशका साथ हस्ताक्षर गरेका थिए। सन् २०१९ सेप्टेम्बर २९ तारिखमा तत्कालीन अर्थमन्त्री डा युवराज खतिवडाले एमसीसी कार्यान्वयन सम्झौतामा हस्ताक्षर गरेका थिए। तत्कालीन सरकारले मन्त्रिपरिषद्बाट निर्णय गरी २०७६ असार ३० गते अनुमोदनका लागि संसद्मा दर्ता गरेको थियो। २०७८ फागुन ८ गते टेबल भएको सम्झौता फागुन १५ गते संसद्बाट अनुमोदन भएको थियो। यो अनुमोदनपछि एमसीसीअन्तर्गतको अनुदान सहयोग ५० मिलिनियम अमेरिक डलर अर्थात् करिब ६० अर्ब रुपैयाँ नेपालले पाउने हो। यसमा प्रसारणलाइन र सडक स्तरोनन्ति तथा मर्मत सम्भार गरी २ आयोजना बनाउने हो।"
कांग्रेसको निर्णय कुर्दै सभामुख,"काठमाडौं : शुक्रबार बस्ने प्रतिनिधिसभा बैठकमा उपप्रधान तथा गृहमन्त्रीसमेत रहेका राष्ट्रिय स्वतन्त्र पार्टीका सभापति रवि लामिछानेलाई बोल्न दिने कि नदिने विषयमा कांग्रेस अनिर्णित बनेको छ। पूर्वमन्त्री सूर्यमान गुरुङको निधन भएपछि बिहीबार बस्ने भनिएको कांग्रेस संसदीय दलको बैठक भोलिका लागि सरेको छ। जसका कारण लामिछानेलाई बोल्न दिनेनदिने विषय ओझेलमा परेको हो। सभामुख देवराज घिमिरेले आज संसदमा प्रतिनिधित्व गर्ने दलका प्रमुख सचेतक र सचेतकहरूसँग छलफल गरेका छन्। शुक्रबार २ बजे बस्ने संसद बैठक सञ्चालनका विषयमा सभामुख घिमिरेले छलफल गरेका हुन्। बैठकमा कांग्रेसका प्रमुख सचेतक रमेश लेखकले संसदीय छानबिन समिति नबनाएसम्म बोल्न नदिने अडान कायमै रहेको बताएका थिए। 'कांग्रेस आफ्नो मागबाट पछि हटेको छैन। गृहमन्त्री संलग्न रहेको सहकारी समस्याका विषयमा संसदीय छानबिन समिति नबनाएसम्म उहाँलाई बोल्न दिँदैनौं,' लेखकले भने। उनले पार्टीको संसदीय दलको बैठकले भोलिमात्रै आवश्यक निर्णय गर्ने भएकाले अहिल्यै सबै कुरा खुलाउन चाहेनन्। यता गृहमन्त्री लामिछानेले संसदमा बोल्न पाउनुपर्ने मागसहित सभामुख घिमिरेसमक्ष निवेदन पेस गरेका छन्। यद्यपि कांग्रेसको औपचारिक निर्णय नआएसम्म केही भन्न नसकिने उनको भनाइ छ। 'कांग्रेसको निर्णय आउन बाँकी छ। निर्णय आएपछि मात्रै संसद कसरी सञ्चालन गर्ने विषयमा टुंगो लाग्छ,' बैठकपछि सभामुख घिमिरेले भने। कार्यव्यवस्था परामर्श समितिको बैठकअघि सभामुखले एकपटक फेरि संसदमा प्रतिनिधित्व गर्ने दलका प्रमुख सचेतक र सचेतकहरूसँग छलफल गर्ने भएका छन्। शुक्रबार २ बजे बस्ने प्रतिनिधिसभाको बैठकमा राष्ट्रपति र प्रधानमन्त्री कार्यालयबाट आएको पत्र पढेर सुनाउने, बैठक अध्यक्षता गर्ने सदस्यहरूको मनोनयन गर्ने, शक्षा, स्वास्थ्य तथा सूचना प्रविधि समितिका माननीय सभापति अम्मरबहादुर थापाले 'सुरक्षण मुद्रण सम्बन्धी विधेयक सम्बन्धी समितिको प्रतिवेदन, २०८०' पेश गर्ने र उद्योग, वाणिज्य तथा आपूर्ति मन्त्री दामोदर भण्डारीले राष्ट्रिय सभामा उत्पत्ति भएको 'विद्युतीय व्यापार विधेयक, २०८० लाई दफावार छलफलको लागि सम्बन्धित समितिमा पठाइयोस्' भन्ने प्रस्ताव प्रस्तुत गर्ने कार्यसूची रहेको छ।"
कोशीका मुख्यमन्त्री कार्कीले लिए शपथ,"विराटनगर : कोशी प्रदेशका नवनियुक्त मुख्यमन्त्री हिक्मतकुमार कार्कीले पद तथा गोपनीयताको शपथ लिएका छन्। प्रदेश प्रमुखको कार्यालयमा बिहीबार कोशी प्रदेश प्रमुख परशुराम खापुङले मुख्यमन्त्री कार्की र अन्य दुई जना मन्त्रीलाई पद तथा गोपनीयताको शपथ दिलाएका हुन्। मन्त्री हुनेमा नेकपा एमालेका रामबहादुर राना मगर र नेकपा माओवादी केन्द्रका गणेश उप्रेती 'सुशील' रहेका छन्। नवनियुक्त मन्त्रीहरूको जिम्मेवारी भने तोकिएको छैन। नेकपा माओवादी केन्द्र र एमालेका ५२ प्रदेशसभा सदस्यको समर्थनमा एमाले संसदीय दलका नेता कार्की आजै मुख्यमन्त्रीमा नियुक्त भएका हुन्। कार्कीलाई संविधानको धारा १६८ को उपधारा ५ बमोजिम मुख्यमन्त्री पदमा नियुक्त गर्न प्रदेशसभाका ५२ सदस्यको हस्ताक्षरसहित दाबी भएको थियो। सनाखतपछि उनलाई प्रदेश प्रमुख खापुङले मुख्यमन्त्रीमा नियुक्त गरेका हुन्। प्रदेश प्रमुख परशुराम खापुङले शुक्रबार साँझ ५ बजेसम्मको समय दिएर मुख्यमन्त्रीमा दाबी पेस गर्न बुधबार राति आह्वान गरेका थिए। माओवादी केन्द्र र एमालेका ५२ सांसदले सरकारलाई दिएको समर्थन फिर्ता गरेको ३० दिन पूरा भएको, मुख्यमन्त्रीले विश्वासको मत नलिएको प्रदेशसभाको जानकारीपत्र समेतका आधारमा नयाँ सरकार गठनको आह्वान गरिएको प्रदेश प्रमुख कार्यालयको सूचनामा उल्लेख छ। एमाले र माओवादीले सरकारको समर्थन फिर्ता लिएपछि मुख्यमन्त्री कार्कीले विश्वासको मत पनि लिने र राजीनामा पनि नदिने अडान राख्दै आएका थिए। त्यसलाई चिर्न दुई दलले समावेदनमार्फत प्रदेशसभाको विषेश अधिवेशन आह्वान गराएर समर्थन फिर्ता लिएको ३० दिनभित्र विश्वासको मत लिन मुख्यमन्त्रीलाई निर्देशन दिने संकल्प प्रस्ताव वैशाख ७ गते पारित गराएका थिए। मुख्यमन्त्री कार्कीले भने संकल्प प्रस्ताव बाध्यकारी नभएको भन्दै विश्वासको मत लिने प्रस्ताव नै प्रदेशसभामा राखेनन्। प्रदेशसभा सचिवालयले संकल्प प्रस्तावले गरेको निर्देशनअनुसार मुख्यमन्त्रीलाई त्यसको जानकारी गराएको भएपनि विश्वासको मत लिने प्रस्ताव नआएको पत्र प्रदेश प्रमुखको कार्यालयले पठाएपछि नयाँ सरकार आह्वानको ढोका खुलेको थियो। मुख्यमन्त्रीले विश्वासको मत नलिएको प्रदेशसभा सचिवालयको सो पत्र तथा प्रदेशसभामा ५२ सांसदको प्रतिनिधित्व गर्ने दुई दलले नयाँ सरकार गठन गर्न गरेको माग सम्बन्धमा प्रदेश प्रमुख खापुङले महान्यायधीवक्ता डा दिनमणि पोखरेलको रायअनुसार सरकार गठनको आह्वान गरेका हुन्। जसअनुरूप एमालेका कार्की नेतृत्वमा नयाँ सरकार गठन भएको हो। कार्की यसअघि दुईपटक मुख्यमन्त्री भइसकेका छन्। २४ पुस २०७९ पहिलो पटक माओवादी केन्द्र, जसपा र राप्रपाको समर्थनमा मुख्यमन्त्री बनेका कार्कीले केन्द्रमा सत्ता समीकरण फेरिएपछि १४ असार २०८० मा राजीनामा दिएका थिए। सर्वोच्च अदालतको परादेशपछि २२ भदौ २०८० मा ठूलो दलको नेताको हैसियतमा मुख्यमन्त्री बनेका कार्कीले २० असोजमा पुनः राजीनामा दिएका थिए।"
निजी क्षेत्रको मनोबल बढाउने गरी बजेट ल्याउँछौं : अर्थमन्त्री,"काठमाडौं : अर्थमन्त्री वर्षमान पुनले जनतामा आशा जगाउने गरि आगामी आर्थिक वर्षको बजेट ल्याउने तयारी भइरहेको बताएका छन्। नेपाल आर्थिक पत्रकार समाज सेजनले बिहीबार काठमाडौंमा आयोजना गरेको प्रिबजेट छलफलमा अर्थमन्त्री पुनले निजी क्षेत्रको मनोबल बढाउने र जनतामा पनि आशा जगाउने गरि बजेट ल्याउने तयारी भइरहेको बताएका हुन्। बजेटलाई परिणाममुखी बनाउनका लाथि प्राय सबै क्षेत्रसँग छलफल गरिरहेको उनले बताए । उनले गत वर्षभन्दा मुलुकको अर्थतन्त्र केहि राम्रो भएपछि थप राम्रो बनाउनका लागि आशावादी ढंगले नै बजेट निर्माण भइरहेको धारणा राखे। अर्थमन्त्री पुनले निजी क्षेत्रको मनोवल घटेकोमा मनोबल उठाउने कुरालाई प्राथमिकता दिने र सम्पत्ति र व्यवसायको सुरक्षालाई सरकारबाट विश्वास दिलाउन प्रतिवद्ध रहेको उल्लेख गरे। उनले सरकारको नीतिबाट बाहिर राष्ट्र बैंक नहुने भन्दै नीति तथा कार्यक्रम ,बजेट र मौद्रीक नीतिमा एकरुपता ल्याउने बताए । उनले विद्युतीय सवारी साधानमा कर बढाउन दबाब आइरहेको र इभिका कारण ४० अर्ब गुमेपनि यसबारे अध्ययन गरेर देशका हितमा आवश्यक निर्णय गर्ने जानकारी दिए। उनले केहि क्षेत्रमा रिफर्मको माग पनि आएको भन्दै केहि क्षेत्रलाई भने बजेटले विशेष प्राथमिकता दिने संकेत गरे। मन्त्री पुनले आर्थिक गतिविधिलाई चलायमान गर्न नै सरकारको ध्यान केन्द्रीत रहेको बताए।"
कोशीमा एमालेबाट रानामगर र माओवादीबाट उप्रेती मन्त्री बन्दै,"विराटनगर : कोशी प्रदेशका नवनियुक्त मुख्यमन्त्री हिक्मतकुमार कार्कीले तत्काललाई नेकपा (एमाले) र नेकपा (माओवादी केन्द्र)बाट ११ जनालाई मन्त्री बनाउने भएका छन्। एमालेबाट रामबहादुर रानामगर र माओवादीबाट गणेशप्रसाद उप्रेती मन्त्री बन्ने भएका हुन्। मुख्यमन्त्री कार्कीले आजै प्रदेश प्रमुखबाट शपथ लिनेछन्। त्यसलगत्तै रानामगर र उप्रेतीलाई बिनाविभागीय मन्त्री नियुक्त गरेर मन्त्रिपरिषद् विस्तार गर्ने उनको तयारी छ। प्रदेश प्रमुखको कार्यालयमा मुख्यमन्त्री कार्कीको शपथको तयारी भइरहेको छ। उनको सपथसँगै दुई मन्त्रीको पनि शपथ हुने बताइएको छ। रानामगर इलाम र उप्रेती मोरङका हुन्। उनीहरू यसअघि पनि मन्त्री भइसकेका थिए। एमाले प्रदेश संसदीय दलका उपनेता रानामगर कांग्रेस नेता केदार कार्की नेतृत्वको सरकारमा यसअघि मन्त्री बनेका थिए। तर, त्यतिबेला कांग्रेस र माओवादी पनि मन्त्रिपरिषद्मा सामेल भएपछि एमालेले सरकार छाडेको थियो। मन्त्री रानामगरले पदबाट राजीनामा दिएका थिए। उप्रेती पनि कार्की नेतृत्वको सरकारमा पर्यटन, वन तथा वातावरण मन्त्री थिए। केन्द्रमा सत्ता समीकरण फेरिएसँगै एमाले र माओवादीले कार्की नेतृत्वको सरकारलाई दिएको समर्थन फिर्ता लिए। सरकारलाई दिएको समर्थन चैत २६ गते फिर्ता लिएपछि उप्रेतीले पदबाट राजीनामा दिएका थिए।"
उमेशराज जोशी र भीम ढकाललाई एआईजीमा बढुवा गर्ने सरकारको निर्णय,काठमाडौं : सरकारले दुई डिआईजीको बढुवा गर्ने निर्णय गरेको छ। बिहीबार बसेको मन्त्रिपरिषद् बैठकले डिआईजी उमेशराज जोशी र भीम ढकाललाई एआईजीमा बढुवा तथा पदास्थापन गर्ने निर्णय भएको सञ्चार तथा सूचना प्रविधिमन्त्री रेखा शर्माले बताइन्। गृह मन्त्रालयको प्रस्तावमा जोशी र ढकाललाई बढुवा गर्ने निर्णय भएको उनले बताइन्।
पार्टी कब्जा गर्ने मनस्थिति बनाएपछि उपेन्द्रजीलाई श्रीपेच लगाइदिन तयार भएनौं : अशोक राई,"काठमाडौं : जनता समाजवादी पार्टीका अध्यक्ष अशोक राईले उपेन्द्र यादवले पार्टी कब्जा गर्न खोजेपछि पार्टी विभाजन गरेको बताएका छन्। काठमाडौंमा बिहीबार पत्रकार सम्मेलन गरेर अध्यक्ष राईले उपेन्द्र यादवले विधान विपरीत महाधिवेशन गर्न खोजेको आरोप लगाए। 'एकताको महाधिवेशन बनाउनुपर्नेमा, नेताकार्यकर्ताको भावनाअनुरुप महाधिवेशन गर्नुपर्नेमा, विधानसम्मत महाधिवेशन गर्नुपर्नेमा उपेन्द्रजीले पार्टी कब्जा गर्न खोज्नुभयो। अनियमित ढंगले महाधिवेशन गर्न खोज्नुभयो। पार्टी नै कब्जा गर्ने मनस्थिति बनाएपछि उहाँलाई श्रीपेच लगाइदिन नेताकार्यकर्ता तयार भएनन्,' अध्यक्ष राईले भने। उनका अनुसार यादवले अनियमितता हुने किसिमले महाधिवेशनको तयारी गरेका थिए। 'सदस्यताको प्रमाणित गर्न नपाइने। हजारौं मान्छेलाई बिना आधार सदस्यता बाँड्ने काम भयो। जुन सदस्यताको न मिति छ, न विधानअनुसार केही भएको छ। महाधिवेशन प्रतिनिधि छान्ने कुरामा पनि उपेन्द्रजीको आपत्ति रह्यो,' उनले भने, 'कमिटीगत र पार्टी सदस्यताको हिसाबले प्रतिनिधि बनाउने व्यवस्था विधानमा छ। त्यसमा क्षेत्रीयता र समावेशितालाई आधार मान्ने भनिएको छ। तर, उपेन्द्रजी अनियमित ढंगले प्रतिनिधि छान्नेतिर लाग्नुभयो। अरुलाई अल्पमतमा पारेर अगाडि बढ्नेतिर लाग्नुभयो। जसको परिणाम पार्टी विभाजनमा पुर्यायो,' उनले भने। स्वास्थ्य मन्त्रीसमेत रहेका जनता समाजवादी पार्टी नेपालका अध्यक्ष यादवले अमेरिका उड्नुअघि आफूअनुकुल परिपत्र जारी गरेको उनको आरोप छ। 'अमेरिकी उड्नुअघि बसेको बैठकमा १८ जना कार्यकारिणी सदस्यमा जम्मा ८ जना बैठकमा सहभागी हुनुभयो। अनि ८ जना बसेको बैठकले आफू अनुकुल हुनेगरी परिपत्र जारी गरेपछि पार्टीमा तरंग पैदा गर्यो। विस्फोटक अवस्था उहाँले नै निम्त्याउनुभएको हो,' उनले भने। उनले यादव नेतृत्वका कारण मधेस प्रदेशको मतसमेत घट्दो अवस्थामा रहेको बताए। त्यतिमात्र होइन, यादवलाई जिताउन सबै दल लाग्नुपर्ने अवस्था आएको उनको भनाइ छ। 'जसपा नेपालमा जसरी नेतृत्व प्रदान गरियो। त्यसले उन्नति गर्न सकेन। मधेस प्रदेशमा मत घट्दै गएको स्थिति छ। प्रमुख नेताले चुनाव जित्नका लागि चार पाँच दलको साझा उम्मेदवार बनाउने अवस्था आएको छ। यो घट्दो शाखलाई जोगाउनका लागि हामी आएका हौं। हामी यो पार्टीलाई पारदर्शी बनाएर अगाडि लैजान्छौं,' उनले भने। उनले अदालत जाने सबैको अधिकार रहेको बताए। अदालत जाने यादवको धम्कीबारे अध्यक्ष राईले थपे, 'अदालतको ढोका सबैका लागि खुला छ। गैरसंवैधानिक भए निर्वाचन आयोगजस्तो संवैधानिक आयोगले दर्ता नै गर्दैनथ्यो होला नि। उहाँहरूलाई त्यस्तो लाग्छ भने जान सक्नुहुन्छ।' उनले उपेन्द्र यादव सरकारमा रहने नरहने उनीहरूको कुरा रहेको भन्दै आफूहरू सरकारमै रहने र देशलाई अस्थिरताको कारण बन्न नदिने घोषणा गरे। उनले जसपालाई राष्ट्रिय स्तरमै अगाडि बढाउने बताए। 'तराई, पहाड, हिमाल र विभिन्न जातजातिको सम्मान गर्दै पार्टी विस्तार गर्छौं। हामीसँग पहिचानसँग सम्बन्धित पार्टीहरूले पनि एकताका लागि प्रस्ताव गरिरहनुभएको छ। हामीले विधि नीति मिल्नेहरूसँग एकता पनि गर्दै जानेछौं,' उनले भने।"
कोशीमा नयाँ सरकार आह्वानविरुद्ध केदार कार्कीले दिए सर्वोच्चमा रिट,"काठमाडौं : कोशी प्रदेशमा नयाँ सरकार गठन आह्वानविरुद्ध मुख्यमन्त्री केदार कार्कीले सर्वोच्च अदालतमा रिट दायर गरेका छन्। नयाँ सरकार गठन प्रक्रिया रोक्न माग गर्दै रिट लिएर उनी बिहीबार दिउँसो सर्वोच्च पुगेका थिए। प्रदेश प्रमुख खापुङ्गले नयाँ सरकार गठनका लागि आह्वान गरेलगत्तै त्यसका विरुद्ध मुख्यमन्त्री कार्की सर्वोच्च पुगेका हुन्। आफू नेतृत्वको सरकार हुँदाहुँदै अर्को सरकार आह्वान गर्नु संविधानविपरित भन्दै यसलाई रोक्नुपर्ने उनको दावी छ। उनले कोशीको मुख्यमन्त्रीमा आफूलाई निरन्तरता दिनुपर्ने बताउँदै अन्तरिम आदेशको माग गरेका छन्। प्रदेश प्रमुखको कार्यालय , कोशी प्रदेश प्रमुख परशुराम खापुङ,कोशी प्रदेशका सभामुख अमरबहादुर विष्ट,संकल्प प्रस्तावका प्रस्तावक रेवतीरमण भण्डारी, संकल्प प्रस्तावका समर्थक गणेशप्रसाद उप्रेती र किशोर चन्द्र दुलाल र नेकपा एमालेका संसदीय दलका नेता तथा सांसद हिक्मत कुमार कार्कीलाई रिटमा विपक्षी बनाइएको छ। प्रदेश प्रमुख खापुनले दुई दिनको समय दिएर बुधबार राति नेपालको संविधानको धारा १६८ को उपधारा (५) अनुसार नयाँ सरकार गठनको लागि दाबी पेश गर्न आह्वान गरेका छन्। नयाँ सरकार गठनका लागि शुक्रबार अपराह्न ५ बजेसम्मको समय दिइएको छ। नेकपा एमाले र नेकपा माओवादी केन्द्र ५२ सांसदको समर्थनमा हिक्मत कार्कीले मुख्यमन्त्रीमा दावी गरेका थिए। सनाखत पछि प्रदेश प्रमुख खापुङ्गले उनलाई मुख्यमन्त्रीमा नियुक्त गरेका हुन्। उनले आजै पद तथा गोपनीयता शपथ लिँदैछन्। यसअघि कोशीका मुख्यमन्त्री केदार कार्कीलाई वैशाख १५ गतेभित्र विश्वासको मत लिइसक्नुपर्ने समय दिइएको थियो। तर, उनले विश्वासको मत पनि नलिने र राजीनामा नदिने अडान लिएपछि एमाले र माओवादीले नयाँ सरकार गठनको प्रक्रिया अघि बढाउन प्रदेश प्रमुखलाई पत्र बुझाएका थिए। त्यसपछि प्रदेश प्रमुखले नयाँ सरकार गठनका लागि आह्वान गरेका हुन्।"
बागमती प्रदेशको बजेट अधिवेशन वैशाख ३१ गते आह्वान गर्न सिफारिस,"हेटौंडा : बागमती प्रदेश सरकारले वैशाख ३१ गते बजेट अधिवेशन आह्वान गर्न सिफारिस गरेको छ। बिहीबार बसेको मन्त्रिपरिषद् बैठकले वैशाख ३१ गते दिउँसो १ बजेका लागि वर्षे अधिवेशन बोलाउन प्रदेश प्रमुख यादवचन्द्र शर्मासमक्ष सिफारिस गर्ने निर्णय गरेको हो। मन्त्रिपरिषद्को निर्णय बमोजिम प्रदेश प्रमुख शर्माले संसद् अधिवेशन आह्वान गर्ने मुख्यमन्त्री शालिकराम जम्कट्टेलले बताए। बजेट अधिवेशनको रुपमा रहेको यस अधिवेशनमा सरकारको नीति तथा कार्यक्रम, आगामी आर्थिक वर्षको बजेट संसद्मा पेस गर्ने तथा छलफल गरी पारित गरिने जनाइएको छ। गत वैशाख १२ गते राती १२ बजे प्रदेश सभाको हिउँदे अधिवेशन अन्त्य गरिएको थियो। त्यस्तै बागमती प्रदेशको नीति तथा योजना आयोगको सदस्य पदमा दिपेन्द्र श्रेष्ठलाई नियुक्त गर्ने निर्णय भएको छ। मन्त्रिपरिषदबाट नमुना वडा समाजवादी कार्यक्रम कार्यान्वयन कार्यविधि २०८० पहिलो संशोधन स्वीकृत गर्नुको साथै लैङ्गिक समानता तथा सामाजिक समावेशीकरण परीक्षण मापदण्ड २०८१ स्वीकृत गरिएको छ। त्यस्तै खरको छानामुक्त बागमती प्रदेश कार्यक्रम सञ्चालन पहिलो संशोधन कार्यविधि २०८१ स्वीकृत भएको छ। प्रदेश प्राविधिक तथा व्यावसायिक शिक्षा एवम् तालिम परिषद्को स्थापना हुने स्थान, सङ्गठन तालिका, दरबन्दी तेरिज कार्यविवरण, छाप र साइनबोर्ड स्वीकृत गर्नुको साथै वन क्षेत्र प्रयोग हुने रुख कटान गर्ने प्रस्तावसमेत स्वीकृत भएको छ।"
पारदर्शीता र सुशासन एक अर्काका पुरक : राष्ट्रपति,काठमाडौं : राष्ट्रपति रामचन्द्र पौडेलले खर्च र हिसाबको पारदर्शीता भए देशमाथिको विश्वसनियता बढ्दै जाने बताएका छन्। बिहीबार काठमाडौंमा नेपाल चार्टर्ड एकाउण्टेन्ट्स संघ (एक्यान)ले आयोजना गरेको कार्यक्रमलाई सम्बोधन गर्दै राष्ट्रपति पौडेलले कुनै देशले सहयोग गर्दा देशको खर्च र हिसावको पारदर्शीता हेर्ने भएकाले यसमा पारदर्शीता भए देशमाथिको विश्वसनियता बढ्दै जाने बताएका हुन्। उनले ठूला आयोजनामा हुनसक्ने फर्जि बिल र अनियमितता लेखापरिक्षणबाटै हुने भएकाले यस क्षेत्रको धेरै महत्व रहेको धारणा राखे । पारदर्शीता र सुशासन एक अर्काका पुरक भएको भएको भन्दै उनले न्यायोचित ढंगबाट कार्यसम्पादन गरिरहेका लेखापरीक्षकहरू राष्ट्रका आर्थिक पहरेदार रहेको धारणा समेत व्यक्त गरे । मुलुकभर सक्रिय लेखापरीक्षककै कारण भएका स्पष्ट हिसाबलाई आर्थिक सुरक्षाको एउटा पाटोको रुपमा लिन सकेको उनले बताए । उनले न्यायोचित ढंगबाट कार्यसम्पादन गरिरहेका लेखापरीक्षकहरू राष्ट्रका आर्थिक पहरेदार भएको धारणा राखे। त्यस्तै कृषि तथा पशुपन्छी विकासमन्त्री ज्वाला कुमारी साहले नयाँ पुस्ताका लेखा परिक्षकहरूले राष्ट्रको आर्थिक विकासमा लेखाको महत्वकाबारे देखाएको चासो महत्वपूर्ण रहेको बताए । उनले आर्थिक ज्ञानको बारेमा जानकारी गराउन सके मुलुकको आय व्ययको अवस्था जनताले थाहा पाउन सक्ने धारणा राखे। मन्त्री साहले नेपालका लेखा परिक्षकहरूलाई पलाउन हुनुपर्ने अवस्थाबाट रोक्न आवश्यक भूमिका खेल्ने उल्लेख गरे। त्यस्तै नेपाल उद्योग वाणिज्य महासंघका अध्यक्ष चन्द्रप्रसाद ढकालले संसारका लगानीकर्तालाई आमन्त्रण गर्न गरिएको लगानी सम्मेलनले आशा पलाएको बताए। मुलुकमा आर्थिक सुशासन कायम गर्न चार्टर्ड एकाउण्टेन्ट्स संघको भूमिका अपरिहार्य रहेको उनले बताए। आर्थिक संकटको समाधानका विषयमा बहस गर्न संघले राष्ट्रिय सम्मेलनको आयोजना गरेको हो ।
"फेरि फुट्यो जसपा नेपाल, लावतीले घोषणा गरे पहिचानवादी मोर्चा","काठमाडौं : संघीय लिम्बुवान पार्टी नेपाल एकीकरण भएर जनता समाजवादी पार्टी नेपालमा समाहित भएका नेताहरूले जसपा नेपाल छाडेका छन्। बिहीबार काठमाडौंमा पत्रकार सम्मेलन गर्दै उनीहरूले पार्टी विभाजनप्रति असन्तुष्टि जनाउँदै जसपा नेपाल छाडेको घोषणा गरेका हुन्। उनीहरूले प्राडा महेन्द्र लावतीको संयोजकत्वमा पहिचानवादी मोर्चा घोषणा गरेका छन्। पत्रकार सम्मेलनमा लावतीले पछिल्लो समय पार्टीका मुख्य नेतृत्वहरू पहिचानले निर्दिष्ट गरेको मुद्दाभन्दा पनि सत्ताको खेलमा लागेको, गैरलोकतान्त्रिक आचरण अवलम्बन गरेको, पहिचानको आन्दोलनमा सक्रिय नभएको आरोप लगाए। उनले अहिले आफूहरू जसपा नेपाल वा जसपा कुनैको पक्ष नलिने तर पहिचानवादीहरूसँग सहकार्य गर्ने बताए। पहिचानवादी मोर्चाका संयोजक लावतीले नेपालमा सदियौंदेखि एकल जातीय राज्य स्थापित भएको र आज पनि एकल जातीय राज्य कायमै रहेको भन्दै नेपाल बहुजातीय समाज भएकाले नेपाली राज्य पनि बहुजातीय हुनुपर्ने, सबैको पहिचान स्थापित हुनुपर्ने प्रष्ट पारे। जसपा नेपालमा पहिचानबारे विचार राम्रोसँग समेटिएकाले आफूहरू पहिला उक्त पार्टीमा लागेको तर पछिल्लो समयमा पहिचानको आन्दोलन र पहिचानको विस्तारमा जसपा नेतृत्वले समर्थन नगरेको उनको भनाइ छ। मोर्चाले प्रदेश नं १ पुनः नामाङ्कन संयुक्त संघर्ष समितिलाई सघाउने उनले बताए।"
कोशीमा शुक्रबार ५ बजेभित्र नयाँ सरकार गठनका लागि दाबी पेश गर्न आह्वान,"काठमाडौं : कोशी प्रदेश प्रमुख पर्शुराम खापुङले नयाँ सरकार गठनको आह्वान गरेका छन्। बुधबार राति उनले नेपालको संविधानको धारा १६८ को उपधारा (५) अनुसार नयाँ सरकार गठनको लागि दाबी पेश गर्न आह्वान गरेका हुन्। प्रदेश प्रमुखको कार्यालयका सूचना अधिकारी रामकुमार श्रेष्ठले जारी गरिएको प्रेस विज्ञप्तिमा नयाँ सरकार गठनका लागि शुक्रबार अपराह्न ५ बजेसम्मको समय दिइएको छ। विज्ञप्तिमा भनिएको छ, नेपालको संविधानको धारा १६८ को उपधारा (५) बमोजिम माननीय केदार कार्कीको नेतृत्वमा मिति २०८००६२७ गते गठन भएको कोशी प्रदेश सरकारलाई कोशी प्रदेश सभाका बहुमत सदस्यहरूको विश्वासको मत प्राप्त भएकोमा मिति २०८०१२२६ गते कोशी प्रदेश सभाका ५२ जना सदस्यहरूले मुख्यमन्त्रीलाई दिएको समर्थन फिर्ता लिएको सम्बन्धी निवेदन पत्र प्राप्त भएको र कोशी प्रदेश सभा सचिवालयको चनं ३३५, मिति २०८१०११० गतेको पत्र मार्फत कोशी प्रदेश सभामा पेस भएको संकल्प प्रस्ताव बहुमतले पारित भएको साथै उक्त सचिवालयको चनं ३५०, मिति २०८१०१२६ गतेको पत्र मार्फत संवैधानिक व्यवस्था बमोजिम समर्थन फिर्ता लिएको तीस दिनभित्र प्रदेश सभाबाट मुख्यमन्त्रीले विश्वासको मत प्राप्त गर्ने सम्बन्धी कुनै प्रस्ताव प्रदेश सभा सचिवालयमा दर्ता हुन नआएको जानकारी प्राप्त भएको हुँदा माननीय प्रदेश प्रमुखज्यूले नेपालको संविधानको धारा १६८ को उपधारा (५) बमोजिम कोशी प्रदेशको मुख्यमन्त्री नियुक्त गरी प्रदेश सरकार गठन गर्नका लागि कोशी प्रदेश सभामा विश्वासको मत प्राप्त गर्न सक्ने कोशी प्रदेश सभाका कुनै सदस्यलाई मिति २०८१ साल वैशाख २८ गते शुक्रबार अपरान्ह ५:०० बजेभित्र आफ्नो दाबी पेस गर्न आह्वान गर्नुभएको छ। यस अगाडि संकल्प प्रस्तावमा गठबन्धन दलतर्फबाट एमाले कोशी प्रदेश संसदीय दलका नेता हिक्मतकुमार कार्कीलाई समर्थन गर्ने उल्लेख छ।"
निर्मल लामा नेपाली कम्युनिस्ट आन्दोलनको एक प्रेरणादायी व्यक्तित्व : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले कम्युनिस्ट नेता निर्मल लामा एक असल राजनीतिज्ञ भएको बताएका छन्। बिहीबार बिहान माओवादी केन्द्रको केन्द्रीय कार्यालय पेरिसडाँडामा आयोजित २४ औँ स्मृति दिवस कार्यक्रममा बोल्दै प्रचण्डले लामा नेपाली कम्युनिस्ट आन्दोलनको एक प्रेरणादायी व्यक्तित्व भएको बताएका हुन्। उनले भने,निर्मल लामा नेपाली कम्युनिस्ट आन्दोलनको एक प्रेरणादायी व्यक्तित्व हो। मुख्यतः २०३३०३४ सालतिर नेपालमा जनवादी क्रान्तिको बहसका सन्दर्भमा उहाँले प्रस्तुत गर्नुभएको विचार महत्वपूर्ण छन्। कम्युनिस्ट आन्दोलनको विकास र रणनीति एवं कार्यदिशामा उहाँ आदर्श नेता हुनुहुन्थ्यो। प्रधानमन्त्रीले निर्मल लामाको जीवनबाट नेपालका कम्युनिस्ट नेताहरूले प्रेरणा लिएकोसमेत बताए। उनले भने,उहाँ पारदर्शी नेता हुनुहुन्थ्यो, खुला हुनुहुन्थ्यो, आफ्नो निष्ठामा दृढ र गरिखाने वर्गप्रति प्रतिवद्ध हुनुहुन्थ्यो। राम्रो विचार र स्पष्टवक्ता नेता हुनुहुन्थ्यो। समग्रमा उहाँ एक असल राजनीतिज्ञ हुनुहुन्थ्यो।"
उपेन्द्र यादवको राजनीति : मुटुमाथि ढुंगा राखी हाँस्नु पर्या छ,"काठमाडौं : यादवबाट छुटिएर वरिष्ठ नेता अशोक राईको समूह जनता समाजवादी पार्टी गठन गरे । पार्टी फुट्दा अध्यक्ष यादव अमेरिकामा थिए । बुधबार पार्टी मुख्यालय बालकुमारीमा आफ्नो धारणा राख्न यादवले पत्रकार सम्मेलन गरेका थिए । जहाँ उनी पार्टी फुटको पीडाबाट पिरोलिए । त कुनै बेला पीडा भुल्न मुस्कुराए । नारायण गोपालले गाएको गीत जस्तै : मुटुमाथि ढुंगा राखी हाँस्नु पर्या छ झन्डै दुई दशको पार्टी नेतृत्वको जीवनमा उपेन्द्र यादवले धेरैपटक आरोह खेपे। अवरोधको सामना गरे। अवसरमा पार्टीहरु जुट्यो, बलियो । सत्ता स्वार्थले फुट्यो,कमजोर । २०७९ मा जनमत पार्टीका अध्यक्ष सीके राउतसँग उपेन्द्र यादव चुनाव हारे। २०८० को उपनिर्वाचनमा फेरि यादव बाराबाट लडेर जिते। अहिले प्रचण्ड नेतृत्वको सरकारमा उपप्रधान तथा स्वास्थ्यमन्त्री छन्। उनी सरकारमा बस्ने वा बाहिरिने दोधारमा छन्। हाम्रो कारण सरकारमा अस्थिरता आउँदैन। हाम्रो समर्थन प्रचण्डजी नेतृत्वको सरकारलाई छ, अध्यक्ष यादवले भने, मलाई प्रधानमन्त्रीले बर्खास्त गर्नु होला। त्यो उहाँको कुरो हो। पटकपटक पार्टी फुटको पीडाबाट बुधबार अध्यक्ष यादव आजित देखिन्थें। विगतको राजनीतिक जीवन प्रति यादव घरघरी उत्साहित पनि देखिए। जसले आफूलाई बर्खास्त गर्छन्, त्यसैले राजनीतिक अस्थिरताको जिम्मा लिनु पर्छ, प्रधानमन्त्री प्रचण्डलाई कडा चेतावनी दिँदैँ उनले थपें, अस्थिरता हाम्रो कारणले आउँदैन। अरू स्टेक होल्डरले नै सरकारको भविष्य तय गर्ने हो। बाँकी को कसरी जान्छ ? त्यो समयमले निर्धारण गर्छ। यादवको निष्कर्ष : पैसाको चलखेलले पार्टीभित्र दुर्घटना जनता समाजवादी पार्टी नेपाललाई फुटाउन ठूलो चलखेल भएको यादवको तर्क छ। त्यो चलखेल विरुद्ध लड्ने उनले उद्घोष गरे। पैसाको चलखेल गरेर हाम्रो पार्टी फुटाइयो। जीवनमा सरेन्डर गर्न जानेकै छैन। जुन बेलादेखि हुर्के जेलनेल, हतकडी, स्ट्रगल गरेरै आएको हो, उनले भने, षड्यन्त्र भनेको जानै कै छैन। सरकार ढल्दै छ। फलानो फलानो मन्त्री बन्दै छ। जसपा नेपाल, एकीकृत समाजवादीले कांग्रेस सँग मिलेर नयाँ सरकार बनाउँदैछ भन्ने हल्ला चलाइयो। जुन निराधार र कपोेकल्पित हो, अध्यक्ष यादवको तर्क छ, देश बाहिर हुँदाको मौका छोपेर हल्ला चलाएर जसपा नेपाल पार्टी फुट्यो भनियो। त्यस्तो हामीले कुनै प्रयास गरेका थिएनौं। आवश्यकता पनि थिएन। २०६३ को मधेस जनविद्रोबाट स्थापित नेता हुन् उपेन्द्र यादव। तर, उनी एकाएक संसदीय राजनीतिमा अहिले कमजोर भएका छन्। यादव नेतृत्वको जनता समाजवादी पार्टी वैशाख २३ गते फुट्यो। पार्टीका वरिष्ठ नेता अशोक राईले पार्टीका १२ सांसद्मध्ये ७ जना लिएर हिँडे। जनता समाजवादी पार्टी दर्ता गराए। जेठ २८ गते जसपा नेपालको राष्ट्रिय महाधिवेशन हुनै लाग्दा पार्टी फुटेर उपेन्द्र यादवलाई पर्नु पीर गरेको छ। असंवैधानिक रूपमा निर्वाचन आयोगले पार्टी दर्ता गरेको उनको ठहर छ। उनले भने, त्यसविरुद्ध हामी अदालतमा जान्छौं। मन्त्रीहरूले नै किन पार्टी फुटाए ? अत्यधिक महत्वकांक्षी र व्यक्तिगत स्वार्थबाट प्रेरित नेता र सांसदहरूले पार्टी फुटेको हल्ला चलाएर मौकाको फाइदा उठाएको उनको दाबी छ। ५७ जना सांसद्लाई मन्त्री बनाइदिने। अनेक प्रलोभन, खर्चबर्च निकै गरेर भेला पारी पार्टी फुट्यो भनेर प्रचार गरिएको छ, अध्यक्ष यादवले भने, त्यसले जनाधार पाउँदैन। पार्टीको समर्थन, नेता तथा कार्यकर्ता त्यो भ्रममा पर्दैन। उनका अनुसार पार्टी फोडेर मन्त्रालयको बार्गेनी गर्ने, चलखेल गर्ने र शक्ति आर्जन गर्नका लागि नयाँ पार्टी गठन गरिएको हो। नितान्त व्यक्तिगत स्वार्थमा लोकतन्त्र, पहिचानका आन्दोलन र मधेसका मुद्दालाई धरापमा पर्ने काम भएको उनले बताए, संघीयतालाई धरापमा पर्ने गरि पार्टी विभाजन गरेको हो। बहुमत हाम्रै तिर छ। अर्को पार्टी बन्छ त्यो। पार्टी फुटाउन ठूला दलको हात कति ? ठूला पार्टीहरूले नै आफ्नो पार्टी फुटाएको अध्यक्ष यादवको निष्कर्ष छ। विगतमा पनि त्यसै भयो। अहिले त्यो घटनाक्रम दोहोरिएको उनको भनाइ थियो। ठूला पार्टी भ्रमबाट मुक्त भए हुन्छ। सीसाको घरमा बसेर अर्काको घरमा ढुंगा हान्नुहुँदैन।, एमाले र माओवादीलाई लक्षित गर्दै यादवले भने, त्यो ढुंगा फर्केर कहिले कहीँँ आफ्नै घर चकनाचुर हुन्छ। सुनियोजित रूपमा पार्टी फुटाइयो। त्यही मलाई लगेको छ। त्यसले देश र जनतालाई नोक्सान पुर्याउने भन्दै उनले थपे, फाइदा कसैलाई पुर्याउँदैन। उपेन्द्रको अबको बाटो ? पार्टी फुटाएर गएका नेताहरुलाई पुरानै घरमा फर्किन अध्यक्ष यादवले आग्रह गरे। उठाउनुभएको कदमबाट ब्याक हुनुस्। पार्टीमा फर्किनुस् , उनले भने, पार्टीमा समस्या छ भने बसेर हल गरौं। त्यसका लागि हामी ओपेन्छ। यादवले पार्टीमा एकल नेतृत्व गरेको आरोप लगाउँदै नयाँ पार्टी गठन गर्नु गरेको राई समुहको दावी छ। जसपाका अध्यक्ष उपेन्द्र यादव सरकारमै रहने दाउमा छन्। आफैँ सरकार नछाड्ने , बरु निकालिदिए सहने मुडमा छन्। संगै उठाएका राजनीति एजेन्डाबाट पछि नहट्ने उनले बताएका छन्। समावेशी लोकतनत्रको, सुशासन, विकास, समृद्धि र परिवर्तनका मुद्दालाई निस्तेज र समाप्त पार्न राजनीतिक रुपमा पार्टीमाथि प्रहार गरेको अध्यक्ष यादवको कथन छ। दरो गरि संघीयता, गणतन्त्रका मुद्दा उठाएका छौं। विगतमा लडेका छौं। पहिचान, समावेशीताका आन्दोलनलाई अझै बलियो बनाएर लिएर जान्छौं, उनले भने, हाम्रो पार्टी हामीले उठाएको मुद्दाका लागि अन्तिम दम सम्म लडेको लडै रहन्छ। कहिले पछाडि हट्दैन। हर परिस्थितिको सामना गर्न तयार छौं।"
"कोशीमा हिक्मत कार्कीको नेतृत्वमा सरकार गठनका लागि दाबी पेस, ककसले गरे हस्ताक्षर ?","विराटनगर : कोशी प्रदेश सरकारका लागि नेकपा एमालेका नेता हिक्मतकुमार कार्की नेतृत्वमा सरकार गठनका लागि दाबी पेस भएको छ। बिहीबार प्रदेश प्रमुखको कार्यालयमा कार्कीले ५२ प्रदेशसभा सदस्यको समर्थनमा दाबी पेस गरेका हुन्। बुधबार कोशी प्रदेश प्रमुख परशुराम खापुङले नयाँ सरकार गठनका लागि आह्वान गरेका थिए। प्रदेश प्रमुख खापुङले संविधानको धारा १६८ को उपधारा ५ अनुसार नयाँ सरकार गठनको लागि आह्वान गरेका हुन्। मुख्यमन्त्री केदार कार्कीले संविधानको धारा १८८ को ५ अनुसार सरकारमा सहभागी दल र सांसदले समर्थन फिर्ता लिएको ३० दिनभित्र विश्वासको मत नलिएको कारण नयाँ सरकार गठनको प्रक्रिया उनले राजीनामा नदिए पनि अगाडि बढेको हो। प्रदेशसभाले पारित गरेको संकल्प प्रस्तावअनुसार तोकिएको अवधिभित्र मुख्यमन्त्री कार्कीले प्रदेशसभामा आफूमाथि विश्वास छ भन्ने प्रस्ताव अगाडि बढाउन सूचना नदिएको पत्र प्रदेशसभा सचिवालयले प्रदेश प्रमुखलाई पठाएको छ। सोही पत्र र महान्यायाधीवक्ता कार्यालयको रायसमेतका आधारमा नयाँ सरकार गठनको आह्वान भएको हो। नेकपा एमाले र नेकपा माओवादी केन्द्रले सरकारमा सहभागी दल र सांसदले २०८० चैत २६ गते सरकारलाई दिएको समर्थन र विश्वासको मत फिर्ता लिइसकेको अवस्थामा २०८१ वैशाख २५ गतेभित्र मुख्यमन्त्री कार्कीले प्रदेशसभाबाट विश्वासको मत लिनुपर्ने थियो। तर, मुख्यमन्त्री कार्कीले विश्वासको मत नलिएकोले स्वतः पदमुक्त भएको भन्दै एमाले र माओवादीले नयाँ सरकार गठनको प्रक्रिया थाल्न प्रदेश प्रमुखलाई पत्र बुझाएको थियो। सरकार रिक्तताको अवस्था रहन नसक्ने भएकोले मुख्यमन्त्रीले विश्वासको मत नलिएर पदमुक्त भएको दिन नै नयाँ सरकार गठनको आह्वान भएको हो। नयाँ सरकार गठनको आव्हानलगत्तै एमाले र माओवादीका सांसदहरूले नेकपा एमाले संसदीय दलका नेता हिक्मतकुमार कार्कीलाई मुख्यमन्त्री बनाउन हस्ताक्षरसहित दाबी पेस गरेका हुन्। यी हुन् कोशीको मुख्यमन्त्रीमा कार्कीलाई समर्थन गर्दै हस्ताक्षर गर्ने ५२ सांसद"
"सरकारविरुद्धका षड्यन्त्रलाई तोड्छौं, कांग्रेससँग सहकार्य हुन सक्दैन : पौडेल","रामेछाप : नेकपा (एमाले)का उपाध्यक्ष विष्णुप्रसाद पौडेलले सरकारविरुद्धका षडयन्त्रलाई एक एक गरेर तोडेर अघि बढ्ने बताएका छन्। नेकपा (एमाले) रामेछापको नवौं जिल्ला अधिवेशनको उद्घाटन कार्यक्रमलाई मन्थलीमा सम्बोधन गर्दै उपाध्यक्ष पौडेलले वर्तमान सत्ता समीकरणबाट जनतामा आशा जगाउने काम गरिरहेको बताएका हुन्। यो सरकार भत्काउनका लागि विभिन्न कोसिस भइरहेको छ। सरकार विरुद्धका षडयन्त्रलाई एक एक गरेर तोडेर अघि बढ्छौं।उनले भने,यो सरकार २०८४ सम्म रहन्छ, कसैले यो सरकार ढाल्न सक्दैन, यसको विकल्पमा अर्को सरकार बन्न सक्दैन। उनले एमाले कमजोर भयो भने देश पनि कमजोर हुने स्पष्ट पारे। एमाले एकल बहुमतसहित सरकार बनाउने स्थानमा पुगे मात्रै संविधानको रक्षा र संविधानले निर्दिष्ट गरेको दिशामा देशलाई अघि बढाउन सकिने दाबी गरे। कांग्रेससँग सहकार्य हुन सक्दैन उपाध्यक्ष पौडेलले कांग्रेससँग सहकार्य हुन नसक्ने स्पष्ट पारे। कांग्रेस र एमालेको एजेण्डा नमिल्ने भएकाले सहकार्य नहुने धारणा राखे। पौडेलले भने,दुई प्रमुख पार्टी मिलेर सरकार बनाउँदा लोकतन्त्र कमजोर हुन्छ, कांग्रेसले पनि प्रतिपक्षमा बसेर सिकोस्। आगामी निर्वाचनपछि नेपाली कांग्रेस कमजोर प्रतिपक्षको भूमिकामा सीमित हुने पौडेलले दाबी गरे। पौडेलले एमालेको भविष्य सिङ्गो राष्ट्रको भविष्यसँग जोडिएको उल्लेख गरे। उनले एमालेलाई भित्तोमा पुर्याउने र माटोमा मिलाउने उद्घोषका साथ आक्रमण गरिएको भएपनि एमालेले त्यसलाई पराजित गरेको बताए।"
आर्थिक समृद्धिमा लेखा व्यवसायीको योगदान,"काठमाडौं : नेपाल चार्टर्ड एकाउन्टेन्टस् संघ (एक्यान)ले आर्थिक संकट र समाधानका विषयमा राष्ट्रिय सम्मेलन आयोजना गरेको छ। नेपाली चार्टर्ड एकाउन्टेन्टहरूको छाता संगठन एक्यानले आज आयोजना गरेको उक्त सम्मेलनमा देशमा विद्यमान आर्थिक संकट र त्यसका समाधान विषयमा खास बहस गर्न खोजिएको हो। सम्मेलनको राष्ट्रपति रामचन्द्र पौडेलले उद्घाटन गर्ने छन्। उद्घाटन सत्रमा अर्थमन्त्री वर्षमान पुन, उद्योग वाणिज्य तथा आपूर्तिमन्त्री दामोदर भण्डारी, शिक्षामन्त्री सुमना श्रेष्ठलगायतले विशेष सम्बोधन गर्ने कार्यक्रम रहेको एक्यानले जनाएको छ। नेपालले भोगिरहेको आर्थिक संकटको समाधानको दिशा देखाउन उल्लेखनीय हुने विश्वास एक्यानले गरेको छ। कार्यक्रमको दोस्रो सत्रमा बैंकिङ क्षेत्र र समग्र अर्थतन्त्रलाई जोडेर विशेष बहस हुनेछ। पूर्वअर्थमन्त्री डा युवराज खतिवडा नोट स्पिकरका रूपमा रहने सो सत्रमा नेपाल उद्योग परिसंघका अध्यक्ष राजेशकुमार अग्रवाल, नेपाल बैंकर्स संघका अध्यक्ष सुनिल केसी, नेपाल उद्योग वाणिज्य महासंघकी पूर्वअध्यक्ष भवानी राणा, ग्लोबल आईएमई बैंकका प्रमुख कार्यकारी अधिकृत रत्नराज बज्राचार्य र नाडा अटोमोबाइल्स एसोसिएसनका अध्यक्ष करण चौधरीले विशेष बहस गर्ने छन्। सो कार्यक्रमलाई नबिल बैंकका डेपुटी सीईओ मनोज ज्ञवालीले मध्यस्थतता गर्ने छन्। कार्यक्रमको तेस्रो सत्रमा नेपालको समृद्धिको र आर्थिक विकासका विषयमा खास बहस हुनेछ। पूर्वमन्त्री मीनेन्द्र रिजाल कि नोट स्पिकरका रूपमा रहने सो कार्यक्रममा पूर्वमन्त्री विमलाराज पौड्याल, नेपाल उद्योग वाणिज्य महासंघका अध्यक्ष चन्द्रप्रसाद ढकाल, राष्ट्रिय प्रजातन्त्र पार्टीका वरिष्ठ उपाध्यक्ष रवीन्द्र मिश्र, राष्ट्रिय योजना आयोगका पूर्वउपाध्यक्ष डा जगदीशचन्द्र पोखरेल र अर्थविद् विश्वास गौचनले बहस गर्ने कार्यक्रम छ। सो कार्यक्रमलाई वरिष्ठ सञ्चारकर्मी दिल भूषण पाठकले मध्यस्थतता गर्ने छन्। कार्यक्रममा देशका विभिन्न बैंक तथा वित्तीय संस्थाका सीईओहरू, विभिन्न कर्पोरेट हाउसका प्रमुखहरू, बिमा कम्पनी तथा सरकारी निकायका प्रतिनिधिहरू तथा नेपालका चार्टर्ड एकाउन्टेन्टहरूको उल्लेखनीय सहभागिता हुनेछ। संस्थागत सुशासनमा सीएको योगदान छसीए सुजनकुमार काफ्ले, अध्यक्ष, नेपाल चार्टर्ड एकाउन्टेन्ट्स संस्था (आइक्यान) अहिले नेपालमा कती सीएहरू कार्यरत छन् ? एक्यान र आइक्यानमा भएका सीएहरूको संख्याा फरकफरक छन्। एक्यानमा ३०३२ सय हाराहारीमा छन् भने नेपाल चार्टर्ड एकाउन्टेन्ट्स संस्था (आइक्यान)मा रजिस्टर्ड भएका २ हजार २ सय हाराहारीमा छन्। यसमा विदेशबाट पढेर आएर यसमा परीक्षा दिएरमात्रै काम गर्न पाउँछन्। कतिपयले यहाँ परीक्षा नदिई काम गरिरहेकाले पनि संख्या कम देखिएको हो। उनीहरूले विदेशबाट पास गरेर यहाँ रजिस्टर्ड नगरी काम गर्दा सीए भनेर लेख्न नपाउने ऐनले व्यवस्था गरेको छ। उनीहरूले क्षेत्रगत रूपमा कसरी योगदान दिएका छन् ? प्रायः निजी क्षेत्रमा काम गरेका छन्। प्रायः सीएहरू वित्तीय क्षेत्र, संघसंस्थाहरूको लेखा परीक्षणमा छन्। पछिल्लो समय धेरै ब्रोकरको विश्लेषण गर्न कुनै न कुनै फर्ममा पनि सीएहरू व्यस्त छन्। भेञ्चर क्यापिटलदेखि बैंकको सीईओसम्म धेरै सीए नै पुगिसके। यससँगै महालेखाको सिफारिसमा आयल निगमलगायतका सार्वजनिक संस्थानहरूको अडिटमा मात्रै करिब १ सय जना जतिले काम गरिरहेका छन् । अहिले भएका जति पनि सीए छन् यसले नेपालको बजारलाई पर्याप्त छ त ? यसमा त अर्थतन्त्रको आकार कत्रो हुन्छ त्यसमा भर पर्छ। वार्षिक ५६ प्रतिशतले आर्थिक वृद्धि हुँदै जाने हो भने यहाँ १० हजार जति सीए कन्जम हुन्छन् । जति अर्थतन्त्रको आकारले गार्हस्थ्य उत्पादन (जीडीपी) अर्थतन्त्रको आकारले अर्थतन्त्रको आकार बढ्छ वा अर्थतन्त्रको गतिविधि बढ्यो त्यति सीएहरूले काम पाउने हो। जस्तै १० वर्षअघि विश्लेषण गर्ने हो भने अर्थतन्त्रको आकारा काठमाडौं बाहिर सीए हुँदैन थिए तर अहिले हरेक सहरमा छन्। धनगढी, नेपालगञ्ज, भैरहवाबुटवलमा ८० जनाभन्दा बढी छ। विदेशमा मात्रै होइन स्वदेशमै पनि सीए उत्पादन भइरहेका छन्। आइक्यानले सन् २००० देखि पठाउन थालेको हालसम्म स्वदेशमै ९ सय हाराहारीमा सीए उत्पादन भएका छन् । त्यसोभए हालसम्म मुलुकको अर्थतन्त्र लेखा व्यवसायीहरूले कत्तिको योगदान दिए ? सार्वजनिक क्षेत्रमा जसरी चिकित्सक, इञ्जिनियरहरू प्रवेश गराइएको छ तयसरी सीएहरूलाई भने गरिएको छैन। यसकारण सार्वजनिक क्षेत्रमा पनि लेखा व्यवसायीलाई प्रवेश हुनुपर्छ भनेर माग गरिरहेका छौं। हामीले योगदान दिन सक्ने क्षेत्र, कर, लेखा परीक्षण, वित्तीय योजना जस्ता कामका लागि आन्तरिक राजस्व कार्यालय, महालेखा परीक्षक, महालेखा नियन्त्रकलगायतमा हुन्छ तर यसमा हाम्रो नगन्य दरबन्दी छ। यसले हामीलाई पुग्दैन। यसकारण हामीले दरबन्दी बढाउन लबिङ गरिरहेका छौं। भारतमा सीएलाई स्नातकोत्तरको मान्यता दिन्छ तर नेपालमा मान्दैन। जबकी अर्थतन्त्रलाई गति दिन सीएको ठूलो भूमिका हुन्छ। आर्थिक संकटको निकास खोजेका हौंसीए दीपक पाण्डे, अध्यक्ष, नेपाल चार्टर्ड एकाउन्टेन्टस् संघ (एक्यान) अहिले मुलुकको अर्थतन्त्र संकटतर्फ जानुको कारण के देख्नुभएको छ ? पछिल्लो समय अर्थतन्त्रमा ठूलो समस्याहरू आइरहेका छन्। बिदेसिने युवाहरू बढिरहनु, उत्पादनमूलक क्षेत्रमा व्यवसायीको लगानी घटेर गइरहेको छ। यो परिवेश कोभिड१९ बाटै बन्यो। यो समयमा व्यवसायीहरू धरासायी भए। उनीहरूले ठूलो नोक्सानी बेहोर्नुपयो र त्यसबाट उठ्नै सकेनन्। उनीहरूको मनोबल बढाउन वित्त नीतिबाट धेरै सम्बोधन हुनुपथ्र्यो तर धेरै राहातको प्याकेज लागू गरेन। यसो हुँदा मौद्रिक नीतिले बढी राहातका प्याकेज ल्यायो। यति हुँदाहुँदै पनि अर्थतन्त्रमा समस्या हटेन। प्रतिस्पर्धी जनशक्ति नै बिदेसिन थाले, व्यवसायीहरू घटिरहँदा बैंकहरूले भने नाफामा सम्झौता गरेनन्। यसो हुँदा बैंकले थप फडिङ खुम्च्याए। अर्कोतर्फ व्यवसायीहरू अत्तालिए। व्यवसायीलाई पैसाको समस्या, जनशक्तिको कमी र सरकारको राहात प्याकेज नपाएपछि र राजनीतिक अस्थिरताले गर्दा विदेशी लगानीकर्ता पनि अस्पष्ट हुँदा लगानी गर्न सकेनन्। यसले कोष प्रवाह रोकियो। जसले व्यवसायीहरू कमजोर भए। यता बैंकिङ प्रणालीमा तरलता (लगानीयोग्य पुँजी) बढी छ। तर, बैंकहरू सिरियस व्यवसाय गर्ने उद्यमशीलको मात्रै छनौटमा छन्। व्यवसायीहरूमा आत्मविश्वास गुमेको छ, उत्प्रेरित भएर काम गर्न नसक्दा लगानीको वातावरण बनेको छैन। उनीहरू निरन्तर स्वस्थ वातावरण कायम गर्न नसक्दा चुनौती आयो। यसको प्रभाव चौतर्फी पर्न थाल्यो। आयातमा कमी भयो। वास्तवमा अर्थतन्त्रमा मनोवलको कमी भएको छ। अर्कोतर्फ सरकार लक्ष्यअनुसार राजस्व उठाउन जबरजस्ती लागेको छ। सरकारले आफ्ना खर्च व्यवस्थापन गर्न पेलान नै छ। आर्थिक संकटकैबीच आयोजित राष्ट्रिय सम्मेलनले के निकासा निकाल्ला त ?सम्मेलनको मूल उद्देश्य नै आर्थिक संकटको निकास के हुन्छ भनेर विज्ञहरू जम्मा गरेका हौं। अर्थशास्त्री, उद्योगी, बैंकर्स, नीति निर्माता, सरोकारवाला, राजनीतिज्ञहरूलाई एकै ठाउँमा भेला गरेर मन्थनबाट निकासाको बाटो पहिल्याउने विश्वास गरेका छौं। वास्तवमा बैंकको समस्या के हो ? निस्क्रिय कर्जाको आकार बढेर जानुको कारण के हो ? लगानीमा खास समस्या के हो ? कोष किन जुटेन ? लगायतका समस्या पहिचान गरेर यसका समाधान खोजिनेछ। पछिल्लो समय पूर्वाधारको कामहरू बन्द भएपछि धेरै कन्ट्रयाक्टरहरू, सिमेन्ट उद्योग, मेटल तथा स्टिल उद्योगहरू बढी भोग्नु परेको छ। केहीअघि पर्यटन क्षेत्रले भोग्नुपयो । ठूलो पुँजीगत खर्च भएकोमा पनि समस्या देखियो। कुनै समस्या उद्योगमा र सामान्य अर्थतन्त्रमा भए। जनरल इकोनोमीको मतलब रेमिट्यान्स अझै बढ्दै गइरहेको छ भन्नुको मतलब हाम्रा युवाहरू रोक्न नसकिने गरी बाहिरिएका छन्। जसले प्रतिस्पर्धी, दक्ष जनशक्तिको पनि कमी भएको होला। तलको जनशक्ति बिदेसिएको छ भने सस्तो जनशक्तिको कमी भएको हुन सक्छ। यसले गर्दा जनशक्ति महँगो हुँदा फेरि काम गर्न सकिएन। साथै, विदेशी लगानी नआउँदा, निरन्तर निर्यातमा कमी आयदा व्यापार घाटा अझै बढेर गयो। करिब आधा अनौपचारिक अर्थतन्त्रले गर्दा सरकारको प्रणालीमा आउन सकेको छैन। सुशासनको कमी होला। यस्ता यावत विषयमा खास समस्या के हो र यसलाई समाधान कसरी गर्न सकिन्छ भन्ने विषयमा भेला गर्न सम्मेलन गरिएको हो । विगतमा पनि सम्मेलन गर्दै आएकोमा कत्तिको फलदायी भएको थियो ?डेढवर्षअघि दिगो आर्थिक विकासबारे सम्मेलन गरेका थियौं। जसले विकास मात्रै महत्वपूर्ण होइन दिगो विकास कसरी सम्भव बनाउने भन्ने थियो। अझ यसअघि चार्टर्ड एकाउन्टेन्टहरू आर्थिक समृद्धिका साझेदार हुन भनेर सम्मेलन गरेका थियौं। यसपटकको सम्मेलन अझ भव्य छ। वर्तमान परिस्थितिलाई समाधान गर्ने हेतुले सम्मेलन गरेका हौं। एकजुट भएर काम गर्दा सिनर्जी इफेक्ट हुन्छ। एफएनसीसीआई, सीएनआई, सिविफिन, नेपाल बैंकर्स संघलगायतका संघसँग हामीले सहकार्य गयौं। यसले एकअर्कामा पारस्परिक सम्बन्धसँगै समग्र अर्थतन्त्रको समस्या समाधानको पहिचान गर्न पनि सहयोग पुग्छ। सबै संगठनलाई जोडेर सकारात्मक शक्ति बनाउने काम गरेको छ। अहिले हामी केही अफ्ठेरो अवस्थामा परे पनि प्रसस्तै सम्भावना भनेर झकझक्याउँछ। यससँगै राजनीति नेतृत्वलाई पनि सिकाउन आवश्यक छ। भाषण मात्रै गरेर हुँदैन। ठ्याक्कै समस्या पहिल्याउन विज्ञ व्यक्तित्वसँगको साक्षात्कार गर्न सम्मेलनले फलदायी छ । आर्थिक समृद्धिमा लेखा व्यवसायीहरूले कत्तिको योगदान दिएका छन् ?एक्यानमा मात्रै ३२ सय सीए सदस्य छन्। नेपालमा आर्थिक समृद्धिका खाकाहरू जसरी तयार हुनुपर्ने त्यसरी भएको छैन। चार्टर्ड एकाउन्टेन्टको योगदान अतुलनीय छ। सीएहरूले हरेक संस्थाको वित्तीय स्वास्थ्य जाँच गर्ने हो। उनीहरूको महत्वपूर्ण काम नै लेखापरीक्षण गर्ने हो। यसबाट उनीहरूले अप्रत्यक्ष रूपमा राज्यलाई कर संकलनमा सहयोग पुयाउने भए। त्यसैगरी संस्थाको सुशासन बनाउन सहयोग गर्ने भए। नेपालका सबै वित्तीय संस्थादेखि सबै उद्योग, संस्थाहरूमा सीएहरू व्यवस्थापनको माथिल्लो ओहोदामा पुग्दै गरेका छन्। यो हुनु भनेको संस्थामा सुशासन कसरी बनाउने, कर्मचारी बढाइरहँदा उनीहरूलाई कसरी प्रभावशाली बनाउने, कम्पनीमा लेखाखातालाई दुरुस्त कसरी बनाउने र लगानीको सुरक्षा कसरी गर्ने लगायतका विषयमा सीएको अग्रणाी भूमिका हुन्छ। पछिल्लो समय बैंकिङ क्षेत्रमा सीएको ठूलो योगदान छ। यसैले गर्दा यो पेसालाई कदर पनि गरिएको छ। निजी क्षेत्रमा सीएको भूमिका अब्बल देखिए पनि सरकारी मातहतमा भने उपस्थिति कस्तो छ ?कतिपय अवस्थामा हामीले प्राइभेट प्लेयरका रूपमा राम्रो गरिरहे तापनि राज्यले चार्टर्ड एकाउन्टेन्टलाई आवश्यक भूमिका दिएको पाइँदैन। नीतिगत तहमा सीएको भूमिका एकदम कम देखिएको छ। यसकारण सरकारले सीएहरूलाई राजनीतिक नियुक्तिमा मेरै पार्टीको मान्छे भन्ने प्रवृत्तिलाई हटाउन जरुरी छ। सीएहरू राजनितीकर्मी नहुँदा देशले क्षति बेहोर्नु परेको छ। कर, आईआरडी, बजेटिङमा हाम्रो भूमिका हुन पाएको भए राज्यलाई सहयोग मिल्थ्यो। अहिले स्थानीय सर कारमा यतिधेरै खर्च भएको छ तर टावर बनाएर खर्च गरेका छन्।त्यहाँ हामीले सम्पत्ति परीक्षण गर्न पाएको भए पक्कै पनि देशमा अहिले जे भैरहे को छ योभन्दा समृद्ध हुन्थ्यो। यसर्थ सम्मेलनमार्फत पनि राज्यले यस को जिम्मेवारी लिनुपर्छ भन्ने हाम्रो सन्देश हो । नीतिगत अस्थिरताले व्यवसाय गर्न ढुक्कको वातावरण भएनकेदारनाथ पोखरेल, अध्यक्ष, नेपाल अडिटर्स एसोसिएसन (अडान) लेखा व्यवसायीहरूले अर्थतन्त्र विकास र आर्थिक सुशासनमा कत्तिको योगदान दिएको ठान्नुहुन्छ ?नेपालको अर्थतन्त्र विखास, आर्थिक सुशासनका लागि लेखा व्यवसायीहरूको ठूलो योगदान छ। प्रमाणीकरण गर्ने, राय दिने काम लेखा व्यवसायी तथा सीएहरूले गर्ने हुन्। धेरै कम्पनीहरूमा खासगरी सिद्धान्तअनुसार लेखा राख्ने एकाउन्टेन्टहरू छैनन्। त्यसमा पनि अडिटरहरूले राम्रो लेखा राख्न सिकाउनेदेखि लिएर राष्ट्रका लागि कर उठाइदिने काम गर्छन्। कर तिर्ने दायित्वबोध समेत गराईदिन्छ। यस कारण उचित समयमा राज्य सञ्चालन गर्नका लागि आवश्यक कर तिर्नुपर्छ भनेर लेखा व्यवसायीहरूले पनि भन्ने हुन्। यदि लेखा व्यवसायी चार्टर्ड एकाउन्टन्टहरू थिएनन् भने त्यहाँ लथालिंग भताभुंग हुने अवस्था थियो। यसलाई व्यवस्थित राख्ने काम गरिएको छ । अडानमा कति सदस्य छन् र उनीहरूले कसरी काम गरिरहेका छन् ? अडानमा रजिस्टर्ड अडिटरहरू ७ हजार २ सय ६७ छन्। तर व्यावसायिक रूपमा काम गर्नेहरू साढे ३ हजारको हाराहारीमा छन्। देशका कुनाकुनामा रजिस्टर्ड अडिटरहरू छन्। जहाँ पुग्दैनन् रवि त्यहाँ पुग्छन् कवि भने झै अडिटरहरू त्यहाँसम्म पुग्नुपर्ने हुन्छ। किनभने त्यहाँका सानोभन्दा सानो एनजीओ, गाउँका समुदायको संस्थामा पनि पुग्नुपर्छ। खासगरी बैंकिङ क्षेत्र र पब्लिक कम्पनी बाहेकका सबै क्षेत्रमा रजिस्टर्ड अडिटरले काम गर्छन् । अहिले अर्थतन्त्र दबाबमा छ। यसबाट माथि उकास्न तपाईंहरूको भूमिका कस्तो छ ? यसमा हामी अत्यन्त चिन्तित छौं। अर्थतन्त्र धरासायी छ। हामी यही पेसा, व्यवसाय गरेर खाइरहेका छौं। अहिले हामीले वर्षभरि लगाएर काम गर्छौं तर शुल्क उठ्ने अवस्था छैन। फि नउठेपछि हामीले पनि अफिस चलाउन, कर्मचारीलाई तलब दिन गाह्रो परेको छ । हामीले खाजेर तलब दिनुपरेको छ। राज्यको पनि यही अवस्था हो। तरबाट नभएपछि माथिसम्म कर, राजस्व उठ्दैन। अर्थतन्त्र चलायमान नभएपछि यस्तो स्थिति छ। व्यापार, व्यवसायीहरू अवस्थ छैनन् । मुलुकमा व्यवसाय गरेर खान सकिन्छ भन्नेमा निश्चित छैनन्। बारम्बार करका दरहरू परिवर्तन हुने, बैंकको ब्याज परिवर्तन भइरहने यस्तो नीतिगत अस्थिरताले गर्दा ढुक्कको वातावरण भएन । यसकारण एक्यानले गर्न लागेको काम प्रसंशनीय छ। राष्ट्रपतिबाट आह्वान गरेर अर्थतन्त्र उकास्ने विषयमा सबैको धारणालाई हस्ताक्षर गरेरै आमरूपमा दीर्घकालीन योजना ल्याउनुपर्ने परिस्थिति छ। यस्तोबेला एक्यानले उजागर गर्न लागेको विषय सराहनीय छ ।प्रस्तुति : ममता थापा"
"कांग्रेस संसदीय दलको बैठक आज बस्दै, बजेट अधिवेशनमा पार्टीको रणनीतिबारे छलफल हुने","काठमाडौं : नेपाली कांग्रेसको संसदीय दलको बैठक आज दिउँसो बस्ने भएको छ। शुक्रबार बजेट अधिवेशन सुरु हुने भएकाले कांग्रेसले संसदमा खेल्न भूमिका र सहकारी ठगी प्रकरणको विषयमा छलफल गर्न आज संसदीय दलको बैठक बोलाएको महामन्त्री विश्वप्रकाश शर्माले जानकारी दिए। सरकारले जेठ १५ गते बजेट र त्यस अगाडि नीति तथा कार्यक्रम ल्याउँदैछ। यस अगाडि उपप्रधानमन्त्री एवं गृहमन्त्री रवि लामिछाने सहकारी ठगीमा संलग्न रहेको भन्दै निरन्तर संसद अवरोध गरेको थियो। शर्माका अनुसार बुधबार बसेको केन्द्रीय पदाधिकारी र पूर्वपदाधिकारीको बैठकले सहकारीको अनियमितताका सन्दर्भमा संसदीय छानबिन हुनुपर्ने निर्णय गरेको छ। कांग्रेसले कुनै व्यक्ति विशेषलाई उन्मुक्ति दिने अभिप्रायले समिति गठन नगर्ने भन्ने कुरा सम्भव नभएको ठहर गरेको छ। कांग्रेसले लामिछानेसमेत हिस्सेदार रहेको गोर्खा मिडिया नेटवर्कमा विभिन्न सहकारीबाट लगानी गरी आर्थिक अपचलन भएको बताउँदै संसदीय छानबिनको माग गर्दै आएको छ। सभामुख देवराज घिमिरेको पहलमा मंगलबार बसेको सर्वदलीय बैठकमा कांग्रेसले गृहमन्त्री लामिछानेमाथि संसदीय छानबिन समितिको माग दोहोर्याएको थियो। उक्त बैठकमा लामिछानेले भने व्यक्ति केन्द्रित संसदीय छानबिन समितिको माग अस्विकार गरेका थिए। तर, कांग्रेसले लामिछाने देशको संविधानभन्दा माथि हो ? भन्दै व्यक्ति नतोकी छानबिन गठन गर्ने प्रस्ताव अस्वीकार गरेको थियो। वैशाख २८ देखि सुरु हुने प्रतिनिधिसभा अधिवेशनको तयारीबारे मंगलबार सभामुख देवराज घिमिरेले सर्वदलीय बैठक बोलाएका थिए। बैठकमा प्रधानमन्त्री पुष्पकमल दाहाल प्रचण्ड, एमाले अध्यक्ष केपी शर्मा ओली, कांग्रेस सभापति शेरबहादुर देउवालगायत नेता सहभागी थिए। कांग्रेसका प्रमुख सचेतक रमेश लेखकले सहकारी प्रकरणमा लामिछानेमात्रै नभएर समग्र सहकारी क्षेत्रमा देखिएको समस्या समाधानका लागि छानविन आयोग गठन गर्नुपर्ने बताएका छन्। लाखौं मान्छेको अर्बौं रुपैयाँ रकम सहकारीमा जम्मा भएको छ। त्यो रकम अपचलन भयो। दुरुपयोग भयो। जसका कारण बचतकर्ताको रकम जोखिममा परेको छ। बचतकर्ताको रकम सुरक्षा गर्नका लागि दुरुपयोग गर्ने मानिसहरूलाई कारबाही गर्नुपर्यो भनेका हौं। तर, गृहमन्त्रीमाथि मात्रै छानबिन गर्न माग गर्यो भनेर गलत भाष्य निर्माण गर्न खोजिएको छ। त्यस्तो होइन, उनले भने। लेखकले संविधान र कानुनभन्दा माथि कोही नरहेको बताउँदै देशको गृहमन्त्री भएकै कारण लामिछानेमाथि छानबिन गर्नुहुँदैन भन्ने न्यारेटिभ गलत रहेको बताउँदै आएका छन्। अरू सबै कुराको छानबिन हुने, अनि रवि लामिछानेमाथि छानबिन नहुने भन्ने हुन्छ ? कोही मान्छे यो संविधानभन्दामाथि छ ? उनले प्रश्न गरे।"
कांग्रेस संसदीय दलको बैठक स्थगित,काठमाडौं : आजका लागि बोलाइएको नेपाली कांग्रेस संसदीय दलको बैठक स्थगित भएको छ। पूर्वमन्त्री एवं संविधानसभा सदस्य सूर्यमान गुरूङको आज अन्त्येष्टि गरिने भएकाले बैठक स्थगित गरिएको कांग्रेसले जनाएको छ। बैठक भोलि बिहान ८ः३० बजे ल्होत्से हलमा बस्नेछ। गुरूङको बुधबार निधन भएको थियो। कांग्रेसले आज दिउँसो २ बजे संसदीय दलको बैठक बोलाएको थियो। शुक्रबार बजेट अधिवेशन सुरु हुने भएकाले कांग्रेसले संसदमा खेल्न भूमिका र सहकारी ठगी प्रकरणको विषयमा छलफल गर्न संसदीय दलको बैठक बोलाएको थियो।
सूर्यदर्शन सहकारीको प्रतिवेदन प्रहरीलाई,"पोखरा : पोखरा महानगरपालिकाले समस्याग्रस्त सहकारी सूर्य दर्शन बचत तथा ऋण सहकारी संस्था लिमिटेडको वित्तीय स्थितिको विश्लेषणात्मक प्रतिवेदन नेपाल प्रहरीलाई बुझाएको छ। प्रतिवेदन मेयर धनराज आचार्य, उपमेयर मञ्जुदेवी गुरुङ र प्रमुख प्रशासकीय अधिकृत श्यामकृष्ण थापाले जिल्ला प्रहरी कार्यालय कास्कीका डिएसपी वसन्तकुमार शर्मालाई बिहीबार हस्तान्तरण गरेका हुन्। प्रतिवेदनमा सहकारीको वित्तीय अवस्थाको विस्तृत अध्ययन तथा विश्लेषण गरिएको छ। विशेषज्ञका रूपमा नियुक्त एफसिए अनिल लामिछाने, सहकारी विज्ञ दीपक प्रकाश आचार्य, पोखरा महानगरपालिका सहकारी शाखा, महानगर सहकारी व्यवस्थापन समिति लगायतले प्रतिवेदन तयार गरेका हुन्। प्रतिवेदन ३४१९ पृष्ठ लामो छ। सूर्यदर्शन सहकारीकै विषयमा यसअघि वित्तीय प्रतिवेदन तयार थियो। यसपालि विस्तृत प्रतिवेदन आएको हो। अहिले गृहमन्त्री बनेका तत्कालीन सञ्चारकर्मी रवि लामिछानेसँग मिलेर ग्यालेक्सी टिभी चलाएका जिबी राईले सूर्यदर्शन सहकारीको रकम हिनामिना गरेको आरोप छ। त्यस विषयमा विस्तुत अध्ययनका लागि दोस्रोपटक अध्ययन समिति बनेको थियो। १९ हजारभन्दा बढी बचतकर्ताको अर्बभन्दा बढी बचत यो सहकारीले अपचलन गरेको आरोप छ।"
साथीसँग खेल्न गएका बालकको माटोको ढिस्कोमा पुरिएर मृत्यु,"विराटनगर :मोरङमा माटोको ढिस्कोले पुरिएर एकजना बालकको मृत्यु भएको छ । बूढीगंगा गाउँपालिका६ सखुवा टोल बस्ने रामप्रकाश चौधरीका छोरा १० वर्षीय जयप्रकाश चौधरीको मृत्यु भएको हो । मोरङ प्रहरीका प्रवक्ता डीएसपी ज्ञानेन्द्रबहादुर बस्नेतका अनुसार जयप्रकाश बुधबार साँझ ५ बजेतिर अन्य ३ जना साथीहरुसँग खेल्नलाई घरनजिकको बूढीखोला किनारमा गएको खुलेको छ । खेल्ने क्रममा खोला किनारमा रहेको माटोको ढिस्कोले उनलाई पुरेको पाइएको बस्नेतको भनाइ छ । जयप्रकाशलाई माटोले पुरेको भएपनि त्यसको जानकारी समयमा प्राप्त हुन सकेन । माटोले पुरिएको सूचना समयमा नआएकै कारण बालकको मृत्यु भएको प्रारम्भिक अनुसन्धानबाट खुलेको छ,'डीएसपी बस्नेत भन्छन्,घटना हुनासाथ जानकारी पाएको भए उद्धार गरेर बचाउन सक्ने अवस्था रहन्थ्यो । उनका अनुसार सँगै खेल्न गएका साथीहरुले पनि जयप्रकाशलाई माटोको ढिस्कोले पुरेको जानकारी अभिभावकलाई गराएनन् । ढिस्को खसेर जयप्रकाशलाई पुरेपछि सँगै गएका साथीहरू घर फर्किएर आएछन् । तर, घटनाका बारेमा कसैलाई भनेनछन्,'बस्नेतले भने,सायद डराएर उनीहरूले कसैलाई नभनेको हुनुपर्छ । पछि खोजी गर्ने क्रममा मात्रै कुरा खुलेछ । जयप्रकाश अवेरसम्म घर नफर्किएपछि अभिभावकले खोजी गरेका थिए । त्यतिबेला मात्रै साथीहरूले जयप्रकाशलाई ढिस्को खसेर पुरेको जानकारी गराएका थिए । उनीसँगै खेल्न गएका साथीहरूले पछि घटनास्थल पुर्याएका हुन् । प्रहरीका अनुसार अभिभावकले थाहा पाएर घटनास्थल पुग्दा रातको ९ बजेको थियो । बुवा रामप्रकाश पुगेर हेर्दा छोरा जयप्रकाशलाई माटोको ढिस्कोले पुरिरहेको अवस्थामा फेला पारेका थिए । प्रहरीका अनुसार जयप्रकाशको मृत्यु घटनास्थलमै भएको हो । तर, उद्धार गरेर ९:३० बजेतिर विराट शिक्षण अस्पताल पुर्याइएको थियो । अस्पताल पुर्याउनसाथ चिकित्सकले मृत घोषित गरेको जानकारी डीएसपी बस्नेतले दिए । उनका अनुसार विराटनगरस्थित कोशी अस्पतालमा पोस्टमार्टम गरी शवलाई अभिभावकको जिम्मा लगाएर घटनाको अनुसन्धान सुरू गरिएको छ । जिल्ला प्रहरी कार्यालय मोरङका इन्सपेक्टर हेमराज ओली नेतृत्वको टोलीले घटनाको अनुसन्धान अघि बढाएको छ । दाजु अशोक चौधरीका अनुसार जयप्रकाश नजिकैको बोर्डिङ स्कुलको कक्षा ३ मा पढ्थे । छुट्टी भएर स्कुलबाट घर आएपछि साथीहरुसँग खेल्न गएको अशोक बताउँछन् । खेल्न गएकामध्ये दुईजना साथीहरूले ढिस्को खसेर पुरेको देखेछन् । तर,उनीहरूले कसैलाई पनि खबर गरेनन्,उनी भन्छन्,घर नआएपछि खोजी गर्दा पुरिएको अवस्थामा फेला पारियो । तत्काल बाहिर निकालेर अस्पताल पुर्याए पनि भाइलाई बचाउन सकिएन । अशोकका अनुसार सँगै खेल्न गएकाहरुले नै पछि घटनास्थलमा पुर्याएका हुन् । ढिस्कोले पुरिएको देखेकाहरूले डराएर घटनाका बारेमा कसैलाई नभनेको पाइएको उनको भनाइ छ । जयप्रकाशसँग खेल्न गएकाहरू ८९ वर्षका बालक रहेको अशोकले बताए ।"
जथाभाबी औषधि बेच्ने फार्मेसी सञ्चालकसहित चार जना पक्राउ,"बुटवल : चिकित्सकको प्रेस्क्रिप्सनबीना जथाभाबी औषधि बिक्री गर्ने बुटवलका वैदावार फार्मेसीका सञ्चालक कल बहादुर विकसहित चार जनालाई प्रहरीले नियन्त्रणमा लिएको छ। बुटवल उपमहानगरपालिका११ स्थित कालिकानगरमा सञ्चालन गरिएको उक्त फार्मेसीबाबि विरामीहरूको स्वास्थ्यलाई गम्भीर असर गर्ने खालका औषधिहरू बिक्री वितरण गरिएको पाइएको प्रहरीले बताएको छ। इलाका प्रहरी कार्यालय बुटवलबाट खटिएको प्रहरी टोलीले चार जनालाई नियन्त्रणमा लिएर अनुसन्धान थालेको छ। फार्मेसीका सञ्चालक अछामको तुर्माखात गाउँपालिका८ निवासी हुन्। स्याङ्जाको वालिङ नगरपालिका १३ का २१ वर्षिय ओम प्रकाश गैरे, देवदह नगरपालिका ७ रुपन्देही निवासी २९ वर्षीय किरण दर्जी र बुटवल उपमहानगरपालिका२ निवासी ३० वर्षीय मनिस विक पक्राउ परेका छन्। फार्मेसीको नामको बोर्ड लगाएको (प्रमाण पत्रमा डिस्कामुनी मेडिकल हल बुटवल ८) लेखिएको जिल्ला प्रहरी कार्यालय रुपन्देहीका सूचना अधिकारी एवं प्रहरी नायव उपरीक्षक मनोहरप्रसाद भट्टले जानकारी दिए।"
रिब्दिकोट पूर्णखोप सुनिश्चितता पालिका घोषणा,"तानसेन : पाल्पाको रिब्दिकोट गाउँपालिकालाई पूर्णखोप सुनिश्चितता गाउँपालिका घोषणा गरिएको छ । जिल्ला खोप समन्वय समितिका सहसंयोजक काशिका गैरे,समितिका सदस्य सचिव डा राजेन्द्र कुमार गिरीले रिव्दीकोट गाउँपालिकालाई पूर्णखोप सुनिश्चितता भएको प्रमाणपत्र पालिका अध्यक्ष नारायण बहादुर कार्की,उपाध्यक्ष कान्ता अधिकारी,प्रमुख प्रशासकीय अधिकृत लेखनाथ पोखरेललाई हस्तान्तरण गरेका हुन्। गाउँपालिकाका ८ वटै वडालाई पूर्णखोप सुनिश्चिता घोषणा गरेपछि सिङ्गो गाउँपालिकालाई नै पूर्ण खोप सुनिश्चितता भएको गाउँपालिका घोषणा गरिएको हो । चालु आर्थिक वर्षमा १५ महिनादेखि ५ वर्ष मुनिका ८ सय ५२ जना सरकारले तोकेका १३ किसिमका खोपहरू बालबालिकाहरलाई लगाएको गाउँपालिका स्वास्थ्य शाखाका प्रमुख सुनिल अधिकारीले बताए । सरकारले प्रदान गरेको १३ किसिमको खोपमा एकजना बालबालिका पनि नछुटुन भनी ८ वटै वडामा घरदैलो गरी पूर्णखोप अभियानलाई सफल बनाएको स्वाथ्य शाखा प्रमुख अधिकारीले जानकारी दिए । पालिका भित्रका जन्मेदेखि १५ महिनासम्म र १५ महिनादेखि ५९ महिनासम्मका बालबालिकालाई दुई समूहमा वर्गीकरण गरेर खोप अभियान संचालन गरिएको थियो । घोषणा कार्यक्रममा जिल्ला समन्वय समितिका उपप्रमुख गैरेले पूर्णखोप कार्यक्रम अभियानले बाल मृत्युदर,मातृ मृत्युदर शून्यको अवस्थामा पुर्याएको ,मानिसको औसत आयुमा वृद्धि गरेको,धेरै किसिमका रोगहरु बाट सुरक्षित बनाएकाले समग्र स्वास्थ्य क्षेत्रमा उल्लेखनीय सुधार आएको बताइन् । जिल्ला स्वास्थ्य कार्यालय पाल्पाका प्रमुख डाराजेन्द्र कुमार गिरीले पूर्णखोप सुनिश्चिता कार्यक्रमले ५ वर्षमुनिका कुनै पनि बालबालिका सरकारको मापदण्ड भित्रका खोपहरू पाउने,कुनै तरिकाबाट छुटेका भएपनि पुन समेटिने भएकाले निकै प्रभावकारी भएको बताए । पाल्पाले विगत ३ वर्षदेखि खोप सुनिश्चितता भएको पालिका अभियानलाई निरन्तरता दिँदै आएको प्रमुख डागिरीले बताए । खोपअन्तरगतका दादुरा, विफर र पोलियो पाल्पामा हालको अवस्थामा निर्मुल अवस्थामा रहेको डा गिरीले बताए । गाउँपालिका अध्यक्ष नारायण बहादुर कार्कीले पूर्णखोप अभियानले पालिकाको स्वास्थ्य क्षेत्रमा उल्लेखनीय सुधार आएको बताए । पूर्णखोप अभियानले प्रत्येक घर घरमा पुग्दा स्वास्थ्य क्षेत्रका अन्य विषयवस्तुमा समेत जानकारी प्राप्त भएकाले गाउँपालिकाले सोही अनुसारको नीति कार्यक्रम र बजेट बनाउँदै आएको पालिका अध्यक्ष कार्कीले बताए । सर्ने रोगहरू खोपबाट नियन्त्रण भएपनि नसर्ने रोगहरूको अवस्था दिनहुँ भयावह हुँदै आएकोले सिंगो गाउँपालिका नियन्त्रणको अभियानमा जुटेको अध्यक्ष कार्कीले बताए । गाउँपालिका उपाध्यक्ष कान्ता अधिकारीले पूर्णखोप सुनिश्चितता कार्यक्रमलाई पालिकाले निरन्तरता दिने र आगामी दिनमा जिल्लामै पहिलो गाउँपालिका हुनेगरी आजैदेखि योजनावद्ध रुपमा काममा खटिने बताइन् । गाउँपालिकाका प्रमुख प्रशासकीय अधिकृत लेखनाथ पोखरेलले नयाँ संविधान जारी भएपछि स्थानीय तहमा स्वास्थ्य अधिकार पाएको,आफै नीति, नियम, कानुन र बजेट बनाउने अधिकार पाउँदा स्वाथ्य क्षेत्रमा उल्लेखनीय सुधार आएको दावी गरे। बालबालिका स्वस्थ भए देश नै स्वस्थ हुने भएकाले सबै तहको सरकारबाट बालबालिकाको स्वास्थ्यमा बढी लगाउनी गर्नुपर्ने उनको भनाइ छ।"
समाज कल्याण परिषद्को उपाध्यक्षमा नन्दलाल माझी नियुक्त,"काठमाडौं : सरकारले समाज कल्याण परिषद्को रिक्त उपाध्यक्ष पदमा नन्दलाल माझीलाई नियुक्त गरेको छ। महिला, बालबालिका तथा ज्येष्ठ नागरिक मन्त्रालयको प्रस्तावमा माझीलाई मनोनयन गर्ने निर्णय भएको सञ्चार तथा सूचना प्रविधिमन्त्री रेखा शर्माले बताइन्। त्यस्तै भाषा आयोगको सदस्यमा सुरेश मानन्धरलाई नियुक्त गर्ने निर्णय भएको छ भने अन्तर्राष्ट्रिय स्तरको क्रिकेट, कराँते, तेक्वान्दो र कबड्डी प्रतियोगितामा विजयी तथा पदक प्राप्त खेलाडी प्रशिक्षक तथा व्यवस्थापक गरी ४२ जनालाई पुरस्कार तथा सम्मान प्रदान गर्न स्वीकृत दिने निर्णय भएको शर्माले बताइन्।"
वीरगन्जको अघोषित लोडसेडिङ नहटाए आन्दोलनमा उत्रिने चेतावनी,वीरगन्ज : राष्ट्रिय स्वतन्त्र पार्टी (रास्वपा)ले वीरगन्ज र आसपासका क्षेत्रमा विद्युत आपूर्तिमा भइरहेको समस्या तत्काल समधान नगरिए आन्दोलनमा उत्रिने चेतावनी दिएको छ। गर्मी सुरु भएसँगै वीरगन्ज र आसपासको क्षेत्रमा पटकपटक बिजुलीको लाइन कट्ने समस्याले यहाँको जनजीवन नै कष्टकर बनेको छ। प्रचण्ड गर्मीले जनजीवन नै अस्तव्यस्त बनिरहेका बेला छिनछिनमा बिजुलीको लाइन कट्ने गरेकाले स्थानीय थप आजित बनेका छन्। रास्वपाको पर्सा क्षेत्र नम्बर १ का नेताकार्यकर्ताले बिहीबार नेपाल विद्युत प्राधिकरण वीरगन्ज वितरण केन्द्रमा पुगेर ध्यानाकर्षण पत्र बुझाउँदै विद्युत आपूर्तिमा देखिएको समस्या तत्काल समाधान गर्न माग गरेका हुन्।
काठमाडौं महानगरले अनामनगरको कवाडी गोदाम हटायो,काठमाडौं : काठमाडौं महानगरपालिकाले महानगरभित्र रहेका कवाडी गोदाम हटाउने कार्यलाई तीव्रता दिएको छ। वस्तीका बिचमा रहेका कवाडी गोदामका कारण जोखिम उत्पन्न भएको भन्दै महानगरले महानगरभित्र रहेका कवाडी गोदाम हटाउने कार्यलाई तीव्रता दिएको हो। यसैक्रममा महानगरले बिहीबार वडा२९ अनामनगरमा रहेको कवाडी स्थानीय जनप्रतिनिधि र महानगर प्रहरी बलद्वारा हटाएको छ। महानगर प्रहरीले डोजर प्रयोग गरेर कवाडी गोदाम भत्काएको हो। गोदाम खाली गर्न पटकपटक सूचना दिँदा पनि अटेर गरेकाले डोजर प्रयोग गरेर हटाउनुपरेको महानगर प्रहरीले जनाएको छ। यता कवाडी व्यवसायीले भने तीन दिन अघिमात्रै सूचना आएको र गोदाम हटाउने तयारी गर्दा एक्कासी आएर डोजर लगाएको गुनासो गरेका छन्।
बैंक लुट्न आएकाले गरे सुरक्षागार्डको हत्या,"राजविराज : बैंक लुट्न आएका एक जनाले सप्तरीको सप्तकोशी नगरपालिका१, फत्तेपुरस्थित नेपाल वैंक लिमिटेडका सुरक्षागार्डको हत्या गरेका छन्। बिहीबार बैंकमा मृत फेला परेका उनको खुकुरी प्रहारबाट हत्या भएको जिल्ला प्रहरी कार्यालय सप्तरीका सूचना अधिकारी डिएसपी ढुण्डीराज नेउपानेले बताए। नेपाली सेनाबाट सेवा निवृत्त भएपछि बैंकमा सुरक्षा गार्ड रहेका सप्तकोशी नगरपालिका२ का ५६ वर्षीय परशुराम फुयाल सुतेकै ठाउँमा विहान मृत फेला परेका हुन्। फुयाल विगत ८ वर्षदेखि बैंकमा सुरक्षा गार्ड रहेका थिए। बैंक स्रोतका अनुसार फुयालको शवको वरिपरी रगतका टाटा देखिएको छ। सोही बैंकका अर्का सुरक्षा गार्ड कर्ण थापाका अनुसार विहान ७ वजेसम्म पनि गार्डको कोठा नखुलेपछि बैंकका कर्मचारीलाई शंका लागेर ढोका खोलेर हेर्दा उनी मृत अवस्थामा फेला परेका थिए। उदयपुरको गाईघाटका थापा भने आमाको श्राद्ध गर्न बुधबार घर गएका थिए। डिएसपी नेउपानेका अनुसार लुटपाट गर्ने उद्देश्यले आएकाले हत्या गरेको हुन्। प्रहरी घट्नास्थल पुगेर बैंकको सीसीटीभी फुटेज हेर्दा राति करिब १२ बजेपछि नकावधारी एक जना ब्यक्ति बैंकभित्र पसेर हत्या गरेको देखिन्छ। हत्या गरी बैंकबाट चोरी गर्ने प्रयास भने सफल नभएको बैंकले जनाएको छ। थप अनुसन्धानका लागि धनुषाको मिथिला नगरपालिकास्थित प्रहरी चौकी लालगढ परिसरको केनाइन शाखाबाट तालिमप्राप्त कुकुर ल्याएर अनुसन्धान थालिएको छ। तालिम प्राप्त कुकुर परिचालन गरिए पनि आरोपित पत्ता लाग्न सकेको छैन। मृतकका आफन्तले बिहीबार राति बैंकसँग सहमति भएपश्चात मात्र शव उठाउन दिएका छन्। शव उठाउन नदिएपछि प्रहरीले लाठीचार्ज समेत गर्नु परेको थियो। मृतक परिवारलाई बैंकमा रोजगारी र उचित क्षतिपूर्तिको सहमतिपश्चात शव पोष्टमार्टमका लागि बिपी कोइराला स्वास्थ्य विज्ञान प्रतिष्ठान धरान पठाइएको सप्तरी प्रहरीले जनाएको छ। मृतक फुयालका श्रीमती, २ छोरा र २ छोरी छन्।"
फरार युवक २० वर्षपछि पक्राउ,"नुवाकोट : कर्तव्य ज्यान मुद्दामा फरार रहेका नुवाकोटको शिखरवेशीका एक युवक २० वर्षपछि पक्राउ परेका छन्। हत्याको घटना पश्चात फरार रहेका प्रतिवादीलाई नुवाकोट प्रहरीले लुकिछिपी बसिरहेको अवस्थामा २० वर्षपछि पक्राउ गरेको हो। गत २०६१ साल कात्तिक २९ गते राती सांढे आठ बजेको समयमा साविक शिखरबेशी गाबिस ८ हाल दुप्चेश्वर गाउंपालिका ७ का २७ वर्षीय पेम्वा तामाङको हत्या गरेको मुद्धाका आरोपी तत्कालीन शिखरबेशी गाबिस ९ हाल दुप्चेश्वर गापा ७ शिखरबेशी वाईवाटोल बस्ने ५३ वर्षीय मिनबहादुर भन्ने मिमबहादुर तामाङलाई पक्राउ गरिएकको जिल्ला प्रहरी कार्यालय नुवाकोटले जनाएको छ। मिनबहादुरसमेतले पेम्वा तामाङलाई धारिलो हतियार खुकुरी, लाठ्ठी समेतले प्रहार गरी कर्तव्य गरी मारी फरार रहेकोमा लुकीछिपी बसि रहेको भन्ने जानकारी अनुसार जिल्ला प्रहरी कार्यालयबाट प्रहरी निरीक्षकको नेतृत्वमा प्रहरी टोली खटी गई खोजतलास गर्ने क्रममा काठमाडाको कागेश्वरी मनोहरा नपा ८ गोठाटारबाट पक्राउ गरी नुवाकोट जिल्ला अदालतबाट तीन दिनको म्याद थप गरी हिरासतमा राखेर थप अनुसन्धान कार्य भई रहेको प्रहरी नायव उपरिक्षक तीलक भारतीको भनाइ छ।"
बाल मन्दिरको जग्गा हिनामिना प्रकरणमा २० जनाविरुद्ध पक्राउ पुर्जी जारी,"काठमाडौं : काठमाडौंको नक्सालस्थित बाल मन्दिरको जग्गा हिनामिना प्रकरणमा बाल संगठनका पूर्वपदाधिकारीलगायत २० जनाविरुद्ध पक्राउ पुर्जी जारी भएको छ। संगठनका पूर्वपदाधिकारीदेखि सो जग्गामा व्यापारिक गतिविधि सञ्चालन गर्ने घरानाका सदस्यसमेतका नाममा जिल्ला अदालत काठमाडौंबाट पक्राउ पुर्जी जारी भएको केन्द्रीय अनुसन्धान व्यूरो (सिआईबी) का प्रवक्ता एवं प्रहरी उपरीक्षक होविन्द्र बोगटीले जानकारी दिए। 'बाल मन्दिरको जग्गा हिनामिना प्रकरणमा अदालतबाट हामीलाई पक्राउ गर्न अनुमति प्राप्त भएको छ। पक्राउ गरेर आवश्यक अनुसन्धान सुरु गर्छौं,' उनले भने। अदालतले २० जनाविरुद्ध पक्राउ अनुमति दिएको केन्द्रीय अनुसन्धान व्यूरो (सिआईबी)ले जनाएको छ। सिआइबीमा बिहीबार बाल संगठनको जग्गा विवादमा संलग्नहरूविरुद्ध जाहेरी परेको प्रवक्ता बोगटीले बताए। नेपाल बाल संगठनलाई हानी नोक्सानी पुर्याउने उद्देश्यले बिसं २०४९ सालदेखि बिसं २०७२ सालसम्म पटकपटक न्यून रकममा सम्झौता गरेको तथा आगामी २०८९ सालमा सकिने सम्झौता पनि बद्नियतरूपमा म्याद समाप्त नभई नवीकरण गरेको भन्ने आरोप लागेको छ। नक्सालमा रहेको करिब २८ रोपनी पाँच आना एक पैसा जग्गा वार्षिक एक करोड नौ लाख तिर्ने गरी (पछिल्लो सम्झौताअनुसार) लिजमा दिइएको बताइएको छ। आन्तरिक र पुराना प्रतिवेदनमा बालमन्दिरको जग्गा हिनामिना भएको देखिएपछि अनुसन्धानका लागि भन्दै बिहीबार नेपाल बाल संगठनले केन्द्रीय अनुसन्धान व्यूरो (सिआईबी) जाहेरी दिएको बताइएको छ। (("
सर्वोच्च अदालतका आजका सबै इजलास स्थगित,काठमाडौं : सर्वोच्च अदालतका आजका सबै इजलास बन्द भएका छन्। पूर्वन्यायाधीश हरिजंग सिजापतिको निधनमा बिहीबार सबै इजलास स्थगित भएको सर्वोच्च अदालत प्रशासनले जनाएको छ। पूर्वन्यायाधीश सिजापतिको बुधबार निधन भएको हो।
राष्ट्रिय परीक्षा बोर्डको उत्तरपुस्तिकासहित चार पक्राउ,"काठमाडौं : जिल्ला प्रहरी परिसर काठमाडौंको टोलीले राष्ट्रिय परीक्षा बोर्डको उत्तरपुस्तिकासहित चार जनालाई पक्राउ गरी आज सार्वजनिक गरेको छ। पक्राउ पर्नेमा काठमाडौं महानगरपालिका६ सरस्वतीनगर कपन बस्ने ३८ वर्षीय माधव त्रिपाठी, दक्षिणकाली नगरपालिका८ बस्ने १९ वर्षीय सविन पौडेल, कागेश्वर महनरा बस्ने २० वर्षीय सितेशकुमार यादव र काठमाडौं थली बस्ने २३ वर्षीय रोशन रानाभाट रहेका जिल्ला प्रहरी परिसर काठमाडौंका प्रवक्ता एवं प्रहरी उपरीक्षक नवराज अधिकारीले राससलाई जानकारी दिए। 'हिजो बुधबार बिहान ८ बजेदेखि १० बजेसम्मको चलेको कक्षा १२ को कम्प्युटर साइन्सको परीक्षा अगाडि नै प्रश्नपत्र सार्वजनिक गरी काठमाडौं महानगरपालिका६ स्थित वेलकम पार्टी प्यालेसको हलमा राष्ट्रिय परीक्षा बोर्डबाट जारी भएको मुल उत्तरपुस्तिकामा उत्तर हल गरिरहेको अवस्थामा उनीहरूलाई पक्राउ गरिएको हो,' उनले भने। पक्राउ परेकाविरुद्ध शिक्षा ऐन २०२८ बमोजिम जिल्ला प्रहरी परिसरबाट थप अनुसन्धान भइरहेको प्रवक्ता नवराज अधिकारीले बताए।"
"धान खेतमा पुरुषको शव भेटियो ,पहिचान खुलेन","विराटनगर : मोरङको रंगेली नगरपालिका२ बिरान टोलस्थित धान खोतमा बिहीबार बिहान १ जना पुरुषको शव फेला परेको छ । मृत फेला परेका अन्दाजी ३५४० वर्षीय पुरुषको पहिचान खुलेको छैन । धान खेलमा पुरुष मृत फेला परेको जानकारी स्थानीयले प्रहरीलाई बिहान ७ बजेतिर दिएका हुन् । तत्काल घटनास्थल पुगेको प्रहरीले कानुनी प्रक्रिया पुरा गरेर शवलाई पोस्टमार्टमका लागि रंगेली अस्पताल पुर्याएको छ । मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले मृत फेला परेका पुरुषको सनाखत भइनसकेको जानकारी दिए । मृतकको नाम, थर र वतन खुलेको छैन । सबैतिर हुलिया परिपत्र गरेर पहिचानको प्रयास भइरहेको छ,उनले भने,प्रहरीलाई प्राप्त जानकारी अनुसार मृतक स्थानीय होइनन्। घटनाको विभिन्न कोणबाट अनुसन्धान भइरहेको छ । उनका अनुसार घटनास्थलको प्रकृति हेर्दा तत्काललाई घटना शंकास्पद देखिँदैन । मृतकको शरीरमा बाहिरी चोटपटक नदेखिएकाले अनुसन्धानबाट घटनाको वास्तविकता पत्ता लाग्ने बस्नेत बताउँछन्। इलाका प्रहरी कार्यालय रंगेलीका इन्सपेक्टर बुद्धिराम चौलागाईं नेतृत्वको टोलीले घटनाको अनुसन्धान अघि बढाएको छ ।"
मनास्लु प्रवेश गर्ने पहिलो पर्यटकलाई सम्मान,"गोरखा : मनास्लु क्षेत्र प्रवेश गर्ने पर्यटकलाई चुमनुब्री गाउँपालिकाले स्वागत र सम्मान गरेको छ । ६८ औँ मनास्लु आरोहण दिवसको अवसरमा बिहीबार आयोजित कार्यक्रममा सो क्षेत्रमा प्रवेश गर्ने पहिलो पर्यटकलाई गाउँपालिकाले खादा र माला लगाएर स्वागत तथा सम्मान गरेको हो । गाउँपालिकाका अध्यक्ष निमा लामा, प्रमुख प्रशासकीय अधिकृत मनोज लामिछाने, मनास्लु संरक्षण क्षेत्र आयोजनाका प्रमुख सन्तोष शेरचन तथा धार्चे मनास्लु पर्यटन विकास समितिका अध्यक्ष साने गुरुङले पर्यटकलाई स्वागत र सम्मान गरेका हुन् । विश्वको आठौँ, नेपालको सातौँ अग्लो मनास्लु हिमाल सन् १९५६ मे ९ मा प्रथम पटक जापानी नागरिक तोसी इमानुसी र नेपाली नागरिक ग्याल्जेन नोर्बु शेर्पाले आरोहण गरेका थिए । सोही अवसरमा पर्यटन बोर्ड, नेपाल पर्वतारोहण संघ, मनास्लु संरक्षण क्षेत्र आयोजना र धार्चे मनास्लु पर्यटन विकास समितिको सहयोगमा चुमनुब्री गाउँपालिकाले मनास्लु आरोहण दिवस मनाएको हो । सो अवसरमा चुमनुब्री गाउँपालिकाको केन्द्र फिलिममा सांस्कृतिक झाँकीसहितको प्रभातफेरी आयोजना गरिएको थियो । साथै दिउँसो मनास्लु हिमालको पुजाआजा र औपचारिक कार्यक्रम गरी मनास्लु आरोहण दिवस मनाइएको हो। कार्यक्रमको अवसरमा त्यहाँको गुरुङ तथा भोटे लामा समुदायमा प्रचलित विविध संस्कृतिक प्रदर्शनी गरेर मनास्लु दिवस मनाइएको हो। विगतका वर्षमा दिवसको अवसरमा काठमाडौंमा विभिन्न कार्यक्रम आयोजना गर्ने गरिन्थ्यो । यो वर्ष भने पहिलो पटक गाउँपालिकामै मनाएको गाउँपालिकाका अध्यक्ष निमा लामाले बताए। गाउँपालिकाले यसलाई हरेक वर्ष निरन्तर रुपमा मनाउने प्रतिबद्धता व्यक्त गरेको छ । ६९ औँ दिवस मनास्लु हिमाल रहेको चुमनुब्री १ सामागाउँमा दिवस मनाउने र ७० वर्ष पूरा गरेपछि विशेष कार्यक्रमका साथ हिरक महोत्सव मनाउने गाउँपालिकाका अध्यक्ष लामाले बताए । प्रसिद्ध मनास्लु पदमार्गमा यो आर्थिक वर्षको ९ महिनामा आठ हजार चारसय ५४ जनाले मनास्लु क्षेत्रको भ्रमण गरेको एमक्याप कार्यालयका प्रमुख सन्तोष शेरचनले जानकारी दिए । सगरमाथापछि सबैभन्दा धेरै विदेशी पर्यटकले मनास्लु हिमाल आरोहण गर्ने गरेको उनको भनाइ छ ।"
"जलेश्वरका प्रमुख,उपप्रमुख र प्रमुख प्रशासकीय अधिकृतसहित १२ जनाविरुद्ध भ्रष्टाचार मुद्दा","काठमाडौं : अख्तियार दुरूपयोग अनुसन्धान आयोगले महोत्तरीको जलेश्वर नगरपालिकाका नगरप्रमुख सुरेश साह सोनार,उपप्रमुख रौशन खातुन र तत्कालीन प्रमुख प्रशासकीय अधिकृत मित्रलाल ढकालसहित १२ जनाविरुद्ध भ्रष्टाचार मु्द्दा दायर गरेको हो। अख्तियारका प्रवक्ता नविन घिमिरेले उनीहरूविरुद्ध मुद्दा दायर गर्दै प्रतिव्यक्ति ५ लाख ८४ हजार ६३७ रुपैयाँ बिगो माग गरिएको जानकारी दिए। अख्तियारले जलेश्वर नगरपालिका१ हाटबजार क्षेत्रमा भएको ढलानमा गुणस्तरहीन काम गरी भ्रष्टाचार गरेको आरोपमा प्रमुख साह,उपप्रमुख खातुन,प्रशासकीय अधिकृत झा, वडा नम्बर १ का अध्यक्ष अनिलकुमार झा,अन्य कर्मचारी र उपभोक्ता समितिका पदाधिकारीहरूविरुद्ध आव विशेष अदालतमा आरोप पत्र दायर गरेको हो। यसैगरी अधिकृत छैठौं धिरेन्द्र झा,नगरपालिकाका इन्जिनियर पवन कुमार झा,राजेश कुमार चौधरी र सब इन्जिनियर दिपेश कुमार साह,कार्यपालिका सदस्य सोगरा खातुन,उपभोक्ता समितिका अध्यक्ष राकेश कुमार साह,सचिव सिकेन्द्र चौधरी र कोषाध्यक्ष संतोषी देवीविरुद्ध मुद्दा दायर भएको हो। उनीहरूले जलेश्वर नगरपालिका१ हाटबजार क्षेत्रमा भएको ढलान योजनाको वास्तविक भए गरेको कार्यभन्दा बढी कार्य गरेको भनी मूल्यांकन गराइ झुट्टा बिल तयारी गरी ५ लाख ८४ हजार ६३७ रुपैयाँ बढी भुक्तानी लिएको पुष्टि हुन आएको अख्तियारको दावी छ।"
कुटपिटबाट ७५ वर्षीया महिलाको हत्या,"राजविराज : लुडो खेलिरहेका युवाहरुसँगको विवादपछि भएको कुटपिटबाट सप्तरीको राजविराजमा एक वृद्धाको हत्या भएको छ। राजविराज नगरपालिका१ की ७५ वर्षीया सकिना मियाइनीको कुटपिटबाट हत्या भएको भन्दै मृतककी बुहारी ५२ वर्षीया नजमुन खातुनले जिल्ला प्रहरी कार्यालयमा बिहीबार उजुरी दिएकी छन्। छिमेकीहरू ५४ वर्षीय तफेजुल महम्मदलगायत १० जनाले कुटपिट गरी हत्या गरेको भन्दै नजमुनले बिहीबार उजुरी दिएकी हुन्। मियाइनीको उपचारका क्रममा गजेन्द्रनारायण सिंह अस्पताल राजविराजमा सोमबार मृत्यु भएपछि सोही अस्पतालमा मंगलबार पोष्टमार्टम भएको अस्पतालले जनाएको छ। राजविराज नगरपालिका१ स्थित सडकको पूर्व बाँसको चचरीमा बसेर लुडो खेलिरहेका सोही ठाउँका २२ वर्षीय जैउद्दिन, २६ वर्षीय शेराज, २४ वर्षीय रहिम र सफिद रहमानलाई वैशाख २ गते घेरा हाली कुटपिट गरेर रक्ताम्य बनाएको देखी मियाइनीले रोक्न खोज्दा आरोपितहरूले उनलाई समेत निर्घात कुटपिट गरेको मियाइनीका नाती शेराजले बताए। आरोपितहरूको घरमाथि छतमा जम्मा गरेको ढुंगामुढा, पत्थरले प्रहार गरेपछि हातहातमा लाठी, फट्टा, रड लिएर आएका आरोपितहरूले कुटपिट गरेको शेराजले बताए। घटनामा घाइते शेराज, रहिम र जैउद्दिनको गजेन्द्रनारायण सिंह अस्पतालमा उपचार गरिएको छ। जिल्ला प्रहरी कार्यालयका प्रहरी निरीक्षक प्रमोद खडकाका अनुसार घटनाबारे जानकारी पाएर राजदेबी बिट र जिल्ला प्रहरी कार्यालयबाट टोली पुग्नासाथ आरोपितहरू फरार भएका थिए। घटनामा आरोपितहरूतर्फ राजविराज नगरपालिका१ का ६५ वर्षीय जमाल, ५४ वर्षीय तफेजुल, ५० वर्षीय तजमुल र उनकी श्रीमती ४८ वर्षीया सगिरा खातुन घाइते भएको तजमुलले बताए । घाइते जमाल र तफेजुलको राजविराजस्थित छिन्नमस्ता अस्पताल तथा तजमुल र सगिराको गजेन्द्रनारायणा सिंह अस्पतालमा उपचार भयो । आरोपितहरूले समेत जिल्ला प्रहरी कार्यालय सप्तरीमा ज्यान मार्ने उद्योगमा उजुरी दिएको बताएका छन्।"
लागुऔषधविरुद्ध कालीकोटमा लालटिन अभियान,"कालीकोट : जिल्ला प्रहरी कार्यालय कालीकोटले लागुऔषधविरुद्ध अप्रेशन सुरु गरेको छ । लालटिन अभियानका माध्यमबाट कालीकोटमा प्रहरीले अप्रेशन सुरु गरेको हो । लागुऔषध,धुर्मपान,मदिरासेवन प्रयोगकर्ता र कुलतमा फसेका युवाहरूलाई लक्षित गरेर लालटिन अभियान सञ्चालन गरेको सूचना अधिकारी पोषण थापाले बताए । प्रहरी नायव उपरीक्षक अर्जुन केसीले प्राय युवाहरू सानै उमेरमा कुलतमा फस्ने गरेको भेटिएपछि अभियान सुरू गरिएको बताए। उनले भने,'विद्यालय उमेर समूहका केटाकेटीहरू धुम्रपान,मध्यपान तथा लागुऔषध प्रयोग गर्नेहरूको संख्या दिनप्रतिदिन बढ्दै गएपछि यो अभियान सञ्चालन गरेका हौं ।' लागुऔषध प्रयोग गरेर आत्महत्या गर्ने,डिप्रेसनको रोगी भएर अकालमै ज्यान गुमाउनेहरूको संख्या कालीकोटमा डरलाग्दो अवस्थामा छ । आर्थिक वर्ष २०७८०७९ देखि लागुऔषधका ९ वटा मुद्दा दर्ता भएका छन् । लागुऔषध ओसारपसार गरेको आरोपमा १४ पुरुष,एक बालक, दुई महिला पक्राउ परेका छन्। उनीहरूको साथबाट ठूलो परिमाणमा लागुऔषध बरामद भएको छ। जिल्ला बार कालीकोटका अध्यक्ष अम्मलराज शाहीले तीन वर्षयता लागुऔषधको कारोवार गर्नेहरू निक्कै सक्रिय रहेको बताए । उनका अनुसार कारोबारीहरूले लागुऔषध नेपालगञ्ज, रुपैडिया नाकाबाट भित्राउने र पहाडि जिल्लामा पुर्याउन गाडी,मोटरसाइकल प्रयोग गर्ने गरेको खुल्न आएको छ। उनीहरूले चोरबाटोबाट पैदल हिँडेर पनि लागुऔषध भित्र्याउने गरेको प्रहरीले जनाएको छ। लागुऔषधलाई कसैले पैंसा कमाउने माध्यम बनाएका छन् भने कसैले लहलहैमा लागेर सेवन गर्ने गरेको प्रहरीको रिर्पोटले देखाएको छ । पछिल्लो एक महिनामा कर्णाली प्रदेशका विभिन्न जिल्लाबाट लागुऔषधमा संलग्न करिब १९ जनालाई प्रहरीले पक्राउ गरेको छ ।"
"मोरङबाट २ सय १८ किलो गाँजा बरामद, एकजना भरिया पक्राउ","विराटनगर : मोरङबाट प्रहरीले बिहीबार बिहान ठूलो परिणाममा लागुऔषध गाँजा बरामद गरेको छ । जहदा गाउँपालिका३ हात्तीबन्दाबाट २ सय १८ किलोग्राम गाँजा बरामद भएको हो । गाँजासहित एकजना पक्राउ परेका छन् । जहदा गाउँपालिका३ का ३४ वर्षीय भगवान किस्कु पक्राउ परेको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए । उनका अनुसार मकैबारीभित्र लुकाइछिपाइ राखेको अवस्थामा २ सय १८ किलो गाँजा बरामद भएको हो। मकैबारीभित्र बनाइएको टहरामा गाँजा लैजाँदै गरेको अवस्थामा किस्कुलाई पक्राउ गरिएको जानकारी बस्नेतले दिए । मकैबारीभित्र लुकाएर राखिएको विशेष सूचनाका आधारमा जिल्ला प्रहरी कार्यालय मोरङबाट इन्सपेक्टर किशोर तामाङ र इलाका प्रहरी कार्यालय रानीबाट इन्सपेक्टर सन्दीप बेलबासेको नेतृत्वमा खटिएको संयुक्त टोलीले बिहान १ :३० बजेतिर गाँजा बरामद गरेर किस्कुलाई पक्राउ गरेको हो । बरामद भएको गाँजासहित पक्राउ परेका किस्कुलाई जिल्ला प्रहरी कार्यालय मोरङमा लगेर थप अनुसन्धान अघि बढाइएको छ । किस्कुविरुद्ध लागूऔषध ऐनअन्तर्गतको मुद्दा चलाउने प्रहरीको तयारी छ । उक्त गाँजा भारततर्फ कटाउने तयारी गरिएको प्रहरीको भनाइ छ । प्रहरीले बरामद गर्दा प्लाष्टिकको बोराभित्र भुस हालेर त्यहाँभित्र गाँजा राखिएको थियो । गाँजा बरामद भएको स्थान नेपालभारत सीमानजिकै पर्छ । पहाडी जिल्लामा उत्पादन भएको गाँजा अवैध हिसाबले भण्डारण गरेर भारततर्फ लैजान खोजिएको हो,प्रहरी स्रोतले भन्यो,तत्काल बरामद गर्न सकिएका कारण भारत भने पुर्याउन पाएनन् । यस विषयमा थप अनुसन्धान भइरहेको छ । स्रोतका अनुसार पक्राउ परेका किस्कु गाँजाको अवैध धन्दा चलाउने गिरोहका भरिया मात्रै हुन् । गाँजाका वास्तविक कारोबारीको भने पहिचान खुल्न बाँकी छ । प्रारम्भिक अनुसन्धानबाट प्राप्त विवरण र किस्कुले दिएको जानकारीका आधारमा गाँजाको अवैध धन्दामा संलग्नको खोजी भइरहेको प्रहरीले जनाएको छ ।"
मेचीनगरबाट करिब १३ लाखको लत्ताकपडा र चाइनिज लाइटर बरामद,झापा : झापाको पूर्वी नाका मेचीनगरबाट ठूलो मात्रामा लत्ताकपडा र चाइनिज लाइटर बरामद गरिएको छ । भारतबाट भन्सार छलेर नेपाल भित्राइएको अन्दाजी १० लाख रुपैयाँ बराबरको लत्ताकपडा बिहीबार बिहान ६ बजे प्रहरी चौकी तिरिङ र सशस्त्र प्रहरी बल नेपाल बोर्डर आउट पोस्ट तिरिङबाट खटिएको संयुक्त टोलीले बरामद गरेको हो । मेचीनगर नगरपालिका१ स्थित भालुखोपबाट भन्सार छलेर भित्राइएको १० वटा बोराभित्र १ हजार ७५८ पिस पर्दा कपडा र मोजा ३७८ पिस रहेको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए । बरामद गरिएको कपडा मेची भन्सार कार्यालय काँकडभिट्टा बुझाउने तयारी भइरहेको जनाइएको छ । त्यस्तै बुधबार साँझ ६ बजेको समयमा इलाका प्रहरी कार्यालय काँकडभिट्टा र सशस्त्र प्रहरी बल नेपाल प्रस्तावित सीमा सुरक्षा गुल्म काँकडभिट्टाबाट खटिएको संयुक्त टोलीले मेचीनगर७ धनकुटे बस्तीबाट २९ काटुन चाइनिज लाइटर बरामद गरेको छ । नेपालबाट भारत लैजानका लागि परालको कुन्युमा लुकाइछिपाई राखेको अन्दाजी २ लाख ९० हजार रुपैयाँ बराबरको लाइटर बरामद गरिएको प्रहरी कार्यालय झापाले जनाएको छ । पछिल्लो समय नेपालबाट अवैध रुपमा भारततर्फ चाइनिज लाइटरको तस्करी बढेको छ ।

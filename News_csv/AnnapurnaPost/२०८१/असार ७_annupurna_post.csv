शीर्षक,विवरण
सुरक्षित मातृत्वको अभाव,"नेपालको संविधानको धारा ५१ (ञ)को ३ मा प्रजनन अवस्थामा आवश्यक सेवासुविधा उपभोगको सुनिश्चितता गर्ने उल्लेख छ । यो राज्यका नीतिसम्बन्धी व्यवस्था हो । सोहीअनुसार महिलाको सुरक्षित मातृत्व तथा प्रजनन स्वास्थ्यसम्बन्धी अधिकार ऐन पनि छ । ऐनले आकस्मिक प्रसूति सेवा गर्भावस्था, प्रसूति अवस्था र सुत्केरी अवस्थामा कुनै जटिलता देखा परेमा त्यस्ता जटिलता व्यवस्थापन गर्न चौबिसैघण्टा उपलब्ध हुनुपर्ने व्यवस्था गरेको छ । तर, त्यस्तो सेवा चौबिसै घण्टा त के कहिल्यै पनि नपुगेका गाउँघर नेपालमा बाँकी नै छ । नगर क्षेत्रमै पनि त्यस्तो अभाव छ । धनुषाको कमला नगरपालिका एउटा उदाहरण हो । जहाँ एउटा पनि बर्थिङ सेन्टर छैन । आमाहरू घरघरै सुत्केरी हुन्छन् । घरमै सुत्केरी हुनुको मतलब भनेको जोखिम हो । स्वास्थ्य संस्थामा सुत्केरी हुनेलाई भत्ताको व्यवस्था पनि छ नेपालमा छ । घरमै सुत्केरी कोही नहोऊन् भनेर प्रेरित गर्नै त्यस्तो व्यवस्था त भयो तर बर्थिङ सेन्टर नै नभएपछि के गर्नु ? कमला नगरपालिकाका आमाहरूको बाध्यता जो छ घरमै सुत्केरी हुनु । त्यसो त गतिलो स्वास्थ्यचौकी पनि यो नगरपालिकाको कुनै एक वडामा पनि छैन । सिटामोल र जीवनजलकै समेत अभाव भएका स्वास्थ्यचौकी छन् । कानुनमा त के पो छैन र ? महिलालाई गर्भवती सेवा लिनबाट वञ्चित गरेमा, प्रसूति सेवा प्रदान गर्ने कुनै स्वास्थ्यसंस्थाले प्रसूति सेवा प्रदान गर्न इन्कार गरेमा वा आफ्नो स्वास्थ्य संस्थामा उपचार गर्न सम्भव हुँदाहँुदै वा जानाजान अर्को स्वास्थ्य संस्थामा प्रेषण गरेमा कसुर मानेर सजायको पनि व्यवस्था पनि ऐनमा छ । तर स्वास्थ्यसंस्थाकै व्यवस्था नभएपछि सरासर बञ्चितीकरणमा परेका छन् महिलाहरू । ४५ हजार बेसी जनसंख्या भएको र सुगम जिल्ला अनि सुगम नगरपालिकाकै त्यो हालत छ भने अन्त कस्तो होला ? सहजै अनुमान गर्न सकिन्छ । प्रत्येक स्थानीय तहलाई मातृत्व तथा प्रजनन स्वास्थ्यसेवाको प्रयोजनका लागि अनुदान रकम विनियोजन गर्नुपर्ने कानुनी व्यवस्था नेपाल सरकारलाई छ । प्रदेश सरकारले प्रत्येक वर्ष आफ्नो बजेटमार्फत प्रत्येक स्थानीय तहलाई मातृत्व तथा प्रजनन स्वास्थ्यसेवाको प्रयोजनका लागि प्रदेश कानुनबमोजिम निश्चित रकम अनुदानको रूपमा विनियोजन गर्नुपर्छ । कमला नगरपालिकामा यस बाध्यकारी व्यवस्थामाथि बेवास्ता छ । त्यसैले सुरक्षित मातृत्वको अभाव छ नगरपालिकामा । पहिलो त स्थानीय तह नै जागरुक भएर सुरक्षित मातृत्वको व्यवस्था गर्नुपर्छ । त्यसपछि प्रदेश सरकारले पनि यस्ता संवेदनशील विषयमा ध्यान पुयाउनु उसको कर्तव्य हो । गाउँमा सडक र बिजुलीमात्रै लगेर विकास गरेको ठहरिन्न । स्वास्थ्य र शिक्षा अनि त्यसमा पनि मानिसको जीवनमरणको सबाल हुने मातृत्व, प्रजननजस्ता विषयमा संवेदनशील हुनैपर्छ ।"
विदेशी नेपालीलाई समान अवसर दिनुपर्छ,"विदेशमा काम गर्न जाने नेपालीहरूको कथा सामान्य भए तापनि, घनश्याम कँडेलको यात्रा प्रेरणादायी छ। नेपालमा आर्थिक अवसरहरूको कमीले गर्दा धेरै नेपाली युवाहरू विदेशमा रोजगारीको खोजीमा जान बाध्य छन्। सुखद भविष्यको सिलसिलामा जापान पुगेर कर्मथलो बनाएका बागलुङका कँडेलले त्यहाँ होटल व्यवसायमा जमेका छन्। विदेशमा काम गर्दा उनले हासिल गरेको अनुभव र सीपको मद्दतले भविष्यमा नेपालमा व्यावसायिक योगदान गर्ने उनको संकल्पलाई अझ बलियो बनाएको छ। उनै कँडेलसँग गरिएको कुराकानीको सम्पादित अंश यहाँ प्रस्तुत गरिएको छ। कसरी होटल व्यवसायमा लाग्नुभयो ? म बागलुङमा जन्मिएको हुँ। १२ कक्षासम्म त्यहाँ नै पढें। मेरो दाइ पनि सेफ भएकोले म पनि सेफ नै बन्ने निर्णय गरेर भारत गएँ। केही समय भारतमा काम गरेर फेरि नेपाल फर्किएर होटल म्यानेजमेन्टसम्बन्धी पढँे। पढाइसँगै काठमाडौंस्थित ऐभरेस्ट होटलमा काम गरेँ। काम गर्दैगर्दा सन् २००७ मा जापान जाने अवसर जुर्यो। स्किल लेबरमा सेफकै लागि जापान गएको थिएँ। त्यहाँ दुई वर्ष सेफ भएर नै काम गरँे। सन् २०१० बाट भने जीके (घनश्याम कँडेल) कर्पोरेसन भन्ने कम्पनी खोलेर त्यसबाट रेस्टुँरा व्यवसाय सुरु गरेँ। जापानमा व्यवसाय कस्तो चलिरहेको छ ? टोकियोको हनेडा इन्टरनेसनल एयरपोर्टको नजिकै मेरा तीन रेस्टुँरा सञ्चालनमा छन्। १५ वर्षदेखि जापानमा रेस्टुँरा खोलिरहेको छु। सात वटासम्म रेस्टुँरा खोलेको थिएँ। कोभिडका कारण चार रेस्टुँरा बन्द भए। अहिले तीन मात्र सञ्चालनमा छन्। तीन रेस्टुँरामा १५ जनालाई रोजगारी दिइरहेको छु। ठाउँअनुसारको खाना, सबै खालको खाना पाइन्छ। नेपाली, इन्डियन, थाई र जापानीज खाना पाइन्छ। एयरपोर्ट नजिक भएकोले सबै खालको खाना पाइन्छ। नेपालको पर्यटन व्यवसायलाई कसरी हेर्नु भएको छ ? नेपालको भौगोलिक बनावट नै पर्यटनले नै अघि बढ्ने किसिमको छ। हामीले हाम्रो भौगोलिक सुन्दरता नै बेच्ने हो। कोभिडपछि पर्यटन क्षेत्र सुधारोन्मुख छ। नेपालमा पनि पर्यटक संख्या बढिरहेको छ। अघिल्लो वर्ष १० लाख पर्यटक नेपाल भित्रिएका छन्। सरकारले आगामी आर्थिक वर्षको बजेटबाट नै १५ लाख पर्यटक नेपाल भिœयाउने लक्ष्य लिएको छ। लक्ष्य प्राप्ति सजिलै देखिन्छ। तर पर्यटक पूर्वाधारको भने कमी छ। नेपालमा पनि पर्यटन बढ्दो छ। सानादेखि ठूला चेन होटलहरू पनि खुलेका छन्। नेपालमा शाखा खोल्ने सोच्नु भएको छ ? नेपालमा पनि होटल खोल्ने सोच बनाएको छु। क्यानडा, नेपालमा पनि शाखा विस्तारका लागि अध्ययन गर्दैछु। कोरोना महामारीमा सबैभन्दा बढी प्रभावित होटल क्षेत्र अहिले विस्तारै माथि उठ्दै छ। नेपालको परिप्रेक्ष्यमा पनि कोभिड अघिकै तुलनामा पर्यटन आवागमनसँगै होटल व्यवसाय पनि उठ्दै छ। तर, विकासोन्मुख देश नेपालमा पूर्वाधारको कमी छ। सहज यातायात छैन, हवाई कनेक्टिभिटी छैन, सुरक्षित बिजुली छैन। यसले एक ठाउँबाट अर्को ठाउँमा जानआउन गाह्रो छ। यस्तै, होटल व्यवसायमा खानाको गुणस्तरमा चेकजाँच छैन। म आफंै पनि पछिल्लो पटक नेपाल आउँदा होटलमा खाना खाँदा अस्पताल नै भर्ना हुनु पर्यो। म यहाँ भाषा जानेको सबै जानेको मान्छेलाई त गाह्रो भयो भने बाहिरबाट आएका विदेशीहरूलाई कति गाह्रो हुन्छ होला। यसले बाहिर सन्देश त राम्रो जाँदैन। खाना स्वास्थ्यसँग प्रत्यक्ष जोडिने भएकोले खाना गुणस्तर बनाउनुपर्छ। केही फ्राई गरियो भने सबै त्यही तेलमा नै पकाइन्छ। यस्तो अभ्यास छोड्नुपर्छ। बाहिरको प्रदूषण त्यस्तै छ। यही भएर पनि देश बाहिर व्यवसाय गर्ने नेपालीहरूलाई यहाँ व्यवसाय गर्न गाह्रो भइरहेको छ। विदेशी नेपालीले कस्तो समस्या भोगिरहेका छन् ? विदेशी नेपालीहरूले काठमाडौं, पोखरा कलगायतका धेरै ठाउँमा होटल, रेस्टुँरा खोलेका छन्। तर सञ्चालनका लागि गाह्रो भयो भन्छन्। एउटा व्यवसाय सञ्चालन गर्दा धेरै ठाउँलाई खुसी बनाउनुपर्ने हुन्छ र त्यसले गर्दा व्यवसाय सञ्चालनमा नोक्सान भइरहेको उनीहरूको गुनासो छ। यहाँ चरम भ्रष्टाचार छ। पहुँचवालाई अवसर छ तर अरूलाई छैन। समान अवसरको वातावरण सरकारले बनाइदिनुपर्छ। सरकारले के गर्नुपर्छ ? सरकारी नीति राम्रो हुन पर्छ। पहिलाभन्दा अहिले सुधार त भएको छ। तर, अझै सुधार हुनु पयो। बाहिर हामी यही क्षेत्रमा काम गरिरहेका छौं। एउटा स्तर मेन्टेन गर्नुपर्छ। सरकारको नीतिले पनि विदेशी नेपालीलाई स्वेदशमा लगानी गर्न गाह्रो छ। विदेशमा लगानी गर्नुभन्दा पनि स्वदेशमा नै लगानी गर्न चाहन्छौं। आफ्नो क्षेत्रअनुसारका ठाउँहरू खोजे पनि सरकारको सहयोग पाइराखेका छैनौं। बागलुङमा रिसोर्ट खोल्ने भनेर हामीले जग्गा हेर्यौं। त्यो सामुदायिक क्षेत्रभित्र पथ्र्यो, धेरै ठाउँमा आउँदा पनि मिल्न सकेन। सरकारले सहजीकरण र लगानीको सुरक्षा गर्न सके नेपालमा विदेशमा भएका नेपालीले नै लगानी बढाउँछन्।"
मधेसमा २०२७ प्रतिशत गरिब,"जनकपुरधाम : मधेसको आठ जिल्लामा गरिबीको दर राष्ट्रिय औसतको तुलनामा २०२७ प्रतिशत रहेको छ। मधेस प्रदेशका अर्थमन्त्री भरतप्रसाद साहले सार्वजनिक गरेका जीवनस्तर सर्वेक्षण चौथो (२०७९८०) अनुसार समग्रमा मधेसमा गरिबीको दर राष्ट्रिय औसतको २०२७ प्रतिशत छ। जसमध्ये मधेस ग्रामीण क्षेत्रमा २४९६ प्रतिशत गरिबी दर छ भने मधेस सहरी क्षेत्रमा २१७१ प्रतिशत गरिबी दर छ। गरिबीका कारण यहाँ वैदेशिक रोजगारीप्रति बढी आकर्षण देखिन्छ। मधेसमा १ लाख ४ हजार ६ सय जनाले नयाँ श्रम स्वीकृति लिएको तथ्यांकमा उल्लेख छ। मधेसमा २०८० फागुनसम्म ७ सय १ रोजगारदाता प्रतिष्ठानका २२ हजार ६ सय ३५ श्रमिक योगदानकर्ता सामाजिक सुरक्षामा सूचीकृत भएका छन्। आव २०८०८१ को समीक्षा अवधिमा ६६ रोजगारदाता प्रतिष्ठान र २ हजार १ सय ८६ श्रमिक योगदानकर्ताहरू कोषमा आबद्ध छन्। मधेसमा प्रधानमन्त्री रोजगार कार्यक्रमबाट आव २०७९८० मा १ हजार ४ सय ४९ आयोजनाहरू कार्यान्वयनबाट १२ हजार ७ सय १० जनाले रोजगारी प्राप्त गरेको देखिन्छ। आव २०७९८० को असार मसान्तमा मधेसको प्रमुख कृषि उपज (खाद्य तथा अन्य बाली, तरकारी तथा बागवानी, फलफूल र मसला) ले ढाकेको भूक्षेत्रफलमा आव २०७८७९ को तुलनामा १ प्रतिशतले घटी ११ लाख ५० हजार ५ सय ७५ हेक्टर पुगेको छ। आव २०७९८० मा मधेसको समग्र कृषि बालीहरूको कुल उत्पादनमा आव २०७८७९ को तुलनामा ५६१ प्रतिशतले ह्रास आई ६० लाख ९ हजार ८ सय १७ मेट्रिकटन पुगेको अर्थमन्त्री साहले प्रस्तुत गरेका तथ्यांकमा उल्लेख छ। आर्थिक वर्ष २०७९८० मा धान, मकै, गहुँ, आलु, तेलहन र दलहनको उत्पादनमा क्रमशः ०१८ प्रतिशत, १५०८ प्रतिशत, १०७१ प्रतिशत, २६५ प्रतिशत १५४७ प्रतिशत र १९३५ प्रतिशतले वृद्धि भएको छ। यस्तै कोदो, जौ, उखु र सुर्तीको उत्पादनमा क्रमशः १८८३ प्रतिशत, ०१५ प्रतिशत, ३३१८ प्रतिशत र २०५२ प्रतिशतले ह्रास आएको छ। मधेसमा आव २०७९८० मा तरकारी तथा बागवानीको उत्पादन ९८८ प्रतिशतले वृद्धि भई १२ लाख ७१ हजार ८ सय ५५ मेटन पुगेकोमा फलफूलको उत्पादनमध्ये केराको उत्पादन आव २०७८७९ को तुलनामा ५७७० प्रतिशतले वृद्धि भएको छ भने आँपको उत्पादनमा २६१३ प्रतिशतले ह्रास आएको छ। समग्रमा मधेस प्रदेशमा आव २०७९८० मा मसला तथा अन्यको उत्पादनमा १०४७९ प्रतिशतले वृद्धि भएको छ भने आव २०७८७९ मा १०२ प्रतिशतले ह्रास आएको छ। मधेस प्रदेशमा आर्थिक वर्ष २०७९८० मा दूधको उत्पादनमा १७० प्रतिशत, मासुको उत्पादनमा १३७ प्रतिशत, अन्डाको उत्पादन १८८ प्रतिशत, ऊन उत्पादन ०८४ प्रतिशत र माछाको उत्पादनमा ५२७ प्रतिशत वृद्धि भएको छ। मन्त्री साहले प्रस्तुत गरेको सर्वेक्षणमा मधेसमा २०७९८० मा कुल दूध उत्पादनमध्ये सिराहामा सबैभन्दा बढी २०२५ प्रतिशत र धनुषामा सबैभन्दा कम ६४० प्रतिशत छ। नेपालको कुल वन क्षेत्रमध्ये मधेस प्रदेशमा ३९ प्रतिशत वन क्षेत्र छ भने मधेस प्रदेशको कुल क्षेत्रफलको २४७८ प्रतिशत वन क्षेत्र छ। यस्तै मधेसमा जलविद्युत् उत्पादन हालसम्म २५ मेगावाट पुगेको छ। पेट्रोलियम पदार्थको भण्डारण क्षमताको हिसाबले प्रदेशगत रूपमा मधेसमा सबैभन्दा बढी २४ हजार ४ सय किलोलिटर छ भने देशभर कुल क्षमताको ३०५० प्रतिशत छ। मधेसमा अवस्थित कुल परिवार संख्यामध्ये सबैभन्दा धेरै ६ लाख ७७ हजार ७ सय ३२ परिवारले काठ, दाउरा र सबैभन्दा कम ३ सय ३ परिवारले मट्टीटेल इन्धनका रूपमा प्रयोग गर्छन्। मधेसमा अवस्थित कुल परिवारमध्ये ९८ प्रतिशत परिवारले बत्ती बाल्न बिजुली प्रयोग गर्छन्। हरेक जिल्लाका न्यूनतम ९७ प्रतिशत परिवारले बत्ती बाल्न बिजुली र इन्धनको प्रयोग गर्छन्। प्रदेशको खानेपानीको मुख्य स्रोत ट्युबवेल र पाइप प्रणालीमध्ये ४८ प्रतिशतले खानेपानीका लागि ट्युबवेलहातेपम्पको प्रयोग गर्छन्। कुल ८ लाख ३० हजार २ सइ १९ ट्युबवेलहातेपम्पको प्रयोग भइरहेको छ। खानेपानीका लागि नदीखोलामा आश्रित परिवार संख्या ७ सय २९ छ। मधेस अवस्थित कुल परिवार संख्यामध्ये खानेपानीका लागि ट्युबवेल र पाइपमा आश्रित परिवार संख्या सबैभन्दा धेरै सप्तरी र सबैभन्दा कम बारा जिल्लामा छ।"
"मेलम्चीको मुख्य बाँध सारिने, एडीबीको २ अर्ब अनुदान","काठमाडौं : एसियाली विकास बैंक (एडीबी) ले मेलम्ची खानेपानी आयोजनालाई १५ मिलियन अमेरिकी डलर (करिब २ अर्ब रुपैयाँ) अनुदान दिने भएको छ। आयोजनाको मुख्यबाँध (हेडवक्र्स) सार्नका लागि एडीबीले उक्त अनुदान दिन लागेको मेलम्ची खानेपानी विकास समितिका कार्यकारी निर्देशक इन्जिनियर रत्नप्रसाद लामिछानेले जानकारी दिए। योसँगै एडीबीले पूर्णसूचना प्रणालीका लागि पनि थप ३ मिलियन डलर अनुदान दिने उनले जानकारी दिए। हेडवक्र्सभन्दा माथिल्लो भागमा मौसमी जानकारी दिने गरी उक्त प्रणाली जडान गर्न लागिएको हो। ०७७ चैत २० गतेदेखि २ महिना अस्थायी रूपमा काठमाडौंमा पानी पुयाएको आयोजनामा ०७८ असार १ गते बाढि पसेर बन्द हुन पुगेको थियो। सिन्धुपाल्चोकको हेलम्बु गाउँपालिकास्थित अम्बाथानमा मेलम्चीको मुख्य बाँध छ। करिब एक अर्ब रुपैयाँमा निर्माणाधीन रहेको मुख्य बाँध असार १ को बाढीले प्रभावित भएपछि यसको भूअवस्थाको अध्ययन थालियो। बाढीका कारण अनिश्चित बन्दै गएको मेलम्चीको मुख्यबाँध नै सार्नपर्ने मुख्य दातृ निकाय एडीबीको अध्ययनले सुझाव दिएको थियो। मेलम्ची आयोजनाको हेडबक्र्स भएको अम्बाथानभन्दा माथि जोखिम अझै कायमै छ। माथिल्लो भागमा भइरहेको परिवर्तन र मनसुनमा आउने बाढीको जोखिम कायमै देखिन्छ। मेलम्चीमा बाढी आउनुको कारण सहायक नदी पेमदानमा बाढी आउनुलाई मानिएको छ। यसका साथै भूबनोट कमजोर हुनु र ०७२ सालमा गएको भूकम्पले थप कमजोर बनाउनु नै बाढीको कारण देखिन्छ, एडीबीको रिपोर्टमा भनिएको छ। दातृ निकायको सुझावपछि सरकार आफैंले पनि मुख्यबाँध सार्ने वा नसार्ने विषयमा अध्ययन गरेको थियो। सरकारको अध्ययनले पनि बाँध सार्दा नै उपयुक्त हुने सुझाएपछि सरकार अब त्यसतर्फ उन्मुख भएको हो। सरकारले गत जेठ अन्तिम साताको मन्त्रिपरिषद् बैठकले मेलम्चीको मुख्यबाँध सार्न निर्देशन दिएसँगै समितिले परामर्शदाता छनोटको प्रक्रिया अघि बढाएको कार्यकारी निर्देशक लामिछानेले बताए। दुई दशक लामो समयावधि र ६० अर्बभन्दा बढी खर्च भएको आयोजना हो, मेलम्ची। मेलम्चीको मुहानदेखि सुन्दरीजल सुरुङमार्गसम्म करिब ३१ अर्ब ५० करोड र सुन्दरीजलदेखि उपत्यकाको घरघरसम्म पुयाउन ३० अर्ब गरी करिब ६१ अर्ब रुपैयाँको लगानी मेलम्चीमा गरिएको छ। दैनिक १७ करोड लिटर पानी उपत्यकामा ल्याउने संरचना हो, यो। बाढी आएको ९ महिनापछि अस्थायी संरचनाबाट उपत्यकामा पानी पठाइएको थियो। हालको अवस्थामा पनि हिउँदमा अस्थायी संरचनाबाट काठमाडौंमा पानी पठाइन्छ भने वर्षामा बन्द गरिन्छ। उपत्यकामा करिब ३२ लाख मेलम्ची खानेपानीका उपभोक्ता रहेको बताइएको छ। मुख्य बाँधलाई अम्बाथानबाट करिब १ हजार मिटरबीचको उपयुक्त स्थानमा सार्ने र त्यसका लागि करिब साढे ३ अर्ब रुपैयाँ लाग्ने अनुमान गरिएको कार्यकारी निर्देशक लामिछानेले जानकारी दिए। अम्बाथानबाट करिब ४ सय मिटर माथितिर सर्कसथली भन्ने स्थानमा नयाँ बाँध बनाउनुपर्ने प्रारम्भिक अध्ययनले देखाएको छ। त्यहाँ दुवैपट्टि नै कडा चट्टान भएकाले बाढी पहिरो आउने जोखिम कम देखिएको अध्ययनले देखाएको छ। यसको विस्तृत डिजाइन भने बाँकी नै छ। यसका लागि अहिले परामर्श दाता छनोटको प्रक्रियामा रहेको समितिले जनाएको छ। आगामी ६ महिनामा परामर्शदाता छनोट गरी १ वर्षभित्र विस्तृत डिजाइन तयार पार्ने र ४ वर्षभित्र मुुख्यबाँध निर्माण सम्पन्न गर्ने योजना रहेको उनले सुनाए। उक्त परामर्शदाताले यांग्री र लार्केको पानी काठमाडौं लैजानेबारे पनि अध्ययन गर्ने छ। यस आयोजनाले पहिलो चरणमा मेलम्ची नदी डाइभर्सन गरी दैनिक १७ करोड लिटर पानी पथान्तरण गर्ने र दोस्रो चरणको कार्यक्रमअन्तर्गत यांग्री र लार्के नदीबाट दैनिक थप १७१७ करोड लिटर थप ३४ करोड लिटरसमेत गरी जम्मा ५१ करोड लिटर पानी काठमाडौं ल्याउने भन्ने थियो। यसका लागि थप २ सुरुङ मार्ग निर्माण गरी प्रथम चरणको सोही २६ किमि लामो सुरूङ मार्गबाट काठमाडौं उपत्यकामा वितरण गर्ने र थप ३४ करोड लिटरको पानी प्रशोधन केन्द्र निर्माण गरिने लक्ष्य लिएको थियो। वर्षा सुरु भए पनि बुधबारसम्म भने काठमाडौंमा मेलम्चीको पानी आइरहेको छ। खानेपानी मन्त्रालयले जेठ अन्तिमबाट आवश्यक परे पानी ल्याउन बन्द गर्न सक्ने निर्णय गरे पनि मेलम्चीबाट पानी खुवाइरहेको समितिका कार्यकारी निर्देशकले जानकारी दिए।"
अरुण३ जलविद्युत् आयोजनाबाट सडक क्षति,"खाँदबारी : त्रिदेशीय लिंक रोड किमाथाङ्काविराटनगर सडक खण्डमा अरुण तेस्रो जलविद्युत् आयोजनाले क्षति पुर्याएको छ। किमाथाङ्काविराटनगर सडकको मकालु गाउँपालिका३, दोभान नयाँबस्तीमा सडक खण्डमा निर्माणाधीन अरुण३ जलविद्युत् आयोजनाले क्षति पुर्याएको हो। सडकमा क्षति पुगेपछि उत्तरदक्षिण कोशी सडक आयोजना सङ्खुवासभाले एसजेभिएन अरुण३ पावर डेभलपभेन्ट कम्पनीसँग क्षतिपूर्ति माग गरेको उत्तरदक्षिण कोशी सडक आयोजना प्रमुख सविन कोइरालाले जानकारी दिए। जलविद्युत्् आयोजना निर्माणका क्रममा दोभान नयाँ बस्ती सडकमा १३ लाख रुपैयाभन्दा बढीको क्षति भएपछि क्षतिपूर्ति माग गरेको प्रमुख कोइरालाले बताए। उक्त सडक खण्डको मुनि अरुण३ जलविद्युत् आयोजनाले डाइर्भसनल सुरुङ निर्माण गरेको छ। डाइर्भसनल सुरुङका कारण त्यस क्षेत्रमा पटकपटक सडक भत्किएर सडक अवरुद्ध हुँदै आएको योजना प्रमुख कोइरालाले बताए। आयोजना कार्यालयले जमिनको स्थायित्व कायम राख्न र सडक चौडा गर्न लगाएको रिटेन्ङ पर्खाल विद्युत् आयोजनाका कारण क्षति पुगेको भन्दै सडक आयोजनाले क्षतिपूर्तिको मागसहित विद्युत् आयोजनालाई पत्रचार गरेको छ। करिब ५ सय मिटर क्षेत्रमा सुरुङ मार्गका कारण क्षति पुगरेको होे। सुरुङ माथि जलविद्युत् आयोजनाले भिर कटिङ र माटो थुपार्ने कार्य गरेकाले सडकको पर्खालहरू भत्किएको सडक आयोजनाले जनाएको छ। पीएस र अरुण वरुण निर्माण कम्पनीले २०७८ फागुनदेखि २०७९ मंसिरसम्ममा त्यस क्षेत्रमा सडक स्तरोन्नतिको काम गरेको थियो।"
किसान२ परियोजनाबाट २७ लाख किसान लाभान्वित,"काठमाडौं : किसान२ परियोजनाले नेपालका २५ जिल्लामा कृषि उत्पादकत्व र बिक्रीमा उल्लेखनीय वृद्धि गरेको छ। संयुक्त राज्य अमेरिकाको अन्तर्राष्ट्रिय विकास नियोग (यूएसएआईडी), नेपाल सरकार र निजी क्षेत्रबीचको बलियो साझेदारीले किसानमा यस्तो सकारात्मक सञ्चार पुयाएको हो। जुलाई २०१७ देखि जुलाई २०२४ सम्म सञ्चालित किसान २ परियोजनाले ७३ प्रतिशत महिला र ६३ प्रतिशत सीमान्तकृत समूहका करिब २ लाख ७० हजार ६ सयभन्दा बढी किसान लाभान्वित भएका हुन्। यूएसएआईडीले बिहीबार राजधानीमा आयोजित एक कार्यक्रममा किसान २ परियोजना सम्पन्न गर्दै हालसम्मको यस्तो उपलब्धि सार्वजनिक गरेको थियो। उक्त परियोजनाको समापन समारोहमा नेपाल सरकारलाई सहयोग पुयाउन यूएसएआईडीले ज्ञानसामग्री र प्रविधि हस्तान्तरण गरेको छ। यसले कृषिमा निजी क्षेत्रको भूमिका विस्तार गर्न, लगानी आकर्षित गर्न र नेपालमा कृषि उत्पादन तथा आर्थिक समृद्धि बढाउन मद्दत गर्ने कृषि तथा पशुपन्छी विकास मन्त्रालयका सहसचिव रामकृष्ण श्रेष्ठले अपेक्षा व्यक्त गरे। उक्त परियोजनाले कृषि उत्पादकत्व र कृषक तथा कृषि व्यवसायको आय वृद्धिको दिशामा परियोजनाले हासिल गरेका महŒवपूर्ण उपलब्धि सार्वजनिक गर्दै किसान२ परियोजना प्रमुख प्रवीण वैद्यले यो परियोजनाले विभिन्न ४ मोडलमा काम गरेको र सरकारको कृषि विकास रणनीतिलाई मद्दत गर्न सहयोग पुयाएको बताए। यससँगै, उक्त परियोजनाले १ सय ७७ फर्मसँग साझेदारी गरी लगभग ६ सय कृषि सल्लाहकारलाई तथा किसानलाई बजार र वित्तमा पहुँच पाउन सजिलो भयो। साथै, थप प्रतिस्पर्धी बन्न मद्दत पुयायो र ३५ हजारभन्दा बढी कृषक परिवारलाई सिँचाइ प्रणाली उपलब्ध गराएको छ। यस सहयोगले उत्पादन १ सय ३९ प्रतिशतले बढाउन र ४७ करोड ६० लाख अमेरिकी डलरबराबरको कृषिजन्य बिक्री गर्न मद्दत गरेको जानकारी दिए परियोजना प्रमुख प्रवीण वैद्यले। उनका अनुसार जलवायुका दृष्टिले उपयुक्त कृषि अभ्यासहरू र नयाँ डिजिटल प्रविधिको प्रयोगलाई प्रवद्र्धन गर्दै यूएसएआईडीले किसानलाई जलवायु परिवर्तनका प्रभावहरूको राम्रोसँग सामना गर्न सक्ने गरी सशक्त बनाएको छ। यससँगै, सन् २०११ देखि अमेरिकी सरकारको फिड द फ्युचर कार्यक्रमले ८ लाखभन्दा बढी नेपाली किसानलाई कृषि उत्पादकत्वमा सुधार र बिक्री वृद्धिमार्फत आय बढाउन मद्दत गर्न १८ करोड १० लाख अमेरिकी डलरभन्दा बढी सहयोग प्रदान गरिसकेको छ। यसैक्रममा कार्यक्रममा अमेरिकी दूतावासका उपप्रमुख जेसन मिक्सले नेपाली किसानलाई आयवृद्धि गर्न, स्थानीय बजारमा स्वस्थकर खाद्य पदार्थमा पहुँच विस्तार गर्न सहयोग पुगेको बताए। यसैक्रममा उनले भने, यसले नेपालको समग्र खाद्य सुरक्षा तथा समृद्धिमा सुधार ल्याउन नेपालको कृषिको सम्भाव्यतालाई उपयोग गर्न मद्दत गर्न पाउँदा हामी गौरवान्वित छौं। कार्यक्रममा कृषि तथा पशुपन्छी विकास मन्त्री ज्वालाकुमारी साहले सरकारले पनि आगामी आवको बजेटमार्फत कृषि लगानीको दशक बनाउने उद्घोष गरेकाले सो परियोजनाको कार्यान्वयन निरन्तरताले पनि सहयोग पुयाउने बताइन्। कृषिमन्त्री साहका अनुसार किसान २ ले कृषि विकास रणनीतिको पुनरावलोकन र प्राथमिकीकरणमा सहयोग पुयाउँदै संयुक्त क्षेत्र समीक्षामा पनि सहयोग पुयायो। निजी क्षेत्रको नेतृत्वमा विस्तार सेवा वितरण मोडेल प्रभावकारी कार्यक्रममा निजी क्षेत्रको नेतृत्वमा विस्तार सेवा वितरण मोडेल विषयक प्यानल छलफल गरिएको थियो। सो मोडल प्रभावकारी बनेको स्थानीय सरोकारवाला बताउँछन्। उक्त छलफलमा सहभागी भएका बाँके जिल्लाका साहु राइस मिलका सञ्चालक सञ्जय साहुले यूएसएआईडीको सहयोगमा आफूहरूले २ हजार ४ सयभन्दा बढी कृषकसँग काम गरेको जानकारी दिए। उनका अनुसार परियोजनाअन्तर्गत सहजीकरण भएपछि मिलिङ क्षमता दोब्बर गरियो। गुणस्तरीय मेसिन र सुधारिएको प्रशोधन संरचना थप पनि गरियो। बाँके जिल्लासँग आबद्घ एक कृषक बन्दी थारू साहु राइस मिलको तालिम र प्राविधिक सहयोगले गर्दा मसिनो धानका जातहरू उत्पादन गर्न आफ्नो सीपको विकास गर्न सकेको बताउँछन्। वास्तवमा नेपालमा ७५ प्रतिशत उपभोक्ताले मसिनो चामलको माग गर्ने तर उत्पादन भने सबैभन्दा बढी मोटो चामलको हुने हुँदा आयात गर्न बाध्य भएको अवस्था छ। मोटो धानभन्दा मसिनो धान उत्पादन महँगो र प्राविधिक ज्ञान बढी चाहिन्छ। यो परियोजना सञ्चालन भएसँगै आन्तरिक बजारको मागअनुसार मसिनो धान उत्पादनमा सहजीकरण गरेको स्थानीयहरू बताउँछन्। यससँगै, बर्दिया जिल्लाका सञ्चालक अन्नपूर्ण सप्लायरकी ईश्वरी भट्टराई पनि यूएसएआईडीको सहयोगले औद्योगिक मकैको स्थानीय उत्पादन बढाउन तथा आयात माथिको निर्भरता कम गर्न मद्दत गरेको बताउँछिन्।"
के छन् गोरखाका मठमन्दिरमा ?,"२०८१ जेठमा गोकर्णेश्वर नगरपालिकाले ज्येष्ठ नागरिकलाई गोरखा भ्रमण गराउने कार्यक्रम राखेको थियो। ११ दर्जन बढी तीर्थयात्रीसँगको यात्रा त्यति सहज त थिएन। त्यसका बाबजुद केही तथ्य उजागर गर्ने प्रयास गरेको छु। देशमा घरभन्दा बढी मठमन्दिर छन्। गोकर्णेश्वर शिवसर्जक स्वयं ब्रह्माजीले स्थापना गरेको चर्चा छ पुराणहरूमा। गोकर्णेश्वर शिवकै नामले नगरपालिका छ। पंक्तिकार भने मठमन्दिरको दर्शनपछि गोरखा, गोरखा दरबार, गोरखकाली, गोरखनाथ र मनकामनासमेतको अध्ययनमा सरिक भयो। बाटो पनि सहज थिएन, झन्डै १ सय ५० किलोमिटर दूरीको यात्रामा १२ घण्टा बढी समय लागेको हो। बेलुकी बत्ती नहुनु र बिहान नुहाउन पानी नहुनु सायद देशैभरकै रोग होला, जुन धेरै ठाउँमा भोगियो। देशैभरि भत्केटुटेका भग्नावशेष भेटिनु राष्ट्रिय समस्या हो, जुन यात्रामा पनि देखियो। अहिले सिंहदरबार र नयाँ सडकको जुहारी छ, त्यतिबेला बाइसी र चौबिसीहरूको जुहारी अनि काठमाडौंमै पनि थरीथरीका राजारजौटाले राजविराज गरेको इतिहास साक्षी छ। गोरखाबाट सूत्रपात भएको एकीकरण र वीर रसको इतिहास सन् १८१६ को सुगौली सन्धिपछि भक्ति रसमा परिणत भएको हो। जसको श्रेय पनि गण्डकीकै भानुभक्तलाई जान्छ रामायणमार्फत्। काठमाडौंमा मल्ल शासकहरूको इष्टदेवी तलेजु भवानी हुन्, भक्तपुर र हनुमानढोकामा अहिलेसम्म छन्। गोरखा, शाहवंशका इष्टदेव गुरु गोरखनाथ, गोरखकाली र मनकामना हुन्। गोरखाको गोरखा दरबारमा नाथ सम्प्रदायका सिद्ध गुरु गोरखनाथको गुफा छ, ढोका बाहिरबाटै दर्शन गरिन्छ। गोरखनाथका गुरु भने मत्स्येन्द्रनाथ हुन्, काठमाडौंमा सेतो र पाटनमा रातो मत्स्येन्द्रनाथ छन्। भोटो देखाउने जात्रासँग सम्बन्ध रातो मत्स्येन्द्रनाथको जात्रा देश, अझ भनौं संसारकै लामो जात्रा हो वैशाखदेखि असारसम्म चलिरहन्छ। पहिले गोरखाको शासनसत्ता गुरु गोरखनाथकै प्रेरणाबाट सञ्चालित हुन्थ्यो। गोरखा जिल्लाको नाम उनैको कारणबाट रहेको हो। एकपल्ट गोरखनाथ साँझको बेला लमजुङ पुगे, खीर वितरण भइरहेको रहेछ, द्रव्यशाहको गोठमा। द्रव्य शाहले उनलाई पनि खीर खुवाए। आफू बिदा हुँदा उनलाई गोरखाका राजा हुने आशीर्वाद पनि दिए। गोरखा दरबार निर्माण गर्ने श्रेय रामशाहलाई जान्छ, जहाँ पृथ्वीनारायण शाह जन्मेका थिए। छ, सात वर्षको बाल्यकालमा गोरखनाथले पृथ्वी नारायणलाई दुई हात थाप्न लगाए, उनले मुखबाट केही ओकलिदिए, पृथ्वीनारायणले घिनाएर त्यो नखाई खुट्टातिर खसाले। खाएको भए वाक सिद्धि हुने थियो, जे बोल्योे त्यो पूरा हुन्थ्यो। खुट्टामा परेकाले तिमीले टेकेको भूमि तिम्रै हुनेछ भनिदिए। गोरखनाथ दरबारमा हरेक पूर्णिमामा एक पाथी चामलको पिठोको रोठ बनाई गोरखनाथलाई चढाउने गरिन्छ अहिले पनि। गोरखा सदरमुकाम गोरखाको माथि डाँडामा ऐतिहासिक दरबार छ। यसै दरबार परिसरमा माता गोरखकाली देवी रहेकी छन्। रामशाहले हरेक दिन बिहान उनको दर्शनपछि मात्रै राजकाजको काम सुरु गर्थे। सिँढी चढेर उकालो लाग्दै गर्दा बाटैमा रामशाह चौतारो छ, यही चौतारोमा बसेर राजा रामशाहले न्याय निसाफ गर्थे। यहाँबाटै न्याय नपाए गोरखा जानु भन्ने उखान चलेको हो। बालबालिकाले कान सुनेनन् भने यहाँका कानदेवताको दर्शन गराउने चलन छ अहिले पनि। माथि डाँडामा राम शाहले बनाएको ढुंगैढुंगाको दरबार छ, उभिएका गणेश छन्, डाँडाबाट चारैतिर हेर्न सकिन्छ, पर्यटकीय नगरी नै हो यो क्षेत्र। दरबारको सानो कोठामा देवी गोरखकालीलाई राखिएको छ, चतुर्भुजा छ रूप, कालीलाई हरेक अष्टमी र नवरात्रिमा मात्र यहाँ राखिन्छ र उनलाई त्यहाँ लाने ल्याउने गर्दा उत्तर ढोकाको प्रयोग हुन्छ, पूर्व ढोकाबाट भक्तहरूले दर्शन गर्ने गर्छन्, ढोका बन्द नै हुन्छ। अगाडिको चोकमा ध्यानमा मग्न रहेका साधकहरूको भीड नै देखिने गर्छ। दरबारको माथिल्लो तलालाई कैलाश भनिन्छ र देवीलाई त्यहीँ राखिन्छ। यहाँ अर्याल थरका ब्राह्मणहरूले पूजा गर्ने गरेका छन्। प्रसिद्ध शक्तिपीठ हुन् गोरखकाली। हाल त्यहाँ उपल्लोकोट, बज्रभैरवथान, चण्डीथान, सिद्धपाइला, हनुमान भन्ज्याङ, श्रीविद्या मन्दिर, चौघेरा दरबार, रोठपाटी, शीतल पाटी, नगरापाटी, गणेश मन्दिर, गोरखनाथ गुफा, पशुपतिनाथ, गुजेश्वरी, पण्डितपाटी, मूलदरबार, रंगमहल धेरै विषयको अवलोकन गर्न सकिन्छ र केही तल गुरुको गुफा छ, दर्शनपछि केही न केही भक्तहरूले पाउँछन् भन्ने मान्यता छ। गोरखाको प्रसिद्ध अर्को पीठ हो मनकामना देवी। गोरखाबाट खैरेनी आउँदा सीधै सवारीबाट मनकामना पुग्ने सडक बाटो छ। पहिलेजस्तो खैरेनीबाट हैं हैं गर्दै पसिना काढ्दै जानु पर्दैन, कुरिनटारबाट केवलकार सहज छ। केवलकारको श्रेय देशकै पहिलो केवलकार सञ्चालन गराउने श्रेय स्वलक्ष्मणबाबु श्रेष्ठलाई जान्छ, अहिले पनि छ त्यो। अहिले नजिकै मौलाकालीलगायत अरू पनि धेरै केवलकार छन् र धेरै नै लामो म्याग्दी मुक्तिनाथसम्मको अवधारणा पनि आएको छ, विदेशतिर त यस्ता धेरै हुन्छन्। उहिले दानव भष्मासुरले शिवजीसँग वर माग्यो, जसको शिरमा हात राख्छु, उसको भष्म हुने भनेर। शिवजीकै शिरमा हात राख्न खोज्दा लक्ष्मीले बचाउनु भयो। संकटमोचन भएका शिवले मनले चिताएको कुरा पुगोस् भन्ने शक्ति दिनुभयो। लक्ष्मीको नाम मनकामना भयो। उनले अंशस्वरूप भई रामशाहकी रानीमा प्रवेश गरिन्। राम शाहको मृत्यु हुँदा उनी सती गइन्। सती जानुपूर्व उनले लखन थापालाई भनिन् मेरो मृत्यपछि दूध र रगत बग्ने शिलामा प्रविष्ट हुन्छु भनेर। हाल मन्दिर भएको ठाउँमा शिला उत्पन्न भयो, यिनै शिलालाई मनकामनाको रूपमा पूजा गरिन्छ, मन्दिर पछि बनेको हो। लखन थापाका पछिल्ला पुस्ताले पूजा चलाएका छन् अहिलेसम्म। मन्दिरमा इन्द्र, बराह, विष्णु, कुमार, शिव, सरस्वती, दुर्गा, इन्द्रायणी, बाराही, लक्ष्मी, कुमारीका मूर्तिहरू छन्। गर्भगृहमा मनकामना, दायाँ, बायाँ गणेश र भैरवका मूर्तिहरू छन्। गणेशका छेउको शिलालाई कुमारी र पछाडि चामुण्डा देवीको रूपमा पूजा गरिन्छ, पश्चिममा बेतालको मूर्ति छ। मनकामनाको स्तुति यस्तो छः हे देवी, मनले चिताएको कुरा पुर्याइदेऊ, देवी अम्बिका बारबार नमन छ। यहाँ तान्त्रिक विधिले पूजा हुन्छ। बिहानको नित्य पूजामा चन्दन, अक्षता, काँचो नरिवल, अवीर, फल फूलहरू, धूप, बत्ती, नैवेद्य अर्पण हुन्छ भने तान्त्रिक विधिले पूजा सकेपछि बलि दिइन्छ। बडादसैंमा गोरखकाली मन्दिरबाट फूलपाती र टीका मनकामनामा ल्याउने गरिन्छ।"
योगसम्बन्धी अध्ययन गर्नेका लागि नेपाल मूल गन्तव्य बन्न सक्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले प्राकृतिक हिसाबले नेपाल संसारभरका मानिसका लागि योगाभ्यासको सुन्दर भूमि भएको बताएका छन्। विश्व योग दिवस २०२४ को अवसरमा आज आयोजित कार्यक्रमलाई सम्बोधन गर्दै प्रधानमन्त्री प्रचण्डले योगसम्बन्धी ज्ञानविज्ञानको अध्ययन गरिरहेका विश्वभरकै अध्येताहरूका लागि नेपाल मूल गन्तव्य बन्न सक्ने विश्वास व्यक्त गरे। योग शारीरिक अभ्यास मात्र नभई निश्चित नियम, विधि र प्रक्रियामा रही अपनाउने वैज्ञानिक जीवनशैली एवं जीवनपद्धति भएको उल्लेख गर्दै प्रधानमन्त्री प्रचण्डले स्वस्थकर जीवनयापनका लागि व्यक्तिलाई शारीरिक, मानसिक र आध्यात्मिक रूपमा सबल बनाउन योगले सहयोग पुर्याने बताए। 'शरीरलाई स्वस्थ र फूर्तिलो बनाउने तथा मनलाई स्वच्छ र शान्त बनाउने सर्वोत्तम उपाय योग हो,' प्रधानमन्त्री प्रचण्डले भने, 'नियमित योगाभ्यासबाट व्यक्तिको स्वास्थ्य अवस्था सुदृढ हुनुका साथै व्यक्ति तनावमुक्त भइ कार्य क्षमतामा वृद्धि हुने, रोग प्रतिरोधात्मक क्षमतामा बृद्धि हुने, व्यक्तिमा सकारात्मक सोचको विकास हुने, व्यक्तिमा अनुशासन र आन्तरिक ऊर्जा प्राप्त हुनेजस्ता गुणको विकास हुन्छ ।' तनावमुक्त शान्त मन र रोगमुक्त स्वस्थ शरीर विकासमा योगको महत्त्वपूर्ण भूमिका रहने बताउँदै प्रधानमन्त्रीले योग र ध्यानका अभ्यासहरूबाट व्यक्तिमा नसर्ने रोगहरूको रोकथाम, उपचार र पुनःस्थापनाका लागि महत्त्वपूर्ण योगदान पुग्ने बताए। 'नेपाल योग पर्यटनका निम्ति अत्यन्त सम्भावनायुक्त देश हो,' प्रधानमन्त्री प्रचण्डले भने, 'तसर्थ, हामीले योगको विश्वव्यापीकरणमा जोड दिनुपर्दछ । यस दिशामा योजनाबद्ध पहल लिन योगका अभियन्ताहरू र योग गुरूहरूमा म हार्दिक अपील गर्दछु ।' योग नेपालको आम जीवनपद्धति एवं अमूल्य निधि भएको बताउँदै प्रधानमन्त्री प्रचण्डले नेपालले परिकल्पना गरेको योगमाया आयुर्वेद विश्वविद्यालयले भविष्यमा विश्वस्तरीय विश्वविद्यालयको रूपमा स्थापति हुने विश्वास व्यक्त गरे।"
मुस्ताङका सबै नागरिकले सीमापार पास पाउने,"जोमसोम : मुस्ताङका पाँचवटै स्थानीय तहका नागरिकले उत्तरी कोरलानाका हुँदै चीन जाने प्रस्थान अनुमतिपत्र सीमापार पास पाउने पक्का भएको छ। जिल्ला प्रशासन कार्यालय मुस्ताङद्वारा बिहीबार आयोजित जिल्लास्थित राजनीतिक पार्टीहरूसँगको छलफल तथा अन्तरक्रियामा यस्तो जानकारी दिइएको हो। यसअघि उत्तरी चीनको स्वशासित क्षेत्र तिब्बतसँग सीमाना जोडिएको उपल्लो मुस्ताङका दुई पालिकाका नागरिकलाई मात्रै चीन जाने प्रस्थान अनुमतिपत्र सीमापार वितरण गरिएको थियो। जिल्ला प्रशासन कार्यालय मुस्ताङको लोमान्थाङ र लोघेकर दामोदरकुण्ड गाउँपालिकाका गरी चैत्र मसान्तसम्म १५२० जनालाई सीमापार पास वितरण गरेको थियो। जिल्लाका राजनीतिक पार्टीहरूसँगको छलफलमा मुस्ताङका प्रमुख जिल्ला अधिकारी जनकराज पन्तले उपल्लो मुस्ताङको दुई पालिकालाई चीन जाने प्रस्थान अनुमतिपत्र (पास) वितरण हुँदै आइरहेकोमा चालु आर्थिक वर्षको अन्तिम वा आगामी आर्थिक वर्षको सुरुवाती चरणबाटै जिल्लाका पाँचवटै पालिकाका नागरिकलाई पास वितरण गर्ने गृहकार्य भइरहेको जानकारी दिए। उनले प्रस्थान अनुमतिपत्रका आधारमा अब मुस्ताङका सबै नागरिकलाई सीमापार पास उपलब्ध गराउने तयारी भइरहेको जनाए। मुस्ताङका पाँचवटै पालिकालाई चीनको स्वशासित क्षेत्र लिजीमा पुगेर मालसामान किनेर ल्याउने सहजताका लागि सीमापार पास वितरणको आवश्यक प्रक्रिया अघि बढिसकेको प्रजिअ पन्तको भनाइ छ। कोरना कहरले लगातार चार वर्षसम्म पूरै बन्द अवस्थामा रहेको मुस्ताङको उत्तरी कोरला नाका प्रधानमन्त्री पुष्पकमल दाहाल (प्रचण्ड)को चीन भ्रमणपछि गत कात्तिक २७ गते खुल्ला भएको थियो। कोरला नाका खुल्ला गर्न स्थानीय प्रशासनसँगै संघ तथा प्रदेशका वर्तमान तथा पूर्वसांसदहरू, स्थानीय तहका जनप्रतिनिधि, कर्मचारी र सरोकारवालाहरूले पहल गरेका थिए। नाका खुल्ला गर्न चीन पक्षले औपचारिक कार्यक्रम राखेर आतिसबाजी गरेर तामझामका साथ नाका खुल्ला गरेको उद्घोष गरिएको थियो। त्यस समय पनि चीन पक्षले तत्कालका लागि उपल्लो मुस्ताङका सीमावर्ती दुई गाउँपालिकालाई मात्रै पास वितरण गर्ने र त्यसपछि क्रमशः मुस्ताङका सबै नागरिकलाई सीमापार पास वितरण गर्दा फरक नपर्ने जनाउ दिएको थियो। कोरला नाकामा जिल्लाका पाँचवटै स्थानीय तहका नागरिकले चीन जाने प्रस्थान अनुमति पाउने भएपछि कोरलाको तिब्बती भूमिमा व्यापारिक चहलपहल वृद्धि हुने अपेक्षा गरिएको छ। हाल उपल्लो मुस्ताङका नागरिकले मात्रै पास पाएका कारण नाकामा खासै व्यापारिक चहलपहल देखिँदैन। तर, सरकारले कोरला नाकामा आवश्यक भौतिक पूर्वाधार निर्माण गरी छिटोभन्दा छिटो कोरला नाका सबैका लागि खुल्ला गरिनुपर्ने एमाले मुस्ताङका सचिव तिलक विकको धारणा छ। उत्तरी कोरला नाका खुल्ला भएसँगै सीमावर्ती क्षेत्रको नेचुङ भन्सार कार्यालय आंशिक रूपमा चलायमान हुन थालेको छ। उपल्लो मुस्ताङी नागरिकले चीनको लिजी हाटबजार पुगेर दैनिक उपभोग्य वस्तु आयात गर्न सहज भइसकेको छ। उपल्लो मुस्ताङी नागरिकले चीनको लिजी पुगेर खाद्यान्न, किराना सामान, कस्मेटिक सामानलगायतका सामग्री आयात गर्ने गरेका छन्। नेपाल पक्षबाट उपल्लो मुस्ताङले स्थानीय उत्पादनका साथै नेपालमा पाइने सामान, भेडाच्याङ्ग्रा र यार्सा गुम्बा जडीबुटीलगायतको निर्यात गर्ने गरेका छन्। कोभिडअघि बर्सेनि असार र भदौ महिनामा उपल्लो मुस्ताङीलाई लक्षित गरी चीन पक्षले अन्तरदेशीय व्यापार मेला सञ्चालन गर्ने गथ्र्यो। तर, यसपटक भने चीन पक्षले जिल्ला प्रशासन कार्यालयले वितरण गर्ने सीमापार पासको आधारमा बाह्रैमहिना कोरला नाका खुल्ला गरेको हो।"
देहातमा देखिँदैनन् भकारी र माटोको कोठी,"विराटनगर : अन्न सुरक्षित राख्न तराईको देहातमा सर्वसाधारणले घरमा राख्ने माटोको कोठी र भकारी पछिल्लो समय हराउँदै गएको छ। देहातमा जमिन्दार परिवार भएको सन्देश दिने भखारी र अन्नलाई वर्षभरि सुरक्षित राख्न महिलाले बनाउने माटोको कोठी अचेल हराउन थालेको हो। सबैभन्दा सुरक्षित भाँडोका रूपमा तराई मधेसको ग्रामीण भेगमा माटोको कोठी बनाएर अन्न राख्ने र सम्पन्नताको सन्देश दिन आँगनमा राखिने भकारी (ठेक)को चलन परापूर्वकालदेखि नै चलिआएको हो। देहातमा किसानहरूले अन्नलाई सुरक्षित राख्न माटोको कोठी बनाउने गरेका थिए, हनुमाननगर कंकालनी नगरपालिका४ का नुनु मण्डलले भने, ग्रामीण भेगमा आगलागी हँुदा बस्ती नै सखाब भएका बेला पनि माटोको कोठीमा राखिएको अन्न सुरक्षित हुन्थ्यो। मण्डलका अनुसार जतिसुकै भीषण आगजनी भए पनि माटोको कोठीको अन्नमा केही हुँदै थियो। भखारी त जमिन्दारले दलानमा सबैले देख्ने स्थानमा राख्ने गरेका पनि मण्डलले बताए। मण्डलका अनुसार पहिले भकारीमा राखिएको धानलगायतका अन्नलाई जमिन्दारहरूले सवैया वा डेरहामा विपन्न परिवारलाई दिने चलन थियो। घरमा अन्नको अभाव भएकाले विपन्न परिवारले जमिन्दारलाई उक्त धान मंसिर महिनामा फिर्ता गर्ने गर्थे। तर, उक्त चलन अहिले हराएको मण्डलले बताए। अहिले खेतबाट आएको धान, गहुँलगायतका सबै खाद्यान्न काँटामा बेच्ने गरेकाले भकारी राख्ने प्रथा अन्त भएको उनले बताए। सबै समुदायका मानिस मजदुरी गरेर जीविकोपार्जन गर्ने क्रममा बाहिर जाने गरेकाले धान सवैया वा ढेरहामा लिने चलन पनि हटेर गएको उनको भनाइ छ। पहिले तराईमधेसका गाउँका घरघरमा रहेको माटोको कोठी र भकारी हेरेर परिवारको सम्पन्नता आकलन गर्ने गरिन्थ्यो। खेतबारीमा उब्जेको अन्नपात सुरक्षित भण्डारण गरेर राख्ने माटोको कोठी वा भकारी जति ठूलो हुन्थ्यो, उक्त परिवार त्यति नै धेरै सुखी र सम्पन्न रहेको आम जनमानसको ठम्याइँ हुन्थ्यो। तर अहिले ती माटोको कोठी र भकारी लोप नै भइसकेको भन्दा अत्युक्ति नहुने स्थानीय रमेश मेहताले बताए। उनले भने, अहिले माटोको कोठीभन्दा प्लास्टिकको भाँडो वा ड्रममा अन्न राख्ने चलन आयो। तराई मधेसमा छोरीचेलीको वैवाहिक सम्बन्धको कुरा गर्न आउँदा छोरी पक्षले छोरा पक्षको घरमा रहेको कोठी र भकारी हेरेर उसको आर्थिक हैसियतको आकलन गरेर वैवाहिक सम्बन्ध गाँस्ने गरेको अर्का स्थानीय महेन्द्रनारायण ठाकुरले बताए। परम्परा, संस्कृति, कला र साहित्यको अनुपम उदाहरणका रूपमा रहेको विशिष्ट पहिचानयुक्त माटोको कोठी बनाउन उपयुक्त माटोमा भुसालगायतका सामग्री मिसाएर महिलाले तयार पार्ने गर्थे। अन्नपात भण्डारणका लागि घरघरमै बनाइने माटोको कोठीको ठाउँमा अब कर्कटपाता तथा प्लास्टिकका भाँडावर्तनहरूले ठाउँ लिइसकेपछि कोठीको निर्माण हुन छाडेको हो। तराईमधेसमा व्यक्तिको स्वामित्वमा जग्गाको क्षेत्रफल पनि घट्दै गएपछि घरमा भित्रिने खाद्यान्नको मात्रासमेत कमी भएर कोठी बन्न छाडेको ग्रामीण क्षेत्रका किसान बताउँछन्। खासगरी हिउँदमा कोठी बनाउने लहर नै देखिन्थ्यो। नयाँ पुस्तामा त्यस्तो रौस र लहर नदेख्दा अब पुराना रीतिथिति, परम्परा, कला र आफ्नो भन्ने विशेषता नै हराउने चिन्ता बढेको छ, मिथिला कलासंस्कृतिको संरक्षण अभियानमा लागेका विराटनगरका प्रवीणनारायण चौधरीले बताए। मिथिला क्षेत्रकै कला, संस्कृति, परम्परा र मौलिक पहिचान झल्किने र स्वास्थ्यको लागिसमेत अति उपयुक्त हुने माटोको कोठी र भकारी बनाउने कार्यलाई जगेर्ना गर्न कोठी बनाउने तालिमहरू सञ्चालन गर्नु आवश्यक रहेको उनले बताए।"
तिब्बतमा पक्राउ परेकाको घरमा रुवाबासी,"गोरखा : तिब्बतमा पक्राउ परेका गोरखा छेकम्पारका दुई युवाको परिवारमा अहिले रुवाबासी छ। तिब्बती प्रहरीको नियन्त्रणमा रहेका चुमनुब्री७ छुलेका कर्मा छेतेन र लामागाउँका कर्मा राप्केको परिवार चिन्तामा डुबेको हो। अन्दाजी ३० वर्षका यी दुई युवालाई डेढ महिनाअघि तिब्बती प्रहरीले बोलाएर तिब्बती बजार स्याबाट पक्राउ गरेको स्थानीयवासीको भनाइ छ। जिउँदै छन् कि कुन अवस्थामा छन् भन्दै चिन्ता लागेको कर्मा छेतेनकी श्रीमती दोल्कर लामा दुःखेसो पोख्छिन्। यतिका दिन भइसक्यो, केही अत्तोपत्तो छैन। जिउँदै हुनुहुन्छ कि, कस्तो अवस्थामा हुनुहुन्छ ? कहाँ हुनुहुन्छ केही थाहा छैन, उनले रुँदै भनिन्, किन पक्राउ गरेको हो नि थाहा छैन। के कस्तो कारबाही गर्छ पनि थाहा छैन। अन्योलै अन्योलमा हामी कति दिन आँसुमा डुबेर बस्ने हो ? उनले सत्य तथ्य खोज गरिदिन सरकारसँग माग गरिन्। कर्मा छेतेन आफूसँगै किरा टिप्न लेक गएको उनी सम्झन्छिन्। हामी सँगसँगै किरा टिप्न गएका हौं। दिनभरि केटाहरू एकातिर जान्थे, हामी केटीहरू अर्कातिर जान्थ्यौं। भरे बेलुका टहरोमा भेट हुन्थ्यो। तर त्यस दिन उहाँ आउनु भएन, उनले भनिन्, किरा टिप्दा भीरबाट खसे कि, गाउँतिर झरे कि भनेर जताततै खोज्यौंं। आफन्तहरू सबैलाई खबर गर्यौं । तर कतै खबर पाउन सकिएन। १२, १३ दिनपछि पो हल्ला सुनियो, तिब्बतमा प्रहरीले पक्राउ गरेको छ अरे भनेर। हल्लाको कुरा पत्याउने कि नपत्याउने ? बुझ्न जाउँ भने नाका बन्द छ। कसरी जाने ? सत्य कुरा कसरी थाहा पाउने ? चिन्तामा डुबेर दिन बितिरहेको उनले पीडा पोखिन्। लामागाउँको कर्मा राप्केको घरको अवस्था पनि उस्तै दर्दनाक छ। पत्तै नपाई छोरा गायब भयो। १५ दिनपछि मात्र छिमेकीलाई फोनबाट खबर आएको उनका बुबा निमा दोर्जेले भने। हामीलाई त थाहै थिएन। पल्लो घरमा फोन आएछ। उहाँले भनेपछि पो तिब्बतमा बोलाएर पक्राउ गरेको रहेछ भनेर थाहा भयो, उनले भने, किन समातेको हो ? अब हामीले के गर्नुपर्छ केही थाहा पनि छैन। माथि (तिब्बत) जाम भने नाका बन्द छ। फोन गरौं भने कसलाई गर्ने ? कोही चिनेको पनि छैन, जानेको पनि छैन। तल (काठमाडौं) कसरी जाने, कसलाई भन्ने केही थाहा छैन। आफ्नो दुःख वडाध्यक्षबाहेक अरू कसैलाई नभनेको पीडित परिवारले बताए। दुर्गम ठाउँको मान्छे भएकाले आफूहरूलाई केही थाहा नपाएको उनीहरू बताउँछन्। के गरे के हुन्छ, आफ्नो मान्छे छुटाउन के गर्नुपर्छ केही अत्तोपत्तो छैन, निमाले भने, सरकारले हेर्दिए हुन्थ्यो। सरकारलाई कसरी भन्ने ? करिब डेढ महिनाअघि चिनियाँ प्रहरीले उनीहरू दुवै जनालाई ङुइला नाकाबाट तिब्बती बजार स्यामा बोलाएर पक्राउ गरेको थियो।"
उखरमाउलो गर्मीमा दिनभरि लाइनमा,"धनगढीमहेन्द्रनगर : बुधबार बिहानको पौने ८ बजेको थियो। जिल्ला प्रशासन कार्यालय कैलालीको पुरानो भवनको बरन्डामा ज्येष्ठ नागरिकको चहलपहल थियो। सानो बरन्डामा, धेरै (डेढ सय बढी) ज्येष्ठ नागरिक थिए। १५२० जनामात्रै बस्न मिल्ने बेन्च भएको ठाउँमा यति धेरै ज्येष्ठ नागरिक आएपछि बस्न त कता हो कता, खुट्टा टेक्ने ठाउँसमेत थिएन। कतिपय बरान्डाको भुइँमा बसिरहेका थिए भने कतिपय रुखको छहारी खोजेर यताउता भौतारिरहेका थिए। त्यसैबीचमा एक जना ज्येष्ठ नागरिक घोप्टो परेर सुतेका भेटिए। वरिपरि हिँड्नेहरू भुइँमा सुतेका ती ज्येष्ठ नागरिकलाई हेर्दै चुकचुक गर्दै कामतिर लाग्दै थिए। उनी कैलालीको चुरे गाउँपालिका वडा नम्बर ३ सहजपुरका ८४ वर्षका धनबहादुर महत रहेछन्। कान पटक्कै नसुन्ने। आँखा पनि कमै देख्ने। हिँड्डुलमा अर्काको सहारा चाहिने अवस्थाका उनी, वृद्धभत्ता बुझ्न राष्ट्रिय परिचयपत्र अनिवार्य गरिएपछि जिल्ला प्रशासन कार्यालय कैलालीमा आफ्नो र श्रीमतीको राष्ट्रिय परिचयपत्र बनाउन आएका रहेछन्। उनले मंगलबारदेखि जिल्ला प्रशासन कार्यालय कैलालीको चक्कर काटिरहेका छन्। भुइँमा सुतिरहेका महतको नजिकै पुग्दा उनका २५ वर्षका नाति दिनेश महत आए। उनले भने, मेरा बाजे हो उहाँ, कान पनि सुन्नुहुन्न, आँखा पनि एकदमै कम देख्नुहुन्छ। बस्दाबस्दै ढाड दुख्यो भन्नुभयो, बस्ने व्यवस्था नै नभएको ठाउँमा सुत्न के ल्याउने। त्यसैले आफैं बरन्डामा घोप्टो पर्नुभयो। धनबहादुरसँगै छेवैमा उनकी श्रीमती कलसीदेवी महत पनि थिइन्। कलसीको उमेर नागरिकतामा ८५ वर्ष छ अर्थात् श्रीमानको भन्दा १ वर्ष बढी। उखरमाउलो गर्मी (४३ डिग्री) मा श्रीमान् भुइँमा पल्टेपछि आफ्नो धोतीको सप्कोले कलसीले हावा हम्किरहेकी थिइन्। बूढाभन्दा म एक वर्ष जेठी हुँ, तर बूढा कमजोर भैग्या, म चमचमानी छु, मु बूढाको सेवा गद्धी छु, (बूढाभन्दा म एक वर्ष जेठी हुँ, बूढा कमजोर भैहाल्नुभयो। म ठीकठाक छु। बू्ढाको सेवा म गर्दै आएकी छु।) उखरमाउलो गर्मीमा पसिना पुछ्दै कलसीले भनिन्, सरकारले यो गर्मीमा साह्रै दुःख दियो। मर्ने बेला अर्को नागरिकता किन चाहियो होला, एउटा त छँदै थियो। कलसीलाई राष्ट्रिय परिचयपत्र भनेको अर्को नागरिकता जस्तै हो भनेर कसैले भनेका रहेछन्। तराईको तापक्रम ४२ डिग्रीभन्दा माथि छ। यस्तो गर्मीमा साउनदेखि नै परिचयपत्र चाहिने भन्ने निर्णय नभएर ६७ महिनाको समय दिएको भए सहज हुन्थ्यो। तर अचानक मन्त्रिपरिषद्को निर्णय भएर आयो। सरकारको निर्णय हामीले कार्यान्वयन गर्नुपर्छ। धर्मेन्द्रकुमार मिश्र, प्रमुख जिल्ला अधिकारी, कैलाली महत दम्पतीको घरबाट जिल्ला प्रशासन कार्यालय कैलाली झन्डै ७० किलोमिटर दूरीमा छ। ६० किलोमिटरमा पनि ४० किलोमिटर पहाडको बाटोे पर्छ। नाति दिनेशले मंगलबार नै बाजेबज्यैलाई बसमा राखेर धनगढी पुर्याएको बताए। राष्ट्रिय परिचयपत्र पेस नगरे साउनदेखि भत्ता पाइँदैन भन्यो। बाजेबज्यैको भत्ता महिनाको आठ हजार आउँछ। त्यसले घर खर्च चल्ने गर्छ। नबनाउँ भन्दा पनि भएन। त्यसैले यस्तो उमेरमा अशक्त बाजेबज्यैलाई धौधौ गरी धनगढी पुर्याएँ, नाति दिनेशले भने। कैलालीको कैलारी गाउँपालिका ३ हसुलियाकी ८० वर्षीया सुखिया देवी चौधरीका दुवै खुट्टा चल्दैनन्। बुढेसकालमा लडेर उनका दुवै खुट्टा भाँच्चिएका रहेछन्। रातो रंगको अटो जिल्ला प्रशासन कार्यालयको परिसरमै आयो। छोरा रामजीवन चौधरीले अटोबाट आमा सुखियादेवीलाई टक्क काखमा बोके। जिल्ला प्रशासनको त्यही बरन्डा, जहाँ थेगी नसक्नु भिड थियो, त्यहाँ ल्याएर थचक्क बसाए। जीवनको उत्तरार्धमा पनि यस्ता बूढाबूढीलाई किन यस्तो दुःख दियो होला। भत्ताका लागि भर्खर योग्य भएकाहरू अथवा नयाँ बनाउनेहरूलाई त बरु यो नियम लागु गरेको भए हुने। तर यस्ता अशक्त ज्येष्ठ नागरिकलाई ४२४३ डिग्रीको तापक्रममा यस्तो दुःख दिनु हुने थिएन, सुखिया देवीका छोरा रामजीवनले भने, आमालाई घरमै पनि शौचालय लैजान, बाहिरभित्र गर्न ह्विलचेयरमा बोक्नुपर्छ। सिन्धुलीको घर पनि काँ नेर थियो थाहा छैन। छोरी पनि कैलालीमै जन्माएँ। छोरीलाई झन् केही थाहा छैन। अब बसाइँसराइ कसरी ल्याउने, कसले गइदिन्छ ? अनि कसरी थाहा हुन्छ कि अहिले त्यहाँ कुन पालिका बनेको छ ? कसले मलाई चिनेर बसाइँसराइ बनाइदिन्छ ? खैमैन्टु माया तामाङ ज्येष्ठ नागरिक सुखिया आएकै अटोमा सुखराम चौधरी (८१ वर्ष) र फिरियादेवी चौधरी (७८ वर्ष) अर्को ज्येष्ठ नागरिक जोडी पनि जिल्ला प्रशासन कार्यालय कैलालीमा झर्यो। उनीहरू रामजीवनकै आफन्त पर्दा रहेछन्। आमालाई काखमा बोकेर प्रशासनको बरन्डामा राखी सकेपछि उनले सुखराम र फिरियाको पनि हात समातेर बरन्डातिर ल्याए। जिल्ला प्रशासन कार्यालय कैलालीमा नागरिकता, राहदानी र राष्ट्रिय परिचयपत्र बनाउनेहरूको प्रायः बढी भिडभाड हुने गर्छ। त्यसैमा ज्येष्ठ नागरिकको भिड उर्लिएपछि त्यहाँ मेला लागेझैं भएको छ। प्रचण्ड गर्मीको मौसम भएकाले पनि ज्येष्ठ नागरिकलाई सकस भएको छ।गृह मन्त्रालय मातहत रहेको राष्ट्रिय परिचयपत्र तथा पञ्जीकरण विभागले २०८१ सालको जेठ २४ गतेको मन्त्रिपरिषद्को निर्णय भन्दै जेठको ३० गते नेपालका २८ जिल्ला प्रशासन कार्यालयहरूलाई सर्कुलर गरी ज्येष्ठ नागरिकहरूले असार मसान्तभित्र परिचयपत्र बनाउन समय तोकेको छ। विभागले उक्त परिचयपत्र नबनाए सामाजिक सुरक्षा भत्ता रोकिने चेतावनी दिएको छ। राष्ट्रिय परिचयपत्र तथा पञ्जीकरण विभागले पठाएको २८ जिल्लाहरूमध्ये सुदूरपश्चिममा कैलाली र कञ्चनपुर तराईका दुई जिल्ला परेका छन्। कञ्चनपुरमा पनि उस्तै अवस्था बुधबार बिहानै ६ बजे कञ्चनपुरको शुक्लाफाँटा नगरपालिका११ कलुवापुरका ७२ वर्षीय भवानीदत्त अवस्थी श्रीमती देवासँगै जिल्ला प्रशासन कार्यालय कञ्चननपुर पुगे। राष्ट्रिय परिचयपत्रका लागि नाम दर्ता गर्न दिनभर लाइन बस्दा पनि उनको पालो आएन। घरबाट बिहानै ५ बजे ६१ वर्षीया श्रीमती देवासँगै राष्ट्रिय परिचयपत्र बनाउन प्रशासन कार्यालय हिँडेका उनी दिनभर भोकभोकै लाइनमा बस्नुपर्दा निकै थकित देखिन्थे। वृद्धभत्ताका लागि राष्ट्रिय परिचयपत्र नभई नहुने भएपछि दुवै बूढाबूढी परिचयपत्र बनाउन दोस्रो दिन प्रशासन कार्यालय पुगेको उनले सुनाए। बुढेसकालमा हामीलाई दुःख दिइयो। स्वर्गबास हुने बेला परिचयपत्र किन चाहियो होला ? लठुवा कामी, ज्येष्ठ नागरिक परिचयपत्रका लागि निकै दुःख रहेछ, घरबाट बिहानै ५ बजे बूढाबूढी आएका हौं, अहिलेसम्म पालो आएको छैन, निराश हुँदै उनले भने, हामी बाहिर केही खाँदैनौ, भोकै दिनभर लाइनमा बस्नु परेको छ। ज्येष्ठ नागरिक र अपांगता भएका नागरिकहरू जिल्ला प्रशासन कार्यालयको सेवाग्राही कक्ष बाहिर कोही भुइँकै सुतेका देखिन्थे भने कोही बेन्चमै निदाएका थिए। प्रचण्ड गर्मीको कुनै प्रवाह नगरी अधिकांश ज्येष्ठ नागरिक आफन्तसँगै परिचयपत्र बनाउन पालो कुरेर बसेका देखिन्थे। देशभरिमा २८ जिल्लामा सामाजिक सुरक्षा भत्ताका लागि सरकारले राष्ट्रिय परिचयपत्र अनिवार्य गरेपछि जिल्ला प्रशासन कार्यालय कञ्चनपुरमा परिचयपत्र बनाउनेहरूको भिड बढेको हो। बेदकोट नगरपालिका७ की हिरूलीदेवी भट्टले दुई दिन पालो कुरेर पनि राष्ट्रिय परिचयपत्र बनाउन नसकेको गुनासो गरिन्। मंगलबार दिनभर लाइन बस्दा पनि हाम्रो पालो आएन। त्यस दिन रित्तोहात घर फर्कियौं, भट्टले भनिन्, बुधबार पनि ३ बजेसम्म पालो आएको छैन। फारम भित्र दिएका छौं। बुधबार बिहानै ६ बजेदेखि आएर गेटमा लाइन बसेको उनले बताइन्। यस्तो गर्मीमा पाउनु दुःख पाइयो, हाम्रो दुःख कसले देख्छ र, उनले भनिन्, टन्टलापुर घामले टाउको दुखिसक्यो बिहानैदेखि भोकभोकै छु। भीमदत्त नगरपालिका९ का कृपा धामीले दुई दिन पालो कुरेपछि फोटो खिच्न पाएको सुनाए। हिजो बिहान ६ बजेदेखि लाइन बसेको थिएँ, पालो आएन, धामीले भने, आज पनि ६ बजे आएको हुँ, बल्ल ३ बजे फोटो खिच्न पाएँ। अब त केही हुन्छ कि। उनले राष्ट्रिय परिचयपत्र बनाउन आउँदा निकै सास्ती खेप्नु परेको बताए। दिनभर चर्को गर्मीमा भोकभोकै बस्दा ज्येष्ठ नागरिक बिरामी पर्न थालेका छन्। शुक्लाफाँटा नगरपालिका७ का ७३ वर्षीया भुरी भट्ट पनि नाति वीरेन्द्र भट्टका साथ बिहानै ७ बजे जिल्ला प्रशासन कार्यालय पुगिन्। दिउँसो ३ बजेसम्म पनि पालो नआएपछि उनी आज परिचयपत्र नबन्ने हो कि भन्ने चिन्तामा थिइन्। त्यत्रो टाढाबाट आएका छांै, अहिलेसम्म पालो आएको छैन फेरि भोलि आउनुपर्ने हो कि, उनले चिन्तित हँुदै भनिन्, सरकारले टाढा घर भएकाहरूलाई केही व्यवस्था गरिदिएको भए हुने। उनले पहिले वडा कार्यालयमा परिचयपत्र बनाउँदा थाहा नपाएको बताए। वडामा परिचयपत्र बनाउँदा सजिलो हुन्थ्यो। त्यतिबेला मलाई कसैले केही भनेनन्, उनले गुनासो गर्दै भनिन्, अहिले यो भएन भने भत्ता आउँदैन भन्छन् मैले दुःख पाउनु रैछ। उनले ज्येष्ठ नागरिकका लागि सरकारले वडा कार्यालयमै परिचयपत्र बनाउने व्यवस्था गर्नुपर्ने बताइन्। उनका सहयोगी वीरेन्द्रले समयमै सरकारले सूचना नगरिदिँदा अहिले प्रचण्ड गर्मीमा ज्येष्ठ नागरिकले दुःख पाएको बताए। सुरुमै सरकारले परिचयपत्र बिना भत्ता पाउँदैनौं भनेको भए अहिले यत्रो भिड हुने थिएन, उनले भने, अहिले वृद्धवृद्धाहरूले दुःख पाउनु परेको छ। उनले सहज रूपमा सेवा पाउने वातावरण बनाउनुपर्ने बताए। सरकारले जनतालाई कसरी हुन्छ सहज रूपमा सेवा दिनुपर्छ। यसरी दुःख दिएर भएन, उनले भने। राष्ट्रिय परिचयपत्र बनाउन जिल्ला प्रशासन कार्यालयमा सेवाग्राहीको घुइँचो छ। परिचयपत्र बनाउन ज्येष्ठ नागरिक बिहान ६ बजेदेखि नै जिल्ला प्रशासनमा लाइन लाग्न आइपुग्ने गरेका छन्। मंगलबारदेखि प्रशासनले ७ बजेदेखि नै सेवा दिने भएपछि धेरै सेवाग्राहीहरू लाइनमा बस्न बिहान ६ बजे नै जिल्ला प्रशासन कार्यालय पुग्ने गरेका छन्। राष्ट्रिय परिचयपत्र बनाउने सेवाग्राहीको चाप बढेपछि जिल्ला प्रशासन कार्यालय कैलाली र कञ्चनपुरले आइतबारदेखि बिहीबारसम्म बिहान ७ बजेदेखि बेलुका ७ बजेसम्म सेवा दिन थालेको छ। शुक्रबार बिहान ८ बजेदेखि ४ बजेसम्म सेवा सुचारु गरेको छ। स्थानीय तहहरूले पनि सामाजिक सुरक्षा भत्ता लिन राष्ट्रिय परिचयपत्र अनिवार्य भएको हुँदा राष्ट्रिय परिचयपत्रको फारम भर्न अनुरोध गरेका छन्। सरकारले भत्ता दियो, राम्रो लागेको थियो। भत्ता पाएपछि ज्येष्ठ नागरिकले कसैसँग हात फैलाउनु परेको छैन, तर सरकारले यस्तो गर्मीमा राष्ट्रिय परिचयपत्र अनिवार्य गर्नु भनेको बूढाबूढीलाई दुःख दिनुबाहेक केही होइन। यसलाई सच्याउनुपर्छ। शिवसिंह खाती, ज्येष्ठ नागरिक जिल्लाका स्थानीय तहले सूचना प्रकाशित गरी आगामी साउन १ गतेबाट सामाजिक सुरक्षा भत्ता पाउने नयाँ लाभग्राही तथा भत्ताको नवीकरण गर्ने लाभग्राहीले राष्ट्रिय परिचयपत्र अनिवार्य भएको हुँदा राष्ट्रिय परिचयपत्र बनाउन बाँकी रहेका लाभग्राहीले राष्ट्रिय परिचयपत्रको फारम भर्न अनुरोध गरेको छ। बसाइँसराइ नहुँदा तामाङ तनावमा ८५ वर्षकी खैमैन्टु माया तामाङ कैलालीको फूलबारीमा बस्छिन्। जनकपुर अञ्चलको सिन्धुली जिल्ला, तत्कालीन त्रिपुरेश्वर गाउँ पञ्चायतको नागरिकता भएकी उनले बिहे गरेर कैलाली झरेको ४० वर्षभन्दा बढी भयो। १९९६ साल कात्तिक १४ गते जन्मिएकी उनी बुवा आमाको एक्लो सन्तान हुन्। बुवा लोथरे तामाङको नामबाट नागरिकता पाएकी उनले पनि एउटा मात्र छोरी पाइन्। छोरी दुई वर्षकै हुँदा श्रीमान्को मृत्यु भयो। उनले अनाथ छोरी हुर्काइन्। कैलालीमै छोरीको बिहे गरिन् र उनीसँगै बसिन्। कैलालीमा बस्दै आएकी ८५ वर्ष उमेरकी खैमैन्टुमाया तामाङलाई राष्ट्रिय परिचयपत्र बनाउनका लागि सिन्धुलीको बसाइँसराइ मागिएको छ। सिन्धुलीको घर पनि काँ नेर थियो थाहा छैन, छोरी पनि कैलालीमै जन्माएँ, छोरीलाई झन् केही थाहा छैन। अब बसाइँसराइ कसरी ल्याउने, कसले गइदिन्छ। अनि कसरी थाहा हुन्छ कि अहिले त्यहाँ कुन पालिका बनेको छ ? कसले मलाई चिनेर बसाइँसराइ बनाइदिन्छ ? तामाङले गुनासो गरिन्। तामाङजस्तै सामाजिक सुरक्षा भत्ता पाइरहेका तर बसाइँसराइ ल्याउनुपर्ने धेरै छन्। प्रमुख जिल्ला अधिकारी धर्मेन्द्रकुमार मिश्र भन्छन्, राष्ट्रिय परिचयपत्र बनाउन चाहिने कागजपत्र त जसले पनि पुर्याउनै पर्छ। हामीलाई पनि ज्येष्ठ नागरिकले दुःख पाइरहेको थाहा छ। देखिरहेका पनि छौं, तर राज्यको नियम मान्नुको विकल्प छैन। छोटो समयमा निर्णय भएकाले समस्या सुदूरपश्चिममा कैलाली र कञ्चनपुर दुवै तराईका जिल्ला हुन्। तराईको तापक्रम ४२ डिग्री माथि छ। यस्तो गर्मीमा साउनदेखि नै परिचयपत्र चाहिने नभनेर ६७ महिनाको समय दिएको भए सहज हुन्थ्यो, तर अचानक मन्त्रिपरिषद्को निर्णय भएर आयो। सरकारले निर्णय गरेपछि कार्यान्वयन गर्नु नै पर्छ, कैलालीका प्रमुख जिल्ला अधिकारी धर्मेन्द्रकुमार मिश्रले भने। उनले अहिलेको राष्ट्रिय परिचयपत्र बनाउने भनेको दैनिक आउने सेवाग्राहीका लागि भएको तर ज्येष्ठ नागरिकको त्यसैमा थप प्रेसर आएपछि व्यवस्थापनमै समस्या देखिएको बताए। ज्येष्ठ नागरिकको अवस्था हेरेर हामीले बरन्डामा तीन वटा र फारम बुझाउने झ्याल बाहिर पनि एउटा पंखा आइतबार जोडेका छौं, प्रमुख जिल्ला अधिकारी मिश्रले भने। बाहिर तातो हावाको लू चलिरहेका बेला बरन्डाका पंखाले पनि खासै काम गरिरहेको छैन। प्रमुख जिल्ला अधिकारी मिश्रले ज्येष्ठ नागरिकहरूको परिचयपत्र छिटो होस्, यस्तो गर्मीमा बढी कुर्नु नपरोस् भनेर नै ७ ठाउँमा विवरण संकलन केन्द्र थपेको बताए। जिल्ला प्रशासन कार्यालयभित्र दुई वटा ठाउँमा विवरण संकलन केन्द्र थियो। त्यहाँ हामीले बढाएर पाँच गरेका छौं। गोदावरी नगरपालिकामा १ मात्रै संकलन केन्द्र थियो। त्यहाँ जनशक्ति थपेर दुई बनाएका छौं। घोडाघोडीमा पनि पहिला एकै संकलन केन्द्र थियो, अहिले दुई बनाएका छौं। टीकापुरमा दुई वटा विवरण केन्द्रहरू थप गरिएका छन्, प्रमुख जिल्ला अधिकारी मिश्रले भने।"
प्रधानमन्त्रीलाई प्रायश: पूर्वाधारका प्रश्न,"काठमाडौं : भारत भ्रमणबाट फर्किएको निकै दिनसम्म संसद्लाई जानकारी नदिएपछि प्रधानमन्त्री पुष्पकमल दाहाललाई सांसदहरूले केही दिनअघि प्रश्न गरेका थिए, प्रधानमन्त्रीज्यू, सदनसँग किन डराएको ? प्रश्नलाई स्वाभाविक भन्दै बिहीबार प्रधानमन्त्रीले जवाफ दिए, भ्रमणमा नेपालभारत सम्बन्धलाई थप बलियो बनाउने, दुई देशबीच विगतमा भएका सहमति तथा सम्झौताको प्रभावकारी कार्यान्वयन, सबै दुईपक्षीय संयन्त्रहरू (सीमालगायत)को बैठक सुचारु गर्ने, पञ्चेश्वर बहुउद्देश्य जलविद्युत् आयोजनाको कार्यान्वयन, अरुण जलविद्युत् आयोजना एवं कृषि क्षेत्रमा सहकार्य गर्ने विषयमा गम्भीर छलफल भयो। प्रतिनिधिसभामा बिहीबार प्रधानमन्त्रीलाई ११ सांसदले प्रश्न गरे। तेजुलाल चौधरी : टीकापुर घटनामा अहिलेसम्म पनि थारूहरू फरार र मुद्दा खेपिरहेका छन् किन ? उहाँहरूलाई कहिले उन्मुक्ति दिनुहुन्छ ? प्रधानमन्त्री : टीकापुर घटना एउटा दु:खद् घटना हो। घटनाका विषयमा दोषी ठहर भएका व्यक्तिहरूको हकमा कानुनबमोजिम नै हुने कुरा माननीयज्यूहरूलाई अवगत नै छ। जहाँसम्म कैद माफी मिनाहाको विषय छ त्यस घटनामा कानुनबमोजिमको प्रक्रिया पूरा गरेका केहीले सो सुविधा पाई पनि सक्नुभएको छ। बाँकीले कानुनबमोजिम तोकिएको प्रक्रिया अनुरूप निरूपण हुने नै छ भन्ने विश्वास व्यक्त गर्दछु। दामोदर पौडेल : पुष्पलाल मध्यपहाडी लोकमार्गको पोखरा खण्डको सडक चौडा भुक्तानीका नाममा ठेकेदारबाट अवरुद्ध हुँदै आएको छ। कहिले सकिन्छ ? पोखरा क्षेत्रीय अन्तर्राष्ट्रिय विमानस्थलबाट उडान गर्न सक्छौं कि सक्दैनौं ? प्रधानमन्त्री : पुष्पलाल मध्यपहाडी लोकमार्गको उक्त सडक खण्डको केही ठाउँमा रेखांकन विवादले निर्माण कार्य अगाडि बढ्न नसकेको हो। निर्माण व्यवसायीलाई भुक्तानीको समस्या छैन। ठेक्का अवधि अझै एक वर्ष बाँकी रहेकोले समयभित्रै उक्त सडक खण्डको निर्माणकार्य सम्पन्न हुने अपेक्षा सरकारले लिएको छ। पोखरा अन्तर्राष्ट्रिय विमानस्थल दिगो सञ्चालनका सम्बन्धमा सरोकारवालाहरूसँग छलफल र समन्वय गरी तदारुकताकासाथ कार्य भइरहेको छ। अन्य देशका अन्तर्राष्ट्रिय वायुसेवाहरूले पोखरा विमानस्थलबाट सेवा सञ्चालन गर्नका लागि विभिन्न छुट तथा सहुलियतका साथै अन्य विषयमा पनि चासो व्यक्त गरेकोले ती विषयमा छलफल र समन्वय भइरहेको छ। दयालबहादुर शाही : सुदूरपश्चिम र कर्णाली प्रदेशका ९ जिल्लामा परेको अविरल वर्षाका कारण करिब ९ हजार घरधुरी प्रभावित भएका थिए। पीडित स्थानीयवासीले अहिलेसम्म न क्षतिपूर्ति, न राहत केही पाएका छैनन्। डोटी र जाजरकोट केन्द्रबिन्दु भएर गएको भूकम्पका कारण पीडितलाई दिने क्षतिपूर्ति र राहतको विषय ओझेलमा छ। बाढीपहिरो पीडित बाजुरा, बझाङ, अछाम, दार्चुला, हुम्ला, जुम्ला, मुगु, कालीकोट र डोल्पाका जनताको पीडा त्यत्तिकै छ। यसप्रति सरकारको ध्यान गएको छैन। गृह मन्त्रालयअन्तर्गतको राष्ट्रिय विपद् जोखिम न्यूनीकरण तथा व्यवस्थापन प्राधिकरण एकदमै उदासीन छ। यस सम्बन्धमा के योजना छ ? प्रधानमन्त्री : सुदूरपश्चिम र कर्णाली प्रदेशका जिल्लाहरूमा गएको बाढीपहिरोबाट प्रभावित ३ हजार ३ सय १३ परिवारको आवास निर्माणका लागि आवश्यक ८८ करोड ८२ हजार ५ सय थप निकासा गर्ने प्रक्रिया अगाडि बढाइएको छ। जाजरकोट र बझाङ केन्द्रबिन्दु भएर गएको भूकम्पबाट प्रभावित ८५ हजार ६ सय ९० अस्थायी आवासका लाभग्राही पहिचान भई अस्थायी आवास व्यवस्थापनका लागि आवश्यक ४ अर्ब २८ करोड ४५ लाख रुपैयाँमध्ये राष्ट्रिय विपद् जोखिम न्यूनीकरण तथा व्यवस्थापन प्राधिकरणबाट ३ अर्ब १६ करोड रुपैयाँ जिल्ला विपद् व्यवस्थापन समितिको कोषमा निकासा भइसकेको छ। बाँकी रहेको १ अर्ब १२ करोड ४५ लाख रकम निकासाका लागि आवश्यक प्रक्रिया अगाडि बढाइएको छ। यसैगरी डोटी केन्द्रबिन्दु भई गएको भूकम्पबाट १५ हजार ६ सय लाभग्राही पहिचान भई अस्थायी आवास व्यवस्थापनका लागि आवश्यक पर्ने ७८ करोड निकासाका लागि समेत प्रक्रिया अघि बढिसकेको छ। दिक्पालकुमार शाही : दैलेखको पञ्चकोशी क्षेत्रको विकासमा बजेट व्यवस्था गर्छु भन्नुभएको थियो। तर, त्यो किन देखिएन ? ऐतिहासिक दुल्लु दरबार प्रधानमन्त्रीज्यूकै नेतृत्वमा रहेको माओवादी पार्टीले २०५९ वैशाख ८ गते बमद्वारा ध्वस्त बनाएको थियो। पुनर्निर्माण गर्न सरकारले के गर्दैछ ? प्रधानमन्त्री : ऐतिहासिक, धार्मिक, सांस्कृतिक एवं पुराताŒिवक महŒव बोकेको दैलेखको पञ्चकोशी धार्मिक क्षेत्रको समग्र पर्यटकीय विकासका लागि सरकार गम्भीर छ। दैलेख पादुकास्थानको अन्वेषण एवं उत्खनन कार्यका लागि पुरातŒव विभागबाट आगामी आर्थिक वर्षका लागि बजेट विनियोजन गरिएको छ। दैलेखस्थित दुल्लु दरबारको संरक्षणका लागि पुरातŒव विभागमार्फत विगतका वर्षहरूमा समेत विभिन्न कार्य हुँदै आएका छन्। जुलीकुमारी महतो (महासेठ) : धनुषाको मुखियापट्टी मुसरहरनिया गाउँपालिका वडा नं ६ थलियाघाट जमुनी नदीको नेपाली भूभागमा पुल निर्माण कार्यमा किन ढिलाइ भइरहेको छ ? साथै नगराइन नगरपालिकाको जटही भन्सारनिर ६ लेन बाटो निर्माण भएकोमा सो सडक अनुरूपको क्षमता भएको पुल निर्माण सम्बन्धमा किन ढिलाइ भइरहेको छ ? केपी शर्मा ओलीज्यूको कार्यकालमा मित्रराष्ट्र भारतका सम्माननीय प्रधानमन्त्री नरेन्द्र मोदीज्यूले जनकपुर भ्रमणको क्रममा जनकपुरको पर्यटन क्षेत्रको विकासको लागि १०० करोड भारु सहयोग दिने कुरा बताउनुभएको थियो, त्यो के भइरहेको छ ? प्रधानमन्त्री : थलियाघाट पुलका दुई वटा एबुटमेन्ट बनिसकेको भए पनि मोटरबेल ब्रिज निर्माणको सहमतिका लागि पुलको कोअर्डिनेटसहित सुपर स्टक्चर बनाउन भारतीय पक्षसँग कूटनीतिक पहल जारी छ। यसैगरी जटही भन्सार छेउको पुलको सम्पूर्ण भाग नेपाली भूभागमा रहे पनि पहुँच सडक भारतमा परेका कारण दुई वटा एबुटमेन्ट निर्माण भई पुलको कोअर्डिनेट, नक्सांकन, एबुटमेन्टसहित सुपरस्टक्चर बनाउन भारतसँग कूटनीतिक पहल भइरहेको छ। नेपाल र भारतबीच १५ वटा धार्मिकस्थललाई समेटेर रामायण तथा बुद्ध परिपथ निर्माण र प्रवद्र्धन गर्ने सम्बन्धमा भएको द्विपक्षीय सहमति कार्यान्वयनका लागि सरकारले गम्भीरतासाथ पहल बढाएको छ। ठाकुरप्रसाद गैरे : तपाईंले संविधानको मर्म र भावनाअनुरूप संघीयताको प्रभावकारी कार्यान्वयनका लागि संघीय सरकारले कुनै पनि योजना तीन करोड रुपैयाँभन्दा कम बजेट योजनामा विनियोजन नगर्ने घोषणा गर्नु भएको थियो। तर बजेटमा सहरी विकास मन्त्रालयलगायत विभिन्न मन्त्रालयहरूले हजारौं योजनाहरू ५ लाख, २ लाख, १ लाख र केही योजनाहरू हजारमा समेत विनियोजन गरेको पाइन्छ। सम्माननीय प्रधानमन्त्रीज्यू यसरी बजेट विनियोजन गर्दा तपाईंको घोषणाको उपहास भएन र ? प्रधानमन्त्रीज्यू आफ्नो जिल्ला र निर्वाचन क्षेत्रमा आम जनताले चाहेजस्तो विकास योजना र बजेट लैजान मन्त्री नै बन्नुपर्ने हो ? प्रधानमन्त्री : सरकारले वार्षिक बजेट तथा कार्यक्रम तर्जुमा गर्दा व्यावहारिक र प्रतिफल प्राप्त होस् भन्ने उद्देश्यले संघ, प्रदेश र स्थानीय तहमा आयोजनाहरूबीच दोहोरोपन हुन नदिने, ठूला आयोजना संघबाट कार्यान्वयन गर्ने, मझौला प्रकृतिका आयोजना प्रदेशबाट र साना आयोजना स्थानीय तहबाट कार्यान्वयन गर्ने विषयमा सरकार स्पष्ट र दृढ रहेको जानकारी गराउँछु। यसमा प्रचलित ऐन, कानुन, बजेट तर्जुमा दिग्दर्शन एवं स्वीकृत प्रणाली अनुरूप अर्थ मन्त्रालय र विषयगत मन्त्रालयहरूबाट हुने गर्दछ। जनताका माग सम्बोधन गर्न विकास आयोजना तथा कार्यक्रमलाई प्राथमिकताका आधारमा विनियोजन गरी कार्यान्वयन गरिने विश्वास दिलाउन चाहन्छु। जीवन परियार : कास्की, रूपन्देही, चितवन, काठमाडौं उपत्यकालगायत देशैभरका लाखौं सहकारी बचतकर्ताको अर्बौं रकम सहकारीका सञ्चालक, व्यवस्थापक, सहकारीबाट कर्जा लिई समयमा सावाँ तथा ब्याज नबुझाएका ऋणी, गैरकानुनी रूपमा सहकारीको रकम लगेका निजी कम्पनीलगायत सरोकारवाला अन्य व्यक्ति जसले उक्त रकमको हिनामिना, दुरुपयोग, अपचलन र ठगी गरेका छन्। ठगिएको रकम असुलउपर गरी ती लाखौं पीडित सहकारीका बचतकर्ताले कहिलेसम्म रकम फिर्ता पाउँछन् ? सरकारले उक्त कार्य कहाँसम्म पुर्याएको छ ? साथै ती ठगी कार्यमा संलग्न संस्था, कम्पनी र व्यक्तिहरूलाई कानुनी कारबाही गर्न तपाईंको प्रतिबद्धता के हो ? प्रधानमन्त्री : सहकारी क्षेत्रमा व्याप्त समस्या समस्याबारे सरकार जानकार छ। र, सरकार गम्भीर पनि छ। यी समस्या सम्बोधन गर्न गत वर्ष राष्ट्रिय योजना आयोगका सदस्यको संयोजकत्वमा उच्चस्तरीय सुझाव कार्यदल गठन गरी प्राप्त सुझाव एवं सहकारी पीडितसँग भएका सहमति कार्यान्वयन गर्न विभिन्न प्रयास अघि बढिरहेका छन्। हालसम्म २० वटा सहकारीलाई समस्याग्रस्त घोषणा गरी बचत फिर्ताको प्रक्रिया अगाडि बढाइएको छ। समस्याग्रस्त भएका सबै सहकारीका बचतकर्तासँग ५९ हजार ५ सय ८७ मागदाबी निवेदनका आधारमा रु ३६ अर्ब २८ करोड ९६ लाख ८१ हजार ७ सय ८० को दायित्व यकिन भएको छ। यसमध्ये हालसम्म रु ७७ करोड, २४ लाख ४६ हजार ४ सय ५८ बचत रकम पीडितलाई फिर्ता भुक्तानी गरिसकिएको छ। सहकारी ऐनमा संशोधनको तयारीसमेत भइरहेको छ। जादेवी खातुन जागा : सुदूरपश्चिम र लुम्बिनी प्रदेशका जनता सडक मार्गबाट राजधानी आउन दुईदेखि तीन दिनसम्म लाग्ने अवस्था रहेको हुँदा महेन्द्र राजमार्गअन्तर्गतको नारायणघाट बुटवल, बर्दिया, कैलाली सडकखण्ड कहिलेसम्म निर्माण सम्पन्न हुन्छ ? ऋणमा निर्माण गरिएको पोखरा अन्तर्राष्ट्रिय विमानस्थल र गौतमबुद्ध विमानस्थल भैरहवा आजसम्म पनि नियमित उडान किन हुन सकिरहेको छैन र ऋणमा रहेको उक्त दुवै विमानस्थलको ऋण तिर्ने आधार के छ ? प्रधानमन्त्री : नारायणगढ, बुटवल सडक खण्ड चार लेनमा स्तरोन्नति गर्ने ठेक्का कार्यान्वयनको चरणमा छ। आर्थिक वर्ष २०८१०८२ मा सो सडक खण्ड स्तरोन्नति गर्ने कार्य सम्पन्न हुनेछ। बुटवलगोरुसिंगे सडक खण्ड चार लेनमा स्तरोन्नति गर्न केही हप्तामै ठेक्का सम्झौता हुँदैछ। तीन वर्षभित्र सो सडक खण्ड पनि स्तरोन्नति वा हुनेछ। धानखोलालमही सडक खण्ड (४० किमि) मिलेनियम च्यालेन्ज एकाउन्ट नेपालको तर्फबाट स्तरोन्नति गर्न जुलाई, २०२४ को अन्त्यतिर ठेक्का आह्वान हुँदैछ। राष्ट्रिय गौरवको आयोजनाको रूपमा सम्पन्न पोखरा र गौतमबुद्ध अन्तर्राष्ट्रिय विमानस्थललाई पूर्ण क्षमतामा सञ्चालनमा ल्याई समृद्धिको स्रोत र आधारको रूपमा उपयोग गर्न सकिने कुरामा म विश्वस्त छु।"
"८ देशका राजदूत सिफारिस, भारतमा पूर्व मुख्यसचिव रेग्मी, अमेरिकामा घिमिरे","काठमाडौं : सरकारले ८ देशका राजदूतहरू सिफारिस गरेको छ। शुक्रबार बसेको मन्त्रिपरिषद् बैठकले भारत, अमेरिका, बेलायतसहित ८ देशका राजदूतहरू सिफारिस गर्ने निर्णय भएको प्रधानमन्त्री सचिवालयले जानकारी दिएको छ। सचिवालयका अनुसार भारतमा पूर्व मुख्यसचिव लोकदर्शन रेग्मी सिफारिस भएका छन्। त्यस्तै अमेरिकामा पूर्वसचिव चन्द्र घिमिरे, बेलायतमा डा विजन पन्त, डेनमार्कमा सुम्निमा तुलाधार, स्पेनमा पुष्पराज राजकर्णिकार, दक्षिण कोरियामा सुशील प्याकुरेल, मलेसियामा नेत्रप्रसाद तिमल्सिना र साउदी अरबमा अबुसुफ्यान खान मुसलमान सिफारिस भएका छन्। सरकारले केही दिनअघि ११ देशका राजदूत फिर्ता बोलाउने निर्णय गरेको थियो। गठबन्धनमा आबद्ध प्रमुख दलहरूले राजनीतिक भागबण्डका आधारमा राजदूत सिफारिस गर्ने सहमति गरेका थिए। सोहीअनुरुप एमाले, माओवादी र जसपाबाट ८ जना राजदूतहरू सिफारिस भएका हुन्।"
गृहमन्त्री लामिछानेलाई निलम्बनको माग गरिएको रिटमाथि सुनुवाइ जारी,"काठमाडौं : सहकारीको रकम अपचलनको आरोप लागेका उपप्रधान एवं गृहमन्त्री रवि लामिछानेलाई निलम्बनको माग गरिएको रिटमा आज सुरू भएको छ। न्यायाधीशद्वय सपना मल्ल प्रधान र सारंगा सुवेदीको संयुक्त इजलासमा सुनुवाइ भइरहेको हो। यसअघि असार ४ गते रिट 'हेर्न नमिल्ने' मा राखिएको थियो। सो दिन सुनुवाइका लागि रिटको पेशी न्यायाधीश मनोजकुमार शर्मा र विनोद शर्माको इजलासमा तोकिएको थियो। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने भन्दै निलम्बनको माग गर्दै अधिवक्ता अनुपम भट्टराईले सर्वोच्चमा रिट दायर गरेका हुन्। यसअघि जेठ २८ गते रिटमाथि सुनुवाइ गर्दै न्यायाधीश डामनोजकुमार शर्मा र तिलप्रसाद श्रेष्ठको इजलासले सहकारी ठगीमा लामिछानेविरुद्ध परेका मिसिल कागज झिकाउन आदेश दिएको थियो। रिटलाई अग्राधिकार दिँदै जितेन्द्र बाबु राई (जीवी राई) समेत भएको सहकारी ठगीको मुद्दा नम्बर ०८०१०९८७ को मिसिल रुपन्देही जिल्ला अदालतबाट झिकाउन आदेश दिएको थियो। सोही आदेश बमोजिम नेपाल प्रहरीको जवाफ,प्रहरीको केन्द्रीय अनुसन्धान ब्यूरो (सीआईबी)को अध्ययन प्रतिवेदन,रुपन्देही जिल्ला अदालतमा पेश भएको अभियोगपत्र, सुप्रिम सहकारी बुटवलको अभियोग पत्रलगायतका कागजातहरू सम्वद्ध निकायहरूले सर्वोच्चमा पेश गरिसकेका छन्। अब अदालतले प्राप्त विवरणहरू र दुवै पक्षको बहस सुनेपछि मुद्दाको छिनोफानो गर्नेछ। सर्वोच्चले कास्कीको सूर्यदर्शन सहकारी ठगीबारे गृहमन्त्री लामिछानेविरुद्ध परेको जाहेरीको प्रतिलिपि समेत झिकाएको थियो। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। सहकारी ठगी प्रकरणमा कृष्ण प्रसाद खरेलले रुपन्देहीको सुप्रिप बचत तथा ऋण सहकारी संस्थाले बचतकर्ताको रकम हिनामिना गरेको भन्दै उजुरी दिएका थिए। उक्त सहकारीबाट गृहमन्त्री लामिछानेको नाममा दुई करोड ऋण प्रवाह भएको प्रहरी अनुसन्धानले देखाएको छ । यसैगरी जितेन्द्रबाबु (जीबी) राई नेतृत्वमा बुटवलमा खुलेको सुप्रिम बचत तथा ऋण सहकारीबाट गैरकानुनी रुपमा लामिछानेको नाममा ऋण प्रवाह भएको जिल्ला प्रहरी कार्यालयले गरेको अनुसन्धान प्रतिवेदनले देखाएको छ। महान्यायाधिवक्ताको कार्यालयले रुपन्देहीको सुप्रिप बचत तथा ऋण सहकारी संस्था,चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। त्यसपछि सर्वोच्चमा परेको रिटमाथि सुनुवाइ गर्दै सुप्रिम सहकारी बुटवलको अभियोगपत्रदेखि सीआईबीको प्रतिवेदनसम्म झिकाउन आदेश दिएको थियो। ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत रिटमा माग गरिएको छ। लामिछानेमाथि सहकारीको रकम अपचलन गरेको आरोप छ। रिटमा महान्यायाधिवक्ता कार्यालय,महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ।"
यस्तो देखियो रास्वपाको चियापान समारोह (फोटो फिचर),"काठमाडौं : राष्ट्रिय स्वतन्त्र पार्टीको दोस्रो स्थापना दिवसको अवसरमा चियापान समारोह आयोजना गरिएको छ। बालाजुस्थित पार्टी कार्यालयमा आयोजित समारोहमा प्रधानमन्त्री पुष्पकमल दाहालसहित शीर्ष नेताहरू सहभागी भएका छन्। समारोहमा नेपाली कांग्रेसका सभापति शेरबहादुर देउवा, नेकपा एमाले अध्यक्ष केपी शर्मा ओली, नेकपा एकीकृत समाजवादी पार्टीका अध्यक्ष माधव कुमार नेपाल, जनमत पार्टीका अध्यक्ष सीके राउत, जनता समाजवादी पार्टी नेपालका अध्यक्ष उपेन्द्र यादव, नेपाल समाजवादी पार्टीका अध्यक्ष बाबुराम भट्टराईलगायत सहभागी भए।"
प्रधानमन्त्रीलाई प्रायश: पूर्वाधारका प्रश्न,"काठमाडौं : भारत भ्रमणबाट फर्किएको निकै दिनसम्म संसद्लाई जानकारी नदिएपछि प्रधानमन्त्री पुष्पकमल दाहाललाई सांसदहरूले केही दिनअघि प्रश्न गरेका थिए, प्रधानमन्त्रीज्यू, सदनसँग किन डराएको ? प्रश्नलाई स्वाभाविक भन्दै बिहीबार प्रधानमन्त्रीले जवाफ दिए, भ्रमणमा नेपालभारत सम्बन्धलाई थप बलियो बनाउने, दुई देशबीच विगतमा भएका सहमति तथा सम्झौताको प्रभावकारी कार्यान्वयन, सबै दुईपक्षीय संयन्त्रहरू (सीमालगायत)को बैठक सुचारु गर्ने, पञ्चेश्वर बहुउद्देश्य जलविद्युत् आयोजनाको कार्यान्वयन, अरुण जलविद्युत् आयोजना एवं कृषि क्षेत्रमा सहकार्य गर्ने विषयमा गम्भीर छलफल भयो। प्रतिनिधिसभामा बिहीबार प्रधानमन्त्रीलाई ११ सांसदले प्रश्न गरे। तेजुलाल चौधरी : टीकापुर घटनामा अहिलेसम्म पनि थारूहरू फरार र मुद्दा खेपिरहेका छन् किन ? उहाँहरूलाई कहिले उन्मुक्ति दिनुहुन्छ ? प्रधानमन्त्री : टीकापुर घटना एउटा दु:खद् घटना हो। घटनाका विषयमा दोषी ठहर भएका व्यक्तिहरूको हकमा कानुनबमोजिम नै हुने कुरा माननीयज्यूहरूलाई अवगत नै छ। जहाँसम्म कैद माफी मिनाहाको विषय छ त्यस घटनामा कानुनबमोजिमको प्रक्रिया पूरा गरेका केहीले सो सुविधा पाई पनि सक्नुभएको छ। बाँकीले कानुनबमोजिम तोकिएको प्रक्रिया अनुरूप निरूपण हुने नै छ भन्ने विश्वास व्यक्त गर्दछु। दामोदर पौडेल : पुष्पलाल मध्यपहाडी लोकमार्गको पोखरा खण्डको सडक चौडा भुक्तानीका नाममा ठेकेदारबाट अवरुद्ध हुँदै आएको छ। कहिले सकिन्छ ? पोखरा क्षेत्रीय अन्तर्राष्ट्रिय विमानस्थलबाट उडान गर्न सक्छौं कि सक्दैनौं ? प्रधानमन्त्री : पुष्पलाल मध्यपहाडी लोकमार्गको उक्त सडक खण्डको केही ठाउँमा रेखांकन विवादले निर्माण कार्य अगाडि बढ्न नसकेको हो। निर्माण व्यवसायीलाई भुक्तानीको समस्या छैन। ठेक्का अवधि अझै एक वर्ष बाँकी रहेकोले समयभित्रै उक्त सडक खण्डको निर्माणकार्य सम्पन्न हुने अपेक्षा सरकारले लिएको छ। पोखरा अन्तर्राष्ट्रिय विमानस्थल दिगो सञ्चालनका सम्बन्धमा सरोकारवालाहरूसँग छलफल र समन्वय गरी तदारुकताकासाथ कार्य भइरहेको छ। अन्य देशका अन्तर्राष्ट्रिय वायुसेवाहरूले पोखरा विमानस्थलबाट सेवा सञ्चालन गर्नका लागि विभिन्न छुट तथा सहुलियतका साथै अन्य विषयमा पनि चासो व्यक्त गरेकोले ती विषयमा छलफल र समन्वय भइरहेको छ। दयालबहादुर शाही : सुदूरपश्चिम र कर्णाली प्रदेशका ९ जिल्लामा परेको अविरल वर्षाका कारण करिब ९ हजार घरधुरी प्रभावित भएका थिए। पीडित स्थानीयवासीले अहिलेसम्म न क्षतिपूर्ति, न राहत केही पाएका छैनन्। डोटी र जाजरकोट केन्द्रबिन्दु भएर गएको भूकम्पका कारण पीडितलाई दिने क्षतिपूर्ति र राहतको विषय ओझेलमा छ। बाढीपहिरो पीडित बाजुरा, बझाङ, अछाम, दार्चुला, हुम्ला, जुम्ला, मुगु, कालीकोट र डोल्पाका जनताको पीडा त्यत्तिकै छ। यसप्रति सरकारको ध्यान गएको छैन। गृह मन्त्रालयअन्तर्गतको राष्ट्रिय विपद् जोखिम न्यूनीकरण तथा व्यवस्थापन प्राधिकरण एकदमै उदासीन छ। यस सम्बन्धमा के योजना छ ? प्रधानमन्त्री : सुदूरपश्चिम र कर्णाली प्रदेशका जिल्लाहरूमा गएको बाढीपहिरोबाट प्रभावित ३ हजार ३ सय १३ परिवारको आवास निर्माणका लागि आवश्यक ८८ करोड ८२ हजार ५ सय थप निकासा गर्ने प्रक्रिया अगाडि बढाइएको छ। जाजरकोट र बझाङ केन्द्रबिन्दु भएर गएको भूकम्पबाट प्रभावित ८५ हजार ६ सय ९० अस्थायी आवासका लाभग्राही पहिचान भई अस्थायी आवास व्यवस्थापनका लागि आवश्यक ४ अर्ब २८ करोड ४५ लाख रुपैयाँमध्ये राष्ट्रिय विपद् जोखिम न्यूनीकरण तथा व्यवस्थापन प्राधिकरणबाट ३ अर्ब १६ करोड रुपैयाँ जिल्ला विपद् व्यवस्थापन समितिको कोषमा निकासा भइसकेको छ। बाँकी रहेको १ अर्ब १२ करोड ४५ लाख रकम निकासाका लागि आवश्यक प्रक्रिया अगाडि बढाइएको छ। यसैगरी डोटी केन्द्रबिन्दु भई गएको भूकम्पबाट १५ हजार ६ सय लाभग्राही पहिचान भई अस्थायी आवास व्यवस्थापनका लागि आवश्यक पर्ने ७८ करोड निकासाका लागि समेत प्रक्रिया अघि बढिसकेको छ। दिक्पालकुमार शाही : दैलेखको पञ्चकोशी क्षेत्रको विकासमा बजेट व्यवस्था गर्छु भन्नुभएको थियो। तर, त्यो किन देखिएन ? ऐतिहासिक दुल्लु दरबार प्रधानमन्त्रीज्यूकै नेतृत्वमा रहेको माओवादी पार्टीले २०५९ वैशाख ८ गते बमद्वारा ध्वस्त बनाएको थियो। पुनर्निर्माण गर्न सरकारले के गर्दैछ ? प्रधानमन्त्री : ऐतिहासिक, धार्मिक, सांस्कृतिक एवं पुराताŒिवक महŒव बोकेको दैलेखको पञ्चकोशी धार्मिक क्षेत्रको समग्र पर्यटकीय विकासका लागि सरकार गम्भीर छ। दैलेख पादुकास्थानको अन्वेषण एवं उत्खनन कार्यका लागि पुरातŒव विभागबाट आगामी आर्थिक वर्षका लागि बजेट विनियोजन गरिएको छ। दैलेखस्थित दुल्लु दरबारको संरक्षणका लागि पुरातŒव विभागमार्फत विगतका वर्षहरूमा समेत विभिन्न कार्य हुँदै आएका छन्। जुलीकुमारी महतो (महासेठ) : धनुषाको मुखियापट्टी मुसरहरनिया गाउँपालिका वडा नं ६ थलियाघाट जमुनी नदीको नेपाली भूभागमा पुल निर्माण कार्यमा किन ढिलाइ भइरहेको छ ? साथै नगराइन नगरपालिकाको जटही भन्सारनिर ६ लेन बाटो निर्माण भएकोमा सो सडक अनुरूपको क्षमता भएको पुल निर्माण सम्बन्धमा किन ढिलाइ भइरहेको छ ? केपी शर्मा ओलीज्यूको कार्यकालमा मित्रराष्ट्र भारतका सम्माननीय प्रधानमन्त्री नरेन्द्र मोदीज्यूले जनकपुर भ्रमणको क्रममा जनकपुरको पर्यटन क्षेत्रको विकासको लागि १०० करोड भारु सहयोग दिने कुरा बताउनुभएको थियो, त्यो के भइरहेको छ ? प्रधानमन्त्री : थलियाघाट पुलका दुई वटा एबुटमेन्ट बनिसकेको भए पनि मोटरबेल ब्रिज निर्माणको सहमतिका लागि पुलको कोअर्डिनेटसहित सुपर स्टक्चर बनाउन भारतीय पक्षसँग कूटनीतिक पहल जारी छ। यसैगरी जटही भन्सार छेउको पुलको सम्पूर्ण भाग नेपाली भूभागमा रहे पनि पहुँच सडक भारतमा परेका कारण दुई वटा एबुटमेन्ट निर्माण भई पुलको कोअर्डिनेट, नक्सांकन, एबुटमेन्टसहित सुपरस्टक्चर बनाउन भारतसँग कूटनीतिक पहल भइरहेको छ। नेपाल र भारतबीच १५ वटा धार्मिकस्थललाई समेटेर रामायण तथा बुद्ध परिपथ निर्माण र प्रवद्र्धन गर्ने सम्बन्धमा भएको द्विपक्षीय सहमति कार्यान्वयनका लागि सरकारले गम्भीरतासाथ पहल बढाएको छ। ठाकुरप्रसाद गैरे : तपाईंले संविधानको मर्म र भावनाअनुरूप संघीयताको प्रभावकारी कार्यान्वयनका लागि संघीय सरकारले कुनै पनि योजना तीन करोड रुपैयाँभन्दा कम बजेट योजनामा विनियोजन नगर्ने घोषणा गर्नु भएको थियो। तर बजेटमा सहरी विकास मन्त्रालयलगायत विभिन्न मन्त्रालयहरूले हजारौं योजनाहरू ५ लाख, २ लाख, १ लाख र केही योजनाहरू हजारमा समेत विनियोजन गरेको पाइन्छ। सम्माननीय प्रधानमन्त्रीज्यू यसरी बजेट विनियोजन गर्दा तपाईंको घोषणाको उपहास भएन र ? प्रधानमन्त्रीज्यू आफ्नो जिल्ला र निर्वाचन क्षेत्रमा आम जनताले चाहेजस्तो विकास योजना र बजेट लैजान मन्त्री नै बन्नुपर्ने हो ? प्रधानमन्त्री : सरकारले वार्षिक बजेट तथा कार्यक्रम तर्जुमा गर्दा व्यावहारिक र प्रतिफल प्राप्त होस् भन्ने उद्देश्यले संघ, प्रदेश र स्थानीय तहमा आयोजनाहरूबीच दोहोरोपन हुन नदिने, ठूला आयोजना संघबाट कार्यान्वयन गर्ने, मझौला प्रकृतिका आयोजना प्रदेशबाट र साना आयोजना स्थानीय तहबाट कार्यान्वयन गर्ने विषयमा सरकार स्पष्ट र दृढ रहेको जानकारी गराउँछु। यसमा प्रचलित ऐन, कानुन, बजेट तर्जुमा दिग्दर्शन एवं स्वीकृत प्रणाली अनुरूप अर्थ मन्त्रालय र विषयगत मन्त्रालयहरूबाट हुने गर्दछ। जनताका माग सम्बोधन गर्न विकास आयोजना तथा कार्यक्रमलाई प्राथमिकताका आधारमा विनियोजन गरी कार्यान्वयन गरिने विश्वास दिलाउन चाहन्छु। जीवन परियार : कास्की, रूपन्देही, चितवन, काठमाडौं उपत्यकालगायत देशैभरका लाखौं सहकारी बचतकर्ताको अर्बौं रकम सहकारीका सञ्चालक, व्यवस्थापक, सहकारीबाट कर्जा लिई समयमा सावाँ तथा ब्याज नबुझाएका ऋणी, गैरकानुनी रूपमा सहकारीको रकम लगेका निजी कम्पनीलगायत सरोकारवाला अन्य व्यक्ति जसले उक्त रकमको हिनामिना, दुरुपयोग, अपचलन र ठगी गरेका छन्। ठगिएको रकम असुलउपर गरी ती लाखौं पीडित सहकारीका बचतकर्ताले कहिलेसम्म रकम फिर्ता पाउँछन् ? सरकारले उक्त कार्य कहाँसम्म पुर्याएको छ ? साथै ती ठगी कार्यमा संलग्न संस्था, कम्पनी र व्यक्तिहरूलाई कानुनी कारबाही गर्न तपाईंको प्रतिबद्धता के हो ? प्रधानमन्त्री : सहकारी क्षेत्रमा व्याप्त समस्या समस्याबारे सरकार जानकार छ। र, सरकार गम्भीर पनि छ। यी समस्या सम्बोधन गर्न गत वर्ष राष्ट्रिय योजना आयोगका सदस्यको संयोजकत्वमा उच्चस्तरीय सुझाव कार्यदल गठन गरी प्राप्त सुझाव एवं सहकारी पीडितसँग भएका सहमति कार्यान्वयन गर्न विभिन्न प्रयास अघि बढिरहेका छन्। हालसम्म २० वटा सहकारीलाई समस्याग्रस्त घोषणा गरी बचत फिर्ताको प्रक्रिया अगाडि बढाइएको छ। समस्याग्रस्त भएका सबै सहकारीका बचतकर्तासँग ५९ हजार ५ सय ८७ मागदाबी निवेदनका आधारमा रु ३६ अर्ब २८ करोड ९६ लाख ८१ हजार ७ सय ८० को दायित्व यकिन भएको छ। यसमध्ये हालसम्म रु ७७ करोड, २४ लाख ४६ हजार ४ सय ५८ बचत रकम पीडितलाई फिर्ता भुक्तानी गरिसकिएको छ। सहकारी ऐनमा संशोधनको तयारीसमेत भइरहेको छ। जादेवी खातुन जागा : सुदूरपश्चिम र लुम्बिनी प्रदेशका जनता सडक मार्गबाट राजधानी आउन दुईदेखि तीन दिनसम्म लाग्ने अवस्था रहेको हुँदा महेन्द्र राजमार्गअन्तर्गतको नारायणघाट बुटवल, बर्दिया, कैलाली सडकखण्ड कहिलेसम्म निर्माण सम्पन्न हुन्छ ? ऋणमा निर्माण गरिएको पोखरा अन्तर्राष्ट्रिय विमानस्थल र गौतमबुद्ध विमानस्थल भैरहवा आजसम्म पनि नियमित उडान किन हुन सकिरहेको छैन र ऋणमा रहेको उक्त दुवै विमानस्थलको ऋण तिर्ने आधार के छ ? प्रधानमन्त्री : नारायणगढ, बुटवल सडक खण्ड चार लेनमा स्तरोन्नति गर्ने ठेक्का कार्यान्वयनको चरणमा छ। आर्थिक वर्ष २०८१०८२ मा सो सडक खण्ड स्तरोन्नति गर्ने कार्य सम्पन्न हुनेछ। बुटवलगोरुसिंगे सडक खण्ड चार लेनमा स्तरोन्नति गर्न केही हप्तामै ठेक्का सम्झौता हुँदैछ। तीन वर्षभित्र सो सडक खण्ड पनि स्तरोन्नति वा हुनेछ। धानखोलालमही सडक खण्ड (४० किमि) मिलेनियम च्यालेन्ज एकाउन्ट नेपालको तर्फबाट स्तरोन्नति गर्न जुलाई, २०२४ को अन्त्यतिर ठेक्का आह्वान हुँदैछ। राष्ट्रिय गौरवको आयोजनाको रूपमा सम्पन्न पोखरा र गौतमबुद्ध अन्तर्राष्ट्रिय विमानस्थललाई पूर्ण क्षमतामा सञ्चालनमा ल्याई समृद्धिको स्रोत र आधारको रूपमा उपयोग गर्न सकिने कुरामा म विश्वस्त छु।"
कांग्रेसको विरोधपछि लुम्बिनी प्रदेशसभा बैठक अवरुद्ध,"दाङ : लुम्बिनी प्रदेश सरकारको बैठक अबरुद्ध भएको छ । नेपाली कांग्रेसले जनतामैत्री र संघीयता विरोधी बजेट आएको भन्दै शुक्रबारको संसद बैठक अवरुद्ध गरेको हो । बैठकमा नेपाली कांग्रेस संसदीय दलका नेता डिल्लीबहादुर चौधरीले आफ्नो धारणा राखिसकेपछि कांग्रेसले संदन अवरुद्ध गरेको हो । दल नेता बोलिसकेपछि कांग्रेसबाट प्रतिनिधित्व गर्ने सबै सांसदहरू आआफ्नो स्थानबाट उठेर विरोध जनाएका हुन् । संसदमा बोल्दै नेपाली कांग्रेस संसदीय दलका नेता चौधरीले सरकारले कृषिमा कर लगाएको, कृषिलाई प्राथाकिमतामा राखेको भनेर चालु वर्षभन्दा ५७ करोड रुपैयाँ बजेट घटाएको,किसानमैत्री बजेट नल्याएको बताए । उनले यो सरकार किसानको विरोधी भएको टिप्पणी समेत गरे । 'यस्तो कार्यले संघीताको पुष्टि कसरी हुन्छ ? उनले आम जनतालाई मल विउ पुर्यान नसक्ने तर, औचित्यहीन क्षेत्रमा पैसाको खोलो बगाउने यो कस्तो प्राथामिकता हो?,' उनले प्रश्न गरे । पर्यटन क्षेत्रलाई समेत धरापमा पारेको उनको आरोप छ । उनले भने,'स्थानीय जनजातीहरूले आयआर्जनका लागि मदिराको नीति विगतको सरकारले लिएका थियो त्यो अहिले काटेर अर्को क्षेत्रमा राखियो । के यो जनजाती विरोधी सरकार हो? यो सरकार गरिखाने वर्गहरुको लागि बनेको सरकार होइन, यो त महिला,गरिखाने वर्ग,युवाहरुको विरोधी सरकार हो । नाराले मात्रै हुँदैन,पैसा र काम गरौं, अनि मात्रै नारा सफल हुन्छ ।' उनले विपन्न वर्गसँग जोडिएका कार्यक्रमहरू कटौटी गरेर नयाँ नल्याएको बताए। उनले युवा,महिला,जेष्ठनागरिक,मधेशी मुस्लिम,किसान,विपन्न वर्ग,मुक्तकमैया,जनजाति,वादी,गन्धर्व,चमार, लोपोन्मुख, मुसहर, पौडे, नटुवा माझी, कुसुन्ड, कोरी समुदायलाई बजेटले नछोएको भन्दै आक्रोश व्यक्त गरे। यस्तो अवस्थामा कस्का लागि बजेट ल्याएको भन्दै फेरि प्रश्न गरे ।' चालु आवमा धेरै योजना बन्द गरिएका छन्। आयका कार्यक्रम सञ्चालन गर्न किन नदिएको हो । उनले भने,'संघीता विरोधी बजेट आएको छ। यसको कांग्रेसले विरोध गर्छ। राजश्व संकलनको लक्ष्य देखाएर आम नागरिकलाई भ्रममा पारिएको छ।'"
निजामती विधेयक संसद्को चालु अधिवेशनबाटै पारित गर्ने तयारी,"काठमाडौं : संघीय मामिला तथा सामान्य प्रशासनमन्त्री भानुभक्त जोशीले सङ्घीय निजामती सेवा विधेयक संसद्को चालु अधिवेशनबाट पारित गर्ने तयारी भइरहेको बताएका छन्। मन्त्रालयको नेतृत्व लिएपछि मुख्य उपलब्धिबारे जानकारी दिँदै मन्त्री जोशीले तीन तहकै कर्मचारी व्यवस्थापनमा छाता ऐनका रूपमा रहने प्रस्तुत विधेयक यसै अधिवेशनबाट स्वीकृत गर्न समिति र राजनीतिक दलसँगको संवादलाई घनिभूत तुल्याइएको बताए। उनले निजामती विधेयक सबैको चासो र चिन्ताको विषय भएकाले राजनीतिक दलबीच गहन छलफल गरी चालु अधिवेशनबाट पारित गर्न मन्त्रालय प्रतिबद्ध रहेको बताए। सङ्घीय मामिलामा गर्नुपर्ने कार्य जिम्मेवारीमा आशातीत उपलब्धि हासिल गर्न नसकेको स्वीकार्दै मन्त्री जोशीले भने, 'तीन तहका सरकारबीच आवश्यक समन्वय छैन, एकअर्काप्रति असन्तुष्टि मात्र देखिन्छ।' उनले विकासको मेरुदण्डका रुपमा रहेका स्थानीय तहलाई बलियो तुल्याउन शासकीय क्षमता पूर्वाधार निर्माण र संस्थागत क्षमता विकास कार्यक्रम सञ्चालन दस्तावेज तयार भएको पनि जानकारी दिए। अस्थिर राजनीतिका कारण आउने दबाबले कर्मचारी व्यवस्थापनमा चुनौती सामना गर्नु परिरहेको उल्लेख गर्दै मन्त्री जोशीले सरकार परिवर्तनसँगै कर्मचारीको पनि फेरबदल भइरहेको स्वीकारे। 'राजनीतिक आग्रह र पूर्वाग्रहका कारण कतिपय स्थानीय तहमा पठाइएका कर्मचारी दलबलसहित मात्र हाजिर गर्न जानु परेका घटना छन्,' उनले भने।"
रास्वपाको चियापानमा प्रधानमन्त्रीसहित शीर्ष नेताहरू सहभागी,"काठमाडौं : राष्ट्रिय स्वतन्त्र पार्टीको दोस्रो स्थापना दिवसको अवसरमा चियापान समारोह आयोजना गरिएको छ। बालाजुस्थित पार्टी कार्यालयमा आयोजित समारोहमा प्रधानमन्त्री पुष्पकमल दाहालसहित शीर्ष नेताहरू सहभागी भएका छन्। समारोहमा नेपाली कांग्रेसका सभापति शेरबहादुर देउवा, नेकपा एमाले अध्यक्ष केपी शर्मा ओली, नेकपा एकीकृत समाजवादी पार्टीका अध्यक्ष माधव कुमार नेपाल, जनमत पार्टीका अध्यक्ष सीके राउत, जनता समाजवादी पार्टी नेपालका अध्यक्ष उपेन्द्र यादव, नेपाल समाजवादी पार्टीका अध्यक्ष बाबुराम भट्टराईलगायत सहभागी भए। त्यस्तै प्रतिनिधिसभाका सभामुख देवराज घिमिरे, राष्ट्रिय सभाका अध्यक्ष नारायणप्रसाद दाहाल र उपसभामुख इन्दिरा राना सहभागी थिए। रास्वपा सभापति रवि लामिछानेले आफूहरू पार्टी स्थापनाको उद्देश्यमा अडिग र गन्तव्यमा स्पष्ट रहेको बताएका छन्। पार्टी स्थापनाको दोस्रो वर्ष पूरा भएका अवसरमा शुभकामना सन्देश जारी गर्दै सभापति लामिछानेले पार्टीको वैचारिक स्पष्टतासँगै राजनीतिक परिपक्वता हासिल गरेर पार्टी स्थापनाको उद्देश्य पूरा गर्न प्रतिबद्ध रहेको बताए।"
गृहमन्त्री लामिछानेलाई निलम्बनको माग गरिएको रिट 'हेर्दाहेर्दै'मा,"काठमाडौं : सहकारीको रकम अपचलनको आरोप लागेका उपप्रधान एवं गृहमन्त्री रवि लामिछानेलाई निलम्बनको माग गरिएको रिट 'हेर्दाहेर्दै' मा राखिएको छ। न्यायाधीशद्वय सपना मल्ल प्रधान र सारंगा सुवेदीको संयुक्त इजलासमा आज रिटमाथि सुनुवाइ भएको थियो। रिटमाथि बहस नसकिएपछि हेर्दाहेर्दैमा राखिएको सर्वोच्च अदालत प्रशासनले जनाएको छ। यसअघि असार ४ गते रिट 'हेर्न नमिल्ने' मा राखिएको थियो। सो दिन सुनुवाइका लागि रिटको पेशी न्यायाधीश मनोजकुमार शर्मा र विनोद शर्माको इजलासमा तोकिएको थियो। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने भन्दै निलम्बनको माग गर्दै अधिवक्ता अनुपम भट्टराईले सर्वोच्चमा रिट दायर गरेका हुन्। यसअघि जेठ २८ गते रिटमाथि सुनुवाइ गर्दै न्यायाधीश डामनोजकुमार शर्मा र तिलप्रसाद श्रेष्ठको इजलासले सहकारी ठगीमा लामिछानेविरुद्ध परेका मिसिल कागज झिकाउन आदेश दिएको थियो। रिटलाई अग्राधिकार दिँदै जितेन्द्र बाबु राई (जीवी राई) समेत भएको सहकारी ठगीको मुद्दा नम्बर ०८०१०९८७ को मिसिल रुपन्देही जिल्ला अदालतबाट झिकाउन आदेश दिएको थियो। सोही आदेश बमोजिम नेपाल प्रहरीको जवाफ,प्रहरीको केन्द्रीय अनुसन्धान ब्यूरो (सीआईबी)को अध्ययन प्रतिवेदन,रुपन्देही जिल्ला अदालतमा पेश भएको अभियोगपत्र, सुप्रिम सहकारी बुटवलको अभियोग पत्रलगायतका कागजातहरू सम्वद्ध निकायहरूले सर्वोच्चमा पेश गरिसकेका छन्। अदालतले प्राप्त विवरणहरू र दुवै पक्षको बहस सुनेपछि मुद्दाको छिनोफानो गर्नेछ। सर्वोच्चले कास्कीको सूर्यदर्शन सहकारी ठगीबारे गृहमन्त्री लामिछानेविरुद्ध परेको जाहेरीको प्रतिलिपि समेत झिकाएको थियो। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। सहकारी ठगी प्रकरणमा कृष्ण प्रसाद खरेलले रुपन्देहीको सुप्रिप बचत तथा ऋण सहकारी संस्थाले बचतकर्ताको रकम हिनामिना गरेको भन्दै उजुरी दिएका थिए। उक्त सहकारीबाट गृहमन्त्री लामिछानेको नाममा दुई करोड ऋण प्रवाह भएको प्रहरी अनुसन्धानले देखाएको छ । यसैगरी जितेन्द्रबाबु (जीबी) राई नेतृत्वमा बुटवलमा खुलेको सुप्रिम बचत तथा ऋण सहकारीबाट गैरकानुनी रुपमा लामिछानेको नाममा ऋण प्रवाह भएको जिल्ला प्रहरी कार्यालयले गरेको अनुसन्धान प्रतिवेदनले देखाएको छ। महान्यायाधिवक्ताको कार्यालयले रुपन्देहीको सुप्रिप बचत तथा ऋण सहकारी संस्था,चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। त्यसपछि सर्वोच्चमा परेको रिटमाथि सुनुवाइ गर्दै सुप्रिम सहकारी बुटवलको अभियोगपत्रदेखि सीआईबीको प्रतिवेदनसम्म झिकाउन आदेश दिएको थियो। ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत रिटमा माग गरिएको छ। लामिछानेमाथि सहकारीको रकम अपचलन गरेको आरोप छ। रिटमा महान्यायाधिवक्ता कार्यालय,महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ।"
यस्ता छन् मन्त्रिपरिषद् बैठकको निर्णयहरू,"काठमाडौं : सरकारले विभिन्न आठ देशका राजदूत नियुक्तिका लागि सिफारिस गरेको छ। प्रधानमन्त्री तथा मन्त्रिपरिषद्को कार्यालय सिंहदरबारमा आज बसेको मन्त्रिपरिषद्को बैठकले राजदूतहरू नियुक्तिका लागि सिफारिस गर्ने निर्णय गरेको हो। कानुन, न्याय तथा संसदीय मामिलामन्त्री पदम गिरीका अनुसार भारतका लागि पूर्वमुख्यसचिव लोकदर्शन रेग्मी, अमेरिकाका लागि पूर्वसचिव चन्द्र घिमिरे, बेलायतका लागि डा विजन पन्त, दक्षिण कोरियाका लागि सुशील प्याकुरेल, डेनमार्कका लागि सुम्निमा तुलाधर, स्पेनका लागि पुष्पराज रन्जितकार, मलेसियाका लागि नेत्रप्रसाद तिमल्सिना र साउदी अरबका लागि अबुसुफ्यान खान मुसलमानलाई राजदूत नियुक्तिका लागि सिफारिस गरिएको हो। मन्त्रिपरिषद् बैठकले विभिन्न व्यक्तिलाई अवैतनिक वाणिज्यदूत पदमा नियुक्त गरेको छ। बैठकले अष्ट्रेलियाको न्यू साउथ वेल्स राज्यको कार्यक्षेत्र रहनेगरी सञ्जीवकुमार शर्मा र अष्ट्रेलियाको भिक्टोरिया राज्य कार्यक्षेत्र रहनेगरी निराजन गौलीलाई अवैतनिक वाणिज्यदूत पदमा नियुक्त गर्ने निर्णय गरेको छ। बैठकले विश्व बैङ्कबाट उपलब्ध हुने ८० मिलियन डलरबराबरको सहुलियत ऋण सहायता स्वीकार गर्ने निर्णय गरेको कानुनमन्त्री गिरीले बताए। स्थानीय पूर्वाधार सहयोग कार्यक्रमअन्तर्गत कर्णाली प्रदेशमा गएको पछिल्लो भूकम्पका कारण क्षति भएका पूर्वाधार पुनःनिर्माण र पुनस्र्थापनाका लागि बेलायत सरकारबाट प्राप्त हुने थप आठ दशमलव एक मिलियन पाउण्डस्टर्लिङबराबरको अनुदान सहायता स्वीकार गर्ने पनि बैठकले निर्णय गरेको छ। त्यस्तै राष्ट्रिय दुग्ध विकास बोर्डको कार्यकारी निर्देशक पदमा डा राजेन्द्रप्रसाद यादवलाई नियुक्त गरिएको छ। प्रतिलिपि अधिकारसम्बन्धी विधेयक तर्जुमा गर्न सैद्धान्तिक स्वीकृति दिने निर्णयसमेत बैठकले गरेको छ। त्यसैगरी मन्त्रिपरिषद् बैठकले विद्युत् नियमन आयोगको अध्यक्षमा डा रामप्रसाद धिताल र सदस्यहरुमा मधुसूदन अधिकारी र झमकप्रसाद शर्मालाई नियुक्त गर्ने निर्णय गरेको छ।"
संसद बैठकमा अनिवार्य उपस्थित हुन कांग्रेस सांसदलाई निर्देशन,"काठमाडौं : नेपाली कांग्रेसले संसद बैठकमा अनिवार्य उपस्थित हुन आफ्ना सांसदहरूलाई निर्देशन दिएको छ। शुक्रबार नयाँ बानेश्वरमा बसेको संसदीय दलको बैठकले असार ९ गतेदेखि बस्ने संसद बैठकमा अनिवार्य उपस्थित हुन सांसदहरूलाई निर्देशन दिइएको प्रमुख सचेतक रमेश लेखकले बताए। संसदको आगामी बैठकमा विनियोज विधेयक पारित गर्ने कार्यसूची रहेको छ। त्यसैले आफ्ना सांसदहरूलाई अनिवार्य उपस्थित भएर देश र जनताको पक्षमा आवाज उठाउन निर्देशन दिइएको प्रमुख सचेतक लेखको भनाइ छ। 'संसद बैठकमा माननीयहरूको उपस्थिति एकदमै पातलिएको छ। आगामी बैठकदेखि विनियोजन विधेयक पारित गर्ने कार्यसूची पनि छ। त्यसैले कांग्रेसका सबै माननीयहरूलाई अनिवार्य उपस्थित भएर देश र जनताका पक्षमा आवाज उठाउन र प्रमुख प्रतिपक्षको भूमिका निर्वाह गर्न निर्देशन भएको छ,' लेखकले सञ्चारकर्मीसँग भने। उनले बजेटका विषयमा भने बैठकअघि निर्णय गर्ने र त्यही निर्णय सबैले पालना गर्नुपर्ने निर्णय भएको बताए। उनले मन्त्रालयगत बजेटमा मन्त्रीहरूले मनपरी बजेट विनियोजन गरेको बताए। 'मन्त्रालयगत बजेटमा मनपरी ढंगले अपरिपक्व बजेट विनियोजन भएको छ। त्यसमा सत्तापक्षकै सांसदहरूले पनि आवाज उठाइरहेका छन्। हाम्रो भनाइ छ पनि यो बजेट अपरिपक्व र पूर्वाग्रही रहेको भन्ने नै हो,' उनले भने।कांग्रेसले खर्च कटौतीको प्रस्ताव राखेको र त्यसकै पक्षमा उभिने उनको भनाइ छ।"
योगसम्बन्धी अध्ययन गर्नेका लागि नेपाल मूल गन्तव्य बन्न सक्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले प्राकृतिक हिसाबले नेपाल संसारभरका मानिसका लागि योगाभ्यासको सुन्दर भूमि भएको बताएका छन्। विश्व योग दिवस २०२४ को अवसरमा आज आयोजित कार्यक्रमलाई सम्बोधन गर्दै प्रधानमन्त्री प्रचण्डले योगसम्बन्धी ज्ञानविज्ञानको अध्ययन गरिरहेका विश्वभरकै अध्येताहरूका लागि नेपाल मूल गन्तव्य बन्न सक्ने विश्वास व्यक्त गरे। योग शारीरिक अभ्यास मात्र नभई निश्चित नियम, विधि र प्रक्रियामा रही अपनाउने वैज्ञानिक जीवनशैली एवं जीवनपद्धति भएको उल्लेख गर्दै प्रधानमन्त्री प्रचण्डले स्वस्थकर जीवनयापनका लागि व्यक्तिलाई शारीरिक, मानसिक र आध्यात्मिक रूपमा सबल बनाउन योगले सहयोग पुर्याने बताए। 'शरीरलाई स्वस्थ र फूर्तिलो बनाउने तथा मनलाई स्वच्छ र शान्त बनाउने सर्वोत्तम उपाय योग हो,' प्रधानमन्त्री प्रचण्डले भने, 'नियमित योगाभ्यासबाट व्यक्तिको स्वास्थ्य अवस्था सुदृढ हुनुका साथै व्यक्ति तनावमुक्त भइ कार्य क्षमतामा वृद्धि हुने, रोग प्रतिरोधात्मक क्षमतामा बृद्धि हुने, व्यक्तिमा सकारात्मक सोचको विकास हुने, व्यक्तिमा अनुशासन र आन्तरिक ऊर्जा प्राप्त हुनेजस्ता गुणको विकास हुन्छ ।' तनावमुक्त शान्त मन र रोगमुक्त स्वस्थ शरीर विकासमा योगको महत्त्वपूर्ण भूमिका रहने बताउँदै प्रधानमन्त्रीले योग र ध्यानका अभ्यासहरूबाट व्यक्तिमा नसर्ने रोगहरूको रोकथाम, उपचार र पुनःस्थापनाका लागि महत्त्वपूर्ण योगदान पुग्ने बताए। 'नेपाल योग पर्यटनका निम्ति अत्यन्त सम्भावनायुक्त देश हो,' प्रधानमन्त्री प्रचण्डले भने, 'तसर्थ, हामीले योगको विश्वव्यापीकरणमा जोड दिनुपर्दछ । यस दिशामा योजनाबद्ध पहल लिन योगका अभियन्ताहरू र योग गुरूहरूमा म हार्दिक अपील गर्दछु ।' योग नेपालको आम जीवनपद्धति एवं अमूल्य निधि भएको बताउँदै प्रधानमन्त्री प्रचण्डले नेपालले परिकल्पना गरेको योगमाया आयुर्वेद विश्वविद्यालयले भविष्यमा विश्वस्तरीय विश्वविद्यालयको रूपमा स्थापति हुने विश्वास व्यक्त गरे।"
मन्त्रिपरिषद् बैठक पाँच बजेलाई सर्यो,"काठमाडौं : मन्त्रिपरिषद बैठक एक घण्टा ढिलोगरी बस्ने भएको छ। शुक्रबार अपरान्ह ४ बजेका लागि बोलाइएको बैठक ५ बजेका लागि सारिएको एकमन्त्रीले जानकारी दिए। बैठक प्रधानमन्त्री तथा मन्त्रिपरिषदको कार्यालय सिंहदरबारमा ५ बजे बस्नेछ। बैठकले रिक्त रहेका केही देशहरुमा राजदूत नियुक्तिका लागि सिफारिस गर्ने संभावना छ। बिहीबार साँझ सत्तारुढ दलहरूबीच राजदूत नियुक्तिमा भाडबण्डा मिलेपछि आज मन्त्रिपरिषद बैठक बसेर सिफारिस गर्न लागिएको स्रोतले जनाएको छ। राजदूत नियुक्तिका विषयमा प्रधानमन्त्री पुष्पकमल दाहाल 'प्रचण्ड',उपप्रधान एवं गृमन्त्री तथा रास्वपाका सभापति रवि लामिछाने र एमाले अध्यक्ष केपी शर्मा ओलीबीच छलफल भएको थियो। जसअनुसार एमालेले ८,रास्वपाले २ र माओवादीले १ देशको राजदूत पाउने सहमति भएको जनाइएको छ। यसअघि सरकारले भारत,अमेरिका,बेलायत,दक्षिण कोरिया,पोर्चुगल,इजरायल,साउदी अरब,मलेसिया,डेनमार्क,कतार र स्पेनका राजदूतलाई फिर्ता बोलाएको हो। सरकारले सोही ठाउँमा नयाँ राजदूतलाई पठाउन लागेको हो।"
शान्ति प्रक्रिया र संविधान निर्माणमा बुद्धिजीवीको योगदान अहम : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले गलत सूचना प्रवाह गरेर सर्वसाधारण जनतालाई भ्रमित तुल्याउने र समाजमा नकारात्मक भाष्य सिर्जना गर्न खोज्नेहरूले देश र जनतालाई माया नगर्ने बताएका छन्। नेपाल बुद्धिजीवी सङ्गठन छैटौँ राष्ट्रिय सम्मेलनको शुक्रबार उद्घाटन गर्दै प्रधानमन्त्री प्रचण्डले सिर्जनात्मक र सकारात्मक सोचसहित जनतामा आशा प्रवाह गरेर मात्र समाजलाई सही दिशातर्फ लैजान सकिने बताए। 'सबै नेता उस्तै हुन्,यहाँ केही हुँदैन भन्ने भाष्य गलत हो, जसले नकारात्मक भाष्य बनाएका छन्,उनीहरूमा देश र जनताप्रति माया छैन,रहँदैन,'प्रधानमन्त्री प्रचण्डले भने, 'इतिहासमा योगदान गर्ने शक्तिहरूको पक्षमा सकारात्मक तवरले सन्देश प्रवाह हुनुपर्छ,गर्नुपर्छ । तपाईं बुद्धिजीवीहरू परिवर्तनका पक्षमा खुलेर बोल्नुस्,डटेर लेख्नुहोस्, कुनै अप्ठ्यारो मान्नु पदैन ।' नेपालको राजनीतिक परिवर्तनमा बुद्धिजीवीहरूको महत्त्वपूर्ण भूमिका रहेको उल्लेख गर्दै प्रधानमन्त्रीले संसारभर जनतालाई कतापट्टि डोर्याउने भन्ने सवालमा बुद्धिजीवीहरूको निर्णायक हुने भएकाले त्यसतर्फ लाग्नुपर्नेमा जोड दिए । उनले भने,'क्रान्ति, शान्ति प्रक्रिया र संविधान निर्माणमा बुद्धिजीवीको योगदान रहेको छ। हिजो विचार निर्माण र सङ्गठन निर्माणमा बुद्धिजीवीहरूको सक्रियता थियो, आज पनि उत्तीकै छ ।' क्रान्तिपछि भएका महत्त्वपूर्ण कामहरूलाई नजरअन्दाज गरेर परिवर्तनविरोधी भाष्य निर्माण गर्न खोजिएको भन्दै प्रधानमन्त्री प्रचण्डले त्यस्ता गतिविधिको खुलेर विरोध गर्न र प्रतिवाद गर्नुपर्ने आवश्यकता औंल्याए। उनले बुद्धिजीवीहरूको जिम्मेवारी समाजमा सकारात्मक भाष्य निर्माण गरेर आशाको सन्देश प्रवाह गर्नु रहेको बताए। बुद्धिजीवीहरूले जनमतलाई समाजवादी दिशातिर डोर्याउन भूमिका खेल्नुपर्ने बताउँदै प्रधानमन्त्री प्रचण्डले क्रान्तिका उपलब्धि जोगाउन र समाजवादको वैचारिक आधार तयार पार्न सबैले आआफ्ना क्षेत्रबाट भूमिका निर्वाह गर्नुपर्ने बताए। उनले बृहत्तर पार्टी एकताका निम्ति आफू लागिपरेको जानकारी दिँदै जतिसुकै अप्ठ्यारो परिस्थिति आए पनि समाजवादको आधार निर्माण गर्न आफू दृढ सङ्कल्पित भएर लागेको स्पष्ट पारे।"
नेपाल सोसल वर्क सम्मेलन २०२४ सम्पन्न,"काठमाडौं : थेम्स इन्टरनेशनल कलेजले दुई दिने नेपाल सोसल वर्क सम्मेलन २०२४ को आयोजना गरेको छ। असार ५ र ६ गते पुरानो वानेश्वरस्थित कलेजमा आयोजना गरिएको कार्यक्रममा विभिन्न विषयमा प्यानल छलफल तथा फोटो तथा कला प्रर्दशनी गरिएको छ। कार्यक्रमको उद्घाटन गर्दै कलेजका अध्यक्ष राजेन्द्रमान शेरचन समाजका विभिन्न विषयका बारेमा विज्ञ र सरोकारवालालाई एकै ठाउँमा ल्याएर छलफल गर्ने उद्देश्यले विगत ८ वर्षदेखि कलेजले वार्षिकरूपमा सो कार्यक्रम गर्दै आएको बताए। कार्यक्रमको पहिलो दिन वरिष्ठ पत्रकार नारायण वाग्लेले पत्रकारितादेखि पर्माकल्चरसम्म शीर्षका प्लेनरी सेसनमा विशेष सम्बोधन गरेका थिए। उनले विशेषतः माटो र वातावरणलाई जोगाउन आफूले पछिल्लो समय गरेको कृषि कार्यको बारेमा आफ्नो धारणा राखेका थिए। त्यसैगरी विद्यार्थीले नाटक मञ्चन गरेका थिए। पहिलो दिन नै ऐन झ्यालको पुतली फिल्म प्रर्दशनको साथै त्यस विषयमा छलफल भएको थियो। त्यस्तै दोस्रो दिन राजनीतिक विश्लेषक उज्वल प्रसाईले मसिहा खोज्ने कि सामूहिकता शीर्षकमा विशेषत प्रस्तुती दिएका थिए। त्यसैदिन शैली चौधरीले आदिवासी पहिचानका विविध पक्षबारे छलफल गरेकी थिइन्। दोस्रो दिनको अन्तिम सत्रमा पहिचानको राजनीति र युवा शीर्षकमा गहन छलफल भएको थियो। सो प्यानलमा इन्दु थारू, रिता शाह, जेवी विश्वकर्मा र अन्नपूर्ण एक्सप्रेसका सम्पादक कमलदेव भट्टराई सहभागी थिए। छलफलमा नेपालमा पहिचानको आन्दोलनको विभिन्न पाटोहरूको बारेमा छलफल भएको थियो। सो सम्मेलनमा काठमाडौंका विभिन्न कलेजका प्राध्यापक र विद्यार्थीहरू सहभागी थिए।"
परराष्ट्रमन्त्री श्रेष्ठ इरान जाँदै,"काठमाडौं : परराष्ट्रमन्त्री नारायणकाजी श्रेष्ठ एसिया कोअपरेसन डायलग (एसीडी)का सदस्य राष्ट्रका विदेश मन्त्रीहरूको १९औं बैठकमा भाग लिन शनिबार इरान जाँदैछन्। इरानको तेहरानमा सोमबार आयोजना हुने बैठकमा सहभागी हुन मन्त्री श्रेष्ठ नेपाली प्रतिनिधिमण्डलको नेतृत्व गर्दै त्यसतर्फ प्रस्थान गर्न लागेको परराष्ट्र मन्त्रालयले जनाएको छ। मन्त्री श्रेष्ठले बैठकका अवसरमा सदस्य राष्ट्रका विदेशमन्त्रीहरूसँग द्विपक्षीय भेटवार्ता गर्नेछन्। मन्त्रीस्तरीय बैठकअघि मन्त्रालयको क्षेत्रीय संगठन महाशाखाका सहसचिव ज्ञानबहादुर मगरले असार ९ गते हुने एसीडीका वरिष्ठ अधिकारीहरूको बैठकमा भाग लिनेछन्। एसीडी सदस्य राष्ट्रमा नेपालसँगै अफगानिस्तान, कुवेत, दक्षिण कोरिया, बहराइन, रुस, बंगलादेश, भारत, चीन, थाइल्यान्ड, इन्डोनेसिया, जापान, कतारलगायत ३५ देशहरू रहेका छन्। मन्त्री श्रेष्ठ असार १२ गते स्वदेश फर्किने तालिका रहेको परराष्ट्र मन्त्रालयले जानकारी दिएको छ।"
"नयाँ संसद भवनको काम ८१ प्रतिशत सकियो, आगामी हिउँदे अधिवेशन सञ्चालन गर्ने तयारी",काठमाडौं : सरकारले सिंहदरबारमा बनाइरहेको संघीय संसद भवनको ८१ प्रतिशत भौतिक प्रगति भएको छ। सिंहदरबारमा शुक्रबार बसेको राष्ट्रिय सभाअन्तर्गत सार्वजनिक नीति तथा प्रत्यायोजित विधायन समितिको बैठकमा शहरी विकास तथा भवन निर्माण विभाग अन्तर्गतको विशेष भवन निर्माण आयोजनाका निर्देशक मचाकाजी महर्जनले नयाँ संसद भवनको भौतिक प्रगति ८१ प्रतिशत र वित्तीय प्रगति ६७ प्रतिशत रहेको जानकारी दिए। उनले आगामी हिउँदे अधिवेशन नयाँ भवनबाट सञ्चालन गर्न मिल्ने गरी निर्माण कार्यलाई तीव्ररूपमा अघि बढाएको बताए। नयाँ संसद भवन परिसरमा प्रतिनिधिसभा र राष्ट्रियसभाका साथै पुस्तकालय तथा अतिविशिष्ट कक्ष निर्माणको संरचनात्मक काम सकिएको उनले बताए। उनले भवनको छत हाल्ने र आन्तरिक सजावटका महत्वपूर्ण काम बाँकी रहेको जानकारी दिए। त्यस्तै उनले सिंहदरबारमा रहेका पुरानो संसद भवनको संरक्षणका लागि पनि काम भइरहेको बताए। तत्कालीन प्रधानमन्त्री केपी शर्मा ओलीले २०७६ असोज १ गते सिंहदरबारस्थित पुतली बगैँचामा नयाँ संसद् भवन निर्माणको शिलान्यास गरेका थिए। ३ वर्षमा निर्माण सक्ने लक्ष्य अनुसार काम सुरु गरेपनि समयमा नै सम्पन्न नभएका कारण पटक पटक म्याद थप गरिँदै आएको छ। १५१ रोपनी जग्गामा संघीय संसद्का १२ वटा भवन निर्माण गरिएको छ।
नाबालिकालाई वेश्यावृत्तिमा लगाउने स्पा सञ्चालक पक्राउ,काठमाडौं : नाबालिकालाई वेश्यावृत्तिमा लगाउने स्पा सञ्चालक पक्राउ परेका छन्। पक्राउ पर्नेमा गोरखाको सिरानचोक गाउँपालिका८ घर भई टोखा बस्ने ४१ वर्षीय रेशम गुरुङ र मकवानपुरको बागमती गाउँपालिका९ घर भई सातदोबाटो बस्ने ३३ वर्षीया मखमली माया स्याङतान रहेका छन्। काठमाडौंको ठमेलमा सञ्चालन गरेको ए वान स्पा सेन्टरमा २०८० कात्तिकदेखि नाबालिकाहरूलाई विभिन्न किसिमको डरत्राश र प्रलोभनमा पारी वेश्यावृत्तीमा लगाउने सूचनाका आधारमा मानव बेचबिखन अनुसन्धान ब्युरोको टोलीले पक्राउ गरेको हो। गुरुङले आर्थिक अवस्था कमजोर भएका विशेषगरी ग्रामीण क्षेत्रका नाबालिकाहरुलाई टिकटकबाट कुराकानी गरी राम्रो आम्दानी हुने ब्यूटीपार्लरमा काममा लगाई दिने प्रलोभन देखाई काठमाडौं आउने भाडा समेत पठाएर ल्याएको खुलेको छ। नाबालिकालाई काठमाडौं झिकाएपछि उनले काठमाडौंको टोखा नगरपालिका११ मा सञ्चालन गरेको सनफ्लावर स्पा सेन्टरमा मासिक १० हजार तलब दिने भनि स्पा सेन्टरमा पुर्याई जबरजस्ती वेश्यावृत्तिमा लगाएको खुल्न आएको ब्युरोका सूचना अधिकारी गौतम मिश्रले बताए। उनका अनुसार सनफ्लावर स्पा सेन्टरमा वेश्यावृत्तिमा लगाई सकेपछि नाबालिकाहरुलाई स्याङतानले ठमेलमा ए वान स्पा सेन्टरमा ल्याएर जबरजस्ती वेश्यावृत्तिमा लगाएको खुल्न आएको छ। मानव बेचबिखन तथा ओसारपसार मुद्दामा काठमाडौं जिल्ला अदालतबाट ३ दिनको म्याद थप अनुमति लिई आवश्यक अनुसन्धान भइरहेको ब्युरोले जनाएको छ।
बैतडीको भुवनेश्वरी माध्यमिक विद्यालयमा 'मास हिस्टेरिया'को त्रास,"बैतडी : बैतडीको सिगास गाउँपालिका५ मा रहेको भुवनेश्वरी माबि खैरकोटमा विद्यार्थीहरूमा देखिएको मास हिस्टेरिया अर्थात् कन्भर्जन डिसअर्डर को समस्याले विद्यालयको वातावरण प्रभावित बन्न पुगेको छ। विगत लामो समयदेखि किशोरीहरूमा देखिएको यस्तो समस्याले पठनपाठन प्रभावित बन्न पुगेको विद्यालयले जनाएको छ। विद्यालय उमेरका केही किशोरीहरू एक्कासी काम्ने, जमिनमा लछारपछार गर्ने, चिच्याउने, मुर्छा पर्नेलगायत लक्षण देखिने गरेका छन्। दिनैपिच्छे किशोरीहरूमा एकसाथ यस्तो लक्षण देखाउँदा विद्यालयको वातावरण प्रभावित बन्न पुगेको छ। दैनिकजसो हुने यस प्रकारको घटनाले विद्यार्थीहरूको मनोविज्ञानमा असर परेको छ। दिनदिनै किशोरीहरू काम्ने गरेका छन्, लछारपछार गर्छन्, केही लडेर घाइतेसमेत भए, यस्तो समस्या देखिएपछि पढाइ नै हुँदैन, सबै कक्षा प्रभावित हुन्छन्, कक्षा १० का छात्र बसन्त धामीले भने। विद्यालयमा किशोरीहरू काम्ने समस्या विगत एक दशकदेखि कायमै रहेको विद्यालयका प्रधानाध्यापक वीरेन्द्र धामीले जानकारी दिए। करिब एक दर्जन किशोरीहरूमा यस्तो लक्षण देखिने गरेको उनले बताए। यस्तो समस्या १०१२ वर्षदेखि नै हो। गर्मीयाममा यस्तो लक्षण बढी देखिने गर्छ, प्रधानाध्यापक धामीले भने। प्रत्येक शैक्षिक सत्रको वैशाखदेखि असोजसम्म नियमित विद्यालयको वातावरण प्रभावित हुने गरेको उनले बताए। किशोरीहरू एकैपटक काम्ने, रुने, लछारपछार गर्ने र दगुर्ने गरेका कारणले केही किशोरीहरू घाइतेसमेत हुने गरेको विद्यालयले जनाएको छ। विद्यालय भिरमा रहेकाले ठूलो दुर्घटनाको जोखिमसमेत छ। यसलाई स्वास्थ्यका दृष्टिले कन्भर्जन डिसअर्डर भन्ने गरिएको छ। कन्भर्जन डिसअर्डर अर्थात मास हिस्टेरिया एक प्रकारको मनोसामाजिक स्वास्थ्य समस्या हो। स्वास्थ्यकर्मीहरूका अनुसार मानिसहरूको समूहले कुनै रोग वा जीवाणुको संक्रमण बिना समान शारीरिक वा मनोवैज्ञानिक लक्षणहरू देखा पर्ने गर्छन्। विद्यालयमा गृहकार्य नगरेको अवस्थामा शिक्षकहरूले पिट्छन् कि भन्ने डर पैदा हुनु, कुनै काम गर्दा विविध कारणले गर्न नसक्नु, कुनै रोगको अफवाह फैलनु, समाजिक सञ्जालमा विभिन्न खाले सामाग्रीहरू हेर्नूलगायतका कारणले यस्तो समस्या देखिने गरिएको छ। कन्भर्जन डिसअर्डर अथवा मास हिस्टेरियाको महत्वपूर्ण उपचार भनेको मनोपरामर्श हो। जसले तनावलाई बहन गर्ने क्षमता बढाउन हौसला तथा सहयोग प्रदान गर्दछ। विद्यालय उमेरका बालबालिकामा यस्तो समस्याहरू देखिने हुँदा विद्यार्थीहरूलाई मनोरञ्जनात्मक क्रियाकलापमा सहभागी गराउने, शिक्षक विद्यार्थीमैत्री अध्ययनअध्यापन गराउने र विद्यार्थीहरूलाई अतिरिक्त क्रियाकलापमा सहभागी गराउनुपर्ने स्वास्थ्यकर्मीहरूको भनाइ छ। आवश्यक परामर्शको लागि स्वास्थ्य कार्यालयसँग समन्वय भइरहेको सिगास गाउँपालिकाका स्वास्थ्य शाखा प्रमुख घनश्याम बोहराले बताए। समस्याग्रस्त विद्यालयमा आवश्यक चिकित्सकीय परामर्शको लागि टोली तयारी भइरहेको स्वास्थ्य कार्यालय बैतडीले जनाएको छ। निर्देशनायलसँग समन्वय गरेका छौं। त्यहाँबाट डब्ल्युएचओको टोलीसँग समन्वय हुन्छ। त्यसपछि परामर्श सुरु गर्छौं,' स्वास्थ्य कार्यालय बैतडीका प्रमुख तिर्थराज भट्टले भने।"
"पर्सा राष्ट्रिय निकुञ्जमा सेना र शिकारीबीच मुठभेड, गोली लागेर एकको मृत्यु","सिमराः पर्सा राष्ट्रिय निकुञ्जको सुरक्षार्थ खटिएको नेपाली सेना र शिकारीबीचको भुठभेड हुँदा एक जनाको मृत्यु भएको छ। गस्तीमा रहेको सेनाले चलाएको गोली लागेर एक जनाको मृत्यु भएको हो। मृतकको नाम खुल्न सकेको छैन। सेनाको टोली र शिकारीको समूहबीच निकुञ्ज क्षेत्रभित्र भुठभेड हुँदा गोली चलेको बुझिएको छ। सेनाले गोली चलाएपछि अन्य फरार भएका छन्। निकुञ्जका सूचना अधिकारी सन्तोष भगतले घटनाको पुष्टि गर्दै थप विवरण आउन बाँकी रहेको बताए घटना भएको हो, अहिले अरू विवरण आउन बाँकी छ, उनले भने हामीले त्यसैमा लागिरहेका छौं। निकुञ्ज क्षेत्रभित्र वन्यजन्तुको चोरी शिकारी गर्न तस्करहरू समूह बनाएर बस्ने गरेका छन्। वन्यजन्तुको चोरी तस्करी नियन्त्रण गर्न सेनाले गस्ती गर्ने गरेको छ। गस्तीमा रहेको सेना र तस्कर समूहबीच जम्काभेट हुने गरेको छ।"
भारतबाट तस्करी गरी ल्याइएको ७१२ बोरा मल बरामद,वीरगन्ज : वीरगन्जमा भारतबाट तस्करी गरी ल्याएर राखिएको ठूलो परिमाणको रासायनिक मल प्रहरीले बरामद गरेको छ। वीरगन्ज महानगरपालिका१६ नगवास्थित वैष्णोदेवी मन्दिर अगाडिको बृजकिशोर महतोको घरमा गोदाम बनाएर भण्डारण गरी राखिएको अवस्थामा ५० केजी तौलका ७१२ बोरा मल प्रहरीले बरामद गरेको हो। विशेष सूचनाका आधारमा जिल्ला प्रहरी कार्यालय पर्साबाट खटिएको प्रहरी टोलीले नवलपरासीको कावासोतीका ज्ञान बहादुर महतोले नगवाका बृजकिशोरको घर भाडामा लिएर गोदाम बनाई भण्डारण गरेर राखेको ७१२ बोरा मल बुधबार साँझ बरामद गरेको प्रहरी उपरीक्षक कुमोध ढुंगेलले जानकारी दिए। मलसँगै ज्ञान बहादुरलाई पनि नियन्त्रणमा लिइएको प्रहरी उपरीक्षक ढुंगेलले जानकारी दिए। बरामद उक्त मलको बजार मूल्य अन्दाजी १० लाख रुपैयाँ रहेको उनले बताए । बरामद मल र पक्राउ परेका ज्ञान बहादुरलाई शुक्रबार आवश्यक कारबाहीका लागि वीरगन्ज भन्सार कार्यालयमा बुझाइएको प्रहरी उपरीक्षक ढुंगेलले जानकारी दिए।
हात्तीको दाह्रा खरिदबिक्री गर्ने गिरोहका तीन जना पक्राउ,"वीरगन्ज : पर्साको ठोरीबाट प्रहरीले हात्तीको दाह्रासहित तीन जनालाई पक्राउ गरेको छ। ठोरी गाउँपालिका४ विजयवस्तीको गोरखपुर टोलबाट प्रहरीले हात्तीको दुई थान दाह्रासहित तीन जनालाई पक्राउ गरेको हो। पक्राउ पर्नेमा ठोरी४ विजयबस्ती गुम्बालाइनका ४१ वर्षीय कुइसंग लामा, वीरगन्ज महानगरपालिका१४ पिपराका ४० वर्षीय प्रेम शर्मा र वीरगन्ज३१ का अमिरीलाल महतो रहेका छन्। गोरखपुर टोलमा अपरिचित व्यक्तिहरूले हात्तीको दाह्रा बिक्री गर्नका लागि ग्राहक खोजी रहेको सूचना प्रहरीलाई प्राप्त भएको थियो। सूचनाको आधारमा गोप्य रूपमा खटिएको प्रहरी टोलीले हात्तीको दाह्रा पत्ता लगाउने क्रममा शुक्रबार बिहान ६ बजे ठोरी४ का चन्द्र परियारको खेतमा खाल्डो खनेर गाडेको अवस्थामा अन्दाजी २१२१ केजी तौलका दुई थान हात्तीको दाह्रा बरामद गरेको र त्यसमा संलग्न तीन जनालाई पनि नियन्त्रणमा लिएको पर्साका प्रहरी उपरीक्षक कुमोध ढुंगेलले जानकारी दिए। हात्तीको दाह्रासहित पक्राउ परेका तीनै जनालाई जिल्ला प्रहरी कार्यालय पर्साको हिरासतमा राखेर थप अनुसन्धान भइरहेको प्रहरी उपरीक्षक ढुंगेलले जानकारी दिए।"
"मासपुरवासी भन्छन्, नेताहरू भोट माग्न आउँछन्, विकास कहिल्यै आउँदैन","हुम्ला : ताजाँकोट गाउँपालिका३ मासपुर गाउँकी जौला रोकाया २०७४ को स्थानीय तहको निर्वाचन हुँदा निकै खुसी थिइन्। २० वर्षपछि भएको स्थानीय तहको निर्वाचनले उनलाई गाउँमा नयाँ उत्साह ल्याउने आशा थियो। त्यसबेला नेताहरू गाउँमै सिहंदरबार आइपुग्छ भनेर भाषण समेत गर्थे। गाउँमा सिंहदरबार होइन रहेछ नेताहरु भोट मात्रै माग्न आएका रहेछन्, स्थानीय जौला रोकायाले भनिन्। गाउँमा कोही बिरामी भएपछि डोकोमा नै बोकेर गाउँपालिका केन्द्र छपेरलासम्म धाउनुपर्ने बाध्यता छ। हाम्रा गाउँ ठाउँका दुःख कसैले देख्यानाई (देख्दैन)। विकास दिएका छैनन्। गाउँपालिका केन्द्र पुग्न ज्यानकै बाजी राखेर छरी भिरको पहरोबाट आउजाउ गर्नुपर्छ, रोकायाले दुखेसो गरिन। छरी पहरो भीर बाटो राम्रो भइदिए पालिकासम्म आउजाउ गर्न सहज हुने उनले बताइन्। गाउँमा गुणस्तरीय स्वास्थ्य सेवा समेत नभएको रोकायाको भनाइ छ। स्थानीय तह आएको झण्डै ७ वर्ष भइसके पनि मासपुर गाउँका जनताका समस्या जिउँका तिउँ रहेको अर्की स्थानीय कोसकला बुढाले बताइन्। मासपुर गाउँका जनतालाई जंगली जनावर जस्तो व्यहार गरेका बुढाले अन्नपूर्ण पोस्टसँग गुनासो गरिन्। भोट माग्न आउँदा गाउँका सोझासाझा जनतालाई विभिन्न आश्वास बाँडेर जाने र निर्वाचित भएपछि फर्केर पनि नआउने उनले बताइन्। स्थानीय कातिके बुढाले स्थानीयवासीको चाहानाअनुरूप जनप्रतिनिधिहरूले काम नगर्दा यतिबेला जनता निराशा हुन थालेका बताए।"
लेखाका कर्मचारीको आन्दोलनले प्रदेश मातहतका कार्यालय ठप्प,"उदयपुर : आर्थिक वर्षको अन्त्य नजिकिँदै जाँदा कोशी प्रदेश मातहतका कार्यालयका लेखा समूहका कर्मचारी काम छाडेर आन्दोलनमा उत्रिएका छन्। विकास निर्माणका कामको भुक्तानी प्रक्रिया अन्तिम चरणमा रहेका बेला लेखा समूहका कर्मचारीहरू पेन डाउनसहित आन्दोलनमा उत्रिएपछि सरकारी भुक्तानी दुई दिनदेखि ठप्प छ। प्रदेश निजामती ऐनले लेखा समूहका सबै श्रेणीलाई विभेद गरेको भन्दै प्रदेश लेखा समूह कोशी प्रदेशको नेतृत्वमा उनीहरू काम छाडेर आन्दोलनमा होमिएका हुन्। विभिन्न चरणका ध्यानाकर्षण, संवादबाट माग पूरा नभएपछि बिहीबारदेखि लेखा समूहले सुरु गरेको आन्दोलन शुक्रबार पनि जारी छ। आन्दोलनमा उत्रिएका डिभिजन वन कार्यालय त्रिवेणीका लेखा अधिकृत रोहित श्रेष्ठले प्रदेश सरकारले ऐन संसोधन गरेर वृति विकास न्यायोचित बनाउनु पर्ने आफूहरूको माग रहेको बताए। प्रदेश निजामती सेवा अध्यादेश २०७९ तथा प्रदेश निजामती सेवा ऐनले कार्यक्षमताको मूल्यांकनद्वारा जेष्ठता र कार्यसम्पादन मूल्यांकनद्वारा हुने बढुवाका लागि अधिकृत आठौं तहसम्मको पदमा सम्बन्धित सेवा, समूह वा उपसमूहको एक तहमुनिको पदको कर्मचारी तथा नवौं र दशौं तहको पदको हकमा न्यूनतम सेवा अवधि योग्यता पुगेका व्यक्ति उमेदवार हुने व्यवस्था रहेको छ। तर, प्रदेश निजामती सेवा ऐन २०७९ पहिलो संशोधन ऐन, २०८० को संशोधनबाट कार्यक्षमताको मूल्यांकनद्वारा हुने बढुवाका लागि सम्बन्धित सेवा, समूह वा उपसमूहको एक तह मुनिको पदको कर्मचारी बढुवाका लागि आवश्यक न्यूनतम सेवा अवधि र न्यूनतम योग्यता पुरा भएमा सम्भाव्य उम्मेदवार हुनेछन् भन्ने व्यवस्था रहेको छ। ऐन अनुसार प्रदेश लोक सेवा आयोगले २०८० चैत २६ गते प्रकाशन गरेको नवौँ तहको विभिन्न पदमा गरेको विज्ञापनको बढुवा तथा खुला पदमा लेखा समूहमा कार्यरत कर्मचारीहरूको बढुवामा कुनै अवसर नरहेको श्रेष्ठले बताए। वर्तमान ऐनका कारण प्रतिस्पर्धामा भाग लिन समस्या परेको उनले बताए। आन्दोलनरत कर्मचारीहरूले ऐन संशोधन नभएसम्मका लागि नवौं तहको विज्ञापन स्थगित गरी सोही विज्ञापनमा समावेश गराइ बढुवा प्रक्रिया सुचारु गर्न माग गरेका छन्। उनीहरूले माग पुरा नभए आइतबारदेखि सामूहिक रुपमा बिदामा बस्ने चेतावनी दिएका छन्। उनीहरूले कर्मचारी समायोजन ऐन २०७५ अनुसार द्वितीय श्रेणिबाट पाचौँ तहमा समायोजना भएका पाँच वर्ष पुगेको मितिबाट जेष्ठता कायम गरी प्रदेश सेवाको पाचौँ तहमा बढुवा गरी पदस्थापना गर्ने, सोही प्रकृतिका चौथौँ तहका लागि अध्यादेश अनुसार पाचौँ तहमा बढुवा गर्न माग गरिएको छ। छैठौँ तहका हकमा स्थानीय सेवा ऐनमा जस्तै एक पटकका लागि सातौ तहमा मिलान गर्नु पर्ने, ५० प्रतिशत बढुवाको व्यवस्था गर्नु पर्ने, आठौँ तहको हकमा संघीय सेवाको प्रशासन तर्फ राजपत्राकिंत प्रथम श्रेणीको प्रचलन अनुसार प्रदेश निजामती सेवामा एक तह मुनिको अभ्यास गरे बमोजिम प्रदेश सेवाको नवौँ तहमा प्रशासन सेवामा समूह नरहने व्यवस्था गर्न माग गरिएको छ। संघबाट समायोजन भएर आएका छैटौं तहका अधिकृतको बढुवा भएको छैन, उनले भने, तर समायोजन ऐन अन्तर्गत नियुक्त जुनियर अधिकृत सातौं अधिकृत बनेका छन्, हामी १२१३ वर्षदेखि छैठौ नै छौं। श्रेष्ठले यस विषयमा प्रदेश ऐनले नबोलेकाले वृत्ति विकासमा विभेद भएको बताए। लेखा समूहका कर्मचारी आन्दोलनका कारण जिल्लाका १९ कार्यालय ठप्प छन्। विशेषगरी विकास निर्माणका पूर्वाधार विकास, सिँचाइ, खानेपानी जस्ता कार्यालयहरू ठप्प हुँदा भुक्तानी लिन आएका ठेकेदार, उपभोक्ता समूह र सर्वसाधारण मर्कामा परेका छन्।"
बालविवाह मुक्त पालिकामै बालविवाह गराउने महिला पक्राउ,"राजविराज : मधेस प्रदेशमा हालसम्म दुईवटा पालिका बालविवाह मुक्त घोषणा भएको छ। सप्तरीको सुरुङ्गा नगरपालिका २०७९ मङ्सिर १४ गते र खडक नगरपालिका २०८० पुस १३ गते बालविवाह मुक्त नगरपाालिका घोषणा भएको हो। पहिलो बालविवाह मुक्त घोषणा भएको सुरुङ्गा नगरपालिकाकी एक महिला दोस्रो बालविवाह मुक्त घोषणा भएको खडक नगरपालिकाबाट बालविवाह गराउन खोजेको आरोपमा पक्राउ परेकी छिन्। सुरुङ्गा३ दौलतपुरकी ४२ वर्षीया श्यामदेबी मण्डल बालविवाह गराउन खोजेको आरोपमा खडक नगरपालिका२ बेल्ही टोलस्थित माइतीघरबाट पक्राउ परेकी हुन। पक्राउ परेकी श्यामदेबीले आफ्नो बालक छोराका विवाह बोदे बर्साइन नगरपालिका९ सिमरा टोलकी बालिकासँग गर्न खोजेकी थिइन्। बालक छोरालाई बेहुला बनाई बाजागाजासहित जन्ती पठाएपछि प्रहरी टोलीले श्यामदेबीलाई पक्राउ गरेको हो। पक्राउ परेको स्थान पनि मधेश प्रदेशको दोस्रो बालविवाह मुक्त पालिका हो। खडक नगरपालिका२ बेल्ही टोलस्थित माइतीघरबाट श्यामदेबीले छोराको विवाह गर्न खोजेकी थिइन्। बालविवाह गराउन जन्ती पठाइरहेकै बेला पुगेको प्रहरीले आरोपितलाई पक्राउ गरेको इलाका प्रहरी कार्यालय कडरबोनाका प्रहरी निरीक्षक निलमप्रसाद उप्रेतीले बताए। पक्राउ परेकी आरोपितले विवाहका लागि छोराले जिद्दी गरेकाले विवाह गराउन खोजेको बताइन्। जन्ती लिएर हिँडेका बेहुला बालक भने गिरफ्तारीको डरले फरार भएका छन्। आरोपितविरुद्ध सुरुङ्गा नगरपालिकाको कार्यालयले इलाका प्रहरी कार्यालय कडरबोना, सप्तरीमा उजुरी दिएको छ।"
गोदावरीमा कटेज सञ्चालकमाथि खुकुरी प्रहार,"काठमाडौं : गोदावरी नगरपालिका९ छेडामा व्यवसायीमाथि खुकुरी प्रहार भएको छ। भैसेपाटीका ४२ वर्षीय मनोज कुमार बानियाँमाथि शुक्रबार दिउँसो खुकुरी प्रहार भएको हो। जिल्ला प्रहरी परिसर ललितपुरका प्रवक्ता नरेसराज सुवेदीका अनुसार शुक्रबार दिउसो १२:४५ बजे दुईवटा मोटरसाइकलमा आएका चार जनाले बानियाँलाई अन्धाधुन्ध खुकुरी प्रहार गरेका थिए। खुकुरी प्रहारबाट व्यवसायी बानियाको हात, टाउको र हिपमा गहिरो चोट लागेको छ। उनको ललितपुर स्थित नेपाल मेडिसिटि अस्पतालमा उपचार भइरहेको छ। बानियाँले गोदावरी ९ छेडामा बतासे कटेज निर्माण गरिरहेका छन्। दिउँसोको समयमा रंगरोगन गर्ने कामदारहरु खाना खान गएको मौका छोपी उनीमाथि खुकुरी प्रहार भएको थियो। प्रवक्ता सुवेदीका अनुसार घटनामा संलग्नहरू फरार छन्। सीसीटीभीबाट आरोपीहरुको पहिचान भइसकेको र खोजी कार्य जारी रहेको उनले बताए।"
सार्वजनिक जग्गा अतिक्रमण गर्ने विरुद्ध प्रशासनमा उजुरी,"जोमसोम : मुस्ताङमा सार्वजनिक जग्गा अतिक्रमण गर्ने विरुद्ध प्रशासनमा उजुरी पर्न थालेको छ। हालसम्म १० वटा उजुरी आएको प्रमुख जिल्ला अधिकारी जनकराज पन्तले बताए। उनका अनुसार जग्गा अतिक्रमण गर्ने माथि प्रारम्भिक छानबिन भइरहेको उनले बताए। प्रजिअ पन्तले मुस्ताङका ३ स्थानमा सार्वजनिक जग्गा अतिक्रमण गरी घरटहरा निर्माण गरेकाहरूलाई संरचना निर्माण गर्न प्रशासन कार्यालयले रोक लगाइसकेको जानकारी दिए। प्रजिअ पन्तका अनुसार मुस्ताङको घरपझोङ गाउँपालिका३ स्याङ, वारागुङ मुक्तिक्षेत्र४ एक्लेभट्टी र वारागुङ मुक्तिक्षेत्र३ मा सार्वजनिक जग्गा अतिक्रमण गरी घरटहरा निर्माण गरिरहेकाहरूलाई संरचना नबनाउन जिल्ला प्रशासन कार्यालयले रोक लगाइएको हो। प्रशासन कार्यालयले सरकारी जग्गा अतिक्रमण विरुद्ध उजुरी दिने र उजुरी पर्ने व्यक्तिहरूको नाम गोप्य राखेको छ । जिल्ला प्रशासन कार्यालय मुस्ताङले बिहीबार आयोजना गरेको जिल्लास्थित राजनीतिक दलहरूसँगको छलफल तथा अन्तरक्रियामा उनले उक्त कुराको जानकारी दिएका हुन्। मुस्ताङको कुल क्षेत्रफल ३५७३ वर्ग किलोमिटर मध्ये करिब १ प्रतिशत मात्र जग्गा मात्र नापी भएको देखिन्छ। तर, जग्गा नापनक्सा भएको उक्त तथ्यांकमा देखिए पनि ठूलो क्षेत्रफलमा मुस्ताङमा संख्यामा जग्गा अतिक्रमण गरी घरटहरा र सार्वजनिक जग्गाहरूमा स्याउ खेती गरिएको छ। मुस्ताङमा २०३२ सालमा जग्गा नापी हुँदा स्थानीय स्तरमा विभिन्न कारणले यहाँका स्थानीय तथा समुदायको जग्गा नाप नक्सा गर्न छुटेका थिए। मुस्ताङमा सार्वजनिक जग्गाहरूको पुनः नापी नहुँदा समस्या उत्पन्न भएको हो ।"
आगलागी पीडितलाई सहयोग,"नुवाकोट : नुवाकोटको थर्पुका आगलागी पीडित महेन्द्र तामाङको उपचारका लागि सहयोग प्रदान गरिएको छ। ककनी गाउँपालिका ७ थर्पुका तामाङको ग्यास सिलिन्डर लिक भई आगलागी भएर घाइते भएकाले कीर्तिपुरस्थित बर्न अस्पतालमा उपचार भइरहेको छ। उनलाई उपचारको लागि परेको आर्थिक अवस्थालाई मध्यनजर गर्दै पूर्व बागमती प्रदेश सभा सदस्य तथा नेकपा एमाले नुवाकोटका अध्यक्ष बद्री मैनालीको अगुवाइमा अस्पताल पुगेर संकलित रकम एक लाख आठ हजार रुपैयाँ बिरामीका भाइ इन्द्र लामालाई हस्तान्तरण गरिएको हो। सो रकम नेकपा(एमाले)को अगुवाइमा पार्टी सदस्यहरू, शुभचिन्तकहरूबाट संकलन गरी अस्पताल पुगेर हस्तान्तरण गरिएको कार्यक्रममा सहभागी दीपक कार्कीले जानकारी दिए। आगोले जलेर गम्भीर घाइते भएकी तामाङकी धर्मपत्नि बिपना तामाङको उपचारका क्रममा निधन भइसकेको छ।"
भारतीय राजदूतावासले विभिन्न सहरमा मनायो योग दिवस,"काठमाडौं : नेपालस्थित भारतीय राजदूतावास र वीरगन्जस्थित भारतको महावाणिज्य दूतावासले विभिन्न कार्यक्रम गरी अन्तर्राष्ट्रिय योग दिवसको १० औं संस्करण मनाइएको छ। काठमाडौंसहित पोखरा, लमजुङ, लुम्बिनी, जनकपुर, चितवन, वीरगंज, हेटौंडा, गौर र पोखरियासहित नेपालका १० वटा सहर र नगरपालिकामा शृंखलाबद्ध रुपमा विभिन्न कार्यक्रम गरी योग दिवस मनाइएको हो। यस वर्ष 'स्वयम् र समाजका लागि योग' भन्ने विषय (थिम) अनुरुप भारतीय राजदूतावासले मुख्य कार्यक्रम अगावै मिति २०८१ जेठ २५ गते काठमाडौंमा एउटा पूज्य पशुपतिनाथ मन्दिरमा योग प्रदर्शन र अर्को माइती नेपालका चेलीहरुका लागि व्याख्यानसहितको प्रदर्शन गरी दुईवटा कार्यक्रमको आयोजना गरेको थियो । लुम्बिनीमा असार ६ गते ९०० भन्दा बढी सहभागीहरूका लागि बृहत् योग प्रदर्शनको आयोजना गरिएको थियो। सो कार्यक्रममा लुम्बिनीका मुख्यमन्त्री जोख बहादुर महरालगायत अन्य नेताहरूको उपस्थिति थियो । मुख्यमन्त्री महरले भगवान बुद्धको जन्मस्थलमा महत्वपूर्ण योग कार्यक्रम हुने खुसीको कुरा भएको बताएका थिए। उनले कार्यक्रमको आयोजना गरी भारतनेपाल सांस्कृतिक सम्बन्धलाई बलियो बनाएकोमा भारतीय राजदूतावासलाई धन्यवाद दिएका थिए। नेपालका लागि भारतीय राजदूत नवीन श्रीवास्तवले योगको विश्वव्यापी अपिल र स्वस्थ,चिन्तनशील र दिगो जीवनशैली कायम गर्नमा यसको महत्वमाथि प्रकाश पारेका थिए। यसैगरी पोखरा रङ्गशालामा योग प्रदर्शन कार्यक्रममा गण्डकी प्रदेशका मुख्यमन्त्री सुरेन्द्रराज पाण्डे,पोखरा महानगरपालिकाका मेयर धनराज आचार्य र त्यस क्षेत्रका ५ हजार भन्दा बढीले सहभागीता जनाएका थिए । गण्डकी प्रदेशका मुख्यमन्त्री आचार्यले यो वर्षको सबैभन्दा ठूलो अन्तर्राष्ट्रिय योग दिवस पोखरामा आयोजना गरेकोमा भारतीय राजदूतावासलाई धन्यवाद दिए। उनले सन् २०१४ मा जुन २१ लाई अन्तर्राष्ट्रिय योग दिवसका रुपमा मनाउने प्रधानमन्त्री नरेन्द्र मोदीको प्रस्तावलाई नेपाल सरकारले समर्थन गरेको बताए। उनले योग भारत र नेपालबीचको प्रगाढ र दिगो सांस्कृतिक सम्बन्धको एउटा महत्वपूर्ण तत्व भएको बताए। राजदूत श्रीवास्तवले योगले नेपाल र भारतबीच बलियो सांस्कृतिक सेतुको रुपमा काम गर्ने र नेपालका महत्वपूर्ण पर्यटकीय स्थलहरूमा योग कार्यक्रमको आयोजना गर्नाले ती ठाउँमा योग पर्यटन प्रवर्द्धन गर्न सकिने जिकिर गरे। भारतको महावाणिज्य दूतावासले पनि जनकपुर,चितवन,वीरगंज,हेटौंडा,गौर र पोखरियामा अन्तर्राष्ट्रिय योग दिवस मनाएको हो।"
सप्तरीमा व्यवसायीको हत्या,"राजविराज : अंगालोमा बाँधिएर एक आपसमा शुभकामना आदानप्रदान गर्ने पर्व बकर इद अर्थात् इद ऊल जोहाकै दिन फलामको हतियारले गरेको प्रहारबाट घाइते राजविराजका एक युवकको शुक्रबार मृत्यु भएको छ। झडपमा घाइते भएका राजविराज नगरपालिका४ का ३२ वर्षीय औरंगजेब मियाको उपचारका क्रममा विराटनगरस्थित नोबेल अस्पतालमा मृत्यु भएको हो। राजविराज नगरपालिका२ राजदेबी टोलस्थित रोयल इनफिल्ड राजविराज अटोमोबाइलका प्रोपाइटर उनी बुलेट मोटरसाइकलका डिलर हुन्। मृतकका श्रीमती र काखे शिशुसहित दुई नाबालक सन्तान छन्। मृतकका बुबा हबिब मियाले दिएको उजुरीका आधारमा आरोपित राजविराज३ का ४६ वर्षीय मो नसिर पक्राउ परेका छन्। नसिर पनि रेडिमेड कपडा व्यापारी हुन्। अन्य आरोपितहरू राजविराज३ का ३५ वर्षीय मो इर्शाद, राजविराज२ का २७ वर्षीय असलम मिया र सप्तरीकै राजगढ गाउँपालिका६ का २५ वर्षीय मो मिन्टु फरार रहेका छन्। राजविराज नगरपालिका३ स्थित माछा हटियामा घटना भएको हो। सोमबार सबै जना बिहान सबेरै उठेर नुहाइ धुवाई गरी शुद्ध भएर खुला स्थान र मस्जिदहरूमा गई नमाज पढे। भेटिएकाहरले अंगालोमा बाँधिएर एक आपसमा शुभकामना आदानप्रदान गरे। आफ्नो परम्परागत पोसाक लगाएर शुभेच्छा, मिठा परिकार तथा प्रार्थनाहरू एकापसमा साटासाट गरे। इस्लाम धर्मावलम्बीहरुमा बकर इदका दिन नवाज पढेर घर फर्किएपछि खसी, बाख्रा, राँगा र भैँसीको कुर्बानी (वली) दिने परम्परा छ। तीन दिनसम्म मनाइने यो पर्वमा बली दिइएको पशुको मासु तीन भाग लगाइन्छ, त्यसमध्ये एक भाग आफ्नो लागि अर्को एक भाग आफ्ना नजिकका मित्रलाई र अन्तिम तेस्रो भाग गरिब तथा असहायलाई दिने गरिन्छ। कुर्बानी (वली) दिइनु अघि मौलबीले मन्त्रोच्चारण गर्नुपर्छ। राजविराज नगरपालिका३ का मो नसिरले चाडपर्वलगायत अन्य कुनै पनि अवसरमा मस्जिदका लागि चन्दा नदिएको आरोप लगाउँदै उनका घरमा मौलबीलाई जान रोक लगाइन्छ। यसै विषयमा झगडा र विवाद हुन्छ। नसिरले मस्जिद कमिटीलाई गालीगलौज गर्छन् भने पीडित पक्षले मस्जिदलाई सहयोग नगर्ने भए मौलवी किन चाहियो भनेर गालगलौजमै उत्तर फर्काउँछन्। नसिरका घरमा पनि दावत (भोज) खान भनेर बोलाइएका उनका भाञ्जा लगायतका आफन्तहरू बाहिर निस्केर विवाद गर्छन्। दुबै पक्षबीच झडप हुन्छ। यसै क्रममा फलामको रडलगायतले टाउको लगायतमा प्रहार गर्दा औरंगजेब र सजाद घाइते हुन्छन्। सजादको राजविराजस्थित छिन्नमस्ता अस्पतालमा उपचार हुन्छ। औरंगजेबको उपचार हुन नसकी विराटनगर पठाइन्छ। उपचारकै क्रममा चार दिन पछि औरंगजेबको शुक्रबार मृत्यु हुन्छ। ज्यान मार्ने उद्योगमा दर्ता भएको उक्त मुद्दा शुक्रबार मृत्युको समाचार आएपछि कर्तव्य ज्यानमा परिणत भएको सप्तरीका प्रहरी प्रमुख प्रहरी उपरीक्षक गजु सिद्दी ब्रजाचार्यले बताए।"
अवैध सुन कारोबारी पक्राउ,"काठमाडौं : अवैध रूपमा सुनको कारोबार गर्ने ३ जना पक्राउ परेका छन्। पक्राउ पर्नेमा बाँकेको खजुरा गाउँपालिका८ का २४ वर्षीय मोहमद दिलसाद खाँ, नवलपरासीको पूर्व गैडाकोट नगरपालिका१३ का २६ वर्षीय सन्तोष परियार र तनहुँको भानु नगरपालिका१३ का २५ वर्षीय अन्जिल गुरुङ रहेका छन्। हिमालय एयरको उडानमार्फत कतारबाट नेपाल आउने क्रममा उनीहरूले अवैध रूपमा सुन ल्याएको सूचनाका आधारमा काठमाडौं उपत्यका अपराध अनुसन्धान कार्यालयको टोलीले सिनामंगलबाट पक्राउ गरेको हो। चेकजाँचका क्रममा खाँले निलो रंगको जिन्स पाइन्टको कम्मरको भागमा सेतो टिस्यु पेपरले फोल्ड गरी लुकाइ छिपाइ राखेको अवस्थामा ९ लाख ९९ हजार ३९६ रुपैयाँ बराबरको ६९८९० ग्राम तौलको ब्रासलेट र ११६५० ग्राम तौल भएको बेरुवा औँठी फेला परेको प्रहरी उपरीक्षक अंगुर जिसीले बताए। प्रहरी उपरीक्षक जिसीका अनुसार खाँले सुन ओसारपसार गर्ने कार्यमा सन्तोष परियार र अन्जिल गुरुङको पनि संलग्नता भएको बताएपछि प्रहरीले तीनै जनालाई पक्राउ गरेको हो। पक्राउ परेका तीनै जनालाई भन्सार ऐन, २०६४ अन्तर्गतको कसुरमा थप अनुसन्धान तथा आवश्यक कारबाहीको लागि त्रिभुवन अन्तर्राष्ट्रिय विमानस्थल भन्सार कार्यालय पठाइएको छ।"
शनिबार देशका यी स्थानमा हुने छ वर्षा,"काठमाडौं : शनिबार देशका कोशी प्रदेश, मधेश प्रदेश, बागमती प्रदेश गण्डकी प्रदेश र लुम्बिनी प्रदेशमा आंशिक देखि साधारणतया बदली रही बाँकी भूभागमा आंशिक बदली देखि मौसम मुख्यतया सफा रहने छ। मौसम पूर्वानुमान महाशाखाका अनुसार कोशी, बाग्मती र गण्डकी प्रदेशका केही, मधेश, र लुम्बिनी प्रदेशको थोरै तथा बाँकी भूभागका एकदुई स्थानमा मेघगर्जनचट्याङसहित हल्का देखि मध्यम वर्षाको सम्भावना रहेको छ। साथै कोशी प्रदेशका एकदुई स्थानमा भारी वर्षाको पनि सम्भावना रहेको छ। शनिबार राति कोशी, मधेश, बागमती, गण्डकी र लुम्बिनी प्रदेशमा साधारणतया बदली रही बाँकी भूभागमा आंशिक बदली रहने छ। कोशी प्रदेश, मधेश प्रदेश, बागमती प्रदेश, गण्डकी प्रदेश तथा लुम्बिनी प्रदेशका केही स्थानहरूमा, कर्णाली प्रदेश र सुदूरपश्चिम प्रदेशका थोरै स्थानहरुमा मेघ गर्जनचट्याङसहित हल्का देखि मध्यम वर्षाको सम्भावना रहेको छ। साथै कोशी प्रदेश र गण्डकी प्रदेशका एकदुई स्थानमा भारी वर्षाको पनि सम्भावना रहेको छ।"
उखरमाउलो गर्मीमा दिनभरि लाइनमा,"धनगढीमहेन्द्रनगर : बुधबार बिहानको पौने ८ बजेको थियो। जिल्ला प्रशासन कार्यालय कैलालीको पुरानो भवनको बरन्डामा ज्येष्ठ नागरिकको चहलपहल थियो। सानो बरन्डामा, धेरै (डेढ सय बढी) ज्येष्ठ नागरिक थिए। १५२० जनामात्रै बस्न मिल्ने बेन्च भएको ठाउँमा यति धेरै ज्येष्ठ नागरिक आएपछि बस्न त कता हो कता, खुट्टा टेक्ने ठाउँसमेत थिएन। कतिपय बरान्डाको भुइँमा बसिरहेका थिए भने कतिपय रुखको छहारी खोजेर यताउता भौतारिरहेका थिए। त्यसैबीचमा एक जना ज्येष्ठ नागरिक घोप्टो परेर सुतेका भेटिए। वरिपरि हिँड्नेहरू भुइँमा सुतेका ती ज्येष्ठ नागरिकलाई हेर्दै चुकचुक गर्दै कामतिर लाग्दै थिए। उनी कैलालीको चुरे गाउँपालिका वडा नम्बर ३ सहजपुरका ८४ वर्षका धनबहादुर महत रहेछन्। कान पटक्कै नसुन्ने। आँखा पनि कमै देख्ने। हिँड्डुलमा अर्काको सहारा चाहिने अवस्थाका उनी, वृद्धभत्ता बुझ्न राष्ट्रिय परिचयपत्र अनिवार्य गरिएपछि जिल्ला प्रशासन कार्यालय कैलालीमा आफ्नो र श्रीमतीको राष्ट्रिय परिचयपत्र बनाउन आएका रहेछन्। उनले मंगलबारदेखि जिल्ला प्रशासन कार्यालय कैलालीको चक्कर काटिरहेका छन्। भुइँमा सुतिरहेका महतको नजिकै पुग्दा उनका २५ वर्षका नाति दिनेश महत आए। उनले भने, मेरा बाजे हो उहाँ, कान पनि सुन्नुहुन्न, आँखा पनि एकदमै कम देख्नुहुन्छ। बस्दाबस्दै ढाड दुख्यो भन्नुभयो, बस्ने व्यवस्था नै नभएको ठाउँमा सुत्न के ल्याउने। त्यसैले आफैं बरन्डामा घोप्टो पर्नुभयो। धनबहादुरसँगै छेवैमा उनकी श्रीमती कलसीदेवी महत पनि थिइन्। कलसीको उमेर नागरिकतामा ८५ वर्ष छ अर्थात् श्रीमानको भन्दा १ वर्ष बढी। उखरमाउलो गर्मी (४३ डिग्री) मा श्रीमान् भुइँमा पल्टेपछि आफ्नो धोतीको सप्कोले कलसीले हावा हम्किरहेकी थिइन्। बूढाभन्दा म एक वर्ष जेठी हुँ, तर बूढा कमजोर भैग्या, म चमचमानी छु, मु बूढाको सेवा गद्धी छु, (बूढाभन्दा म एक वर्ष जेठी हुँ, बूढा कमजोर भैहाल्नुभयो। म ठीकठाक छु। बू्ढाको सेवा म गर्दै आएकी छु।) उखरमाउलो गर्मीमा पसिना पुछ्दै कलसीले भनिन्, सरकारले यो गर्मीमा साह्रै दुःख दियो। मर्ने बेला अर्को नागरिकता किन चाहियो होला, एउटा त छँदै थियो। कलसीलाई राष्ट्रिय परिचयपत्र भनेको अर्को नागरिकता जस्तै हो भनेर कसैले भनेका रहेछन्। तराईको तापक्रम ४२ डिग्रीभन्दा माथि छ। यस्तो गर्मीमा साउनदेखि नै परिचयपत्र चाहिने भन्ने निर्णय नभएर ६७ महिनाको समय दिएको भए सहज हुन्थ्यो। तर अचानक मन्त्रिपरिषद्को निर्णय भएर आयो। सरकारको निर्णय हामीले कार्यान्वयन गर्नुपर्छ। धर्मेन्द्रकुमार मिश्र, प्रमुख जिल्ला अधिकारी, कैलाली महत दम्पतीको घरबाट जिल्ला प्रशासन कार्यालय कैलाली झन्डै ७० किलोमिटर दूरीमा छ। ६० किलोमिटरमा पनि ४० किलोमिटर पहाडको बाटोे पर्छ। नाति दिनेशले मंगलबार नै बाजेबज्यैलाई बसमा राखेर धनगढी पुर्याएको बताए। राष्ट्रिय परिचयपत्र पेस नगरे साउनदेखि भत्ता पाइँदैन भन्यो। बाजेबज्यैको भत्ता महिनाको आठ हजार आउँछ। त्यसले घर खर्च चल्ने गर्छ। नबनाउँ भन्दा पनि भएन। त्यसैले यस्तो उमेरमा अशक्त बाजेबज्यैलाई धौधौ गरी धनगढी पुर्याएँ, नाति दिनेशले भने। कैलालीको कैलारी गाउँपालिका ३ हसुलियाकी ८० वर्षीया सुखिया देवी चौधरीका दुवै खुट्टा चल्दैनन्। बुढेसकालमा लडेर उनका दुवै खुट्टा भाँच्चिएका रहेछन्। रातो रंगको अटो जिल्ला प्रशासन कार्यालयको परिसरमै आयो। छोरा रामजीवन चौधरीले अटोबाट आमा सुखियादेवीलाई टक्क काखमा बोके। जिल्ला प्रशासनको त्यही बरन्डा, जहाँ थेगी नसक्नु भिड थियो, त्यहाँ ल्याएर थचक्क बसाए। जीवनको उत्तरार्धमा पनि यस्ता बूढाबूढीलाई किन यस्तो दुःख दियो होला। भत्ताका लागि भर्खर योग्य भएकाहरू अथवा नयाँ बनाउनेहरूलाई त बरु यो नियम लागु गरेको भए हुने। तर यस्ता अशक्त ज्येष्ठ नागरिकलाई ४२४३ डिग्रीको तापक्रममा यस्तो दुःख दिनु हुने थिएन, सुखिया देवीका छोरा रामजीवनले भने, आमालाई घरमै पनि शौचालय लैजान, बाहिरभित्र गर्न ह्विलचेयरमा बोक्नुपर्छ। सिन्धुलीको घर पनि काँ नेर थियो थाहा छैन। छोरी पनि कैलालीमै जन्माएँ। छोरीलाई झन् केही थाहा छैन। अब बसाइँसराइ कसरी ल्याउने, कसले गइदिन्छ ? अनि कसरी थाहा हुन्छ कि अहिले त्यहाँ कुन पालिका बनेको छ ? कसले मलाई चिनेर बसाइँसराइ बनाइदिन्छ ? खैमैन्टु माया तामाङ ज्येष्ठ नागरिक सुखिया आएकै अटोमा सुखराम चौधरी (८१ वर्ष) र फिरियादेवी चौधरी (७८ वर्ष) अर्को ज्येष्ठ नागरिक जोडी पनि जिल्ला प्रशासन कार्यालय कैलालीमा झर्यो। उनीहरू रामजीवनकै आफन्त पर्दा रहेछन्। आमालाई काखमा बोकेर प्रशासनको बरन्डामा राखी सकेपछि उनले सुखराम र फिरियाको पनि हात समातेर बरन्डातिर ल्याए। जिल्ला प्रशासन कार्यालय कैलालीमा नागरिकता, राहदानी र राष्ट्रिय परिचयपत्र बनाउनेहरूको प्रायः बढी भिडभाड हुने गर्छ। त्यसैमा ज्येष्ठ नागरिकको भिड उर्लिएपछि त्यहाँ मेला लागेझैं भएको छ। प्रचण्ड गर्मीको मौसम भएकाले पनि ज्येष्ठ नागरिकलाई सकस भएको छ। गृह मन्त्रालय मातहत रहेको राष्ट्रिय परिचयपत्र तथा पञ्जीकरण विभागले २०८१ सालको जेठ २४ गतेको मन्त्रिपरिषद्को निर्णय भन्दै जेठको ३० गते नेपालका २८ जिल्ला प्रशासन कार्यालयहरूलाई सर्कुलर गरी ज्येष्ठ नागरिकहरूले असार मसान्तभित्र परिचयपत्र बनाउन समय तोकेको छ। विभागले उक्त परिचयपत्र नबनाए सामाजिक सुरक्षा भत्ता रोकिने चेतावनी दिएको छ। राष्ट्रिय परिचयपत्र तथा पञ्जीकरण विभागले पठाएको २८ जिल्लाहरूमध्ये सुदूरपश्चिममा कैलाली र कञ्चनपुर तराईका दुई जिल्ला परेका छन्। कञ्चनपुरमा पनि उस्तै अवस्था बुधबार बिहानै ६ बजे कञ्चनपुरको शुक्लाफाँटा नगरपालिका११ कलुवापुरका ७२ वर्षीय भवानीदत्त अवस्थी श्रीमती देवासँगै जिल्ला प्रशासन कार्यालय कञ्चननपुर पुगे। राष्ट्रिय परिचयपत्रका लागि नाम दर्ता गर्न दिनभर लाइन बस्दा पनि उनको पालो आएन। घरबाट बिहानै ५ बजे ६१ वर्षीया श्रीमती देवासँगै राष्ट्रिय परिचयपत्र बनाउन प्रशासन कार्यालय हिँडेका उनी दिनभर भोकभोकै लाइनमा बस्नुपर्दा निकै थकित देखिन्थे। वृद्धभत्ताका लागि राष्ट्रिय परिचयपत्र नभई नहुने भएपछि दुवै बूढाबूढी परिचयपत्र बनाउन दोस्रो दिन प्रशासन कार्यालय पुगेको उनले सुनाए। बुढेसकालमा हामीलाई दुःख दिइयो। स्वर्गबास हुने बेला परिचयपत्र किन चाहियो होला ? लठुवा कामी, ज्येष्ठ नागरिक परिचयपत्रका लागि निकै दुःख रहेछ, घरबाट बिहानै ५ बजे बूढाबूढी आएका हौं, अहिलेसम्म पालो आएको छैन, निराश हुँदै उनले भने, हामी बाहिर केही खाँदैनौ, भोकै दिनभर लाइनमा बस्नु परेको छ। ज्येष्ठ नागरिक र अपांगता भएका नागरिकहरू जिल्ला प्रशासन कार्यालयको सेवाग्राही कक्ष बाहिर कोही भुइँकै सुतेका देखिन्थे भने कोही बेन्चमै निदाएका थिए। प्रचण्ड गर्मीको कुनै प्रवाह नगरी अधिकांश ज्येष्ठ नागरिक आफन्तसँगै परिचयपत्र बनाउन पालो कुरेर बसेका देखिन्थे। देशभरिमा २८ जिल्लामा सामाजिक सुरक्षा भत्ताका लागि सरकारले राष्ट्रिय परिचयपत्र अनिवार्य गरेपछि जिल्ला प्रशासन कार्यालय कञ्चनपुरमा परिचयपत्र बनाउनेहरूको भिड बढेको हो। बेदकोट नगरपालिका७ की हिरूलीदेवी भट्टले दुई दिन पालो कुरेर पनि राष्ट्रिय परिचयपत्र बनाउन नसकेको गुनासो गरिन्। मंगलबार दिनभर लाइन बस्दा पनि हाम्रो पालो आएन। त्यस दिन रित्तोहात घर फर्कियौं, भट्टले भनिन्, बुधबार पनि ३ बजेसम्म पालो आएको छैन। फारम भित्र दिएका छौं। बुधबार बिहानै ६ बजेदेखि आएर गेटमा लाइन बसेको उनले बताइन्। यस्तो गर्मीमा पाउनु दुःख पाइयो, हाम्रो दुःख कसले देख्छ र, उनले भनिन्, टन्टलापुर घामले टाउको दुखिसक्यो बिहानैदेखि भोकभोकै छु। भीमदत्त नगरपालिका९ का कृपा धामीले दुई दिन पालो कुरेपछि फोटो खिच्न पाएको सुनाए। हिजो बिहान ६ बजेदेखि लाइन बसेको थिएँ, पालो आएन, धामीले भने, आज पनि ६ बजे आएको हुँ, बल्ल ३ बजे फोटो खिच्न पाएँ। अब त केही हुन्छ कि। उनले राष्ट्रिय परिचयपत्र बनाउन आउँदा निकै सास्ती खेप्नु परेको बताए। दिनभर चर्को गर्मीमा भोकभोकै बस्दा ज्येष्ठ नागरिक बिरामी पर्न थालेका छन्। शुक्लाफाँटा नगरपालिका७ का ७३ वर्षीया भुरी भट्ट पनि नाति वीरेन्द्र भट्टका साथ बिहानै ७ बजे जिल्ला प्रशासन कार्यालय पुगिन्। दिउँसो ३ बजेसम्म पनि पालो नआएपछि उनी आज परिचयपत्र नबन्ने हो कि भन्ने चिन्तामा थिइन्। त्यत्रो टाढाबाट आएका छांै, अहिलेसम्म पालो आएको छैन फेरि भोलि आउनुपर्ने हो कि, उनले चिन्तित हँुदै भनिन्, सरकारले टाढा घर भएकाहरूलाई केही व्यवस्था गरिदिएको भए हुने। उनले पहिले वडा कार्यालयमा परिचयपत्र बनाउँदा थाहा नपाएको बताए। वडामा परिचयपत्र बनाउँदा सजिलो हुन्थ्यो। त्यतिबेला मलाई कसैले केही भनेनन्, उनले गुनासो गर्दै भनिन्, अहिले यो भएन भने भत्ता आउँदैन भन्छन् मैले दुःख पाउनु रैछ। उनले ज्येष्ठ नागरिकका लागि सरकारले वडा कार्यालयमै परिचयपत्र बनाउने व्यवस्था गर्नुपर्ने बताइन्। उनका सहयोगी वीरेन्द्रले समयमै सरकारले सूचना नगरिदिँदा अहिले प्रचण्ड गर्मीमा ज्येष्ठ नागरिकले दुःख पाएको बताए। सुरुमै सरकारले परिचयपत्र बिना भत्ता पाउँदैनौं भनेको भए अहिले यत्रो भिड हुने थिएन, उनले भने, अहिले वृद्धवृद्धाहरूले दुःख पाउनु परेको छ। उनले सहज रूपमा सेवा पाउने वातावरण बनाउनुपर्ने बताए। सरकारले जनतालाई कसरी हुन्छ सहज रूपमा सेवा दिनुपर्छ। यसरी दुःख दिएर भएन, उनले भने। राष्ट्रिय परिचयपत्र बनाउन जिल्ला प्रशासन कार्यालयमा सेवाग्राहीको घुइँचो छ। परिचयपत्र बनाउन ज्येष्ठ नागरिक बिहान ६ बजेदेखि नै जिल्ला प्रशासनमा लाइन लाग्न आइपुग्ने गरेका छन्। मंगलबारदेखि प्रशासनले ७ बजेदेखि नै सेवा दिने भएपछि धेरै सेवाग्राहीहरू लाइनमा बस्न बिहान ६ बजे नै जिल्ला प्रशासन कार्यालय पुग्ने गरेका छन्। राष्ट्रिय परिचयपत्र बनाउने सेवाग्राहीको चाप बढेपछि जिल्ला प्रशासन कार्यालय कैलाली र कञ्चनपुरले आइतबारदेखि बिहीबारसम्म बिहान ७ बजेदेखि बेलुका ७ बजेसम्म सेवा दिन थालेको छ। शुक्रबार बिहान ८ बजेदेखि ४ बजेसम्म सेवा सुचारु गरेको छ। स्थानीय तहहरूले पनि सामाजिक सुरक्षा भत्ता लिन राष्ट्रिय परिचयपत्र अनिवार्य भएको हुँदा राष्ट्रिय परिचयपत्रको फारम भर्न अनुरोध गरेका छन्। सरकारले भत्ता दियो, राम्रो लागेको थियो। भत्ता पाएपछि ज्येष्ठ नागरिकले कसैसँग हात फैलाउनु परेको छैन, तर सरकारले यस्तो गर्मीमा राष्ट्रिय परिचयपत्र अनिवार्य गर्नु भनेको बूढाबूढीलाई दुःख दिनुबाहेक केही होइन। यसलाई सच्याउनुपर्छ। शिवसिंह खाती, ज्येष्ठ नागरिक जिल्लाका स्थानीय तहले सूचना प्रकाशित गरी आगामी साउन १ गतेबाट सामाजिक सुरक्षा भत्ता पाउने नयाँ लाभग्राही तथा भत्ताको नवीकरण गर्ने लाभग्राहीले राष्ट्रिय परिचयपत्र अनिवार्य भएको हुँदा राष्ट्रिय परिचयपत्र बनाउन बाँकी रहेका लाभग्राहीले राष्ट्रिय परिचयपत्रको फारम भर्न अनुरोध गरेको छ। बसाइँसराइ नहुँदा तामाङ तनावमा ८५ वर्षकी खैमैन्टु माया तामाङ कैलालीको फूलबारीमा बस्छिन्। जनकपुर अञ्चलको सिन्धुली जिल्ला, तत्कालीन त्रिपुरेश्वर गाउँ पञ्चायतको नागरिकता भएकी उनले बिहे गरेर कैलाली झरेको ४० वर्षभन्दा बढी भयो। १९९६ साल कात्तिक १४ गते जन्मिएकी उनी बुवा आमाको एक्लो सन्तान हुन्। बुवा लोथरे तामाङको नामबाट नागरिकता पाएकी उनले पनि एउटा मात्र छोरी पाइन्। छोरी दुई वर्षकै हुँदा श्रीमान्को मृत्यु भयो। उनले अनाथ छोरी हुर्काइन्। कैलालीमै छोरीको बिहे गरिन् र उनीसँगै बसिन्। कैलालीमा बस्दै आएकी ८५ वर्ष उमेरकी खैमैन्टुमाया तामाङलाई राष्ट्रिय परिचयपत्र बनाउनका लागि सिन्धुलीको बसाइँसराइ मागिएको छ। सिन्धुलीको घर पनि काँ नेर थियो थाहा छैन, छोरी पनि कैलालीमै जन्माएँ, छोरीलाई झन् केही थाहा छैन। अब बसाइँसराइ कसरी ल्याउने, कसले गइदिन्छ। अनि कसरी थाहा हुन्छ कि अहिले त्यहाँ कुन पालिका बनेको छ ? कसले मलाई चिनेर बसाइँसराइ बनाइदिन्छ ? तामाङले गुनासो गरिन्। तामाङजस्तै सामाजिक सुरक्षा भत्ता पाइरहेका तर बसाइँसराइ ल्याउनुपर्ने धेरै छन्। प्रमुख जिल्ला अधिकारी धर्मेन्द्रकुमार मिश्र भन्छन्, राष्ट्रिय परिचयपत्र बनाउन चाहिने कागजपत्र त जसले पनि पुर्याउनै पर्छ। हामीलाई पनि ज्येष्ठ नागरिकले दुःख पाइरहेको थाहा छ। देखिरहेका पनि छौं, तर राज्यको नियम मान्नुको विकल्प छैन। छोटो समयमा निर्णय भएकाले समस्या सुदूरपश्चिममा कैलाली र कञ्चनपुर दुवै तराईका जिल्ला हुन्। तराईको तापक्रम ४२ डिग्री माथि छ। यस्तो गर्मीमा साउनदेखि नै परिचयपत्र चाहिने नभनेर ६७ महिनाको समय दिएको भए सहज हुन्थ्यो, तर अचानक मन्त्रिपरिषद्को निर्णय भएर आयो। सरकारले निर्णय गरेपछि कार्यान्वयन गर्नु नै पर्छ, कैलालीका प्रमुख जिल्ला अधिकारी धर्मेन्द्रकुमार मिश्रले भने। उनले अहिलेको राष्ट्रिय परिचयपत्र बनाउने भनेको दैनिक आउने सेवाग्राहीका लागि भएको तर ज्येष्ठ नागरिकको त्यसैमा थप प्रेसर आएपछि व्यवस्थापनमै समस्या देखिएको बताए। ज्येष्ठ नागरिकको अवस्था हेरेर हामीले बरन्डामा तीन वटा र फारम बुझाउने झ्याल बाहिर पनि एउटा पंखा आइतबार जोडेका छौं, प्रमुख जिल्ला अधिकारी मिश्रले भने। बाहिर तातो हावाको लू चलिरहेका बेला बरन्डाका पंखाले पनि खासै काम गरिरहेको छैन। प्रमुख जिल्ला अधिकारी मिश्रले ज्येष्ठ नागरिकहरूको परिचयपत्र छिटो होस्, यस्तो गर्मीमा बढी कुर्नु नपरोस् भनेर नै ७ ठाउँमा विवरण संकलन केन्द्र थपेको बताए। जिल्ला प्रशासन कार्यालयभित्र दुई वटा ठाउँमा विवरण संकलन केन्द्र थियो। त्यहाँ हामीले बढाएर पाँच गरेका छौं। गोदावरी नगरपालिकामा १ मात्रै संकलन केन्द्र थियो। त्यहाँ जनशक्ति थपेर दुई बनाएका छौं। घोडाघोडीमा पनि पहिला एकै संकलन केन्द्र थियो, अहिले दुई बनाएका छौं। टीकापुरमा दुई वटा विवरण केन्द्रहरू थप गरिएका छन्, प्रमुख जिल्ला अधिकारी मिश्रले भने।"
तिब्बतमा पक्राउ परेकाको घरमा रुवाबासी,"गोरखा : तिब्बतमा पक्राउ परेका गोरखा छेकम्पारका दुई युवाको परिवारमा अहिले रुवाबासी छ। तिब्बती प्रहरीको नियन्त्रणमा रहेका चुमनुब्री७ छुलेका कर्मा छेतेन र लामागाउँका कर्मा राप्केको परिवार चिन्तामा डुबेको हो। अन्दाजी ३० वर्षका यी दुई युवालाई डेढ महिनाअघि तिब्बती प्रहरीले बोलाएर तिब्बती बजार स्याबाट पक्राउ गरेको स्थानीयवासीको भनाइ छ। जिउँदै छन् कि कुन अवस्थामा छन् भन्दै चिन्ता लागेको कर्मा छेतेनकी श्रीमती दोल्कर लामा दुःखेसो पोख्छिन्। यतिका दिन भइसक्यो, केही अत्तोपत्तो छैन। जिउँदै हुनुहुन्छ कि, कस्तो अवस्थामा हुनुहुन्छ ? कहाँ हुनुहुन्छ केही थाहा छैन, उनले रुँदै भनिन्, किन पक्राउ गरेको हो नि थाहा छैन। के कस्तो कारबाही गर्छ पनि थाहा छैन। अन्योलै अन्योलमा हामी कति दिन आँसुमा डुबेर बस्ने हो ? उनले सत्य तथ्य खोज गरिदिन सरकारसँग माग गरिन्। कर्मा छेतेन आफूसँगै किरा टिप्न लेक गएको उनी सम्झन्छिन्। हामी सँगसँगै किरा टिप्न गएका हौं। दिनभरि केटाहरू एकातिर जान्थे, हामी केटीहरू अर्कातिर जान्थ्यौं। भरे बेलुका टहरोमा भेट हुन्थ्यो। तर त्यस दिन उहाँ आउनु भएन, उनले भनिन्, किरा टिप्दा भीरबाट खसे कि, गाउँतिर झरे कि भनेर जताततै खोज्यौंं। आफन्तहरू सबैलाई खबर गर्यौं । तर कतै खबर पाउन सकिएन। १२, १३ दिनपछि पो हल्ला सुनियो, तिब्बतमा प्रहरीले पक्राउ गरेको छ अरे भनेर। हल्लाको कुरा पत्याउने कि नपत्याउने ? बुझ्न जाउँ भने नाका बन्द छ। कसरी जाने ? सत्य कुरा कसरी थाहा पाउने ? चिन्तामा डुबेर दिन बितिरहेको उनले पीडा पोखिन्। लामागाउँको कर्मा राप्केको घरको अवस्था पनि उस्तै दर्दनाक छ। पत्तै नपाई छोरा गायब भयो। १५ दिनपछि मात्र छिमेकीलाई फोनबाट खबर आएको उनका बुबा निमा दोर्जेले भने। हामीलाई त थाहै थिएन। पल्लो घरमा फोन आएछ। उहाँले भनेपछि पो तिब्बतमा बोलाएर पक्राउ गरेको रहेछ भनेर थाहा भयो, उनले भने, किन समातेको हो ? अब हामीले के गर्नुपर्छ केही थाहा पनि छैन। माथि (तिब्बत) जाम भने नाका बन्द छ। फोन गरौं भने कसलाई गर्ने ? कोही चिनेको पनि छैन, जानेको पनि छैन। तल (काठमाडौं) कसरी जाने, कसलाई भन्ने केही थाहा छैन। आफ्नो दुःख वडाध्यक्षबाहेक अरू कसैलाई नभनेको पीडित परिवारले बताए। दुर्गम ठाउँको मान्छे भएकाले आफूहरूलाई केही थाहा नपाएको उनीहरू बताउँछन्। के गरे के हुन्छ, आफ्नो मान्छे छुटाउन के गर्नुपर्छ केही अत्तोपत्तो छैन, निमाले भने, सरकारले हेर्दिए हुन्थ्यो। सरकारलाई कसरी भन्ने ? करिब डेढ महिनाअघि चिनियाँ प्रहरीले उनीहरू दुवै जनालाई ङुइला नाकाबाट तिब्बती बजार स्यामा बोलाएर पक्राउ गरेको थियो।"
प्रहरीचौकी भित्रै १७ वर्षीया किशोरी बलात्कृत,"हेटौंडा : मकवानपुरको कैलाश गाउँपालिका३ मा प्रहरीबाटै पटकपटक १७ वर्षीय किशोरीको सिकार बनेको खुल्न आएको छ । प्रहरीचौकी भार्ता३ मा कार्यरत २४ वर्षीय सन्तोष बोटले सोही स्थानकी कक्षा ८ मा पढ्दै गरेकी १७ वर्षीया करुणा थापा (नाम परिर्वतन) लाई प्रहरीचौकी भित्रै जबरजस्ती करणी गरेको खुल्न आएको हो । जिल्ला प्रहरी कार्यालय मकवानपुरमा सोही घटनालाई लिएर पीडितले गत जेठ १६ गते किटानी जाहेरी दिएकी थिइन् । जाहेरीमा गत जेठ ११ गते राती करिब १ बजे पीडित किशोरीलाई छात्रावासभित्रै जबरजस्ती करणी गरेको र त्यसअघि पनि प्रहरीचौकी भित्रै रहेको भान्सा कोठामा आफूलाई पटकपटक बलात्कार गरेको किटानी जाहेरीमा उल्लेख छ । जिल्ला प्रहरी कार्यालय मकवानपुरका प्रमुख प्रहरी उपरीक्षक सिताराम रिजालका अनुसार पीडित भनिएकी किशोरीले यसअघि पनि पटकपटक प्रहरी जवानले बलात्कार गरेको भन्ने जाहेरीमा उल्लेख गरेकी छन् । उनले भने,'जिल्ला प्रहरी कार्यालयमा मकवानपुरमा जाहेरी दर्ता भएलगत्तै अनुसन्धान सरु गरेका थियौं। अनुसन्धानको क्रममा दुवैबीच करिब ७८ महिनादेखि प्रेम सम्बन्ध रहेको समेत खुल्न आएको छ । उनीहरूबीच आदनप्रदान भएका प्रेम पत्रहरुसमेत फेलापरेको उनले बताए । हाल उक्त घटनाको अनुसन्धान गरेर प्रहरी जवान बोटलाई सरकारी वकिलको कार्यालयमा पठाइएको प्रहरी उपरीक्षक रिजालले बताए ।"
"तरकारी जात्रा : करेलाको चस्मा, पर्वलको सिक्री, लौकाको बाला","तानसेन : तानसेनमा तरकारी जात्रा देखाइएको छ। युवायुवतीले शरीरभरी तरकारी लगाएर प्रदर्शन गरेका थिए। शीरदेखि पाउसम्म विभिन्न थरीका तरकारी प्रदर्शन गर्दै हिँडेका युवायुवतीसँग तानसेन बजारमा सेल्फी खिच्ने र खिचाउनेहरूको भीडभाड लागेको थियो। यस्तो खालको जात्रा यसअघि कहिल्यै नदेखिएको तानसेनको विशाल बजारमा मासु पसल सञ्चालन गर्दै आएका गोकुल पौडेलले बताए। तानसेनको बसपार्क टुँडिखेल, भीमसेन टोल, नारायणस्थान, अशनटोल शीतलपाटी, मखनटोल हुलाक चोक, सिल्खानटोल हुँदै विशाल बजारसम्म तरकारीको जात्रा प्रदर्शन गरिएको थियो। कलाकारद्वय गोकुल सारु र नानु मगरले आलु ,लसुन, प्याज, टमाटर, भिन्टी, करेला, लौका, बन्दा, काउली , बेगन, सेमी, बोडी, पर्वललगायतका तरकारीहरू शरीरभरी लगाएर जात्रा देखाएका थिए। मिलनसार उद्यमी महिला सहकारी संस्थाले उपभोक्तालाई स्थानीय ताजा सफा तरकारीको जानकारी दिनका लागि अभियान सञ्चालन गरिएको संस्थाकी अध्यक्ष कमला भण्डारीले बताइन्। संस्थाले दैनिक रुपमा १० टन तरकारीको कारोबार गर्दै आएको छ। संस्थासँग हाल १८ सय किसान जोडिएका छन्।"
२ करोड ७१ लाख बराबरको भेपसहित पाँचजना पक्राउ,"हेटौंडा : मकवानपुर प्रहरीले हेटौंडा उपमहानगरपालिका ११ थानाभर्याङबाट दुई करोड ७१ लाख बराबरको अवैध भेपसहित ५ जनालाई पक्राउ गरेको छ । प्रहरीले बिहीबार साँझ काठमाडौंबाट हेटौडाहुँदै भारतको दिल्लीतर्फ जान लागेको ना ६ ख ७१६३ नम्बरको यात्रु बाहक बसमा दुई करोड ७१ लाख २१ हजार ७ सय ८० मुल्य बराबरको अवैध भेप तथा भेपको फ्लेवर फेला परेको मकवानपुरका एसपी सिताराम रिजालले जानकारी दिए । प्रहरीका अनुसार पक्राउ पर्नेहरुमा बस चालक दोलखा भिमेश्वर नगरपालिका२ बस्ने ३७ वर्षीय सलाम मोक्तान, सहचालक उदयपुर कटारी नगरपालिका११ बस्ने २७ वर्षीय प्रबिन्द्र राना, नुवाकोट दुप्चेश्वर गाउँपालिका७ घर भएका ३९ वर्षीय इन्द्रबहादुर दर्जी, सोही ठाउँका ३० वर्षीय सन्तोष भुसाल र धनकुटा बेलारा नगरपालिका वडा नम्बर१६ बस्ने २९ वर्षीय राजकुमार हिमाङ रहेका छन् । बसमा भारत जाने यात्रुसमेत रहेको र बस भारत नेपाल ओहोरदोहोर गर्ने नभइ अवैध भेप तस्करीकै लागि भाडामा लिएर प्रयोग गरेको अनुसधानबाट खुलेको एसपी रिजालले बताए । यात्रु बस्ने सिटमाथि सिलिङको भागमा फल्सबटम बनाएर भेप लुकाएर राखेको प्रहरीले जनाएको छ । प्रहरीले बससहित पक्राउ परेका पाँचैजनालाई थप कारबाहीका लागि राजश्व अनुसन्धान कार्यालय पथलैया बारा पठाउने तयारी गरेको छ ।"
आज १० औं अन्तर्राष्ट्रिय योग दिवस मनाइँदै (तस्बिरहरू),"काठमाडौं : आज १०औं अन्तर्राष्ट्रिय योग दिवस विभिन्न कार्यक्रम गरी मनाइँदैछ । 'आत्म र समाजका लागि योग' भन्ने मूल नारासहित आज योग दिवस मनाइएको हो। दिवसको अवसरमा अष्टगा योग नेपालले नक्साल नारायणचैरमा सामुहिक योग कार्यक्रम आयोजना गरेको छ । यस कार्यक्रममा बिहानैदेखि ठूलो संख्यामा योग प्रेमीहरूले उपस्थिति जनाएका छन्। विभिन्न उमेर समूहका सहभागीहरूले योगको विभिन्न आसन र प्राणायामको अभ्यास गरिरहेको देख्न सकिन्छ। यस अवसरमा स्वास्थ्य र मानसिक शान्तिका लागि योगको महत्त्वबारे प्रमुख वक्ताहरूले मन्तव्य व्यक्त गरेका छन्। सन् २०१४ मा संयुक्त राष्ट्र संघको महासभाको निर्णय अनुसार २१ जुन २०१५ देखि अन्तर्राष्ट्रिय योग दिवस मनाउन थालिएको हो । योगले मानिसहरूको स्वास्थ्यमा सहयोग पुर्याउँछ, जसले शारीरिक, मानसिक र आत्मिक सन्तुलन कायम गर्न मद्दत गर्दछ। नियमित योग अभ्यासले तनाव कम गर्न, प्रतिरक्षा प्रणाली मजबुत बनाउन र दीर्घकालीन रोगहरूको जोखिम कम गर्न मद्दत गर्छ।"
श्रोत नखुलेको १५ लाख नगद बरामद,"रौतहट : सशस्त्र प्रहरी बल नेपाल बोर्डर आउट पोष्ट सरमुजवाको टोलीले श्रोत नखुलेको १४ लाख ८० हजार नेपाली नोटसहित भारतीय युवकलाई पक्राउ गरेको छ। पक्राउ पर्नेमा मोटरसाइकल चालक भारतको र्वी चम्पारण मोतिहारी झरोखर७ जमुनियाका ३१ वर्षीय गजेन्द्र राय रहेका छन्। सशस्त्र प्रहरी बल, नेपाल नं ११ गण रौतहटले र १४ लाख ८० हजार श्रोत नखुलेको नेपाली रुपैयाँ बरामद गरेको हो। ६ गते अन्दाजी १० बजेको समयमा बौधिमाई नगरपालिका७ अंकुलस्थित भन्सार गेटमा सशस्त्र प्रहरी बल, नेपाल बोर्डर आउट पोष्ट सरमुजवाबाट खटिएको टोलीले भारतबाट नेपालतर्फ आउँदै गरेको बीआर ०५ बि ६२१२ नम्बरको मोटरसाइकललाई चेकजाँच गर्ने क्रममा मोटरसाइकलको सिटमुनि लुकाई राखेको श्रोत नखुलेको १४ लाख ८० हजार रुपैयाँसहित उनलाई पक्राउ गरेको हो। आवश्यक कारबाहीका लागि नगद, मोटरसाइकल र मानिस गौर भन्सार कार्यालय मा बुझाउँदा मोटरसाइकलको मूल्य दुई लाख र नेपाली रुपैया चौध लाख असी हजार गरी जम्मा भन्सार मूल्य १६ लाख ८० हजार कायम भएको सशस्त्र प्रहरी उपरीक्षक विक्रम हुमागाईंले बताए। बरामद भएको रकम, मोटरसाइकल तथा मानिसलाई आवश्यक कानुनी कारबाहीको लागि गौर भन्सारमा बुझाएको सशस्त्र प्रहरी उपरीक्षक हुमागाईंले बताए।"
निर्वाचन आयोगको आयुक्तमा सिफारिस प्रधानविरुद्ध उजुरी आह्वान गर्ने निर्णय,काठमाडौं : निर्वाचन आयोगको आयुक्तमा सिफारिस भएका कृष्णमान प्रधानको संसदीय सुनुवाइ प्रक्रिया सुरू भएको छ । सिंहदरबारमा शुक्रबार बसेको संसदीय सुनुवाई समिति बैठकले प्रधानको सुनुवाइका लागि सार्वजनिक उजुरी आह्वान गर्ने निर्णय गरेको हो । प्रधानविरुद्ध कुनै सूचना वा उजुरी भएमा १० दिनभित्र समितिमा बुझाउन सार्वजनिक सूचना जारी गर्ने निर्णय गरेको समिति सभापति पशुपति शमशेर जवराले जानकारी दिए। गत आइतबार बसेको संवैधानिक परिषदको बैठकले प्रधानलाई निर्वाचन आयोगको आयुक्तमा सिफारिस गरेको थियो ।
आगलागीबाट बुटवलको डेल्टा मार्टमा ५० करोडको क्षति भएको सञ्चालकको दावी,"बुटवल : आगलागीले ध्वस्त भएको बुटवल उपमहानगरपालिका ८ स्थित मिलनचोकमा रहेको डेल्टा मार्टमा करिब ५० करोड रुपैयाँ बराबरको क्षति भएको सञ्चालकले दावी गरेका छन्। मार्टका सञ्चालक घनश्याम पाठकले आगलागीबाट ५० करोड बढीको क्षति भएको बताए। बिहीबार साँझ ६ बजेदेखि लागेको आगो आठ घण्टापछि मात्र नियन्त्रणमा आएको थियो । विद्युत्त सर्ट भएर मार्टको चार तलामा आगो लागेको थियो । नियन्त्रणमा लिन नसकेपछि भूँइतलासम्मै आगो सल्किएर भित्रका सवै सामानहरू जलेर नष्ट भएका छन् । मार्टभित्र शैक्षिक सामग्री, जुत्ताचप्पल, लत्ताकपडालगायतका थिए । आगो नियन्त्रणका लागि बुटवल उपमहानगरपालिकासहित छिमेकी जिल्लाका दमकलहर पनि प्रयोग भएका थिए । तर, मार्टको क्षति जोगाउन सकिएन् । दमकल, प्रहरी, नेपाली सेना, शसस्त्र र स्थानीयबासीको सक्रियताले घनाबस्तीकै बीचमा लागेको आगो अन्यत्र फैलिन पाएन् । रुपन्देहीको तिलोत्तमा नगरपालिका,सैनामैना नगरपालिका, सिद्धार्थनगर नगरपालिका, लुम्बिनी सांस्कृतिक नगरपालिका सहित नवलपरासीको बर्दघाट र परासी, कपिलवस्तुको वाणगंगा नगरपालिका,नेपाल आयल निगम भलवारी र गौतमबुद्ध अन्तर्राष्ट्रिय विमानस्थल भैरहवाबाट गरी कूल १३ वटा दमकल आगो नियन्त्रणमा प्रयोग गरिएको जिल्ला प्रहरी कार्यालय रुपन्देहीका प्रहरी प्रमुख प्रहरी उपरीक्षक रंजितसिँह राठौरले जानकारी दिए । पाँच वर्ष अघिदेखि सञ्चालन गरिएको मार्टमा दुई सय जना बढीले प्रत्यक्ष रोजगारी पाएका थिए ।"
गृहमन्त्री लामिछानेलाई निलम्बनको माग गरिएको रिट न्यायाधीश सपना मल्ल र शारंगा सुवेदीको इजलासमा,"काठमाडौं : सहकारीको रकम अपचलनको आरोप लागेका उपप्रधान एवं गृहमन्त्री रवि लामिछानेलाई निलम्बनको माग गरिएको रिटमा आज सुनुवाइ हुने भएको छ। न्यायाधीशद्वय सपना मल्ल प्रधान र सारंगा सुवेदीको संयुक्त इजलासमा सुनुवाइका लागि पेशी चढेको छ। यसअघि असार ४ गते रिट 'हेर्न नमिल्ने' मा राखिएको थियो। सो दिन सुनुवाइका लागि रिटको पेशी न्यायाधीश मनोजकुमार शर्मा र विनोद शर्माको इजलासमा तोकिएको थियो। गृहमन्त्री लामिछाने पदमा रहेर सरकारी ठगीको छानबिन निष्पक्ष नहुने भन्दै निलम्बनको माग गर्दै अधिवक्ता अनुपम भट्टराईले सर्वोच्चमा रिट दायर गरेका हुन्। यसअघि जेठ २८ गते रिटमाथि सुनुवाइ गर्दै न्यायाधीश डामनोजकुमार शर्मा र तिलप्रसाद श्रेष्ठको इजलासले सहकारी ठगीमा लामिछानेविरुद्ध परेका मिसिल कागज झिकाउन आदेश दिएको थियो। रिटलाई अग्राधिकार दिँदै जितेन्द्र बाबु राई (जीवी राई) समेत भएको सहकारी ठगीको मुद्दा नम्बर ०८०१०९८७ को मिसिल रुपन्देही जिल्ला अदालतबाट झिकाउन आदेश दिएको थियो। सोही आदेश बमोजिम नेपाल प्रहरीको जवाफ,प्रहरीको केन्द्रीय अनुसन्धान ब्यूरो (सीआईबी)को अध्ययन प्रतिवेदन,रुपन्देही जिल्ला अदालतमा पेश भएको अभियोगपत्र, सुप्रिम सहकारी बुटवलको अभियोग पत्रलगायतका कागजातहरू सम्वद्ध निकायहरूले सर्वोच्चमा पेश गरिसकेका छन्। अब अदालतले प्राप्त विवरणहरू र दुवै पक्षको बहस सुनेपछि मुद्दाको छिनोफानो गर्नेछ। सर्वोच्चले कास्कीको सूर्यदर्शन सहकारी ठगीबारे गृहमन्त्री लामिछानेविरुद्ध परेको जाहेरीको प्रतिलिपि समेत झिकाएको थियो। महान्यायाधिवक्ताको कार्यालयले गृहमन्त्री लामिछानेविरुद्ध सहकारी ठगी प्रकरणमा कुनै पनि उजुरी नपरेको भन्दै पत्र पठाएपछि अधिवक्ता भट्टराईले गृहमन्त्री र महान्याधिवक्ताविरुद्ध सर्वोच्चमा रिट निवेदन दिएका थिए। सहकारी ठगी प्रकरणमा कृष्ण प्रसाद खरेलले रुपन्देहीको सुप्रिप बचत तथा ऋण सहकारी संस्थाले बचतकर्ताको रकम हिनामिना गरेको भन्दै उजुरी दिएका थिए। उक्त सहकारीबाट गृहमन्त्री लामिछानेको नाममा दुई करोड ऋण प्रवाह भएको प्रहरी अनुसन्धानले देखाएको छ । यसैगरी जितेन्द्रबाबु (जीबी) राई नेतृत्वमा बुटवलमा खुलेको सुप्रिम बचत तथा ऋण सहकारीबाट गैरकानुनी रुपमा लामिछानेको नाममा ऋण प्रवाह भएको जिल्ला प्रहरी कार्यालयले गरेको अनुसन्धान प्रतिवेदनले देखाएको छ। महान्यायाधिवक्ताको कार्यालयले रुपन्देहीको सुप्रिप बचत तथा ऋण सहकारी संस्था,चितवनको साहारा सहकारी संस्था तथा कास्कीको सूर्यदर्शन सहकारी संस्थाको रकम हिनामिनासम्बन्धी लामिछानेविरुद्ध कुनै उजुरीजाहेरी र अनुसन्धान तथा अभियोजन समेत भएको नदेखिएको जानकारी गराएको थियो। त्यसपछि सर्वोच्चमा परेको रिटमाथि सुनुवाइ गर्दै सुप्रिम सहकारी बुटवलको अभियोगपत्रदेखि सीआईबीको प्रतिवेदनसम्म झिकाउन आदेश दिएको थियो। ठगीको कुनै मुद्दा छैन भन्ने महान्यायाधिवक्ता कार्यालयको पत्र खारेज गर्न समेत रिटमा माग गरिएको छ। लामिछानेमाथि सहकारीको रकम अपचलन गरेको आरोप छ। रिटमा महान्यायाधिवक्ता कार्यालय,महान्यायाधिवक्ता दिनमणि पोखरेल र गृहमन्त्री लामिछानेलाई विपक्षी बनाइएको छ।"
देहातमा देखिँदैनन् भकारी र माटोको कोठी,"विराटनगर : अन्न सुरक्षित राख्न तराईको देहातमा सर्वसाधारणले घरमा राख्ने माटोको कोठी र भकारी पछिल्लो समय हराउँदै गएको छ। देहातमा जमिन्दार परिवार भएको सन्देश दिने भखारी र अन्नलाई वर्षभरि सुरक्षित राख्न महिलाले बनाउने माटोको कोठी अचेल हराउन थालेको हो। सबैभन्दा सुरक्षित भाँडोका रूपमा तराई मधेसको ग्रामीण भेगमा माटोको कोठी बनाएर अन्न राख्ने र सम्पन्नताको सन्देश दिन आँगनमा राखिने भकारी (ठेक)को चलन परापूर्वकालदेखि नै चलिआएको हो। देहातमा किसानहरूले अन्नलाई सुरक्षित राख्न माटोको कोठी बनाउने गरेका थिए, हनुमाननगर कंकालनी नगरपालिका४ का नुनु मण्डलले भने, ग्रामीण भेगमा आगलागी हँुदा बस्ती नै सखाब भएका बेला पनि माटोको कोठीमा राखिएको अन्न सुरक्षित हुन्थ्यो। मण्डलका अनुसार जतिसुकै भीषण आगजनी भए पनि माटोको कोठीको अन्नमा केही हुँदै थियो। भखारी त जमिन्दारले दलानमा सबैले देख्ने स्थानमा राख्ने गरेका पनि मण्डलले बताए। मण्डलका अनुसार पहिले भकारीमा राखिएको धानलगायतका अन्नलाई जमिन्दारहरूले सवैया वा डेरहामा विपन्न परिवारलाई दिने चलन थियो। घरमा अन्नको अभाव भएकाले विपन्न परिवारले जमिन्दारलाई उक्त धान मंसिर महिनामा फिर्ता गर्ने गर्थे। तर, उक्त चलन अहिले हराएको मण्डलले बताए। अहिले खेतबाट आएको धान, गहुँलगायतका सबै खाद्यान्न काँटामा बेच्ने गरेकाले भकारी राख्ने प्रथा अन्त भएको उनले बताए। सबै समुदायका मानिस मजदुरी गरेर जीविकोपार्जन गर्ने क्रममा बाहिर जाने गरेकाले धान सवैया वा ढेरहामा लिने चलन पनि हटेर गएको उनको भनाइ छ। पहिले तराईमधेसका गाउँका घरघरमा रहेको माटोको कोठी र भकारी हेरेर परिवारको सम्पन्नता आकलन गर्ने गरिन्थ्यो। खेतबारीमा उब्जेको अन्नपात सुरक्षित भण्डारण गरेर राख्ने माटोको कोठी वा भकारी जति ठूलो हुन्थ्यो, उक्त परिवार त्यति नै धेरै सुखी र सम्पन्न रहेको आम जनमानसको ठम्याइँ हुन्थ्यो। तर अहिले ती माटोको कोठी र भकारी लोप नै भइसकेको भन्दा अत्युक्ति नहुने स्थानीय रमेश मेहताले बताए। उनले भने, अहिले माटोको कोठीभन्दा प्लास्टिकको भाँडो वा ड्रममा अन्न राख्ने चलन आयो। तराई मधेसमा छोरीचेलीको वैवाहिक सम्बन्धको कुरा गर्न आउँदा छोरी पक्षले छोरा पक्षको घरमा रहेको कोठी र भकारी हेरेर उसको आर्थिक हैसियतको आकलन गरेर वैवाहिक सम्बन्ध गाँस्ने गरेको अर्का स्थानीय महेन्द्रनारायण ठाकुरले बताए। परम्परा, संस्कृति, कला र साहित्यको अनुपम उदाहरणका रूपमा रहेको विशिष्ट पहिचानयुक्त माटोको कोठी बनाउन उपयुक्त माटोमा भुसालगायतका सामग्री मिसाएर महिलाले तयार पार्ने गर्थे। अन्नपात भण्डारणका लागि घरघरमै बनाइने माटोको कोठीको ठाउँमा अब कर्कटपाता तथा प्लास्टिकका भाँडावर्तनहरूले ठाउँ लिइसकेपछि कोठीको निर्माण हुन छाडेको हो। तराईमधेसमा व्यक्तिको स्वामित्वमा जग्गाको क्षेत्रफल पनि घट्दै गएपछि घरमा भित्रिने खाद्यान्नको मात्रासमेत कमी भएर कोठी बन्न छाडेको ग्रामीण क्षेत्रका किसान बताउँछन्। खासगरी हिउँदमा कोठी बनाउने लहर नै देखिन्थ्यो। नयाँ पुस्तामा त्यस्तो रौस र लहर नदेख्दा अब पुराना रीतिथिति, परम्परा, कला र आफ्नो भन्ने विशेषता नै हराउने चिन्ता बढेको छ, मिथिला कलासंस्कृतिको संरक्षण अभियानमा लागेका विराटनगरका प्रवीणनारायण चौधरीले बताए। मिथिला क्षेत्रकै कला, संस्कृति, परम्परा र मौलिक पहिचान झल्किने र स्वास्थ्यको लागिसमेत अति उपयुक्त हुने माटोको कोठी र भकारी बनाउने कार्यलाई जगेर्ना गर्न कोठी बनाउने तालिमहरू सञ्चालन गर्नु आवश्यक रहेको उनले बताए।"
मुस्ताङका सबै नागरिकले सीमापार पास पाउने,"जोमसोम : मुस्ताङका पाँचवटै स्थानीय तहका नागरिकले उत्तरी कोरलानाका हुँदै चीन जाने प्रस्थान अनुमतिपत्र सीमापार पास पाउने पक्का भएको छ। जिल्ला प्रशासन कार्यालय मुस्ताङद्वारा बिहीबार आयोजित जिल्लास्थित राजनीतिक पार्टीहरूसँगको छलफल तथा अन्तरक्रियामा यस्तो जानकारी दिइएको हो। यसअघि उत्तरी चीनको स्वशासित क्षेत्र तिब्बतसँग सीमाना जोडिएको उपल्लो मुस्ताङका दुई पालिकाका नागरिकलाई मात्रै चीन जाने प्रस्थान अनुमतिपत्र सीमापार वितरण गरिएको थियो। जिल्ला प्रशासन कार्यालय मुस्ताङको लोमान्थाङ र लोघेकर दामोदरकुण्ड गाउँपालिकाका गरी चैत्र मसान्तसम्म १५२० जनालाई सीमापार पास वितरण गरेको थियो। जिल्लाका राजनीतिक पार्टीहरूसँगको छलफलमा मुस्ताङका प्रमुख जिल्ला अधिकारी जनकराज पन्तले उपल्लो मुस्ताङको दुई पालिकालाई चीन जाने प्रस्थान अनुमतिपत्र (पास) वितरण हुँदै आइरहेकोमा चालु आर्थिक वर्षको अन्तिम वा आगामी आर्थिक वर्षको सुरुवाती चरणबाटै जिल्लाका पाँचवटै पालिकाका नागरिकलाई पास वितरण गर्ने गृहकार्य भइरहेको जानकारी दिए। उनले प्रस्थान अनुमतिपत्रका आधारमा अब मुस्ताङका सबै नागरिकलाई सीमापार पास उपलब्ध गराउने तयारी भइरहेको जनाए। मुस्ताङका पाँचवटै पालिकालाई चीनको स्वशासित क्षेत्र लिजीमा पुगेर मालसामान किनेर ल्याउने सहजताका लागि सीमापार पास वितरणको आवश्यक प्रक्रिया अघि बढिसकेको प्रजिअ पन्तको भनाइ छ। कोरना कहरले लगातार चार वर्षसम्म पूरै बन्द अवस्थामा रहेको मुस्ताङको उत्तरी कोरला नाका प्रधानमन्त्री पुष्पकमल दाहाल (प्रचण्ड)को चीन भ्रमणपछि गत कात्तिक २७ गते खुल्ला भएको थियो। कोरला नाका खुल्ला गर्न स्थानीय प्रशासनसँगै संघ तथा प्रदेशका वर्तमान तथा पूर्वसांसदहरू, स्थानीय तहका जनप्रतिनिधि, कर्मचारी र सरोकारवालाहरूले पहल गरेका थिए। नाका खुल्ला गर्न चीन पक्षले औपचारिक कार्यक्रम राखेर आतिसबाजी गरेर तामझामका साथ नाका खुल्ला गरेको उद्घोष गरिएको थियो। त्यस समय पनि चीन पक्षले तत्कालका लागि उपल्लो मुस्ताङका सीमावर्ती दुई गाउँपालिकालाई मात्रै पास वितरण गर्ने र त्यसपछि क्रमशः मुस्ताङका सबै नागरिकलाई सीमापार पास वितरण गर्दा फरक नपर्ने जनाउ दिएको थियो। कोरला नाकामा जिल्लाका पाँचवटै स्थानीय तहका नागरिकले चीन जाने प्रस्थान अनुमति पाउने भएपछि कोरलाको तिब्बती भूमिमा व्यापारिक चहलपहल वृद्धि हुने अपेक्षा गरिएको छ। हाल उपल्लो मुस्ताङका नागरिकले मात्रै पास पाएका कारण नाकामा खासै व्यापारिक चहलपहल देखिँदैन। तर, सरकारले कोरला नाकामा आवश्यक भौतिक पूर्वाधार निर्माण गरी छिटोभन्दा छिटो कोरला नाका सबैका लागि खुल्ला गरिनुपर्ने एमाले मुस्ताङका सचिव तिलक विकको धारणा छ। उत्तरी कोरला नाका खुल्ला भएसँगै सीमावर्ती क्षेत्रको नेचुङ भन्सार कार्यालय आंशिक रूपमा चलायमान हुन थालेको छ। उपल्लो मुस्ताङी नागरिकले चीनको लिजी हाटबजार पुगेर दैनिक उपभोग्य वस्तु आयात गर्न सहज भइसकेको छ। उपल्लो मुस्ताङी नागरिकले चीनको लिजी पुगेर खाद्यान्न, किराना सामान, कस्मेटिक सामानलगायतका सामग्री आयात गर्ने गरेका छन्। नेपाल पक्षबाट उपल्लो मुस्ताङले स्थानीय उत्पादनका साथै नेपालमा पाइने सामान, भेडाच्याङ्ग्रा र यार्सा गुम्बा जडीबुटीलगायतको निर्यात गर्ने गरेका छन्। कोभिडअघि बर्सेनि असार र भदौ महिनामा उपल्लो मुस्ताङीलाई लक्षित गरी चीन पक्षले अन्तरदेशीय व्यापार मेला सञ्चालन गर्ने गथ्र्यो। तर, यसपटक भने चीन पक्षले जिल्ला प्रशासन कार्यालयले वितरण गर्ने सीमापार पासको आधारमा बाह्रैमहिना कोरला नाका खुल्ला गरेको हो।"
मालढुङ्गाबेनी सडक कालोपत्र गर्न १३ दिन यातायात बन्द,पर्वत : उत्तरदक्षिण जोड्ने राष्ट्रिय गौरवको कालीगण्डकी करिडोर आयोजनाअन्तर्गतको मालढुङ्गाबेनी सडक कालोपत्र गर्न सुरू गरिएको छ । तेह्र किलोमिटर लामो मालढुङ्गाबेनी सडकको मालढुङ्गाफर्से पाँच किलोमिटर खण्डमा मात्र कालोपत्र गरिने जोमसोमस्थित कालीगण्डकी करिडोर मालढुङ्गाबेनीजोमसोमकोरला सडक आयोजना कार्यालयले जनाएको छ । पहिलो चरणमा यो खण्ड कालोपत्र गरिसकेपछि सात किलोमिटर बाँकी रहने छ । सडक कालोपत्र गर्न १३ दिन यातायातका साधन सञ्चालनमा रोक लगाइएको छ । जिल्ला प्रशासन कार्यालयमा भएको सर्वदलीय बैठकमा भएको सहमतिअनुसार एम्बुलेन्सलगायत अत्यावश्यक सेवाका सवारी साधनबाहेक अन्य सवारी साधनलाई भोलि असार ८ गते शनिबारदेखि २० गतेसम्म अन्य सवारीसाधनले वैकल्पिक मार्ग प्रयोग गर्नुपर्ने छ । मौसम अनुकूल भएमा १३ दिनमा कालोपत्रको पूरा हुने सडक आयोजना कार्यालयले राससलाई जानकारी दिएको छ। उक्त सडक स्तरोन्नतिका लागि २०७७ चैतमा संयुक्त लगानीको एपेक्सखड्काकृष्णले रु ५२ करोड ८६ लाखमा सडक विभागसँग सम्झौता गरेको थियो । करिब छ मिटरको हाराहारीमा रहेको सडकलाई नौ मिटर फराकिलो बनाएर एक मिटरको नाली र दुई लेनमा आठ मिटर चौडाइका दरले कालोपत्र गरिने आयोजनाले जनाएको छ ।
भक्तपुरको नलिञ्चोकमा हेलिप्याड सञ्चालनमा,"काठमाडौं : भक्तपुरको नलिञ्चोकमा निर्माण गरिएको हेलिप्याड व्यावसायिक रुपमा सञ्चालनमा आएको छ । त्रिभुवन अन्तर्राष्ट्रिय विमानस्थलको हवाई उडान चाप व्यवस्थापन गर्ने उद्देश्यले सूर्यविनायक नगरपालिका१० स्थित नलिञ्चोकमा ३३ रोपनी क्षेत्रफलमा हेलिप्याड निर्माण गरिएको हो । हेलिप्याडको संस्कृति,पर्यटन तथा नागरिक उड्डयनमन्त्री हितबहादुर तामाङले उद्घाटन गरेका हुन्। करिब ११ करोडको लागतमा हेलिप्याड निर्माण सम्पन्न भएको नागरिक उड्डयन प्राधिकरणले जनाएको छ । प्राधिकरणका महानिर्देशक प्रदीप अधिकारीले हेलिप्याड सञ्चालनमा आएसँगै त्रिभुवन अन्तर्राष्ट्रिय विमानस्थलको उडान चाप व्यवस्थापन गर्न सहयोग पुग्ने विश्वास व्यक्त गरेको समाचार राससमा उल्लेख छ। उनले उडान चाप व्यवस्थापनसँगै हेलिकोप्टर सेवा प्रदायक कम्पनीलाई सहज रुपमा सेवा प्रदान गर्न मद्दत पुग्नुको साथै स्थानीयले पनि यसबाट लाभ लिनसक्ने विश्वास व्यक्त गरे। महानिर्देशक अधिकारीले अहिले त्रिभुवन विमानस्थल विस्तारको क्रममा रहेकाले हालको हेलिकोप्टर पार्किङ क्षेत्रमा पनि विस्तारको काम भइरहेको बताए । मुलुकको नागरिक उड्डयन सेवालाई सुरक्षित, भरपर्दो र स्तरीय बनाउन पूर्वाधार विस्तारसहित विभिन्न काम अगाडि बढाइएको उनको भनाइ छ । हेलिप्याड उद्घाटनको अवसरमा विभिन्न वायुसेवा कम्पनीका हेलिकोप्टर अवतरण गराइएको थियो । सोही अवसरमा सिम्रिक एयरको होलिकोप्टरले सोही हेलिप्याडबाट लुक्ला उडान गरेको थियो। हेलिप्याड सञ्चालनमा आएसँगै अन्तर्राष्ट्रिय विमानस्थलको उडान चाप व्यवस्थापनमा सहज हुने प्राधिकारणले जनाएको छ। प्राधिकरणका सिभिल इञ्जिनियर विनायक भट्टराईका अनुसार १७ वटा हेलिकोप्टर पाकिङ गर्न मिल्ने क्षमता रहेको उक्त हेलिप्याडमा एकैपटक चारवटा हेलिकोप्टर अवतरण गर्न सकिन्छ । पर्यटनमन्त्रीसहित क्यानका पदाधिकारी तथा हेलिकोप्टर कम्पनीका पदाधिकारी अन्तर्राष्ट्रिय विमानस्थलबाट हेलिकोप्टरमार्फत नलिञ्चोक आएका थिए। प्राधिकरणका अनुसार हाल मुलुकमा १२ हेलिकोप्टर सेवा प्रदायक कम्पनीका ४० हाराहारी हेलिकोप्टर छन् ।"

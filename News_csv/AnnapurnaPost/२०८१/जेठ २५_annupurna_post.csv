शीर्षक,विवरण
कर्णालीको उज्यालो चित्र,"कर्णाली भन्ने शब्द नै दुःख, अभाव र गरिबीको पर्यायवाची जस्तो गरी नेपाली जनमानसमा बसेको छ। तर, प्राकृतिक रूपमा सुन्दर तर दुर्गम र जटिल हुनुका कारणले पनि कर्णाली पहिचानै कठिनजस्तो भएको छ। तर पछिल्लो जनगणनाले भने एउटा उज्यालो तस्बिर देखाउँछ। त्यो के भने समग्र देशकै औसत आयु ७१३ वर्ष हुँदा कर्णालीको चाहिँ ७२५ वर्ष छ। यो निकै सुखद कुरा हो। यसको खास कारण पत्ता लगाउन वैज्ञानिक अनुसन्धान हुनु आवश्यक होला। तर सर्सती हेर्दा स्वास्थ्यमा आएको सुधार नै औसत आयु वृद्धिको पहिलो कारण हो। खानपान, पोषण, बालमृत्यु दरमा कमी, खोपमा पहँुचलगायत कारण नै कर्णालीमा औसत आयु वृद्धि भएको छ। धेरै प्रदेशमा गाउँबाट मानिसको बसाइँसराइ सहरतिर भएको देखिन्छ। तर कर्णालीको जनसंख्याको ८०१ प्रतिशत जनसंख्या गाउँमै बस्छ। यसबाट पनि अनुमान गर्न सकिन्छ कि सहरको भन्दा गाउँको जीवन स्वस्थकर छ। अर्गानिक खानपान र स्वच्छ हावापानीले मानिसको स्वास्थ्य दरिलो र भरिलो बनाएको छ। तर ध्यान दिनुपर्ने कुरा के छ भने कर्णालीमा अझै पनि निरक्षता २४ प्रतिशत छ। कर्णालीमा रहेको कुल जनसंख्या १६ लाख ८८ हजार ४ सय १२ मध्ये २४ प्रतिशत अर्थात् ४ लाख ५ हजार २ सय १९ जना अहिले पनि निरक्षर छन्। जब कि देशमा भने ९० प्रतिशतमाथिकै जनसंख्या साक्षर भएको अवस्था हो। अबको ध्यान कर्णालीमा जरुरी छ भन्ने देखिन्छ। कर्णालीलाई देशको मूल प्रवाहमा जोड्ने पहिलो कडी भनेको यातायात हो, जुन यहाँ अझै कठिन छ। हुम्लामा त बल्लतल्ल यसै महिना गाडी पुगेको छ। जिल्ला सदरमुकाममा त बल्ल गाडी पुगेको छ भने पालिकाहरूको हालत के होला। सडक नै विकासको सबै आधार होइन तर सडक यातायात नै अरू विकासहरू गर्ने पहिलो साधन चाहिँ पक्कै हो। तसर्थ सडक पूर्वाधार पुयाउँदै कर्णालीको शैक्षिक स्तरसँगै त्यहाँका बासिन्दाको जीवनस्तरमा परिवर्तन ल्याउन जरुरी छ। प्रदेश सरकार र संघ सरकारले कर्णालीका बासिन्दाको जीवनस्तर उकास्ने विशेष कार्यक्रम लागु गरेर दूतगतिमा त्यहाँ समृद्धि ल्याउनुपर्छ। औसत आयुले जुन उज्यालो चित्र कर्णालीलाई दिएको छ, त्यस्तो उज्यालो अरू धेरै सूचकमा ल्याउन सकेमात्रै साँच्चिकै समृद्धि हासिल भएको मान्न सकिन्छ।"
विदेशी सहयोगका स्वदेशी पीडा,"सूचना प्रविधिको तीव्र विकासले विश्वलाई एक साघुँरो गाउँमा परिवर्तन गराउँदैछ। मानवको विश्वव्यापी चलायमानता र एकअर्काप्रतिको अन्तरनिर्भरता उच्च छ। एकअर्काका समान समस्याहरूको सामूहिक मुकाबिला गर्दै परस्पर हित, सद्भावको सहयात्रासमेत निरन्तर छ। अहिले विश्वका केही सीमित देशले कल्पनाभन्दा विशाल भौतिक र आर्थिक प्रगति गर्दैछन्। तर अन्य थुप्रै देशका असंख्य मानिसमा सामान्य जीवनका आधारभूत आवश्यकता जस्तै गाँस, बास, कपास, शिक्षा र स्वास्थ्यजस्ता कुरासमेत उपभोग गर्ने सामथ्र्य छैन। संसारभर गरिबीको उष्ण खाडल बढ्दो छ। उपल्लो १० प्रतिशत मानिसको हातमा विश्वको ९० प्रतिशत सम्पत्ति र वैभव नियन्त्रित रहेको विभिन्न तथ्यांकले देखाउँछ। यस्तो असमानतालाई निरूपण गर्न थुप्रै देशका सरकारले अन्य देशप्रति समेत केही दायित्व बहन गर्ने शुभेच्छा देखाउँछन्। आफ्नो सबलताबाट सानो अंश छुट्ट्याएर अरूलाई सहयोग गर्छन्। समान सुअभिलाषले उत्कट मानिसहरू समेत अन्य मानिसप्रति सहयोगका हातहरू लम्काउँछन्। थुप्रै देशका सरकारले अनि विभिन्न अन्तर्राष्ट्रिय गैरसरकारी संस्थाहरूले ती सहयोगहरू संकलन, समन्वय र वितरण गर्दैछन्। मानवीय सहयोग, कूटनीतिक सहयोग, गैरसरकारी अन्तर्राष्ट्रिय सहयोग, वैदेशिक सहायताजस्ता पर्यायवाची शब्दहरूबाट ती सहयोगको अभ्यास गरिन्छन्। सन् १९४० मा तत्कालीन अमेरिकी सरकारको मार्सल योजनाले यस्तो वैदेशिक सहायताको औपचारिक सुरुवात भयो। दोस्रो विश्वयुद्घबाट क्षत्विक्षत भएको पश्चिमा युरोपको अर्थ व्यवस्थालाई सुधार्नु यसको उद्देश्य थियो। सन् १९५१ मा सुन्दरीजल विद्युत् निर्माणमा ब्रिटिस सहयोग र १९५२ मा शिक्षासम्बन्धी कोलम्बो योजना स्वीकारेपछि नेपालले पनि औपचारिक रूपमा वैदेशिक सहायता लिन थाल्यो। अहिले देशभर ४० हजार माथिको संख्यामा एनजीओ र आईएनीजो भनिने राष्ट्रिय तथा अन्तर्राष्ट्रिय गैरसरकारी संस्थाहरू नेपालमा छन् भनिन्छ। उनीहरूले समाजका विभिन्न समस्यामा रहेका मानिसको सशक्तीकरण र सहयोगका लागि बृहत् आयतनमा वैदेशिक सहायता संकलन र वितरण गरेका प्रतिवेदन प्रकाशन गर्छन्। सोझै सरकारमार्फत आउने सहयोग पनि उल्लेख्य छ। सन् १९७० आसपास १७ अर्ब रहेको वैदेशिक सहायताको रकम २०२० को दशकमा आउँदा लगभग ३०० अर्ब नजिकमा छ। गएको ५५ वर्षमा झन्डै २०० गुणाले बढेको वैदेशिक सहायताले बजेटमा समेत औसत २० र कुल गार्हस्थ्य उत्पादनमा ४ प्रतिशत हिस्सा ओगटेको देखिन्छ। वैदेशिक सहायताको ऋण प्र्रतिव्यक्ति लगभग ७५ हजार नेपाली रुपैयाँ पुगेको छ। सहयोग दिने र सहायता वितरण गर्ने संस्थाहरूले देशको विकास तथा मानवीय आवश्यकताका लागि योगदान गरेको बताउँछन्। तर परिस्थितिले त्यस्तो देखाउँदैन। नेपाल पनि यसको अपवादमा छैन। वैदेशिक सहयोग धेरै बन्दै जाँदा ती सहायताले दिएका स्वदेशी समस्या झन् अथाह बन्दैछन्। वैदेशिक सहायताले देशको आर्थिक विकास, मानव अधिकारको प्रवद्र्धन, आन्तरिक एकता, सामाजिक संस्कृति तथा सद्भाव अनि मानवीय ऐक्यबद्घतामा गम्भीर तथा नकारात्मक असर पारेको छ। सहयोगको ब्यानरमा स्वार्थ साँध्ने अनि आन्तरिक शत्रुता बढाउने काम मात्र गरिएको देखिन्छ। त्यस्ता सहयोगको अनन्त प्रतिकूलताको सबैभन्दा पहिलो शृंखला स्वरूप देशका मानिसमा आन्तरिक आर्थिक उर्पाजनमाथिको तत्परतामा अधिक ह्रास आउँछ। यसले गर्दा परनिर्भरता उच्च बन्छ, भ्रष्टाचारको नयाँ कीर्तिमानी बन्छ। कलकारखाना धमाधम बन्द हुन्छन्। नागरिकमा मेहनत गर्ने, उत्पादक बन्नेभन्दा गफ जोतेर नेता फलाउने अनि आश्वासन खाएर सुन्दर भविष्यको कोरा कल्पना गर्ने कुलत पर्छ। आफ्नै धरातलमा आधारित विकास र समृद्धिको सम्भावनाको सबल हनन् हुन्छ। हामी आफैं यसको हृदयविदारक प्रमाण बन्दैछौं। वैदेशिक सहायता प्रदान गर्ने त्यस्ता संस्थाहरूको कार्यक्षेत्रको वास्तविक प्रगति खासै प्रशंसनीय नभए पनि कागजी प्रतिवेदन भने निकै राम्रा हुन्छन्। नौ वर्षपहिले ७८ रेक्टरको विनाशकारी भूकम्पसँगै धुर्मुससुन्तली फाउन्डेसनले ५४ करोडको लगानीमा दोलखामा ७५ घरसहितको एकीकृत बस्ती निर्माण गरे। त्यही जिल्लामा भूकम्पपीडितहरूको उद्घार तथा व्यवस्थापनमा विभिन्न गैरसरकारी संस्थाले झन्डै ५ अर्ब खर्च गरेका प्रतिवेदनहरू सार्वजनिक भएका थिए तर उनीहरूका तर्पबाट कुनै ठोस काम चाहिँ भएको थिएन। वैदेशिक सहायताको प्रवाहले आर्थिक भार तथा देशको गरिबी बढाउँछ। पछिल्ला अनुसन्धानहरूले देखाउँछ कि त्यसरी आउने वैदेशिक सहायताको ७० प्रतिशत अंश तलबभत्ता तथा सभासम्मेलनजस्ता कुरामा खर्च हुन्छ। केवल ३० प्रतिशतमात्र लक्षित भनिएका समूहहरूको क्षेत्रसम्म पुग्ने गरेको देखिन्छ। त्यस्ता वैदेशिक सहायताका परियोजनामा उच्च तलब खाने कर्मचारीसमेत दाता भनिएका देशहरूबाट आउँछन्। ती सम्पूर्ण खर्चमध्ये केही रकम ऋणको रूपमा समेत बोकाएर जान्छन्। अझ केही देशले त वैदेशिक सहायताका नाममा अरू देशलाई सैन्यशक्ति तथा खरखजानाको बढोत्तरी गर्नसमेत पैसा दिन्छन्, युद्घ बेच्छन् तर आतंकवादविरुद्घको दुहाई दिन्छन्। अनि ती सहयोगहरू निर्दोष र निमुखा नागरिकहरूको ज्यान लिन प्रयोग हुन्छन्। वैदेशिक सहयोग दाताहरूका गलत नियत र खराब आचरण नेपालमा पनि प्रशस्त देखिएका छन्। वैदेशिक सहायताको आवरणमा धर्म परिवर्तनको अभ्यास भएका छन्। म्याद नाघेका खानेकुरा अनि अलिकति सामान दिएर एक झुन्ड मानिसले फोटो खिची आफूलाई महान् बनाउने बेथितिले पीडा झन् थोपर्दै छ। जातिगत असहजता अनि असामञ्जस्यता, समुदायबीचको झगडादेखि सरकार परिवर्तनसम्म पनि यस्ता वैदेशिक सहायताका प्रस्ट प्रभावका रूपमा देखिन्छन्। पारिवारिक विखण्डनदेखि असभ्य अश्लीलताको प्रवद्र्धन पनि यस्ता सहयोगका उपज मानिएका छन्। विकसित हुनु भनेको पश्चिमाको अनुकरण गर्नु हो भन्ने ज्ञानको हिंसाले समाजसमेत ग्रस्त हँुदैछ। जर्ज म्यासनको पुस्तक डुइङ ब्याड बाई डुइङ गुडले वैदेशिक सहायताका नकारात्मक असरहरूलाई राम्रैसँग चिरफर गरेको छ। पश्चिमा हैकमीको प्रवद्र्धन तथा मानवीयताको नाममा भएका आततायी परिघटना यसका अन्य असर हुन्। ड्यामसिया मोयोको पुस्तक डेड एडले वैदेशिक सहायतालाई देशको स्वाभाविक र मौलिक विकासको विरुद्घमा सुस्त विषको संज्ञा दिन्छ र प्रमाणस्वरूप अफ्रिकाका असंख्य देशको उदाहरण राख्छ। अफ्रिकाका विभिन्न देशले अहिलेसम्म १०० खर्ब डलरभन्दा बढी त्यस्तो सहायता प्राप्त गरे पनि परिस्थिति अझै जीर्ण बन्दैछ। सहायताको ब्यानरमा अरू देशका दुर्लभ अनि बहुमूल्य सम्पदा र स्रोतको गलत दोहन भएकासमेत प्रशस्त उदाहरण छन्। सीमा अतिक्रमण तथा अन्य देशको विरुद्घ सीमाबाट जासुसी भएका सुनिन्छन्। कसैलाई सहयोग गरेकै भरमा आफ्नो समृद्घि तथा सदाशयताको भद्दा विज्ञापन गर्नेहरू पनि प्रशस्त छन्। वैदेशिक सहायता लिने देशका नागरिकहरूमा मनोवैज्ञानिक बेचैनीसहित आत्मसम्मानमा गहिरो चोट लागेको हुन्छ। सहायता थोरै भर अनि विशाल अभरको सिद्घहस्त बन्दैछ। अझ कतिपय सहयोगहरू त चुनावजस्ता संवेदनशील गतिविधिमा समेत आउँछन् र निर्वाचनमा प्रत्यक्ष प्रभाव राख्छन्। यस्ता सहायता नरम साम्राज्यवादको पर्याय बन्दैछ। त्यही भएर विश्वका थुप्रै देशले त्यस्ता सहयोगहरूको सशक्त विरोध गर्दै अस्वीकार गर्न पुस ब्याक नामक नीति अवलम्बन गर्दैछन्। चीनमा वैदेशिक सहयोग, अन्तर्राष्ट्रिय गैरसरकारी संस्था तथा पश्चिमा जगत्मा प्रयोग हुने सूचनाप्रविधिका सञ्जालमा समेत कडा प्रतिबन्ध छ। भियतनाम, पाकिस्तान, इरान अनि कतारजस्ता देशहरू समेत यस्तो नीतिमा उद्यत् हँुदैछन्। कुनै वर्ष हाम्रो देशको संसद्को अन्तर्राष्ट्रिय सम्बन्ध समितिले सरकारलाई वैदेशिक सहयोगलाई आवश्यक व्यवस्थापन गर्न निर्देशन दियो। तर त्यस्ता सहयोगलाई सके पूरै प्रतिस्थापन नसके सशक्त व्यवस्थापन गर्न कडा सकारात्मक कार्यविधि ल्याउनुपर्छ। वैदेशिक सहायताले स्वदेशी समस्यालाई विशाल मलजल गर्दैछ। अरूको सहयोगमा हैन, आफ्नै सामथ्र्यमा समृद्धिको मार्गचित्र कोर्नुपर्छ।"
नौ महिनामा विद्युत् प्राधिकरणको नाफा ११ अर्ब,"काठमाडौं : नेपाल विद्युत् प्राधिकरणले चालु आर्थिक वर्ष २०८० ८१ को नौ महिनामा ११ अर्ब छ करोड बराबरको नाफा कमाएको छ। प्राधिकरणको चालु आवको चैत महिनाको वित्तीय विवरण (अपरिष्कृत) अनुसार, यस अवधिमा विद्युत् बिक्री, ब्याज तथा अन्य आम्दानीबाट कूल रु ९३ अर्ब ९४ करोड आम्दानी गरेको छ।"
सहकारीले घर न घाटको बनायो,"काठमाडौं : एकातिर आकर्षक ब्याजको लोभ। अर्कोतिर सुखद भविष्यको कल्पना। कसैले जुठा भाडा माझेर सहकारीमा बचत गरे त कसैले जीवनभरको कमाई सहकारीमा राखे। तर, सर्वसाधारणको त्यही रकममा रजाइँ चल्यो, सञ्चालकको। सहकारी डुबाए अनि, बेपत्ता भए। बिजोगमा परे, बचतकर्ता। जीवनभरको कमाई डुबेपछि औषधिमुलो पनि गर्न नपाएको गुनासो पोख्दै पीडितहरू माइतीघरमा महिनौंदेखि आन्दोलन गरिरहेका छन्। कोही लालाबाला काखीमा च्यापेर आन्दोलनमा छन् त कोही लठ्ठीको सहारामा उभिएर रकम फिर्ता माग्दै छन्। तर, सरकार भने आफ्ना मागप्रति बेखबर जस्तै बनेको उनीहरूको गुनासो छ। मुलुकभर ३१ हजार ५ सय सहकारी छन्। तीमध्ये ठूला २० वटा सहकारी समस्याग्रस्त छन्। समस्याग्रस्त सहकारीका पीडितका व्यथा यस्ता छन् : शान्तिनगरकी ७९ वर्षीया शान्ति मानन्धर क्यान्सर रोग पीडित हुन्। ब्लडप्रेसरको समस्या पनि उस्तै छ। उमेर र रोगका कारण घरमै आराम गर्नुपर्ने हो। तर, आराम होइन, धपेडी छ। तातो घाममा माइतीघरमा आन्दोलन गर्नु परिरहेको छ। आफूले बचत गरेको रकम सहकारीले हिनामिना गरिदिएपछि उनी तीन महिनादेखि आन्दोलित छिन्। तर, सरकारले उनको माग सुनेको छैन। अब त लाज पनि लजाउने बेला भयो, शान्तिले पीडा पोखिन। औषधिमुलो गर्न सहज होला भनेर उनले लालीगुराँस र कान्तिपुर बचत तथा ऋण सहकारी संस्थामा १५१५ लाख जम्मा गरेकी थिइन्। पति धु्रव नारायण मानन्धर अवकाशप्राप्त कर्मचारी हुन्। पतिको नियमित आउने पेन्सन बैंकबाट झिकेर शान्तिले सहकारीमा लगेर राख्ने गर्थिन्, दुई चार रुपैयाँ बढी ब्याज आउने लोभमा। तर, न ब्याज पाइन, न त साँवा नै। उल्टै आफैंले बचत गरेको रकम फिर्ताका लागि आन्दोलन गरिरहेकी छिन्। सहकारी सञ्चालक भने फरार छन्। शान्तिका पति धु्रवनारायण पनि सुगर रोगपीडित हुन्। शान्ति र धु्रवनारायण दुवै जनालाई औषधि उपचार गर्न नियमित रकम आवश्यक परिरहन्छ। तर, सहकारीले बचत रकम फिर्ता नगरिदिँदा बाँच्नै कठिन भएको शान्ति बताउँछिन्। पैसा माग्न जाँदा सहकारीका कर्मचारीले छैन भन्छन्, उनले भनिन्, हामीले खल्तीबाट दिन मिल्दैन भन्ने जवाफ दिन्छन्। कहिलेकाहीँ त खल्तीबाटै दिन्छु है, आमा भन्छन्। तर, भोलि, पर्सि भन्दै टार्छन्। जति गर्दा पनि पैसा पाएको छैन। मानन्धर दम्पतीलाई महिनामै २५ हजारको औषधि किन्नुपर्छ। औषधि खानलाई बचत गरेको थिएँ, उनले भनिन्, बुढेसकालमा मिठोमसिनो खानलाई मरिमरी रुपैयाँ जम्मा गरेँ। पैसा भनेको बच्चा हो। पैसा नभए छोराछोरीले पनि हेर्दैनन्। यो त संसारको नियम हो।, शान्तिले थप दु:ख पोखिन, श्रीमान्को पेन्सन सबै लगेर सहकारीमा राखेँ। बचत गर्दा राम्रै ब्याज पनि आउँछ भन्थेँ। केको ब्याज आउनु, हाम्रो बुढेसकालको सहारा भनेको अलिकति गरेको बचत थियो। त्यो पनि सहकारीवालाले डुबाइदिए। बचत डुबेपछि शान्तिको मन अशान्त भयो। तीन महिनादेखि नियमित सडक आन्दोलनमा छिन्। उनी भन्छिन्, आन्दोलनमा आए। सबैको दु:ख सुने। मभन्दा पनि धेरै दु:खी मान्छेहरू भेटेँ। अनि सधैं आन्दोलनमा आउन थालेँ। उपभोक्ताको रकम ठगी गर्ने सहकारी सञ्चालकलाई सरकारले कारबाही गर्नुपर्ने र बचत फिर्ता गराउनु पर्ने शान्तिको माग छ। सरकारले यत्रो सहकारी खोल्ने अनुमति दियो। तर, बचतकर्ताको पैसा खाएर भाग्ने र बदमासी गर्नेहरूलाई कारबाही नगरेर सरकार सुतेर बसेको छ, किन, आक्रोशित हुँदै उनले भनिन्, हाम्रो माग पूरा गर्ने भनेर सरकारले सम्झौता गरेको थियो। तर, सरकारसँगको सम्झौता भनेको गीत र कविताजस्तै भयो। पूरा गर्ने भन्ने तर नगर्ने। कस्तो प्रधानमन्त्री, कस्ता गृहमन्त्री हुन् ? नागार्जुन रामकोटकी राधा महर्जनकी छोरी पूनम वैदेशिक रोजगारीमा छिन्। कमाएको पैसा आमालाई पठाउँथिन्। छोरीले विदेशमा कमाएको पैसा राधाले खुसी बचत तथा ऋण सहकारीमा बचत गर्थिन्। १० लाख बचत भएकोमा उनी खुसी थिइन्। तर, गत वर्षदेखि सहकारी सञ्चालक फरार भए। उनी घर न घाट कि भएकी छिन्। उता दुबईमा पूनम पसिना बगाउँदै छिन्, यता उनकी आमा बचत गरेको रकम फिर्ता गर्न सडकमा आन्दोलित छिन्। लकडाउनमा पूजा वैदेशिक रोजगारीमा गएकी थिइन्। राधाले ऋण खोजेर छोरीलाई विदेश पठाएकी थिइन्। अर्काको घरमा भाडा माझेर त्यो कर्जा तिरिन्। छोरीको विवाह गर्नुपर्छ भनेर सहकारीमा रकम जम्मा गरेँ, उनले भनिन्, अहिले त्यो पैसा हातबाट फुत्किएको जस्तो भयो। अब फिर्ता आउँछ कि आउँदैन के ठेगान ? हामीले थोपाथोपा जम्मा गरेको सबै रकम लिएर सहकारीवाला भागे। खोज्न कहाँ जाउ ?,माइतीघरमा धर्ना बसेकी उनले थपिन्, एक वर्षदेखि सहकारी सञ्चालकहरू सम्पर्कमा छैनन्। चारजना दाजुभाइ नै सहकारी सञ्चालक हुन्। हाम्रो बचत सबै जग्गा कारोबारमा लगेर हाले। आफन्तको नाममा जग्गा खरिद गरेका छन्। सरकारले उनीहरूको सम्पत्ति बिक्री गरेर भए पनि बचतकर्ताको रकम फिर्ता गराउनुपर्ने उनको माग छ। गत वर्षदेखि देशैभरका सहकारीपीडित आन्दोलित छन्। सरकारले माग सम्बोधन गर्ने भनेर सम्झौता पनि गर्यो। तर, खै कहाँ अड्कियो, अड्कियो ? पीडितले पत्तो पाएका छैनन्। सडकदेखि सदनसम्म सहकारी पीडितको माग उठ्छ। तर, सरकार यसमा गम्भीर नरहेको राधाको भनाइ छ। उनी भन्छिन्, हामीले कतैबाट लुटेर ल्याएको रुपैयाँ होइन्। दिनरात रगत पसिना बगाएर एकएक पैसा जम्मा गरेको हाम्रो बचत हो। सरकारले हाम्रो बचत कुनै पनि हातमा फिर्ता गराउनुपर्छ। नत्र हामी सडकमै प्राण त्याग्छौं। सहकारी पीडितहरूले बचत फिर्ताको माग राख्दै पोहोरसाल ६३ दिन आन्दोलन गरेका थिए। सरकारले पीडितहरूसँग माग पूरा गर्ने भनेर सम्झौता पनि गरेको थियो। तर, त्यो सम्झौता लागू भएन। उनी भन्छिन्, सहकारी ठगलाई सरकारले कारबाही नगरेसम्म आन्दोलन निरन्तर चल्छ। जीवनभरको कमाई सहकारीमा डुबेपछि महाराजगन्जका ७४ वर्षीय ऋषिराम अधिकारी दु:खित छन्। उनले गोरखा सेभिङ सहकारीमा १० वर्षको अवधिमा ३८ लाख जम्मा गरेका थिए। उनी पहिला गोरखामा कपडाको पसल गर्थेंँ। जीवनभरको कमाई बुढेसकालमा सहारा हुन्छ भनेर ब्याजको लोभमा सहकारीमा रकम राखेँ। तर, अहिले उनलाई सहकारीबाट बचत फिर्ता लिन धौधौ छ। सहकारी सञ्चालकहरू नै बेपत्ता रहेको उनी बताउँछन्। सरकार गुहार्न तातो घाममा उनी माइतीघरमा धर्ना बस्न आउँछन्। साँझ परेपछि निराश भएर घर फर्किन्छन्। उनको दिनचर्या अहिले पीडादायी छ। उनी भन्छन्, वृद्ध अवस्थामा औषधि उपचार गर्न सहज हुन्छ भनेर सहकारीमा बचत गरेको थिए। सहकारी नै डुब्यो। बैंकबाट सारेर ऋषीरामले सहकारीमा रकम राखेका थिए। दुई पैसा बढी ब्याज दिन्छ कि भनेर लोभले सहकारीमा पैसा राखेको उनको भनाइ छ। त्यति मात्र नभई ज्येष्ठ नागरिकहरूलाई अरूभन्दा १ प्रतिशत बढी नै ब्याज दिने लोभ सहकारी सञ्चालकले देखाएका थिए। ब्याज पाउनु त कहाँकहाँ, बचत नै डुबेको उनी बताउँछन्। सहकारीवालाले सबै डुबाइ दिए, उनी भन्छन्, बिरामी भए उपचार गर्ने बाटो पनि छैन। म त धेरै थोकको बिरामी छु। मुटु रोग, सुगर, प्रेसर सबै छ। महिनामा बूढाबूढीलाई गरेर १० हजारको त औषधि मात्रै खानुपर्छ। आफ्नै पसिनाको कमाई सहकारीबाट फिर्ता लिन ऋषीराम पाँच महिनादेखि आन्दोलित छन्। तर, उनले न्याय पाएका छैनन्। सरकारले सुने पनि नसुने जस्तै गरेको उनी सुनाउँछन्। सरकारले तपाईँहरूका माग ठीक छ भन्छ, उनी भन्छन्, तर सहकारी ठगहरूलाई पक्राउ गर्दैन। हाम्रो बचत फिर्ता गराउनेतिर सरकार लागेकै छैन। सहकारीको कार्यालयमा सञ्चालकका कुुर्सी महिनौंदेखि खाली छन। पैसा माग्न कोसँग जाने ? समितिहरू भागेर कहाँकहाँ पुगे ठेगान छैन, उनी गुनासो गर्दै भन्छन्, अफिसमा कर्मचारीहरू मात्रै बस्छन्। उनीहरूसँग के कुरा गर्ने ? उनीहरूले त तलब नपाएको गुनासो गर्छन्। अध्यक्षसँग बचतकर्ताको भेट पनि हुँदैन। फोन पनि उठाउँदैनन्। उनका अनुसार बचत रकम अपचलन गर्ने सहकारी सञ्चालकलाई राजनीतिक छहारी छ। नत्र त्यसरी अर्काको अर्बौं रुपैयाँ खान नपर्ने हो, उनी भन्छन्, कुनै राजनीति पार्टीले चुनावका लागि पैसा मागेर लगेका छन् कि ? सहकारीबाट सरकारले जसरी पनि बचतकर्ताको रकम फिर्ता गराउनुपर्छ। अपचलन गर्नेलाई कारबाही हुनुपर्छ। यसका लागि राज्य जिम्मेवार बन्नुपर्छ। उदयपुर गाईघाटकी २८ वर्षीया सन्ध्या शर्मालाई आजभोलि परिवार चलाउनै धौधौ छ। वर्षदिनअघि उनलाई यस्तो समस्या थिएन। जडिबुटीमा सानो खाजा पसल गर्थिन्। कोटेश्वरको सहकारीमा भएको आम्दानी बचत गर्थिन्। सुनौलो भविष्यका लागि। सहकारीले १ लाख ३० हजार बचत डुबाइदिएपछि बच्चासहित न्याय माग्न माइतीघरमा दिनहुँ धाइरहेकी छिन्। सहकारीमा जम्मा भएको रकम नै सन्ध्याका लागि बालबच्चा हुर्काउने र पढाउने आशाको दियो थियो। तर, सहकारीमा बचत डुबेपछि उनी बेचैन छिन्। एक वर्षमा डेढ लाख रकम सहकारीमा बचत गरेँ, उनी भन्छिन्, चिया र चटपटे बिक्री गरेर आएको आम्दानी बच्चाहरूलाई पढाउन राखेको थिए। त्यो पैसा लिएर सहकारीवाला भागेका छन्। हामीजस्ताको रकम खाएर भाग्नेलाई कारवाही गर्न सरकारसँग माग गरिरहेका छौं। सहकारीले राम्रो ब्याज दिने लोभ देखाएर आफूजस्ता गरिवलाई फसाएको सन्ध्याको गुनासो छ। बचत फिर्ता नगर्दा खान, बच्चाको स्कुल फि तिर्न समस्या भयो, उनले भनिन्, सरकारको आँखा र कान खुलोस्, हाम्रो बचत फिर्ता होस्। धेरै दु:ख पायौं। दोलखाका पदमबहादुर खातीले कुलेश्वरमा ३८ वर्ष होटल चलाए। नाफा जति गौतम श्री सहकारीमा बचत गरे। रकम ३५ लाख पुग्यो। तर, बचत भएको एक पैसा पनि पाएनन। उनी भन्छन्, दुनियाँको जुठो भाडा माझे, दु:ख गरे। गाउँको खेतबारी बेचेर सहकारीमै रकम जम्मा गरे। तर, हाम्रो सबै पैसा खाएर सहकारीवाला भागे। हामीलाई बर्बाद बनाए। होटल चलाउन नसकेर उनले चार वर्ष अघि बन्द गरे। बचत रकम सहकारीमा डुबेपछि न्याय माग्दै सडकमा भौतारी रहेका छन्। पार्टीका नेताहरू नै सहकारी सञ्चालकहरू छन्। उनीहरूले आफ्नो फाइदाका लागि बचतकर्ताहरूको रकम अन्यन्त्र लगानी गरेको उनको आरोप छ। नेतानेता मिलेर सहकारीको पैसा खाएको जस्तो छ, उनी भन्छन्, एक वर्षअघि भएको चुनावमा बिटाका बिटा हाम्रै पैसा बाँडेर भोट किने। अहिले त्यो खुल्दै छ। खाती मुटु रोगबाट पीडित हुन्। आर्थिक अभावमा उनले नियमित औषधि किनेर खान सकेको छैनन्। त्यसमाथि सहकारीले बचत रकम डुबाइदिएपछि उनी झनै तनावमा छन्। थोपा, थोपा गरेर जम्मा गरेको पैसा ठगहरूले खाइदिइहाल्यो, उनले दु:ख बिसाए, अहिले भागी हिँडेका छन्। सरकारले पक्रेर कारबाही किन गर्दैन, सरकारले हाम्रो माग सुन्दैन। बुझ्दैन। घाममा सडकमा बस्नु परेको छ। मुटु हल्लिरहेको छ। जीवनभर कमाइ गरेर राखेको पैसा डुबेपछि ललितपुर पाटनका ७६ वर्षीय हेमकृष्ण राजकर्णिकार माइतीघरमा न्याय खोज्दै छन्। गतिशील सहकारी संस्था लगनखेलमा उनले पेन्सनको २१ लाख जम्मा गरेका थिए। बुढेसकालमा काम लाग्छ भनेर राखेको पैसाले उनलाई सहयोग पुगेको छैन। मंसिरमा उनको अप्रेसन गर्नु थियो। तर, सहकारीले २ लाख पनि बचत फिर्ता गरेन। नेपाल बैंकमा २९ वर्ष जागिर गरेर थोरैथोरै जम्मा गरेको पैसा सहकारीमा राखेका थिए। सहकारीमा बचत गरेको पैसा अपचलन गरेपछि उनी जस्ता बचतकर्ताहरूको बिचल्ली भएको छ। अपे्रेसन गर्नु थियो। मंसिर २ गते सहकारी गएको थिएँ, उनले पीडा पोखे, १५ गते अप्रेसन गर्न पैसा चाहिएको थियो। ब्लडब्याडरको अप्रेसन गर्नुथियो। स्टोन निकाल्नु थियो। २ लाख पनि दिएन। फोन पनि उठाउँदैनन्। २२ महिना भयो यस्तो गरेको। सडकमा आउन बाध्यता बनायोे। विभिन्न रोगले उनलाई गाँजेको छ। घुँडा दुख्छ। किड्नीमा समस्या छ। कपनकी ४५ वर्षीया चन्द्रिमाया तामाङले ज्यालामजदुरी गरेर अढाई लाख सहकारीमा बचत गरिन्। तर, सहकारी बन्द गरेर सञ्चालक बेपत्ता भएको उनी सुनाउँछिन्। तातो घाममा न्यायको खोजीमा चन्द्रिमाया चार वर्षीया छोरी सुजितालाई पिँठ्युमा बोकेर माइतीघरकपन आउजाउ गरिरहेकी छिन्। सहकारीमा बचत गरेको रकम लिन उनलाई महाभारत छ। तर, फिर्ता पाएकी छैनन्। हाम्रो रकम फिर्ता देऊ, सहकारी ठगलाई कारबाही गर भन्दै माइतीघरदेखि बान्तिवाटीमा नाराजुलुस गर्दै उनको दिन बित्ने गरेको छ। उनी भन्छिन्, फसेको पैसा सहकारीबाट उठाउँ कि ज्यालामजदुरी गर्न जाउ ? निकै सकस भयो। के गर्ने १३ महिनादेखि आन्दोलन गर्दै छौं। सरकारले हामी गरिवको माग सुन्दै सुन्दैन। एक वर्ष भयो। बचत फिर्ता माग्न थालेको। तर, कपनस्थित सुमो सहकारीले ताप्लेजुङकी फुर्वा शेर्पालाई ६ लाख बचत फिर्ता दिएको छैन। होटल चलाएर उनले सहकारीमा बचत गरेकी थिइन्। ३ वर्षीया छोरी मिमा डण्डु शेर्पालाई काँधमा बोकेर उनी गल्लीगल्ली भौतारी रहेकी छिन्, सहकारी सञ्चालक खोज्दै। तर, उनले बचत फिर्ता पाउन सकेकी छैनन्। गरिबको पसिनाको कमाई सहकारी सञ्चालकले डुबाइदिए। तर, उनीहरूलाई कारबाही किन हुँदैन ? उनको प्रश्न छ। सरकारले दर्ता गरेको सहकारी, कानुनअनुसार बनेको समिति बेपत्ता हुँदा पनि सरकारले किन खोजेर ल्याउँदैन ? उनको जिज्ञासा छ। गरिबी जीवनमा दु:ख गरेर जम्मा गरेको बचत यसरी ठूलाबडाले खाइदिँदा वा फिर्ता नगर्दा हामीलाई कस्तो दु:ख पर्छ ? त्यो भोग्नेलाई मात्रै थाहा हुन्छ, उनले भनिन्, त्यसैले सरकारले दोषीहरूमाथि कानुनको डन्डा चलाएर हामीलाई न्याय दिनुपर्छ। विदेशमा कमाउन कति कठिन छ ? खाडीमा रगतपसिना बगाउनेसँग यसको जवाफ खोज्नु। साँगुकी ३६ वर्षीया सुशीला शाहीले पीडा पोख्दै भनिन्, श्रीमान्ले साउदीबाट कमाएर पठाएको रुपैयाँ सुमिरो सहकारीमा बचत गरंँे। झन्डै साढे ८ लाख पुगेको थियो। सहकारीमा डुब्यो। अब उठ्छ कि उठ्दैन ? केही भन्न सक्दिनँ। १८ महिने छोरी श्रृष्टिलाई काँधमा बोकेर उनी भौतारिरहेकी छिन् न्यायको खोजीमा। कहिले माइती घर। त कहिले बानेश्वरको संसद् गेटअघि नाराजुलुस गर्दै। सात महिनादेखि जारी रहेको उनको यो यात्रामा बचत फिर्ता भएपछि मात्रै बिराम लाग्ने छ। तर, कहिले फिर्ता हुन्छ ? टुंगो छैन। उनी भन्छिन्, हाम्रो बचत फिर्ता नभएसम्म सडक छोड्दैनौं। अब हामीसँग के नै छर, कमाएको पनि सहकारीमै डुबेको छ। कसलाई रहर लाग्दैन, आराम र सुखीले जिन्दगी बिताउ ? तर, भने जस्तो नहुँदो रहेछ। कामको खोजी गर्दै रामेछापबाट काठमाडौं आएका धनबहादुर सुनुवारलाई दु:खले छोडेको छैन। सानोतिनो काम गरेर सन्तानका लागि सहकारीमा गरेको डेढ लाख बचत डुबेपछि पीडामा छन्। बचत फिर्ताको माग गर्दै उनी माइतीघरको धर्ना र जुलुसमा हुन्छन्। डेढ वर्षका छोरा स्वर्णिम सुनुवारलाई काखमा च्याप्दै धनबहादुर र उनकी श्रीमती मेनुका सुनुवार न्याय माग्दै आन्दोलनमा छन्। उनी भन्छन्, हाम्रो माग सुन्न सरकारलाई कहाँ फुर्सद छ ? सरकार त हुने खानेहरूका लागि नै भयो। हिजो जस्तो थियो त्यस्तै भएपछि जनताले बनाएको सरकारको के अर्थ ? वृद्ध अवस्थामा औषधि उपचार गर्न सहज हुन्छ भनेर सहकारीमा बचत गरेको थिए। सहकारी नै डुब्यो। ऋषिराम अधिकारी, महाराजगन्ज दुनियाँको जुठो भाडा माझे, दु:ख गरें। गाउँको खेतबारी बेचेर सहकारीमै रकम जम्मा गरेँ। तर, हाम्रो सबै पैसा खाएर सहकारीवाला भागे। हामीलाई बर्बाद बनाए। पदमबहादुर खाती, दोलखा अहिले त्यो पैसा हातबाट फुत्किएको जस्तो भयो। अब फिर्ता आउँछ कि आउँदैन के ठेगान ? हामीले थोपाथोपा जम्मा गरेको सबै रकम लिएर सहकारीवाला भागे। खोज्न कहाँ जाउ ? राधा महर्जन, रामकोट पैसा माग्न जाँदा सहकारीका कर्मचारीले छैन भन्छन्, हामीले खल्तीबाट दिन मिल्दैन भन्ने जवाफ दिन्छन्। कहिलेकाहीँ त खल्तीबाटै दिन्छु है, आमा भन्छन्। तर, भोलि, पर्सि भन्दै टार्छन्। जति गर्दा पनि पैसा पाएको छैन। शान्ति मानन्धर, शान्तिनगर"
झार उखेलेर सके प्रधानमन्त्री रोजगार कार्यक्रमको बजेट,"गोरखा : सुरुकै वर्षदेखि आलोचना खेप्दै आएको प्रधानमन्त्री रोजगार कार्यक्रमले कार्यशैली परिमार्जन नगर्दा यस वर्ष पनि आलोचना खेपिरहेको छ। बेरोजगार युवाले सय दिन काम पनि गरून्, पूर्वाधारका साधारण काम पनि होओस् भन्ने उद्देश्यले लागू भएको यो कार्यक्रम कार्यान्वयनको पक्षमा आलोचित हुने गरेको हो। नगरपालिकाले गतिलो कार्यक्रम तर्जुमा नगर्दा विगत वर्षदेखि नै बजार क्षेत्रमा चौर, चोक, चौताराको झार उखेलेर औचित्यहीन काम गरेर बजेट सक्ने गरेका छन्। यस वर्ष पनि गोरखा बजारमा उम्रिएको झार टिपेर झारा टार्दै बजेट सक्न लागिएको छ। सरकारले नागरिकलाई न्यूनतम् रोजगारीको अवसर सिर्जना गर्न भन्दै आर्थिक वर्ष २०७५७६ देखि यो कार्यक्रम देशव्यापी सुरु गरेको थियो। तर, कार्यक्रम प्रभावकारी हुन नसकेको भन्दै चौतर्फी आलोचना हुने गरेको छ। प्रधानमन्त्री रोजगार कार्यक्रमका लागि यो चालु आर्थिक वर्ष २०८०८१ मा गोरखा नगरपालिकामा ५४ लाख ६० हजार रुपैयाँ बजेट विनियोजन भएर आएको छ। वडा नं १ र १४ मा भने रोजगार कार्यक्रम नै नभएको नगरपालिकाका प्रधानमन्त्री रोजगार संयोजक सुजन श्रेष्ठले बताए। नगरपालिकाको वडा नं २, ३ र ४ मा प्रधानमन्त्री रोजगार कार्यक्रम र वडाको साँझेदारीमा सिँढीबाटो निर्माणको काम भएको उनले जानकारी दिए। बाँकी वडाहरूमा नाला सफा गर्ने मात्रै काम रहेको उनको भनाइ छ। जिल्लाको सदरमुकाममा अवस्थित गोरखा नगरपालिका६, ७ र ८ मा झार उखेलेर सो शीर्षकको बजेट सकिँदै छ। जति आलोचना भए पनि नगरपालिकाले हरेक वर्ष नाला र सडक वरिपरिका झार उखेल्ने कार्यक्रम तर्जुमा गर्दै आएको छ। सो कार्यक्रमका लागि छनोट भएका लाभग्राहीहरूले काम गर्ने बहानामा झारा टार्ने काम मात्रै गरेका छन्। उनीहरू दिनभरि नाला, चौर तथा रूखमुनिको झार उखेलेर हाजिरी गर्ने गर्छन्। स्थानीय तहले आवश्यकता अनुसारको योजना छनोट गरेर पठाउनुपर्ने व्यवस्था रहेको प्रधानमन्त्री रोजगार कार्यक्रमका उपसचिव बसन्त बोहरा बताउँछन्। यस कार्यक्रमका लागि विशेष गरी स्थानीय तहले नै आवश्यकता अनुसारको योजना छनोट गरेर पठाएको हुन्छ। यसअन्तर्गत भौतिक संरचना निर्माणभन्दा पनि मर्मत सम्भारको कामलाई जोड दिइएको हुन्छ, उनी भन्छन्, कस्तो कार्यक्रम तर्जुमा गर्ने भन्ने स्थानीय तहको जिम्मेवारी हो, तर झार उखेलेर झारा टार्नेचाहिँ कार्यक्रमअन्तर्गत पर्दैन। कार्यक्रमअन्तर्गत हुने काम भौतिक रूपमा देखिने हुनुपर्ने उनले बताए। गोरखा नगरपालिका ७ मा चैत अन्तिम सातादेखि दैनिक रूपमा वडाभित्रका मुख्य नालाहरू सफाइको काम हुँदै आएको वडाध्यक्ष विष्णुप्रसाद श्रेष्ठले बताए। कार्यक्रम लागु भएको पहिलो वर्ष वडामा सिँढीबाटो निर्माणको काम भएको उनले जानकारी दिए। वडाबाट योजना छनोट गरेर पठाउन मिल्ने भए कृषि क्षेत्रमा लगानी हुने गरी योजना पठाउने उनले बताए। यसका लागि नगरपालिकाले नै योजना छनोट गरेर पठाउँछ, हामीले त वडामा काम गर्नका लागि आएको सिफारिसलाई माथि पठाउने मात्रै हो, उनले भने, वडाबाटै योजना छनोट गर्न मिल्ने भए कृषि क्षेत्रमा लगानी हुने गरी कार्यक्रम बनाउँथ्यौं। जसले उनीहरूको जीविकोपार्जको स्रोत पनि बन्थ्यो, विकास दिगो पनि हुन्थ्यो। दोस्रो वर्षदेखि नाला सफाइको काम मात्रै हँुदै आएको अध्यक्ष श्रेष्ठले बताए। वडामा प्रधानमन्त्री रोजगार कार्यक्रमका लागि ८ जना लाभग्राही छनोट भएका छन्। नगरपालिकाभित्र ७८ जना छनोट भएका छन्। प्रधानमन्त्री रोजगार कार्यक्रममा दिनको आठ घण्टाका दरले सय दिन काम गर्नुपर्ने हुन्छ। जसबापत नगरपालिकाले प्रतिदिन प्रतिव्यक्ति ७ सय रुपैयाँ ज्याला दिने गर्छ। कार्यक्रमका प्राविधिक टोलीले स्थलगत अनुगमन गरेर मात्रै ज्यालाको भुक्तानी दिने गरेको नगरपालिकाका कार्यक्रम संयोजक श्रेष्ठले बताए। त्यहाँँ स्थलगत अनुगमन नै भए पनि कुनै अर्थपूर्ण काम भएको भने पाइँदैन।"
कर्णालीमा कृषि क्षेत्रको नीति तथा कार्यक्रम : उत्पादनदेखि बजारीकरणसम्म,"दैलेख : कर्णालीमा कृषिमै आश्रित संख्या ठूलै छ। उत्पादनमा भने आत्मनिर्भर हुन सकेका छैनन्। सरकारी तथ्यांककै आधारमा कर्णालीका ३० प्रतिशत घरपरिवारमात्रै आफ्नै उत्पादनमा आत्मनिर्भर छन्। पछिल्लो राष्ट्रिय कृषि गणनाको तथ्यांकअनुसार कृषि पेसामा आबद्ध कर्णालीका कुल संख्यामध्ये ७० प्रतिशत घरपरिवारलाई आफ्नो उत्पादनले वर्षभरि खान पुग्दैन। यतिमात्रै होइन, कर्णालीमा उत्पादनशील जग्गासमेत मासिँदै गएको तथ्यांक छ। उत्पादनका हिसाबले राम्रो मानिने जग्गा घरघडेरीमा परिणत भइरहेका छन्। रोजगारीको खोजीमा सहर केन्द्रित बसाइँसँगै वैदेशिक रोजगारीमा जाने क्रम बढेकाले गाउँका जमिन बाँझिँदै गएका छन्। कृषि विज्ञहरूले कर्णाली सरकारलाई कृषिमा उत्पादनमुखी कार्यक्रम ल्याउन सुझाव दिँदै आएका छन्। यही अवस्थामा कर्णाली सरकारले उत्पादन र उत्पादकत्व बढाउन उत्पादनदेखि बजारीकरणसम्मको नीति तथा कार्यक्रममा प्राथमिकतासहित अघि सारेको छ। विगतका नीति तथा कार्यक्रमलाई मार्गदर्शनको रूपमा लिई आगामी वर्ष कृषि क्षेत्रको विकासमा प्राथमिकता दिइएको छ। केही पुराना कार्यक्रम परिमार्जन गरिएको छ। अर्गानिक कृषिमा बृद्धि, कृषि क्वारेन्टाइन, माटो परीक्षण, प्राङ्गारिक मल उत्पादन, घुम्ती कृषि प्राविधिक, प्रविधि प्रसार, पोषण सुधार, कृषि, पशु र जडीबुटी बिमा, सिँचाइसहित कृषकको जीवनस्तर सुधारमा प्राथमिकता दिइने भनिएको छ। विगतझैं थुप्रै आकर्षक नाराहरू उल्लेख भएको आगामी आर्थिक वर्षको नीति तथा कार्यक्रमले प्रतिफलमा आधारित प्रोत्साहन, कर्णालीमा उत्पादित खाद्यान्न तथा खाद्य सामग्रीको मेनु तयार गर्ने लगायतका कार्यक्रम समेटिएका छन्। हरेक पालिकामा कृषक पाठशाला कर्णाली सरकारले कर्णालीका सबै स्थानीय तहमा कृषक पाठशाला सञ्चालन गर्ने भएको छ। स्थानीयस्तरमा गुणस्तरीय प्राङ्गारिक मल उत्पादनको प्रविधि प्रसारका लागि एक पालिका एक कृषक पाठशाला सञ्चालन गरिने सरकारको नीति तथा कार्यक्रममा उल्लेख छ। स्वस्थ माटो, स्वस्थ जीवन को नारासहित माटो परीक्षण नतिजाको आधारमा कृषि चुन प्रयोगलाई व्यापकता दिइनेछ, नीति तथा कार्यक्रममा भनिएको छ। कृषकको पहुँच अभिवृद्धि गर्न प्राङ्गारिक मल तथा जैविक विषादी उत्पादन, ढुवानी तथा बिक्री मूल्यमा अनुदान दिने नीति सरकारको छ। कृषकलाई कार्यस्थलमा प्राविधिक सहयोग उपलब्ध गराउन घुम्ती कृषि प्राविधिक सहयोग कार्यक्रम सञ्चालन गर्ने कार्यक्रम अघि सारेको सरकारले प्रदेशको प्रवेश गर्ने प्रमुख नाका बबईमा कृषि क्वारेन्टाइन राख्ने भएको छ। यस्तै सरकारले प्रतिफलमा आधारित प्रोत्साहन अनुदान प्रदान गर्ने नीति अघि सारेको छ। व्यावसायिक कृषकलाई बैंक तथा सहकारीमार्फत दिइँदै आएको ब्याज अनुदान कार्यक्रमलाई निरन्तरता दिएको छ। कृषिमा उत्पादन र उत्पादकत्व वृद्धि गर्न उन्नत बिउ, बिरुवा, नश्ल, मत्स्य, भुरा उत्पादन तथा प्रयोगमा कृषकको पहुँच वृद्धि गर्ने नीति लिएको सरकारले परम्परागत कृषि प्रणालीलाई प्रविधियुक्त, व्यावसायिक, प्राङ्गारिक, प्रतिस्पर्धात्मक र जलवायुमैत्री बनाउन कार्यक्रम सञ्चालन गर्ने भएको छ। यस्तै, बाली, पशुपंक्षी तथा मत्स्य विशेष उत्पादन क्षेत्र निर्धारण गरी कलस्टर खेती प्रवद्र्धन गर्ने सरकारले नीति लिएको छ। कृषि, पशु र जडीबुटीमा बिमा सरकारले कृषि, पशु र जडीबुटी बिमा कार्यक्रमलाई प्रभावकारी बनाउने भएको छ। प्राकृतिक प्रकोपबाट कृषि बाली र पशु चौपायामा हुने क्षतिको जोखिम न्यूनीकरण गरी युवाहरूको कृषि तथा पशुपालन व्यवसायमा आकर्षण बढाउन बिमा कार्यक्रमलाई प्रभावकारी बनाइने भएको हो। अर्गानिक कृषिमा वृद्धि, कर्णालीको समृद्धिको आकर्षक नारासहित सुरु गरिएको कर्णालीको अर्गानिक कृषि अभियानलाई सफल बनाउन कृषि पर्यटन प्रवद्र्धन कार्यक्रम सञ्चालन गर्ने सरकारको नीति छ। कृषि उपजलाई बजारसँग जोड्न कृषि बजार सूचना सेवा सञ्चालन गर्ने नीति लिएको सरकारले सहकारी संस्थाको साझेदारीमा कृषि उत्पादन, प्रशोधन र बजारीकरण गर्ने कार्यक्रम समावेश गरेको छ। यस्तै, सरकारले कर्णाली प्रदेशभर उत्पादित खाद्यान्नलगायतका वस्तुको मेनु तयार गर्ने भएको छ। परागसेचक व्यवस्थापन रणनीति बनाइने कर्णालीमा मौरीजन्य परागसेचकको संख्या दिनप्रतिदिन घट्दै गइरहेको अवस्थामा सरकारले परागसेचक व्यवस्थापन रणनीति तयार गरी कार्यान्वयन गर्ने भएको छ। कृषि उत्पादन तथा उत्पादकत्व वृद्धिमा मौरीलगायतका कीराको परागसेचन महŒवलाई प्राङ्गारिक कृषिसँग जोड्न प्रदेशस्तरको रणनीति बनाउने भएको हो। सरकारले संघीय सरकार र विभिन्न विश्वविद्यालयसँगको सहकार्यमा मौरी विकास स्रोत केन्द्र स्थापना गर्ने कार्यक्रम अघि सारेको छ। सरकारले भूमिहीन, सीमान्तकृत तथा विपन्न वर्ग र भूकम्प प्रभावित जिल्लामा पीडित किसानलाई लक्षित गरी कर्णाली समृद्धि परियोजनाअन्तर्गत खाद्य तथा पोषण सुरक्षा र जीविकोपार्जनसम्बन्धी विशेष कार्यक्रम सञ्चालन गर्ने भएको छ। सुरक्षित आप्रवासन तथा विदेशबाट फर्किएका व्यक्तिको सीप तथा पुँजीको उपयोग गरी उत्पादन तथा रोजगारीसँग जोड्न स्थानीय उद्योग तथा व्यवसाय प्रवद्र्धनमा जोड दिने सरकराको नीति छ। सुर्खेतमा प्रादेशिक रिफरल भेटेनरी अस्पताल यस्तै, कर्णाली सरकारले सुर्खेतमा प्रादेशिक रिफरल भेटेनरी अस्पताल निर्माण गर्ने भएको छ। सरकारको नीति तथा कार्यक्रममा पशुपन्छीको स्वास्थ्य उपचार सेवालाई भरपर्दो, दिगो र प्रभावकारी बनाउने प्रदेश राजधानीमा अस्पताल निर्माण गर्ने उल्लेख छ। पशु नश्ल सुधारमार्फत उत्पादकत्व वृद्धि गर्न कृत्रिम गर्भाधानका लागि आवश्यक तरल नाइट्रोजन प्लान्ट स्थापना गर्ने कार्यक्रम सरकारको छ। कर्णाली प्रदेश सरकारले दैलेखमा बाख्रा विकास केन्द्र तथा फार्म स्थापना गर्ने भएको छ। कृषि जैविक विविधता संरक्षण र प्रवद्र्धन गर्न सम्भाव्यताका आधारमा दैलेखमा बाख्रा, डोल्पामा चौरी तथा फार्म स्थापना गर्ने कार्यक्रम ल्याएको हो। यसले कृषकले उत्पादिन वस्तुलाई न्यून मूल्यमा बिक्री गर्नुपर्ने र उपभोक्तो अधिक मूल्यमा खरिद गरी उपभोग गर्नुपर्ने समस्या समाधान हुने बताइएको छ।"
मधेशमा आर्थिक समृद्धिलाई पहिलो प्राथमिकता दिएर बजेट ल्याउँछौं : नवनियुक्त अर्थमन्त्री साह,"जनकपुरधाम : मधेश प्रदेशका नवनियुक्त अर्थमन्त्री भरतप्रसाद साहले आर्थिक वर्ष २०८१०८२ को बजेट तथा कार्यक्रमलाई वस्तुनिष्ठ, अनुमानयोग्य एवं पारदर्शी बजेट निर्माण कार्य व्यवस्था बनाउन र बजेट तर्जुमा प्रक्रियालाई जनताको वास्तविक आवश्यकतासँग जोडेर अघि बढ्ने बताएका छन्। मन्त्री साहले कार्यभार सम्हाल्दै समग्र प्रदेशको समृद्धिमा कृषि, सिँचाइ, मल र समग्र योगदान पुर्याउन तोकिएकै समयभित्र अगामी आर्थिक वर्ष २०८१८२ को बजेट तर्जुमा गर्ने बताए। उनले प्रचलित कानुनी व्यवस्था अनुसार तोकिएकै समयभित्र मधेश प्रदेशले बजेट तथा कार्यक्रममा गरिबी निवारण, उत्पादन वृद्धि र सामाजिक न्याय सहितको आर्थिक समृद्धिलाई पहिलो प्राथमिकता दिएर बजेट ल्याउने बताए। मन्त्री साहले भने, वित्तीय संघीयता सफल कार्यान्वयनका लागि प्रदेशको आयमा बढोत्तरी गर्न प्रदेशको सन्तुलित विकास र समसामयिक विकासलाई प्राथमिकतामा राखी बजेट तर्जुमा हुन्छ। नागरिकले प्रदेश सरकारबाट सहयोगको अनुभूति पाउने गरी प्रदेश सरकारबाट हुने खर्चलाई प्रभावकारी बनाउन ध्यान दिनेछु।"
मधेशको हरेक निर्वाचन क्षेत्रमा पुल,जनकपुरधाम : मधेश प्रदेश नव नियुक्त भौतिक पूर्वाधार विकास मन्त्री सरोज कुमार यादवले प्रदेश गौरवको आयोजनमा मन्त्रालय केन्द्रित हुने बताएका छन्। शपथ ग्रहणपछि मन्त्रालयमा पुगेर पदभार ग्रहण गर्दै उनले मधेशको हरेक निर्वाचन क्षेत्रमा एक पक्की पुल निर्माण गर्ने मधेश विकासको गौरव योजना सञ्चालनको पहिलो निर्णय गरेका छन्। नेकपा(एमाले) संसदीय दलका नेता समेत रहेका नव नियुक्त भौतिक पूर्वाधार विकास मन्त्री सरोज कुमार यादवले ससाना भन्दा पनि गौरवको आयोजनातर्फ मन्त्रालय केन्द्रित हुने जनाएको छ। साथै मन्त्री यादवले मन्त्रालय मातहतका सचिव लगायत सबै कर्मचारीहरूलाई विकास निर्माणको कामलाई द्रुत गतिमा सञ्चालन गर्न तथा आगामी आर्थिक वर्षको कार्यक्रममा जनतालाई प्रत्यक्ष लाभ पुग्ने ठोस कार्यक्रम प्रस्ताव गर्न निर्देशन समेत दिएका छन्। मधेश सरकारमा एमालेको नेतृत्व समेत गरिरहेका मन्त्री यादव यस अघि पनि यही मन्त्रालयमा मन्त्री थिए।
नेपालको गठबन्धन राजनीतिमा प्रचण्डले बेइमानी गरे : कांग्रेस नेता निधि,"वीरेन्द्रनगर : नेपाली कांग्रेसका नेता विमलेन्द्र निधिले नेपालको गठबन्धन राजनीतिमा प्रचण्डले बेइमानी गरेको बताएका छन्। आफ्नो पूर्व निर्धारित राजनीतिक कार्यक्रम अनुसार कर्णाली भ्रमणमा आएका नेता निधिले सुर्खेतमा आयोजित पत्रकार भेटघाट कार्यक्रममा यस्तो बताएका हुन्। उनले भने, २०७९ सालको निर्वाचन नै गठबन्धनबाट लडियो। यो निर्वाचनभन्दा अगाडि गठबन्धन गर्नुको स्वार्थ आगामी ५ वर्षसम्मकै लागि भएको सहमति हो। तर त्यो टिक्न सकेन। गठबन्धन दलमा पहिलो चरणमा माओवादी केन्द्रका अध्यक्ष प्रचण्ड, त्यसपछि एकीकृत समाजवादीका अध्यक्ष माधवकुमार नेपाल र त्यसपछि नेपाली कांग्रेसका सभापति शेरबहादुर देउवाले सरकारको नेतृत्व गर्ने सहमति भएको थियो। बीचमा गठबन्धन भाँडेर प्रचण्डले गठबन्धनको राजनीतिमा बेइमानी गर्नुभयो। प्रचण्डले कांग्रेसको महासमिति बैठकमा आएको राजनीतिक प्रस्तावमाथि प्रश्न उठाउनु भयो। त्यो त पार्टीको आन्तरिक कुरा हो। प्रचण्ड नेतृत्वको सरकारले एक वर्ष पुगेपछि मन्त्रिमण्डल पुनर्गठन गर्ने तयारी गर्दा कांग्रेस र माओवादी बीचमा असमझदारी भएको पनि अर्को पाटो हो। यतिकै कारणले गठबन्धन परिवर्तन गर्न जरुरी थिएन। उनले अहिले सरकारमा विभिन्न आरोप लागेका व्यक्तिहरू रहेकाले नेपाली समाजमा राजनीति प्रति थप वितृष्णा जागृत गराएको बताए। उनले भने, सरकारका गृहमन्त्रीमाथि नै सहकारी ठगीको आरोप लागेर छानबिन समिति बनेको छ। अर्का तर्फ पासपोर्ट केसमा अदालतमा मुद्दा दर्ता भई सुनुवाइ भइरहेको छ। यसबाट पनि सरकारले नागरिकलाई सुशासनको अनुभूति कसरी दिलाउन सक्छ ? लोकतन्त्रमा संसदको ठूलो दलले सरकारको नेतृत्व लिन्छ। तर नेपालमा संसदको तेस्रो ठूलो दलले सरकारको नेतृत्व गरिरहेको छ। सरकारले जनजीविकाका सवालमा प्रभावकारी काम पनि गर्न सकेको छैन। उनले आगामी निर्वाचनमा गठबन्धन गर्ने नगर्ने बारे तत्कालीन समयमा निर्णय लिनु आवश्यक रहेको बताए।"
सरकारले भन्यो  राजदूत फिर्ता बोलाउने निर्णय नियमित प्रक्रिया हो,"काठमाडौं : सरकारले विभिन्न राजदूत फिर्ता बोलाउने निर्णय नियमित प्रक्रिया भएको स्पष्ट पारेको छ । मन्त्रिपरिषद्का निर्णय सार्वजनिक गर्न शुक्रबार सिंहदरबारमा आयोजित पत्रकार सम्मेलनमा सरकारका प्रवक्ता रेखा शर्माले सरकार परिवर्तन हुँदा राजदूतलाई पनि फिर्ता बोलाउने विगतदेखिको परम्परा रहेकाले यसपटक पनि विभिन्न देशका राजदूतहरूलाई फिर्ता बोलाइएको स्पष्ट पारेकी हुन्। उनले विगतदेखि नै यस्तो परम्परा चलिआएको भन्दै यसलाई नियमित प्रक्रियाका बारेमा बुझ्न आग्रह गरिन्। मन्त्रिपरिषद्को बिहीबारको बैठकले अमेरिका,बेलायत,भारत,स्पेनलगायत विभिन्न ११ मुलुकका नेपाली राजदूतहरूलाई तत्काल फिर्ता गर्ने निर्णय गरेको हो। सरकारको यो निर्णयप्रति अहिले चौतर्फी आलोचना भइरहेको छ। त्यस्तै मन्त्रिपरिषद्का निर्णय सार्वजनिक गर्दै प्रवक्ता शर्माले मेलम्ची खानेपानी आयोजनाको नयाँ हेडवक्र्स र थप संरचना मेलम्ची नदीको माथिल्लो तटीय क्षेत्रको उपयुक्त स्थानमा निर्माण गर्न सैद्धान्तीक स्वीकृति दिने निर्णय भएको बताइन्। त्यस्तै आवश्यक सेवा सञ्चालन ऐन बमोजिम तोकिएका आवश्यक सेवामा हड्ता गर्न निषेध गर्ने आदेश जारी गर्ने र सोको सूचना नेपाल राजपत्रमा प्रकाशन गर्ने निर्णय भएको प्रवक्ता शर्माले बताइन्। बैठकले जीवनाशक विषादी व्यवस्थापन नियमावली २०८१ स्वीकृत गर्ने र जेष्ठ नागरिक सम्बन्धी पहिलो संशोधन नियमावली २०८१ स्वीकृत गर्ने निर्णय गरेको छ ।"
एमाले रुपन्देहीमा गैरे निर्वाचित,बुटवल : नेकपा एमाले रुपन्देहीको अध्यक्षमा यज्ञ गैरे सर्वसम्मत निर्वाचित भएका छन्। पार्टीको दशौं जिल्ला अधिवेशनबाट गैरे निर्वाचित भएका हुन्। बिहीबार र शुक्रबार सम्पन्न अधिवेशनले गैरेसहित सबै पदमा सर्वसम्मत नेतृत्व चयन गरेको हो। नवनिर्वाचित गैरे एमाले रुपन्देहीको निवर्तमान पार्टी सचिव हुन्। तिलोत्तमा रुपन्देही निवासी उनी बुटवल बहुमुखी क्याम्पसको पूर्व स्ववियु सभापतिसमेत हुन्।
मधेश प्रदेशका नवनियुक्त मन्त्रीले लिए शपथ,"जनकपुरधाम : मधेश प्रदेशका नवनियुक्त मन्त्रीहरूले पद तथा गोपनीयताको शपथ ग्रहण गरेका छन्। शुक्रबार विशेष समारोहका बीच प्रदेश प्रमुख जनमत पार्टी नेतृत्वको सरकारमा सत्ता साझेदार दल नेकपा माओवादीबाट संसदीय दलका नेता भरतप्रसाद साह अर्थ र युवराज भट्टराई उद्योग,वाणिज्य तथा पर्यटनमन्त्री नियुक्त भएका छन्। नेकपा एमाले संसदीय दलका नेता सरोजकुमार यादवलाई भौतिक पुर्वाधार विकास,राजकुमार लेखीलाई शिक्षा तथा संस्कृति,शत्रुधन प्रसाद सिंहलाई स्वास्थ्य तथा जनसंख्या र प्रमोद जयसवाल खेलकुद तथा समाजकल्याण मन्त्री नियुक्त भएका हुन्। नेकपा एकीकृत समाजवादीका संसदीय दलका नेता गोविन्द बहादुर न्यौपाने भूमी व्यवस्था कृषि तथा सहकारी र बेची लुंगेली उर्जा सिँचाई तथा खानेपानी मन्त्री नियुक्त भएकी छन्। यसैगरी नेपाल संघीय समाजवादी पार्टीकी एकल सांसद रहेकी विमला अन्सारी गृह, सञ्चार तथा कानुनमन्त्री र नागरिक उन्मुक्ती पार्टीकी उर्मिला चौधरी श्रम तथा यातायात मन्त्री बनेकी छन्। एमालेकी शारदा देवी थापा शिक्षा र केशव राय स्वास्थ्य राज्यमन्त्री बनेका छन्। जनमत पार्टीकी रञ्जु मण्डल खंग विना विभागीय राज्यमन्त्री नियक्त भएकी हुन्। जनमत पार्टीको भागमा परेको वन तथा वातावरण मन्त्रालय तत्काल मुख्यमन्त्री सतिशकुमार सिंहले नै सम्हाल्नेछन्।"
"प्रधानमन्त्रीसँग मेयर्स फोरमको भेट, उपत्यकाको फोहोर व्यवस्थापनबारे छलफल","काठमाडौं : प्रधानमन्त्री पुष्पकमल दाहाल 'प्रचण्ड'सँग काठमाडौं उपत्यकाका नगरपालिकाहरूको साझा मञ्च मेयर्स फोरमका पदाधिकारीहरूले छलफल गरेका छन्। प्रधानमन्त्रीले आयोजना गरेको छलफल काठमाडौं उपत्यकाको फोहोर व्यवस्थापनमा सङ्घीय सरकार र स्थानीय सरकारको भूमिका र दायित्वका विषयमा केन्द्रित थियो। छलफलमा प्रधानमन्त्री प्रचण्डले काठमाडौं उपत्यकाको फोहोर व्यवस्थापनको समन्वय सङ्घीय सरकारले नै गरोस् भन्ने मेयर्स फोरमको सिफारिस बमोजिम लगानी बोर्डले त्यससम्बन्धी आवश्यक प्रक्रिया अगाडि बढाएको जानकारी गराए। प्रधानमन्त्रीले भने,'तपाईंहरूको फोरमले काठमाडौँ उपत्यकाको फोहोर व्यवस्थापन सम्बन्धी कामको समन्वय सङ्घीय सरकारले गरोस् भन्ने सिफारिस गरेको छ। सोहीअनुसार सरकारले लगानी बोर्डलाई यससम्बन्धी प्रक्रिया अगाडि बढाउन निर्देशित गरेको छ। लगानी बोर्डको बैठकमा समेत यससम्बन्धी छलफल भई कार्यान्वयनमा अगाडि बढ्ने निर्णय भएको छ। अब यो काम तीव्रतामा अगाडि बढ्छ।' ललितपुर महानगरपालिकाका मेयर चिरिबाबु महर्जन, काठमाडौँ महानगरपालिकाका उपमेयर सुनिता डंगोललगायत काठमाडौँ उपत्यकाभित्रका नगरपालिकाका मेयर,उपमेयरको प्रतिनिधित्व रहेको बैठकले समन्वयका साथ फोहोर व्यवस्थापन गर्नेसम्बन्धी छलफल गरेको हो।"
ओलीको बालेनलाई व्यंग्य भैंसीको ढाडमा झिंगा बस्यो भनेर दंग नपर्नुस्,"काठमाडौं : एमाले अध्यक्ष केपी शर्मा ओलीले काठमाडौं महानगरपालिकाका मेयर बालेन्द्र शाह (बालेन)लाई सभ्य राजनीति गर्न आग्रह गरेका छन्। चितवनको भरतपुर विमानस्थलमा सञ्चारकर्मीसँग कुरा गर्दै उनले अनावश्यक विवादमा आफू पर्न नचाहेको बताए। उनले आफ्नो ध्यान राष्ट्रिय राजनीतिमा केन्द्रित भएको बताए। भैंसीको ढाडमा झिङ्गा बस्यो, त्यसले थाहा पाएको हुँदैन। झिङ्गा दंग परेको हुन्छ चार हात हाने यसपटक भनेर, उनले भने , म अनावश्यक विवादमा पर्न चाहन्न। राष्ट्रिय राजनीतिलाई एउटा परिपक्व, जिम्मेवार र सभ्य राजनीतिमा लानुपर्छ। असभ्य राजनीतिमा होइन।' मेयर बालेनले केही दिनअघि ओलीलाई लक्षित गरेर सामाजिक सञ्जालमा टिप्पणी गरेका थिए।"
मधेश प्रदेशमा मन्त्रिमण्डल विस्तार : को को बने मन्त्री ? (सूचीसहित),"जनकपुरधाम : मधेश प्रदेशका मुख्यमन्त्री सतिशकुमार सिंहले मन्त्रिपरिषद विस्तार गरेका छन्। जसमा सरोजकुमार यादव भौतिक पूर्वाधार विकास मन्त्रालय,भरतप्रसाद साह अर्थमन्त्रालय,गोविन्दबहादुर न्यौपाने भूमि, व्यवस्था कृषि तथा सहकारी , युवराज भट्टराई उद्योग वाणिज्य तथा पर्यटन मन्त्रालय, राजकुमार लेखी शिक्षा तथा संस्कृति मन्त्रालय,शत्रुधनप्रसाद सिंह स्वास्थ्य तथा जनसंख्या मन्त्रालय,बेची लुङ्गेली उर्जा सिंचाई तथा खानेपानी मन्त्रालय ,प्रमोद कुमार जयसवाल खेलकुद तथा समाज कल्याण मन्त्रालय, विमला अन्सारी गृह , सञ्चार तथा कानुन मन्त्रालय र उर्मिला चौधरी श्रम तथा यातायात मन्त्रालय मन्त्री बनेका हुन्। यसैगरी राज्यमन्त्रीहरूमा केशव राय स्वास्थ्य,शारदा देवी थापा शिक्षा र रञ्जुकुमारी मण्डल खङ्ग विनाविभागी मन्त्री बनेका छन्। नवनियुक्त मन्त्रीहरूले पद तथा गोपनीयताको शपथ लिइसकेका छन्। मधेशममा जनता समाजवादी पार्टी (जसपा)को सरकार ढलेपछि वर्तमान सत्तागढबन्धनले जनमत पार्टीका सिंहलाई मुख्यमन्त्री बनाउने निर्णय गरेको थियो। सोही निर्णयअनुसार जनमतका सिंह आज मुख्यमन्त्रीमा नियुक्त भएका हुन्। मुख्यमन्त्री बनेलगत्तै उनले मन्त्रिमण्डललाई पूर्णता दिएका छन्।"
मुख्यमन्त्री पाण्डेले जेठ २८ गते विश्वासको मत लिने,गण्डकी : गण्डकी प्रदेशका मुख्यमन्त्री सुरेन्द्रराज पाण्डेले जेठ २८ गते विश्वासको मत लिने भएका छन्। मुख्यमन्त्री पाण्डेले जेठ २८ गते दिउँसो ३ बजे प्रदेशसभाको बैठकमा विश्वासको मत लिने प्रयोजनका लागि आज गण्डकी प्रदेशसभा सचिवालयमा सूचना दर्ता गराएको प्रदेशसभा सचिव हरिराज पोखरेलले जानकारी दिए। विश्वासको मत लिने सम्बन्धमा प्रदेशसभा सचिवालयले सूचना जारी गरिसकेको छ। नेपालको संविधानको धारा १६८ को उपधारा ३ बमोजिम पाण्डे जेठ १६ गते मुख्यमन्त्री पदमा नियुक्त भएका थिए।
एमाले अध्यक्ष ओलीले भने रामको जन्म चितवनको माडीमै भएको हो (भिडियोसहित),"चितवन : नेकपा एमाले अध्यक्ष केपी शर्मा ओलीले एकपटक फेरि रामको जन्म चितवनको माडीमै भएको बताएका छन्। पार्टीको जिल्ला कमिटीको निर्वाचित पदाधिकारीको सपथग्रहण समारोहमा बोल्दै उनले सम्पूर्ण प्रमाणहरूले रामको जन्म नेपालमै भएको दाबी गरे। 'जोसुकैले जेसुकै भनोस्। सम्पूर्ण शास्त्रहरूले, सनातन धर्म र दर्शनशास्त्रहरूले, प्रमाणहरूले के भन्छ भने रामको जन्म माडीमै भएको हो,' उनले भने। अध्यक्ष ओलीले राम लक्ष्मणले चढ्ने घोडा पश्चिमतिर गएको र वाल्मिकी आश्रम पुगेको बताए। 'अनि भारतको अयोध्याबाट घोडा यहाँ आउँछ। वाल्मिकी पश्चिमतिर पर्छ?,' उनले प्रश्न गरे। उत्तर प्रदेशमा पर्ने अयोध्याबाट वाल्मिकी आश्रम पश्चिममा नपर्ने उनको बुझाइ छ। त्यस्तै ओलीले राम र सीताको विवाह भएको समयले पनि राम जन्मभूमि नेपालमै रहेको बताउने दाबी गरे। त्यसबेला भारतको अयोध्यादेखि जनकपुरधामसम्म विवाह हुने सम्भावना नरहेको प्रस्ट पारे। 'जति समयमा जन्ती गए, जति समयमा फिर्ता लिएर आए। जति समयमा सबै कुरा भयो। राम र सीताको विवाह यहीँको अयोध्याबाहेक अन्त्य हुन सक्दैन,' उनले भने। उनले चतरामा तपष्याभूमि रहेको विश्वामित्रले पनि एउटा नदी तरेर आएर राम र लक्ष्मणलाई शिक्षा दीक्षा दिएको प्रसंग कोट्याए। उनले चतरादेखि चितवनको अयोध्यासम्म कोशी नदीमात्र पर्ने भएकाले यस प्रमाणले पनि पुष्टि गर्ने बताए। 'विश्वामित्रले एउटा नदी तरेर आएर राम लक्ष्मणलाई शिक्षा दीक्षा दिएका थिए। अर्थात् उनले कोशी नदी तरे तर गण्डकी तरेनन्। अर्थात् गण्डकी यतै (पूर्वतिरै) अयोध्यामा राम लक्ष्मणले शिक्षा दीक्षा लिएका थिए,' ओलीको दाबी छ। उनले रामको जन्मभूमि नेपालमा भएको अनगिन्ती प्रमाणहरू रहेको बताए। तर, नेपालीहरूले शास्त्र र प्रमाणले भनिरहँदा पनि भन्न डराउनेगरेको उनको भनाइ छ। 'सशस्त्रले, रामायणले, वाल्मिकीले देखेका लेखेका अनेकन प्रमाणहरू काफी छन्। तर, शास्त्र र प्रमाणले भन्दा पनि हामी भन्न सकिरहेका थिएनौं। डराइरहेका थियौं,' उनले भने। उनले रामभूमि चितवनको अयोध्यामा पर्यटनको प्रचूर सम्भावना रहेको बताए। उनले सरकारले त्यसको विकासका लागि अगाडि बढ्ने बताए। यसअघि ओलीले विसं २०७७ असारमा रामको जन्म नेपालमा भएको अभिव्यक्ति दिएका थिए। उनले राम जन्मभूमि अयोध्या नेपालमा पर्ने र भारतको फैजावादलाई अयोध्या भनिएको दाबी गरेका थिए। उक्त अभिव्यक्ति विवादित बनेपछि परराष्ट्र मन्त्रालयले विज्ञप्ति जारी गरेर प्रधानमन्त्रीको भनाइ राजनीतिक विषयसँग सम्बन्धित नभएको प्रस्टीकरण दिएको थियो। उनले त्यसयता विसं २०७८ को कात्तिक महिनामा पनि पटकपटक राम जन्मभूमि नेपालमा भएको बताएका थिए।"
"सार्वजनिक,सरकारी,गुठी र सामुदायिक जग्गासम्बन्धी अभिलेखिकरण गरि पेश गर्न सरकारलाई निर्देशन","काठमाडौं : प्रतिनिधिसभाअन्तर्गतको सार्वजनिक लेखा समितिले देशभर रहेका सार्वजनिक,सरकारी, गुठी, सामुदायिक जग्गासम्बन्धी अभिलेखिकरण गरि पेश गर्न सरकारलाई निर्देशन दिएको छ । सिंहदरबारमा शुक्रबार बसेको समिति बैठकले सार्वजनिक, सरकारी, गुठी, सामुदायिक जग्गासम्बन्धी अभिलेखिकरण मा तीनतहबीच नीतिगत स्पष्टता नदेखिएको भन्दै मुलुक भर रहेका त्यस्ता जग्गाहरुको यकिन अभिलेखिरण गर्दै समितिमा पेश गर्न निर्देशन दिएको हो । बैठकले सीमाङ्कन, नक्साङ्कन तथा अभिलेखीकरणका लागि आपसी समन्वयन तथा आवश्यकताका आधारमा देशभरी पुन नापी गरि व्यवस्थापन गर्न निर्देशन दिइएको समिति सभापति ऋषिकेश पोखरेलले जानकारी दिए। बैठकले सार्वजनिक, सरकारी, गुठी, सामुदायिक जग्गासम्बन्धी पुराना अभिलेखिकरणहरूलाई संरक्षण गर्न पनि निर्देशन दिएको छ भने सरकारले उपलव्ध गराएका सार्वजनिक जग्गाहरुमा फरक प्रकृतिमा प्रयोग गर्ने, अनाधिकृत रुपमा कब्जा गर्ने र व्यक्तिको सम्पतीको नाममा दर्ता गरि सार्वजनिक सम्पतीको दुरुपयोग गर्नेलाई कारवाही गर्न पनि भूमि व्यवस्था मन्त्रालयलाई निर्देशन दिइएको समिति सभापति पोखरेलले जानकारी दिए। बैठकले सार्वजनिक जग्गा सम्बन्धी सम्पूर्ण विवरणको अभिलेखिकरण एकीकृत रुपमा राख्ने प्रणालीको बिकास गर्न, सरकारी जग्गा लिजमा दिने सम्बन्धी खुकुलो कार्यनीतिगत व्यवस्थालाइ पुनरावलोकन गर्न पनि निर्देशन दिएको छ ।"
'औषधि र औद्योगिक प्रयोजनका लागि गाँजा खेती खुला गर्नुपर्छ',"काठमाडौं : गृहमन्त्री रवि लामिछानेले औषधि र औद्योगिक प्रयोजनका लागि गाँजा उत्पादन खुला गर्ने आवश्यक नियमावली ल्याउने बताएका छन्। सिंहदरबारमा शुक्रबार बसेको प्रतिनिधि सभाअन्तर्गतको कृषि, सहकारी तथा प्राकृतिक स्रोत समितिको बैठकमा लामिछानले औषधि र औद्योगिक प्रयोजनका लागि गाँजा खेती खुला गर्नका लागि नियमावली बनाउन मन्त्रालयले अध्ययन गरिरहेको र एक महिनाभित्रै नियमावली ल्याउने बताए। नेपालमा गाँजालाई व्यवसायीकरण गर्ने उद्देश्यले नै बजेट विनियोजन गरिएको भन्दै आवश्यक सुरक्षा चुनौतीका विषयमा मन्त्रालयले गम्भीर भएर काम गर्ने उनले बताए। यसअघिका विभिन्न प्रतिवेदनलाई अध्ययन गरेर अन्तिम निष्कर्ष निकाल्ने अवस्थामा गृहमन्त्रालय रहेको उनको भनाइ छ। बैठकमा अर्थमन्त्री वर्षमान पुनले मुलुकलाई आर्थिकरूपमा अघि बढाउनका लागि नै गाँजाको औषधि र औद्योगिक प्रयोजनका लागि उत्पादनमा जोड दिइएको जानकारी दिए। अप्रत्यक्षरूपमा गाउँगाउँमा गाँजा खेती भइरहेको सन्दर्भमा अनुसन्धानका लागि गाँजा तत्काल खुला गरिँदा कसैले पनि डर मान्न नपर्ने तर यसका कारण हुने विकृतिलाई भने ध्यान दिइनुपर्ने उनको भनाइ छ। बैठकमा समिति सदस्यहरूले व्यवस्थितरूपमा गाँजा उत्पादनलाई खुला गर्न सके मुलुकको आर्थिक अवस्थालाई पनि सहयोग पुग्ने धारणा राखेका थिए। यसका कारण हुनसक्ने नकारात्मक अवस्थालाई नियन्त्रण गर्न राज्यले आवश्यक कानुन बनाउनुपर्ने उनीहरूको सुझाव छ। गाँजा खेती औषधि प्रयोजनका लागि व्यवसायिक उत्पादन, प्रशोधन तथा विक्री वितरणलगायतका विषयलाई वैधानिकता दिन कानुनी वातावरण मिलाउने सम्बन्धमा समितिले सरोकारवाला मन्त्रालयसँग छलफल गरेको हो।"
मानव बेचबिखन तथा ओसारपसार (नियन्त्रण) ऐन छिट्टै संशोधन हुन्छ : मन्त्री चौधरी,"काठमाडौं : महिला,बालबालिका तथा ज्येष्ठ नागरिक मन्त्री भगवती चौधरीले मानव बेचबिखन तथा ओसारपसार (नियन्त्रण) ऐन२०६४ छिट्टै संशोधन गरेर कार्यान्वयन गर्ने बताए। शुक्रबार काठमाडौंमा महिला कानुन र विकास मञ्च (एफडब्ल्यूएलडी)ले नेपालले आयोजना गरेको कार्यक्रममा मन्त्री चौधरीले मानव बेचबिखन तथा ओसारपसार नियन्त्रण सम्बन्धी उपलेख (पार्लेमो) प्रोटोकलमा हस्ताक्षर गरिसकेपछि अहिले कानुन निर्माणको चरणमा रहेको बताए । नेपालले सन् २०२० जुन १६ मा पार्लेमो प्रोटोकलमा हस्ताक्षर गरेको थियो । सम्बन्धित मन्त्रालयसँगको समन्वयमा ऐन,कानुन संशोधनको प्रक्रिया अगाडि बढ्ने बताउँदै उनले पार्लेमो प्रोटोकल अनुमोदन गरिसकेपछि ९ वटा कानुनहरू बनाउनुपर्ने बताए । त्यसमध्ये पनि प्रमुख कानुन नै मानव बेचबिखन तथा ओसारपसारसम्बन्धी नै भएकाले ऐन संशोधन प्रक्रियालाई छिट्टै अगाडि बढाइने बताइन् । विशेषगरी खाडी मुलुकका केही देशमा यो समस्या बढी रहेको भन्दै ती देशमा राज्यले प्रहरी डेस्क स्थापना गर्न सकेमा मानव बेचबिखन नियन्त्रण गर्न सहज हुने समेत उनले बताइन्। कार्यक्रममा महिला कानुन र विकास मञ्चका कार्यकारी निर्देशक अधिवक्ता सविन श्रेष्ठले नेपालले पार्लेमो प्रोटोकल अनुमोदन गरिसकेपछि ९ वटा कानुनमा संशोधन गर्नुपर्ने अवस्था भएपनि अहिलेसम्म मानव बेचबिखन तथा ओसारपसार ऐन मात्रै संशोधनका लागि अगाडि बढेको अवस्था रहेको बताइन्।"
मधेश सरकारको निर्णय: सांसदलाई ५ करोडको योजना,"जनकपुरधाम : नवगठित मधेश प्रदेश सरकारको आज बसेको पहिलो बैठकले सांसदलाई ५ करोडको योजना वितरण गर्ने निर्णय गरेको छ। शुक्रबार बसेको मन्त्रिपरिषदको पहिलो बैठकले प्रत्यक्ष निर्वाचित सांसदलाई ५ करोड र समानुपातिक सांसदलाई डेढ करोड बजेट चलाउन दिने निर्णय गरेको हो। मुख्यमन्त्री सिंह सहित मन्त्रीहरुको शपथ ग्रहणसँगै बसेको बैठकबाट मुख्यमन्त्रीले पदभार ग्रहणका क्रममा गरेका निर्णयहरु पारित गर्दै थप एक निर्णय गरेकोमा प्रत्यक्ष निर्वाचित सांसदलाई ५ करोड र समानुपातिक सांसदलाई डेढ करोड बजेट चलाउन दिने निर्णय गरेको हो। मधेशको तेस्रो मुख्यमन्त्रीका रुपमा नियुक्त भएका जनमत पार्टीका सतिष सिंहले सहिद परिवार, संघीयता र गणतन्त्रका संस्थापक नेता गजेन्द्र नारायण सिंह तथा रामराजा प्रसाद सिंह लक्षित कार्यक्रम समावेश गरेको छ। पदभार ग्रहण लगत्तै शहिदद्वारमा सहिदहरु प्रति पुष्पाञ्जलि अर्पण गरी संघीयता र गणतन्त्रका संस्थापकद्वय नेता गजेन्द्र नारायण सिंह तथा रामराजा प्रसाद सिंह लक्षित कार्यक्रमहरु ल्याउने बताए। मधेशका १ सय ३६ पालिकाका १ हजार २ सय ७१ सबै वडामा बाँझो जग्गा उपयोग गर्न नमुना कृषि विकास मोडल लागु गर्दै एक पालिका एक कृषि अध्ययन केन्द्र खोल्ने, हरेक जिल्लामा नमुना खुल्ला शैक्षिक पार्क, डिजिटल तथ्यांक बैंक स्थापना गर्ने, वैदेशिक रोजगारीबाट फर्केकाहरुलाई श्रम बैंकका रुपमा उपयोग गरी सिप र रोजगारको विकास गर्ने निर्णय गरिएको छ। साथै मधेशमा लगानी सम्मेलन, खोजमुलक पत्रकारिता प्रवर्द्धन साथै मिडिया साझेदारी कार्यक्रम र पत्रकारहरुको दुर्घटना बिमा गर्ने, गौरवको आयोजना खेलकुदको रंगशाला निर्माण, खेलाडीलाई प्रोत्साहन भत्ता उपलब्ध गराउने निर्णय गरेको छ। मुख्यमन्त्री सिंहले संघीयतामाथि भइरहेका प्रहार र भ्रष्टाचार न्यूनीकरण आफ्नो पहिलो प्राथमिकता रहेको बताए।"
जनमतका सतिश सिंहद्वारा मधेशको मुख्यमन्त्रीमा दाबी पेश,"जनकपुरधाम : जनमत पार्टीका केन्द्रीय सदस्य सतिश सिंहले मुख्यमन्त्री नियुक्त गर्न प्रदेश प्रमुख सुमित्रा सुवेदीसमक्ष दावी पेश गरेका छन्। राती अबेरसम्म बसेको सत्ता साझेदार दलको बैठकले मन्त्रालय भागबन्डा टुंग्याएपछि उनले बिहानै दाबी पेस गरेका हुन्। सतिश सप्तरी क्षेत्र न २ ख बाट निर्वाचित सांसद हुन्। सतिशले एमाले, माओवादी केन्द्र, जनमत, एकीकृत समाजवादी, नागरिक उन्मुक्ति र नेपाल संघीय समाजवादीको समर्थनमा दावी पेश गरेका माओवादी दलका नेता भरतप्रसाद साहले जानकारी दिए । १०७ सदस्यीय प्रदेश सभामा ६ राजनीतिक दलका ५५ जना सासंदले सतिश सिंहलाई मुख्यमन्त्रीमा समर्थन गरेको उनीहरुले दाबी गरेका छन्।"
"उपेन्द्र यादवको दल विभाजनविरुद्धको रिटमा आज सुनुवाइ, न्यायाधीश फुयाँल र श्रेष्ठको इजालमा पेशी","काठमाडौं : जनता समाजवादी नेपाल पार्टीका अध्यक्ष उपेन्द्र यादवले जसपा विभाजनविरुद्ध सर्वोच्च अदालतमा दायर गरेको रिटमा आज सुनुवाइ हुने भएको छ। न्यायाधीश हरिप्रसाद फुयाँल र तिलप्रसाद श्रेष्ठको इजालसमा रिटको पेशी तोकिएको छ। यसअघि जेठ २२ गते न्यायाधीश कुमार रेग्मी र तिलप्रसाद श्रेष्ठको इजलासमा रिटमाथि सुनुवाइका लागि पेशी तोकिए पनि 'हेर्न नभ्याइने'मा राखिएको थियो। जसपा नेपाल फुटाएर गएका अशोक राईसहितका नेताहरूले निर्वाचन आयोगमा नयाँ दल दर्ताका लागि निवेदन दिएपछि आयोगले उनीहरूको दल दर्ता गरिदिएको थियो। यादव नेतृत्वको जसपा नेपालबाट छुट्टिएर ७ जना सांसदले २०८१ साल वैशाख २३ गते छुट्टै दल दर्ता गराएका थिए। निर्वाचन आयोगले सो दललाई वैशाख २४ गते दर्ता गरेको थियो। तर,यादवले जसपा नेपाल छोडेका नेताहरुले दिएको निवेदनको आधारमा अर्को दल दर्ता गर्नू गैरकानुनी भएको जिकिर गर्दै सर्वोच्चमा रिट दिएका थिए। यसैगरी यादवले आफ्नो दल छाडेर गएका सातजना सांसदलाई कामकाजमा रोक लगाउन माग गर्दै अर्को रिट दिएका थिए। दुवै रिटलाई एकसाथ राखेर जेठ १४ सुनुवाइका लागि पेशी तोकिए पनि उक्त दिन हेर्न नभ्याइने सूचीमा राखिएको थियो। रिटमाथिको पहिलो सुनुवाइमा सर्वोच्चले यादवको पक्षमा अल्पकालीन आदेश जारी गरेको थियो। तर , जसपा नेपालबाट फुटेर दर्ता भएको राई नेतृत्वको जसपाका सातजना सांसदलाई प्रधानमन्त्री 'प्रचण्ड' लाई विश्वासको मत दिनबाट रोक्न यादव सर्वोच्च पुगेपनि सातैजना सांसदले विश्वासको मत दिएका थिए। राई नेतृत्वको जसपा प्रचण्ड नेतृत्वको सरकारमा सहभागी भएको छ। जसपाबाट प्रदीप यादव स्वास्थ्य मन्त्री,नवलकिशोर साह सुडी वनमन्त्री र हसिना खान राज्यमन्त्री छन्।"
सेवा प्रवाहमा सुधार गरेर प्रदेशलाई बलियो बनाउनुपर्छः प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले जनअपेक्षाअनुसार सेवा प्रवाह गरेर सङ्घीयता बलियो हुने उल्लेख गर्दै त्यसका लागि सम्बद्ध सबै निकायले सकारात्मक प्रयास गर्नुपर्ने बताएका छन्। प्रधानमन्त्री निवास बालुवाटारमा अन्तरप्रदेश व्यवस्थापिका मञ्चका पदाधिकारीहरूसँग आज बिहान भएको छलफलमा प्रधानमन्त्रीले उक्त कुरा बताएका हुन्। प्रधानमन्त्रीले भने, 'अन्तरप्रदेश व्यवस्थापिका मञ्च गठन गरेर संसद्को भूमिका प्रभावकारी बनाउन जुन भूमिका खेल्नुभएको छ, यो महत्त्वपूर्ण छ । आवधिक रूपमा यस्ता छलफल जरूरी छन् । सरकारले मञ्चका निष्कर्षहरूलाई गम्भीर रूपमा लिनेछ । अधिकतम सम्बोधनको प्रयास गर्नेछ ।' छलफलका क्रममा प्रधानमन्त्रीले सङ्घीय लोकतान्त्रिक गणतन्त्रका पक्षधर र विरोधीबीच बहस भइरहेको बताउँदै जनतालाई राम्रो डेलिभरी दिनुपर्ने बताए । उनले भने, 'हामी सङ्घीय लोकतान्त्रिक गणतन्त्र बलियो बनाउने, संविधानको प्रभावकारी कार्यान्वयन गर्ने पक्षका हौँ । यहाँ सङ्घीयताका विरोधीहरू प्रदेशमाथि आक्रमण गरेर व्यवस्थामाथि अनास्था फैलाउने कोसिसमा छन् । त्यस्तो प्रवृत्तिलाई हामीले निरूत्साहित गर्नुपर्छ । जनतालाई राम्रो डेलिभरी दिएर प्रदेश र स्थानीय सरकारलाई बलियो बनाउनुपर्छ ।' प्रधानमन्त्रीले सङ्घीय निजामती ऐन र प्रहरी समायोजनको काम शीघ्र निष्कर्षमा पुर्याउन आफूले पहल गरिरहेको बताएका प्रधानमन्त्रीको निजी सचिवालयले जनाएको छ । उनले भने, 'सङ्घीय निजामती सेवा ऐन संसद्बाट चाँडो पारित गराउन र प्रहरी समायोजनको काम टु्ङ्ग्याउन मैले पहल गरिरहेको छु । यो निष्कर्षमा पुगेपछि प्रदेश र स्थानीय तह बलियो हुन्छ । सङ्घीयतामाथि प्रश्न उठाउनेहरू कमजोर हुन्छन् ।' छलफलमा प्रतिनिधिसभाका सभामुख, राष्ट्रियसभाका अध्यक्ष, सञ्चार तथा सूचना प्रविधिमन्त्री, कानुनमन्त्री, प्रतिनिधिसभाका उपसभामुख, राष्ट्रियसभाका उपाध्यक्ष, सातै प्रदेशका सभामुख र उपसभामुख, नेपाल सरकारका मुख्यसचिवलगायत उपस्थित थिए । रासस"
मधेसमा जसपाको दुःखद सत्ता अवसान,"जनकपुरधाम : संघीयता स्थापनापछि निरन्तर सत्ताको वरिपरि घुमेको उपेन्द्र यादवको पार्टी जनता समाजवादी पार्टी नेपालको दुःखद सत्ता अवसान भएको छ। गठबन्धन दलमा हेरफेर हुँदा पनि पटकपटक गरी चारपटक विश्वासको मत पाएको सरोजकुमार यादव नेतृत्वको मधेस सरकारले यसपटक भने पाएन। विश्वासको मत नपाएपछि मधेस प्रदेशमा पहिलो कार्यकालको पूरा पाँच वर्ष र दोस्रो कार्यकालको १७ महिनापछि जसपा नेपालको मधेस प्रदेशमा दुःखद सत्ता अवसान भएको हो। २०७४ मा प्रादेशिक संरचना लागू भएसँगै निरन्तर रूपमा जसपा नेपालले सरकारको हालीमुहाली लिएको थियो। पहिलो निर्वाचनपछि तत्कालीन प्रदेश नम्बर २ (हाल मधेस प्रदेश) मा उपेन्द्र यादव नेतृत्वको तत्कालीन संघीय समाजवादी फोरम, नेपालको सरकार बन्यो। तत्कालीन फोरमका संसदीय दलका नेता लालबाबु राउत चयन भए। सत्ता गठबन्धन र राजनीतिक दलमा जस्तो परिवर्तन आए पनि पूरा कार्यकाल उनले नेतृत्व गरे। दोस्रो निर्वाचन २०७९ मंसिर ४ गतेपछि पनि जसपा नेपालकै नेतृत्वमा सरकार गठन भयो। मुख्यमन्त्रीका रूपमा जसपा नेपालका नेता सरोजकुमार यादवले नेतृत्व सम्हाले। तर, मधेसमा पनि अन्य प्रदेश जस्तै राजनीतिक अस्थिरता सुरु भयो। अघिल्लो कार्यकालमा पूरै नेतृत्व तत्कालीन फोरमका नेता मो लालबाबु राउतले सम्हाले। अन्य प्रदेशमा उथलपुथल भइरहे पनि पूरा मधेसमा भने राउतले पाँच वर्ष नै चलाए। केन्द्रीय सत्तासमीकरण फेरबदल भए पनि मधेसमा आफ्नै पार्टी नेतृत्वको सरकारलाई प्राथमिकतामा राख्ने उपेन्द्र यादव अहिले केन्द्रदेखि प्रदेशसम्म सत्ता बाहिर हुन पुगेका छन्। जसपा नेपालका संघीयपरिषद् अध्यक्ष अशोक राईले पार्टीका ७ संघीय सांसद लिएर जनता समाजवादी पार्टी गठन गरेपछि यादवको सत्तासमीकरण बिग्रिएर मधेसमा सत्ता गुमाउनुपरेको हो। ०७४ फागुन २ गते तत्कालीन प्रदेश २ को मुख्यमन्त्रीमा लालबाबु राउत नियुक्त भएपछि निरन्तर मधेस प्रदेशमा एकछत्र राज गर्दै आएको जनता समाजवादी पार्टी नेपालको सत्ताच्युत हुने भएको छ। गत वैशाख २४ गते जनता समाजवादी पार्टी नेपाल फुटेर अशोक राई नेतृत्वमा जनता समाजवादी पार्टी बनेपछि दल विभाजन हुँदा नेपालको संविधानअनुसार विभाजन भए वा सरकारको समर्थनमा रहेका दलहरूमध्ये कुनै एक दलले समर्थन फिर्ता लिए ३० दिनभित्र विश्वासको मत लिनुपर्ने संवैधानिक व्यवस्था छ। यसैअनुसार विश्वासको मत लिँदा जसपाले समर्थन प्राप्त गर्न नसकेको हो। फलस्वरूप मुख्यमन्त्रीको पदबाट सरोजकुमार यादव सत्ताच्युत भएका हुन्। जसपा विभाजन भएपछि मुख्यमन्त्री यादवलाई कांग्रेस र जसपाको सिंगो मत पाउँदा पनि उनको सत्ता जोगिएन। २०७९ मंसिर ४ गतेको चुनावपछि मुख्यमन्त्री भएका यादव डेढ वर्ष अवधिमा गठबन्धन फेरबदलका बाबजुद पनि सुरक्षित रहिरहे। २४ जेठमा केन्द्रीय गठबन्धनको १२ मा अशोक राईले ७ सांसदले फुटाएपछि कमजोर बन्यो। सो लगत्तै मधेसमा नयाँ सरकार बनाउन एमाले र माओवादीले वैशाख ३० मा राजीनामा दिँदै नयाँ सरकार बनाउने कसरतमा लागे। केन्द्रमा बाँकी पाँच सिट रहेपछि प्रचण्ड सरकारबाट उपेन्द्र बाहिरिए पनि मधेस सरकार बचाउन उनी हरसम्भव लागि परे। एकीकृत समाजवादी सरकारमै यथावत् रहेर कांग्रेसले विश्वासको मत दिने संकेत र लोसपाले सहयोग गर्ने आश्वासनसहित सरकार टिकाउनेमा जसपा ढुक्क थियो। तर, विश्वासको मत लिने पूर्वसन्ध्यामा एकीकृत समाजवादीले साथ छाडेपछि विपक्षमा बहुमत पुगेको हो। मधेसमा अब तेस्रो दलको हातबाट फुत्किएको सत्ता चौथो दलमा जाने भएको छ। प्रदेशसभामा एमाले पहिलो र कांग्रेस दोस्रो ठूलो दल हुन् भने जसपा तेस्रो ठूलो दल हो। तर, मधेस प्रदेशको सरकार अब चौथो ठूलो दल जनमतको हातमा गएको छ। चौथो दलका रूपमा रहेको जनमतले एमाले र माओवादी केन्द्रसँग आलोपालो मुख्यमन्त्री चलाउने गरी सरकार बनाउनेछ। मधेस प्रदेशसभाको पहिलो पाँच वर्षे कार्यकालमा लालबाबु राउत मुख्यमन्त्री रहे। गठबन्धन फेरबदल र पार्टीको टुटफुट बेहोरे पनि मुख्यमन्त्रीबाट लालबाबु हट्नु परेन। त्यसबेला २९ सिटसहित उपेन्द्र यादवको संघीय समाजवादी फोरम मधेसको ठूलो पार्टी बनेको थियो। २५ सिटको महन्थ ठाकुर नेतृत्वको राष्ट्रिय जनता पार्टी नेपाल (राजपा) दोस्रो ठूलो दल थियो। दुई दलबीच एकता भयो र पछि पुनः विभाजन पनि भयो। विभाजन हुँदा उपेन्द्र यादव नेतृत्वको जसपासँग ३९ सांसद थिए। नयाँ सरकारको कसरत जनता समाजवादी पार्टी नेतृत्वको सरकार ढलेसँगै मधेसमा नयाँ सरकार गठनको कसरत अन्तिम चरणमा पुगेको छ। जसपा नेतृत्वको सरोजकुमार यादव सरकार ढलेसँगै नेकपा एमाले, नेकपा माओवादी केन्द्र र जनमत पार्टीबीचको सहमति अनुसार नयाँ सरकारको नेतृत्व जनमतले गर्ने भएको हो। जनमत पार्टीबाट संसदीय दलका नेता महेशप्रसाद यादवसहित अन्य ४ जना आकांक्षी छन्। मुख्यमन्त्री पदका लागि जनमत पार्टीका उपाध्यक्ष बसन्त कुशवाहा, चन्दन सिंह र सतिष सिंहको नाम चर्चामा रहे पनि अन्तिममा सतिषलाई मुख्यमन्त्री बनाउन सबै सहमत हुने छाँटकाँट छ। तर, अन्तिम समयसम्म महेशप्रसाद यादवले आफ्नो कसरत गरिरहेका छन्। जनमतको नेतृत्वमा माओवादी केन्द्रका भरतप्रसाद साहलाई अर्थसहित दुई मन्त्रालय, एमालेका सरोजकुमार यादव भौतिक पूर्वाधार विकाससहित ४ मन्त्रालय, जनमतलाई मुख्यमन्त्रीसहित ३ मन्त्रालय, एकीकृत समाजवादीलाई कृषिसहित २ मन्त्रालय र नागरिक उन्मुक्ति र नेपाल संघीय समाजवादी पार्टीलाई मन्त्री र राज्यमन्त्री दिने तयारी छ। नयाँ सरकार गठनका लागि प्रदेश प्रमुखको कार्यालयले बुधबार राति १० बजे नै आह्वान गरिसकेको छ। दलहरूले शुक्रबार बिहान १० बजे बहुमत सदस्यको हस्ताक्षरसहित मुख्यमन्त्रीका लागि दाबी पेस गर्ने प्रदेश सांसद बसन्त कुशवाहाले जानकारी दिए।"
झार उखेलेर सके प्रधानमन्त्री रोजगार कार्यक्रमको बजेट,"गोरखा : सुरुकै वर्षदेखि आलोचना खेप्दै आएको प्रधानमन्त्री रोजगार कार्यक्रमले कार्यशैली परिमार्जन नगर्दा यस वर्ष पनि आलोचना खेपिरहेको छ। बेरोजगार युवाले सय दिन काम पनि गरून्, पूर्वाधारका साधारण काम पनि होओस् भन्ने उद्देश्यले लागू भएको यो कार्यक्रम कार्यान्वयनको पक्षमा आलोचित हुने गरेको हो। नगरपालिकाले गतिलो कार्यक्रम तर्जुमा नगर्दा विगत वर्षदेखि नै बजार क्षेत्रमा चौर, चोक, चौताराको झार उखेलेर औचित्यहीन काम गरेर बजेट सक्ने गरेका छन्। यस वर्ष पनि गोरखा बजारमा उम्रिएको झार टिपेर झारा टार्दै बजेट सक्न लागिएको छ। सरकारले नागरिकलाई न्यूनतम् रोजगारीको अवसर सिर्जना गर्न भन्दै आर्थिक वर्ष २०७५७६ देखि यो कार्यक्रम देशव्यापी सुरु गरेको थियो। तर, कार्यक्रम प्रभावकारी हुन नसकेको भन्दै चौतर्फी आलोचना हुने गरेको छ। प्रधानमन्त्री रोजगार कार्यक्रमका लागि यो चालु आर्थिक वर्ष २०८०८१ मा गोरखा नगरपालिकामा ५४ लाख ६० हजार रुपैयाँ बजेट विनियोजन भएर आएको छ। वडा नं १ र १४ मा भने रोजगार कार्यक्रम नै नभएको नगरपालिकाका प्रधानमन्त्री रोजगार संयोजक सुजन श्रेष्ठले बताए। नगरपालिकाको वडा नं २, ३ र ४ मा प्रधानमन्त्री रोजगार कार्यक्रम र वडाको साँझेदारीमा सिँढीबाटो निर्माणको काम भएको उनले जानकारी दिए। बाँकी वडाहरूमा नाला सफा गर्ने मात्रै काम रहेको उनको भनाइ छ। जिल्लाको सदरमुकाममा अवस्थित गोरखा नगरपालिका६, ७ र ८ मा झार उखेलेर सो शीर्षकको बजेट सकिँदै छ। जति आलोचना भए पनि नगरपालिकाले हरेक वर्ष नाला र सडक वरिपरिका झार उखेल्ने कार्यक्रम तर्जुमा गर्दै आएको छ। सो कार्यक्रमका लागि छनोट भएका लाभग्राहीहरूले काम गर्ने बहानामा झारा टार्ने काम मात्रै गरेका छन्। उनीहरू दिनभरि नाला, चौर तथा रूखमुनिको झार उखेलेर हाजिरी गर्ने गर्छन्। स्थानीय तहले आवश्यकता अनुसारको योजना छनोट गरेर पठाउनुपर्ने व्यवस्था रहेको प्रधानमन्त्री रोजगार कार्यक्रमका उपसचिव बसन्त बोहरा बताउँछन्। यस कार्यक्रमका लागि विशेष गरी स्थानीय तहले नै आवश्यकता अनुसारको योजना छनोट गरेर पठाएको हुन्छ। यसअन्तर्गत भौतिक संरचना निर्माणभन्दा पनि मर्मत सम्भारको कामलाई जोड दिइएको हुन्छ, उनी भन्छन्, कस्तो कार्यक्रम तर्जुमा गर्ने भन्ने स्थानीय तहको जिम्मेवारी हो, तर झार उखेलेर झारा टार्नेचाहिँ कार्यक्रमअन्तर्गत पर्दैन। कार्यक्रमअन्तर्गत हुने काम भौतिक रूपमा देखिने हुनुपर्ने उनले बताए। गोरखा नगरपालिका ७ मा चैत अन्तिम सातादेखि दैनिक रूपमा वडाभित्रका मुख्य नालाहरू सफाइको काम हुँदै आएको वडाध्यक्ष विष्णुप्रसाद श्रेष्ठले बताए। कार्यक्रम लागु भएको पहिलो वर्ष वडामा सिँढीबाटो निर्माणको काम भएको उनले जानकारी दिए। वडाबाट योजना छनोट गरेर पठाउन मिल्ने भए कृषि क्षेत्रमा लगानी हुने गरी योजना पठाउने उनले बताए। यसका लागि नगरपालिकाले नै योजना छनोट गरेर पठाउँछ, हामीले त वडामा काम गर्नका लागि आएको सिफारिसलाई माथि पठाउने मात्रै हो, उनले भने, वडाबाटै योजना छनोट गर्न मिल्ने भए कृषि क्षेत्रमा लगानी हुने गरी कार्यक्रम बनाउँथ्यौं। जसले उनीहरूको जीविकोपार्जको स्रोत पनि बन्थ्यो, विकास दिगो पनि हुन्थ्यो। दोस्रो वर्षदेखि नाला सफाइको काम मात्रै हँुदै आएको अध्यक्ष श्रेष्ठले बताए। वडामा प्रधानमन्त्री रोजगार कार्यक्रमका लागि ८ जना लाभग्राही छनोट भएका छन्। नगरपालिकाभित्र ७८ जना छनोट भएका छन्। प्रधानमन्त्री रोजगार कार्यक्रममा दिनको आठ घण्टाका दरले सय दिन काम गर्नुपर्ने हुन्छ। जसबापत नगरपालिकाले प्रतिदिन प्रतिव्यक्ति ७ सय रुपैयाँ ज्याला दिने गर्छ। कार्यक्रमका प्राविधिक टोलीले स्थलगत अनुगमन गरेर मात्रै ज्यालाको भुक्तानी दिने गरेको नगरपालिकाका कार्यक्रम संयोजक श्रेष्ठले बताए। त्यहाँँ स्थलगत अनुगमन नै भए पनि कुनै अर्थपूर्ण काम भएको भने पाइँदैन।"
दश वर्षमा ३० खर्बको आइटी निर्यात र १५ लाख रोजगारी सिर्जनाको लक्ष्य : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले नेपाललाई सूचना प्रविधिको हवका रूपमा विकास गर्न आगामी आर्थिक वर्षको बजेटमा सूचना प्रविधि दशक घोषणासहित महत्त्वपूर्ण कार्यक्रम समावेश गरिएको बताएका छन्। डिजिटल रूपान्तरणको अभियानमा क्रियाशील आइसिटी फाउण्डेशनले शुक्रबार आयोजना गरेको डिजिटल नेपाल कन्क्लेभ २०२४ लाई सम्बोधन गर्दै प्रधानमन्त्री दाहालले बजेटमार्फत दश वर्षमा ३० खर्बको सूचना प्रविधिसम्बन्धी सेवा निर्यात र पाँच लाख प्रत्यक्ष तथा दश लाख अप्रत्यक्ष रोजगारी सिर्जना गर्ने लक्ष्य राखिएको बताएका हुन्। 'सूचना प्रविधिलाई अर्थतन्त्रको सम्वाहकका रूपमा स्थापित गर्ने, सूचना प्रविधिका नवीनतम् प्रविधि अवलम्बन गर्न कानुनी आधार तयार गर्ने, कृत्रिम बौद्धिकताको विकास, प्रवर्द्धन र नियमनको व्यवस्था गर्ने व्यवस्था बजेटमा गरिएको छ,'प्रधानमन्त्री प्रचण्डले भने। उनले सूचना प्रविधि क्षेत्रमा नीतिगत स्थायित्वसहित उच्च गतिको भरपर्दो र किफायती इन्टरनेट सेवा, डाटा सुरक्षा र बौद्धिक सम्पत्ति संरक्षण प्रदान गर्ने विषय बजेटमा समावेश भएको स्पष्ट पारे। प्रधानमन्त्री प्रचण्डले डिजिटल नेपाल फ्रेमवर्क परिमार्जन गरी सोको कार्यान्वयन र अनुगमन गर्न संस्थागत व्यवस्था गर्ने, काठमाडौं उपत्यका र बुटवलमा उच्च गतिको इन्टरनेट, विद्युत्, सुरक्षालगायत पूर्वाधारसहित सूचना प्रविधि पार्क सञ्चालनको काम अगाडि बढाइने बताए । 'यस्तो पार्कमा तीन वर्षका लागि वर्क स्टेसन सञ्चालन गर्न निःशुल्क स्थान उपलब्ध गराउने, सार्वजनिकनिजी साझेदारीमा अत्याधुनिक सूचना प्रविधि हव सञ्चालनका लागि बहुतले संरचना निर्माण गरिनेछस,'उनले भने। स्वदेशमा उत्पादित सफ्टवेयरलाई प्राथमिकता दिई सार्वजनिक निकायले उपयोग गर्ने व्यवस्था मिलाइने जानकारी दिँदै प्रधानमन्त्री प्रचण्डले सरकारी डाटा सेन्टरको स्तरोन्नति, विद्युतीय तथ्याङ्कको भण्डारण, सुरक्षा र उपयोगलाई व्यवस्थित र भरपर्दो बनाइने बताए। सूचना प्रविधि विषयमा स्नातक र स्नातकोत्तर तहमा अध्ययन गरिरहेका युवालाई सूचना प्रविधि सम्बद्ध उद्योगमा इन्टर्न गर्ने व्यवस्था गरिने उनको भनाइ छ । प्रधानमन्त्री प्रचण्डले सरकार सूचना तथा सञ्चार प्रविधिलाई विशेष प्राथमिकतामा राख्दै विकास र समृद्धिको लक्ष्यमा अघि बढिरहेको स्पष्ट पारे। 'आगामी आवको बजेटमा तीन महत्वपूर्ण प्राथमिकताभित्र आइसिटीलाई समावेश गरेका छौं, उनले भने,'सरकार डिजिटल इकोनोमी, स्टार्टअप र इनोभेसनको प्रवर्द्धन, रोजगारीको सिर्जना, डिजिटल गर्भनेन्सको सुधार र समग्र देश रूपान्तरणको लक्ष्यमा केन्द्रित छ, त्यसअनुरूप सरकारले आवश्यक नीति र कानुनको परिमार्जन गर्दै अघि बढिरहेको छ ।' प्रधानमन्त्री प्रचण्डले पछिल्लो समय देश बन्दैन, यो देशमा केही हुँदैन भन्ने अत्यन्त नकारात्मक भाष्य स्थापित गर्ने कोसिस भइरहेपनि तथ्यहरूले नेपालको विकास, समृद्धि र स्वरोजगारका क्षेत्रमा राम्रो प्रगति हुँदै गएको पुष्टि गरेको बताए । उत्पादन, उत्पादकत्व वृद्धि र रोजगारी सिर्जनाका क्षेत्रमा सरकारले गरेको निरन्तर प्रयास र पहलकदमीका कारण देशभित्र क्रमशः उत्साहको वातावरण निर्माण हुँदै गएको उनको भनाइ छ । प्रधानमन्त्रीले सूचना प्रविधि क्षेत्रमा सरकारका तर्फबाट आर्कषक रोजगारीको व्यवस्था र अवसर सिर्जना गर्न खोजिएको तथा स्टार्टअप र इनोभेसन प्रवर्द्धन गर्न इतिहासमै पहिलोपटक रु एक अर्बको कोष बनाएर सातै प्रदेशमा इन्कुवेसनसहितको कार्यक्रम ल्याइएको स्पष्ट पारे । उनले प्रविधिमार्फत् अर्थतन्त्रको विकास र रोजगारी सिर्जनाका निम्ति सरकारले अगाडि बढाएका कार्यक्रम प्रभावकारी तुल्याउन र प्रविधिको प्रयोगमार्फत् आर्थिक सामाजिक रूपान्तरणमा सहकार्यका निम्ति आम युवा र आइटी क्षेत्रका उद्यमीलाई अपिल गरे। 'तपाईंहरू निरास नहुनुहोस्, जसरी तपाईंहरूले यस क्षेत्रमार्फत् रोजगारी सिर्जना र अर्थतन्त्रको विकासमा योगदान गरिरहनुभएको छ, यसका निम्ति नेपाल सरकार आभारी छु,'उनेले भने, 'सूचना प्रविधि क्षेत्रका निम्ति आवश्यक कानुनलगायतका नीतिगत विषयको सम्बोधन गर्न सरकार तयार छ ।' डिजिटल गभर्नेन्सलाई सुधार गर्दै भ्रष्टाचारमुक्त समाज निर्माण गर्नु सरकारको प्राथमिक दायित्व भएको जनाउँदै प्रधानमन्त्रीले यसले भ्रष्टाचार नियन्त्रण र सुशासनको प्रत्याभूति, सेवा प्रवाहमा सरलता र सहजता, अन्तरसरकारी समन्वयमा सुधारमा पर्याप्त आधार सिर्जना गर्ने बताए।"
सहकारी क्षेत्रको समस्या समाधानका लागि सरकार प्रतिबद्ध : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्ड ले सहकारी आन्दोलनलाई समाजवादी बाटोमा डोर्याउनुपर्ने र त्यसका लागि सकारात्मक पहलकदमी लिनुपर्ने बताएका छन्। सहकारी केन्द्र नेपालको प्रथम राष्ट्रिय सम्मेलनमा नेकपा (माओवादी केन्द्र) का अध्यक्ष प्रचण्डले सबै तहका पार्टी कमिटीहरूमा सहकारी संस्थाहरूको अध्ययन गरेर सही बाटोमा अगाडि बढाउनुपर्नेमा जोड दिएका हुन्। प्रधानमन्त्री दाहालले भने,'सहकारी आन्दोलनको महत्त्व ठीक ढङ्गले बुझ्ने,जनताको दैनिक जीवन र सरोकारका प्रश्नहरूको अध्ययन गर्ने,त्यसको नेतृत्व गर्दै क्रान्तिकारी जनमत निर्माण गर्न सकिन्छ। पार्टीका सबै तहका कमिटीहरूमा सहकारी संस्थाहरूको अध्ययन, अनुगमन, मूल्याङ्कन, सहभागिता र नेतृत्वजस्ता विषयमा छलफल गर्ने,सहकारी संस्थाहरूमा आवद्ध भएर यस आन्दोलनलाई समाजवादी बाटोमा डोर्याउन पहलकदमी लिनुपर्दछ ।' सहकारीको आधारभूत सिद्धान्तबाट च्यूत हुँदा कोभिड महामारीलगायत विश्वव्यापी रूपमा देखिएका आर्थिक सङ्कटको प्रत्यक्ष प्रभावका कारण नेपालका सहकारीहरूले सङ्कटको सामना गरिरहेको उल्लेख गर्दै प्रधानमन्त्री प्रचण्डले सहकारी क्षेत्रका समस्याहरू सम्बोधन गर्न सरकारले नीतिगत र व्यवहारिक समाधानका विभिन्न उपायहरू अवलम्बन गर्दै आइरहेको बताए। सहकारी क्षेत्रको व्यवस्थापनका लागि सरकारले यस वर्षको बजेटमा कानुनमा आवश्यक संशोधन गरी सहकारिताको सिद्धान्त र नीतिबमोजिम सहकारी सञ्चालन हुने व्यवस्था गरेको उल्लेख गर्दै प्रधानमन्त्रीले बचत तथा ऋण सहकारी संस्थाको नियमन गर्न नियामक निकाय स्थापना गरिने बताए। बचत तथा ऋण सहकारीलाई एक आपसमा गाभिन सहजीकरण गर्ने र बचत तथा ऋण सहकारी संस्थामा देखिएको समस्या समाधानका लागि समस्याग्रस्त सहकारीका सञ्चालक र एकाघरको परिवारको सदस्यको नाममा रहेको सम्पत्तिको धितोको सुरक्षणमा ५ लाखसम्मका बचतकर्ताको रकम फिर्ता गर्ने व्यवस्था मिलाउने लगायतका व्यवस्था बजेटमा गरिएको प्रधानमन्त्रीले जानकारी दिए। सङ्कटग्रस्त एवं समस्याग्रस्त सहकारीहरूको अवस्था, बचतकर्ताको निक्षेप अपचलन भए नभएको अध्ययन,दोषीहरूमाथि कार्वाहीको सिफारिस र समस्या समाधानका लागि सुझावहरू प्रस्तुत गर्न अधिकारसम्पन्न संसदीय समिति गठन गरिएको उल्लेख गर्दै प्रधानमन्त्रीले सङ्कटग्रस्त सहकारीहरूको अवस्थाको अध्ययन गर्नुका साथै सहकारी क्षेत्रका समस्याहरूको दीर्घकालीन समाधानका लागि आवश्यक सुझावहरू समितिले प्रस्तुत गर्ने विश्वास व्यक्त गरे। कृषिको व्यावसायीकरण र आधुनिकीकरण गरी उत्पादन र उत्पादकत्व अभिवृद्धि गरिनेगरी बजेट विनियोजन भएको उल्लेख गर्दै प्रधानमन्त्री प्रचण्डले सरकारी, निजी, सहकारी तथा विकास साझेदारबाट कृषि क्षेत्रमा लगानी अभिवृद्धि गर्न २०८१ देखि २०९१ सम्मको अवधिलाई कृषिमा लगानी दशक घोषणा गरिएको जानकारी दिए। उनले यस कार्यक्रमअनुरूप भूगोल,बजार सम्भाव्यता एवं पारिस्थितिकीय विशिष्टता अनुकूल सङ्घ, प्रदेश र स्थानीय तहबाट कृषि उपजको विशेष क्षेत्र पहिचान गरी उत्पादन प्रवर्द्धन गर्ने नीति र कार्यक्रम अगाडि सारिने बताए। बजेटमा अगाडि सारिएका कार्यक्रम कार्यान्वयनका लागि सहकारी क्षेत्रको भूमिका महत्त्वपूर्ण हुने बताउँदै प्रधानमन्त्री प्रचण्डले निजी क्षेत्रको प्रवर्द्धन, कृषि, ऊर्जा, सूचना प्रविधि, पर्यटन, औद्योगिक विकास तथा पूर्वाधार निर्माण, शिक्षा, स्वास्थ्य लगायत सामाजिक क्षेत्रको विकासलाई विशेष प्राथमिकतामा राखिने बताए । प्रधानमन्त्रीले समावेशिता र सामाजिक सुरक्षा र सुशासन प्रवर्द्धन तथा सार्वजनिक सेवा प्रवाहमा सुधारको प्राथमिकता निर्धारण गरिएको स्पष्ट पारे।"
मधेशमा जनमतले ११ सांसद भएको पार्टीलाई एक एक मन्त्रालय दिने,"जनकपुरधाम : मधेश प्रदेशमा जनमत पार्टीले मुख्यमन्त्रीसहित तत्काल एक बिनाविभागीय मन्त्रालय पाउने सहमति गरेको छ। साथै जनमतले साझेदार दलहरुबीच एमालेलाई भौतिक, शिक्षा, स्वास्थ्य र खेलकुद तथा समाज कल्याण मन्त्रालय, माओवादी केन्द्रलाई अर्थ र पर्यटन मन्त्रालय, नेकपा एकीकृत समाजवादीलाई कृषि उर्जा तथा सिंचाइ मत्रालय दिने भएको छ। अन्य ११ सिटको नेपाल समाजवादी पार्टीलाई गृह सञ्चार तथा कानुन र नागरिक उनमुक्ति पार्टीलाई श्रम तथा यातायात मन्त्रालय दिने सहमति भएको छ ।आजै ११ बजे मुख्यमन्त्री तथा मन्त्रीहरुको सपथ ग्रहण समारोह तय गरिएको छ । आज बिहान जनमत पार्टीका केन्द्रीय सदस्य सतिश सिंहले मुख्यमन्त्री नियुक्त गर्न प्रदेश प्रमुख सुमित्रा सुवेदीसमक्ष दावी पेश गरेका थिए। हिजो राती अबेरसम्म बसेको सत्ता साझेदार दलको बैठकले मन्त्रालय भागबन्डा टुंग्याएपछि उनले बिहानै दाबी पेस गरेका हुन्। सतिश सप्तरी क्षेत्र न २ ख बाट निर्वाचित सांसद हुन्। सतिशले एमाले, माओवादी केन्द्र, जनमत, एकीकृत समाजवादी, नागरिक उन्मुक्ति र नेपाल संघीय समाजवादीको समर्थनमा दावी पेश गरेका माओवादी दलका नेता भरतप्रसाद साहले जानकारी दिए ।"
"सरकार ढाल्ने प्रयत्न नगरे हुन्छ, भत्किन दिन्नौं : अध्यक्ष ओली","चितवन : नेकपा एमालेका अध्यक्ष केपी शर्मा ओलीले वर्तमान सत्ता गठबन्धन भत्किए अस्थिरता हुने बताउँदै यसमा कोही कसैले पनि खेल्नु राम्रो नहुने बताएका छन् । वर्तमान सरकारको गठबन्धन ढाल्न अनेक प्रयास भइरहेको बताउँदै अध्यक्ष ओलीले त्यस्तो प्रयास राष्ट्रिय राजनीतिको नकारात्मक पक्ष भएको जिकिर गरे। भरतपुर विमानस्थलमा पत्रकारसँग कुराकानी गर्दै अध्यक्ष ओलीले सत्ता समीकरण दिगो हुने दावी गरेका छन् । यो समीकरण भत्कियो भने कुनै राम्रो कुरा हुनेवाला छैन । त्यसैले यो समीकरण भत्किदैन। भत्किन दिइँदैन , 'ओलीले भने, अस्थिरता जन्मिने स्थितिमा रमाउने, खुसी हुने होइन । अस्थिरतामा खेल्नु राम्रो होइन । दलहरूको अपरिपक्वताले अस्थिरता उत्पन्न भएको उनको भनाइ छ।"
"मधेश प्रदेशको मुख्यमन्त्रीमा सतिश सिंह नियुक्त, आजै शपथ","जनकपुरधाम : मधेश प्रदेशका मुख्यमन्त्रीमा जनमत पार्टीका सतिश सिंह नियुक्त भएका छन्। शुक्रबार मधेश प्रदेशका प्रदेश प्रमुख सुमित्रा दुवेदी भण्डारीले सिंहलाई मुख्यमन्त्रीमा नियुक्त गरेकी हुन्। त्यसअघि सिंहले नेकपा एमाले, नेकपा माओवादी केन्द्र, जनमत, एकीकृत समाजवादी, नागरिक उन्मुक्ति र नेपाल संघीय समाजवादीको समर्थनमा मुख्यमन्त्री नियुक्तिका लागि प्रदेश प्रमुख भण्डारीसमक्ष दावी पेश गरेका थिए। उनी सप्तरी क्षेत्र न २ ख बाट निर्वाचित सांसद हुन्। १०७ सांसद रहेको प्रदेश सभामा बहुमतका लागि ५४ जनाको समर्थन आवश्यक थियो।"
"राजदूत फिर्ता गरेको विषय प्रधानमन्त्री र परराष्ट्रमन्त्रीले जान्ने कुरा हो,हामी हरेकले थाहा पाउँदैनौं","चितवन : नेकपा एमालेका अध्यक्ष केपी शर्मा ओलीले सरकारले आवश्यक ठानेर नै विभिन्न मुलुकका राजदूतलाई फिर्ता बोलाएको बताएका छन् । शुक्रबार भरतपुर विमानस्थलमा सञ्चाचारकर्मीले सोधेको प्रश्नमा अध्यक्ष ओलीले राजदूत फिर्ता बोलाएको विषय आफूलाई थाहा नभएको र त्यसको जवाफ सरकारले दिन सक्ने बताए । एमाले अध्यक्ष ओलीले भने,'राजदूत फिर्ता गर्न सरकारलाई मन लाग्यो होला । यो प्रधानमन्त्री र परराष्ट्रमन्त्रीले जान्ने कुरा हो । हामी हरेकले थाहा पाउँदैनौं यस्तो कुरा । कार्यकाल नसकिँदै राजदूत फिर्ता गरेकोप्रति सरकारको चौतर्फी आलोचना भइरहेका बेला सत्तारुढ दलको प्रमुख घटक एमाले अध्यक्ष ओलीले त्यसबारे अनभिज्ञता प्रकट गरेका छन् । मन्त्रिपरिषद्को बिहीबारको बैठकले अमेरिका,बेलायत,भारत,स्पेनलगायत विभिन्न ११ मुलुकका नेपाली राजदूतहरूलाई तत्काल फिर्ता गर्ने निर्णय गरेको हो।"
एक्लैको लगानी र पहलले मात्रै पर्यटन क्षेत्रको विकास हुँदैन : मुख्यमन्त्री कार्की,"विराटनगर : कोशी प्रदेशका मुख्यमन्त्री हिक्मतकुमार कार्कीले सरकार एक्लैको लगानी र पहलले मात्रै पर्यटन क्षेत्रको विकास नहुने बताएका छन्। त्यसका लागि निजी क्षेत्रको भूमिका पनि उत्तिकै महत्वपूर्ण हुने उनले बताए। नेपाल पर्यटन बोर्डको आयोजनामा सुनसरीको इटहरीमा आयोजित कार्यक्रममा उनले पर्यटन क्षेत्रको विकासका निजी क्षेत्रको सहयोग अपरिहार्य भएको बताए। तीन दिने मार्टमा सहभागी धनकुटा, तेह्रथुम, इलाम झापा सुनसरी, पाँचथर लगायत कोशी प्रदेशका पर्यटन व्यवसायी र पोखरा,चतिवन र काठमाडौंलगायत अन्य प्रदेशका व्यवसायीबीच हुने व्यापारिक सम्झौताले कोशी प्रदेशको पर्यटन प्रवर्द्धन हुनुका साथै यहाँको पर्यटन क्षेत्रको विश्वबजारीकरण हुने उनले विश्वास व्यक्त गरे। प्रदेश सरकारले आगामी आर्थिक वर्षको बजेटमा पर्यटन क्षेत्रलाई उच्च प्राथमिकतामा राखेर बजेट ल्याउने तयारी गरेको जानकारी दिँदै उनले यस क्षेत्रको विकास र प्रवर्द्धनका लागि निजी क्षेत्रसँग सहकार्य गरेर सरकारले आफ्नो हैसियतभन्दा माथि नै उठेर लगानी गर्ने बताए। 'प्रदेश सरकारले आगामी आर्थिक वर्षमा पर्यटन क्षेत्रलाई उच्च प्राथमिकता दिएको छ। यसका लागि विभिन्न रणनीतिक योजनाहरू अघि सारिएका छन्। प्रदेश सरकारले आउँदो वर्षको प्रारम्भमै कानुन बनाएर पर्यटन विकास बोर्डको गठन गर्नेछ,' उनले भने। सरकारले २०८२ लाई कोशी भ्रमण वर्षका रूपमा मनाउने तयारी गरेको बताउँदै उनले वैशाखमा अन्तर्राष्ट्रिय गुराँस महोत्सवको आयोजना गरेर यसको सुरुवात गरिने बता। यो प्रयास सफल भएको खण्डमा यसपछिका हरेक वर्ष कोशी भ्रमण र पर्यटन वर्ष हुने विश्वास उनले बताए।"
पर्यटकको रोजाई बन्दै ठिनी सामुदायिक होमस्टे,"जोमसोम : राष्ट्रिय गौरवको बेनीजोमसोमकोरला सडक विस्तार भएसँगै मुस्ताङमा पर्यटक आगमन बढ्न थालेको छ। पर्यटकीय हबका रूपमा विकास भइरहेको यस क्षेत्रमा हाल होमस्टे प्रमुख रोजाइमा पर्न थालेको छ। घरपझोङ गाउँपालिका५ स्थित ठिनी थकाली सामुदायिक होमस्टेमा पर्यटकहरु बाँस बस्नकै लागि पुग्ने गरेका छन्। यहाँ २०७४ सालदेखि होमस्टे सुरु भएको हो। सुरुमा ५ घरधुरीले होमस्टे सञ्चालन गरेकोमा हाल १० पुगेका छन्। सधैभरी कृषि कर्ममा व्यस्त हुने ठिनी गाउँका थकाली महिलाहरुले होमस्टे चलाएपछि उनीहरुको आर्थिक जीवनमा परिवर्तन आउन थालेको छ। थकाली सामुदायिक होमस्टेकी अध्यक्ष मदना थकालीले होमस्टेकै कारण आफूहरुलाई पर्यटनकर्ममा लाग्न उत्साहित बनाएको बताइन्। होमस्टे सञ्चालन गर्दा प्रचारप्रसार नहुँदा पर्यटक आउन नसकेको भए पनि अहिले हामीले सञ्चालन गरेको होमस्टे खोजीखोजी पर्यटक बाँस बस्न आउने गरेको बताइन्। होमस्टेमा रैथाने जातका स्थानीय उत्पादनका विभिन्न परिकार बनाएर पर्यटकलाई खुवाउनेदेखि थकाली कल्चर र सांस्कृतिक कार्यक्रम समेत देखाउने गरेको अध्यक्ष थकालीले जनाइन्। होमस्टेमा चालु वर्षमा ५ हजारभन्दा बढी पर्यटक पुगिसकेका छन्। पर्यटकको चाहना अनुसार खान र बस्नको व्यवस्था समेत होमस्टेमा गरिएको होमस्टे सचिव जुमा थकालीले जानकारी दिइन्। उनका अनुसार होमस्टेमा पर्यटक बढेसँगै गाउँमा भएका होटलहरुमा कोठाहरुको सुधार गर्ने कोठा बढाउने कार्य भइरहेको छ। साँझपख सांस्कृतिक कार्यक्रम देखाउने र ठुलो संख्यामा आएका पर्यटकलाई खाना खुवाउन समेत किचन कोठाको हल समेत निर्माण भइसकेको छ। एक्याप जोमसोमका कार्यालय प्रमुख प्रमोदराज रेग्मीले पर्यापर्यटनका लागि यहाँका होमस्टे प्रवर्द्धन र विकासका लागि सहयोग गर्दै आइरहेको बताए। उनले कलासंस्कृति र मौलिकतालाई संरक्षण गर्दै होमस्टे प्रवर्द्धन गर्न विभिन्न सामग्री वितरण, होमस्टे साइन बोर्ड, पर्यटक लक्षित सूचनाका साथै होमस्टे प्रवर्द्धन गर्न थकाली सांस्कृतिक गीत र लोक पर्यटन सम्बन्धित गीत बनाउन आर्थिक सहयोग गरेको बताए ।"
एमाले नुवाकोटको अध्यक्षमा मैनाली,नुवाकोट : नेकपा एमाले नुवाकोटको अध्यक्षमा बद्री मैनाली निर्वाचित भएका छन्। विद्युतीय सामग्रीमार्फत भएको मतदानले अध्यक्षसहित एकसय १२ पदका लागि कार्यसमिति निर्वाचित गरेको हो। अध्यक्षमा निर्वाचित मैनालीले कुल खसेको ५९२ मतमध्ये तीनसय ४५ मत प्राप्त गरे। उनका निकटतम बद्धिबहादुर प्रधानले दुई सय ३७ मत पाए। अध्यक्ष पदका अर्का उम्मेदवार माधवप्रसाद तिवारीले १० मत पाए। अध्यक्षमा निर्वाचित मैनालीको यो दोस्रो कार्यकाल हो। उपाध्यक्षमा विजयी राजेन्द्ररमण खनालले तीनसय ४७ मत पाए। उनका निकटतम सुदर्शन नेपालले दुई सय ४५ मत ल्याए। सचिवमा विजयी शिवकुमार चित्रकारले तीनसय ६ मत र उनका निकटतम निलकण्ठ आचार्यले दुई सय ८६ मत पाए। उपसचिव खुलामा राजेन्द्रप्रकाश पाण्डे तीनसय ३७ मत ल्याएर विजयी भए। निकटतम वीरबल तामाङले दुई सय ५५ मत पाए। उपसचिव महिलामा रुपा सापकोटाले दुई सय ८६ मत ल्याएर विजयी भइन्। उनकी निकटतम मंगलमाया प्रजापतिले दुई सय मत पाइन्। लेखा समितिको अध्यक्षमा विजयी प्रदीप घिमिरेले तीनसय १७ मत पाए। उनका निकटतम राजु तिवारीले दुई सय ७५ मत पाए। अधिवेसनमार्फत भएको निर्वाचनमा पदाधिकारीसहित अधिकांश पदमा अध्यक्ष बद्री मैनाली पक्षधर उम्मेदवारहरु विजयी भएका छन्। कुल ६ सय १७ मध्ये ५९२ मत खसेको थियो।
गोरखकाली रबर उद्योग खुलाउन विप्लव नेतृत्वको नेकपाको दबाब,"गोरखा : विप्लव नेतृत्वको नेपाल कम्युनिष्ट पार्टीले १० वर्षदेखि बन्द रहेको गोरखकाली रबर उद्योग खुलाउन माग गरेको छ। शुक्रबार रबर उद्योगको प्रवेशद्वारमा कोणसभाको आयोजना गर्दै नेकपाले चुनावी भाषणमा रबर उद्योग खुलाउने प्रतिवद्धता जनाए पनि खुलाउने प्रयत्न भने नभएको भन्दै तत्काल खोल्न माग गरेका हुन्। गोरखाबाटै जितेर जानुभएका नेता प्रधानमन्त्री, उपप्रधानमन्त्री, मुख्यमन्त्री, सभामुख हुनुभएको छ। उहाँहरु सबैले हरेक चुनावी कार्यक्रममा गोरखकाली रबर उद्योग खुलाउने प्रतिवद्धता जनाउनु भएको थियो, पार्टीका जिल्ला सेक्रेटरी काजी सीले भने, चुनाव जितेर गएपछि पनि दुई पटक बजेट ल्याइसक्नुभयो तर रबर उद्योग सञ्चालन गर्न बजेट विनियोजन भएको छैन। बजेट भाषणमा गोरखकाली रबर उद्योग सञ्चालन गरिनेछ भनेर जनताको आँखामा छारो हालिएको छ। बजेट एकसुका पनि छुट्याइएको छैन। कसरी खुल्छ रबर उद्योग ? देशका ठूलो ठाउँमा गोरखाकै जनप्रतिनिधि भएका बेला नखुले अरुबेला खुल्ने आशा मर्ने उनको भनाइ छ। गोरखकाली रबर उद्योग गत २०७१ चैतदेखि पूर्ण रुपमा बन्द रहेको छ। गोरखकाली रबर उद्योग भूतबंगला जस्तो भइसकेको छ। गँजडीहरुले गाँजा खाने थलो बनेको छ। उद्योगको नाममा जग्गा १० अर्बभन्दा धेरैको अन्य संरचनाहरु छन्, सेक्रेटरी सीले भने, चुनावी नारा लगाउने बेला हजारौं युवालाई रोजगार दिन्छौँ भन्ने, तर जितेर गएपछि फर्केर नआउने ? जनतासामु गरेको बाचा बन्धनलाई उल्लंघन गर्ने ? सर्वसाधारण जनतालाई दीर्घकालसम्म कचकच गर्ने बानी पारेर धोका दिने यो कस्तो राजनीति हो ? तत्काल एउटा ठोस मोडालिटी बनाएर पुनसञ्चालन प्रक्रियामा जान सो पार्टीले आग्रह गरेको छ। चुनावअघि रबर उद्योगको गेटको बाटो झण्डा हल्लाउँदै ओहोरदोहोर गर्ने, भाषण गर्नुपर्यो भने गोरखकाली रबर उद्योग खोल्छु, पाँच हजार युवालाई रोजगार दिन्छु भन्ने, जितेर गइसकेपछि उद्योग खोल्नु नपर्ने ?, अर्का बक्ता योगेन्द्र कुमालले भने, एकातिर चारसय युवालाई रोजगार दिने उद्योग बन्द छ, अर्कातिर लाखौँ युवाहरु विदेश पलायन भएका छन्। यो देश साँच्चैको राष्ट्रवादी नेताले चलाएको हो भने युवालाई स्वेदशकै रोजगारी दिन रबर उद्योग सञ्चालन गर्नुपर्छ। रबर उद्योग सञ्चालन गर्न दबाब दिन रिले अनशन, आमरण अनशन बस्न आफूहरु तयार रहेको उनले बताए। कोणसभा हुनअघि सो पार्टीले रबर उद्योग सञ्चालन गर्नुपर्ने भन्दै गोरखाका प्रमुख जिल्ला अधिकारीमार्फत प्रधानमन्त्रीलाई ध्यानाकर्षण पत्र पनि बुझाएको थियो।"
"अस्पतालको शय्याबाट दाईको अपिल : पैसा नहुदाँ भाइको उपचार गर्न सकिएन, सहयोग गरिदिनुस्",वीरगन्ज : क्यान्सर रोगबाट ग्रसित भई अस्पतालको आइसियुमा उपचाररत वीरगन्ज महानगरपालिका१० घडिअर्वाका एक युवकको उपचारमा आर्थिक सहयोग गरिदिन उनका परिवारले सार्वजनिक अपिल गरेका छन्। घडिअर्वाका २५ वर्षीय युवक मुख्तार मियाँ तेली चितवनको भरतपुरस्थित क्यान्सर अस्पतालमा विगत ५ दिन पहिले भर्ना आईसियुमा उपचाररत छन्। तेलीको घरको आर्थिक अवस्था निक्कै दयनीय छ। जसका कारण उनको उपचार खर्च जुटाउन नसक्दा उपचारमै समस्या भइरहेको परिवारजनले बताएका छन्। तेलीका दाई समेत रहेका वीरगन्जका सक्रिय पत्रकार जाकिर हुसेनले शुक्रबार सामाजिक सञ्जाल फेसबुकमा अस्पतालको शय्यामा रहेका तेलीको तस्बिर सहितको फोटो राखेर उपचारका लागि आर्थिक सहयोग गरिदिन सार्वजनिक अपिल गरेका हुन्। आर्थिक सहयोग गर्न चाहने इच्छुकले जाकिर मियाँ तेलीको ग्लोबल बैंकमा रहेको खाता नम्बर ११०७०१००१८२१४ मा रकम जम्मा गर्न सक्ने वा मोबाइल नम्बर ९८१२२२००३८ मा फोन गरेर सम्पर्क गर्न सकिने जाकिरले बताए।
"रंगेली नगर प्रहरीमाथि आक्रमण गर्ने ६ जना विद्यार्थी पक्राउ, रिहाइको माग गर्दै राजमार्ग अवरुद्ध","विराटनगर : मोरङको रंगेली नगरपालिकाका कार्यवाहक मेयर, प्रमुख प्रशासकीय अधिकृत एवं नगर प्रहरीमाथि दुर्व्यवहार र आक्रमण गर्ने समूहको समर्थनमा विराटनगरमा विद्यार्थीहरूले प्रदर्शन गरेका छन्। महेन्द्र मोरङ आदर्श बहुमुखी क्याम्पसका विद्यार्थीले कोशी राजमार्गअन्तर्गत विराटनगरको रोडशेष चोकमा यातायात अवरुद्ध पारेर शुक्रबार दिउँसो २:३० बजेदेखि प्रदर्शन सुरु गरेका हुन्। विद्यार्थीको अवरोध र प्रदर्शनका कारण सवारीसाधन आवागमन ठप्प भएको छ। सडकमा सयौं सवारीसाधन लाम लागेका छन्। विद्यार्थीहरूले दुईतर्फी यातायात बन्द गर्दै सवारीसाधन सञ्चालनमा रोक लगाएका हुन्। उनीहरूले मोरङको रंगेलीमा पक्राउ परेका विद्यार्थीलाई तत्काल छाड्नुपर्ने माग गर्दै नाराबाजी र प्रदर्शन गरिरहेका छन्। प्रदर्शनको नेतृत्व महेन्द्र मोरङ आदर्श बहुमुखी क्याम्पसका स्ववियु (स्वतन्त्र विद्यार्थी युनियन)का कार्यबाहक सभापति एवं नेपाल विद्यार्थी संघ (नेविसंघ)का सभापति प्रशान्त यादवले गरेका छन्। विद्यार्थीको हकहितका लागि आवाज उठाउने र शैक्षिक क्षेत्र सुधारको माग राख्ने विद्यार्थी नेतालाई प्रहरीले पक्राउ गरेर थुनेका कारण विरोध प्रदर्शन गरिएको यादवले बताए। रंगेली नगरपालिकाका कार्यवाहक मेयर एवं रंगेली८ का वडाध्यक्ष ढकप्रसाद आचार्य र प्रमुख प्रशासकीय अधिकृत ओमकारप्रसाद न्यौपानेमाथि बिहीबार एउटा समूहले दुर्व्यवहार एवं हातपात गरेको थियो। त्यही समूहको आक्रमणमा परेर ४ जना नगरप्रहरी सामान्य घाइते भएका छन्। नगर प्रहरीहरू सुनिता पौडेल, प्रमोद पासवान, पदमबहादुर थापा र ज्योति घिमिरे घाइते भएका हुन्। प्रहरीका अनुसार आक्रमणको नेतृत्व विराटनगरस्थित महेन्द्र मोरङ आदर्श बहुमुखी क्याम्पसका स्ववियु सदस्य एवं नेविसंघका सदस्य दीपक यादवले गरेका थिए। दुर्व्यवहार र आक्रमणमा संलग्न यादवसहित ६ जनालाई प्रहरीले पक्राउ गरेर अभद्र व्यवहार मुद्दा चलाउन प्रक्रिया अघि बढाएको छ। रंगेली६ का २३ वर्षीय यादवसहित २० वर्षीय राहुल यादव, रुकुम यादव, रंगेली७ का १८ वर्षीय रमणकुमार राय, रंगेली८ का १९ वर्षीय विषेक झा र रंगेली२ का मिलन मिश्र पक्राउ परेका हुन्। उनीहरूलाई तत्काल छाड्नुपर्ने र मुद्दा चलाउन नपाइने माग राख्दै क्याम्पसका विद्यार्थी सडकमा ओर्लिएर सवारी आवागमन ठप्प पारेका हुन्। प्रदर्शनमा उत्रिएका विद्यार्थीहरूले मोरङका प्रमुख जिल्ला अधिकारी प्रेमप्रसाद भट्टराईविरुद्ध पनि नाराबाजी गरेका थिए। प्रदर्शनस्थलमा अहिले ठूलो संख्यामा प्रहरी परिचालन गरिएको छ। वडा प्रहरी कार्यालय विराटनगरका डीएसपी बुद्ध श्रेष्ठको नेतृत्वमा परिचालित टोलीले आन्दोलनमा उत्रिएका विद्यार्थीलाई सम्झाइबुझाइ गरेर अवस्था साम्य पार्ने प्रयास गरिरहेको छ। पक्राउको विरोधमा रंगेलीमा पनि विद्यार्थीहरूले प्रदर्शन गरेका छन्। निजी विद्यालयहरूले आफूखुसी कानुनविपरीत शुल्क लिइरहेको तथा शिक्षक छनोटमा मनपरी गर्दै विद्यालयमा आफ्ना मान्छेलाई नियुक्ति दिलाएको भनी आफूलाई विद्यार्थी बताउने समूहले नगरपालिकाको कार्यालय र नगरपालिकाको शिक्षा शाखामा यही जेठ १३ गते ज्ञापन पत्र बुझाएको थियो। तर, चित्तबुझ्दो जवाफ नआएको भन्दै रंगेली७ स्थित नगरपालिकाको कार्यालयमा प्रवेश गरेर कार्यवाहक मेयर, प्रमुख प्रशासकीय अधिकृत एवं नगर प्रहरीमाथि दुर्व्यवहार र आक्रमण गरिएको प्रहरीको भनाइ छ। प्रहरीका अनुसार घटनासँग सम्बन्धित सीसी क्यामेरा फुटेज पनि छ।"
श्रमाधान मेलाले आन्तरिक रोजगारी प्रवर्द्धन गर्ने छ : श्रममन्त्री अर्याल,"वीरेन्द्रनगर : श्रम, रोजगार तथा सामाजिक सुरक्षा मन्त्री डोलप्रसाद अर्यालले मन्त्रालयले आयोजना गरेको श्रमाधान रोजगार मेलाले आन्तरिक रोजगारी प्रवर्द्धनको आधार तयार पार्ने बताएका छन्। शुक्रबार कर्णाली प्रदेशको राजधानी सुर्खेतमा आयोजित रोजगार मेलाको उद्घाटन गर्दै यस्तो बताएका हुन्। उनले मेलाले रोजगारदाता र श्रमिकबीच मध्यस्थकर्ताको भूमिका खेल्ने भन्दै यसको उपयोग गर्न सम्बन्धित सबैलाई आग्रह गरे। मेलामा मन्त्री अर्यालले कर्णाली प्रदेश आफैंमा समृद्धि भएको बताए। कार्यक्रममा कर्णाली प्रदेशका मुख्यमन्त्री यमलाल कँडेलले श्रमिक र रोजगारदाता बीच सेतुका रुपमा मेलाको आयोजना गरेर संघीय सरकारको श्रम तथा रोजगार मन्त्रालयले कर्णालीको बेरोजगारी समस्या हल गर्ने कार्यमा सहयोग गरेको बताए। मेलाले सरोकारवालालाई एकै ठाउँमा ल्याएर रोजगारीको अवसर प्रदान गर्ने र समृद्ध कर्णालीको सपनालाई पुरा गर्न प्रदेश सरकारले ल्याएको नीति तथा कार्यक्रमलाई थप सहयोग पुग्ने बताए। मेलामा कर्णाली प्रदेशका उद्योग, पर्यटन, वन तथा वातावरण मन्त्री दुर्गाबहादुर राउतले कर्णालीका ग्रामीण स्तरमा रहेका श्रमिकहरूसँग परम्परागत सीप भए पनि त्यसले मान्यता नपाउँदा श्रमिकको सीपको मूल्यांकन नभएको बताए। मेलामा सरकारी तथा निजी क्षेत्रको गरी ४० वटा स्टल राखिएका छन्।"
चिडियाखानाको घेराबार गर्ने काम ६० प्रतिशत सकियो,"वीरगन्ज : वीरगन्ज महानगरपालिका३२ रामवनमा बन्न लागेको प्राकृतिक चिडियाखानाको घेराबार गर्ने काम तीव्र रुपमा अघि बढेको छ। करिब ५० हेक्टर क्षेत्रफल ओगट्ने चिडियाखानाको सीमांकन तथा त्यसमा घेराबार गर्ने काम करिब ६० प्रतिशत सकिएको पर्सा राष्ट्रिय निकुञ्जका प्रमुख संरक्षण अधिकृत रामचन्द्र खतिवडाले जानकारी दिए। अहिलेसम्म घेराबार गर्ने काम करिब ६० प्रतिशत सम्पन्न भएको छ, उनले भने, बाँकी घेराबार गर्ने काम पनि भइरहेको र केही स्थानमा भने व्यक्तिहरुले कब्जा गरिराखेकाले त्यो अतिक्रमण हटाउनु पर्ने देखिएको छ। करिब १ अर्ब सात करोड रुपैयाँको लागतमा बनाउन लागिएको प्राकृतिक चिडियाखानाको शिलान्यास स्वास्थ्यमन्त्री एवं पर्सा१ सांसद प्रदीप यादवले यसअघि वनमन्त्री भएका बेला २०७९ असोज ६ गते गरेका थिए। सवैया साझेदारी वनको पूर्व सिमानामा पर्ने प्रस्तावित चिडियाखानाको क्षेत्रफल ५० हेक्टर रहेको जसमा घाँस बुट्यान क्षेत्रले ३९४ हेटटर, सघन क्षेत्रले ७५ र अतिक्रमण क्षेत्रले ३१ हेक्टर ओगटेको छ। पर्सा राष्ट्रिय निकुन्जले शुक्रबार वीरगंज महानगरपालिकाका मेयर राजेशमान सिंहको अध्यक्षतामा बैठक राखेर चिडियाखानाको सीमाभित्र पर्ने अतिक्रमण हटाउने विषयमा सरोकारवालाहरुसँग छलफल पनि गरेको छ। बैठकले चिडियाखानाले अधिग्रहण गरेका जग्गाको अतिक्रमण हटाउन सार्वजनिक सूचनामार्फत आह्वान गर्ने र अटेर गरे नियमानुसार खाली गराउने निर्णय गरेको छ। यस्तै सीमांकनका लागि सार्वजनिक र निजी आवादी जग्गा छुट्याउन नापी कार्यालयलाई अनुरोध समेत गर्ने निर्णय गरेको निकुञ्जका प्रमुख संरक्षण अधिकृत खतिवडालले जानकारी दिए। यस्तै बैठकले वीरगन्जका मेयर सिंहको नेतृत्वमा सरोकारवालाहरुको टोलीले चिडियाखानाको घेराबारको काम अनुगमन गर्ने र अनुगमन पछि आएको सुझाव अनुसार बाँकी प्रकृया समेत अघि बढाउने निर्णय पनि भएको उनले बताए।"
चन्द्रौटा नापी कार्यालयका सर्वेक्षक ३५ हजार घुससहित पक्राउ,"भैरहवा : अख्तियार दुरुपयोग अनुसन्धान आयोगको बुटवल कार्यालयले कपिलवस्तुको चन्द्रौटा नापी कार्यालयका सर्वेक्षक बेचनप्रसाद गुप्तालाई घुससहित रंगेहात नियन्त्रणमा लिएको छ । कित्ताकाटमा सहजीकरण गरिदिने भन्दै सेवाग्राहीसँग ३५ हजार रुपैयाँ घुस लिँदै गरेको अवस्थामा अख्तियारको टोलीले गुप्तालाई रंगेहात नियन्त्रणमा लिएको स्रोतले बतायो । अख्तियारले उनलाई कार्यालय नजिकैको एक होटलबाट नियन्त्रणमा लिएको हो। कार्यालयका कर्मचारी घुससहित नियन्त्रणमा लिएकोबारे आधिकारिक रुपमा जानकारी आएको छैन, 'नापी कार्यालय चन्द्रौटाका प्रमुख गोविन्दराज जोशीले अन्नपूर्ण पोष्ट्सँग भने, 'कार्यालयमा छु,अख्तियारको टोलीले मलाई बाहिर बोलाएको छ, जाँदैछु ।"
घुस लिएको अभियोगमा सर्वेक्षक पक्राउ,काठमाडौं : अख्तियार दुरुपयोग अनुसन्धान आयोगले जग्गा कित्ताकाट गर्ने प्रयोजनार्थ सेवाग्राहीसँग ३५ हजार घुस लिएको अभियोगमा जिल्ला नापी कार्यालय चन्द्रौटाका सर्वेक्षक वेचनप्रसाद गुप्तालाई पक्राउ गरेको छ। आयोगले आज नापी कार्यालय चन्द्रौटा नजिकैबाट पक्राउ गरेको र थप अनुसन्धान भइरहेको प्रवक्ता नरहरि घिमिरेले जानकारी दिए। आयोगको टोलीले स्रोत नखुलेको ५० हजार बराबरको रकमसमेत प्राप्त गरेको जनाएको छ।
भारत सरकारद्वारा निर्मित विद्यालय भवनको उद्घाटन,"काठमाडौं : भारत सरकारद्वारा निर्मित नवलपरासी (पूर्व) को बुलिङटार गाउँपालिकास्थित श्री त्रिभुवन माध्यमिक विद्यालयको विद्यालय भवनको उद्घाटन गरिएको छ। प्रतिनिधिसभा सांसद शशांक कोइराला, जिल्ला समन्वय समितिका प्रमुख भगौती यादव, बुलिङटार गाउँपालिकाका अध्यक्ष दीपेन्द्र सुनारी र काठमाडौंस्थित भारतीय राजदूतावासका प्रथम सचिव डा साहिल कुमारले संयुक्तरूपमा उद्घाटन गरेका हुन्। नेपालभारत विकास सहकार्यअन्तर्गत भारत सरकारको कूल २ करोड ७५ लाख रुपैयाँ अनुदान सहयोगमा उक्त विद्यालय भवन निर्माण गरिएको हो। विद्यालयलाई आवश्यक पर्ने अन्य सुविधासँगै कक्षाकोठा, परीक्षा, प्रधानाध्यापक, कर्मचारी र प्रशासनका लागि कोठा, जीवविज्ञान, वनस्पति विज्ञान, भौतिक विज्ञान र रसायन विज्ञानका लागि आवश्यक प्रयोगशाला, पुस्तकालय, कम्प्युटर, छात्र र छात्राका लागि छुट्टै शौचालय निर्माण गरिएको छ। भारत र नेपाल सरकारबीच भएको सम्झौताअन्तर्गत यस परियोजनालाई उच्च प्रभाव सामुदायिक विकास परियोजनाको रूपमा अघि बढाइएको थियो। अतिथिहरूले भारत सरकारले पुऱ्याउँदै आएको निरन्तर विकास सहयोगको प्रशंसा गरेका थिए। विद्यालयको नयाँ भवनले विद्यार्थीहरूका लागि गुणस्तरीय शिक्षा प्रदान गर्नुको साथै सिकाइका लागि राम्रो वातावरण सिर्जना हुने भारतीय दूतावासले बताएको छ। सन् २००३ यता भारत सरकारले नेपालका विभिन्न क्षेत्रमा ५५१ वटा भन्दा बढी उच्च प्रभाव सामुदायिक विकास परियोजना अघि बढाएको छ। तीमध्ये ४९० वटा परियोजना सम्पन्न भइसकेका छन्। नवलपरासी (पूर्व)मामात्रै ३ परियोजनासहित गण्डकी प्रदेशमा ५९ वटा परियोजना रहेका छन्। भारत सरकारले नेपालका विभिन्न अस्पताल, स्वास्थ्य चौकी र शैक्षिक संस्थालाई १००९ वटा एम्बुलेन्स र ३०० वटा स्कुल बस उपहारस्वरुप प्रदान गरिसकेको छ। नजिकको छिमेकी भएको नाताले भारत र नेपालबीच व्यापक र बहुक्षेत्रीय सहकार्य हुँदै आएको छ। यस परियोजनाको कार्यान्वयनले नेपाली जनताको समुन्नतिका लागि र प्राथमिकताका क्षेत्र विशेष गरी नेपालको शैक्षिक क्षेत्रमा पूर्वाधारको विस्तारका लागि नेपाल सरकारले चालेका प्रयासमा भारत सरकार सदैव हातेमालो गर्न तयार रहेको दूतावासले जनाएको छ।"
"कार्यवाहक मेयर र प्रशासकीय अधिकृतमाथि दुर्व्यवहार, आक्रमणबाट ४ नगरप्रहरी घाइते","विराटनगर : मोरङको रंगेली नगरपालिकाका कार्यवाहक मेयर र प्रमुख प्रशासकीय अधिकृतमाथि एउटा समूहले दुर्व्यवहार गरेको छ। नगरपालिकाका कार्यवाहक मेयर एवं रंगेली८ का वडाध्यक्ष ढकप्रसाद आचार्य र प्रमुख प्रशासकीय अधिकृत ओमकारप्रसाद न्यौपानेमाथि दुर्व्यवहार गरिएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार ६ जनाको समूहले कार्यकक्षभित्रै प्रवेश गरेर आचार्य र न्यौपानेलाई दुरव्र्यवहार एवं हातपात गरेको प्रारम्भिक अनुसन्धानबाट खुलेको छ। सोही समूहको आक्रमणमा परेर ४ जना नगररक्षक (नगरप्रहरी)समेत सामान्य घाइते भएका छन्। नगरप्रहरीहरु सुनीता पौडेल, प्रमोद पासवान, पदमबहादुर थापा र ज्योति घिमिरे घाइते भएका जानकारी डीएसपी बस्नेतले दिए। उनका अनुसार शरीरका विभिन्न भागमा चोटपटक लागेका घाइतेको रंगेलीमै उपचार भइरहेको छ। निजी विद्यालयहरुले आफूखुसी कानुनविपरीत शुल्क लिइरहेको तथा शिक्षक छनोटमा मनपरी गर्दै विद्यालयमा आफ्ना मान्छेलाई नियुक्ति दिलाएको भनी आफूलाई विद्यार्थी बताउने समूहले नगरपालिकाको कार्यालय र नगरपालिकाको शिक्षा शाखामा यही जेठ १३ गते ज्ञापन पत्र बुझाएको थियो। तर, चित्तबुझ्दो जवाफ नआएको भन्दै रंगेली७ स्थित नगरपालिकाको कार्यालयमा गत बुधबार विद्यार्थीसहित १५२० जनाको समूह भेला भएर विरोध गरेको थियो। निजी विद्यालयले लिने शुल्क कम गर्नुपर्ने र शिक्षक नियुक्ति नियम अनुसार हुनुपर्ने माग राख्दै पुगेको समूहको नेतृत्व विराटनगरस्थित महेन्द्र मोरङ आदर्श बहुमुखी क्याम्पसको नेपाल विद्यार्थी संघ (नेविसंघ)का सदस्य दीपक यादवले गरेका थिए। रंगेली जनता बहुमुखी क्याम्पस र पब्लिक माध्यमिक विद्यालयका विद्यार्थीसमेत संलग्न रहेको समूह दिउँसो ४ बजेपछि तितरबितर भएको थियो। यादवको नेतृत्वमा ६ जना पुनः भोलिपल्ट अर्थात बिहीबार दिउँसो ३:३० बजेतिर नगरपालिका पुगेर नाराबाजी गरेका थिए। त्यतिबेलै जबरजस्ती कार्यकक्षमा प्रवेश गरेर उनीहरुले कार्यवाहक मेयर र प्रमुख प्रशासकीयमाथि दुर्व्यवहार गरेको डीएसपी बस्नेतको भनाइ छ। उनका अनुसार कार्यकक्षमा प्रवेश गर्नबाट रोक्न खोज्दा नगरप्रहरीलाई समेत आक्रमण गरिएको छ। कार्यकक्षमा प्रवेश गरेर हातपात एवं दुर्व्यवहार गर्दै टेबल र कुर्सीले प्रहार गर्न खोजेको सीसी क्यामेरा फुटेजमा देखिन्छ, बस्नेतले भने, रोक्न खोज्दा नगरप्रहरीमाथि पनि आक्रमण गरियो। उनका अनुसार विद्यार्थीको नाम लिएर गैरविद्यार्थीको समूहले हुलदंगा मच्चाउन खोजेको खुलेको छ। विरोधमा उत्रनेमध्ये केही विद्यार्थीहरु पनि छन्, उनी भन्छन्, तर, अधिकांश गैरविद्यार्थीहरु हुन्। घटनाको जानकारी पाउनसाथ खटिएको इलाका प्रहरी कार्यालय रंगेलीका इन्सपेक्टर सन्तोषकुमार खड्का नेतृत्वको टोलीले दुर्व्यवहार एवं आक्रमणमा संलग्न ६ जनालाई पक्राउ गरेको छ। पक्राउ पर्नेमा रंगेली६ का २३ वर्षीय दीपक यादव, २० वर्षीय राहुल यादव, रुकुम यादव, रंगेली७ का १८ वर्षीय रमणकुमार राय, रंगेली८ का १९ वर्षीय विषेक झा र रंगेली२ का मिलन मिश्र रहेका छन्। पक्राउ परेकाविरुद्ध अभद्र व्यवहार मुद्दा चलाउने प्रहरीको तयारी छ। उनीहरुलाई छाड्न र मुद्दा नचलाउन नेपाली कांग्रेसका नेताहरुले दबाब दिइरहेको प्रहरी स्रोतले बतायो।"
"दाङमा नेपाली सेनाका जवानले गरे श्रीमतीको हत्या, खुकुरीसहित फरार",दाङ: दाङको तुलसीपुरमा नेपाली सेनाका एक जवानले श्रीमतीको हत्यापछि खुकुरीसहित फरार भएका छन् । तुलसीपुर उपहानगरपालिका ६ लुङ्ग्री टोलमा बस्ने ३६ वर्षीय शालिकराम बुढाथोकीले २७ वर्षीया श्रीमती टीका बुढाथोकीलाई खुकुरी प्रहार गरि हत्यापछि खुकुरी लिएर फरार भएका हुन्। शुक्रबार बिहान सवा ८ बजेतिर बुढाथोकीले श्रीमतीको हत्यापछि सोही खुकुरीसहित फरार भएका उनको खोजी कार्य जारी रहेको प्रहरी अधिकारीहरूले बताएका छन् । इलाका प्रहरी कार्यालय तुलसीपुरका प्रवक्ता प्रहरी निरीक्षक प्रकाश थापाले शुक्रबार बिहान सवा ८ बजेतिर श्रीमतीको हत्यापछि आरोपित खुकुरी लिएर भागेको भन्ने सूचनाका आधारमा खोजी भइ रहेको जानकारी दिए । घटनाबारे थप अनुसन्धान हुन बाँकी रहेको प्रहरीले जानकारी दिएको छ ।
अन्नपूर्ण मिडिया नेटवर्कको इभी र्याली भोलि हुने,"काठमाडौं : अन्नपूर्ण मिडिया नेटवर्क (एएमएन)को तेस्रो संस्करणको विद्युतीय सवारी र्याली (इभी र्याली) गर्ने भएको छ। विश्व वातावरण दिवसको अवसरमा जेठ २६ गते (जुन ८)मा र्याली गर्न लागिएको हो। हेल द पोलुसन फाइटर्स नारा दिइएको एएमएन इभी र्याली काठमाडौंको भृकुटीमण्डपबाट सुरू हुनेछ। र्यालीमा कार, स्कुटर, ट्याम्पो, बसलगायतका विद्युतीय सवारी धनी सहभागी हुन सक्नेछन्। सहभागी हुनेहरूले अनिवार्यरूपमा रजिस्ट्रेशन गर्नुपर्ने एएनएमले जानकारी दिएको छ। रजिट्रेशन निशुल्क रहेको छ। इभी र्याली भृकुटीमण्डपबाट सुरु भएर भद्रकाली, त्रिपुरेश्वर, कुपण्डोल, जाउलाखेल, एकान्तकुना, धोविघाट, बल्खु, कलंकी, सोल्टीमोड, कालिमाटी र टेकु हुँदै जमलबाट फेरि भृकुटिमण्डप पुग्नेछ।"
छुट्टाछुट्टै दुर्घटनामा दुईजनाको मृत्यु,"विराटनगर : मोरङको कानेपोखरीमा दुर्घटनामा परेर र खोलामा डुबेर दुईजनाको मृत्यु भएको छ । पूर्वपश्चिम लोकमार्गअन्तर्गत कानेपोखरी गाउँपालिका७ मा कारले ठक्कर दिँदा साइकलयात्रीको मृत्यु भएको छ । पश्चिमबाट पूर्वतर्फ जाँदै गरेको मे १ च ३३६६ नम्बरको कारले बिहीबार राति ९: ४० बजेतिर ठक्कर दिँदा दुर्घटना भएको हो । गम्भीर घाइते अवस्थाका पुरुषलाई उद्धार गरेर उपचारका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर लगिएको थियो । अस्पताल पुर्याउनसाथ चिकित्कले मृत घोषित गरेका हुन् । मृतक अन्दाजी ४५५० वर्षीय पुरुषको पहिचान खुलेको छैन । शवलाई सोही अस्पतालमा राखेर मृतकको सनाखतको प्रयास भइरहेको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए । उनका अनुसार मृतकको साथमा पहिचान खुल्ने कुनै कागजात फेला परेन भने कोही पनि आफन्त सम्पर्कमा आएका छैनन् । कार र चालक झापाको मेचीनगर नगरपालिका१० का अन्दाजी ३० वर्षीय विजयकुमार साहलाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ । त्यस्तै, कानेपोखरी७ स्थित सुकुना खोलामा डुबेर एकजना पुरुषको मृत्यु भएको छ । कानेपोखरी७ का ५५ वर्षीय देवीबहादुर शिवकोटीको मृत्यु भएको प्रहरीले जनाएको छ । खोलाको पुलमुनि पानीमा डुबिरहेको अवस्थामा बिहीबार साँझ ६:३० बजेतिर शिवकोटीलाई फेला पारिएको डीएसपी बस्नेतले बताए । उनका अनुसार घाइते अवस्थामा उद्धार गरेर उनलाई उपचारका लागि मदन भण्डारी अस्पताल एवं ट्रमा सेन्टर लगिएको थियो । उपचारका क्रममा साँझ ७ :४० बजेतिर मृत्यु भएको जानकारी बस्नेतले दिए । शवलाई सोही अस्पतालमा राखेर घटनाको अनुसन्धान सुरु गरिएको प्रहरीले जनाएको छ ।"

शीर्षक,विवरण
मध्यरात एक घन्टा खाटमुनि लुकेका थिए विष्णुकुमारीका हत्यारा,"झापा : चोरी गर्न गएका छिमेकीले गरगहना लुटपाट गर्दै झापा बिर्तामोड नगरपालिका४ शिवनगर निवासी ६७ वर्षीया विष्णुकुमारी विष्टको हत्या गरेको खुलेको छ। जिल्ला प्रहरी कार्यालय झापाले घटना भएको २३ दिनपछि घटनामा संलग्न पाँच जनालाई पक्राउ गरी बिहीबार सार्वजनिक गरेको छ। प्रहरीले हत्या आरोपमा घटनाका योजनाकार बिर्तामोड४ का २३ गंगाप्रसाद राजवंशी, उनकी श्रीमती २० वर्षीया वर्षा राजवंशी, मतियार सोही ठाउँका २३ वर्षीय महेश राजवंशी, चोरी गरेको गरगहना बेच्न सहयोग गर्ने बिर्तामोड४ का ३३ वर्षीय ज्याक भन्ने भगीरथ माझी र चोरीको सामान किन्ने अर्जुनधारा नगरपालिका६ स्थित हनुमान सुनचाँदी पसलका सञ्चालक धनबहादुर कामी पक्राउ परेको जिल्ला प्रहरी कार्यालय झापाका एसपी मिलन केसीले जानकारी दिए। प्रहरीका अनुसार वैशाख २५ गते अन्दाजी साँझ ६ बजेको समयमा महेश र गंगाप्रसादले चोरी गर्ने योजना बनाएका थिए। उनीहरू फलामको मार्तोल र रेञ्च बोकेर मध्यरातमा सुमन राजवंशीको घरमा चोरी गर्न पुगेका थिए। त्यहाँ चोरी गर्न नसकेपछि उनीहरू फर्किए। त्यसपछि उनीहरू विष्णुकुमारीको घरमा गए। महेश घरको पर्खाल बाहिर बसेर रेखदेख गरेको र गंगाप्रसाद विष्णुकुमारीको पर्खालभित्र प्रवेश गरेर घरको पश्चिमपट्टिको झ्याल खोली हेर्न खोज्दा विष्णुकुमारी फोन कुराकानी गर्दै थिइन्। विष्णुकुमारी काठमाडौंमा अध्ययनरत छोरा प्रकाश विष्टसँग कुरा गर्दै थिइन्। छोरासँग बोल्दाबोल्दै विष्णुकुमारीले घरमा चोर आएजस्तो छ भनेपछि गंगाप्रसाद पर्खालबाट हतपत हाम फाली भागे। महेश पनि हातमा बोकेको मार्तोल नजिकै झाडीमा फालेर गंगाप्रसादकै पछि लागे। गाउँ घरमा चोर आएको हल्ला चलेपछि छिमेकीहरू विष्णुकुमारीको घरमा एकाएक भेला भए। सोही मौका छोपी उनीहरू डम्बरकुमारी प्रसाईँको घरमा चोरी गर्न पुगे। गंगाप्रसादले प्रसाईँको झ्यालबाट हात छिराई कालो रंगको झोला निकालेर झोलाभित्र रहेका अन्य सरसामान बाहिर पेटीमा फालेर नगद ७ सय, रड र रेञ्च सोही झोलाभित्र राखेर मकैघारीमा लगेर लुकाए। यति हुँदाहुँदै पनि उनीहरूमा चोरी गर्ने मनसाय रहिरह्यो। राति पौने १२ बजेको समयमा छिमेकीहरू आआफ्नो घर गएपछि विष्णुकुमारी पनि ढोका लगाएर कोठाभित्र गइन्। गंगाप्रसाद फेरि उत्तरपूर्वतर्फको पर्खालबाट उनको घरमा छिरे । महेश पर्खालबाहिर नै बसेर रेखदेख गरिरहे। अन्दाजी १२:१० बजेको समयमा विष्णुकुमारी बाहिरको बत्ती बाली ढोका खोलेर शौचालय जाँदा गंगाप्रसाद घरभित्र छिरेर अन्दाजी एक घण्टा जति खाटमुनि लुकेर बसिरहे। एक घण्टा बितिसक्दा पनि बाहिर नआएपछि पर्खाल बाहिर गंगाप्रसादलाई कुरेर बसिरहेका महेश घर फर्किए। विष्णुकुमारीले फोनमा कुराकानी गरी खाटमा गएर सुत्न खोज्दा सोही बेला गंगाप्रसाद कोठाबाट बाहिर निस्कन खोजे। विष्णुकुमारीले उनलाई देखेर चोर आयो भन्दै चिच्याइन्। चिच्याएपछि गंगाप्रसादले हातमा बोकेको रडले विष्णुकुमारीको टाउकोमा तीन पटक प्रहार गरी भुईँमा लडाए। उनले लगाएको गरगहना लछारपछार गरी निकाले र रडले दराज फोडेर त्यसभित्र रहेको सुन र मोबाइल पनि झोला राखेर टेबलमा रहेको साँचोले मूल ढोका खोली पश्चिमतर्फको पर्खालबाट बिहान अन्दाजी २:४५ बजे भागेको प्रहरीको प्रारम्भिक अनुसन्धानबाट खुलेको एसपी केसीले बताए। घर पुगेर गंगाप्रसादले मोबाइल स्वीच अफ गरी सम्पूर्ण सामान खाटमुनि राखेको र मोबाइल घरको पाटाको सन्ठीको बोराभित्र राखेको एसपी केसीले बताए। घटना घटेकै बिहान धेरैबेर बितिसक्दा पनि विष्णुकुमारीले गेट नखोलेपछि छिमेकी श्रीप्रसाद सिटौला घरमा हेर्न जाँदा उनी सुत्ने कोठाको भुईँमा रगताम्य अवस्थामा देखे र तत्काल उनका छोरा प्रकाशलाई फोन गरे। घटनाको बारेमा होहल्ला भएपछि प्रहरी टोली घटनास्थल पुगेका थिए। प्रहरीले अनुसन्धानका लागि धरानबाट डग टोली पनि मगाएका थिए। अनुसन्धानको क्रममा प्रहरीले घटना घटेको भोलिपल्टै वैशाख २७ गते गंगाप्रसादलाई सोधपुछको लागि प्रहरी चौकी विर्ताबजारमा लगेका थिए। प्रमाण नपुगेपछि प्रहरीले सोधपुछ गरेर उनलाई छाडिदिए। वैशाख २८ गते दिउँसो गंगाप्रसादले औँठी झिकी अन्य सामान घरको दक्षिणतर्फ रहेको धारा भएको नालाको स्लेबमुनी लुकाई राख्दा उनकी श्रीमती वर्षाले समेत देखेकी थिइन्। त्यसपछि केन्द्रीय अनुसन्धान ब्युरो, कोशी प्रदेश प्रहरी कार्यालय विराटनगर र जिल्ला प्रहरी कार्यालयको संयुक्त टोलीले विशेष अनुसन्धान गरी गंगाप्रसादलाई पक्राउ गरेको थियो। गंगाप्रसादले सुनको औँठी ज्याक भन्ने भगीरथ माझीको सहयोगमा हनुमान सुनचाँदी पसलका सञ्चालक धनबहादुर कामीलाई २० हजारमा बेचेको बयानसमेत प्रहरीलाई दिएको एसपी केसीको भनाइ छ।"
गुल्मीमा कपडा बैंक स्थापना,"गुल्मी : गुल्मीमा पहिलो पटक कपडा बैंकको स्थापना गरिएको छ। गणतन्त्र दिवसका अवसरमा जिल्लाको चन्द्रकोट गाउँपालिकाको शान्तिपुर बसपार्कमा कपडा बैंकको स्थापना गरिएको हो। उद्योग वाणिज्य संघ शान्तिपुरको सहयोगमा स्थापना गरिएको कपडा बैंकको गाउँपालिका अध्यक्ष युवराज केसीले बक्स खोलेर उद्घाटन गरेका हुन्। ग्रामीण क्षेत्रमा पनि कपडा बैंकको आवश्यकता रहेकाले मानवीय सेवा अन्तर्गत यसको स्थापना गरिएको उद्योग वाणिज्य संघ शान्तिपुरका अध्यक्ष तेजेन्द्र थापाले बताए। उनले सबैले आफ्ना पुराना र प्रयोगविहीन कपडाहरु बैंकमा जम्मा गरेर पर्यावरणमा पर्ने नकरात्क असरलाई रोक्न आग्रह गरे। कपडा बैंकमा जम्मा भएका कपडा रिफाइन गरेर व्यवस्थापन गरी पुनः प्रयोगमा ल्याइने हुनाले जो कोहीले पनि प्रयोग गर्न सकिने उनको थापाले बताए। पछिल्लो समय मानवीय सेवा गर्ने उद्देश्यसहित स्थापना गरिएको कपडा बैंकले नागरिकमा केही राहत तथा उत्साह थपिएको गाउँपालिका उपाध्यक्ष विष्णुप्रसाद भण्डारीले जानकारी दिए। उपाध्यक्ष भण्डारीले यो कार्य निकै प्रसंसनीय र परोपकारी भएकाले जिल्लाका सबै पालिकालाई यसको आवश्यकता रहेको बताए। समुदायमा भौतिक विकाससँगै सामाजिक विकास, मानवीय विकास पनि आवश्यकता रहेको गाउँपालिका अध्यक्ष युवराज केसीले बताए। उनले गाउँपालिका भित्रका केही मुख्य बजारमा कपडा बैंकको विस्तार गरिने बताए। कपडा बैंकमा संकलन भएका कपडालाई प्रशोधन गरेर नागरिकको आवश्यकता अनुसार वितरण गरिने अध्यक्ष केसीले बताए। कपडा बैंक सञ्चालन भएको चार महिनाको अवधिमा सात सयभन्दा बढी आगलागी पीडित परिवारलाई कपडा प्रदान गरिएको कपडा बैंकका सञ्चालक कमल जिसीले जानकारी दिए। उनले कपडा बैंक विपन्न गरिब र आम नागरिकको लागि साच्चिकै यो पुण्य कर्म भएकाले यसको थप विस्तारमा सबैले जोड दिनुपर्ने बताए। आगामी २०८२ सम्ममा देशैभर फूड एम्बुलेन्स समेत सञ्चालन गर्ने योजना बनाएको छ भने हालसम्म १६० भन्दा बढी स्थानीय तह उक्त अभियानमा जोडिएको क्लोथ एण्ड फूड बैंक नेपालले जनाएको छ।"
मधेसमा जनमत पार्टीको नेतृत्वमा सरकार बनाउन तीन दलबीच सहमति,"काठमाडौं : मधेस प्रदेशमा जनमत पार्टीको नेतृत्वमा सरकार बनाउने सहमति भएको छ। नेकपा एमाले, माओवादी केन्द्र र जनमत पार्टीबीच उक्त सहमति भएको हो। उनीहरूबीच संयुक्त सरकार बनाएर मन्त्रालय बाँडफाँड गर्ने सहमति भएको हो। नेकपा एमाले संसदीय दलका नेता सरोजकुमार यादव, नेकपा माओवादी केन्द्र संसदीय दलका नेता भरतप्रसाद शाह र जनमत संसदीय दलका नेता महेशप्रसाद यादवले सहमति पत्रमा हस्ताक्षर गरेका छन्। उनीहरूले सत्ता समीकरणमा लोकतान्त्रिक समाजवादी पार्टी र नेकपा एकीकृत समाजवादीको पनि सहभागिता हुने दाबी गरेको छ। 'मधेस प्रदेशमा निर्माण भएको नयाँ राजनीतिक परिस्थितिमा प्रदेशमा रहेको भ्रष्टाचारलगायत सबै प्रकारको बेथिति अन्त्य गर्दै सुशासन, सामाजिक न्याय र आर्थिक समृद्धिको लागि आज नेपाल कम्युनिष्ट पार्टी (एमाले), जनमत पार्टी, नेपाल कम्युनिष्ट पार्टी (माओवादी केन्द्र), लोकतान्त्रिक समाजवादी पार्टी, नेपाल र नेपाल कम्युनिष्ट पार्टी (एकीकृत समाजवादी) दलको सहभागितामा नयाँ संयुक्त मधेश प्रदेश सरकार जनमत पार्टीको नेतृत्वमा बनाउने निर्णय भएको छ,' सहमति पत्रमा भनिएको छ। सरकारमा सहभागी हुने दलहरूले आपसी सहमतिमा मन्त्रालय बाँडफाँड गर्ने सरकार गठनका लागि अन्य दलहरूसँग पनि संवाद गर्ने सहमति भएको हो। हिजोमात्रै नेपाली कांग्रेसका सभापति शेरबहादुर देउवाले जनता समाजवादी पार्टी नेपालका अध्यक्ष उपेन्द्र यादव, लोकतान्त्रिक समाजवादी पार्टीका अध्यक्ष महन्थ ठाकुर र नेकपा एकीकृत समाजवादीका अध्यक्ष माधवकुमार नेपालसँग छलफल गरेका थिए। यादवले मधेस सरकार जोगाउन कांग्रेस सभापति देउवासँग सहयोग मागेका थिए। देउवाले माधव नेपालसँग समेत मधेस सरकार बनाउन र केन्द्रीय सत्ता समीकरण फेर्ने विषयमा छलफल गरेका थिए।"
विराटनगरको मानगढ खानेपानी आयोजनामा अनियमितताको आशंका,"विराटनगर : विराटनगर महानगरपालिका३ स्थित विराट खानेपानी तथा सरसफाई उपभोक्ता संस्था अन्तर्गतको मानगढ खानेपानी आयोजनामा अनियमितता भएको आशंका गरिएको छ। विराटनगरको सबैभन्दा ठूलो खानेपानी आयोजना उपभोक्ताको २० प्रतिशत लगानीसहित जापान सरकारको सहयोगमा २०५४ सालमा निर्माण सुरु गरेर २०६३ सालमा उपभोक्तालाई हस्तान्तरण गरिएको थियो। आयोजनाबाट २०६३ देखि औपचारिक हिसाबले उपभोक्तालाई पानी वितरण सुरु गरिएको थियो। आयोजनाबाट लगभग ६ हजार घरधुरी लाभान्वित छन्। आयोजना निर्माण सुरु भएदेखि नै रामबहादुर घिमिरे उपभोक्ता समितिका अध्यक्ष थिए। उनी बारम्बार अध्यक्ष बनिरहे। अत्याधुनिक आयोजनाको पानी वितरण केही वर्षअघिसम्म उत्कृष्ट थियो। तर, पछिल्लो समय फोहोर र लेदोसहितको पानी उपभोक्ताको घरमा पुग्ने गरेको छ। समस्या बारम्बार दोहोरिएपछि उपभोक्ताले समितिसमक्ष गुनासो राख्दै आएका छन्। तर, सुनुवाइ हुन सकेको छैन। न त दीर्घकालीन समाधान नै खोजिएको छ। घिमिरेको नेतृत्वमा रहेको समितिले जग्गा तथा आयोजनालाई आवश्यक पर्ने सामग्री खरिददेखि कर्मचारी नियुक्ति र पदाधिकारीको पारिश्रमिकमा अनियमितता गरेको आशंका छ। समितिमा आवद्ध रहेकाहरु र स्थानीय उपभोक्ता घिमिरेले मनोमानी हिसाबले संस्था चलाएर लाखौं रूपैयाँ अनियमितता गरेको आरोप लगाउँछन्। पछिल्लो पटक पाँचौं कार्यकालका लागि २०७५ जेठदेखि घिमिरे अध्यक्ष बनेका थिए। उनले निर्वाचनबाट समिति चयन भएको १ वर्ष नपुग्दै कोषाध्यक्ष दाताराम आचार्य (रमेश)लाई कानुनविपरीत हटाएका थिए। सचिव लीलाप्रसाद काफ्लेलाई समेत जिम्मेवारीविहीन बनाउँदै अध्यक्ष घिमिरेले कार्यसमिति सदस्यहरु राजेन्द्रकुमार पोखरेल (राजन)लाई कायममुकायम सचिव र अन्नपूर्ण पोखरेललाई कोषाध्यक्षको जिम्मेवारी दिए। आयोजनाको सामग्री खरिद र निर्वाचित पदाधिकारी तथा सदस्यले लिने पारिश्रमिक सम्बन्धी विवाद अदालतसम्म पुगेपछि आचार्यलाई बर्खास्त गरिएको थियो। आचार्यको दुर्घटनामा परेर निधन भइसकेको छ। अनियमितताको विरोध गरेपछि अध्यक्षले रातारात बैठक राखेर बैंक खातामा सचिव र कोषाध्यक्षको हस्ताक्षर नै नचल्ने निर्णय गराएको काफ्ले बताउँछन्। समितिको विवादलाई लिएर उच्च अदालत विराटनगरमा मुद्दा परेको थियो। काफ्ले र आचार्यले दिएको रिटमाथि सुनुवाइ गर्दै उच्चले निर्वाचित पद अनुसार सचिव र कोषाध्यक्षलाई कार्य गर्न दिनू भनी गरेको आदेशको पालना घिमिरेले गरेनन्। उपभोक्ता समितिको कार्यकाल विधानत ४ वर्षको हुन्छ। सञ्चालनमा रहेका आयोजनाका कार्यहरु पूरा गर्न बाँकी रहेको भन्दै घिमिरे नेतृत्वको समितिको म्याद १ वर्ष थपियो। तर, थपिएको म्याद सकिएपछि पनि अध्यक्षकै हैसियतमा उनले काम गरिरहे। कार्यकाल सकिएर कामचलाउ भइसकेको समितिले आयोजनालाई दीर्घकालीन असर पर्ने निर्णयहरु गरेको पाइएको छ। निर्वाचनमा पराजय बेहोरेकाहरुलाई समेटेर घिमिरेले कानुनविपरीत ९ सदस्यीय समिति पुनर्गठन गरेका थिए। कार्यकाल सकिएपछि समिति पुनर्गठन गर्न नपाइने व्यवस्था छ। तर, नियमविपरीत पुनर्गठिन समितिले नै निर्णय गरी आयोजनाको प्रयोजनका लागि भनेर विराटनगर३ मा २०८० असारमा २६ धुर जग्गा ८४ लाख रूपैयाँमा खरिद गरेको देखाइएको छ। सचिवबाट हटाइएका काफ्ले लालपूर्जामा २६ धुर देखाइएको जग्गा फिल्डमा भने १०११ धुर मात्रै रहेको बताउँछन्। सुनसरी मोरङ सिँचाई आयोजनाको नहरमा पर्ने जग्गासहितको गरेर २६ धुर किनेका हुन्, उनले भने, तर, जग्गा उपभोग गर्न लायक छैन। काफ्लेका अनुसार चौडाइ १३ फिट र लम्बाइ ८० फिट भएको जग्गा त्रिभुज आकारको छ। खरिद गरिएको जग्गा त्यसअघि ४१ लाखमा बिक्री गर्न जग्गाधनी तयार थिए। तर, खानेपानी आयोजनाले बिचौलियासँग साँठगाँठ गरेर ८४ लाख मूल्य कायम गरेको पाइयो, उनी भन्छन्, पास खर्चसहित गर्दा ८७ लाख २५ हजार रूपैयाँ पुगेको छ। जग्गा खरिदका नाममा दोब्बर बढी मूल्य देखाएर समितिले लाखौं रूपैयाँ भ्रष्टाचार गरेको छ। आयोजनाको १६ औं वार्षिक प्रतिवेदनमै ६७ धुरजति जग्गा नहरमा पर्ने उल्लेख छ। संस्थाको नाममा गत साल खरिद गरिएको ८४ लाखको जग्गामध्ये ६७ धुर नहरमा गर्ने गरी किनेको छु र त्यसको मुआब्जा भारत सरकारले धुरको ६७ लाखका दरले दिने हुँदा बाँकी जग्गा आयोजनालाई फ्रि मै प्राप्त हुन्छ, प्रतिवेदनमा भनिएको छ। खरिद गरिएको उक्त जग्गा हालसम्म घेराबार गरेर छुट्याइएको पनि छैन। काफ्लेका अनुसार आयोजनामा अनावश्यक कर्मचारीको दरबन्दी सिर्जना गरेर त्यसवापतको तलब र भत्ता कार्यसमितिमा रहेकाले बाँडेर खाने गरेका छन्। अनियमितताको विरोध गर्न थालेपछि हामीलाई हटाइयो, उनी भन्छन्, विरोध गर्ने कोही नभएपछि अध्यक्षलाई आर्थिक अपचलन गर्न झन् सजिलो भयो। आफूलाई जिम्मेवारीविहीन बनाएपछि उच्च अदालतमा मुद्दा हालेको उनी बताउँछन्। संस्थामा वर्षैपिच्छे ल्यापटप, आइप्याटलगायतका सामान खरिद गरेको देखाउने गरिएको छ। तर, ती सामान कहाँ छन् भन्ने टुंगो नभएको काफ्लेको भनाइ छ। सामग्री खरिदको बिल भौचर सार्वजनिक गरिएको छैन। समितिमा रहेकाले समेत थाहा नपाउनुले खरिद अपारदर्शी रहेको प्रष्ट हुन्छ, उनले भने, खरिद गरिएका फर्निचरका बिल मात्रै भेटिन्छन्। तर, सामग्री भेटिँदैनन्। कार्यसमिति अवैध भएको, अध्यक्षले मनोमानी रूपमा समिति पुनर्गठन गरेको र जग्गालगायत खरिदमा अनियमितता गरिएको विषयलाई लिएर उच्च अदालतमा २०८० साउनमा मुद्दासमेत परेको थियो। मुद्दा हालसम्म विचाराधीन छ। अध्यक्ष घिमिरेले आफन्त र नातागोतालाई कर्मचारी भर्ती गरेको आरोप पनि छ। मापदण्ड बनाएर योग्यता र क्षमताका आधारमा कर्मचारी भर्ना गर्नुपर्नेमा अध्यक्ष घिमिरेले खानेपानी आयोजनालाई आफन्त भर्ती केन्द्र बनाएको काफ्ले बताउँछन्। उपभोक्ताको घरमा लेदोसहितको पानी पुग्छ। पानीको गुणस्तर सुधारतर्फ ध्यान छैन, उनले भने, खरिद र पाइप विस्तारमा ठूलो अनियमितता छ। पानी प्रयोग गरेवापत मासिक रूपमा शुल्क बुझाउने उपभोक्ता भने मर्कामा परिरहेका छन्। उपभोक्तालाई मासिक न्यूनतम ६० रूपैयाँ शुल्क तोकिएको उनले बताए। स्रोतका अनुसार ७५ प्रतिशत भन्दा धेरै कर्मचारी अध्यक्षका नातेदार छन्। संस्थालाई आवश्यकता नभए पनि अध्यक्षलाई मनाउन सक्दा कर्मचारीमा नियुक्ति पाइन्छ, स्रोतले भन्यो, कार्यसमिति सदस्य फूलथुंगा खतिवडाका श्रीमान, देवर र भाइसमेत गरी एकाघरका ३ जनाले जागिर पाएका छन्। खतिवडा विराटनगर३ मा रहेको शुभसिद्धकाली सहकारीकी व्यवस्थापक समेत हुन्। आयोजनाको निर्माण समिति संयोजक भोलानाथ घिमिरे खानेपानी आयोजनामा अध्यक्षको एकलौटी चल्ने गरेको बताउँछन्। आयोजनामा ठेकेदारले गर्ने कामका बारेमा अध्यक्षबाहेक अरुलाई थाहै हुँदैन, उनले भने, अध्यक्षको तोक अनुसार मात्रै काम हुने हुँदा अरु मर्मत सम्भारका काम र कर्मचारीको नियुक्तिलगायत अपारदर्शी छ। आयोजनामा अध्यक्षको निर्देशनबाहेक नियम कानुनले काम नगर्ने संयोजक घिमिरे बताउँछन्। अध्यक्ष घिमिरे भने खानेपानी आयोजनामा अनियमितता नरहेको जिकिर गर्छन्। खानेपानी आयोजनालाई पारदर्शी र प्रभावकारी हिसाबले सञ्चालन गरिएको छ। कुनै अनियमिता गरिएको छैन, उनले भने, विरोधीले आरोप मात्रै लगाएका हुन्। शुल्क घटाएर सर्वसुलभ हिसाबले पानी वितरण गरिएको छ। घिमिरेले नयाँ कार्यसमिति चयनका लागि निर्वाचन आएका कारण नेतृत्व हत्याउन खोज्नेहरुले आफ्नो बदनाम गरिरहेको बताए। संस्थाका लागि समितिले उत्कृष्ट काम गरेको उनको दाबी छ। तर, खरिदसँग सम्बन्धित बिल भौचरहरु भने कसैलाई पनि उपलब्ध गराउन र सार्वजनिक गर्न नसकिने घिमिरे बताउँछन्।"
यार्सा संकलनमा गएका युवकको हिउँमा चिप्लेर मृत्यु,बझाङ : यार्सा संकलनका क्रममा हिउँमा चिप्लेर युवकको मृत्यु भएको छ। सुर्मा गाउँपालिका५ सैनगाउँ गाउँका करिब ३२ वर्षीय दिपेन्द्र बोहराको आज बिहान करिब ७ बजे धौलढुंगामा भन्ने स्थानमा हिउँमा चिप्लेर मृत्यु भएको हो। बुधबार श्रीमतीसहित यार्सा संकलनका लागि घरबाट हिँडेका बोहरा आज बिहान ५ बजे धौलढुंगा पुगेका थिए। बिहान यार्सा संकलनका लागि हिँडेका बोहरा एक्कासि हिउँमा चिप्लिँदा घटनास्थलमै ज्यान गएको स्थानीय दिपेश दमाइले बताए। घटनास्थल सुर्माबाट एक दिनको दूरीमा पर्दछ। उनको शव घर ल्याइरहेको स्थानीयले बताए। घरमा दुई छोरा छिमेकीको भरमा छोडेर यार्सा संकलनका लागि निस्केका बोहरा दम्पतीले यो बर्जपात बेहोर्नुपरेको हो। बझाङमा अहिले यार्सा संकलनको सिजन चलिरहेकाले छोटो समयमै बढी आम्दानी गर्ने उद्देश्यले स्थानीयहरु लेकतिर चढ्ने गर्दछन्। लेकमा चढ्ने क्रममा धेरैले ज्यान गुमाइसकेका छन्।
फेवातालमा छाल चलेपछि जोखिममा परेकी अष्ट्रियाकी पर्यटकको उद्धार,पोखरा : पोखरामा बिहीबार दिउँसो एक्कासि चलेको हावाहुरीका कारण तालमा छाल चल्दा डुंगा पल्टने अवस्था आएको सूचनाका आधारमा सुरक्षाकर्मीले एक पर्यटकलाई उद्धार गरेका छन्। दिउँसो ४ बजेर २० मिनेटमा एक्कासि हावाहुरी आउँदा तालमा एक्लै नौका बिहार गरेकी अष्ट्रियाकी २७ वर्षीय पर्यटक लाउराको उद्धार गरिएको कास्की प्रहरीले जनाएको छ। सशस्त्र प्रहरी बल नेपाल कालिका र वडा प्रहरी कर्यालय बैदामबाट खटिएका प्रहरी टोलीले उद्धार गरेको प्रहरीले जनाएको छ। लाउरा एक्लै काठका डुंगा लिएर तालमा सयर गरेकी थिइन्।
यस्ता छन् मन्त्रिपरिषद् बैठकको निर्णयहरू,"काठमाडौं : राष्ट्रपति रामचन्द्र पौडेल अन्तर्राष्ट्रिय श्रम सम्मेलनमा भाग लिन स्वीट्जरल्याण्डको जेनेभा जाने भएका छन्। सिंहदरबारमा बिहीबार बसेको मन्त्रिपरिषद् बैठकले नेपाली प्रतिनिधिमण्डलको प्रतिनिधित्व गर्दै जेठ ३१ गते स्वीट्जरल्याण्डको जेनेभामा आयोजना हुने अन्तराष्ट्रिय श्रम सम्मेलनको ११२औं अधिवेशनमा सहभागी हुने राष्ट्रपति पौडेलको कार्यक्रमलाई स्वीकृत गरेको हो। बैठकले त्यसलगतै राष्ट्रपति पौडेलबाट हुने जर्मनी भ्रमणसमेत स्वीकृत गरिएको सरकारका प्रवक्ता रेखा शर्माले जानकारी दिइन्। त्यस्तै नेपाल न्यायसेवा तर्फको राजपत्राङ्कीत विशिष्ठ श्रेणी पदमा खेमराज ज्ञवाली, याम बहादुर बुढा मगर र भद्रकाली पोखरेललाई बढुवा नियुक्त गरी क्रमशश नायब महान्याधीवक्ता, न्याय परिषद्को सचिव र सर्वोच्च अदालतको रजिष्ट्रार पदमा पदस्थापन गर्ने निर्णय गरेको उनले जानकारी दिइन्। मन्त्रिपरिषद् बैठकले वन दोस्रो संशोधन नियमावली २०८१ स्वीकृत गरेको छ भने तिलगंगा आँखा विश्वविद्यालयसम्बन्धी व्यवस्था गर्न बनेको विधेयक संघीय संसदमा पेस गर्न स्वीकृति प्रदान गर्ने निर्णय भएको प्रवक्ता शर्माले जानकारी दिइन्।"
स्वास्थ्य शिविरबाट ९ सय २२ जनाले सेवा लिए,"रसुवा : घरदैलोमै स्वास्थ्य सेवा दिने उद्देश्यले नौकुण्ड गाउँपालिकाको ठूलोभोर्लेमा सञ्चालित निःशुल्क स्वास्थ्य शिविरबाट नौ सय २२ जनाले स्वास्थ्य सेवा लिएका छन्। डाकेदारनरसिंह केसीको अगुवाइमा इसोदादेवीभगवानसिंह मेमोरियल ट्रस्ट काठमाडौंको आयोजना र रसुवानुवाकोट पर्यटन समाजका अध्यक्ष बलराम न्यौपाने तथा भोर्लेस्थित रुद्रादेवी स्वास्थ्य आमा समूहको सहयोगमा नौकुण्ड५ स्थित ठूलो भोर्ले गाउँमा स्वास्थ्य शिविर सम्पन्न भएको हो। शिविरमा दुई सयको अल्ट्रासाउन्ड,९२ लाई स्त्रीसम्बन्धी रोग उपचार, एक सय १० जनालाई दाँत एवं ५० जनालाई प्रसूतिसम्बन्धी उपचारका साथै दुई सय ७१ जनाको सामान्य स्वास्थ्य परीक्षण गरिएको अध्यक्ष न्यौपानेले बताए। निःशुल्क प्रदान गरिएको औषधिमध्ये ५० प्रतिशत स्थानीय तह र ५० प्रतिशत डा केसीले व्यवस्था गरेका थिए। उपचारमा आएका अधिकांश सेवाग्राहीमा गानोगोला, दम, अम्लपित्त, टाउको दुखाइ, नसा तथा हाडजोर्नीजस्ता विविध समस्याका बिरामीले स्वास्थ्य उपचार सेवा लिएका थिए। स्थानीय बहादुरसंह तामाङले कमजोर आर्थिक अवस्थाका कारण टाढा जान नसकेका बासिन्दालाई उपचारमा ठूलो राहत मिलेको बताए। शिविरमा स्वास्थ्य परीक्षण तथा उपचारका लागि डा केसीको नेतृत्वमा डा विनोद अर्याल, डा दीपेश पौडेल, डा जसपाल यादव, डा पूजा महतो, डा सामना कोइराला, डा अमर श्रेष्ठ र वरिष्ठ नेत्र सहायक राजेन्द्र राना संलग्न थिए।"
गर्मी बढेपछि भैरहवाका विद्यालय जेठ २५ गतेसम्म बन्द,"भैरहवा : रुपन्देहीको सिद्धार्थनगर नगरपालिका (भैरहवा) मा रहेका सबै विद्यालयहरू ८ दिनका लागि बन्द गरिएको छ। बढ्दो गर्मीका कारण विद्यार्थी र जनजीवनमा समेत नकारात्मक असर परी बिरामी हुने समस्यालाई मध्यनजर गर्दै बिहीबार बसेको सिद्धार्थनगर नगरपालिकाको विपद् व्यवस्थापन समितिको बैठकले ८ दिनसम्मका लागि विद्यालयमा विदा दिने निर्णय गरेको सिद्धार्थनगर नगरपालिकाका प्रमुख प्रशासकीय अधिकृत जनक थापाले जानकारी दिए। उनका अनुसार वर्षेगर्मी वा हिउँदे बिदाबाट कट्टी हुने गरी जेठ १८ शुक्रबार देखि जेठ २५ गतेसम्म विद्यालयमा बिदा दिइएको छ। पालिकामा सामुदायिक १७, संस्थागत ४१ र धार्मिक १४ वटा गरी ७२ वटा विद्यालय छन्। बढ्दो तापक्रमका कारण जनजीवन प्रभावित भएकाले विद्यार्थीहरुको पठनपाठनमा अहसजतादेखि लिएर बिरामीसम्म परिरहेका छन्, सिद्धार्थनगर नगरपालिकाका मेयर इश्तियाक अहमद खाँले भने,जसकारण राहतका लागि विद्यालय बन्द गर्ने निर्णय गरिएको हो। सामान्यतया दिउँसोको समयमा भैरहवाको तापक्रम ४३ डिग्री सेल्सियस सम्म पुग्ने गरेको छ भने बिहीबार बिहान करिब ९ बजेको समयमा भैरहवाको अधिकतम तापक्रम ३९ दशमलव ७ डिग्री सेल्सियस मापन गरिएको छ। कक्षा ११ र अन्य राष्ट्रियस्तरका परीक्षाहरू भने सञ्चालन गर्नमा बाधा नपर्ने नगरपालिकाको कार्यालयले जनाएको छ।"
तेस्रो संस्करणको एएमएन इभी र्याली हुने,"काठमाडौं : अन्नपूर्ण मिडिया नेटवर्क (एएमएन)ले तेस्रो संस्करणको विद्युतीय सवारी र्याली (इभी र्याली) गर्ने भएको छ। विश्व वातावरण दिवसको अवसरमा जेठ २६ गते (जुन ८)मा र्याली गर्न लागिएको हो। हेल द पोलुसन फाइटर्स नारा दिइएको एएमएन इभी र्याली काठमाडौंको भृकुटीमण्डपबाट सुरू हुनेछ। र्यालीमा कार, स्कुटर, ट्याम्पो, बसलगायतका विद्युतीय सवारी धनी सहभागी हुन सक्नेछन्। सहभागी हुनेहरूले अनिवार्यरूपमा रजिस्ट्रेशन गर्नुपर्ने एएनएमले जानकारी दिएको छ। रजिट्रेशन निशुल्क रहेको छ। यसबीचमा र्यालीको तयारीका लागि एएमएन टोली इभी शोरूम पुगेर धन्यवाद ज्ञापन गर्दै आएको छ। वातावरण जोगाउन इभी सवारीसाधनले राम्रो भूमिका खेलिरहेको भन्दै टोलीले इभी शोरूमहरूलाई धन्यवाद दिँदै आएको हो। यहाँ क्लिक गरेर रजिस्ट्रेशन गर्न सकिन्छ।"
रसुवाको लाङसिसामा ट्रेकिङ गएका व्यक्तिको लेक लागेर मृत्यु,"काठमाडौं : रसुवाको गोसाइँकुण्ड गाउँपालिका४, लाङसिसामा ट्रेकिङ गएका एक जनाको लेक लागेर मृत्यु भएको छ। मृत्यु हुनेमा सिन्धुपाल्चोक मेलम्ची नगरपालिका६ का २४ वर्षीय विजय तामाङ रहेका छन्। समुन्द्र सतहदेखि करिब ५६०० मिटरमा रहेको लाङसिसामा उनको मृत्यु भएको प्रहरीले जनाएको छ। उनको मृत्यु भएको सूचना पाएपछि जिल्ला प्रहरी कार्यालय रसुवाबाट प्रहरी निरीक्षकको कमाण्डमा र प्रहरी चौकी लाङटाङबाट प्रहरी घटनास्थलमा पुगेको थियो। शव परीक्षणका लागि त्रिवि शिक्षण अस्पताल महाराजगंज फरेन्सिक मेडिसिन विभागमा पठाइएको प्रहरीले जनाएको छ।"
"राष्ट्रपतिको स्वीट्जरल्यान्ड भ्रमण स्वीकृत, उतैबाट जर्मनी जाने",काठमाडौं : राष्ट्रपति रामचन्द्र पौडेल स्वीट्जरल्यान्ड भ्रमणमा जाने भएका छन्। जेठ ३१ गते जेनेभामा आयोजना हुने अन्तर्राष्ट्रिय श्रम सम्मेलनको ११२औं अधिवेशनमा भाग लिन उनी त्यसतर्फ जाने भएका हुन्। सूचना तथा सञ्चारमन्त्री रेखा शर्माले राष्ट्रपतिको भ्रमणलाई सरकारले स्वीकृति दिएको बताइन्। उनका अनुसार राष्ट्रपति पौडेल उतैबाट जर्मनी पुग्नेछन्। उनले नेपाली प्रतिनिधिमण्डलको नेतृत्व गर्दै त्यसतर्फ प्रस्थान गर्ने राष्ट्रपति कार्यालयले जानकारी दिएको छ।
सिन्धुली दुर्घटनाका घाइतेलाई हेलिकोप्टरमार्फत काठमाडौं लगियो,"सिन्धुली : सिन्धुलीमा मोटरसाइकल दुर्घटना हुँदा गम्भीर घाइते भएका एक जनालाई थप उपचारका लागि काठमाण्डौं लगिएको छ। बिहीबार तीनपाटन गाउँपालिका२, भीमस्थान चोकमा ट्याक्टरले मोटरसाइकललाई ठक्कर दिँदा गम्भीर घाइते भएका तीनपाटन गाउँपालिका १ चिसापानीका ४५ का नवराज काफ्लेलाई हेलिकोप्टर मार्फत काठमाण्डौं लगिएको सिन्धुली प्रहरीले जनाएको छ। भीमस्थानबाट बेलघारीतर्फ आउँदै गरेको प्रदेश २०३००१ त ५५२६ नम्बरको ट्याक्टरले विपरीत दिशातर्फ जाँदै गरेको प्रदेश २०२००५ प ४७४३ नम्बरको मोटरसाइकललाई ठक्कर दिँदा काफ्ले गम्भीर घाइते भएका थिए। उनको सिन्धुली अस्पतालमा सामान्य उपचारपछि थप उपचारका लागि हेलिकोप्टरमार्फत नेपाल मेडिसिटि अस्पताल पठाइएको सिन्धुलीका प्रहरी प्रमुख गोविन्द काफ्लेले जानकारी दिए। ट्याक्टर र चालकलाई नियन्त्रणमा लिई प्रहरीले अनुसन्धान सुरु गरेको छ।"
गुल्मीमा १४० जनाले गरे रक्तदान,गुल्मी : गुल्मीको चन्द्रकोट गाउँपालिकाले १७ औं गणतन्त्र दिवसको अवसरमा खुल्ला रक्तदान कार्यक्रम गरेको छ। रक्त सञ्चार सेवा केन्द्र रुपन्देहीको प्राविधिक सहयोग र गाउँपालिकाको कार्यालय शान्तिपुरमा आयोजना गरिएको खुल्ला रक्तदान कार्यक्रममा एक सय ४० जनाले रक्तदान गरेका छन्। एकैदिन एक सय ४० युनिट रगत संकलन भएको गाउँपालिकाले जनाएको छ। नागरिकको उत्साह र यति ठूलो संख्यामा रक्तदान गर्ने गुल्मीका १२ स्थानीय तह मध्येको पहिलो चन्द्रकोट गाउँपालिका रहेको नेपाल स्वयंसेवी रक्तदाता समाज रुपन्देहीका अध्यक्ष कृष्ण चौहानले बताए। आफूले हालसम्म ८२ पटक रक्तदान गरेको बताउँदै चौहानले अहिले रक्तदान गर्नेको संख्या दैनिक बढ्दै गएको बताए। स्वस्थ मानिसले १ सय २० दिनमा रक्तदान गर्न सकिने उनले बताए। लुम्बिनी प्रदेशका नागरिकलाई आवश्यक परेको समयमा नि:शुल्क रगत उपलब्ध गराउने उद्देश्यले केही समयअघि रक्तदानको लागि चन्द्रकोट गाउँपालिका र नेपाल स्वयंसेवी रक्तदाता समाज रुपन्देही बीच सम्झौता भएको थियो।
सिन्धुलीको बारामा बस दुर्घटना हुँदा २५ जना घाइते,"सिन्धुली : बिपी राजमार्ग अन्तर्गत सिन्धुलीको गोलन्जोर गाउँपालिका ७, तल्लो बारामा बस दुर्घटनामा भएको छ। दुर्घटनामा २५ जना यात्रु घाइते भएका छन्। घाइतेको उद्धार कार्य जारी छ। घाइतेको खुर्कोटस्थित शुभ जीवन अस्पताल र सुनकोसी सामुदायिक अस्पतालमा उपचारका लागि पठाइएको छ। महोत्तरीको बर्दिबासबाट काठमाडौंतर्फ जाँदै गरेको १७३२ नम्बरको पर्यटकीय बस दुर्घटना भएको हो। बसमा ग्लोबल आईएमई बैंकका कर्मचारी रहेको गोलन्जोर गाउँपालिका७ सिन्धुलीका वडाध्यक्ष रेगनराज थापाले जानकारी दिए। उनीहरू बैंकको तालिममा सहभागी भएर बर्दिबासबाट फर्कँदै थिए। घुमाउरो सडकमा विपरीत दिशाबाट आएको स्कुटरलाई जोगाउँदा दुर्घटना भएको अनुमान गरिएको छ। बस सडकबाट करिब ५० मिटर तल खसेको छ। घटनाको विवरण आउन बाँकी छ। घटनास्थलमा नेपाल प्रहरी, सशस्त्र प्रहरी, जनप्रतिनिधि र स्थानीय उद्धारमा खटिएका छन्।"
छिन्नमस्ता गाउँपालिकामा सोझै शिक्षकको खातामा तलब,"राजविराज : सप्तरीको छिन्नमस्ता गाउँपालिकाले शिक्षकको तलब सिधैं खातामा हाल्दिने व्यवस्था कार्यान्वयनमा ल्याएको छ। यसअघिसम्म सम्बन्धित विद्यालयको खातामा शिक्षकको तलब जम्मा गर्दै आएको गाउँपालिकाले शिक्षकको तलब मासिक रुपमा इएफटी (इलेक्ट्रोनिक्स फन्ड ट्रान्सफर)मार्फत सिधैं बैंक खातामा निकासा दिन थालेको हो। तलव वितरणलाई पारदर्शी र जवाफदेही बनाउनका लागि सूत्रमार्फत शिक्षकलाई सिधैं खातामा तलव हालिदिने व्यवस्था कार्यान्वयनमा ल्याइएको गाउँपालिकाका अध्यक्ष विद्यानन्द चौधरीले बताए। तलवी बिवरणलाई सूत्रमार्फत कार्यान्वयन गर्ने छिन्नमस्ता गाउँपालिका मधेश प्रदेशमै पहिलो सामुदायिक विद्यालय रहेको अध्यक्ष चौधरीले दाबी गरे। चौधरीका अनुसार बुधबार छिन्नमस्ता भुपेन्द्र संस्कृत माध्यमिक विद्यालय सखडाका शिक्षक, कर्मचारीको तलब पठाइएको छ। त्रैमासिक रुपमा दिँदै आएको शिक्षक कर्मचारीको तलब मासिक रुपमा इएफटीमार्फत सौझै बैंक खातामा पठाउने काम सुरु भएपछि शिक्षकहरूलाई सहज हुनेछ, उनले भने। गाउँपालिकाका प्रमुख प्रशासकीय अधिकृत उज्जवल आनन्दका अनुसार शुक्रबारसम्म सबै विद्यालयका शिक्षक, कर्मचारीको बैंक खातामा सोझै तलब निकासास हुनेछ। यसबाट गाउँपालिकाको १९ विद्यालयका १ सय ६७ जना शिक्षक, कर्मचारी प्रत्यक्ष लाभान्वित हुनेछन्। त्रैमासिक रुपमा पाउँदै आएको तलब मासिक रुपमा पाउने भएपछि विद्यालयका शिक्षक, कर्मचारीहरूको दैनिक कामकाजमा सहजता हुने आनन्दले विश्वास व्यक्त गरे। यसअघि शिक्षकको तलब सम्बन्धित विद्यालयको खातामा जम्मा गर्ने र विद्यालयले सम्बन्धित शिक्षकको खातामा जम्मा गरिदिने व्यवस्था थियो। तलबका लागि विद्यालयका प्रधानाध्यापक गाउँपालिका पुग्नुपर्ने, प्रधानाध्यापकले विद्यालय छाड्दा प्रशासन र पठनपाठनमा असर पुग्ने र कतिपय बेला प्रधानाध्यापकले भने पनि शिक्षकको तलब जम्मा नगरिदिने समस्या अब हल भएको शिक्षकहरूले बताए। गाउँपालिकाले सिधैं शिक्षकको खातामा तलब जम्मा गर्न थालेपछि प्रधानाध्यापकको समय बचत भएको छ भने गाउँपालिका धाउने समयलाई विद्यालयको शैक्षिक क्रियाकलापमा खर्च गर्ने वातावरण बनेको छिन्नमस्ता भुपेन्द संस्कृत माध्यमिक विद्यालयका शिक्षक इन्द्र थापाले बताए। आफूले आजै तलब निकालेको भन्दै थापाले भने छिटो र छरितो काम हुन्छ। शिक्षकको ग्रेड वृद्धि वारे थाहा हुन्छ। कर कट्टी कति गर्नुपर्ने भन्ने थाहा हुन्छ, शिक्षकको अवकाश मिति थाहा हुन्छ। अर्का शिक्षक लाल बहादुर मण्डलले भने, कतिपय अवस्थामा प्रधानाध्यापकले चारपाँच दिनसम्म शिक्षकलाई तलव दिएन भन्ने गुनासो सुनिन्थ्यो। अव तलवका लागि प्रअले पालिका धाइरहनुपर्दैन। त्यो समयलाई प्रअले पनि पठनपाठनमा उपयोग गर्न सक्नुहुन्छ। इएफटी कार्यान्वयनमा ल्याएको गाउँपालिकाले चेकलाई विस्थापित गर्दै रियल टाईम, रियल एक्स्पेन्डिचर भन्ने नारालाई कार्यान्वयनमा ल्याएको प्रधानाध्यापक रामेश्वर प्रसाद यादवले बताए। तीन महिनासम्म तलब नआउँदा ऋण सापटी लिनुपर्ने झण्झटबाट आराम मिलेको शिक्षकहरूको भनाइ छ। छिन्नमस्ता गाउँपालिकास्थित छिन्नमस्ता भुपेन्द्र संस्कृत माध्यमिक विद्यालय सखडामा कार्यरत शिक्षक कर्मचारीहरूले सात महिनादेखि तलब नपाएपछि वैशाख १२ गतेदेखि ४ सुत्रीय माग राख्दै विद्यालयको सम्पूर्ण गतिविधि स्थगन राखी संघर्षमा उत्रिएका थिए।"
गुल्मीमा ११ हजार बालबालिकालाई आईपीभी खोप लगाइने,गुल्मी : गुल्मीमा ११ हजार बालबालिकालाई आईपीभी खोप लगाइने भएको छ। जिल्लाका १२ वटै स्थानीय तहका खोप लगाउन छुटेका बालबालिकालाई यही जेठ २१ गते खोप लगाइने स्वास्थ्य कार्यालय गुल्मीले जनाएको छ। राष्ट्रिय खोप कार्यक्रम अन्तर्गत गुल्मीका ३९२ खोप केन्द्रमा १० हजार ८ सय १० जना बालबालिकालाई आईपीभी खोप लगाइने भएको जनस्वास्थ्य अधिकृत पशुपति आचार्यले जानकारी दिए। स्वास्थ्य कार्यालयले आईपीभी खोप अभियानलाई प्रभावकारी बनाउने उद्देश्यले गुल्मीको सदरमुकाम तम्घासमा जिल्लाका सञ्चारकर्मीहरूसँग अन्तरक्रिया गरेको छ। साढे ५ वर्षदेखि ८ वर्ष उमेर समूहका बालबालिकालाई उक्त खोप लगाइने छ। २०७३ वैशाखदेखि २०७५ असोजसम्म जन्मिएर यस खोपबाट बञ्चित भएका तथा एक वर्ष मुनिका बालबालिका पोलियो रोगको जोखिममा परेकालाई खोप दिन लागिएको जनस्वास्थ्य अधिकृत आचार्यले बताए। त्यसका लागि स्वास्थ्य कार्यालय गुल्मीले जिल्लाका स्थानीय तहमा रहेका स्वास्थ्यकर्मीहरूलाई अभिमुखीकरण गरिएको छ। पोलियो रोग जुनसुकै उमेर समूहकालाई पनि लाग्छ। जिल्लाका सबै पालिकामा जेठ २८ गतेसम्म आईपीभी खोप अभियान सञ्चालन गरिने कार्यालयले जनाएको छ। सरकारले सञ्चालन गरेको उक्त अभियानलाई सफल बनाउन सबैले आफ्नो तर्फबाट आवश्यक सहयोग गर्नुपर्ने प्रमुख जिल्ला अधिकारी कृष्णप्रसाद शर्माले बताए। यस अभियानका लागि निर्धारण गरिएको उमेर समूहका अधिकांश बालबालिकाहरू विद्यालयमा अध्ययन गर्ने भएकाले खोप सेवा पनि विद्यालयमा नै गएर प्रदान गरिने भएको छ। ग्रामीण क्षेत्रका सबै गाउँबस्तीमा सूचना प्रवाह गरेर खोपबाट छुटेका बालबालिकालाई अनिवार्य सहभागी बनाएर यो अभियान सफल पार्ने दायित्व सबैको रहेको समन्वय समिति गुल्मीका प्रमुख द्रोण बहादुर खत्रीले बताए। उनले जिल्लामा केही सडक बालबालिका पनि रहेकाले उनीहरूलाई पनि यो खोपमा समावेश गर्न आग्रह गरेका छन्।
क्यानले भन्यो सरकार र आईसीसीबाट पहल हुँदासमेत सन्दीपलाई अमेरिकी दूतावासले दिएन भिसा,"काठमाडौं : अमेरिकी दूतावासले क्रिकेटर सन्दीप लामिछानेलाई दोस्रोपटक अमेरिकाको भिसा दिन अस्विकार गरेको छ। परराष्ट्र मन्त्रालयको कूटनीतिक नोटपछि बिहीबार अन्तर्वार्तामा बोलाइएका लामिछानेलाई अमेरिकी दूतावासले भिसा दिन अस्विकार गरेको हो। नेपाल क्रिकेट संघ (क्यान)ले सन्दीप लामिछानेलाई अमेरिकाले भिसा दिन अस्वीकार गरेको जानकारी दिएको छ। क्यानका सचिव पारस खड्काले विज्ञप्ति जारी गरेर सरकार र आइसीसीबाट आवश्यक पहल गर्दासमेत अमेरिकी दूतावासले भिसा दिन असमर्थता जनाएको उल्लेख गरेका छन्। 'संयुक्त राज्य अमेरिका र वेस्ट इन्डिजमा हुन लागेको आईसिसी पुरुष टी२० विश्वकप २०२४ मा सहभागिताका लागि नेपाली राष्ट्रिय क्रिकेट खेलाडी सन्दीप लामिछानेको भ्रमणको निम्ति कूटनीतिक नोटसहित नेपाल सरकार, परराष्ट्र मन्त्रालय, युवा तथा खेलकुद मन्त्रालय, राष्ट्रिय खेलकुद परिषद्, नेपाल क्रिकेट संघ साथै आईसीसीबाट आवश्यक पहल भएको अवस्था हुँदासमेत अमेरिकी दूतावासले राष्ट्रिय खेलाडी सन्दिप लामिछानेलाई विश्वकप खेल्नका लागि यात्रा अनुमति (भिसा) दिन असमर्थता जनाएको व्यहोरा जानकारी गराउन चाहन्छौं,' सचिव खड्काले विज्ञप्तिमा भनेका छन्। यसअघि गत गत जेठ ९ गते पनि अन्तर्वार्तामा गएका सन्दीप लामिछानेलाई दूतावासले भिसा दिन अस्विकार गरेको थियो। लामिछानेलाई हालै उच्च अदालत पाटनले बलात्कार अभियोगबाट सफाइ दिएको थियो।"
नारायणघाटमा एनसेलको नयाँ एनसेल सेन्टर उद्घाटन,"काठमाडौं : एनसेल आजियाटा लिमिटेडले नारायणघाट, चितवनमा आफ्नो नयाँ एनसेल सेन्टर खोलेको छ। ग्राहकहरुलाई एकै स्थानबाट विभिन्न सेवा प्रदान गर्दै विश्वस्तरीय सेवा सुविधाको अनुभव प्रदान गर्ने उद्देश्यका साथ लायन्स चोक (होटल रेड कार्पेट भवन), नारायणघाटमा आफ्नो नयाँ सेन्टर सञ्चालनमा ल्याएको हो। एनसेलका चीफ अफ स्टाफ, अपरेशन स्टेफन रोड्रिगेजले एक कार्यक्रम माझ आज बिहिबार उक्त नयाँ एनसेल सेन्टरको उद्घाटन गरेका थिए। यो सेन्टरबाट ग्राहकहरुले सबै किसिमका ग्राहक सेवाहरु प्राप्त गर्न सक्छन्। आफ्नो ब्राण्ड बाचा आज, भोलि, सधैं सँगै तथा थीम हामी तपाईंकै लागि अनुरुप स्थापना गरिएको यस नयाँ एनसेल सेन्टरबाट ग्राहकले एनसेलका सेवा तथा सुविधाहरुका बारेमा सोधपुछ गर्न, सिम खरिद गर्न, इन्टरनेट सेटिङ्गको जानकारी लगायत विभिन्न कर्पोरेट सेवाहरु समेत लिन सक्छन्। यसैगरी ग्राहकहरुले यस सेन्टरबाट आफ्नो सिम फोरजीमा अपग्रेड गर्ने, सिम तथा मोबाइल नम्बर परिवर्तन, सिम ईसिममा अपग्रेड गर्न, सीयुजी नम्बरहरुको आवश्यक फेरबदल गर्ने, बिज प्लान, अन्तर्राष्ट्रिय रोमिङ्ग सुचारु गर्ने, बिल तिर्ने, ब्यालेन्स रिचार्ज र ट्रान्सफर गर्ने लगायतका ग्राहक सेवाहरु प्राप्त गर्न सक्छन्। सेन्टर उद्घाटन कार्यक्रमलाई संबोधन गर्दै चीफ अफ स्टाफ, अपरेशन स्टेफन रोड्रिगेजले भने, नारायणघाटमा खोलिएको नयाँ एनसेल सेन्टरबाट गुणस्तरीय ग्राहक सेवा प्रदान गर्ने हाम्रो कार्यलाई निरन्तरता दिन पाउँदा हामी हर्षित छौं। हामी तपाईंकै लागि अर्थात नेपाल र नेपालीका लागि हौं र यही थिममा आधारित भई ग्राहक सेवाका लागि स्थानिय स्तरमा नै उपस्थिती जनाई ग्राहकहरुलाई सधैं अन रहन सक्षम बनाउँदै कनेक्टिभिटीले ल्याउने अवसरहरूबाट फाइदा पुर्याउनु हाम्रो उदेश्य रहेको छ। उक्त अवसरमा कम्पनीको सधैं अन योजनाका बारेमा बोल्दै उनले यो यस्तो प्रकारको नेपालमा नै पहिलो योजना भएको र यसले मोबाइल डेटामा प्याक सकिए पश्चात मेन ब्यालेन्स काटिने समस्या हटाएर सेवामा पहुँच अझ सहज र सुलभ बनाएको बताए। यसले प्रयोगकर्ताहरूलाई आफ्नो मेन ब्यालेन्स काटिने डर नराखी आफ्नो डेटा सधैं अन राख्न मद्दत गर्दछ किनकि आजको डिजिटल युगमा धेरै कार्यहरू अनलाइनमार्फत नै गरिने हुनाले उनीहरू सधैं अनलाइन रहनु पर्दछ, उनले भने। आइतबार देखि शुक्रबार हप्ताको ६ दिन यस सेन्टरले ग्राहकहरुलाई सेवा प्रदान गर्नेछ। यस अघि एनसेलले पुल्चोक, नारायणघाटमा रहेको आफ्नो पुरानो एनसेल सेन्टरबाट ग्राहक सेवा प्रदान गर्दै आएको थियो। आफ्नो ग्राहक सेवालाई अझ सहज बनाई उत्कृष्ट ग्राहक अनुभव प्रदान गर्न एनसेलले देशका विभिन्न भागमा ३० वटा भन्दा बढि एनसेल सेन्टरहरु सञ्चालन गर्दै आएको छ।"
भन्सार छलीबाट आउने मोबाइलमा प्रतिबन्ध लगाउनुपर्छ : महासंघ,"काठमाडौं : नेपाल मोबाइल व्यवसायी महासंघले भन्सार छलीबाट आउने मोबाइलमा प्रतिबन्ध लगाउनुपर्ने जनाएको छ। बिहीबार काठमाडौंमा पत्रकार सम्मेलन गर्दै महासंघले भन्सार छलीबाट मोबाइल भित्रदा राज्यलाई अर्बौ रुपैयाँ राजस्व नोक्सानी भइरहेको र व्यवसायीहरुलाई पनि असर परिरहेको भन्दै भन्सार छलीबाट आउने मोबाइलमा प्रतिबन्ध लगाउनुपर्ने जनाएको हो। महासंघका केन्द्रीय अध्यक्ष भरत भट्टराईले वार्षिक एक अर्ब ८० करोड रुपैयाँ बराबरको मोबाइल सेट नेपालमा विदेश भ्रमणमा जाँदा र आफन्तहरूले विदेशबाट पठाउँदा आइरहेको बताइ। त्यस्तै, खुला सिमानाबाट राजश्व छली गरेर प्रति महिना पाँच हजार पाँच सयका दरले नेपालमा आइरहेको महासंघको तथ्यांक छ। राज्यले भन्सार छलीबाट आउने यस्ता प्रकारका मोबाइल सेटहरुमा प्रतिबन्ध लगाउनुपर्ने उनले माग गरे। त्यस्तै उनले यस किसिमका कारोबारको अन्त्य गर्न सरकारले तत्काल एमडीएमएस प्रणाली लागू गर्नुपर्नेमा जोड दिए।"
एमाले अध्यक्ष ओलीले रचना गरेको 'चान्स पायो कि नेपालीले गर्छ' क्रिकेट गीत सार्वजनिक,"काठमाडौं : नेकपा एमालेका अध्यक्ष केपी शर्मा ओलीको शब्द रचना रहेको क्रिकेट गीत सार्वजनिक भएको छ । पृथ्वी खनालले उक्त गीतमा संगीत दिएका छन् । आरसी रिमाल,शाहस शाक्य र स्वयं खनालले समेत गीतमा आवाज दिएका छन् । गायक तथा संगीतकार खनालले आफ्नो युटुव च्यानलबाट आज उक्त गीत सार्वजनिक गरेका हुन् । क्रिकेट प्रेमीहरूलाई लक्षित गर्दै एमाले अध्यक्ष ओलीले सो गीत रचना गरेका हुन् । यो गीतबाट क्रिकेट प्रेमीहरूले भरपुर मनोरञ्जन लिन सक्नेछन्। संयुक्त राज्य अमेरिका र वेस्ट इन्डिजमा आईसीसी ट्वान्टीट्वान्टी पुरुष क्रिकेट प्रतियोगिता हुन गइरहेको छ । अध्यक्ष ओलीले उक्त खेलमा सहभागी हुने नेपाली खेलाडीहरूलाई सफलताका निम्ति शुभकामना दिएका छन्।"
भीमफेदी कार दुर्घटना अपडेट : मृतकको संख्या ३ पुग्यो,मनहरी : मकवानपुरको भीमफेदीकुलेखानीकाठमाडौँ सडकखण्डअन्तर्गत भीमफेदी गाउँपालिका६ स्थित जुरिखेतमा कार दुर्घटनामा परी मृत्यु हुनेको सङ्ख्या तीन जना पुगेको छ । दुर्घटनामा परी अन्य दुईजना घाइते भएका छन् । जिल्ला प्रहरी कार्यालय मकवानपुरका प्रहरी नायब उपरीक्षक लक्ष्मी भण्डारीका अनुसार मकवानपुरको मनहरी गाउँपालिका८ स्थित बेलुवाका २५ वर्षीय अर्जुन नेपाली र उनका तीनमहिने छोरी अजिता भित्रीकोटीको मृत्यु भएको हो । नेपालीलाई उपचारका लागि बुधबार राति हेटौँडा अस्पताल ल्याइएकामा चिकित्सकले मृत घोषित गरेका उनले बताए। दुर्घटनामा परी मृत्यु भएका कारका चालक काठमाडौँ चन्द्रगिरि नगरपालिका१ दहचोक बस्ने ६१ वर्षीय सानु परियार रहेको प्रवक्ता भण्डारीले जानकारी दिए। उनका अनुसार काठमाडौँबाट हेटौँडातर्फ आउँदै गरेको बा६च ९३७९ नम्बरको कार बुधबार आफैँ अनियन्त्रित भई दुर्घटना हुँदा एक बालिकासहित तीन जनाको मृत्यु भएको हो । दुर्घटनामा परी घाइते भएका मनहरी गाउँपालिका८ स्थित बेलुवाकी २३ वर्षीया सरिता परियार र चितवनको राप्ती नगरपालिका१ स्थित लोथरकी ३५ वर्षीया सानोकान्छी तामाङको मकवानपुरस्थित सहकारी अस्पतालमा उपचार भइरहेको भण्डारीले बताए। कार सडकबाट करिब दुई सय ५० मिटर तल खोल्सामा खस्दा दुर्घटना भएको प्रहरीले जनाएको छ ।
रोजगार बैंकको अवधारणा सरकारले कार्यान्वयनमा ल्याउँछ : प्रधानमन्त्री,"विराटनगर : प्रधानमन्त्री पुष्पकमल दाहाल प्रचण्डले ज्ञान,पुँजी,सीप र प्राविधिक क्षमताअनुसारको रोजगारी सुनिश्चित गर्न सरकारले रोजगार बैंकको अवधारणा कार्यान्वयनमा ल्याउने बताए। श्रमाधान रोजगार मेलालाई बिहीबार सम्बोधन गर्दै प्रधानमन्त्री प्रचण्डले वैदेशिक रोजगारीबाट फर्किएकाहरू वा नेपालमै रहेको श्रम सीप र अनुभवको उपयोग गरी उद्यमशिलता विकास गरिने बताए। 'वैदेशिक रोजगारीबाट फर्किएकाहरू वा नेपालमै रहेको श्रम सीप र अनुभवको उपयोग गरी उद्यमशिलता विकास गर्न तथा रोजगारीको माग र आपूर्तिको विषयमा काम गर्ने रोजगार बैंकको अवधारणा सरकारले कार्यान्वयनमा ल्याउँदैछ,'प्रधानमन्त्री प्रचण्डले भने,'एक लाख रिटर्नीहरूलाई उनीहरूको ज्ञान, पुँजी, सीप र प्रविधि क्षमताअनुसारको रोजगारी सुनिश्चित गर्न सरकारले बजेटमा आवश्यक प्रबन्ध गरेको छ ।' दीगो विकासका लक्ष्यहरू तथा सरकारको अन्य नीति तथा योजनाले परिकल्पना गरेअनुरूप श्रम क्षेत्रमा पनि स्वास्थ्य र आरोग्यताका लागि काम गरी श्रमिकको हकहित संरक्षण गरिने बताउँदै प्रधानमन्त्रीले रेमिटेन्सबाट अर्थतन्त्रको उत्पादनशिलता बृद्धि गरी आन्तरिक रोजगारी बढाउन सरकार लागि परेको बताए । उनले सबै क्षेत्रको संयोजन गरी तत्कालका लागि सुरक्षित र उपलब्धिमूलक वैदेशिक रोजगारी र दीर्घकालीन रूपमा आन्तरिक रोजगारी बढाएर देशको समृद्धि र नागरिकको सन्तुष्टि वृद्धि गर्नुपर्नेमा जोड दिए। रोजगारीको सिर्जना र मर्यादित श्रम क्षेत्रको विकास गरेर समृद्धिको यात्रालाई तीव्रता दिन सकिने बताउँदै उनले त्यसका लागि सरकार र निजी क्षेत्रको संयुक्त प्रयास एवं सहकार्यका लागि अपिल गरे। श्रमाधान रोजगार मेला सरकारको अर्थपूर्ण कार्यक्रम भएको बताउँदै प्रधानमन्त्रीले श्रम र रोजगारीसँग सम्बन्धित सम्पूर्ण अवसर र समस्याहरूलाई एकद्वार प्रणालीबाट सम्बोधन गर्ने र नागरिकको रोजगारीको संवैधानिक हक प्रत्याभूत गर्न यसले विषेश भूमिका खेल्ने विश्वास व्यक्त गरे। आगामी आर्थिक वर्षको बजेट तथा कार्यक्रममार्फत मुलुकभित्र रोजगारीका अवसर वृद्धि गर्न धेरै नयाँ कार्यक्रमहरू ल्याएको उल्लेख गर्दै प्रधानमन्त्रीले रोजगार बैंकको अवधारणा, वैदेशिक रोजगारीबाट फर्किएका नागरिकको उद्यम विकास, प्रधानमन्त्री रोजगार कार्यक्रमको पुनःसंरचना, कृषि क्षेत्रको पुनरोत्थान, औद्योगिक विकास, सूचना प्रविधिको विकासलगायत कार्यक्रमबाट रोजगारी सिर्जना हुने जिकिर गरे। नेपालमा उत्पादित वस्तुहरूको उपयोग र खपतका निम्ति प्रोत्साहन, मेड इन नेपाल, मेक इन नेपाल को अवधारणा अगाडि बढाइएको बताउँदै प्रधानमन्त्री प्रचण्डले डाटा सेन्टर तथा सूचना प्रविधिको विकासमा उच्च प्राथमिकता,औद्योगिक क्षेत्र र विशेष आर्थिक क्षेत्रको निजी क्षेत्रसँगको साझेदारीमा सञ्चालन गरिने बताए। 'स्टार्ट अप र नवप्रवर्तनका लागि इकोसिस्टम विकास गरी उद्यमशील वातावरण सिर्जना,स्टार्ट अप बोर्डको गठन र कोष स्थापना, सातै प्रदेशमा बिजिनेस इन्क्युवेसन सेण्टर सञ्चालन गरिनेछ,'प्रधानमन्त्रीले भनेयो, 'सार्वजनिकनिजी साझेदारीमा अन्तर्राष्ट्रियस्तरको प्रदर्शनीस्थल निर्माण, महिला उद्यमीद्वारा उत्पादित वस्तु बिक्री गर्न कोसेली घरको स्थापना र सञ्चालन, उद्योग र लगानीसँग सम्बन्धित कानुनमा परिमार्जन गरिनेछ ।' प्रधानमन्त्री प्रचण्डले स्थानीय कच्चा पदार्थमा आधारित साना तथा मझौला उद्यम व्यवसाय सञ्चालन, रैथाने कृषि बाली विकास, कृषि प्रदर्शन, साप्ताहिक मेला र हाट बजार सञ्चालन लगायतका धेरै कार्यक्रम आगामी वर्षको बजेटमा सम्बोधन गरिएको बताए।"
"सिम्रिकले ल्यायो कैलाश मानसरोवर यात्रा प्याकेज, छोटो दूरीसँगै बैंक किस्ताको सुविधा","काठमाडौं : चीनको स्वशासित क्षेत्र तिब्बतमा रहेको कैलाश मानसरोवरको यात्रा अब ६ दिनमा नै तय गर्न सकिने भएको छ। नेपालगञ्जबाट सुरु गरिने यात्रा कैलाश दर्शन गरेर ६ दिनमा पुनः नेपालगञ्जमा फर्किने गरी सिम्रिक एयरले प्याकेज ल्याएको हो। कोभिडपछि बन्द गराइएको कैलाश यात्रा चीनले पुनः सुचारु गरेसँगै यो प्याकेज ल्याइएको बताइएको छ। भारतीय पर्यटकलाई गराइरहेको यो यात्रा अब नेपालीहरूको लागि सुरु गरिएको सिम्रिकले बताएको छ। चीनले भारतीय पर्यटकका लागि भिसा नखुलाएकाले कैलाश यात्राका लागि नेपाली पर्यटक लक्षित कार्यक्रम ल्याइएको बताइएको छ। हिन्दू धर्मालम्बीहरूको पवित्र तिर्थस्थल कैलाशसम्मको यात्रालाई सहज र सुखद बनाउनेगरी व्यवस्थापन गरिएको सिम्रिक एयरका महाप्रबन्धक मुरलीधर जोशी बताउँछन्। नेपाली तिर्थालुहरूलाई नै लक्षित गर्दै यो प्याकेज ल्याइएको उनले बताए। सिम्रिकले असार १० गते (जुन २४) यो प्याकेज सुरु गर्दैछ। यसका लागि जेठ २३ (जुन ५) सम्म बुकिङ गराइसक्नु पर्ने जानकारी दिइएको छ। प्रत्येक प्याकेजमा १५ जनालाई लिएर जाने बताइएको छ। जुनदेखि अगष्टसम्म ३ महिना हुने मानसरोवर यात्रा प्याकेजमा करिब ५ सय जनालाई पुर्याउने लक्ष्य सिम्रिकको छ। सिम्रिक एयरले मानसरोवर यात्रालाई समन्वय गर्दै विभिन्न स्थानीय होटल, टुर गाइड अन्य संस्थहरूसँग सहकार्य गरेको छ। नेपालगञ्जदेखि कैलाशसम्मको यात्रा खर्च २ लाख ५० हजार निर्धारण गरिएको छ। उक्त रकममा चिनको भिसा शुल्कदेखि खाना र बासस्थानसँगै सम्पूर्ण यात्रा खर्च व्यहोरिने छ। यात्रापूर्व १५ दिनअघि नै चीनको भिसाका लागि आवेदन दिनुपर्ने हुन्छ। यसको व्यवस्था सिम्रिम एयरले नै गर्छ। बुकिङका लागि सुरुमा ५० हजार रुपैयाँ बुझाउनुपर्ने हुन्छ। कसरी जाने मानसरोवर? सिम्रिक एयरको प्याकेजअनुसार देशको कुनै पनि कुनाबाट नेपालगञ्जसम्म पुग्नुपर्ने हुन्छ। कैलाश जानका लागि नेपालगञ्जबाट नै छोटो पर्ने हुँदा यसलाई बेसलाइन मानिएको बताइन्छ। नेपालगञ्जमा डाइमन्ड प्यालेस होटलसँग सहकार्य गरिएको छ। उक्त होटलमा भएको ट्राभल डेस्कले यात्राको बारेमा सम्पूर्ण जानकारी प्रदान गर्ने छ। एक रात त्यहाँ बसेपछि अघिल्लो दिन जहाजबाट सिमिकोटसम्म पुर्याइन्छ। सिम्रिकले तारा र समिट एयरसँग उक्त उडानका लागि सहकार्य गरेको छ। ४० देखि ४५ मिनेटको दूरीमा नेपालगञ्ज विमानस्थलबाट सिमिकोट विमानस्थल अवतरण हुने गरेको छ। सिमिकोटमा रहेको विजय होटलसँग मानसरोवर प्याकेजका लागि समन्वय गरिएको छ। त्यो रात विजय होटलमा नै खानाको व्यवस्था हुन्छ। ३ हजार मिटरको उचाइमा अवस्थित सिमिकोटमा एक रात बिताएपछि भोलिपल्ट सिम्रिक एयरको हेलिकप्टरले हिल्सासम्म पुर्याउने काम गर्छ। करिब २०२२ मिनेटमा नेपाल र चीनको सीमा क्षेत्र हिल्सा पुगिन्छ। हिल्सामा पुगेपछि नेपाली एजेन्ट सनराइज कैलाश ट्राभलले अध्यागमनको प्रक्रिया पूरा गर्छ। उक्त प्रक्रिया सकिएपछि त्यहाँबाट पर्यटक बसमा २७ किलोमिटर पर रहेको ताक्लाकोटमा लगिन्छ। त्यहाँ नेपाली खानाको नै व्यवस्था गरिने बताइएको छ। यात्राको पाँचौं दिन विहान धार्मिकस्थल कैलाश पुर्याइन्छ। ताक्लाकोटबाट मानसरोवरसम्मको बसयात्रा करिब डेढ घन्टा हुने भनिएको छ। मानसरोवर पुगेपछि नुहाउने, दर्शन गर्नेलगायतका काम गर्न सकिन्छ। करिब ९८ किलोमिटरको मानसरोवर ताल करिब ३ घन्टामा बसबाट नै घुमाइने प्याकेजमा समावेश गरिएको छ। ताल परिक्रममापछि करिब २५ देखि ३० किलोमिटर पर यमद्वार (करिब ५ हजार मिटरमा अवस्थित) छ, जहाँबाट कैशाश पवर्तको स्पष्ट र नजिकबाट दर्शन हुन्छ। यमद्वारसम्म तीर्थालु यात्रुलाई लगिने सिम्रिक बताउँछ। त्यहाँ नै प्याकेटको खाना खान दिएर पुनः ताक्लाकोट फर्काइनेछ। यात्राको छैठौं दिन ताक्लाकोटबाट हिल्सा, सिमिकोट हुँदै नेपालगञ्ज अवतरण गराइने छ। यो प्याकेजको आकर्षण सिम्रिक एयरले ल्याएको मानसरोवर यात्रा प्याकेज अन्य प्याकेजभन्दा छोटो छ। नेपालगञ्जबाट मानसरोवरसम्म करिब ६ घण्टाको या मात्र तय गर्दा पुग्ने सिम्रिकका महाप्रबन्धक जोशी बताउँछन्। अर्को भनेको यो प्याकेजमा बीमालाई पनि समावेश गरिएको छ। सगरमाथा लुम्बिनी बीमा कम्पनीसँगको सहकार्यमा मेडिकल खर्च ५ लाखसम्म र दुर्घटना वा मृत्यु भएमा १० लासम्म व्यहोर्ने जानकारी जोशीले दिए। त्यस्तै हेलिकोप्टरले यात्रुलाई केही गाह्रो पर्यो भने नजिकको स्वास्थ्य चौकी वा अस्पतालसम्म पुर्याउने छ। मानसरोवर यात्रा प्याकेजको अर्को आकर्षण भनेको बैंक किस्तामा यात्राको खर्च तिर्न सक्नु पनि हो। सिम्रिकले बैंक किस्ता सुविधाका लागि माछापुच्छ्रे, नबिल, हिमालय र नेपाल इन्भेष्टमेन्ट मेघा बैंकसँग सम्झौता गरेको छ। सम्झौता अनुसार यी वाणिज्य बैंकहरूको क्रेडिट कार्डबाहक ग्राहकले यो सुविधा लिन सक्नेछन्। बैंक किस्तामा हिमालयले १२ महिनाको अवधी र बाँकी ३ बैंकले ९ महिनाको अवधि दिने भएका छन्। यो किस्तामा व्याज नलाग्ने सिम्रिकले जानकारी दिएको छ।"
बजेटमाथि आएका सकारात्मक प्रतिक्रियाले थप उत्साहित भएको छु : अर्थमन्त्री पुन,काठमाडौं : अर्थमन्त्री वर्षमान पुनले अर्थतन्त्रको रुपान्तरण गर्ने गरि आगामी आर्थिक वर्षको बजेट ल्याएको बताएका छन्। आर्थिक पत्रकार संघ (नाफिज)ले बिहीबार काठमाडौंमा आयोजना गरेको बजेट छलफल कार्यक्रममा मन्त्री पुनले सवैका साझा सोचबाट मुलुकको अर्थतन्त्रको बृहत रुपान्तरण गर्ने गरि बजेट ल्याएको दावी गरे। उनले बजेटमा प्रतिपक्षी दलहरूको समेत सकारात्मक प्रतिक्रियाले आफू थप उत्साहित भएको धारणा राखे। सदनमा लगातार प्रतिपक्षीको विरोधका बजेट बजेट ल्याउन निकै गाह्रो अवस्था रहेपछि अन्तिम प्रधानमन्त्रीको पहलले सदनको गतिरोध अन्त्य भएको र तथ्यमा आधारित बजेट ल्याउन सकिएको उनले बताए। मन्त्री पुनले स्वदेशी उत्पादनलाई सुरक्षित राख्दै उद्योगहरूलाई पनि संरक्षण गर्ने नीति सरकारले लिएकाले निजि क्षेत्र आतिनुपर्ने अवस्था नरहेको धारणा राखे। उनले करका दर हेरफेरमा मिश्रित प्रतिक्रिया आएको भन्दै निजि क्षेत्रसँग छलफल गर्दै अघि बढ्ने जिकिर गरे। त्यस्तै नेपाल उद्योग बाणिज्य महासंघका अध्यक्ष चन्द्र ढकालले निजी क्षेत्रले अघि सारेको आर्थिक सुधारको विषयलाई सरकारले बजेटमार्फत सम्बोधन गरेको बताए । उनले अब बजेट कार्यान्वयनमा विशेष ध्यान दिन सुझाव दिए । मर्जर र एक्विजिसनको सुविधा अहिलेको बजेटले काटेको र यसले नकारात्मक सन्देश दिने भएकाले यसलाइ सुधार गर्ने उनले विश्वास व्यक्त गरे। त्यस्तै अन्य निजी क्षेत्रका प्रतिनिधिहरूले बजेट कार्यान्वयनमा ध्यान दिनुपर्ने र निजी क्षेत्रको समस्या समाधान गर्दै मुलुकको आर्थिक अवस्था सुधारमा ध्यान दिनुपर्ने सुझाव दिएका थिए ।
एसिड पीडितलाई एक महिनाभित्र क्षतिपूर्ति उपलब्ध गराउन सरकारलाई निर्देशन,काठमाडौं : प्रतिनिधिसभाअन्तर्गतको महिला तथा सामाजिक समितिले एसिड आक्रमण पीडितलाई निवेदन प्राप्त भएको एक महिनाभित्र क्षतिपूर्ति उपलव्ध गराउन सरकारलाई निर्देशन दिएको छ। सिंहदरबारमा बिहीबार बसेको समिति बैठकले तेजाव वा अन्य रसायनिक जैविक वा विषालु पदार्थ प्रयोग गरि रुप बिगार्ने समेतका अपराधमा पीडित व्यक्तिलाई निवेदन आएको एक महिनाभित्र क्षतिपूर्ति उपलव्ध गराउन कानुन मन्त्रालयलाई निर्देशन दिएको समिति सभापति किरण कुमार साहले जानकारी दिए। बैठकले एसिड आक्रमण पीडितलाई अदालतबाट फैसला हुदाको बखतको तोकिएको रकम र फैसला पछि निजले उक्त तेजावसँग सम्बन्धित विषयमा उपचार गर्दा लाग्ने खर्च क्षतिपूर्तिसम्बन्धी मन्त्रालयले मन्त्रिपरिषद्मा पेस गरी निर्णय गर्नुपर्ने भए सोसमेत गरी अपराध पीडित क्षतिपूर्ति राहत कोषबाट प्राप्त गर्ने गरि व्यव्स्था गर्नसमेत निर्देशन दिएको सभापति साहले बताए। बैठकमा एसिड आक्रमण पीडित सांसद विन्दबासिनी कंसाकारले तेजाब आक्रमण भएवापत आफूले पाउनुपर्ने रकम नपाएको र उपचार गर्दा घरको आर्थिक अवस्था नाजुक अवस्थामा पुगेको बताइन्। उनले अदालतले १ करोड १४ लाख दिनु भन्ने फैसला गरेपनि कसले दिने भन्ने स्पष्ट नहुँदा आफू थप पीडामा परेको गुनासो गरिन्। आफ्नो उपचार गर्दा आफ्नो एउटा घर लिलाम भएको र अर्को लिलाम हुने प्रक्रियामा परेको उनको भनाइ छ। उनले आफ्नो बैंक खातासमेत फ्रिज हुँदा अहिले बस्दै आएको घरको भाडासमेत तिर्न नसकेको बताइन्। कंसाकारले आफूले न्याय पाउन नसकेको भन्दै सरकारको ध्यानाकर्षण गराएकी थिइन्। बैठकमा कानुनमन्त्री पदम गिरीले सांसद कंसाकारको विषयमा आफू निकै गम्भीर भएको भन्दै हरहालतमा क्षतिपूर्ति दिलाएरै छाड्ने प्रतिवद्धता जनाए। निकै भावुक भएका मन्त्री गिरीले घटना भएको ११ वर्षसम्म पीडितले न्याय नपाउने अवस्थाको अन्त्य हुनुपर्ने र आवश्यक कानुन ल्याउन पहल गर्ने बताए। बैठकमा सांसदहरूले एसिड आक्रमणकारीलाई सजाए भए पनि पीडितहरू जीवनभर पीडामा बस्नुपर्ने अवस्थाप्रति राज्य गम्भीर हुनुपर्ने बताएका थिए। उनीहरूले एसिड आक्रमणसम्बन्धी कानुनलाई थप कडाइ गर्नुपर्ने र पीडितले न्याय पाउने अवस्था सिर्जना गर्नुपर्ने बताएका थिए।
सत्तामा बस्ने अनि प्रतिपक्षसँग साइनो सम्बन्ध देखाइरहने माधव नेपालको दोहोरो भूमिका ठिक छैन : मन्त्री भण्डारी,"कैलाली : उद्योग वाणिज्य तथा आपूर्ति मन्त्री दामोदर भण्डारीले नेकपा एकीकृत समाजवादीका अध्यक्ष माधव कुमार नेपालले दोहोरो भूमिका देखाइरहेको आरोप लगाएका छन् । प्रेस चौतारी कैलालीले बिहीबार धनगढीमा आयोजना गरेको पत्रकार सम्मेलनमा बोल्दै मन्त्री भण्डारीले नेपालले सत्ता रहेर पनि कहिले काङ्ग्रेससँग त कहिले कसैसँग छलफल गरिरहेको भन्दै दोहोरो भूमिका स्वयम् नेपाललाई नै फाइदा नहुने तर्क गरे। सत्तामा बसिरहने तर प्रतिपक्षसँग छलफल गर्ने दोहोरो भूमिकाले स्वयम उहाँलाई नै क्षति पुराइरहेको छ । उहाँको पार्टी,उहाँको विचार र उहाँका अस्थिरताले यो खालका सङ्कटहरू धेरै लामो रहँदैन । त्यसले चाँडै निकास पाउँछ,'उनले भने,सत्तामा पनि रहिरहने प्रतिपक्षसँगको पनि सिरानी थापिराख्ने कुरो त्यो उहाँकै स्वास्थ्यको लागि हानिकारक छ । मन्त्री भण्डारीले नेपालकै कारण सुदूरपश्चिम सरकार विस्तारमा ढिलाइ भएको बताए । मन्त्री भण्डारीले यस्तो अवस्था अब धेरै समय नरहने बताए। त्यो प्रवृत्ति लामो समयसम्म रहँदैन । छिटै त्यसको निरूपण हुन्छ त्यहि कारणले यहाँ सुदूरपश्चिम सरकारले पाउने पूर्णता त्यस्तै प्रवृत्तिले प्रश्नहरू जन्माइरहेका छन्,'उनले भने । सुदूरपश्चिम प्रदेशमा नेकपा एकीकृत समाजवादी संसदीय दलका नेता दीर्घ सोडारी मुख्यमन्त्री छन् । तर,उनको सरकारमा एमाले अझै सहभागी भएको छैन । कम्युनिस्ट भएर पनि अग्रगमन पक्षधरताहरूको राजनीतिक शक्तिहरूसँग नमिलेको भन्दै उनले नेपालको आलोचना गरेका थिए । संसद्मा रहेका माननीयहरूको लिगेसिका हिसाबले पनि कम्युनिस्ट पार्टी भनिराख्नुहुन्छ । कम्युनिस्ट पार्टीको लामो समयसम्मको यात्रा पनि उहाँले गर्नु भएको छ । तर,अग्रगमन पक्षधरताहरुको राजनीतिक शक्तिहरूको सहकार्यमा उहाँ किन विचलित हुँदै हुनुहुन्छ,'उनले भने,उहाँ सत्तामा रहिरहने प्रतिपक्षसँग साइनो सम्बन्ध देखाइरहने कुरा उचित होइन । उहाँको ती प्रवृत्तिगत कुराले यहाँको सरकारले पूर्णता पाउने कुरामा समस्या पैदा भइरहेको हो।' उनले २४ दिनमै सुदूरपश्चिम सरकारले पूर्णता पाउने दाबी गरे । मन्त्री भण्डारीले बजेटले आसा र सम्भावना देखाएको जिकिर गरे । बजेट कार्यान्वयन नहुने समस्या थियो अहिले बजेट कार्यान्वयन गर्ने पहिलो प्राथमिकता रहेको छ उनले भने यसले आसा र सम्भावना देखाएको छ ।"
बिर्तामोडमा महिला हत्या आरोपमा पाँचजना पक्राउ,"काठमाडौं : झापाको बिर्तामोड नगरपालिका ४ शिवनगर टोल बस्ने ६७ वर्षीया बिष्णुमाया विष्टको हत्या अभियोगमा प्रहरीले पाँचजनालाई पक्राउ गरेको छ। पक्राउ पर्नेमा झापा शिवनगर टोलका २२ वर्षीय गंगा प्रसाद राजवंशी,२३ वर्षीय महेश राजवंशी,२१ वर्षीया वर्षा मुनदास राजवंशी,३३ वर्षीय ज्याक भन्ने भगरथ माझी र झापाको अर्जनधारा ६ का ४३ वर्षीय धनबहादुर कामी रहेको नेपाल प्रहरी प्रधान कार्यालयको केन्द्रीय अनुसन्धान ब्यूरोका प्रवक्ता तथा सूचना अधिकारी होविन्द्र बोगटीले जानकारी दिएका छन्। पक्राउ परेकाहरूको साथबाट सुनको बाला,सुनको सिक्री,बेरूवा औंठी,सुनको जन्तर,मृतकले लगाएको सुनको सिक्री,सुनको टप र चाँदीको कलश बरामद भएको प्रहरीले जनाएको छ। गत वैशाख २६ गते शिवनगर टोल बस्ने विष्ट घरभित्रै हत्या गरिएको अवस्थामा फेला परेकी थिइन्। उनको धारिलो हतियार प्रयोग गरेर हत्या भएको प्रहरी अनुसन्धानबाट खुलेको छ। सुनको गहना तथा नगद लुट्ने उद्देश्यले ती महिलाको हत्या भएको प्रारम्भिक अनुसन्धानबाट खुल्न आएको छ।"
इसेवाको ब्रान्ड इन्डोर्सरका रूपमा राष्ट्रिय ब्याडमिन्टन खेलाडी प्रिन्स दाहाल आवद्ध,"काठमाडौं : खेल क्षेत्र तथा खेलाडीहरुलाई प्रोत्साहन गर्दै भुक्तानी सेवा प्रदायक कम्पनी इसेवाले राष्ट्रिय ब्याडमिन्टन खेलाडी प्रिन्स दाहाललाई आफ्नो ब्रान्ड इन्डोर्सरका रुपमा आवद्ध गरेको छ। प्रिन्स दाहाल, ओलम्पिकमा ब्याडमिन्टन खेल खेल्ने पहिलो नेपाली रहेका छन्। सन् २०१९ मा जुनियर विश्व ब्याडमिन्टन वरियताको शीर्ष स्थानमा पुग्न सफल भएका प्रिन्सले राष्ट्रिय स्तरमा मात्र नभएर अन्तर्राष्ट्रिय स्तरमा पनि आफूलाई अब्बल खेलाडीका रुपमा स्थापित गरिसकेका छन्। इसेवा सधैँ कला संस्कृति, युवा तथा खेलकुद छेत्रमा योगदान पुर्याउँदै खेलाडीहरूलाई प्रोत्साहन गर्नमा विश्वास राख्दछ। यसै क्रममा इसेवाले पहिले पनि राष्ट्रिय क्रिकेट टोलीका कप्तान रोहित पौडेललाई आफ्नो ब्रान्ड इन्डोर्सरको रुपमा आवद्ध गरिसकेको छ। इसेवाको प्रमुख कार्यकारी निर्देशक जगदीश खड्काले राष्ट्रिय गौरव प्रिन्स दाहालसँग सहकार्य गर्न पाएकोमा हर्ष व्यक्त गर्दै आउने पेरिस ओलम्पिक २०२४ का लागि दाहाललाई शुभकामना दिए। यसका साथै आगामी दिनहरूमा पनि विभिन्न विधाका खेलाडीहरूलाई निरन्तर प्रोत्साहन तथा आवश्यक सहयोग गर्ने लक्ष्यमा इसेवा दृढ रहेको प्रमुख कार्यकारी निर्देशक जगदीश खड्काले बताए।"
हिउँदमा १५ अर्बको विद्युत् आयात,"काठमाडौं : नेपाल विद्युत् प्राधिकरणले यस वर्षको हिउँदयाममा देशभित्रको विद्युत् माग धान्न १५ अर्ब २१ करोड रुपैयाँको विद्युत् भारतबाट आयात गरेको छ। सुक्खायाम सुभएसँग खोला तथा नदीहरूमा पानीको बहाव घटी देशभित्रका नदी प्रवाही जलविद्युत हबहरूबाट विद्युत् उत्पादन घट्ने हुँदा माग धान्न भारतबाट आयात गरिएको हो। यस अवधिमा एक अर्ब ८१ करोड ४८ लाख युनिट विद्युत् आयात गरिएको प्राधिकरणले जनाएको छ। गत वर्षको जेठदेखि यस वर्षको हालसम्म १५ अर्ब ६२ करोड बराबरको विद्युत् प्राधिकरणले भारतर्फ निर्यात गरेको छ। चालु आर्थिक वर्ष २०८०८१ को साउनदेखि हालसम्म १३ अर्ब ४७ करोड रुपैयाँको विद्युत् निर्यात गरिएको छ। प्राधिकरणले चालु आवमा निर्यातभन्दा एक अर्ब ७४ करोडको बढी विद्युत् आयात गरेको हो। यस अवधिमा एक अर्ब ४९ करोड २९ लाख युनिट विद्युत् निर्यात गरिएको हो। आयात गरिएको विद्युतको मूल्य निर्यात गरिएकोभन्दा सस्तो रहेको छ। निर्यात गरिएको विद्युतको प्रतियुनिट औसत मूल्य नौ रुपैयाँ दुई पैसा रहेको छ भने आयातको प्रतियुनिट औसत मूल्य आठ रुपैयाँ ३८ पैसा रहेको छ। प्राधिकरणका कार्यकारी निर्देशक कुलमान घिसिङले जेठको बाँकी समय र असारमा निर्यात हुने विद्युत् परिणामबाट चालू आवमा आयातभन्दा निर्यात बढी भई खुद निर्यातकर्ता बन्ने अवस्था देखिएको बताए। केही वर्षअघिसम्म विद्युतको आयातकर्ताको मात्र अवस्था थियो। पछिल्ला तीन वर्षदेखि भने विद्युतको निर्यात सुरु गरे तापनि निर्यातभन्दा आयात बढी भई खुद आयातकर्ता बन्ने अवस्था थियो भने यस वर्षबाट खुद आयातकर्ताबाट निर्यातकर्ता बन्ने अवस्था देखिएको छ, कार्यकारी निर्देशक घिसिङले भने, चालु आवमा निर्यातभन्दा आयात एक अर्ब ७४ करोडले बढी देखिएको छ।"
"धनगढीमा २९ वर्ष यताकै प्रचण्ड गर्मी, एक हप्ताका लागि विद्यालय बन्द","धनगढी : सुदूरपश्चिम प्रदेशको राजधानी धनगढीमा २९ वर्ष यताकै सबैभन्दा बढी गर्मी भएको छ। सन् १९९५ को जुन महिनापछि बिहीबार दिउँसो बढी तापक्रम मापन भएको हो। मंगलबारबाट उकालो लागेको तापक्रम बिहीबारसम्म बढिरहेको छ। मंगलबार ४२ डिग्री सेल्सियस तापक्रम मापन भएकोमा बुधबार ४३३६ डिग्री र बिहीबार (आज) ४४ दशमलव १ डिग्री मापन भएको हो। मौसम विज्ञान विभागको फिल्ड कार्यालय अत्तरियाका मौसम विज्ञान सहायक सिंगल चौधरीले १९९५ पछि बिहीबार बढी तापक्रम मापन भएको दिन भएको बताए। सन १९९५ जुनमा धनगढीको तापक्रम ४६ दशमलव ४ मापन भएको थियो। जल तथा मौसम विज्ञान विभाग, महाकाली बेसिन फिल्ड कार्यालय अत्तरियाका मौसम विज्ञान सहायक सिंगल चौधरीले धनगढीमा बुधबार २९ वर्षपछि उच्च तापक्रम मापन भएको जानकारी दिए। गत वर्ष धनगढीको उच्च तापक्रम ४१ डिग्री सेल्सियस रेकर्ड भएको थियो। गर्मी बढेका कारण धनगढी उपमहानगरपालिकाले विद्यालय बन्द गर्ने निर्णय गरेको छ। उपमहानगरपालिकाले जेठ १८ देखि २४ गतेसम्म विद्यालय बन्द गर्ने जनाएको छ। उपमहानगरपालिकाले जारी गरेको सूचनामा अत्यधिक गर्मी बढेकाले वर्षे बिदाबाट कट्टा हुने गरी सात दिनका लागि सम्पूर्ण विद्यालय बन्द गर्ने निर्णय गरेको हो।"
क्या थापाद्वारा उपचारमा सहयोग,काठमाडौं : जो छोरोको उपचार खर्चले सुकुम्बासी बनिन् शीर्षकमा वैशाख २० गते अन्नपूर्ण पोस्ट्ले कभर स्टोरी प्रकाशन गरेको थियो। लामो उपचार गरिरहेका अनिल लिम्बूको सहयोगार्थ अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले ५० हजार रुपैयाँ प्रदान गरेका छन्। अन्नपूर्ण मुख्यालयमा सोमबार थापाले छोराको उपचारमा संघर्ष गरिरहेकी कमलकुमारी बाजी लिम्बू र उनका छोरा अनिललाई उक्त रकम प्रदान गरेका हुन्। २०७१ मा सवारी दुर्घटनामा परेका अनिल अझै सामान्य भएका छैनन्। अर्धचेत अवस्थामै रहेका उनलाई आमा कमलले लामो उपचार गर्दै आएकी छन्। त्यसक्रममा उनले जायजेथा सबै बेचिसकेकी छन्। उनी जडीबुटी मनोहरा खोला किनारको सुकुम्बासी बस्तीमा बस्छिन्। लेखक मेघेन्द्र विश्वकर्माले पीडित परिवारको अवस्थाबारे अन्नपूर्ण पोस्ट्लाई सूचना दिएका थिए। छोराको उपचार गर्न कमलका पति धनबहादुर राई पटकपटक वैदेशिक रोजगारमा जाँदा उल्टै ठगिएका थिए। अहिले उनको परिवारलाई ३५ लाख ऋणको भारी छ। कमला काठमाडौंको मनोहरा खोला किनारमा ढुंगा बोकेर जीवन चलाइरहेकी छन्।
राजनीतिक घटनाक्रममा उतारचढाव देखिए पनि सत्ता समीकरणमा समस्या छैन : प्रधानमन्त्री,"काठमाडौं : प्रधानमन्त्री पुष्पकमल दाहालले सामन्तवादी संस्कृतिले खडा गरेको रूढीवाद, अन्धविश्वास, अन्धभक्तिलाई पाखा लगाएर समाजवादी संस्कृतिको जग बसाल्नुपर्ने बताएका छन्। जनसांस्कृतिक महासंघ नेपालको आठौं राष्ट्रिय सम्मेलनको आज उद्घाटन गर्दै प्रधानमन्त्री दाहालले समाजवादी सांस्कृतिक आन्दोलनलाई उठाउन सामाजिक रूपान्तरण आवश्यक भएको बताए। 'संस्कृतिको जग समाज हो। तसर्थ, समाजवादी सांस्कृतिक आन्दोलनलाई उठाउन सामाजिक रूपान्तरणको अहम् भूमिका रहन्छ,' प्रधानमन्त्रीले भने, 'जनताको जीवनपद्धतिलाई समाजवादी संस्कृतिको आधारविन्दु मानी वैचारिकीकरण गरी संगठित गर्नुपर्छ।' जनयुद्धकालमा सांस्कृतिक आन्दोलनमा सामाजिक रूपान्तरण र सभ्य समाज निर्माणका लागि संकल्प र पहल लिइएको उल्लेख गर्दै प्रधानमन्त्री दाहालले समाजको आधारभूत तहमा पुगेर रूपान्तरणको पैरबी गर्ने, जनताको जीवनपद्धतिलाई समाजवादी संस्कृतिको आधारविन्दु मानी वैचारिकीकरण गर्नुपर्ने बताए। उनले उत्पादन र श्रम संस्कृतिको विकासका निम्ति स्थानीय क्लबहरूको निर्माण र परिचालन गर्नुजस्ता रचनात्मक क्रियाकलापमा लाग्नुपर्नेमा जोड दिए। 'पूर्वीय दर्शन, चिन्तन परम्परा र हाम्रो राष्ट्रिय संस्कृति निकै समृद्ध छ,' प्रधानमन्त्री दाहालले भने, 'ज्ञान र दर्शनको कुनै राष्ट्रिय सीमा हुँदैन, मानवजातिले विश्वभरि आर्जन गरेका ज्ञान र अनुभवहरू सबैका साझा सम्पत्ति र गौरवसमेत हुन्। हामीले हाम्रो विशिष्टता र मौलिकताको सम्वर्द्धन र विकास गरेरमात्र ज्ञानविज्ञानको क्षेत्रमा नयाँ पहल लिन सक्छौं।' उनले सामन्तवादी संस्कृतिले खडा गरेका रूढीवाद, अन्धविश्वास, अन्धभक्ति एवं साम्राज्यवादी संस्कृतिले खडा गरेको शून्यवाद, उपभोक्तावाद र उत्तरआधुनिकतावादी चिन्तन र दृष्टिकोणका विरूद्ध समाजवादी संस्कृतिको जग बसाल्नु नै आजको मुख्य कार्यभार भएको बताए। आन्दोलनमा सांस्कृतिक आन्दोलनलाई दृष्टिकोण निर्माणको प्रश्नसँग नजोडी कलासँग मात्र जोड्ने समस्या रहेको उल्लेख गर्दै प्रधानमन्त्री दाहालले श्रम संस्कृतिलाई उपेक्षा गर्ने मनोविज्ञान र संस्कृति क्रमशः बलशाली हुँदै गएकाले राजनीतिकर्मीले सांस्कृतिक आन्दोलनलाई सहायक विषय ठान्ने प्रवृत्तिलाई पराजित गर्न गम्भीर समीक्षा र उपर्युक्त पहल लिन जरूरी रहेको बताए। वर्तमान सरकार सामाजिक न्याय, सुशासन र समृद्धिको प्राथमिकतासहित अगाडि बढिरहेको स्पष्ट पार्दै प्रधानमन्त्री दाहालले राजनीतिक परिस्थिति र घटनाक्रममा उतारचढावजस्तो देखिए पनि वर्तमान सत्ता समीकरणमा कुनै समस्या नभएको बताए। सरकारले गरेका ऐतिहासिक पहल र महत्त्वपूर्ण उपलब्धीहरू आम जनसमुदायसम्म पुर्याई परिवर्तनको पक्षमा जनमत निर्माण गर्न प्रधानमन्त्रीले आग्रह गरे। सरकारले आगामी आर्थिक वर्षको नीति तथा कार्यक्रम र बजेटमा साहित्य, कला र संस्कृतिको क्षेत्रलाई उच्च प्राथमिकता दिँदै सोहीअनुरूप बजेट विनियोजन गरेको जानकारी दिँदै प्रधानमन्त्री दाहालले समुदायसँगको सहकार्यमा पुराना बस्ती भएका स्थानमा संग्रहालय स्थापना गरिने बताए। कीर्तिपुर, बन्दीपुर, बुङ्मती, थिमी, गोरखा, जनकपुर र मटिहानी लगायतका स्थानको इतिहास, संस्कृति, भाषा र सभ्यतालाई संरक्षण र सम्वर्द्धन गर्न विविध कार्यक्रम सञ्चालन गरिने विषय बजेटमा उल्लेख भएको छ । भाषा, साहित्य, दर्शन, संस्कृति, कला, सङ्गीत, नाट्य लगायतका अमूर्त सांस्कृतिक क्षेत्रको विकास र प्रवद्र्धन गर्ने, प्रतिलिपि अधिकारको संरक्षण र नियमन गर्ने, जानकी मन्दिरलाई विश्व सम्पदा सूचीमा समावेश गर्न पहल गरिने र राजतन्त्रदेखि गणतन्त्रसम्मको अभिलेख रहने गरी ऐतिहासिक संग्रहालय निर्माण गर्ने लगायतका महत्त्वपूर्ण कार्यक्रमहरू यस वर्षको बजेटमा समावेश छन्।"
संवैधानिक परिषद्सम्बन्धी विधेयक समितिबाट पारित,"काठमाडौं : संवैधानिक परिषद्सम्बन्धी ऐनलाई संशोधन गर्न बनेको विधेयक संसदीय समितिबाट सर्वसम्मत पारित भएको छ । बिहीबार सिंहरबारमा बसेको प्रतिनिधिसभा अन्तर्गतको राज्य व्यवस्था तथा सुशासन समितिको बैठकले संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ लाई संशोधन गर्न बनेको विधेयकलाई पारित गरेको हो । समिति सभापति रामहरि खतिवडाले विधेयक पारित भएको घोषणा गर्दै सबैको सकारात्मक छलफलका कारण विधेयक पारित भएको बताए। छलफल र बहसबाट सहमति कायम गरि अघि बढ्ने परम्परालाई निरन्तरता दिँदै अन्य विधेयकहरू पनि सहज रुपमा पारित हुने उनले बताए। बैठकमा सञ्चारमन्त्री रेखा शर्माले विधेयकमाथिको पक्ष र विपक्षमा भएको छलफलबाट निष्कर्षमा पुग्न सक्नु लोकतन्त्रको सुन्दर पक्ष भएको बताइन्। उनले विधेयकमा संवैधानिक परिषद्का अध्यक्षसहित तत्काल बहल रहेका सदस्यको ५० प्रतिशत उपस्थिति भए बहुमत वा गणपुरक संख्या मानिने विषय व्यवहारिक रहेको बताए। विधेयकमा कुनै सदस्य उपस्थित हुन नसके त्यसको कारण २४ घण्टा अघि नै अध्यक्षलाई जानकारी गराउनुपर्ने उल्लेख रहेको समिति सचिव सुरज कुमार दुराले जानकारी दिए । त्यस्तै परिषद्को बैठकको पूर्ण जानकारी विद्युतीय माध्यमबाट जानकारी गराउनुपर्ने समेत विधेयकमा उल्लेख छ ।"
गर्मी बढेपछि तुलसीपुरका विद्यालय पाँच दिन बन्द,दाङ : अत्यधिक गर्मी बढेपछि तुलसीपुर उपमहानगरपालिका नगर क्षेत्रका विद्यालय पाँच दिन बन्द हुने भएका छन् । केही दिनदेखि निरन्तर बढिरहेको गर्मीका कारण बालबालिकाको स्वास्थ्यमा समस्या देखिन थालेपछि विद्यालय बन्द गरिएका हुन् । सामाजिक विकास समितिका संयोजक मानबहादुर रावतले जेठ १८ देखि २२ गतेसम्म विद्यालयमा बिदा दिइएको जानकारी दिए। दाङको तापक्रम ३९ डिग्री सेल्सियसभन्दा बढी भएपछि उपमहानगरअन्तर्गत नगर शिक्षा समितिको बैठकबाट पाँच दिनका लागि सामुदायिक तथा संस्थागत विद्यालय बन्द गर्ने निर्णय गरिएको शिक्षा महाशाखा प्रमुख चक्रबहादुर भण्डारीले जानकारी दिए। देउखुरीको राप्ती गाउँपालिकाले पनि अत्यधिक गर्मी बढेपछि पालिकाभित्रका विद्यालय आज र भोलि दुई दिन बन्द हुने सूचना जारी गरेको छ । रासस
नदीमा जलसतह बढेपछि विद्युत् निर्यात सुरु,"काठमाडौं : खोला तथा नदीमा पानीको बहाव क्रमिक रूपमा बढेसँगै देशभित्रका जलविद्युत् गृहबाट विद्युत् उत्पादन वृद्धि हुन थालेपछि भारततर्फ निर्यात सुरु भएको छ। नेपाल विद्युत् प्राधिकरणले देशभित्र खपत गरी अतिरिक्त भएको विद्युत् गत सोमबारदेखि भारतीय ऊर्जा एक्सचेन्ज (आइएक्स) मार्केटमा प्रतिस्पर्धी दरमा बिक्री सुरु गरेको हो। खोला तथा नदीमा पानीको बहाव बढेसँगै प्राधिकरण, प्राधिकरणका सहायक कम्पनीहरू र निजी क्षेत्रका स्वामित्वमा रहेका जलविद्युत् आयोजनाको उत्पादन वृद्धि भएर आन्तरिक माग पूरा भएपछि अतिरिक्त भएको विद्युत् निर्यात सुरु गरिएको हो। प्राधिकरणका कार्यकारी निर्देशक कुलमान घिसिङले अहिले दैनिक रूपमा चार सय मेगावाटको हाराहारीमा विद्युत् निर्यात भइरहेको बताए। खोला तथा नदीमा पानीको बहाव क्रमिक रूपमा बढ्दै गइरहेकाले विद्युत् उत्पादन पनि वृद्धि भइरहेको छ । पिक समयमा आन्तरिक खपत पनि दुई हजार मेगावाट पुगेको छ। विगत सातआठ वर्षअघि दैनिक रूपमा विद्युत् खपत एकडेढ करोड युनिटको हाराहारीमा रहेकामा हाल बढेर चारसाढे चार करोड युनिट पुगेको छ, कार्यकारी निर्देशक घिसिङले भने। आन्तरिक माग पूरा गरी अतिरिक्त भएको एक हजारदेखि एक हजार दुई सय मेगावाट विद्युत् प्रतिस्पर्धी बजार र द्विपक्षीय सम्झौताबमोजिम यस वर्ष निर्यात लक्ष्य राखिएको छ। निर्यात स्वीकृतिका लागि आयोजनाको सूची भारतको केन्द्रीय विद्युत् प्राधिकरणसमक्ष प्रस्ताव पठाइसकेको उनले बताए। द्विपक्षीय सम्झौताबमोजिम बिहार राज्यलाई करिब दुई सय मेगावाट विद्युत् बिक्री गर्न पावर ट्रेड कम्पनीसँग र करिब चार सय हरियाणा राज्यलाई बिक्री गर्न एनटिपिसी विद्युत् व्यापार निगम एनभिभीएनसँग सम्झौता गरी स्वीकृतिका लागि भारतको केन्द्रीय विद्युत् प्राधिकरणमा प्रस्ताव पठाइसकेको घिसिङले बताए। केन्द्रीय विद्युत् प्राधिकरणले हालसम्म नेपालका १५ वटा जलविद्युत् आयोजनाबाट उत्पादित छ सय ५६ मेगावाट विद्युत् प्रतिस्पर्धी बजारमा निर्यातका लागि स्वीकृति दिएको छ। कुल छ सय ५६ मेगावाटबाटै मध्यकालीन विद्युत् सम्झौताबमोजिम हरेक वर्ष जुनदेखि अक्टोबरसम्म पाँच वर्षका लागि एक सय १० मेगावाट विद्युत् एनभिभीएनलाई बिक्री गर्न स्वीकृति दिइएको हो। एनभिभीएनले उक्त विद्युत् हरियाणा राज्यलाई बिक्री गर्दै आएको छ। नेपालले विद्युत् रियल टाइम मार्केटमा विद्युत् खरिद बिक्रीको पनि अनुमति पाएको छ। छ सय ५६ मेगावाटमध्ये ढल्केबरमुजफ्फपुर चार सय केभी अन्तरदेशीय प्रसारण लाइनबाट पाँच ८६ र ७० मेगावाट महेन्द्रनगरटनकपुर एक सय ३२ केभी प्रसारण लाइनबाट निर्यात भइरहेको छ। कार्यकारी निर्देशक घिसिङले बाराको पिलुवा सबस्टेशनबाट परवानीपुर सबस्टेशनसम्मको करिब १८ किलोमिटर एक सय ३२ केभी डबल सर्किट प्रसारण लाइनको क्षमता विस्तार गर्न एउटा सर्किट बन्द गरी तार (कन्डक्टर) बदल्ने काम भइरहेकाले वीरगञ्ज क्षेत्रका उद्योगमा विद्युत् आपूर्तिको केही समस्या रहेको बताए। पिलुवापरपानीपुर प्रसारण लाइनको हालको कन्डक्टरलाई बदलेर एचटीएलएस बनाउन अहिले एउटा सर्किट बन्द गरी काम भइरहेको छ। एउटा सर्किटबाट मात्र आपूर्ति भएकाले विद्युतबाट माग नधान्ने र राति भारततर्फबाट आयात गर्न नपाउने हुँदा वीरगञ्ज करिडोरका उद्योगहरूमा आपूर्तिको समस्या छ। कन्डक्टर बदल्ने काम केही दिनमा सकिने विद्युत् प्राधिकरणले जनाएको छ। त्यसपछि हालको समस्या समाधान हुनेछ। दुवै सर्किटको कन्डक्टर बदलेपछि हालको करिब दुई सय मेगावाट विद्युत् प्रवाह गर्न सक्ने पिलुवापरपानीपुर एक सय ३२ केभी प्रसारण लाइनका क्षमता दुई गुणा बढ्ने प्राधिकरणका कार्यकारी निर्देशक घिसिङले बताए। उनका अनुसार परवानीपुर सबस्टेसनबाट भारतर्फ पनि विद्युत् निर्यात हुनेछ।"
लेखापरीक्षण मापदण्डलाई अनिवार्य पालना गर्न निर्देशन,"काठमाडौं : प्रतिनिधिसभाअन्तर्गतको सार्वजनिक लेखा समितिले बेरुजु न्यूनिकरण र फछर्यौट गरी रणनीति कार्ययोजना मस्यौदा पेश गर्न महालेखापरिक्षकको कार्यालयलाई निर्देशन दिएको छ । सिंहदरबारमा बिहीबार बसेको समिति बैठकले बेरुजुको अंश बढ्दै जादा वित्तीय अराजकताको सन्देश प्रभाह भइरहेकाले बेरुजु न्यूनिकरण र कायम भएको बेरुजुलाई शीघ्र फछर्यौट गरि आर्थिक अनुशासन र वित्तीय सुशासन एवं उत्तरदायित्वको सुनिश्चित गर्नेगरी रणनीतिक कार्ययोजनाको मस्यौदा तयार गरी समितिमा पेश गर्न निर्देशन दिएको हो । बैठकले प्रारम्भीक लेखापरीक्षणको प्रतिवेदनमा औलाइएका बेरुजुका सम्बन्धमा बेरुजुको सूचना प्राप्त भएको ३५ दिनभित्र र उक्त अवधिभित्र फछर्यौट तथा सम्परीक्षण गराउन नसक्ने कारण भएमा एक महिनासम्म म्याद थप गर्न सक्ने प्रावधानलाई प्रभावकारी रुपमा कार्यान्वयन गर्न गराउन पनि निर्देशन दिएको छ । एउटै विषयमा लेखा परीक्षण पदाधिकारी कसैले बेरुजु उठाउन, कसैले नउठाउने प्रवृति अन्त्य गर्न र बेरुजु उठाउने कार्यमा एकरुपता कायम गर्न गराउन, आगामी दिनमा लेखापरीक्षण मापदण्डलाई अनिवार्य पालना गरी मनोगत आधारमा बेरुजु उठाउने कार्यमा नियन्त्रण गर्न निर्देशन दिएको समिति सभापति ऋषिकेश पोखरेलले जानकारी दिए। बैठकले आन्तरिक लेखापरीक्षणको माध्यमबाट औल्याइएका बेरुजु तथा कैफियतहरुको स्तर मापनका साथै त्यस्ता बेरुजुहरु अन्तिम लेखापरीक्षण बेरुजु प्रतिवेदनमा समावेश हुने अनिवार्य व्यवस्था मिलाउन र लेखापरीक्षकको कार्यलाई विधुतिय माध्यममाफृत लेखापरीक्षण हुने प्रणाली विकास गरि सुधार गर्न पनि निर्देशन दिएको सभापति पोखरेलले बताए। बैठकमा महालेखा परीक्षक तोयम रायाले निजामती सेवा ऐनमा महालेखापरिक्षकको बारेमा स्पष्ट उल्लेख गर्नुपर्ने बताए । उनले केन्द्र बाहेक अन्य प्रदेशमा पनि महालेखापरिक्षक कार्यालयको शाखा कार्यालय स्थापना गर्न निर्णय भइसकेको अवस्थामा बजेट अभावका कारण समस्या भएको बताए । उनले आवश्यक कानूनको अभावमा लेखापरिक्षणमा समस्या देखिने गरेको धारणा राखे। बैठकमा समिति सदस्यहरूले सार्वजनिक निकायमा देखिने गरेको बेरुजु न्यूनिकरण गर्न र आर्थिक वर्षको अन्त्यमा रकमान्तर हुने प्रवृतिलाई अन्त्य गर्नुपर्नेमा जोड दिएका थिए ।"
साताको अन्तिम कारोबार दिन कस्तो रह्यो सेयर बजार ?,"काठमाडौं : साताको अन्तिम सेयर कारोबार दिन बिहीबार नेप्से परिसूचक दोहोरो अंकले घटेर बन्द भएको छ। नेप्से परिसूचक १९८९ अंकले बढेर २०६९५३ विन्दुमा अडिएको छ। सेन्सेटिभ इण्डेक्स १०४ प्रतिशतले घटेर ३७०१९ विन्दुमा कायम भएको छ। नेप्से दोहोरो अंकले घट्दा कारोबार रकममा पनि गिरावट आएको छ। यसदिन ३११ स्क्रिप्सको ९८ हजार ६४ लाख ४८३ कित्ता सेयर ६१ हजार ७२ पटकको कारोबारमा ४ अर्ब २१ करोड ७४ लाख ९४ हजार १९५ रुपैयाँमा खरिदबिक्री भए। अघिल्लो दिन बुधबार ४ अर्ब ५७ करोड ५० लाख मूल्य बराबरको सेयर कारोबार भएको थियो। यसदिन चारवटा स्टकको सेयर सकारात्मक सर्किट लेभलमा कारोबार भयो। नेपाल फाइनान्स,अपर लोहोरे खोला हाइड्रोपावर,भगवती हाइड्रोपावर डेभलपमेन्ट र मनकामना इन्जिनियर हाइड्रोपावरको सेयर सकारात्मक सर्किट लेभलमा कारोबार भयो। पोखरा फाइनान्सका लगानीकर्ताले भने गुमाए। सो कम्पनीको सेयर १० प्रतिशतले ओरालो लाग्यो। १९ करोड मूल्य बराबरको सेयर कारोबार गरी नेपाल फाइनान्स शीर्षस्थानमा रह्यो। नगदी ग्रुपको १५ करोड,जानकी फाइनान्स १३ करोड,सीईडीबी हाइड्रोपावर डेभलपमेन्टको १२ करोड र कालिञ्चोक दर्शनको १० करोड मूल्य बराबरको सेयर कारोबार भयो। तीन उपसमूहको सूचक बढ्दा बाँकी १० समूहको उपसूचक नकारात्मक देखिएका छन्। फाइनान्सको ०१५,हाइड्रोपावरको ०४९ र मनु एण्ड प्रोको १२३ प्रतिशतले सूचक बढेको हो। आज कारोबारमा आएका ७० स्टकको मूल्य बढ्दा १७३ वटाको मूल्य घट्यो भने ४ वटाको मूल्य स्थिर रह्यो।"
तातोपानी नाका जोड्ने सडक स्तरोन्नतिका लागि चीन तयार छ : राजदूत सोङ,"सिन्धुपाल्चोक : नेपालका लागि चिनियाँ राजदूत छन् सोङले बाह्रबिसेतातोपानी सडक खण्डको स्तरोन्नतिका लागि चीन तयार रहेको बताएका छन्। मितेरी पुलसम्म पुग्ने सडक र नाका व्यवस्थापन बारे चिनियाँ राजदूतसहित तातोपानी भन्सार कार्यालयमा भएको सर्वपक्षीय छलफलमा राजदूत सोङले सो प्रतिवद्धता जनाएका हुन्। उनले नेपालले पनि सडक सुधारका लागि बजेट छुट्याएको सन्दर्भमा दुवै देशले मिलेर बाटो व्यवस्थित गर्न सकिने बताए। पहिरो र अफ्ठ्यारो सडकहरूको अध्ययनका लागि नयाँ प्राविधिकहरू पठाउने जानकारी गराउँदै राजदूत सोङले चीनबाट अत्याधुनिक उपकरणहरू पठाएर निर्माणमा सघाउने बताए । नेपाल र चीनबीचको मित्रवत् सम्बन्धको चिनो मितेरीपुल रहेको नाका र सडकको स्थलगत अवलोकन साथै व्यवस्थापन, सञ्चालनलगायतका विषयमा छलफल भएको हो। राजदूतसहित नाका अवलोनमा पुगेका संघीय सांसद माधव सापकोटाले देशकै महत्वपूर्ण व्यापारिक तातोपानी नाका सञ्चालन, व्यवस्थापन एवं नाका पुग्ने सडकको स्तरोन्नतिबारे दुई राष्ट्रका अधिकारीबीच महत्वपूर्ण छलफल भएको बताए। सांसद सापकोटाले यस पटकको बजेटमा नेपाल सरकारले सो सडक स्तरोन्नतिका लागि १ अर्व २० करोड विनियोजन गरेको जानकारी दिँदै दुबै देशले मिलेर काम गर्न प्रस्ताव गरे। छलफलका क्रममा सडक डिभिजन कार्यालय दोलखाका प्रमुख अर्जुन श्रेष्ठले नेपालले तयार गरेको सडक स्तरोन्नतिको डीपीआर प्रस्तुत गरेका थिए। छलफलमा सांसद सापकोटा, नेपालका लागि चिनियाँ राजदूत सोङ, प्रधानमन्त्रीका परराष्ट्र सल्लाहकार डा रुपक सापकोटा, भोटेकोशी गाउँपालिकाका अध्यक्ष पासाङ नोर्बु शेर्पा, स्थानीय तहका जनप्रतिनिधि, राजनीतिक दल, प्रमुख जिल्ला अधिकारी, सुरक्षा निकायका प्रमुखहरू, भन्सार प्रमुख, डिभिजन सडक कार्यालय प्रमुख लगायतको उपस्थिति थियो। छलफलपछि राजदूत सोङले ट्वीट गर्दै चीन र नेपाललाई जोड्ने मित्रताको प्रतीक झाङ्मु र तातोपानी नाकामा रहेको मितेरी पुलको भ्रमण गर्न पाउँदा धेरै खुसी लागेको बनाएका छ । उनले निरन्तर बढ्दो सामान र मानिसको आवतजावतले खुसी बनाएको बताउँदै बन्दरगाहमा कार्यरत दुबै देशका अधिकारीहरूलाई धन्यवाद दिएका छन्। उनले तातोपानी नाका नजिकै नेपाली जनतासँग खुला छलफलमा सामेल हुन पाउँदा र तातोपानी नाकामा भएको व्यापार र मानिसहरूको आवतआजत कसरी सहज बनाउने भन्नेबारे स्थानीयको सल्लाह सुन्न पाउँदा खुसी लागेको बताएका छन्। नेपालीहरूको हँसिलो अनुहारको उनले खुलेर प्रसंसा समेत गरेका छन्। तातोपानी पुगेका राजदूतलाई स्थानीय र व्यापारिले स्वागत र सम्मान गरे। लामो समय बन्द रहेर २०८० भदौ १५ गतेदेखि मानव सहित दोहोरो आवत जावत खुलेको तातोपानी नाकाको पूर्ववत सञ्चालन गर्न नेपालतर्फको सडकका कारण चुनौती रहेको सन्दर्भमा वर्षातको समय सुरु हुनुअघि छलफल भएको हो। प्रधानमन्त्रीको चीन भ्रमणका क्रममा नाका पुग्ने सडकको स्तरोन्नति चीनले गरिदिने विषयमा भएको सहमतीका सन्दर्भमा चिनियाँ पक्षसँग पटकपटक छलफल भए पनि कार्यान्वयन हुन सकेको छैन। छलफलबाट नाका व्यवस्थापन र सडकको स्तरोन्नतिका लागि भएको सहमति कार्यान्वयमा जाने विश्वास गरिएको छ। चीनबाट सामग्री बोकेका कन्टेनर नेपाल प्रवेश गरेलगत्तै जोखिमको सामना गर्नुपरिरहेको व्यवसायीहरू बताउँछन्। सडक र भौतिक पूर्वाधारको अवस्था अत्यन्तै कमजोर छ, नेपाल चेम्बर अफ कमर्स भोटेकोसीका अध्यक्ष फुनु शेर्पाले भने, सडकको समस्या उस्तै छ भने भूकम्प र बाढीले ढालेर बाँकी रहेका सडक किनारमा अवस्थित घरका भग्नावशेष हटाइएको छैन। जसका कारण चीनबाट नेपाल भित्रिएसँगै कन्टेनर चालकहरूले जीवन हत्केलामा राखेर साधन चलाउनुपर्ने गरेको उनले बताए। मितेरी पुलदेखि बाह्रविसेसम्मको सडक जोखिमयुक्त रहेको शेर्पाले बताए।"
प्रधानमन्त्री प्रचण्ड र झलनाथ खनालबीच भेटवार्ता,"काठमाडौं : प्रधानमन्त्री पुष्पकमल दाहाल 'प्रचण्ड' र नेकपा एकीकृत समाजवादी पार्टीका सम्मानित नेता झलनाथ खनालबीच भेटवार्ता भएको छ। उनीहरूबीच समसामयिक राजनीतिक विषयमा छलफल भएको खनालको सचिवालयले जनाएको छ। प्रधानमन्त्री दाहाललाई भेट्न पूर्वप्रधानमन्त्री समेत रहेका खनाल बिहीबार बिहान बालुवाटार पुगेका थिए। भेटमा संघीय सरकार, प्रदेश सरकार र वाम एकताका विषयमा छलफल भएको बताइएको छ। बुधबार साँझ मात्रै एकीकृत समाजवादीका अध्यक्ष माधव नेपालसहित कांग्रेस सभापति शेरबहादुर देउवा,जसपा नेपालका अध्यक्ष उपेन्द्र यादव र लोसपाका अध्यक्ष महन्थ ठाकुरबीच भेटवार्ता भएको थियो।"
भारत र बङ्गलादेशमा गरी चक्रवातका कारण मृत्यु हुनेको सङ्ख्या ६५ पुग्यो,"नयाँ दिल्ली : बङ्गलादेशको र भारतमा भारी वर्षा र आँधीबेहरीसहित आएको शक्तिशाली चक्रवातमा परी कम्तिमा पैसट्ठी जनाको मृत्यु भएको बुधबार दुबै देहका अधिकारीहरू र सञ्चारमाध्यमले जनाएका छन्। आइतबार साँझ भीषण वर्षा र आँधीबेहरीसहित आएको चक्रवात रेमलले बिस्तारै भित्री भागमा सर्दै बाढीपहिरो निम्त्याएको हो। बङ्गलादेश मौसम विज्ञान विभागका निर्देशक अजिजुर रहमानले चक्रवात र भारी बर्षाको कारण जलवायु परिवर्तनको असर भएको र यो देशको इतिहासमा सबैभन्दा लामोमध्ये एक भएको बताए। विपद् व्यवस्थापन कार्यालय र प्रहरीका अनुसार चक्रवातको चपेटामा परेको बङ्गलादेशमा कम्तीमा १७ जनाको मृत्यु भएको छ। कसैको डुबेर र कसैको भग्नावशेष, रूखहरू खस्दा वा बिजुलीका तारहरू खस्दा बिजुलीको झटकाका कारण मृत्यु भएको थियो। भारतमा एक्काइस जनाको मृत्यु भएको अघिल्लो सङ्ख्या अद्यावधिक गर्दै ४७ जनाको मृत्यु भएको अधिकारीले बताएका छन्। उत्तरपूर्वी मिजोरम राज्यमा चक्रवातमा परी अधिकांश अठ्ठाइस जनाको मृत्यु भएको थियो जसमध्ये मङ्गलबार आएको आँधीका कारण परेको खानीमा पुरिएर १४ जना कामदारको ज्यान गएको मिजोराम सरकारले एक विज्ञप्तिमा जानकारी गराएको हो। पश्चिम बङ्गाल राज्यमा दश जनाको मृत्यु भएको वरिष्ठ सरकारी अधिकारी सुमित गुप्ताले बुधबार बताए। हिन्दुस्तान टाइम्सले उद्धृत गरेको रिपोर्टअनुसार असम, नागाल्यान्ड र मेघालय राज्यमा कम्तीमा १० जनाको मृत्यु भएको छ। चक्रवातले प्रत्येक वर्ष बङ्गलादेश र भारतमा ठूलो क्षति पुयाउने गरेको छ। वैज्ञानिकहरूले जलवायु परिवर्तनले थप आँधीबेहरीलाई बढावा दिइरहेको बताएका छन्। यद्यपि, राम्रो पूर्वानुमान र प्रभावकारी निकासी योजनाले मृत्युको सङ्ख्या भने कम देखिएको छ।"
"सुर्खेत जीप दुर्घटना, मृतक ४ जनाकै सनाखत","सुर्खेत : सुर्खेतबाट कालिकोट जाँदै गरेको बोलेरो जीप सुर्खेतको रातानाङ्गला नजिकै दुर्घटना हुँदा मृत्यु भएका चारै जनाको सनाखत भएको छ। सुर्खेतदैलेख खण्डको वीरेन्द्रनगर१४ टाकुरी मोडमा बोलेरो जीप दुर्घटना भइ मृत्यु हुनेमा ३ जना कालिकोट शुभकालिका३ का रहेका छन् भने एकजना दैलेख भैरवि गापा४ का रहेका प्रहरीले जनाएको छ। मृत्यु हुनेमा कालिकोट शुभकालिका३ का तन्त बिक, नमराज बिक र बिरेन्द्र बिक रहेका छन्। त्यस्तै भैरवि गापा४ का महेन्द्र शाही रहेका जिल्ला प्रहरी कार्यालय सुर्खेतले जनाएको छ। त्यस्तै दुर्घटनामा घाइते भएकाहरु कालिकोट शुभकालिका३ का नरि बिक र कालिकोट खाडाचक्र नपा९ पाखाका नरेन्द्र बिष्ट(चालक) रहेका जिल्ला प्रहरी कार्यालय सुर्खेतका सुचना अधिकारी डिएसपी बिरेन्द्रबिर बिश्वकर्माले बताए। घाइतेहरुको प्रदेश अस्पताल सुर्खेतमा उपचार भइरहेको छ। प्रहरीका अनुसार जीप बिहीबार बिहान २ बजे दुर्घटना भएको हो।"
घोडाघोडीमा भेटियो नयाँ प्रजातिको चरा,"कैलाली : विश्व रामसार सूचीमा सूचीकृत कैलालीको घोडाघोडीमा नयाँ प्रजातिको चरा भेटिएको छ। घोडाघोडी चरा अभय आरक्ष क्षेत्रमा यही जेठ ७ देखि १३ गतेसम्म चरा गणना तथा अनुसन्धान गरिएको थियो। सोही क्रममा पहिलोपटक लालचुच्चे ठेउवा भेटिएको छ। घोडाघोडीको बेतहनी क्षेत्रमा एक जोडी लालचुच्चे ठेउवा भेटिएको पन्छी संरक्षण सङ्घका सहजकर्ता हिरुलाल डगौराले जानकारी दिए। उनका अनुसार यो प्रजातिको चरा भारत र बङ्गलादेशबाट गर्मी याममा नेपाल आउने गर्छन्। यो नयाँ प्रजाति थपिएसँगै घोडाघोडी आरक्षमा चराको सङ्ख्या तीन सय ८१ पुगेको छ। गर्मी याममा बसाइँ सर्ने चराको प्रजाति, सङ्ख्या र अवस्था पत्ता लगाउने उद्देश्यका साथ डिभिजन वन कार्यालयको आयोजना र नेपाल पन्छी संरक्षण सङ्घको समन्वयमा चरा गणना गरिएको हो। रासस"
गाडी चल्न नपाउँदा अर्बौं लगानी व्यर्थ,"जनकपुरधाम : जनकपुरदेखि बसहीया रोड भएर भिठ्ठामोड सडक पुग्न चारपांग्रे गाडीमा १० देखि १५ मिनेट मात्रै लाग्छ। सडक ६ लेनको भए पनि बाटोको बीचमै पर्ने दूधमती नदीको पुल निर्माण अलपत्र छ। व्यवसायीले पुलको जग हालेर काम त्यत्तिकै छाडेपछि सडकमा गाडी गुड्न सकेको छैन। जटहीजनकपुर सडक खण्डअन्तर्गत बसहियामा पर्ने १७२ दूधमती नदीको पुल निर्माणको ठेक्का एमएस नगराइन हेम कन्सट्रक्सन जेभी, जनकपुरधामले २०७६ सालमै पाएको थियो। तर, निर्माण व्यवसायीले हालसम्म पनि पुल निर्माणको काम अघि नबढाइ अलपत्र पारेको छ। लापरबाही अति भएको र पटकपटक तागेदा गर्दासमेत निर्माण व्यवसायीले काम गर्न नमान्दा अहिले सडक डिभिजन कार्यालय जनकपुरले ठेक्का नै तोड्ने प्रक्रिया अघि बढाउने निश्कर्षमा पुगेको छ। सडक बनेको चार वर्ष भयो। ६ लेनको सडक भएपछि सवारी साधनहरू यही बाटो ओहोरदोहोर गर्छन्। व्यापार गर्ने अवसर आउँछ भन्दै ८ लाख रुपैयाँ खर्चेर सडक छेउको जग्गामा तीनवटा सटर बनाएँ तर, सडक बने पनि पुल नबन्दा गाडी नै चलेन। पहिले जस्तै सुनसान भयो। मेरो लगानी पनि त्यत्तिकै डुब्यो, जनकपुर बसहिया ६ लेन सडकमा सटर खोलेर व्यापार गर्ने सोच बनाएका रामबाबु साह भन्छन्, पुल बनाउन सुरु भयो तर, केही दिनमै काम रोकियो। अहिले बाँसको चचरी हालेर पैदल यात्री, साइकल र मोटरसाइकल ओहोरदोहोर हुन्छ। गाडी चल्न त पक्की पुलै चाहिन्छ। न यो पुल बन्छ न गाडी चल्छ। जनकपुरधामबाट जटहीसम्म जम्मा १६ किलोमिटर सडक ६ लेनको छ। यो सडक निर्माणका लागि १ अर्बभन्दा बढी रकम खर्च भएको छ। २०७८ असार १२ गते नै सडकको निर्माण कार्य सम्पन्न भइसके पनि सडक खण्डअन्तर्गत पर्ने पुलहरूको निर्माण सम्पन्न नहुँदा यातायात सञ्चालन निर्वाध रूपमा हुन सकेको छैन। यसै सडक खण्डअन्तर्गतको जनकपुरढल्केबर सडकको निर्माण पनि सम्पन्न भइसकेको छ। जम्मा ४० किलोमिटर सडक निर्माणका लागि ४ अर्ब रकम खर्चिएको छ। यसमा पुलसमेतको खर्च जोड्दा करिब ७ अर्ब रुपैयाँ खर्चिएको छ। तर, बाटो बने पनि पुल नबन्दा यी सडकहरूमा निर्वाध रूपमा यातायात सञ्चालन हुन सकेको छैन। निर्माण व्यवसायीको लापरबाहीले बनेनन् पुल यसरी पुल अलपत्र पार्नेमा अधिकांश निर्माण व्यवसायीहरूकै लापरबाही देखिएको सडक डिभिजन कार्यालय जनकपुरले जनाएको छ। डिभिजन कार्यालयको तथ्यांकअनुसार धनुषा र महोत्तरीमा ११ वटा पुल निर्माण सम्पन्न नहुँदा सो क्षेत्रको सडकनै प्रभावित भएको छ। यसरी निर्माण सम्पन्न नभएका पुलहरूमा ६ सय ८६ जल्लाद नदी पुल देउपुरा निमचौक बहुअर्वा सडक, धनुषा पनि हो। २०७२ मंसिर २१ गते नै सम्झौता भई २०७४ मंसिर २० बाट पुलको निर्माण कार्य सुरु भए पनि हालसम्म निर्माण पूरा हुन सकेको छैन। एमएस ढुकुचाम्यागलुंग जेभी निर्माण कम्पनीले ठेक्का पाएको पुल निर्माण व्यवसायीको लापरबाहीकै कारण अलपत्र परेको सडक डिभिजन कार्यालयले जनाएको छ। निर्माणको क्रममा पुलको स्वरूप बिगारेर काम भएपछि काम रोकिएको थियो। त्यसपछि निर्माण व्यवसायीले काम पुनः सुचारु नगर्दा निर्माण नै अलपत्र परेको हो। ५० प्रतिशत मात्रै भौतिक प्रगति भएको यो पुल निर्माण नहुँदा यस क्षेत्रमा यातायात सञ्चालन हुन समस्या छ। त्यसैगरी दुहवी हरूसाहा, धनुषा सडकखण्डमा ६७८ डुमरिया नदी पुल निर्माण कार्य निर्माण व्यवसायीको चरम लापरबाहीको कारण अलपत्र छ। कमल निर्माण सेवा प्राइभेट लिमिटेडले यस पुल निर्माणको ठेक्का सम्झौता २०७५ वैशाख ९ गते गरे पनि निर्माण कार्य २०७७ मंसिर १५ गतेबाट सुरु गरेको थियो तर, हालसम्म काम पूरा हुन सकेको छैन। धनुषाको जनकपुर परिक्रमा सडकखण्डअन्तर्गत १६९ जल्लाद नदी पुलको निर्माण पनि अलपत्र छ। पुल निर्माणका लागि २०७४ सालमै एमएस पप्पु, कमल जेभी, जनकपुरधाम निर्माण कम्पनीसँग सम्झौता गरिए पनि हालसम्म निर्माण सम्पन्न हुन सकेको छैन। निर्माण व्यवसायीको चरम लापरबाहीले आजिज भएर कार्यालयले यसको पनि ठेक्का तोड्ने प्रक्रिया अघि बढाइने जनाएको छ। भारतीय एसएसबी पनि प्रमुख बाधक एकातर्फ निर्माण व्यवसायीको लापरबाहीले पुलहरू अलपत्र छन्। अर्कोतर्फ सीमा क्षेत्रमा निर्माणाधीन पुलहरू भारतीय एसएसबीको अवरोधका कारण पनि निर्माण हुन सकिराखेका छैनन्। नेपाल भारतको ऐतिहासिक मिथिला माध्यमिकी परिक्रमा सडकअन्तर्गत ९८ किलोमिटर सडकखण्डमै पर्छ जमुनी नदीको पुल। धनुषाको मुखियापट्टी मुसहरनीया गाउँपालिकामा यो सडकखण्ड पर्छ। थल्हीघाटमा रहेको पुलको निर्माण कार्य सम्पन्न नहुँदा प्रत्येक वर्ष परिक्रमा गर्नेहरूलाई नदीको तरेर वारपार गर्नुपर्ने बाध्यता छ। परिक्रमा सुरु हुँदा आवतजावतका लागि सहजता होस् भनेर नदीमा ठूलठूला ह्युमपाइपहरू राखेर बाटो बनाउने गरिन्छ। तर, पनि परिक्रमा सक्नेबित्तिकै भारतीय एसएसबीले ती पाइपहरू हटाएर बाटो बन्द गर्छन्। यस्तोमा गाउँका मानिसलाई आवतजावत गर्न निकै कठिनाई भोग्नुपर्ने बाध्यता छ। थलही घाटको पुल निर्माणका लागि रमणकमल जेभी निर्माण कम्पनीले २०७५ मै सम्झौता गरे पनि निर्माण कार्य २०७६ मा सुरु गरेको थियो। म्याद थप गरेर २०७९ मा निर्माण सम्पन्न गर्नुपर्ने भए पनि निर्माण व्यवसायीको लापरबाही र नेपालभारत सीमा विवादका कारण ७७ प्रतिशत भौतिक प्रगति गरेर काम अलपत्र पारिएको छ। हाल पुल निर्माणका लागि भारतीय दूतावाससँग समन्वय भइरहेको सडक डिभिजन कार्यालय जनकपुरका प्रमुख डिभिजनल इन्जिनियर दीपक झाले जनाए। जुन पुलहरू निर्माण व्यवसायीहरूको लापरबाहीका कारण अलपत्र परेका छन्, तिनीहरूलाई हामीले मौखिक र कतिलाई लिखित स्पष्टीकरण मागेका छौं। त्यसमा चित्त नबुझ्दो ठेक्का तोड्ने प्रक्रिया अगाडि बढाइसकेका छौं, प्रमुख झा भन्छन्, भारतीय अवरोधका कारण अलपत्र परेका पुलहरूको सन्दर्भमा भारतीय दूतावाससँग समन्वय गर्ने काम विभागले अगाडि बढाइसकेको छ र चाँडै नै यी समस्याहरूको समाधान भई पुलहरू निर्माणका लागि पहल गरिनेछ। एसएसबीकै अवरोधका कारण अलपत्र परेको अर्को पुल हो मुखियापट्टी मुसहरनिया साहरघाट बीचमा पर्ने ६८५ जमुनी नदी पुल। सडक राम्रो भए पनि यो पुल निर्माणको काममा भारतीय पक्षको अवरोध छ। दुई देशलाई जोड्ने यो पुल निर्माण भएपछि नेपालबाट भारत जाने र भारतबाट नेपाल आउने पर्यटक र यात्रीका लागि पनि सहज हुनेछ। यसले व्यापारिक रूपमा पनि महत्वपूर्ण भूमिका निर्वाह गर्न सक्ने भए पनि त्यसो हुन नसकेको जटही निवासी प्रदीप ठाकुर बताउँछन्। वर्षांैदेखि पुल अलपत्र छ। यसको सास्ती अरूलाई भन्दा पनि यहाँका सर्वसाधारण जनता र यात्रीलाई बढी छ। अलपत्र पुलले निम्त्याउँछ सवारी दुर्घटना अलपत्र परेका यी पुलहरू विकास निर्माणका लागि त बाधक भएकै छन्। अर्कोतर्फ यिनले सवारी दुर्घटनालाई पनि बढाएको जिल्ला ट्राफिक कार्यालय जनकपुरका प्रमुख हरि ओली बताउँछन्। सवारी दुर्घटना मुख्य दुई कारणले हुन्छन्। एउटा सडक र अर्को मानवीय कारण। मानवीय कारण त आफ्नो ठाउँमा छँदै छ तर, सडक व्यवस्थित नहुँदा सवारी दुर्घटना बढ्नु स्वाभाविक हो, इन्सपेक्टर ओली भन्छन्, पुलहरू समयमा नबन्दा यसले दुर्घटनाको जोखिम निकै बढाएको छ। दुवैतिर सडक एक नासको हुँदा यस्तोमा अगाडिको पुल अलपत्र भएको थाहा नपाइ एकहोरो सवारी चलाएर आउँदै गरेकाहरू बढी दुर्घटनामा पर्छन्। त्यसैगरी पानी परेको बेला पुल निर्माणका लागि खनिएका खाल्डोहरूमा पानी जमेर यसले पनि दुर्घटना निम्त्याउने गर्छ। त्यस्तै निर्माण सामग्रीहरू अलपत्र छाडिएकाले बालुवा, गिट्टीमा चिप्लेर वा छडहरूमा घोचिएर पनि दुर्घटना भइरहेको हुन्छ। यी सबै समस्याहरू सडक निर्माण व्यवस्थित नहुँदा हुने गरेको छ। जिल्ला ट्राफिक कार्यालय जनकपुरको आर्थिक वर्ष २०८०८१ वैशाख अन्तिमसम्मको तथ्यांकअनुसार धनुषा जिल्लाभरिमा ९ सय ४७ सवारी दुर्घटना भएका छन्। जसमा ६४ जनाले ज्यान गुमाएका छन्। यी दुर्घटनाहरूमा पनि गम्भीर घाइते भएकाहरूको संख्या ३ सय ४७ छ भने सामान्य घाइते १ हजार १ सय १८ छन्। सवारी दुर्घटनामा संलग्न सवारी साधनको संख्या १ हजार ३ सय ३९ छ। त्यसैगरी आर्थिक वर्ष २०७९८० मा धनुषामा सवारी दुर्घटनाको संख्या १ हजार १६ थियो। यी दुर्घटनामा परी ८४ जनाले ज्यान गुमाए भने यसमा संलग्न सवारी साधनको संख्या १ हजार ३ सय ९९ थियो। सवारी दुर्घटनामा परी गम्भीर घाइते हुनेको संख्या ४ सय ५६ थियो भने सामान्य घाइते १ हजार १ सय ३३ जना भएका थिए। यसरी पछिल्लो दुई वर्षकै सवारी दुर्घटनाको तथ्यांकले सडकमा यात्रा कतिको जोखिमपूर्ण छ भन्ने कुरा प्रमाणित गरेको छ। त्यसमा पनि सडकनै अव्यवस्थित भयो भने त्यसले जोखिम थप बढाउने इन्सपेक्टर ओली बताउँछन्। निर्माणाधीन पुलहरू रहेको स्थानमा कम्तीमा निर्माण व्यवसायी वा सडक कार्यालयले भए पनि निर्माण कार्य अबरुद्ध भन्दै जोखिम न्यूनीकरणका लागि कुनै साइनबोर्ड वा अन्य व्यवस्थापन गर्नु आवश्यक देखिएको प्रहरीको ठम्याइ छ। अन्यथा राम्रो सडक हेरेर तीव्र गतिमा बेफिक्री भएर सवारी चलाउँदै आएकाहरूले अगाडि निर्माणाधीन पुल छ भनेर हेक्का नै नराख्दा ठूलो दुर्घटनामा पर्ने गरेको थुप्रै उदाहरणहरू छन्। लापरबाही निर्माण व्यवसायीका लागि यस्तो छ कारबाही कुनै पनि निर्माण कार्यको सम्झौता भई निर्माण सम्पन्न हुँदासम्म म्याद थप अवधिको ६ महिना नाघिसक्दासमेत निर्माण व्यवसायीले काम पूरा नगरेको अवस्थामा कारबाहीको व्यवस्था गरिएको छ। सार्वजनिक खरिद ऐन २०६३ को दफा ५९ कोे उपदफा (७) र (८) मा सार्वजनिक निकायसँग खरिद सम्झौता गर्नेले सम्झौताबमोजिम काम सुरु नगरेमा सार्वजनिक निकायले त्यस्तो सम्झौता जुनसुकै बखत अन्त्य गर्न सक्ने उल्लेख छ। त्यसैगरी सम्झौता अन्त्य भएमा सो कामबापत राखिएको पूरै जमानत जफत हुने पनि जनाइएको छ। सम्झौता अन्त्य भएको कारणले सम्झौताबमोजिम बाँकी रहेको कार्य पूरा गर्न जे जति रकम आवश्यक पर्छ सो रकम त्यसरी सम्झौताबमोजिम कार्य नगर्ने बोलपत्रदाताबाट सरकारी बाँकी सरह असुलउपर गरिने कानुनी व्यवस्था छ। त्यसैगरी सार्वजनिक खरिद नियमावली २०६४ को नियम १२८ मा खरिद सम्झौता उल्लंघन भए प्राप्त हुने उपचार भनी उल्लेखित छ। जसमा नियम (१) मा खरिद सम्झौतामा आपूर्तिकर्ता, निर्माण व्यवसायी, परामर्शदाता वा सेवा प्रदायकले खरिद सम्झौताको उल्लंघन गरेमा सार्वजनिक निकायलाई विभिन्न उपचारहरू प्राप्त हुने जनाइएको छ। जसअनुसार त्रुटिपूर्ण कार्य अस्वीकार गर्ने, त्रुटिपूर्ण मालसामान तत्काल हटाउने र सम्बन्धित आपूर्तिकर्ता, निर्माण व्यवसायी वा सेवा प्रदायकबाट प्रतिस्थापन गर्न लगाउने, समयमा कार्यसम्पादन हुन नसके वापतको पूर्व निर्धारित क्षतिपूर्ति प्राप्त गर्ने व्यवस्था छ। साथै, सम्झौताको अन्त्य गर्ने र सम्झौता बमोजिमको काम नगर्ने आपूर्तिकर्ता, निर्माण व्यवसायी, सेवा प्रदायक वा परामर्शदाताको खर्चमा त्यस्तो काम सम्पन्न गराउने व्यवस्था छ। नियम १४१ मा सार्वजनिक निकायले ऐनको दफा ६३ बमोजिम निर्माण व्यवसायी, संस्था वा कम्पनीलगायतलाई कालोसूचीमा राख्नुपरेमा त्यससम्बन्धी विस्तृत विवरण र कारण खुलाई सम्बद्ध कागजातसहित सार्वजनिक खरिद अनुगमन कार्यालयलाई लेखी पठाउनुपर्ने हुन्छ। प्रमाण र आधार खुलाई लेखी आएपछि अनुगमन कार्यालयले विवरण, कारण र कागजातलाई जाँचबुद्ध गर्दा त्यस्तो निर्माण व्यवसायी वा अन्य व्यक्ति, फर्म, संस्था वा कम्पनीलाई तत्काल सार्वजनिक खरिदमा भाग लिनबाट रोक लगाउनुपर्ने देखिएमा यस नियम बमोजिमको कालोसूचीमा राख्नेसम्बन्धी प्रक्रिया पूरा नभएसम्मका लागि नयाँ खरिद कारबाहीमा सहभागी हुनबाट रोक लगाउन सक्ने उल्लेख छ। अनुगमन समितिले कालोसूचीमा राख्नुनपर्ने आधारहरू भए त्यस्ता आधार र स्पष्टीकरण पेश गर्न तीन दिनको अवधिको लिखित सूचना निर्माण कम्पनी, व्यवसायी वा संस्थासँग माग गर्दछ। समितिले मागेको स्पष्टीकरणमा निर्माण व्यवसायीले आफूलाई कालोसूचीमा राख्नु नपर्ने कुनै कारण वा आधार भए सो खुलाई सम्बद्ध कागजातसहित आफ्नो स्पष्टीकरण अनुगमन कार्यालयसमक्ष पेस गर्नुपर्छ। सम्बन्धित कम्पनी वा व्यवसायीले पेस गरेको कागजातको आधारमा अनुगमन कार्यालयले निजलाई कालोसूचीमा राख्ने वा नराख्ने निर्णय गर्नुपर्छ। यदि कालोसूचीमा राख्यो भने लिखित रूपमा सम्बन्धित पक्षलाई जानकारी गराई राष्ट्रिय स्तरको समाचारपत्रमा प्रकाशन गर्नुपर्ने व्यवस्था छ।"
माधवजी सत्ता समीकरणभन्दा बाहिर जानु हुँदैन भन्ने कुरामा क्लियर हुनुहुन्छ : प्रधानमन्त्री,"विराटनगर : प्रधानमन्त्री पुष्पकमल दाहाल प्रचण्डले आगामी आर्थिक वर्षको बजेट सन्तुलित रूपमा आएको बताएका छन् । अहिलेको हाम्रो आर्थिक स्थिति र सबै राजनीतिक परिस्थिति हेर्दा यो एउटा सन्तुलित रूपमा आएको बजेट हो,प्रधानमन्त्री दाहालले भने,सबै विज्ञहरुले त्यही रूपमा लिएका छन् । रोजगार श्रमाधान मेलाको उद्घाटन गर्न विराटनगर आएका दाहालले बिहीबार विराटनगर विमानस्थलमा सञ्चारकर्मीसँग संक्षिप्त कुराकानी गर्दै उत्पादन,उत्पादकत्व र रोजगारीलाई केन्द्रित गरेर बजेट आएको बताए । थुप्रै नयाँ कार्ययोजना र रोजगारीको ठोस कार्यक्रमसहित बजेट ल्याइएको उनको भनाइ छ । बजेटमा समेटिएको कृषि र आईटी दशकसँग सम्बन्धित कुरा आफैंमा नयाँ भएको प्रधानमन्त्री दाहालले बताए । वक्तव्यमा जति कुरा आएका छन्,बजेटमा त्यति मात्रै छैन । वक्तव्यमा आउने कुरा र बजेटको व्यवस्था गर्ने कुरा अलिकति फरक हुँदो रहेछ । वक्तव्यमा सबै कुरा आएका हुँदैनन्,उनले भने,विराटनगर चक्रपथको र मेडिकल कलेजसँग सम्बन्धित कुरा बजेटमा परेको छ । तर, वक्तव्यमा आएन । वक्तव्यमा नआएका त्यस्ता केही कुराहरू बजेटमा समेटिएका छन् । प्रधानमन्त्री दाहालले बजेटमा कोशी प्रदेशलाई उपेक्षा नगरिएको बताए । कोशी प्रदेशलाई आवश्यकता एवं स्थिति अनुसार पर्याप्त बजेट र कार्यक्रम दिइएको उनको दाबी छ । तर,कोशीलाई बजेट कम भयो भनेर गलत प्रचार गरिएको उनको भनाइ छ । अर्को प्रसंगमा दाहालले नेकपा (एकीकृत समाजवादी) अहिलेको समीकरणभन्दा बाहिर जान नसक्ने जिकिर गरे । माधवजी (माधवकुमार नेपाल) पहिलेदेखि नै उता पनि र यता पनि दुवैतिर जोडिनेजस्तो देखिनु भएको थियो । तर,अहिले बिहान मेरो कुरा हुँदा यो समीकरणभन्दा बाहिर छैन र हुँदैन भन्ने कुरामा उहाँले क्लियरगर्नुभयो,दाहालले भने । मधेस प्रदेशमा अहिलेको समीकरणभन्दा बाहिर सरकार नबन्ने उनको दाबी छ ।"
नागरिकलाई गाउँमै टिकाउने योजना खै ?,"गाउँमा भौतिक रूपमा विकासका संरचना त बने तर त्यसको उपभोग गर्ने नागरिक अहिले भेटिन छाडेका छन्। संघीय, प्रदेश र स्थानीय तहका सरकारले संरचना निर्माणमा मात्र ध्यान दिए। उनीहरूले जनतालाई कसरी गाउँमै रोजगारी दिन सकिन्छ भन्ने नीति तथा कार्यक्रमप्रति खासै ध्यान दिएको देखिँदैन। भौतिक विकास मात्र ठूलो कुरा होइन। त्यसको उपभोग महत्वपूर्ण कुरा हो। मानिस गुणस्तरीय शिक्षा, स्वास्थ्य र रोजगारीको अभावमा आफ्नो थातथलो छाडेर सहर पस्न बाध्य छन्। आफू बसेकै ठाउँमा यी कुराको परिपूर्ति हुनसक्ने हो भने उनीहरू गाउँमै बस्न रुचाउँछन्। गाउँको हावापानी र अर्गानिक उत्पादन सहरमा जति गरे पनि पाइँदैन। मानिस किन आफ्नो जन्म ठाउँ छाडेर सहर पस्न बाध्य छन् ? भन्ने विषयमा स्थानीय सरकारले गहन रूपमा अध्ययन अनुसन्धान गर्नुपर्ने देखिन्छ। त्यसपछि आफ्ना नीति तथा कार्यक्रमहरू त्यसैअनुरूप केन्द्रित गर्नुपर्छ। गाउँमा शिक्षा क्षेत्रको अवस्था अत्यन्तै भयावह छ। विद्यालयका भवन छन्, पढ्ने विद्यार्थी छैनन्। धेरैजसो विद्यालय मर्ज गरेर सञ्चालन गर्नुपर्ने अवस्था देखिन्छ। स्वास्थ्यचौकीका बडेमानका भवन छन्, उपचार गर्न जाने बिरामी छैनन्। घरदैलोमा आएको सरकारका प्रतिनिधिहरूले पनि यस्तो कुरामा ध्यान दिएको देखिँदैन। जनसंख्या वृद्धिदर विस्तारै ओरालो लागेको अवस्था छ। भौतिक संरचना बनाएर मात्र भएन। त्यसको सञ्चालनका लागि जनशक्ति उत्पादनमा पनि ध्यान दिनुपर्छ। गाउँमा आएको बजेट कर्मचारीहरूलाई तलब खुवाउँदैमा ठिक्क छ। प्रदेश सरकारले ल्याउने बजेट त्यति प्रभावकारी भएको देखिँदैन। ५६ लाखका टुक्रे योजना प्रदेश सरकारले ल्याएर त्यसले प्रतिफल दिँदैन। यस्ता कार्यक्रम स्थानीय तहलाई दिनुपर्छ। कम्तीमा पनि तीनचारवटा जिल्लालाई समेटेर ठूला योजनाहरू प्रदेश सरकारले ल्याउनुपर्छ। दिगो र संस्थागत विकासका लागि सरकार तथा निजी क्षेत्र हातेमालो गरेर अघि बढ्नुको विकल्प छैन। (श्रेष्ठ गैरसरकारी संस्था महासंघ जिल्ला शाखा प्यूठानका अध्यक्ष हुन्।)"
प्री ओपन सेसनमा नेप्से परिसूचक करिब २ अंकले बढ्यो,काठमाडौं : प्री ओपन सेसनमा नेप्से परिसूचक करिब २ अंकले बढेको छ। सेयर कारोबार साताको अन्तिम दिन बिहीबार प्री ओपन सेसनमा नेप्से परिसूचक १५९ अंकले बढेर २०९१०२ विन्दुमा कायम भएको छ। यो सेसनमा ४० वटा स्क्रिप्सको ९ हजार २९० कित्ता सेयर १ करोड ४५ लाख १३ हजार ९९५ रुपैयाँमा खरिदबिक्री भए। कारोबारमा आएका २२ स्टकको मूल्य बढ्दा १७ वटाको घट्यो भने बाँकी १ स्टकको मूल्य यो समयमा स्थिर रह्यो।
"सुर्खेतबाट कालिकोट जाँदै गरेको जीप दुर्घटना, ४ जनाको मृत्यु",सुर्खेत : सुर्खेतबाट कालिकोट जाँदै गरेको बोलेरो जीप सुर्खेतको रातानाङ्गला नजिकै दुर्घटना भएको छ। सुर्खेतदैलेख खण्डको वीरेन्द्रनगर१४ टाकुरी मोडमा बोलेरो जीप दुर्घटना भएको जिल्ला प्रहरी कार्यालय सुर्खेतले जनाएको छ । प्रहरीका अनुसार दुर्घटनामा चार जनाको मृत्यु भएको छ। पाँच जना यात्रु सवार रहेको जीप बिहीबार बिहान २ बजे दुर्घटना भएको हो। सडकदेखि करिब एकसय मिटर तल जीप खसेको दुर्घटनाको थप विवरण आउन बाँकी रहेको छ।
साउदी अरबबाट छ इरानी पत्रकार निष्कासित,"साउदी अरबले एक प्रमुख मुस्लिम तीर्थस्थलमा पक्राउ परेका छ इरानी पत्रकारलाई निष्कासन गरेको छ। इरानी राज्य मिडियाले निष्कासनको कारण अज्ञात रहेको बताएको छ। 'तिनीहरूलाई गत साता मङ्गलबार मदिनामा पैगम्बर मोहम्मदको मस्जिदमा पवित्र कुरान पाठको रेकर्डिङ गर्ने क्रममा पक्राउ गरिएको थियो', सरकारी टेलिभिजनले भनेको छ, 'धेरै घन्टासम्म सोधपुछ गरिएपछि तिनीहरूलाई बिना कुनै कारण मदिनामा केन्द्रीय प्रहरी हिरासतमा लगियो।' अधिकांश शियाबहुमत इरानको लामो समयदेखको क्षेत्रीय प्रतिद्वन्द्वी सुन्नीबहुमत साउदी अरबले कथित पक्राउ र निष्कासनबारे सार्वजनिकरूपमा कुनै टिप्पणी गरेको छैन। 'हामीलाई अझै पनि यो मामिलाको सटीक कारण थाहा छैन', राज्य टेलिभिजन प्रमुख पेमन जेबेलीले तेहरानको इमाम खुमेनी विमानस्थलबाट प्रसारकलाई भने। विमानस्थलमा उनले इरान फर्केका पत्रकारहरूसँग भेटेका थिए। टेलिभिजन च्यानलका अनुसार पत्रकारहरू वार्षिक हज यात्राको समाचार बनाउन साउदी अरबमा थिए। हज यात्रा यस वर्षको जुनको मध्यमा आयोजना गरिने छ। दुवै मुलुकबीचको कूटनीतिक सम्बन्ध तोडिएपछि साउदी अरबले वर्षभरि हुने सानो तीर्थयात्रा उमरामा सहभागी हुन इरानीहरूमाथि करिब एक दशक लामो प्रतिबन्ध लगाएको थियो। शिया धर्मगुरु निम्र अलनिम्रलाई रियादले मृत्युदण्ड दिएपछि इरानमा रहेको साउदी कूटनीतिक नियोगमा आक्रमण भएपछि दुवै क्षेत्रीय शक्तिले सन् २०१६ मा तोडेका थिए। रियादले कोभिड महामारीको बेला हजका लागि विदेशीहरूलाई मुलुकमा प्रवेश गर्न प्रतिबन्ध लगाएको थियो। तेहरान र रियादले सम्बन्धलाई पुनःस्थापना गर्न र आफ्ना सम्बन्धित दूतावास पुनः खोल्नका लागि चिनियाँ मध्यस्थताको सम्झौतामा सहमति जनाएपछि इरानका तीर्थयात्रीहरूलाई गत वर्ष हजमा सहभागी हुन अनुमति दिइएको थियो। यस वर्षसम्म उमरामा तीर्थयात्रा इरानीहरूलाई सीमित रहेको थियो र यसको पुनः सुरुआतलाई सम्बन्ध न्यानो भएको सङ्केतका रूपमा हेरिएको थियो। गत महिना उमराका लागि तीर्थयात्रीहरू तेहरानबाट रियादका लागि प्रस्थान हुँदा उनीहरूलाई इरानमा साउदी राजदूत अब्दुल्लाह बिन साउद अलअनाजीको उपस्थितिमा आयोजित समारोहमा विदाइ गरिएको थियो। हजको विपरीत मुसलमानहरू वर्षको कुनै पनि समयमा मक्कामा उमरा तीर्थयात्रा गर्न सक्छन्। उमरा इस्लामको पाँच स्तम्भमध्येको एक हो। यो चन्द्र पात्रोअनुसार निश्चित तिथिहरूमा हुन्छ। रासस"
"भन्सार दर बढेपछि सुनको मूल्य आकासियो, तोलाको १ लाख ४० हजार ५०० पुग्यो",काठमाडौं : सरकारले भन्सार दर बढाएसँगै सुनको मूल्य ह्वात्तै बढेको छ। आर्थिक वर्ष २०८१०८२ को बजेटमा सुनमा भन्सार दर बढाएर २० प्रतिशत कायम गरेको छ। यसअघि सुनको भन्सार दर १५ प्रतिशत मात्रै थियो। नेपाल सुनचाँदी व्यवसायी महासंघका अनुसार बिहीबार छापावाल सुन प्रति तोला १ लाख ४० हजार ५०० कायम भएको छ। तेजाबी सुन १ लाख ३९ हजार ८०० पुगेको छ। बुधबार छापावाल सुन प्रतितोला १ लाख ३८ हजार २०० रुपैयाँमा कारोबार भएको थियो। आज चाँदीको मूल्य भने घटेको छ। ३० रुपैयाँले घटेर प्रतितोला चाँदी १ हजार ९०० रुपैयाँमा कारोबार भइरहेको महासंघले जनाएको छ।
करोडौं रकम अपचलन गरी फरार रहेका युएम बचत तथा ऋण सहकारीका प्रबन्धकसहित तीनजना पक्राउ,"सिन्धुपाल्चोक : बचतकर्ताको रकम हिनामिना गरि फरार रहेका युएमबचत तथा ऋण सहकारी संस्था लिमिटेडका प्रबन्धक लगायत तीनजना पक्राउ परेका छन् । काभ्रेको बनेपामा केन्द्रीय कार्यालय रही सिन्धुपाल्चोकको चौतारासहित विभिन्न स्थानमा शाखा कार्यालय स्थापना गरी करोडौं रकम अपचलन गरेको आरोपमा सहकारी संस्थाका केन्द्रिय प्रवन्धक बनेपा नगरपालिका १ का ३० वर्षीय रुषन श्रेष्ठ, सञ्चालक समितिका सदस्य सिन्धुपाल्चोकको बलेफी गाउँपालिका १ का ६२ वर्षका राजन श्रेष्ठ र चौतारा शाखा प्रवन्धक चौतारा साँगाचोकगढी नगरपालिका ५ का ३१ वर्षका रामकृष्ण कार्की पक्राउ परेका हुन् । बचत रकम अपचलन तथा हिनामिना गरि फरार भएपछि ८८ जना सहकारी सदस्यहरूले प्रहरी कार्यालयमा जाहेरी दिएका थिए । जाहेरी अनुसार उनीहरुले बचत कर्ताको ७ करोड ८९ लाख १९ हजार ९ सय ७७ रुपैयाँ हिनामिना गरेका छन् । जिल्ला प्रहरी कार्यालय सिन्धुपाल्चोकका सूचना अधिकारी एवम् प्रहरी नायव उपरीक्षक निरञ्जन भट्टराईका अनुसार पक्राउपश्चात जिल्ला अदालतबाट म्याद थप भइ आवश्यक अनुसन्धान कार्य भइरहेको छ । प्रहरीका अनुसार काभ्रेपलाञ्चोक बनेपा नगरपालिका वडा नं१० मा केन्द्रिय कार्यालय रहेको युएम बचत तथा ऋण सहकारी संस्था लिमिटेले सिन्धुपाल्चोक जिल्ला भित्रका विभिन्न शाखा कार्यालयहरु मार्फत निक्षेपकर्ताहरुलाई आकर्षक ब्याजदर दिन्छु भनि प्रलोभन देखाएका थिए । निक्षेपकर्ताको रकम सहकारी मुद्दती निक्षेप, आवधिक बचत, शेयर तथा विभिन्न बचत खातामा जम्मा गर्न लगाई मासिक, त्रैमासिक, वार्षिक रुपमा ब्याज पाउने र निर्धारित अवधि नाघेपछि निक्षेपको सम्पूर्ण सावा ब्याज फिर्ता पाउने विश्वासका साथ उक्त संस्थामा बचत कर्ताहरुले रकम जम्मा गरेका थिए । पटक पटक ताकेता गर्दा पनि बचत रकम फिर्ता नदिएकोले आफ्नो निक्षेप जोखिममा रहेको भन्दै बचतकर्ता प्रहरीसम्म पुगेका थिए । कर्मचारी तथा सञ्चालक समितिका पदाधिकारीहरुलाई लामो समयदेखि ध्यानाकर्षण गराउँदा समेत नियम अनुसार पाउनु पर्ने निक्षेप र सो को ब्याज रकम नपाएको पीडितको गुनासो छ । निक्षेप र ब्याज रकम दिनुको साटो संस्था नै बन्द गरि फरार रहेपछि प्रहरीले उनीहरुको खोजी सुरु गरेको थियो ।"
"विराटनगरमा श्रमाधान रोजगार मेला सुरू, प्रधानमन्त्रीले गरे उद्घाटन","विराटनगर : आन्तरिक रोजगारीलाई प्रवर्द्धन गर्दै वैदेशिक रोजगारलाई व्यवस्थित बनाउन कोशी प्रदेशको राजधानी विराटनगरमा श्रमाधान रोजगार मेला सुरू भएको छ। विराटनगरमा बिहीबार आयोजित एक कार्यक्रमका बीच प्रधानमन्त्री पुष्पकमल दाहाल 'प्रचण्ड' ले मेलाको उद्घाटन गरेका हुन्। श्रम,रोजगार तथा सामाजिक सुरक्षा मन्त्रालयको आयोजना र नेपाल उद्योग वाणिज्य महासंघको संयोजनमा मेला बिहीबार र शुक्रबार दुई दिन चल्नेछ। सरकारी र निजी क्षेत्रबीचको साझेदारी बढाउँदै रोजगारी सिर्जनालाई प्राथमिकता दिइएको मेलामा आवश्यक सीप र क्षमता विकासका विषयमा पनि जानकारी गराइने छ । रोजगारीसँग जोडिएका समस्या र गुनासा सुनेर समाधानका प्रयास हुने नेपाल उद्योग वाणिज्य महासंघले जनाएको छ। मेलाको मुख्य उद्देश्य रोजगारदाता र कामको खोजीमा रहेका युवालाई एउटै मञ्चमा मिलाउनु, युवाले देशभित्रै काम पाउने वातावरण निर्माण गर्नु रहेको बताइएको छ । मेलामा सामी परियोजना, रेमी योजना, नेपाल उद्योग वाणिज्य महासंघ,नेपाल उद्योग परिसंघ,नेपाल चेम्बर अफ कमर्स,नेपाल तालिम तथा रोजगार व्यवसायी महासंघ,होटल संघ नेपाल लगायतका ५० वटा स्टल रहने छ । औद्योगिक नगरीका रुपमा चिनिएको विराटनगरको स्थित सिटी पार्टी प्यालेसमा जेठ १७ र १८ गते मेला आयोजना हुने छ । मेलामा सात सय जनाको आवेदन आउने र कम्तिमा दुई सय ५० जनाले रोजगारी पाउने अनुमान आयोजकको छ । विराटनगरबाट सुरु भएको सो मेला देशका सातै प्रदेशमा दुईदुई दिन सञ्चालन हुने बताइएको छ । बागमती प्रदेशमा जेठ ३० गते मेलाको समापन हुनेछ ।"
नुवाकोटको तारकेश्वरमा साताको एकदिन विद्यालयमा मौलिक पहिचानसहितको पोशाक लगाउनुपर्ने,"नुवाकोट : नुवाकोटको तारकेश्वर गाउँपालिकाले विद्यालयमा मौलिक पहिचानसहितको पोशाक लगाउनु पर्ने निर्णय गरेको छ । साताको एक दिन अर्थात प्रत्येक बुधबार जातीय मौलिक पहिचान झल्किने पोसाक लगाउनुपर्ने गापाको निर्णयलाई विद्यालयहरुले कार्यान्वयन गरेका छन् । विद्यालयका शिक्षक, कर्मचारी, विद्यालय नर्स र विद्यार्थीले प्रत्येक साताको बुधबार आआफ्नो जातीय पहिचान अनुसारको पोसाक लगाउन सुरु गरेका गाउँपालिका अध्यक्ष शिव अधिकारी अविरलले बताए । अध्यक्ष अधिकारीका अनुसार सबै जातजातिको पहिचान र संस्कृतिको संरक्षणका लागि गाउँपालिकाले अभियानका रुपमा परम्परागत जातीय पोसाकको संरक्षणअन्तर्गत सातामा एक दिन बुधबार जातीय पहिचानसहितको पोसाक अनिवार्य गरिएको छ । 'जातीय पहिचानमा सजिएर विद्यालय जान पाउँदा विद्यार्थीहरु उत्साहित देखिएका छन्,' अध्यक्ष अधिकारीले अगाडि भने, 'मौलिक पोसाक लगाउन पाएसँगै विद्यार्थीमा विद्यालय र अध्ययनप्रतिको आकर्षण र संस्कृतिको संरक्षणमा टेवा पुग्ने विश्वास लिइएको छ ।' गाउँपालिका शिक्षा समितिको बैठकको निर्णय र गत चैत ५ मा बसेको पालिकाभित्रका प्रधानाध्यापकहरुको संयुक्त बैठकले जातीय पहिचानसहितको मौलिक पोसाकलाई कार्यान्वयन गर्ने सहमति जनाएको थियो ।"
लन्डनमा मेयर बने नेपाली मूलका रानाभाट,"लन्डन : बेलायतको लन्डनस्थित रोयल बरो अफ ग्रीनवीचमा नेपाली मूलका जीत रानाभाट मेयर निर्वाचित भएका छन्। एक साताअघि सम्पन्न बरोको साधारणसभामार्फत् सर्वसम्मत रुपमा मेयर निर्वाचित उनले बुधबार एक विशेष समारोहबीच शपथग्रहण गरे। वुल्लीचस्थित ग्रीनवीच टाउन हलमा आयोजित समारोहमा उपस्थित विशिष्ट अतिथिहरुमाझ रानाभाटले एक वर्षे कार्यकालका लागि मेयरको शपथ लिए। बरोका निवर्तमान मेयर काउन्सिलर डा डोमिनिक एमब्याङले मेयरले पहिरिने अफिसियल चेन हस्तान्तरण गर्दै रानाभाटलाई औपचारिक कार्यभार सुम्पिए। त्यसअघि रानाभाटले एक्सेप्टेन्स डिक्लरेसनमा हस्ताक्षर गर्दै मेयरको जिम्मेवारी औपचारिक रुपमा स्वीकारेका थिए। शपथग्रहणपछि मन्तव्य दिंदै रानाभाटले समुदायको सेवामा झन् कटिवद्ध रहेर लाग्ने प्रण गरे। आफूलाई विश्वास गरेर मेयरको जिम्मेवारी दिने काउन्सिलरहरुप्रति पनि उनले आभार व्यक्त गरे। उनले बेलायत नेपाल र ब्रिटिश गोर्खाको सदियौं लामो सम्बन्धबारे चर्चा गर्दै आफूले गोर्खा गार्डेन प्रोजेक्ट र बाउल क्यान्सर सचेतना प्रोजेक्ट रोजेको जनाए। सामाजिक सदभाव कायम राख्दै सांस्कृतिक विविधतायुक्त बरोमा सबै समुदायसँग सम्बन्ध मजबुत बनाउने उनको प्रतिवद्दता थियो। रानाभाटको शपथग्रहण समारोहमा बेलायती राजपरिवारका प्रतिनिधिसमेत रहेका ग्रीनवीच बरोका डेपुटी लेफ्टिनेन्ट र बरोका उच्चपदस्थ अधिकारीहरुदेखि बेलायतका लागि नेपाली राजदूत ज्ञानचन्द्र आचार्य र यहाँको नेपाली समुदायका अगुवाहरुलगायतको उपस्थिति थियो। सोही अवसरमा श्रीमति गौमाया गुरुङलाई मेयरेस घोषणा गरियो। सो अवसरमा डायमन्ड बुद्धिस्ट सेन्टरले अष्टमंगल प्रार्थना र पासा पुच गुथि यूकेले धिमे बाजा र ढा प्रस्तुत गरेको थियो। समारोहकै लागि नेपालबाट मेयर रानाभाटका वयोवृद्ध आमाबाबु समेत लन्डन आएका थिए। सन् २०२२ मा पहिलोपटक लेबर पार्टीबाट ग्रीनवीच बरोमा काउन्सिलर निर्वाचित भएका रानाभाटले पछिल्लो एक वर्ष सोही बरोमा उपमेयरको जिम्मेवारी सम्हालेका थिए। कास्कीको मादी गाउँपालिकास्थित थुमको डाँडामा जन्मिएका रानाभाट हाइली स्किल्ड भिसामा सन् २००८ मा बेलायत आएका हुन्। श्रीमती र दुई छोरीका साथ लन्डन प्लमस्टिडमा बस्दै आएका उनी प्रपर्टी र बिल्डिङ व्यवसायमा संलग्न छन्। डेढ दशकअघि बेलायत आएलगत्तै लेबर पार्टीसंग जोडिएका रानाभाट दुई वर्षअघि पहिलोपटक काउन्सिलर निर्वाचित भएका थिए। यसअघि उनले एनआरएनए यूके, यती नेपाली एशोसिएसनसहितका थुप्रै नेपाली संघसंस्थामा पनि विभिन्न नेतृत्वदायी पदमा रहेर काम गरिसकेका छन्। बेलायतमा यसअघि पनि नेपाली मूलका केही मेयर र कयौं काउन्सिलरहरु निर्वाचित भइसकेका छन्। तर यहाँको कुनै पनि रोयल बरोमा काउन्सिलर वा मेयर निर्वाचित हुने भने रानाभाट नै पहिलो बनेका छन्। बरोको ऐतिहासिक तथा पुरातात्विक महत्वका साथै राजदरबारसंगको विशेष सम्बन्धका आधारमा सन् २०१२ मा रोयल बरो घोषित भएको ग्रीनवीच लन्डनका जम्मा तीन रोयल बरोहरुमध्ये एक हो। प्राइम मेरिडियन, ग्रीनवीच मिन टाइमदेखि विश्व सम्पदा सूचीकृत पर्यटकीय गन्तव्यहरु समेतको धनी ग्रीनवीच बरो दशौं हजार नेपालीहरुको समेत घर हो। लन्डनको रोयल बरोमा पहिलोपटक नेपाली मूलका रानाभाटको मेयर नियुक्तिमा स्थानीय नेपालीहरुले पनि गौरवान्वित र उत्साहित महसुश गरेका छन्।"
सुर्तीजन्य पदार्थमा कर : सरकार फेरि चुक्यो,"अर्थमन्त्री वर्षमान पुन अनन्त द्वारा आगामी आर्थिक वर्ष २०८१८२ को लागि १८ खर्ब ६० अर्ब ३० करोडको महत्वाकांक्षी विनियोजित बजेट सार्वजनिक गरिएको छ। बजेटको ३३० अनुच्छेदमा सुर्ती र चुरोटमा लगाइएको अन्तःशुल्कदरमा वृद्धि गरेको छ भनेर स्पष्टरूपमा लेखिएको छ। जसलाई अर्थमन्त्री पुनले भाषण गरेर सुनाए। अर्थमन्त्री पुनले संसद्को दुवै सदनसमक्ष बजेट प्रस्तुत गर्दै सुर्ती र चुरोटमा अन्तशुल्क वृद्धि गरेको शाब्दिक उच्चारण गर्नेबित्तिकै सांसदहरूले स्वागत गरे। लामो समयसम्म टेबल बजाएको देखियो, सुनियो। तर, आर्थिक विधेयकबाट गणना गर्दा कर नबढे सरह जम्मा २ देखि ३ प्रतिशतसम्म वृद्धि भएको छ। सबैभन्दा बढी बिक्री हुने ब्रान्ड ७५८५ एमएमको चुरोटमा १ हजार खिल्लीको लागि ९० रुपैयाँ बढाइएको छ। यो चलाखी हेर्दा सरकारले रणनीतिक खेल खेलेको कुरा प्रस्ट हुन्छ। उता माननीय सांसदहरू र सर्वसाधारण जनतालगायतको लागि कर दर वृद्धि भएको जस्तो देखाउन बजेट भाषणमा सो वाक्य राखिएको छ। तर वास्तवमा भने सरकारले चुरोट उद्योगहरूको पक्षमा निर्णय गरेको छ। जसले जनस्वास्थ्यमा मात्र असर गर्दैन यसले सरकारको राजस्वमा पनि उत्तिकै असर पार्ने देखिन्छ। चालु आर्थिक बर्षका लागि सरकारले चुरोटमा ३ प्रतिशतमात्रै अन्तःशुल्क वृद्धि गरेको थियो। नगन्य प्रतिशतले मात्र अन्तःशुल्कमा वृद्धि गरेर ३८०७ अर्ब संकलन गर्ने अविश्वासिलो आकलन गरेको थियो जुन महŒवाकांक्षी मात्र होइन असम्भव नै थियो र सरकार त्यसमा फेल पनि भयो। संशोधित बजेट अनुमानअनुसार जम्मा ३१ अर्ब संकलन गर्ने भनिएको छ। त्यो पनि संकलन हुने परिस्थिति देखिँदैन। आउँदो आर्थिक वर्षको लागि पनि फेरि सुर्तीजन्य पदार्थको अन्तःशुल्कमा वृद्धि नगन्य प्रतिशतमा गर्दा जम्मा ३५ अर्ब ४२ करोड संकलन गर्ने अनुमान गरिएको छ तर त्यो पनि संकलन हुन् मुस्किल हुने देखिन्छ। सुर्तीजन्य पदार्थको सेवनबाट प्रतिवर्ष ३७ हजार ५ सय २९ जनाको ज्यान गइरहेको छ। करिब ६० अर्बको आर्थिक नोक्सानी गरिरहेको हानिकारक सुर्तीजन्य पदार्थमा कर दर वृद्धि गर्न सरकार किन चुकिरहेको छ भन्ने भन्ने कुरा प्रश्नयोग्य छ। सुर्तीजन्य पदार्थको खुद्रा मूल्यमा ७५ प्रतिशत अंश कर हुनुपर्ने मापदण्ड विश्व स्वास्थ्य संगठनले सिफारिस गरेको छ। नेपाल सो संगठनको सदस्य राष्ट्र भएर पनि सो सिफारिसलाई बेवास्ता गरिरहेको छ। तर नेपालमा सबै दक्षिण एसियाली देशहरूमा भन्दा पनि कम कर लगाइएको छ र अहिलेको ३ प्रतिशत वृद्धिले कुल करमा कुनै पनि योगदान गर्दैन। सरकारले मानिसहरूको निरोगी भई बाँच्न पाउने अधिकारलाई कुण्ठित गरेको छ। मानवअधिकारको हनन्मा मद्दत गरेको छ। बजेटको मुखैमा करिब दुई हप्ता अगाडि सुर्तीजन्य वस्तुका उत्पादकहरूको संगठनले पूर्ण भ्रामक र कृत्रिम तथ्यांकसहितको एक विज्ञप्ति प्रकाशन गरेका थिए। जसमा भनिएको थियो, नेपालमा सुर्तीजन्य पदार्थमा कर विश्व स्वास्थ्य संगठनको तथ्यांक ३३ प्रतिशत नभएर कथित ७१ प्रतिशत छ, जुन सरासरी झुटो कपोलकल्पित तथ्यांक थियो। स्मरणरहोस, विश्व स्वास्थ्य संगठनले धूमपानजन्य वस्तुमा कम्तीमा ७५ प्रतिशत कर लगाउन सिफारिस गरेको छ र धेरै मुलुकहरूले यसैको आधारमा आआफ्नो लक्ष्य राखी काम गर्दछन्। सो विज्ञप्तिका सबै तथ्यांक कृत्रिम हुन। र सरकारलाई बजेटको तयारीमा रहेका सरकारी अधिकारीहरूलाई अल्मल्याउन खोजिएको भनेर सुर्तीजन्य पदार्थको विरुद्ध अभियानमा काम गर्ने संघसंस्था तथा अभियन्ताहरूले अर्को प्रेस विज्ञप्ति पनि प्रकाशन गरेका थियौं। जसलाई धेरै सक्रिय सञ्चारकर्मी तथा समाचार संस्थाहरूले प्राथमिकताका साथ सम्प्रेषण गरेका थिए। यो विज्ञप्तिसहितको सन्देश बजेट निमार्णकर्ताहरू समक्ष पुर्याउने काम भयो। तर, उनीहरू कानमा तेल हालेर बसे र आज बजेट भाषणमा मदिरा, बियर आदिसँग मिलाएर समग्रमा कर वृद्धि गरिएको भनी छलकपट पूर्ण उद्घोष गरी सारा दुवै सदनका नीति निर्माताहरूको आँखा छल्ने षड्यन्त्र गरियो। जनतामा भ्रम छर्ने काम सरकारले गरेको छ। यो बजेट भाषणबाट सुर्तीजन्य पदार्थ जस्तो जनस्वास्थ्यलाई र देशकै अर्थतन्त्रलाई दीर्घकालीन असर पार्ने वस्तुमा सरकार र राज्य गम्भीर नभएको देखाउँछ। यस विषयमा सरकार, अर्थ मन्त्रालय, बजेट निर्माता, बजेट निर्माण परामर्श समितिदेखि सरोकारवालाहरू एवम् विधायिकाहरू सबैको मिलेमतोमा यस्तो गलत निर्णयहरू भइरहेको भन्ने सन्देह उत्पन्न गर्ने हुनुलाई स्वाभाविक रूपमा लिन सकिन्छ। सरकारले सुर्तीजन्य पदार्थमा कर दर वृद्धि नगर्दा ठूलो राजस्व गुमाइरहेको छ भने सुर्ती उद्योगलाई धेरै नाफा कमाउने ठाउँ दिइरहेको छ। तमाम आधारहरूलाई हेर्दा सरकारमा सुर्ती उद्योगको प्रभाव र दबाब राम्रै छ भनी शंका गर्ने ठाउँ छ। नत्र भने प्रमुख जनस्वास्थ्य र वातावरणीय समस्याको रूपमा रहेको सुर्तीजन्य पदार्थलाई निरुत्साहित गर्न सरकार किन चुकिरहेको छ ?  डा गुरुङ, नेपाल विकास अनुसन्धान प्रतिष्ठान, सुर्तीजन्य पदार्थ नियन्त्रण कार्यक्रमका संयोजक हुन्।"
महोत्तरीका २ पालिकाका विद्यालयमा गर्मी बिदा,"महोत्तरी : असह्य रुपमा गर्मी भएपछि महोत्तरीका दुई पालिकाले सामुदायिक विद्यालयमा गर्मी बिदा दिएका छन्। जिल्लाको सोनमा गाँउपालिका र वर्दिवास नगरपालिकाले नगरभरिमा सामुदायिक विद्यालयहरुमा गर्मी बिदा दिएका हुन्। सोनमाका शिक्षा शाखा संयोजक राजकुमार साहका अनुसार जेठ १७ र १८ गते दुई दिनका लागि पठनपाठन बन्द हुने गरी विद्यालयमा बिदा दिइएको जनाएको छ । सो बिदा वर्षे बिदाबाट कट्टा हुने गरी मिलाइएको संयोजक साहले जानकारी दिए । यता बर्दिवास नगरपालिकाले एक विज्ञप्त जारी गर्दै सामुदायिक ,संस्थागत तथा धार्मिक विद्यालयमा जेठ १७ गतेदेखि जेठ २० गतेसम्म ४ दिनको बिदा दिइएको हो । उच्च तापमानका कारण विद्यालयका विद्यार्थीहरूमा हुन सक्ने समस्यालाई मध्य नजर गर्दै बर्दिवास नगरपालिका भित्रका सबै सामुदायिक, संस्थागत तथा धार्मिक विद्यालयमा गर्मी बिदा दिइएको मेयर प्रल्हादकुमार क्षेत्रीले जानकारी दिए । गर्मीका कारण पठन पाठनमा समस्या देखिएकाले तत्कालका लागि बर्खे बिदाबाट कट्टा हुने गरी बिदा दिइएको बर्दिवास नगरपालिकाका मेयर प्रह्लाद कुमार क्षेत्रीले बताए । उनले भने, गर्मी तथा लू का कारण बालबालिकाको स्वास्थ्यमा प्रत्यक्ष असर पर्न सक्ने भएकाले विद्यालयमा बिदा दिइएको हो । पछिल्लो समयमा महोत्तरीको तापमान ४८ डिग्री सेल्सियससम्म पुगेपछि गर्मीले स्थानीयको जनजीवन प्रत्यक्ष रुपमा प्रभावित भएको छ।"
"काठमाडौंमा तापक्रम बढ्ने, ३३ डिग्री सेल्सियस पुग्ने","काठमाडौं : काठमाडौं उपत्यकाको तापक्रम बुधबारदेखि पुनः बढेको जल तथा मौसम विज्ञान विभागले जनाएको छ । काठमाडौंमा गत मङ्गलबार २८ दशमलव पाँच डिग्री सेल्सियस तापक्रम मापन गरिएको थियो। बुधबार बढेर ३३ दशमलव तीन डिग्री सेल्सियस पुगेको थियो । आज यहाँको तापक्रम ३१देखि ३३ डिग्री सेल्सियसका बीच रहने विभागको पूर्वानुमान छ । हाल मुलुकमा स्थानीय वायु, पश्चिमी वायुको आंशिक प्रभावका साथै भारतको विहार आसपासको न्यून चापीय प्रणालीको पनि आंशिक प्रभाव रहेको विभागले जनाएको छ । कोशी र सुदुरपश्चिम प्रदेश लगायत पहाडी भूभागमा आंशिकदेखि साधारणतया बदली रही देशका बाँकी भागमा मुख्यतया मौसम सफा रहेको छ । विभागका अनुसार आज दिउँसो कोशी प्रदेशलगायत देशका पहाडी भागमा आंशिकदेखि साधारणतया बदली रही बाँकी भागमा मुख्यतया मौसमसफा रहने छ । कोशी प्रदेशका केही स्थानमा मेघगर्जन र चट्याङसहित हल्का वर्षाको सम्भावना रहेको छ । कोशी, वाग्मती र गण्डकी प्रदेशका उच्च पहाडी तथा हिमाली भागका एकदुई स्थानमा हल्का हिमपातको सम्भावना छ । यसैगरी, आज राति कोशी, मधेस, वाग्मती र गण्डकी प्रदेशमा आंशिकदेखि साधारणतया बदली रही बाँकी भागमा मौसम सफा रहने छ । कोशी, मधेस, वाग्मती र गण्डकी प्रदेशका केही स्थान तथा लुम्बिनी प्रदेशका पहाडी भागका एकदुई स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ । आगामी २४ घण्टामा कोशी, मधेस, वाग्मती र गण्डकी प्रदेशका केही स्थान तथा लुम्बिनी प्रदेशका पहाडी भागका एकदुई स्थानमा मेघगर्जन र चट्याङसहित हल्कादेखि मध्यम वर्षाको सम्भावना रहेको जनाउँदै विभागले कोशी, वाग्मती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेकाले सतर्कता अपनाउन अनुरोध गरेको छ । रासस"
उत्तर कोरियाबाट फोहोरले भरिएका बेलुन पठाइएको दक्षिण कोरियाको दावी,"उत्तर कोरियाले शौचलयमा प्रयोग हुने पेपर (ट्वइलेट पेपर) र जनावरको मलजस्तो देखिने फोहोरले भरिएका बेलुनहरू दक्षिण कोरियामा पठाएको स्थानीय सञ्चारमाध्यमहरूले बुधबार जनाएका छन्। सियोलको सेनाले प्योङयाङको यस तुच्छ कार्यको निन्दा गरेको छ। उत्तर कोरियाले यस सप्ताहन्तमा सियोलसँग बदला लिन सीमावर्ती क्षेत्रहरूमा फोहोरको वर्षा गर्ने चेतावनी दिएपछि फोहोरले भरिएको र संदिग्ध मलमूत्रले भरिएका सेतो बेलुनको व्यापक तस्बिरहरू दक्षिण कोरियाली सञ्चारमाध्यमले सार्वजनिक गरेका थिए। 'उत्तर कोरियाली प्रचारका लागि पठाइएका हुनसक्ने पर्चा र अज्ञात वस्तुहरू ग्योन्गीगाङवोन सीमा क्षेत्रमा पहिचान गरिएको छ र सेनाले अनुसन्धान गरिरहेको छ,' सियोलका सेना प्रमुखले भने। 'नागरिकहरू बाहिरी गतिविधिहरूबाट टाढा रहन, कुनै पनि अज्ञात वस्तुहरूको सम्पर्कमा नआउन र यस्ता घटनाबारे नजिकको सैन्य आधार वा प्रहरी कार्यालयलाई जानकारी दिन भनिएको दक्षिण कोरियाली अधिकारीबाट एएफपीले प्राप्त गरेको विज्ञप्तिमा उल्लेख छ। विज्ञप्तिमा भनिएको छ, 'उत्तर कोरियाको यसप्रकारका कार्यहरूले स्पष्ट रूपमा अन्तर्राष्ट्रिय कानुनको उल्लङ्घन गर्दछ र हाम्रा जनताको सुरक्षालाई गम्भीर खतरा पुर्याउँछ, केही बेलुनहरूमा फोहोरजस्तो देखिने वस्तु रहेको र सेनाले जाँच गरिरहेको छ। हामी उत्तर कोरियालाई आफ्नो अमानवीय र निम्नवर्गका कार्यहरू तुरुन्तै रोक्न कडा चेतावनी दिन्छौं।' कहिलेकाहीँ दक्षिण कोरियालीहरूले पनि किम जोङउन शासन विरोधी प्रचारका लागि पर्चा र उत्तरी सिमानामा बस्ने मानिसहरूका लागि पैसा राखिएका बेलुनहरू उत्तरतर्फ छोड्ने गरेका थिए। प्योङयाङ सम्भवतः कडा रूपमा नियन्त्रित समाजमा बाहिरी जानकारीको आगमनले किम शासनका लागि खतरा निम्त्याउन सक्छ भन्ने चिन्ताको कारण लामो समयदेखि दक्षिणको यस्तो प्रचार अभियानहरूबाट क्रोधित भएको र केही समय पहिल बदला लिने चेतावनी दिएको थियो। रक्षा उपमन्त्री किम काङ् इलले आइतबार एक विज्ञप्तिमा भने, 'सीमा क्षेत्रहरू नजिकै आरओकेद्वारा बारम्बार पर्चाहरू र अन्य फोहोर छरेको बदलामा यस्तै कारबाही गरिनेछ। फोहोर चाँडै सीमा क्षेत्र र दक्षिण कोरियाको भित्री भागमा छरिनेछ र तिनीहरूलाई हटाउन कति मेहेनत आवश्यक छ भन्ने प्रत्यक्ष अनुभव हुनेछ।' सन् १९५०५३ को कोरियाली युद्ध अन्त्यका लागि गरिएको युद्धविराम समाप्त भएदेखि दुवै राष्ट्रहरू प्राविधिक रूपमा युद्धमा छन्।"
राष्ट्रिय प्रशारण लाइनको काम ९६ प्रतिसत सम्पन्न,"रसुवा : रसुवागढी र सान्जेनलगायतका जलविद्युत् आयोजनाबाट उत्पादित विद्युत् राष्ट्रिय प्रशाण लाइनमा पुर्याउन थाम्बुचेतकाठमाडौं राष्ट्रिय प्रशाण लाइन तथा टावर निर्माण ९६ प्रतिशत पूरा भएको छ । आमाटा दिङमो गाउँपालिकामा निर्माणाधीन सान्जेन र गोसाइकुण्ड गाउँपालिकामा निर्माणाधीन रसुवागढीलगायत आसपासका सबै जलविद्युत आयोजनाबाट उत्पादित विद्युत् व्यवस्थापन गर्न आमाछोदिङ्मो गाउँपालिका४ थाम्वुचेतमा विद्युत् हव र थाम्वुचेतदेखि हाकु, डाँडागाउँ, ठूलोगाउँ त्रिशुली हुँदै काठमाडौंसम्मको राष्ट्रिय प्रशाण लाइन निर्माण भइरहेको हो । रसुवागढी जलविद्युत् आयोजनाको एक सय ११ मेगावाट, तल्लो सान्जेनको ४२ दशमलव पाँच र माथिल्लो सान्जेनको १४ दशमलव आठ मेगावाट विद्युत् राष्ट्रिय प्रशाण लाइनमा पुर्याउन लागेको नेपाल विद्युत प्राधिकरणले जनाएको छ । नेपाल विद्युत् प्राधिकरणले बिस्तार गर्न लागेको राष्ट्रिय प्रशाण लाइन एक महिनाभित्र निर्माण सम्पन्न हुने नेपाल विद्युत प्राधिकरण राष्ट्रिय प्रशाण महाशाखा प्रमुख थर्कबहादुर थापाले बताए । कुल ७६ वटा टावरमध्ये ६७ वटा निर्माण पूरा भइसकेको छ । ७२ किलोमिटर तार तान्नुपर्नेमा ४१ किलोमिटर पूरा भइसकेको थापाले बताए । समयमा प्रशारण लाइन सम्पन्न नहुँदा अहिले रसुवागढी जलविद्युत् आयोजनाले तयार गरेको एक सय ११ मेगावाट बिजुली खेर जाने भएको छ । यस्तै सान्जेन जलविद्युत आयोजनाको काम एक महिनामा सकिँदैछ । निर्माणधिन प्रशारण लाइनमार्फत रसुवागढी, सान्जेनसँगै माथिल्लो त्रिशूली १, लाङटाङ खोला, लाङटाङ भोटेकोशी, माथिल्लो त्रिशूली थ्रि बी, माथिल्लो मैलुङ, सुपर मैलुङ, फलाखु खोलामा उत्पादन हुने विद्युत् एउटै राष्ट्रिय प्रशाणमा पठाउने प्राधिकरणले जनाएको छ ।"
देउवा निवासमा ४ दलको अर्थपूर्ण जमघट,"काठमाडौं : कांग्रेस सभापति शेरबहादुर देउवा निवास बूढानीलकण्ठमा केन्द्रीय सरकारको कार्यशैलीका विषयमा प्रतिपक्ष दलहरूबीच विश्लेषण भएको छ। त्यसमा सत्ता गठबन्धनको एकीकृत समाजवादीका अध्यक्ष माधवकुमार नेपालसमेत सहभागी भएका छन्। मूलतः मधेस प्रदेशमा सरकार गठनबारे छलफल गर्न उनीहरू भेला भएको भनिए पनि केन्द्रीय सरकारको काम कारबाहीबारे समेत बैठकमा छलफल भएको स्रोतले बतायो छ। बैठकमा अध्यक्ष नेपालसहित जनता समाजवादी पार्टी नेपालका अध्यक्ष उपेन्द्र यादव र लोकतान्त्रिक समाजवादी पार्टीका अध्यक्ष महन्थ ठाकुर सहभागी थिए। यादवले मधेस सरकार गठनका लागि कांग्रेस सभापति देउवाको सहयोग मागेका थिए। यसअघि पनि यादवले लोसपा अध्यक्ष ठाकुरलाई भेटेर उक्त आग्रह गरेका थिए। वर्तमान सत्ता गठबन्धन फोडेर माधव नेपालको सहयोगमा नयाँ गठबन्धन निर्माण गर्न चलखेल गरेको आरोप लागेपछि प्रधानमन्त्री पुष्पकमल दाहालले यादवलाई सरकारबाट बाहिर हुत्याए। त्यसपछि स्वास्थ्यमन्त्रीसमेत रहेका यादव गठबन्धनबाट बाहिरिएका थिए। मधेस प्रदेशमा वैकल्पिक गठबन्धनको सरकार बनाउने विषयमा छलफल भएको लोसपाका नेता शरतसिंह भण्डारीले जानकारी दिए। मधेसमा वैकल्पिक गठबन्धनको कुरा छ। पछिल्लो सम्पूर्ण राजनीतिक घटनाक्रमका विषयमा छलफल भएको छ। सहकारी ठगी प्रकरणका विषयमा पनि छलफल भएको छ। छलफल अझै हुँदै जान्छ। केन्द्रमा सत्ता गठबन्धन फेरिएपछि मधेसमा पनि मुख्यमन्त्री सरोजकुमार यादव अल्पमतमा छन्। मधेस प्रदेशसभामा कांग्रेसका २२, जसपा नेपालका १६, एकीकृत समाजवादीका ७ र लोसपाका ८ गरी ५६ सांसद छन्। १०७ सदस्यीय मधेस प्रदेशसभामा बहुमतका लागि ५४ सांसद आवश्यक पर्छ। देउवा निवासमा भएको बैठकमा सहभागी भएका एक नेताका अनुसार मधेस प्रदेश सरकारको मात्र नभएर एमाले, माओवादी नेतृत्वको गठबन्धनको विकल्प खोज्नेबारे समेत छलफल भएको अर्का नेताले भने। एकीकृत समाजवादीका अध्यक्ष नेपालको सहभागितामा देउवाले वर्तमान गठबन्धनको विकल्पका विषयमा छलफल गरेका थिए। माधव नेपाल अहिलेको गठबन्धनबाट असन्तुष्ट छन्। सत्तारुढ दल नेकपा एमाले अध्यक्ष केपी शर्मा ओलीले गठबन्धनमा खेलिरहेको भूमिकाप्रति उनी असन्तुष्ट बनेका हुन्। त्यस्तै सुदूरपश्चिममा नेकपा एसका मुख्यमन्त्रीलाई विश्वासको मत दिए पनि एमाले सरकारमा सहभागी नभएको सन्दर्भमा कांग्रेसको सहयोग आवश्यक पर्ने विषयमा पनि छलफल भएको बूढानीलकण्ठ स्रोतले बतायो। त्यसो त नेपाल सत्तामा रहे पनि आफूलाई केहीमा पनि सहभागी नगराइएकोमा असन्तुष्ट छन्। नेकपा एसका नेता मेटमणि चौधरीले बुधबारको छलफल मधेस प्रदेश र सुदूरपश्चिमको सरकारका बारेमा केन्द्रित रहेको चौधरीले बताए। उनले मधेस सरकार जोगाउन दलहरूबीच सहमति भएको उल्लेख गरे। सभापति देउवाले बोलाएको छलफलमा सत्तारूढ एकीकृत समाजवादी अध्यक्ष माधव नेपाल, नेता मेटमणि चौधरी, जनता समाजवादी पार्टी नेपाल अध्यक्ष उपेन्द्र यादव, लोकतान्त्रिक समाजवादी पार्टी अध्यक्ष महन्थ ठाकुर र नेता शरदसिह भण्डारी सहभागी भएका थिए।"
सफा हिमाल अभियान : थप दुई शव काठमाडौं ल्याइयो र ११ टन फोहोर संकलन,"काठमाडौं : नेपाली सेनाको अगुवाइमा यसपटक सञ्चालन भइरहेको सफा हिमाल अभियानमा सहभागी टोलीले बुधबारसम्म ४ मानव शव, केही अस्थिपञ्जर र ११ टन फोहर संकलन गरेको छ । नेपाली सेनाको सैनिक जनसम्पर्क तथा सूचना निर्देशनालयले दिएको जानकारी अनुसार बुधबारमात्रै दुई वटा शव निकालेर काठमाडौँको महाराजगञ्जस्थित शिक्षण अस्पतालमा ल्याइएको छ । सगरमाथा हिमालको बाल्कोनी ईलाका (८४३० मि) र ल्होत्से क्याम्प४ ईलाका (७९०० मि) मा रहेको दुईवटा शवलाई आज हवाईमार्फत त्रिवि शिक्षण अस्पताल, महाराजगन्ज ल्याई फरेन्सिक ल्याबमा थप प्रक्रियाका लागि बुझाएको निर्देशनालयले जनाएको छ । गत चैत्र २९ गतेबाट सुरु भएको अभियानअन्तर्गत हालसम्म सगरमाथा, ल्होत्से र नुप्त्से हिमालबाट ११ हजार किलोग्राम फोहर, चारवटा मानव शव तथा केही मानव अस्थिपञ्जर सङ्कलन तथा व्यवस्थापन गरिएको नेपाली सेनाले जनाएको छ । विश्व वातावरण दिवसमा समापन हुने यस अभियानले विश्वव्यापी चुनौतीका रूपमा रहेको वातावरण प्रदूषण तथा विश्व तापमानको असरलाई न्यून गर्न सचेतना फैलाउने एवं हिमालहरूमा थुप्रिएको फोहर हटाउन सहयोग पुग्ने विश्वास लिइएको छ । रासस"
बाग्लुङका १० पालिकाको बेरुजु साढे ३४ करोड,"बागलुङ : बाग्लुङ जिल्लाका १० स्थानीय तहमा आर्थिक वर्ष २०७९८० मा ३४ करोड ४२ लाख रुपैयाँ बढी बेरुजु देखिएको छ। महालेखा परीक्षकको कार्यालयले सार्वजनिक गरेको ६१औं वार्षिक प्रतिवेदनअनुसार बाग्लुङका १० स्थानीय तहमा ३४ करोड ४२ लाख २५ हजार रुपैयाँ बेरुजु देखिएको हो। बजेट अनुपातका आधारमा बाग्लुङमा सबैभन्दा बढी रकम बेरुजु निसीखोला गाउँपालिका (७६३ प्रतिशत) र सबैभन्दा कम बेरुजु बरेङ गाउँपालिकामा (०७१ प्रतिशत) देखिएको छ। निसीखोला गाउँपालिकाको १ अर्ब १ करोड १३ लाख २२ हजार रुपैयाँको लेखापरीक्षण गरेकोमा ७ करोड ७२ लाख ३ हजार रुपैयाँ बेरुजु देखिएको छ। यस्तै बरेङ गाउँपालिकाको ७६ करोड ३३ लाख ८१ हजार रुपैयाँ लेखापरीक्षण गरेकोमा ५४ लाख १८ हजार रुपैयाँ मात्र बेरुजु देखिएको छ। महालेखाको प्रतिवेदनअनुसार बाग्लुङ नगरपालिकाको २ अर्ब ९० करोड १७ लाख २१ हजार रुपैयाँ लेखापरीक्षण गर्दा ५ करोड ३४ लाख ८४ हजार रुपैयाँ, गलकोट नगरपालिकाको १ अर्ब ३३ करोड ३६ लाख ४८ हजार रुपैयाँ लेखापरीक्षण गर्दा २ करोड १ लाख ८६ हजार रुपैयाँ, जैमिनी नगरपालिकाको १ अर्ब ८२ करोड २७ लाख ५९ हजार रुपैयाँ लेखापरीक्षण गर्दा १ करोड ३४ लाख १९ हजार र ढोरपाटन नगरपालिकाको १ अर्ब ८ करोड ५२ करोड १७ हजार रुपैयाँ लेखापरीक्षण गर्दा २ करोड ३४ लाख ३२ हजार रुपैयाँ बेरुजु रहेको छ। यस्तै काठेखोला गाउँपालिकाको १ अर्ब ५६ करोड २५ लाख ३७ हजार रुपैयाँको लेखापरीक्षण गर्दा ५ करोड ७७ लाख १९ हजार रुपैयाँ, तमानखोला गाउँपालिकाको ५९ करोड ३६ लाख ८५ हजार रुपैयाँको लेखापरीक्षण गर्दा १ करोड १९ लाख ५१ हजार रुपैयाँ, ताराखोला गाउँपालिकाको ८८ करोड ५१ लाख ३० हजार रुपैयाँको लेखापरीक्षण गर्दा ६ करोड ३२ लाख ३५ हजार रुपैयाँ र बडिगाड गाउँपालिकाको १ अर्ब ३५ करोड ८८ लाख ७० हजार रुपैयाँको लेखापरीक्षण गर्दा १ करोड ८१ लाख ६८ हजार रुपैयाँ बेरुजु छ ।"
गाडी चल्न नपाउँदा अर्बौं लगानी व्यर्थ,"जनकपुरधाम : जनकपुरदेखि बसहीया रोड भएर भिठ्ठामोड सडक पुग्न चारपांग्रे गाडीमा १० देखि १५ मिनेट मात्रै लाग्छ। सडक ६ लेनको भए पनि बाटोको बीचमै पर्ने दूधमती नदीको पुल निर्माण अलपत्र छ। व्यवसायीले पुलको जग हालेर काम त्यत्तिकै छाडेपछि सडकमा गाडी गुड्न सकेको छैन। जटहीजनकपुर सडक खण्डअन्तर्गत बसहियामा पर्ने १७२ दूधमती नदीको पुल निर्माणको ठेक्का एमएस नगराइन हेम कन्सट्रक्सन जेभी, जनकपुरधामले २०७६ सालमै पाएको थियो। तर, निर्माण व्यवसायीले हालसम्म पनि पुल निर्माणको काम अघि नबढाइ अलपत्र पारेको छ। लापरबाही अति भएको र पटकपटक तागेदा गर्दासमेत निर्माण व्यवसायीले काम गर्न नमान्दा अहिले सडक डिभिजन कार्यालय जनकपुरले ठेक्का नै तोड्ने प्रक्रिया अघि बढाउने निश्कर्षमा पुगेको छ। सडक बनेको चार वर्ष भयो। ६ लेनको सडक भएपछि सवारी साधनहरू यही बाटो ओहोरदोहोर गर्छन्। व्यापार गर्ने अवसर आउँछ भन्दै ८ लाख रुपैयाँ खर्चेर सडक छेउको जग्गामा तीनवटा सटर बनाएँ तर, सडक बने पनि पुल नबन्दा गाडी नै चलेन। पहिले जस्तै सुनसान भयो। मेरो लगानी पनि त्यत्तिकै डुब्यो, जनकपुर बसहिया ६ लेन सडकमा सटर खोलेर व्यापार गर्ने सोच बनाएका रामबाबु साह भन्छन्, पुल बनाउन सुरु भयो तर, केही दिनमै काम रोकियो। अहिले बाँसको चचरी हालेर पैदल यात्री, साइकल र मोटरसाइकल ओहोरदोहोर हुन्छ। गाडी चल्न त पक्की पुलै चाहिन्छ। न यो पुल बन्छ न गाडी चल्छ। जनकपुरधामबाट जटहीसम्म जम्मा १६ किलोमिटर सडक ६ लेनको छ। यो सडक निर्माणका लागि १ अर्बभन्दा बढी रकम खर्च भएको छ। २०७८ असार १२ गते नै सडकको निर्माण कार्य सम्पन्न भइसके पनि सडक खण्डअन्तर्गत पर्ने पुलहरूको निर्माण सम्पन्न नहुँदा यातायात सञ्चालन निर्वाध रूपमा हुन सकेको छैन। यसै सडक खण्डअन्तर्गतको जनकपुरढल्केबर सडकको निर्माण पनि सम्पन्न भइसकेको छ। जम्मा ४० किलोमिटर सडक निर्माणका लागि ४ अर्ब रकम खर्चिएको छ। यसमा पुलसमेतको खर्च जोड्दा करिब ७ अर्ब रुपैयाँ खर्चिएको छ। तर, बाटो बने पनि पुल नबन्दा यी सडकहरूमा निर्वाध रूपमा यातायात सञ्चालन हुन सकेको छैन। निर्माण व्यवसायीको लापरबाहीले बनेनन् पुल यसरी पुल अलपत्र पार्नेमा अधिकांश निर्माण व्यवसायीहरूकै लापरबाही देखिएको सडक डिभिजन कार्यालय जनकपुरले जनाएको छ। डिभिजन कार्यालयको तथ्यांकअनुसार धनुषा र महोत्तरीमा ११ वटा पुल निर्माण सम्पन्न नहुँदा सो क्षेत्रको सडकनै प्रभावित भएको छ। यसरी निर्माण सम्पन्न नभएका पुलहरूमा ६ सय ८६ जल्लाद नदी पुल देउपुरा निमचौक बहुअर्वा सडक, धनुषा पनि हो। २०७२ मंसिर २१ गते नै सम्झौता भई २०७४ मंसिर २० बाट पुलको निर्माण कार्य सुरु भए पनि हालसम्म निर्माण पूरा हुन सकेको छैन। एमएस ढुकुचाम्यागलुंग जेभी निर्माण कम्पनीले ठेक्का पाएको पुल निर्माण व्यवसायीको लापरबाहीकै कारण अलपत्र परेको सडक डिभिजन कार्यालयले जनाएको छ। निर्माणको क्रममा पुलको स्वरूप बिगारेर काम भएपछि काम रोकिएको थियो। त्यसपछि निर्माण व्यवसायीले काम पुनः सुचारु नगर्दा निर्माण नै अलपत्र परेको हो। ५० प्रतिशत मात्रै भौतिक प्रगति भएको यो पुल निर्माण नहुँदा यस क्षेत्रमा यातायात सञ्चालन हुन समस्या छ। त्यसैगरी दुहवी हरूसाहा, धनुषा सडकखण्डमा ६७८ डुमरिया नदी पुल निर्माण कार्य निर्माण व्यवसायीको चरम लापरबाहीको कारण अलपत्र छ। कमल निर्माण सेवा प्राइभेट लिमिटेडले यस पुल निर्माणको ठेक्का सम्झौता २०७५ वैशाख ९ गते गरे पनि निर्माण कार्य २०७७ मंसिर १५ गतेबाट सुरु गरेको थियो तर, हालसम्म काम पूरा हुन सकेको छैन। धनुषाको जनकपुर परिक्रमा सडकखण्डअन्तर्गत १६९ जल्लाद नदी पुलको निर्माण पनि अलपत्र छ। पुल निर्माणका लागि २०७४ सालमै एमएस पप्पु, कमल जेभी, जनकपुरधाम निर्माण कम्पनीसँग सम्झौता गरिए पनि हालसम्म निर्माण सम्पन्न हुन सकेको छैन। निर्माण व्यवसायीको चरम लापरबाहीले आजिज भएर कार्यालयले यसको पनि ठेक्का तोड्ने प्रक्रिया अघि बढाइने जनाएको छ। भारतीय एसएसबी पनि प्रमुख बाधक एकातर्फ निर्माण व्यवसायीको लापरबाहीले पुलहरू अलपत्र छन्। अर्कोतर्फ सीमा क्षेत्रमा निर्माणाधीन पुलहरू भारतीय एसएसबीको अवरोधका कारण पनि निर्माण हुन सकिराखेका छैनन्। नेपाल भारतको ऐतिहासिक मिथिला माध्यमिकी परिक्रमा सडकअन्तर्गत ९८ किलोमिटर सडकखण्डमै पर्छ जमुनी नदीको पुल। धनुषाको मुखियापट्टी मुसहरनीया गाउँपालिकामा यो सडकखण्ड पर्छ। थल्हीघाटमा रहेको पुलको निर्माण कार्य सम्पन्न नहुँदा प्रत्येक वर्ष परिक्रमा गर्नेहरूलाई नदीको तरेर वारपार गर्नुपर्ने बाध्यता छ। परिक्रमा सुरु हुँदा आवतजावतका लागि सहजता होस् भनेर नदीमा ठूलठूला ह्युमपाइपहरू राखेर बाटो बनाउने गरिन्छ। तर, पनि परिक्रमा सक्नेबित्तिकै भारतीय एसएसबीले ती पाइपहरू हटाएर बाटो बन्द गर्छन्। यस्तोमा गाउँका मानिसलाई आवतजावत गर्न निकै कठिनाई भोग्नुपर्ने बाध्यता छ। थलही घाटको पुल निर्माणका लागि रमणकमल जेभी निर्माण कम्पनीले २०७५ मै सम्झौता गरे पनि निर्माण कार्य २०७६ मा सुरु गरेको थियो। म्याद थप गरेर २०७९ मा निर्माण सम्पन्न गर्नुपर्ने भए पनि निर्माण व्यवसायीको लापरबाही र नेपालभारत सीमा विवादका कारण ७७ प्रतिशत भौतिक प्रगति गरेर काम अलपत्र पारिएको छ। हाल पुल निर्माणका लागि भारतीय दूतावाससँग समन्वय भइरहेको सडक डिभिजन कार्यालय जनकपुरका प्रमुख डिभिजनल इन्जिनियर दीपक झाले जनाए। जुन पुलहरू निर्माण व्यवसायीहरूको लापरबाहीका कारण अलपत्र परेका छन्, तिनीहरूलाई हामीले मौखिक र कतिलाई लिखित स्पष्टीकरण मागेका छौं। त्यसमा चित्त नबुझ्दो ठेक्का तोड्ने प्रक्रिया अगाडि बढाइसकेका छौं, प्रमुख झा भन्छन्, भारतीय अवरोधका कारण अलपत्र परेका पुलहरूको सन्दर्भमा भारतीय दूतावाससँग समन्वय गर्ने काम विभागले अगाडि बढाइसकेको छ र चाँडै नै यी समस्याहरूको समाधान भई पुलहरू निर्माणका लागि पहल गरिनेछ। एसएसबीकै अवरोधका कारण अलपत्र परेको अर्को पुल हो मुखियापट्टी मुसहरनिया साहरघाट बीचमा पर्ने ६८५ जमुनी नदी पुल। सडक राम्रो भए पनि यो पुल निर्माणको काममा भारतीय पक्षको अवरोध छ। दुई देशलाई जोड्ने यो पुल निर्माण भएपछि नेपालबाट भारत जाने र भारतबाट नेपाल आउने पर्यटक र यात्रीका लागि पनि सहज हुनेछ। यसले व्यापारिक रूपमा पनि महत्वपूर्ण भूमिका निर्वाह गर्न सक्ने भए पनि त्यसो हुन नसकेको जटही निवासी प्रदीप ठाकुर बताउँछन्। वर्षांैदेखि पुल अलपत्र छ। यसको सास्ती अरूलाई भन्दा पनि यहाँका सर्वसाधारण जनता र यात्रीलाई बढी छ। अलपत्र पुलले निम्त्याउँछ सवारी दुर्घटना अलपत्र परेका यी पुलहरू विकास निर्माणका लागि त बाधक भएकै छन्। अर्कोतर्फ यिनले सवारी दुर्घटनालाई पनि बढाएको जिल्ला ट्राफिक कार्यालय जनकपुरका प्रमुख हरि ओली बताउँछन्। सवारी दुर्घटना मुख्य दुई कारणले हुन्छन्। एउटा सडक र अर्को मानवीय कारण। मानवीय कारण त आफ्नो ठाउँमा छँदै छ तर, सडक व्यवस्थित नहुँदा सवारी दुर्घटना बढ्नु स्वाभाविक हो, इन्सपेक्टर ओली भन्छन्, पुलहरू समयमा नबन्दा यसले दुर्घटनाको जोखिम निकै बढाएको छ। दुवैतिर सडक एक नासको हुँदा यस्तोमा अगाडिको पुल अलपत्र भएको थाहा नपाइ एकहोरो सवारी चलाएर आउँदै गरेकाहरू बढी दुर्घटनामा पर्छन्। त्यसैगरी पानी परेको बेला पुल निर्माणका लागि खनिएका खाल्डोहरूमा पानी जमेर यसले पनि दुर्घटना निम्त्याउने गर्छ। त्यस्तै निर्माण सामग्रीहरू अलपत्र छाडिएकाले बालुवा, गिट्टीमा चिप्लेर वा छडहरूमा घोचिएर पनि दुर्घटना भइरहेको हुन्छ। यी सबै समस्याहरू सडक निर्माण व्यवस्थित नहुँदा हुने गरेको छ। जिल्ला ट्राफिक कार्यालय जनकपुरको आर्थिक वर्ष २०८०८१ वैशाख अन्तिमसम्मको तथ्यांकअनुसार धनुषा जिल्लाभरिमा ९ सय ४७ सवारी दुर्घटना भएका छन्। जसमा ६४ जनाले ज्यान गुमाएका छन्। यी दुर्घटनाहरूमा पनि गम्भीर घाइते भएकाहरूको संख्या ३ सय ४७ छ भने सामान्य घाइते १ हजार १ सय १८ छन्। सवारी दुर्घटनामा संलग्न सवारी साधनको संख्या १ हजार ३ सय ३९ छ। त्यसैगरी आर्थिक वर्ष २०७९८० मा धनुषामा सवारी दुर्घटनाको संख्या १ हजार १६ थियो। यी दुर्घटनामा परी ८४ जनाले ज्यान गुमाए भने यसमा संलग्न सवारी साधनको संख्या १ हजार ३ सय ९९ थियो। सवारी दुर्घटनामा परी गम्भीर घाइते हुनेको संख्या ४ सय ५६ थियो भने सामान्य घाइते १ हजार १ सय ३३ जना भएका थिए। यसरी पछिल्लो दुई वर्षकै सवारी दुर्घटनाको तथ्यांकले सडकमा यात्रा कतिको जोखिमपूर्ण छ भन्ने कुरा प्रमाणित गरेको छ। त्यसमा पनि सडकनै अव्यवस्थित भयो भने त्यसले जोखिम थप बढाउने इन्सपेक्टर ओली बताउँछन्। निर्माणाधीन पुलहरू रहेको स्थानमा कम्तीमा निर्माण व्यवसायी वा सडक कार्यालयले भए पनि निर्माण कार्य अबरुद्ध भन्दै जोखिम न्यूनीकरणका लागि कुनै साइनबोर्ड वा अन्य व्यवस्थापन गर्नु आवश्यक देखिएको प्रहरीको ठम्याइ छ। अन्यथा राम्रो सडक हेरेर तीव्र गतिमा बेफिक्री भएर सवारी चलाउँदै आएकाहरूले अगाडि निर्माणाधीन पुल छ भनेर हेक्का नै नराख्दा ठूलो दुर्घटनामा पर्ने गरेको थुप्रै उदाहरणहरू छन्। लापरबाही निर्माण व्यवसायीका लागि यस्तो छ कारबाही कुनै पनि निर्माण कार्यको सम्झौता भई निर्माण सम्पन्न हुँदासम्म म्याद थप अवधिको ६ महिना नाघिसक्दासमेत निर्माण व्यवसायीले काम पूरा नगरेको अवस्थामा कारबाहीको व्यवस्था गरिएको छ। सार्वजनिक खरिद ऐन २०६३ को दफा ५९ कोे उपदफा (७) र (८) मा सार्वजनिक निकायसँग खरिद सम्झौता गर्नेले सम्झौताबमोजिम काम सुरु नगरेमा सार्वजनिक निकायले त्यस्तो सम्झौता जुनसुकै बखत अन्त्य गर्न सक्ने उल्लेख छ। त्यसैगरी सम्झौता अन्त्य भएमा सो कामबापत राखिएको पूरै जमानत जफत हुने पनि जनाइएको छ। सम्झौता अन्त्य भएको कारणले सम्झौताबमोजिम बाँकी रहेको कार्य पूरा गर्न जे जति रकम आवश्यक पर्छ सो रकम त्यसरी सम्झौताबमोजिम कार्य नगर्ने बोलपत्रदाताबाट सरकारी बाँकी सरह असुलउपर गरिने कानुनी व्यवस्था छ। त्यसैगरी सार्वजनिक खरिद नियमावली २०६४ को नियम १२८ मा खरिद सम्झौता उल्लंघन भए प्राप्त हुने उपचार भनी उल्लेखित छ। जसमा नियम (१) मा खरिद सम्झौतामा आपूर्तिकर्ता, निर्माण व्यवसायी, परामर्शदाता वा सेवा प्रदायकले खरिद सम्झौताको उल्लंघन गरेमा सार्वजनिक निकायलाई विभिन्न उपचारहरू प्राप्त हुने जनाइएको छ। जसअनुसार त्रुटिपूर्ण कार्य अस्वीकार गर्ने, त्रुटिपूर्ण मालसामान तत्काल हटाउने र सम्बन्धित आपूर्तिकर्ता, निर्माण व्यवसायी वा सेवा प्रदायकबाट प्रतिस्थापन गर्न लगाउने, समयमा कार्यसम्पादन हुन नसके वापतको पूर्व निर्धारित क्षतिपूर्ति प्राप्त गर्ने व्यवस्था छ। साथै, सम्झौताको अन्त्य गर्ने र सम्झौता बमोजिमको काम नगर्ने आपूर्तिकर्ता, निर्माण व्यवसायी, सेवा प्रदायक वा परामर्शदाताको खर्चमा त्यस्तो काम सम्पन्न गराउने व्यवस्था छ। नियम १४१ मा सार्वजनिक निकायले ऐनको दफा ६३ बमोजिम निर्माण व्यवसायी, संस्था वा कम्पनीलगायतलाई कालोसूचीमा राख्नुपरेमा त्यससम्बन्धी विस्तृत विवरण र कारण खुलाई सम्बद्ध कागजातसहित सार्वजनिक खरिद अनुगमन कार्यालयलाई लेखी पठाउनुपर्ने हुन्छ। प्रमाण र आधार खुलाई लेखी आएपछि अनुगमन कार्यालयले विवरण, कारण र कागजातलाई जाँचबुद्ध गर्दा त्यस्तो निर्माण व्यवसायी वा अन्य व्यक्ति, फर्म, संस्था वा कम्पनीलाई तत्काल सार्वजनिक खरिदमा भाग लिनबाट रोक लगाउनुपर्ने देखिएमा यस नियम बमोजिमको कालोसूचीमा राख्नेसम्बन्धी प्रक्रिया पूरा नभएसम्मका लागि नयाँ खरिद कारबाहीमा सहभागी हुनबाट रोक लगाउन सक्ने उल्लेख छ। अनुगमन समितिले कालोसूचीमा राख्नुनपर्ने आधारहरू भए त्यस्ता आधार र स्पष्टीकरण पेश गर्न तीन दिनको अवधिको लिखित सूचना निर्माण कम्पनी, व्यवसायी वा संस्थासँग माग गर्दछ। समितिले मागेको स्पष्टीकरणमा निर्माण व्यवसायीले आफूलाई कालोसूचीमा राख्नु नपर्ने कुनै कारण वा आधार भए सो खुलाई सम्बद्ध कागजातसहित आफ्नो स्पष्टीकरण अनुगमन कार्यालयसमक्ष पेस गर्नुपर्छ। सम्बन्धित कम्पनी वा व्यवसायीले पेस गरेको कागजातको आधारमा अनुगमन कार्यालयले निजलाई कालोसूचीमा राख्ने वा नराख्ने निर्णय गर्नुपर्छ। यदि कालोसूचीमा राख्यो भने लिखित रूपमा सम्बन्धित पक्षलाई जानकारी गराई राष्ट्रिय स्तरको समाचारपत्रमा प्रकाशन गर्नुपर्ने व्यवस्था छ।"
राष्ट्रिय प्रशारण लाइनको काम ९६ प्रतिसत सम्पन्न,"रसुवा : रसुवागढी र सान्जेनलगायतका जलविद्युत् आयोजनाबाट उत्पादित विद्युत् राष्ट्रिय प्रशाण लाइनमा पुर्याउन थाम्बुचेतकाठमाडौं राष्ट्रिय प्रशाण लाइन तथा टावर निर्माण ९६ प्रतिशत पूरा भएको छ । आमाटा दिङमो गाउँपालिकामा निर्माणाधीन सान्जेन र गोसाइकुण्ड गाउँपालिकामा निर्माणाधीन रसुवागढीलगायत आसपासका सबै जलविद्युत आयोजनाबाट उत्पादित विद्युत् व्यवस्थापन गर्न आमाछोदिङ्मो गाउँपालिका४ थाम्वुचेतमा विद्युत् हव र थाम्वुचेतदेखि हाकु, डाँडागाउँ, ठूलोगाउँ त्रिशुली हुँदै काठमाडौंसम्मको राष्ट्रिय प्रशाण लाइन निर्माण भइरहेको हो । रसुवागढी जलविद्युत् आयोजनाको एक सय ११ मेगावाट, तल्लो सान्जेनको ४२ दशमलव पाँच र माथिल्लो सान्जेनको १४ दशमलव आठ मेगावाट विद्युत् राष्ट्रिय प्रशाण लाइनमा पुर्याउन लागेको नेपाल विद्युत प्राधिकरणले जनाएको छ । नेपाल विद्युत् प्राधिकरणले बिस्तार गर्न लागेको राष्ट्रिय प्रशाण लाइन एक महिनाभित्र निर्माण सम्पन्न हुने नेपाल विद्युत प्राधिकरण राष्ट्रिय प्रशाण महाशाखा प्रमुख थर्कबहादुर थापाले बताए । कुल ७६ वटा टावरमध्ये ६७ वटा निर्माण पूरा भइसकेको छ । ७२ किलोमिटर तार तान्नुपर्नेमा ४१ किलोमिटर पूरा भइसकेको थापाले बताए । समयमा प्रशारण लाइन सम्पन्न नहुँदा अहिले रसुवागढी जलविद्युत् आयोजनाले तयार गरेको एक सय ११ मेगावाट बिजुली खेर जाने भएको छ । यस्तै सान्जेन जलविद्युत आयोजनाको काम एक महिनामा सकिँदैछ । निर्माणधिन प्रशारण लाइनमार्फत रसुवागढी, सान्जेनसँगै माथिल्लो त्रिशूली १, लाङटाङ खोला, लाङटाङ भोटेकोशी, माथिल्लो त्रिशूली थ्रि बी, माथिल्लो मैलुङ, सुपर मैलुङ, फलाखु खोलामा उत्पादन हुने विद्युत् एउटै राष्ट्रिय प्रशाणमा पठाउने प्राधिकरणले जनाएको छ ।"
सुर्तीजन्य पदार्थमा कर : सरकार फेरि चुक्यो,"अर्थमन्त्री वर्षमान पुन अनन्त द्वारा आगामी आर्थिक वर्ष २०८१८२ को लागि १८ खर्ब ६० अर्ब ३० करोडको महत्वाकांक्षी विनियोजित बजेट सार्वजनिक गरिएको छ। बजेटको ३३० अनुच्छेदमा सुर्ती र चुरोटमा लगाइएको अन्तःशुल्कदरमा वृद्धि गरेको छ भनेर स्पष्टरूपमा लेखिएको छ। जसलाई अर्थमन्त्री पुनले भाषण गरेर सुनाए। अर्थमन्त्री पुनले संसद्को दुवै सदनसमक्ष बजेट प्रस्तुत गर्दै सुर्ती र चुरोटमा अन्तशुल्क वृद्धि गरेको शाब्दिक उच्चारण गर्नेबित्तिकै सांसदहरूले स्वागत गरे। लामो समयसम्म टेबल बजाएको देखियो, सुनियो। तर, आर्थिक विधेयकबाट गणना गर्दा कर नबढे सरह जम्मा २ देखि ३ प्रतिशतसम्म वृद्धि भएको छ। सबैभन्दा बढी बिक्री हुने ब्रान्ड ७५८५ एमएमको चुरोटमा १ हजार खिल्लीको लागि ९० रुपैयाँ बढाइएको छ। यो चलाखी हेर्दा सरकारले रणनीतिक खेल खेलेको कुरा प्रस्ट हुन्छ। उता माननीय सांसदहरू र सर्वसाधारण जनतालगायतको लागि कर दर वृद्धि भएको जस्तो देखाउन बजेट भाषणमा सो वाक्य राखिएको छ। तर वास्तवमा भने सरकारले चुरोट उद्योगहरूको पक्षमा निर्णय गरेको छ। जसले जनस्वास्थ्यमा मात्र असर गर्दैन यसले सरकारको राजस्वमा पनि उत्तिकै असर पार्ने देखिन्छ। चालु आर्थिक बर्षका लागि सरकारले चुरोटमा ३ प्रतिशतमात्रै अन्तःशुल्क वृद्धि गरेको थियो। नगन्य प्रतिशतले मात्र अन्तःशुल्कमा वृद्धि गरेर ३८०७ अर्ब संकलन गर्ने अविश्वासिलो आकलन गरेको थियो जुन महŒवाकांक्षी मात्र होइन असम्भव नै थियो र सरकार त्यसमा फेल पनि भयो। संशोधित बजेट अनुमानअनुसार जम्मा ३१ अर्ब संकलन गर्ने भनिएको छ। त्यो पनि संकलन हुने परिस्थिति देखिँदैन। आउँदो आर्थिक वर्षको लागि पनि फेरि सुर्तीजन्य पदार्थको अन्तःशुल्कमा वृद्धि नगन्य प्रतिशतमा गर्दा जम्मा ३५ अर्ब ४२ करोड संकलन गर्ने अनुमान गरिएको छ तर त्यो पनि संकलन हुन् मुस्किल हुने देखिन्छ। सुर्तीजन्य पदार्थको सेवनबाट प्रतिवर्ष ३७ हजार ५ सय २९ जनाको ज्यान गइरहेको छ। करिब ६० अर्बको आर्थिक नोक्सानी गरिरहेको हानिकारक सुर्तीजन्य पदार्थमा कर दर वृद्धि गर्न सरकार किन चुकिरहेको छ भन्ने भन्ने कुरा प्रश्नयोग्य छ। सुर्तीजन्य पदार्थको खुद्रा मूल्यमा ७५ प्रतिशत अंश कर हुनुपर्ने मापदण्ड विश्व स्वास्थ्य संगठनले सिफारिस गरेको छ। नेपाल सो संगठनको सदस्य राष्ट्र भएर पनि सो सिफारिसलाई बेवास्ता गरिरहेको छ। तर नेपालमा सबै दक्षिण एसियाली देशहरूमा भन्दा पनि कम कर लगाइएको छ र अहिलेको ३ प्रतिशत वृद्धिले कुल करमा कुनै पनि योगदान गर्दैन। सरकारले मानिसहरूको निरोगी भई बाँच्न पाउने अधिकारलाई कुण्ठित गरेको छ। मानवअधिकारको हनन्मा मद्दत गरेको छ। बजेटको मुखैमा करिब दुई हप्ता अगाडि सुर्तीजन्य वस्तुका उत्पादकहरूको संगठनले पूर्ण भ्रामक र कृत्रिम तथ्यांकसहितको एक विज्ञप्ति प्रकाशन गरेका थिए। जसमा भनिएको थियो, नेपालमा सुर्तीजन्य पदार्थमा कर विश्व स्वास्थ्य संगठनको तथ्यांक ३३ प्रतिशत नभएर कथित ७१ प्रतिशत छ, जुन सरासरी झुटो कपोलकल्पित तथ्यांक थियो। स्मरणरहोस, विश्व स्वास्थ्य संगठनले धूमपानजन्य वस्तुमा कम्तीमा ७५ प्रतिशत कर लगाउन सिफारिस गरेको छ र धेरै मुलुकहरूले यसैको आधारमा आआफ्नो लक्ष्य राखी काम गर्दछन्। सो विज्ञप्तिका सबै तथ्यांक कृत्रिम हुन। र सरकारलाई बजेटको तयारीमा रहेका सरकारी अधिकारीहरूलाई अल्मल्याउन खोजिएको भनेर सुर्तीजन्य पदार्थको विरुद्ध अभियानमा काम गर्ने संघसंस्था तथा अभियन्ताहरूले अर्को प्रेस विज्ञप्ति पनि प्रकाशन गरेका थियौं। जसलाई धेरै सक्रिय सञ्चारकर्मी तथा समाचार संस्थाहरूले प्राथमिकताका साथ सम्प्रेषण गरेका थिए। यो विज्ञप्तिसहितको सन्देश बजेट निमार्णकर्ताहरू समक्ष पुर्याउने काम भयो। तर, उनीहरू कानमा तेल हालेर बसे र आज बजेट भाषणमा मदिरा, बियर आदिसँग मिलाएर समग्रमा कर वृद्धि गरिएको भनी छलकपट पूर्ण उद्घोष गरी सारा दुवै सदनका नीति निर्माताहरूको आँखा छल्ने षड्यन्त्र गरियो। जनतामा भ्रम छर्ने काम सरकारले गरेको छ। यो बजेट भाषणबाट सुर्तीजन्य पदार्थ जस्तो जनस्वास्थ्यलाई र देशकै अर्थतन्त्रलाई दीर्घकालीन असर पार्ने वस्तुमा सरकार र राज्य गम्भीर नभएको देखाउँछ। यस विषयमा सरकार, अर्थ मन्त्रालय, बजेट निर्माता, बजेट निर्माण परामर्श समितिदेखि सरोकारवालाहरू एवम् विधायिकाहरू सबैको मिलेमतोमा यस्तो गलत निर्णयहरू भइरहेको भन्ने सन्देह उत्पन्न गर्ने हुनुलाई स्वाभाविक रूपमा लिन सकिन्छ। सरकारले सुर्तीजन्य पदार्थमा कर दर वृद्धि नगर्दा ठूलो राजस्व गुमाइरहेको छ भने सुर्ती उद्योगलाई धेरै नाफा कमाउने ठाउँ दिइरहेको छ। तमाम आधारहरूलाई हेर्दा सरकारमा सुर्ती उद्योगको प्रभाव र दबाब राम्रै छ भनी शंका गर्ने ठाउँ छ। नत्र भने प्रमुख जनस्वास्थ्य र वातावरणीय समस्याको रूपमा रहेको सुर्तीजन्य पदार्थलाई निरुत्साहित गर्न सरकार किन चुकिरहेको छ ?  डा गुरुङ, नेपाल विकास अनुसन्धान प्रतिष्ठान, सुर्तीजन्य पदार्थ नियन्त्रण कार्यक्रमका संयोजक हुन्।"
यस्ता छन् मन्त्रिपरिषद् बैठकको निर्णयहरू,"काठमाडौं : राष्ट्रपति रामचन्द्र पौडेल अन्तर्राष्ट्रिय श्रम सम्मेलनमा भाग लिन स्वीट्जरल्याण्डको जेनेभा जाने भएका छन्। सिंहदरबारमा बिहीबार बसेको मन्त्रिपरिषद् बैठकले नेपाली प्रतिनिधिमण्डलको प्रतिनिधित्व गर्दै जेठ ३१ गते स्वीट्जरल्याण्डको जेनेभामा आयोजना हुने अन्तराष्ट्रिय श्रम सम्मेलनको ११२औं अधिवेशनमा सहभागी हुने राष्ट्रपति पौडेलको कार्यक्रमलाई स्वीकृत गरेको हो। बैठकले त्यसलगतै राष्ट्रपति पौडेलबाट हुने जर्मनी भ्रमणसमेत स्वीकृत गरिएको सरकारका प्रवक्ता रेखा शर्माले जानकारी दिइन्। त्यस्तै नेपाल न्यायसेवा तर्फको राजपत्राङ्कीत विशिष्ठ श्रेणी पदमा खेमराज ज्ञवाली, याम बहादुर बुढा मगर र भद्रकाली पोखरेललाई बढुवा नियुक्त गरी क्रमशश नायब महान्याधीवक्ता, न्याय परिषद्को सचिव र सर्वोच्च अदालतको रजिष्ट्रार पदमा पदस्थापन गर्ने निर्णय गरेको उनले जानकारी दिइन्। मन्त्रिपरिषद् बैठकले वन दोस्रो संशोधन नियमावली २०८१ स्वीकृत गरेको छ भने तिलगंगा आँखा विश्वविद्यालयसम्बन्धी व्यवस्था गर्न बनेको विधेयक संघीय संसदमा पेस गर्न स्वीकृति प्रदान गर्ने निर्णय भएको प्रवक्ता शर्माले जानकारी दिइन्।"
"राष्ट्रपतिको स्वीट्जरल्यान्ड भ्रमण स्वीकृत, उतैबाट जर्मनी जाने",काठमाडौं : राष्ट्रपति रामचन्द्र पौडेल स्वीट्जरल्यान्ड भ्रमणमा जाने भएका छन्। जेठ ३१ गते जेनेभामा आयोजना हुने अन्तर्राष्ट्रिय श्रम सम्मेलनको ११२औं अधिवेशनमा भाग लिन उनी त्यसतर्फ जाने भएका हुन्। सूचना तथा सञ्चारमन्त्री रेखा शर्माले राष्ट्रपतिको भ्रमणलाई सरकारले स्वीकृति दिएको बताइन्। उनका अनुसार राष्ट्रपति पौडेल उतैबाट जर्मनी पुग्नेछन्। उनले नेपाली प्रतिनिधिमण्डलको नेतृत्व गर्दै त्यसतर्फ प्रस्थान गर्ने राष्ट्रपति कार्यालयले जानकारी दिएको छ।
मधेसमा जनमत पार्टीको नेतृत्वमा सरकार बनाउन तीन दलबीच सहमति,"काठमाडौं : मधेस प्रदेशमा जनमत पार्टीको नेतृत्वमा सरकार बनाउने सहमति भएको छ। नेकपा एमाले, माओवादी केन्द्र र जनमत पार्टीबीच उक्त सहमति भएको हो। उनीहरूबीच संयुक्त सरकार बनाएर मन्त्रालय बाँडफाँड गर्ने सहमति भएको हो। नेकपा एमाले संसदीय दलका नेता सरोजकुमार यादव, नेकपा माओवादी केन्द्र संसदीय दलका नेता भरतप्रसाद शाह र जनमत संसदीय दलका नेता महेशप्रसाद यादवले सहमति पत्रमा हस्ताक्षर गरेका छन्। उनीहरूले सत्ता समीकरणमा लोकतान्त्रिक समाजवादी पार्टी र नेकपा एकीकृत समाजवादीको पनि सहभागिता हुने दाबी गरेको छ। 'मधेस प्रदेशमा निर्माण भएको नयाँ राजनीतिक परिस्थितिमा प्रदेशमा रहेको भ्रष्टाचारलगायत सबै प्रकारको बेथिति अन्त्य गर्दै सुशासन, सामाजिक न्याय र आर्थिक समृद्धिको लागि आज नेपाल कम्युनिष्ट पार्टी (एमाले), जनमत पार्टी, नेपाल कम्युनिष्ट पार्टी (माओवादी केन्द्र), लोकतान्त्रिक समाजवादी पार्टी, नेपाल र नेपाल कम्युनिष्ट पार्टी (एकीकृत समाजवादी) दलको सहभागितामा नयाँ संयुक्त मधेश प्रदेश सरकार जनमत पार्टीको नेतृत्वमा बनाउने निर्णय भएको छ,' सहमति पत्रमा भनिएको छ। सरकारमा सहभागी हुने दलहरूले आपसी सहमतिमा मन्त्रालय बाँडफाँड गर्ने सरकार गठनका लागि अन्य दलहरूसँग पनि संवाद गर्ने सहमति भएको हो। हिजोमात्रै नेपाली कांग्रेसका सभापति शेरबहादुर देउवाले जनता समाजवादी पार्टी नेपालका अध्यक्ष उपेन्द्र यादव, लोकतान्त्रिक समाजवादी पार्टीका अध्यक्ष महन्थ ठाकुर र नेकपा एकीकृत समाजवादीका अध्यक्ष माधवकुमार नेपालसँग छलफल गरेका थिए। यादवले मधेस सरकार जोगाउन कांग्रेस सभापति देउवासँग सहयोग मागेका थिए। देउवाले माधव नेपालसँग समेत मधेस सरकार बनाउन र केन्द्रीय सत्ता समीकरण फेर्ने विषयमा छलफल गरेका थिए।"
देउवा निवासमा ४ दलको अर्थपूर्ण जमघट,"काठमाडौं : कांग्रेस सभापति शेरबहादुर देउवा निवास बूढानीलकण्ठमा केन्द्रीय सरकारको कार्यशैलीका विषयमा प्रतिपक्ष दलहरूबीच विश्लेषण भएको छ। त्यसमा सत्ता गठबन्धनको एकीकृत समाजवादीका अध्यक्ष माधवकुमार नेपालसमेत सहभागी भएका छन्। मूलतः मधेस प्रदेशमा सरकार गठनबारे छलफल गर्न उनीहरू भेला भएको भनिए पनि केन्द्रीय सरकारको काम कारबाहीबारे समेत बैठकमा छलफल भएको स्रोतले बतायो छ। बैठकमा अध्यक्ष नेपालसहित जनता समाजवादी पार्टी नेपालका अध्यक्ष उपेन्द्र यादव र लोकतान्त्रिक समाजवादी पार्टीका अध्यक्ष महन्थ ठाकुर सहभागी थिए। यादवले मधेस सरकार गठनका लागि कांग्रेस सभापति देउवाको सहयोग मागेका थिए। यसअघि पनि यादवले लोसपा अध्यक्ष ठाकुरलाई भेटेर उक्त आग्रह गरेका थिए। वर्तमान सत्ता गठबन्धन फोडेर माधव नेपालको सहयोगमा नयाँ गठबन्धन निर्माण गर्न चलखेल गरेको आरोप लागेपछि प्रधानमन्त्री पुष्पकमल दाहालले यादवलाई सरकारबाट बाहिर हुत्याए। त्यसपछि स्वास्थ्यमन्त्रीसमेत रहेका यादव गठबन्धनबाट बाहिरिएका थिए। मधेस प्रदेशमा वैकल्पिक गठबन्धनको सरकार बनाउने विषयमा छलफल भएको लोसपाका नेता शरतसिंह भण्डारीले जानकारी दिए। मधेसमा वैकल्पिक गठबन्धनको कुरा छ। पछिल्लो सम्पूर्ण राजनीतिक घटनाक्रमका विषयमा छलफल भएको छ। सहकारी ठगी प्रकरणका विषयमा पनि छलफल भएको छ। छलफल अझै हुँदै जान्छ। केन्द्रमा सत्ता गठबन्धन फेरिएपछि मधेसमा पनि मुख्यमन्त्री सरोजकुमार यादव अल्पमतमा छन्। मधेस प्रदेशसभामा कांग्रेसका २२, जसपा नेपालका १६, एकीकृत समाजवादीका ७ र लोसपाका ८ गरी ५६ सांसद छन्। १०७ सदस्यीय मधेस प्रदेशसभामा बहुमतका लागि ५४ सांसद आवश्यक पर्छ। देउवा निवासमा भएको बैठकमा सहभागी भएका एक नेताका अनुसार मधेस प्रदेश सरकारको मात्र नभएर एमाले, माओवादी नेतृत्वको गठबन्धनको विकल्प खोज्नेबारे समेत छलफल भएको अर्का नेताले भने। एकीकृत समाजवादीका अध्यक्ष नेपालको सहभागितामा देउवाले वर्तमान गठबन्धनको विकल्पका विषयमा छलफल गरेका थिए। माधव नेपाल अहिलेको गठबन्धनबाट असन्तुष्ट छन्। सत्तारुढ दल नेकपा एमाले अध्यक्ष केपी शर्मा ओलीले गठबन्धनमा खेलिरहेको भूमिकाप्रति उनी असन्तुष्ट बनेका हुन्। त्यस्तै सुदूरपश्चिममा नेकपा एसका मुख्यमन्त्रीलाई विश्वासको मत दिए पनि एमाले सरकारमा सहभागी नभएको सन्दर्भमा कांग्रेसको सहयोग आवश्यक पर्ने विषयमा पनि छलफल भएको बूढानीलकण्ठ स्रोतले बतायो। त्यसो त नेपाल सत्तामा रहे पनि आफूलाई केहीमा पनि सहभागी नगराइएकोमा असन्तुष्ट छन्। नेकपा एसका नेता मेटमणि चौधरीले बुधबारको छलफल मधेस प्रदेश र सुदूरपश्चिमको सरकारका बारेमा केन्द्रित रहेको चौधरीले बताए। उनले मधेस सरकार जोगाउन दलहरूबीच सहमति भएको उल्लेख गरे। सभापति देउवाले बोलाएको छलफलमा सत्तारूढ एकीकृत समाजवादी अध्यक्ष माधव नेपाल, नेता मेटमणि चौधरी, जनता समाजवादी पार्टी नेपाल अध्यक्ष उपेन्द्र यादव, लोकतान्त्रिक समाजवादी पार्टी अध्यक्ष महन्थ ठाकुर र नेता शरदसिह भण्डारी सहभागी भएका थिए।"
रोजगार बैंकको अवधारणा सरकारले कार्यान्वयनमा ल्याउँछ : प्रधानमन्त्री,"विराटनगर : प्रधानमन्त्री पुष्पकमल दाहाल प्रचण्डले ज्ञान,पुँजी,सीप र प्राविधिक क्षमताअनुसारको रोजगारी सुनिश्चित गर्न सरकारले रोजगार बैंकको अवधारणा कार्यान्वयनमा ल्याउने बताए। श्रमाधान रोजगार मेलालाई बिहीबार सम्बोधन गर्दै प्रधानमन्त्री प्रचण्डले वैदेशिक रोजगारीबाट फर्किएकाहरू वा नेपालमै रहेको श्रम सीप र अनुभवको उपयोग गरी उद्यमशिलता विकास गरिने बताए। 'वैदेशिक रोजगारीबाट फर्किएकाहरू वा नेपालमै रहेको श्रम सीप र अनुभवको उपयोग गरी उद्यमशिलता विकास गर्न तथा रोजगारीको माग र आपूर्तिको विषयमा काम गर्ने रोजगार बैंकको अवधारणा सरकारले कार्यान्वयनमा ल्याउँदैछ,'प्रधानमन्त्री प्रचण्डले भने,'एक लाख रिटर्नीहरूलाई उनीहरूको ज्ञान, पुँजी, सीप र प्रविधि क्षमताअनुसारको रोजगारी सुनिश्चित गर्न सरकारले बजेटमा आवश्यक प्रबन्ध गरेको छ ।' दीगो विकासका लक्ष्यहरू तथा सरकारको अन्य नीति तथा योजनाले परिकल्पना गरेअनुरूप श्रम क्षेत्रमा पनि स्वास्थ्य र आरोग्यताका लागि काम गरी श्रमिकको हकहित संरक्षण गरिने बताउँदै प्रधानमन्त्रीले रेमिटेन्सबाट अर्थतन्त्रको उत्पादनशिलता बृद्धि गरी आन्तरिक रोजगारी बढाउन सरकार लागि परेको बताए । उनले सबै क्षेत्रको संयोजन गरी तत्कालका लागि सुरक्षित र उपलब्धिमूलक वैदेशिक रोजगारी र दीर्घकालीन रूपमा आन्तरिक रोजगारी बढाएर देशको समृद्धि र नागरिकको सन्तुष्टि वृद्धि गर्नुपर्नेमा जोड दिए। रोजगारीको सिर्जना र मर्यादित श्रम क्षेत्रको विकास गरेर समृद्धिको यात्रालाई तीव्रता दिन सकिने बताउँदै उनले त्यसका लागि सरकार र निजी क्षेत्रको संयुक्त प्रयास एवं सहकार्यका लागि अपिल गरे। श्रमाधान रोजगार मेला सरकारको अर्थपूर्ण कार्यक्रम भएको बताउँदै प्रधानमन्त्रीले श्रम र रोजगारीसँग सम्बन्धित सम्पूर्ण अवसर र समस्याहरूलाई एकद्वार प्रणालीबाट सम्बोधन गर्ने र नागरिकको रोजगारीको संवैधानिक हक प्रत्याभूत गर्न यसले विषेश भूमिका खेल्ने विश्वास व्यक्त गरे। आगामी आर्थिक वर्षको बजेट तथा कार्यक्रममार्फत मुलुकभित्र रोजगारीका अवसर वृद्धि गर्न धेरै नयाँ कार्यक्रमहरू ल्याएको उल्लेख गर्दै प्रधानमन्त्रीले रोजगार बैंकको अवधारणा, वैदेशिक रोजगारीबाट फर्किएका नागरिकको उद्यम विकास, प्रधानमन्त्री रोजगार कार्यक्रमको पुनःसंरचना, कृषि क्षेत्रको पुनरोत्थान, औद्योगिक विकास, सूचना प्रविधिको विकासलगायत कार्यक्रमबाट रोजगारी सिर्जना हुने जिकिर गरे। नेपालमा उत्पादित वस्तुहरूको उपयोग र खपतका निम्ति प्रोत्साहन, मेड इन नेपाल, मेक इन नेपाल को अवधारणा अगाडि बढाइएको बताउँदै प्रधानमन्त्री प्रचण्डले डाटा सेन्टर तथा सूचना प्रविधिको विकासमा उच्च प्राथमिकता,औद्योगिक क्षेत्र र विशेष आर्थिक क्षेत्रको निजी क्षेत्रसँगको साझेदारीमा सञ्चालन गरिने बताए। 'स्टार्ट अप र नवप्रवर्तनका लागि इकोसिस्टम विकास गरी उद्यमशील वातावरण सिर्जना,स्टार्ट अप बोर्डको गठन र कोष स्थापना, सातै प्रदेशमा बिजिनेस इन्क्युवेसन सेण्टर सञ्चालन गरिनेछ,'प्रधानमन्त्रीले भनेयो, 'सार्वजनिकनिजी साझेदारीमा अन्तर्राष्ट्रियस्तरको प्रदर्शनीस्थल निर्माण, महिला उद्यमीद्वारा उत्पादित वस्तु बिक्री गर्न कोसेली घरको स्थापना र सञ्चालन, उद्योग र लगानीसँग सम्बन्धित कानुनमा परिमार्जन गरिनेछ ।' प्रधानमन्त्री प्रचण्डले स्थानीय कच्चा पदार्थमा आधारित साना तथा मझौला उद्यम व्यवसाय सञ्चालन, रैथाने कृषि बाली विकास, कृषि प्रदर्शन, साप्ताहिक मेला र हाट बजार सञ्चालन लगायतका धेरै कार्यक्रम आगामी वर्षको बजेटमा सम्बोधन गरिएको बताए।"
संवैधानिक परिषद्सम्बन्धी विधेयक समितिबाट पारित,"काठमाडौं : संवैधानिक परिषद्सम्बन्धी ऐनलाई संशोधन गर्न बनेको विधेयक संसदीय समितिबाट सर्वसम्मत पारित भएको छ । बिहीबार सिंहरबारमा बसेको प्रतिनिधिसभा अन्तर्गतको राज्य व्यवस्था तथा सुशासन समितिको बैठकले संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ लाई संशोधन गर्न बनेको विधेयकलाई पारित गरेको हो । समिति सभापति रामहरि खतिवडाले विधेयक पारित भएको घोषणा गर्दै सबैको सकारात्मक छलफलका कारण विधेयक पारित भएको बताए। छलफल र बहसबाट सहमति कायम गरि अघि बढ्ने परम्परालाई निरन्तरता दिँदै अन्य विधेयकहरू पनि सहज रुपमा पारित हुने उनले बताए। बैठकमा सञ्चारमन्त्री रेखा शर्माले विधेयकमाथिको पक्ष र विपक्षमा भएको छलफलबाट निष्कर्षमा पुग्न सक्नु लोकतन्त्रको सुन्दर पक्ष भएको बताइन्। उनले विधेयकमा संवैधानिक परिषद्का अध्यक्षसहित तत्काल बहल रहेका सदस्यको ५० प्रतिशत उपस्थिति भए बहुमत वा गणपुरक संख्या मानिने विषय व्यवहारिक रहेको बताए। विधेयकमा कुनै सदस्य उपस्थित हुन नसके त्यसको कारण २४ घण्टा अघि नै अध्यक्षलाई जानकारी गराउनुपर्ने उल्लेख रहेको समिति सचिव सुरज कुमार दुराले जानकारी दिए । त्यस्तै परिषद्को बैठकको पूर्ण जानकारी विद्युतीय माध्यमबाट जानकारी गराउनुपर्ने समेत विधेयकमा उल्लेख छ ।"
प्रधानमन्त्री प्रचण्ड र झलनाथ खनालबीच भेटवार्ता,"काठमाडौं : प्रधानमन्त्री पुष्पकमल दाहाल 'प्रचण्ड' र नेकपा एकीकृत समाजवादी पार्टीका सम्मानित नेता झलनाथ खनालबीच भेटवार्ता भएको छ। उनीहरूबीच समसामयिक राजनीतिक विषयमा छलफल भएको खनालको सचिवालयले जनाएको छ। प्रधानमन्त्री दाहाललाई भेट्न पूर्वप्रधानमन्त्री समेत रहेका खनाल बिहीबार बिहान बालुवाटार पुगेका थिए। भेटमा संघीय सरकार, प्रदेश सरकार र वाम एकताका विषयमा छलफल भएको बताइएको छ। बुधबार साँझ मात्रै एकीकृत समाजवादीका अध्यक्ष माधव नेपालसहित कांग्रेस सभापति शेरबहादुर देउवा,जसपा नेपालका अध्यक्ष उपेन्द्र यादव र लोसपाका अध्यक्ष महन्थ ठाकुरबीच भेटवार्ता भएको थियो।"
तातोपानी नाका जोड्ने सडक स्तरोन्नतिका लागि चीन तयार छ : राजदूत सोङ,"सिन्धुपाल्चोक : नेपालका लागि चिनियाँ राजदूत छन् सोङले बाह्रबिसेतातोपानी सडक खण्डको स्तरोन्नतिका लागि चीन तयार रहेको बताएका छन्। पहिरो र अफ्ठ्यारो सडकहरूको अध्ययनका लागि नयाँ प्राविधिकहरू पठाउने जानकारी गराउँदै राजदूत सोङले चीनबाट अत्याधुनिक उपकरणहरू पठाएर निर्माणमा सघाउने बताए । नेपाल र चीनबीचको मित्रवत् सम्बन्धको चिनो मितेरीपुल रहेको नाका र सडकको स्थलगत अवलोकन साथै व्यवस्थापन, सञ्चालनलगायतका विषयमा छलफल भएको हो। राजदूतसहित नाका अवलोनमा पुगेका संघीय सांसद माधव सापकोटाले देशकै महत्वपूर्ण व्यापारिक तातोपानी नाका सञ्चालन, व्यवस्थापन एवं नाका पुग्ने सडकको स्तरोन्नतिबारे दुई राष्ट्रका अधिकारीबीच महत्वपूर्ण छलफल भएको बताए। सांसद सापकोटाले यस पटकको बजेटमा नेपाल सरकारले सो सडक स्तरोन्नतिका लागि १ अर्व २० करोड विनियोजन गरेको जानकारी दिँदै दुबै देशले मिलेर काम गर्न प्रस्ताव गरे। छलफलका क्रममा सडक डिभिजन कार्यालय दोलखाका प्रमुख अर्जुन श्रेष्ठले नेपालले तयार गरेको सडक स्तरोन्नतिको डीपीआर प्रस्तुत गरेका थिए। छलफलमा सांसद सापकोटा, नेपालका लागि चिनियाँ राजदूत सोङ, प्रधानमन्त्रीका परराष्ट्र सल्लाहकार डा रुपक सापकोटा, भोटेकोशी गाउँपालिकाका अध्यक्ष पासाङ नोर्बु शेर्पा, स्थानीय तहका जनप्रतिनिधि, राजनीतिक दल, प्रमुख जिल्ला अधिकारी, सुरक्षा निकायका प्रमुखहरू, भन्सार प्रमुख, डिभिजन सडक कार्यालय प्रमुख लगायतको उपस्थिति थियो। छलफलपछि राजदूत सोङले ट्वीट गर्दै चीन र नेपाललाई जोड्ने मित्रताको प्रतीक झाङ्मु र तातोपानी नाकामा रहेको मितेरी पुलको भ्रमण गर्न पाउँदा धेरै खुसी लागेको बनाएका छ । उनले निरन्तर बढ्दो सामान र मानिसको आवतजावतले खुसी बनाएको बताउँदै बन्दरगाहमा कार्यरत दुबै देशका अधिकारीहरूलाई धन्यवाद दिएका छन्। उनले तातोपानी नाका नजिकै नेपाली जनतासँग खुला छलफलमा सामेल हुन पाउँदा र तातोपानी नाकामा भएको व्यापार र मानिसहरूको आवतआजत कसरी सहज बनाउने भन्नेबारे स्थानीयको सल्लाह सुन्न पाउँदा खुसी लागेको बताएका छन्। नेपालीहरूको हँसिलो अनुहारको उनले खुलेर प्रसंसा समेत गरेका छन्। तातोपानी पुगेका राजदूतलाई स्थानीय र व्यापारिले स्वागत र सम्मान गरे। लामो समय बन्द रहेर २०८० भदौ १५ गतेदेखि मानव सहित दोहोरो आवत जावत खुलेको तातोपानी नाकाको पूर्ववत सञ्चालन गर्न नेपालतर्फको सडकका कारण चुनौती रहेको सन्दर्भमा वर्षातको समय सुरु हुनुअघि छलफल भएको हो। प्रधानमन्त्रीको चीन भ्रमणका क्रममा नाका पुग्ने सडकको स्तरोन्नति चीनले गरिदिने विषयमा भएको सहमतीका सन्दर्भमा चिनियाँ पक्षसँग पटकपटक छलफल भए पनि कार्यान्वयन हुन सकेको छैन। छलफलबाट नाका व्यवस्थापन र सडकको स्तरोन्नतिका लागि भएको सहमति कार्यान्वयमा जाने विश्वास गरिएको छ। चीनबाट सामग्री बोकेका कन्टेनर नेपाल प्रवेश गरेलगत्तै जोखिमको सामना गर्नुपरिरहेको व्यवसायीहरू बताउँछन्। सडक र भौतिक पूर्वाधारको अवस्था अत्यन्तै कमजोर छ, नेपाल चेम्बर अफ कमर्स भोटेकोसीका अध्यक्ष फुनु शेर्पाले भने, सडकको समस्या उस्तै छ भने भूकम्प र बाढीले ढालेर बाँकी रहेका सडक किनारमा अवस्थित घरका भग्नावशेष हटाइएको छैन। जसका कारण चीनबाट नेपाल भित्रिएसँगै कन्टेनर चालकहरूले जीवन हत्केलामा राखेर साधन चलाउनुपर्ने गरेको उनले बताए। मितेरी पुलदेखि बाह्रविसेसम्मको सडक जोखिमयुक्त रहेको शेर्पाले बताए।"
एसिड पीडितलाई एक महिनाभित्र क्षतिपूर्ति उपलब्ध गराउन सरकारलाई निर्देशन,काठमाडौं : प्रतिनिधिसभाअन्तर्गतको महिला तथा सामाजिक समितिले एसिड आक्रमण पीडितलाई निवेदन प्राप्त भएको एक महिनाभित्र क्षतिपूर्ति उपलव्ध गराउन सरकारलाई निर्देशन दिएको छ। सिंहदरबारमा बिहीबार बसेको समिति बैठकले तेजाव वा अन्य रसायनिक जैविक वा विषालु पदार्थ प्रयोग गरि रुप बिगार्ने समेतका अपराधमा पीडित व्यक्तिलाई निवेदन आएको एक महिनाभित्र क्षतिपूर्ति उपलव्ध गराउन कानुन मन्त्रालयलाई निर्देशन दिएको समिति सभापति किरण कुमार साहले जानकारी दिए। बैठकले एसिड आक्रमण पीडितलाई अदालतबाट फैसला हुदाको बखतको तोकिएको रकम र फैसला पछि निजले उक्त तेजावसँग सम्बन्धित विषयमा उपचार गर्दा लाग्ने खर्च क्षतिपूर्तिसम्बन्धी मन्त्रालयले मन्त्रिपरिषद्मा पेस गरी निर्णय गर्नुपर्ने भए सोसमेत गरी अपराध पीडित क्षतिपूर्ति राहत कोषबाट प्राप्त गर्ने गरि व्यव्स्था गर्नसमेत निर्देशन दिएको सभापति साहले बताए। बैठकमा एसिड आक्रमण पीडित सांसद विन्दबासिनी कंसाकारले तेजाब आक्रमण भएवापत आफूले पाउनुपर्ने रकम नपाएको र उपचार गर्दा घरको आर्थिक अवस्था नाजुक अवस्थामा पुगेको बताइन्। उनले अदालतले १ करोड १४ लाख दिनु भन्ने फैसला गरेपनि कसले दिने भन्ने स्पष्ट नहुँदा आफू थप पीडामा परेको गुनासो गरिन्। आफ्नो उपचार गर्दा आफ्नो एउटा घर लिलाम भएको र अर्को लिलाम हुने प्रक्रियामा परेको उनको भनाइ छ। उनले आफ्नो बैंक खातासमेत फ्रिज हुँदा अहिले बस्दै आएको घरको भाडासमेत तिर्न नसकेको बताइन्। कंसाकारले आफूले न्याय पाउन नसकेको भन्दै सरकारको ध्यानाकर्षण गराएकी थिइन्। बैठकमा कानुनमन्त्री पदम गिरीले सांसद कंसाकारको विषयमा आफू निकै गम्भीर भएको भन्दै हरहालतमा क्षतिपूर्ति दिलाएरै छाड्ने प्रतिवद्धता जनाए। निकै भावुक भएका मन्त्री गिरीले घटना भएको ११ वर्षसम्म पीडितले न्याय नपाउने अवस्थाको अन्त्य हुनुपर्ने र आवश्यक कानुन ल्याउन पहल गर्ने बताए। बैठकमा सांसदहरूले एसिड आक्रमणकारीलाई सजाए भए पनि पीडितहरू जीवनभर पीडामा बस्नुपर्ने अवस्थाप्रति राज्य गम्भीर हुनुपर्ने बताएका थिए। उनीहरूले एसिड आक्रमणसम्बन्धी कानुनलाई थप कडाइ गर्नुपर्ने र पीडितले न्याय पाउने अवस्था सिर्जना गर्नुपर्ने बताएका थिए।
सत्तामा बस्ने अनि प्रतिपक्षसँग साइनो सम्बन्ध देखाइरहने माधव नेपालको दोहोरो भूमिका ठिक छैन : मन्त्री भण्डारी,"कैलाली : उद्योग वाणिज्य तथा आपूर्ति मन्त्री दामोदर भण्डारीले नेकपा एकीकृत समाजवादीका अध्यक्ष माधव कुमार नेपालले दोहोरो भूमिका देखाइरहेको आरोप लगाएका छन् । प्रेस चौतारी कैलालीले बिहीबार धनगढीमा आयोजना गरेको पत्रकार सम्मेलनमा बोल्दै मन्त्री भण्डारीले नेपालले सत्ता रहेर पनि कहिले काङ्ग्रेससँग त कहिले कसैसँग छलफल गरिरहेको भन्दै दोहोरो भूमिका स्वयम् नेपाललाई नै फाइदा नहुने तर्क गरे। सत्तामा बसिरहने तर प्रतिपक्षसँग छलफल गर्ने दोहोरो भूमिकाले स्वयम उहाँलाई नै क्षति पुराइरहेको छ । उहाँको पार्टी,उहाँको विचार र उहाँका अस्थिरताले यो खालका सङ्कटहरू धेरै लामो रहँदैन । त्यसले चाँडै निकास पाउँछ,'उनले भने,सत्तामा पनि रहिरहने प्रतिपक्षसँगको पनि सिरानी थापिराख्ने कुरो त्यो उहाँकै स्वास्थ्यको लागि हानिकारक छ । मन्त्री भण्डारीले नेपालकै कारण सुदूरपश्चिम सरकार विस्तारमा ढिलाइ भएको बताए । मन्त्री भण्डारीले यस्तो अवस्था अब धेरै समय नरहने बताए। त्यो प्रवृत्ति लामो समयसम्म रहँदैन । छिटै त्यसको निरूपण हुन्छ त्यहि कारणले यहाँ सुदूरपश्चिम सरकारले पाउने पूर्णता त्यस्तै प्रवृत्तिले प्रश्नहरू जन्माइरहेका छन्,'उनले भने । सुदूरपश्चिम प्रदेशमा नेकपा एकीकृत समाजवादी संसदीय दलका नेता दीर्घ सोडारी मुख्यमन्त्री छन् । तर,उनको सरकारमा एमाले अझै सहभागी भएको छैन । कम्युनिस्ट भएर पनि अग्रगमन पक्षधरताहरूको राजनीतिक शक्तिहरूसँग नमिलेको भन्दै उनले नेपालको आलोचना गरेका थिए । संसद्मा रहेका माननीयहरूको लिगेसिका हिसाबले पनि कम्युनिस्ट पार्टी भनिराख्नुहुन्छ । कम्युनिस्ट पार्टीको लामो समयसम्मको यात्रा पनि उहाँले गर्नु भएको छ । तर,अग्रगमन पक्षधरताहरुको राजनीतिक शक्तिहरूको सहकार्यमा उहाँ किन विचलित हुँदै हुनुहुन्छ,'उनले भने,उहाँ सत्तामा रहिरहने प्रतिपक्षसँग साइनो सम्बन्ध देखाइरहने कुरा उचित होइन । उहाँको ती प्रवृत्तिगत कुराले यहाँको सरकारले पूर्णता पाउने कुरामा समस्या पैदा भइरहेको हो।'उनले २४ दिनमै सुदूरपश्चिम सरकारले पूर्णता पाउने दाबी गरे । मन्त्री भण्डारीले बजेटले आसा र सम्भावना देखाएको जिकिर गरे । बजेट कार्यान्वयन नहुने समस्या थियो अहिले बजेट कार्यान्वयन गर्ने पहिलो प्राथमिकता रहेको छ उनले भने यसले आसा र सम्भावना देखाएको छ ।"
"विराटनगरमा श्रमाधान रोजगार मेला सुरू, प्रधानमन्त्रीले गरे उद्घाटन","विराटनगर : आन्तरिक रोजगारीलाई प्रवर्द्धन गर्दै वैदेशिक रोजगारलाई व्यवस्थित बनाउन कोशी प्रदेशको राजधानी विराटनगरमा श्रमाधान रोजगार मेला सुरू भएको छ। विराटनगरमा बिहीबार आयोजित एक कार्यक्रमका बीच प्रधानमन्त्री पुष्पकमल दाहाल 'प्रचण्ड' ले मेलाको उद्घाटन गरेका हुन्। श्रम,रोजगार तथा सामाजिक सुरक्षा मन्त्रालयको आयोजना र नेपाल उद्योग वाणिज्य महासंघको संयोजनमा मेला बिहीबार र शुक्रबार दुई दिन चल्नेछ। सरकारी र निजी क्षेत्रबीचको साझेदारी बढाउँदै रोजगारी सिर्जनालाई प्राथमिकता दिइएको मेलामा आवश्यक सीप र क्षमता विकासका विषयमा पनि जानकारी गराइने छ । रोजगारीसँग जोडिएका समस्या र गुनासा सुनेर समाधानका प्रयास हुने नेपाल उद्योग वाणिज्य महासंघले जनाएको छ। मेलाको मुख्य उद्देश्य रोजगारदाता र कामको खोजीमा रहेका युवालाई एउटै मञ्चमा मिलाउनु, युवाले देशभित्रै काम पाउने वातावरण निर्माण गर्नु रहेको बताइएको छ । मेलामा सामी परियोजना, रेमी योजना, नेपाल उद्योग वाणिज्य महासंघ,नेपाल उद्योग परिसंघ,नेपाल चेम्बर अफ कमर्स,नेपाल तालिम तथा रोजगार व्यवसायी महासंघ,होटल संघ नेपाल लगायतका ५० वटा स्टल रहने छ । औद्योगिक नगरीका रुपमा चिनिएको विराटनगरको स्थित सिटी पार्टी प्यालेसमा जेठ १७ र १८ गते मेला आयोजना हुने छ । मेलामा सात सय जनाको आवेदन आउने र कम्तिमा दुई सय ५० जनाले रोजगारी पाउने अनुमान आयोजकको छ । विराटनगरबाट सुरु भएको सो मेला देशका सातै प्रदेशमा दुईदुई दिन सञ्चालन हुने बताइएको छ । बागमती प्रदेशमा जेठ ३० गते मेलाको समापन हुनेछ ।"
माधवजी सत्ता समीकरणभन्दा बाहिर जानु हुँदैन भन्ने कुरामा क्लियर हुनुहुन्छ : प्रधानमन्त्री,"विराटनगर : प्रधानमन्त्री पुष्पकमल दाहाल प्रचण्डले आगामी आर्थिक वर्षको बजेट सन्तुलित रूपमा आएको बताएका छन् । अहिलेको हाम्रो आर्थिक स्थिति र सबै राजनीतिक परिस्थिति हेर्दा यो एउटा सन्तुलित रूपमा आएको बजेट हो,प्रधानमन्त्री दाहालले भने,सबै विज्ञहरुले त्यही रूपमा लिएका छन् । रोजगार श्रमाधान मेलाको उद्घाटन गर्न विराटनगर आएका दाहालले बिहीबार विराटनगर विमानस्थलमा सञ्चारकर्मीसँग संक्षिप्त कुराकानी गर्दै उत्पादन,उत्पादकत्व र रोजगारीलाई केन्द्रित गरेर बजेट आएको बताए । थुप्रै नयाँ कार्ययोजना र रोजगारीको ठोस कार्यक्रमसहित बजेट ल्याइएको उनको भनाइ छ । बजेटमा समेटिएको कृषि र आईटी दशकसँग सम्बन्धित कुरा आफैंमा नयाँ भएको प्रधानमन्त्री दाहालले बताए । वक्तव्यमा जति कुरा आएका छन्,बजेटमा त्यति मात्रै छैन । वक्तव्यमा आउने कुरा र बजेटको व्यवस्था गर्ने कुरा अलिकति फरक हुँदो रहेछ । वक्तव्यमा सबै कुरा आएका हुँदैनन्,उनले भने,विराटनगर चक्रपथको र मेडिकल कलेजसँग सम्बन्धित कुरा बजेटमा परेको छ । तर, वक्तव्यमा आएन । वक्तव्यमा नआएका त्यस्ता केही कुराहरू बजेटमा समेटिएका छन् । प्रधानमन्त्री दाहालले बजेटमा कोशी प्रदेशलाई उपेक्षा नगरिएको बताए । कोशी प्रदेशलाई आवश्यकता एवं स्थिति अनुसार पर्याप्त बजेट र कार्यक्रम दिइएको उनको दाबी छ । तर,कोशीलाई बजेट कम भयो भनेर गलत प्रचार गरिएको उनको भनाइ छ । अर्को प्रसंगमा दाहालले नेकपा (एकीकृत समाजवादी) अहिलेको समीकरणभन्दा बाहिर जान नसक्ने जिकिर गरे । माधवजी (माधवकुमार नेपाल) पहिलेदेखि नै उता पनि र यता पनि दुवैतिर जोडिनेजस्तो देखिनु भएको थियो । तर,अहिले बिहान मेरो कुरा हुँदा यो समीकरणभन्दा बाहिर छैन र हुँदैन भन्ने कुरामा उहाँले क्लियरगर्नुभयो,दाहालले भने । मधेस प्रदेशमा अहिलेको समीकरणभन्दा बाहिर सरकार नबन्ने उनको दाबी छ ।"
लेखापरीक्षण मापदण्डलाई अनिवार्य पालना गर्न निर्देशन,"काठमाडौं : प्रतिनिधिसभाअन्तर्गतको सार्वजनिक लेखा समितिले बेरुजु न्यूनिकरण र फछर्यौट गरी रणनीति कार्ययोजना मस्यौदा पेश गर्न महालेखापरिक्षकको कार्यालयलाई निर्देशन दिएको छ । सिंहदरबारमा बिहीबार बसेको समिति बैठकले बेरुजुको अंश बढ्दै जादा वित्तीय अराजकताको सन्देश प्रभाह भइरहेकाले बेरुजु न्यूनिकरण र कायम भएको बेरुजुलाई शीघ्र फछर्यौट गरि आर्थिक अनुशासन र वित्तीय सुशासन एवं उत्तरदायित्वको सुनिश्चित गर्नेगरी रणनीतिक कार्ययोजनाको मस्यौदा तयार गरी समितिमा पेश गर्न निर्देशन दिएको हो । बैठकले प्रारम्भीक लेखापरीक्षणको प्रतिवेदनमा औलाइएका बेरुजुका सम्बन्धमा बेरुजुको सूचना प्राप्त भएको ३५ दिनभित्र र उक्त अवधिभित्र फछर्यौट तथा सम्परीक्षण गराउन नसक्ने कारण भएमा एक महिनासम्म म्याद थप गर्न सक्ने प्रावधानलाई प्रभावकारी रुपमा कार्यान्वयन गर्न गराउन पनि निर्देशन दिएको छ । एउटै विषयमा लेखा परीक्षण पदाधिकारी कसैले बेरुजु उठाउन, कसैले नउठाउने प्रवृति अन्त्य गर्न र बेरुजु उठाउने कार्यमा एकरुपता कायम गर्न गराउन, आगामी दिनमा लेखापरीक्षण मापदण्डलाई अनिवार्य पालना गरी मनोगत आधारमा बेरुजु उठाउने कार्यमा नियन्त्रण गर्न निर्देशन दिएको समिति सभापति ऋषिकेश पोखरेलले जानकारी दिए। बैठकले आन्तरिक लेखापरीक्षणको माध्यमबाट औल्याइएका बेरुजु तथा कैफियतहरुको स्तर मापनका साथै त्यस्ता बेरुजुहरु अन्तिम लेखापरीक्षण बेरुजु प्रतिवेदनमा समावेश हुने अनिवार्य व्यवस्था मिलाउन र लेखापरीक्षकको कार्यलाई विधुतिय माध्यममाफृत लेखापरीक्षण हुने प्रणाली विकास गरि सुधार गर्न पनि निर्देशन दिएको सभापति पोखरेलले बताए। बैठकमा महालेखा परीक्षक तोयम रायाले निजामती सेवा ऐनमा महालेखापरिक्षकको बारेमा स्पष्ट उल्लेख गर्नुपर्ने बताए । उनले केन्द्र बाहेक अन्य प्रदेशमा पनि महालेखापरिक्षक कार्यालयको शाखा कार्यालय स्थापना गर्न निर्णय भइसकेको अवस्थामा बजेट अभावका कारण समस्या भएको बताए । उनले आवश्यक कानूनको अभावमा लेखापरिक्षणमा समस्या देखिने गरेको धारणा राखे। बैठकमा समिति सदस्यहरूले सार्वजनिक निकायमा देखिने गरेको बेरुजु न्यूनिकरण गर्न र आर्थिक वर्षको अन्त्यमा रकमान्तर हुने प्रवृतिलाई अन्त्य गर्नुपर्नेमा जोड दिएका थिए ।"
नागरिकलाई गाउँमै टिकाउने योजना खै ?,"गाउँमा भौतिक रूपमा विकासका संरचना त बने तर त्यसको उपभोग गर्ने नागरिक अहिले भेटिन छाडेका छन्। संघीय, प्रदेश र स्थानीय तहका सरकारले संरचना निर्माणमा मात्र ध्यान दिए। उनीहरूले जनतालाई कसरी गाउँमै रोजगारी दिन सकिन्छ भन्ने नीति तथा कार्यक्रमप्रति खासै ध्यान दिएको देखिँदैन। भौतिक विकास मात्र ठूलो कुरा होइन। त्यसको उपभोग महत्वपूर्ण कुरा हो। मानिस गुणस्तरीय शिक्षा, स्वास्थ्य र रोजगारीको अभावमा आफ्नो थातथलो छाडेर सहर पस्न बाध्य छन्। आफू बसेकै ठाउँमा यी कुराको परिपूर्ति हुनसक्ने हो भने उनीहरू गाउँमै बस्न रुचाउँछन्। गाउँको हावापानी र अर्गानिक उत्पादन सहरमा जति गरे पनि पाइँदैन। मानिस किन आफ्नो जन्म ठाउँ छाडेर सहर पस्न बाध्य छन् ? भन्ने विषयमा स्थानीय सरकारले गहन रूपमा अध्ययन अनुसन्धान गर्नुपर्ने देखिन्छ। त्यसपछि आफ्ना नीति तथा कार्यक्रमहरू त्यसैअनुरूप केन्द्रित गर्नुपर्छ। गाउँमा शिक्षा क्षेत्रको अवस्था अत्यन्तै भयावह छ। विद्यालयका भवन छन्, पढ्ने विद्यार्थी छैनन्। धेरैजसो विद्यालय मर्ज गरेर सञ्चालन गर्नुपर्ने अवस्था देखिन्छ। स्वास्थ्यचौकीका बडेमानका भवन छन्, उपचार गर्न जाने बिरामी छैनन्। घरदैलोमा आएको सरकारका प्रतिनिधिहरूले पनि यस्तो कुरामा ध्यान दिएको देखिँदैन। जनसंख्या वृद्धिदर विस्तारै ओरालो लागेको अवस्था छ। भौतिक संरचना बनाएर मात्र भएन। त्यसको सञ्चालनका लागि जनशक्ति उत्पादनमा पनि ध्यान दिनुपर्छ। गाउँमा आएको बजेट कर्मचारीहरूलाई तलब खुवाउँदैमा ठिक्क छ। प्रदेश सरकारले ल्याउने बजेट त्यति प्रभावकारी भएको देखिँदैन। ५६ लाखका टुक्रे योजना प्रदेश सरकारले ल्याएर त्यसले प्रतिफल दिँदैन। यस्ता कार्यक्रम स्थानीय तहलाई दिनुपर्छ। कम्तीमा पनि तीनचारवटा जिल्लालाई समेटेर ठूला योजनाहरू प्रदेश सरकारले ल्याउनुपर्छ। दिगो र संस्थागत विकासका लागि सरकार तथा निजी क्षेत्र हातेमालो गरेर अघि बढ्नुको विकल्प छैन। (श्रेष्ठ गैरसरकारी संस्था महासंघ जिल्ला शाखा प्यूठानका अध्यक्ष हुन्।)"
राजनीतिक घटनाक्रममा उतारचढाव देखिए पनि सत्ता समीकरणमा समस्या छैन : प्रधानमन्त्री,"काठमाडौं : प्रधानमन्त्री पुष्पकमल दाहालले सामन्तवादी संस्कृतिले खडा गरेको रूढीवाद, अन्धविश्वास, अन्धभक्तिलाई पाखा लगाएर समाजवादी संस्कृतिको जग बसाल्नुपर्ने बताएका छन्। जनसांस्कृतिक महासंघ नेपालको आठौं राष्ट्रिय सम्मेलनको आज उद्घाटन गर्दै प्रधानमन्त्री दाहालले समाजवादी सांस्कृतिक आन्दोलनलाई उठाउन सामाजिक रूपान्तरण आवश्यक भएको बताए। 'संस्कृतिको जग समाज हो। तसर्थ, समाजवादी सांस्कृतिक आन्दोलनलाई उठाउन सामाजिक रूपान्तरणको अहम् भूमिका रहन्छ,' प्रधानमन्त्रीले भने, 'जनताको जीवनपद्धतिलाई समाजवादी संस्कृतिको आधारविन्दु मानी वैचारिकीकरण गरी संगठित गर्नुपर्छ।' जनयुद्धकालमा सांस्कृतिक आन्दोलनमा सामाजिक रूपान्तरण र सभ्य समाज निर्माणका लागि संकल्प र पहल लिइएको उल्लेख गर्दै प्रधानमन्त्री दाहालले समाजको आधारभूत तहमा पुगेर रूपान्तरणको पैरबी गर्ने, जनताको जीवनपद्धतिलाई समाजवादी संस्कृतिको आधारविन्दु मानी वैचारिकीकरण गर्नुपर्ने बताए। उनले उत्पादन र श्रम संस्कृतिको विकासका निम्ति स्थानीय क्लबहरूको निर्माण र परिचालन गर्नुजस्ता रचनात्मक क्रियाकलापमा लाग्नुपर्नेमा जोड दिए। 'पूर्वीय दर्शन, चिन्तन परम्परा र हाम्रो राष्ट्रिय संस्कृति निकै समृद्ध छ,' प्रधानमन्त्री दाहालले भने, 'ज्ञान र दर्शनको कुनै राष्ट्रिय सीमा हुँदैन, मानवजातिले विश्वभरि आर्जन गरेका ज्ञान र अनुभवहरू सबैका साझा सम्पत्ति र गौरवसमेत हुन्। हामीले हाम्रो विशिष्टता र मौलिकताको सम्वर्द्धन र विकास गरेरमात्र ज्ञानविज्ञानको क्षेत्रमा नयाँ पहल लिन सक्छौं।' उनले सामन्तवादी संस्कृतिले खडा गरेका रूढीवाद, अन्धविश्वास, अन्धभक्ति एवं साम्राज्यवादी संस्कृतिले खडा गरेको शून्यवाद, उपभोक्तावाद र उत्तरआधुनिकतावादी चिन्तन र दृष्टिकोणका विरूद्ध समाजवादी संस्कृतिको जग बसाल्नु नै आजको मुख्य कार्यभार भएको बताए। आन्दोलनमा सांस्कृतिक आन्दोलनलाई दृष्टिकोण निर्माणको प्रश्नसँग नजोडी कलासँग मात्र जोड्ने समस्या रहेको उल्लेख गर्दै प्रधानमन्त्री दाहालले श्रम संस्कृतिलाई उपेक्षा गर्ने मनोविज्ञान र संस्कृति क्रमशः बलशाली हुँदै गएकाले राजनीतिकर्मीले सांस्कृतिक आन्दोलनलाई सहायक विषय ठान्ने प्रवृत्तिलाई पराजित गर्न गम्भीर समीक्षा र उपर्युक्त पहल लिन जरूरी रहेको बताए। वर्तमान सरकार सामाजिक न्याय, सुशासन र समृद्धिको प्राथमिकतासहित अगाडि बढिरहेको स्पष्ट पार्दै प्रधानमन्त्री दाहालले राजनीतिक परिस्थिति र घटनाक्रममा उतारचढावजस्तो देखिए पनि वर्तमान सत्ता समीकरणमा कुनै समस्या नभएको बताए। सरकारले गरेका ऐतिहासिक पहल र महत्त्वपूर्ण उपलब्धीहरू आम जनसमुदायसम्म पुर्याई परिवर्तनको पक्षमा जनमत निर्माण गर्न प्रधानमन्त्रीले आग्रह गरे। सरकारले आगामी आर्थिक वर्षको नीति तथा कार्यक्रम र बजेटमा साहित्य, कला र संस्कृतिको क्षेत्रलाई उच्च प्राथमिकता दिँदै सोहीअनुरूप बजेट विनियोजन गरेको जानकारी दिँदै प्रधानमन्त्री दाहालले समुदायसँगको सहकार्यमा पुराना बस्ती भएका स्थानमा संग्रहालय स्थापना गरिने बताए। कीर्तिपुर, बन्दीपुर, बुङ्मती, थिमी, गोरखा, जनकपुर र मटिहानी लगायतका स्थानको इतिहास, संस्कृति, भाषा र सभ्यतालाई संरक्षण र सम्वर्द्धन गर्न विविध कार्यक्रम सञ्चालन गरिने विषय बजेटमा उल्लेख भएको छ । भाषा, साहित्य, दर्शन, संस्कृति, कला, सङ्गीत, नाट्य लगायतका अमूर्त सांस्कृतिक क्षेत्रको विकास र प्रवद्र्धन गर्ने, प्रतिलिपि अधिकारको संरक्षण र नियमन गर्ने, जानकी मन्दिरलाई विश्व सम्पदा सूचीमा समावेश गर्न पहल गरिने र राजतन्त्रदेखि गणतन्त्रसम्मको अभिलेख रहने गरी ऐतिहासिक संग्रहालय निर्माण गर्ने लगायतका महत्त्वपूर्ण कार्यक्रमहरू यस वर्षको बजेटमा समावेश छन्।"
बजेटमाथि आएका सकारात्मक प्रतिक्रियाले थप उत्साहित भएको छु : अर्थमन्त्री पुन,काठमाडौं : अर्थमन्त्री वर्षमान पुनले अर्थतन्त्रको रुपान्तरण गर्ने गरि आगामी आर्थिक वर्षको बजेट ल्याएको बताएका छन्। आर्थिक पत्रकार संघ (नाफिज)ले बिहीबार काठमाडौंमा आयोजना गरेको बजेट छलफल कार्यक्रममा मन्त्री पुनले सवैका साझा सोचबाट मुलुकको अर्थतन्त्रको बृहत रुपान्तरण गर्ने गरि बजेट ल्याएको दावी गरे। उनले बजेटमा प्रतिपक्षी दलहरूको समेत सकारात्मक प्रतिक्रियाले आफू थप उत्साहित भएको धारणा राखे। सदनमा लगातार प्रतिपक्षीको विरोधका बजेट बजेट ल्याउन निकै गाह्रो अवस्था रहेपछि अन्तिम प्रधानमन्त्रीको पहलले सदनको गतिरोध अन्त्य भएको र तथ्यमा आधारित बजेट ल्याउन सकिएको उनले बताए। मन्त्री पुनले स्वदेशी उत्पादनलाई सुरक्षित राख्दै उद्योगहरूलाई पनि संरक्षण गर्ने नीति सरकारले लिएकाले निजि क्षेत्र आतिनुपर्ने अवस्था नरहेको धारणा राखे। उनले करका दर हेरफेरमा मिश्रित प्रतिक्रिया आएको भन्दै निजि क्षेत्रसँग छलफल गर्दै अघि बढ्ने जिकिर गरे। त्यस्तै नेपाल उद्योग बाणिज्य महासंघका अध्यक्ष चन्द्र ढकालले निजी क्षेत्रले अघि सारेको आर्थिक सुधारको विषयलाई सरकारले बजेटमार्फत सम्बोधन गरेको बताए । उनले अब बजेट कार्यान्वयनमा विशेष ध्यान दिन सुझाव दिए । मर्जर र एक्विजिसनको सुविधा अहिलेको बजेटले काटेको र यसले नकारात्मक सन्देश दिने भएकाले यसलाइ सुधार गर्ने उनले विश्वास व्यक्त गरे। त्यस्तै अन्य निजी क्षेत्रका प्रतिनिधिहरूले बजेट कार्यान्वयनमा ध्यान दिनुपर्ने र निजी क्षेत्रको समस्या समाधान गर्दै मुलुकको आर्थिक अवस्था सुधारमा ध्यान दिनुपर्ने सुझाव दिएका थिए ।
यार्सा संकलनमा गएका युवकको हिउँमा चिप्लेर मृत्यु,बझाङ : यार्सा संकलनका क्रममा हिउँमा चिप्लेर युवकको मृत्यु भएको छ। सुर्मा गाउँपालिका५ सैनगाउँ गाउँका करिब ३२ वर्षीय दिपेन्द्र बोहराको आज बिहान करिब ७ बजे धौलढुंगामा भन्ने स्थानमा हिउँमा चिप्लेर मृत्यु भएको हो। बुधबार श्रीमतीसहित यार्सा संकलनका लागि घरबाट हिँडेका बोहरा आज बिहान ५ बजे धौलढुंगा पुगेका थिए। बिहान यार्सा संकलनका लागि हिँडेका बोहरा एक्कासि हिउँमा चिप्लिँदा घटनास्थलमै ज्यान गएको स्थानीय दिपेश दमाइले बताए। घटनास्थल सुर्माबाट एक दिनको दूरीमा पर्दछ। उनको शव घर ल्याइरहेको स्थानीयले बताए। घरमा दुई छोरा छिमेकीको भरमा छोडेर यार्सा संकलनका लागि निस्केका बोहरा दम्पतीले यो बर्जपात बेहोर्नुपरेको हो। बझाङमा अहिले यार्सा संकलनको सिजन चलिरहेकाले छोटो समयमै बढी आम्दानी गर्ने उद्देश्यले स्थानीयहरु लेकतिर चढ्ने गर्दछन्। लेकमा चढ्ने क्रममा धेरैले ज्यान गुमाइसकेका छन्।
छिन्नमस्ता गाउँपालिकामा सोझै शिक्षकको खातामा तलब,"राजविराज : सप्तरीको छिन्नमस्ता गाउँपालिकाले शिक्षकको तलब सिधैं खातामा हाल्दिने व्यवस्था कार्यान्वयनमा ल्याएको छ। यसअघिसम्म सम्बन्धित विद्यालयको खातामा शिक्षकको तलब जम्मा गर्दै आएको गाउँपालिकाले शिक्षकको तलब मासिक रुपमा इएफटी (इलेक्ट्रोनिक्स फन्ड ट्रान्सफर)मार्फत सिधैं बैंक खातामा निकासा दिन थालेको हो। तलव वितरणलाई पारदर्शी र जवाफदेही बनाउनका लागि सूत्रमार्फत शिक्षकलाई सिधैं खातामा तलव हालिदिने व्यवस्था कार्यान्वयनमा ल्याइएको गाउँपालिकाका अध्यक्ष विद्यानन्द चौधरीले बताए। तलवी बिवरणलाई सूत्रमार्फत कार्यान्वयन गर्ने छिन्नमस्ता गाउँपालिका मधेश प्रदेशमै पहिलो सामुदायिक विद्यालय रहेको अध्यक्ष चौधरीले दाबी गरे। चौधरीका अनुसार बुधबार छिन्नमस्ता भुपेन्द्र संस्कृत माध्यमिक विद्यालय सखडाका शिक्षक, कर्मचारीको तलब पठाइएको छ। त्रैमासिक रुपमा दिँदै आएको शिक्षक कर्मचारीको तलब मासिक रुपमा इएफटीमार्फत सौझै बैंक खातामा पठाउने काम सुरु भएपछि शिक्षकहरूलाई सहज हुनेछ, उनले भने। गाउँपालिकाका प्रमुख प्रशासकीय अधिकृत उज्जवल आनन्दका अनुसार शुक्रबारसम्म सबै विद्यालयका शिक्षक, कर्मचारीको बैंक खातामा सोझै तलब निकासास हुनेछ। यसबाट गाउँपालिकाको १९ विद्यालयका १ सय ६७ जना शिक्षक, कर्मचारी प्रत्यक्ष लाभान्वित हुनेछन्। त्रैमासिक रुपमा पाउँदै आएको तलब मासिक रुपमा पाउने भएपछि विद्यालयका शिक्षक, कर्मचारीहरूको दैनिक कामकाजमा सहजता हुने आनन्दले विश्वास व्यक्त गरे। यसअघि शिक्षकको तलब सम्बन्धित विद्यालयको खातामा जम्मा गर्ने र विद्यालयले सम्बन्धित शिक्षकको खातामा जम्मा गरिदिने व्यवस्था थियो। तलबका लागि विद्यालयका प्रधानाध्यापक गाउँपालिका पुग्नुपर्ने, प्रधानाध्यापकले विद्यालय छाड्दा प्रशासन र पठनपाठनमा असर पुग्ने र कतिपय बेला प्रधानाध्यापकले भने पनि शिक्षकको तलब जम्मा नगरिदिने समस्या अब हल भएको शिक्षकहरूले बताए। गाउँपालिकाले सिधैं शिक्षकको खातामा तलब जम्मा गर्न थालेपछि प्रधानाध्यापकको समय बचत भएको छ भने गाउँपालिका धाउने समयलाई विद्यालयको शैक्षिक क्रियाकलापमा खर्च गर्ने वातावरण बनेको छिन्नमस्ता भुपेन्द संस्कृत माध्यमिक विद्यालयका शिक्षक इन्द्र थापाले बताए। आफूले आजै तलब निकालेको भन्दै थापाले भने छिटो र छरितो काम हुन्छ। शिक्षकको ग्रेड वृद्धि वारे थाहा हुन्छ। कर कट्टी कति गर्नुपर्ने भन्ने थाहा हुन्छ, शिक्षकको अवकाश मिति थाहा हुन्छ। अर्का शिक्षक लाल बहादुर मण्डलले भने, कतिपय अवस्थामा प्रधानाध्यापकले चारपाँच दिनसम्म शिक्षकलाई तलव दिएन भन्ने गुनासो सुनिन्थ्यो। अव तलवका लागि प्रअले पालिका धाइरहनुपर्दैन। त्यो समयलाई प्रअले पनि पठनपाठनमा उपयोग गर्न सक्नुहुन्छ। इएफटी कार्यान्वयनमा ल्याएको गाउँपालिकाले चेकलाई विस्थापित गर्दै रियल टाईम, रियल एक्स्पेन्डिचर भन्ने नारालाई कार्यान्वयनमा ल्याएको प्रधानाध्यापक रामेश्वर प्रसाद यादवले बताए। तीन महिनासम्म तलब नआउँदा ऋण सापटी लिनुपर्ने झण्झटबाट आराम मिलेको शिक्षकहरूको भनाइ छ। छिन्नमस्ता गाउँपालिकास्थित छिन्नमस्ता भुपेन्द्र संस्कृत माध्यमिक विद्यालय सखडामा कार्यरत शिक्षक कर्मचारीहरूले सात महिनादेखि तलब नपाएपछि वैशाख १२ गतेदेखि ४ सुत्रीय माग राख्दै विद्यालयको सम्पूर्ण गतिविधि स्थगन राखी संघर्षमा उत्रिएका थिए।"
स्वास्थ्य शिविरबाट ९ सय २२ जनाले सेवा लिए,"रसुवा : घरदैलोमै स्वास्थ्य सेवा दिने उद्देश्यले नौकुण्ड गाउँपालिकाको ठूलोभोर्लेमा सञ्चालित निःशुल्क स्वास्थ्य शिविरबाट नौ सय २२ जनाले स्वास्थ्य सेवा लिएका छन्। डाकेदारनरसिंह केसीको अगुवाइमा इसोदादेवीभगवानसिंह मेमोरियल ट्रस्ट काठमाडौंको आयोजना र रसुवानुवाकोट पर्यटन समाजका अध्यक्ष बलराम न्यौपाने तथा भोर्लेस्थित रुद्रादेवी स्वास्थ्य आमा समूहको सहयोगमा नौकुण्ड५ स्थित ठूलो भोर्ले गाउँमा स्वास्थ्य शिविर सम्पन्न भएको हो। शिविरमा दुई सयको अल्ट्रासाउन्ड,९२ लाई स्त्रीसम्बन्धी रोग उपचार, एक सय १० जनालाई दाँत एवं ५० जनालाई प्रसूतिसम्बन्धी उपचारका साथै दुई सय ७१ जनाको सामान्य स्वास्थ्य परीक्षण गरिएको अध्यक्ष न्यौपानेले बताए। निःशुल्क प्रदान गरिएको औषधिमध्ये ५० प्रतिशत स्थानीय तह र ५० प्रतिशत डा केसीले व्यवस्था गरेका थिए। उपचारमा आएका अधिकांश सेवाग्राहीमा गानोगोला, दम, अम्लपित्त, टाउको दुखाइ, नसा तथा हाडजोर्नीजस्ता विविध समस्याका बिरामीले स्वास्थ्य उपचार सेवा लिएका थिए। स्थानीय बहादुरसंह तामाङले कमजोर आर्थिक अवस्थाका कारण टाढा जान नसकेका बासिन्दालाई उपचारमा ठूलो राहत मिलेको बताए। शिविरमा स्वास्थ्य परीक्षण तथा उपचारका लागि डा केसीको नेतृत्वमा डा विनोद अर्याल, डा दीपेश पौडेल, डा जसपाल यादव, डा पूजा महतो, डा सामना कोइराला, डा अमर श्रेष्ठ र वरिष्ठ नेत्र सहायक राजेन्द्र राना संलग्न थिए।"
गर्मी बढेपछि भैरहवाका विद्यालय जेठ २५ गतेसम्म बन्द,"भैरहवा : रुपन्देहीको सिद्धार्थनगर नगरपालिका (भैरहवा) मा रहेका सबै विद्यालयहरू ८ दिनका लागि बन्द गरिएको छ। बढ्दो गर्मीका कारण विद्यार्थी र जनजीवनमा समेत नकारात्मक असर परी बिरामी हुने समस्यालाई मध्यनजर गर्दै बिहीबार बसेको सिद्धार्थनगर नगरपालिकाको विपद् व्यवस्थापन समितिको बैठकले ८ दिनसम्मका लागि विद्यालयमा विदा दिने निर्णय गरेको सिद्धार्थनगर नगरपालिकाका प्रमुख प्रशासकीय अधिकृत जनक थापाले जानकारी दिए। उनका अनुसार वर्षेगर्मी वा हिउँदे बिदाबाट कट्टी हुने गरी जेठ १८ शुक्रबार देखि जेठ २५ गतेसम्म विद्यालयमा बिदा दिइएको छ। पालिकामा सामुदायिक १७, संस्थागत ४१ र धार्मिक १४ वटा गरी ७२ वटा विद्यालय छन्। बढ्दो तापक्रमका कारण जनजीवन प्रभावित भएकाले विद्यार्थीहरुको पठनपाठनमा अहसजतादेखि लिएर बिरामीसम्म परिरहेका छन्, सिद्धार्थनगर नगरपालिकाका मेयर इश्तियाक अहमद खाँले भने,जसकारण राहतका लागि विद्यालय बन्द गर्ने निर्णय गरिएको हो। सामान्यतया दिउँसोको समयमा भैरहवाको तापक्रम ४३ डिग्री सेल्सियस सम्म पुग्ने गरेको छ भने बिहीबार बिहान करिब ९ बजेको समयमा भैरहवाको अधिकतम तापक्रम ३९ दशमलव ७ डिग्री सेल्सियस मापन गरिएको छ। कक्षा ११ र अन्य राष्ट्रियस्तरका परीक्षाहरू भने सञ्चालन गर्नमा बाधा नपर्ने नगरपालिकाको कार्यालयले जनाएको छ।"
मध्यरात एक घन्टा खाटमुनि लुकेका थिए विष्णुकुमारीका हत्यारा,"झापा : चोरी गर्न गएका छिमेकीले गरगहना लुटपाट गर्दै झापा बिर्तामोड नगरपालिका४ शिवनगर निवासी ६७ वर्षीया विष्णुकुमारी विष्टको हत्या गरेको खुलेको छ। जिल्ला प्रहरी कार्यालय झापाले घटना भएको २३ दिनपछि घटनामा संलग्न पाँच जनालाई पक्राउ गरी बिहीबार सार्वजनिक गरेको छ। प्रहरीले हत्या आरोपमा घटनाका योजनाकार बिर्तामोड४ का २३ गंगाप्रसाद राजवंशी, उनकी श्रीमती २० वर्षीया वर्षा राजवंशी, मतियार सोही ठाउँका २३ वर्षीय महेश राजवंशी, चोरी गरेको गरगहना बेच्न सहयोग गर्ने बिर्तामोड४ का ३३ वर्षीय ज्याक भन्ने भगीरथ माझी र चोरीको सामान किन्ने अर्जुनधारा नगरपालिका६ स्थित हनुमान सुनचाँदी पसलका सञ्चालक धनबहादुर कामी पक्राउ परेको जिल्ला प्रहरी कार्यालय झापाका एसपी मिलन केसीले जानकारी दिए। प्रहरीका अनुसार वैशाख २५ गते अन्दाजी साँझ ६ बजेको समयमा महेश र गंगाप्रसादले चोरी गर्ने योजना बनाएका थिए। उनीहरू फलामको मार्तोल र रेञ्च बोकेर मध्यरातमा सुमन राजवंशीको घरमा चोरी गर्न पुगेका थिए। त्यहाँ चोरी गर्न नसकेपछि उनीहरू फर्किए। त्यसपछि उनीहरू विष्णुकुमारीको घरमा गए। महेश घरको पर्खाल बाहिर बसेर रेखदेख गरेको र गंगाप्रसाद विष्णुकुमारीको पर्खालभित्र प्रवेश गरेर घरको पश्चिमपट्टिको झ्याल खोली हेर्न खोज्दा विष्णुकुमारी फोन कुराकानी गर्दै थिइन्। विष्णुकुमारी काठमाडौंमा अध्ययनरत छोरा प्रकाश विष्टसँग कुरा गर्दै थिइन्। छोरासँग बोल्दाबोल्दै विष्णुकुमारीले घरमा चोर आएजस्तो छ भनेपछि गंगाप्रसाद पर्खालबाट हतपत हाम फाली भागे। महेश पनि हातमा बोकेको मार्तोल नजिकै झाडीमा फालेर गंगाप्रसादकै पछि लागे। गाउँ घरमा चोर आएको हल्ला चलेपछि छिमेकीहरू विष्णुकुमारीको घरमा एकाएक भेला भए। सोही मौका छोपी उनीहरू डम्बरकुमारी प्रसाईँको घरमा चोरी गर्न पुगे। गंगाप्रसादले प्रसाईँको झ्यालबाट हात छिराई कालो रंगको झोला निकालेर झोलाभित्र रहेका अन्य सरसामान बाहिर पेटीमा फालेर नगद ७ सय, रड र रेञ्च सोही झोलाभित्र राखेर मकैघारीमा लगेर लुकाए। यति हुँदाहुँदै पनि उनीहरूमा चोरी गर्ने मनसाय रहिरह्यो। राति पौने १२ बजेको समयमा छिमेकीहरू आआफ्नो घर गएपछि विष्णुकुमारी पनि ढोका लगाएर कोठाभित्र गइन्। गंगाप्रसाद फेरि उत्तरपूर्वतर्फको पर्खालबाट उनको घरमा छिरे । महेश पर्खालबाहिर नै बसेर रेखदेख गरिरहे। अन्दाजी १२:१० बजेको समयमा विष्णुकुमारी बाहिरको बत्ती बाली ढोका खोलेर शौचालय जाँदा गंगाप्रसाद घरभित्र छिरेर अन्दाजी एक घण्टा जति खाटमुनि लुकेर बसिरहे। एक घण्टा बितिसक्दा पनि बाहिर नआएपछि पर्खाल बाहिर गंगाप्रसादलाई कुरेर बसिरहेका महेश घर फर्किए। विष्णुकुमारीले फोनमा कुराकानी गरी खाटमा गएर सुत्न खोज्दा सोही बेला गंगाप्रसाद कोठाबाट बाहिर निस्कन खोजे। विष्णुकुमारीले उनलाई देखेर चोर आयो भन्दै चिच्याइन्। चिच्याएपछि गंगाप्रसादले हातमा बोकेको रडले विष्णुकुमारीको टाउकोमा तीन पटक प्रहार गरी भुईँमा लडाए। उनले लगाएको गरगहना लछारपछार गरी निकाले र रडले दराज फोडेर त्यसभित्र रहेको सुन र मोबाइल पनि झोला राखेर टेबलमा रहेको साँचोले मूल ढोका खोली पश्चिमतर्फको पर्खालबाट बिहान अन्दाजी २:४५ बजे भागेको प्रहरीको प्रारम्भिक अनुसन्धानबाट खुलेको एसपी केसीले बताए। घर पुगेर गंगाप्रसादले मोबाइल स्वीच अफ गरी सम्पूर्ण सामान खाटमुनि राखेको र मोबाइल घरको पाटाको सन्ठीको बोराभित्र राखेको एसपी केसीले बताए। घटना घटेकै बिहान धेरैबेर बितिसक्दा पनि विष्णुकुमारीले गेट नखोलेपछि छिमेकी श्रीप्रसाद सिटौला घरमा हेर्न जाँदा उनी सुत्ने कोठाको भुईँमा रगताम्य अवस्थामा देखे र तत्काल उनका छोरा प्रकाशलाई फोन गरे। घटनाको बारेमा होहल्ला भएपछि प्रहरी टोली घटनास्थल पुगेका थिए। प्रहरीले अनुसन्धानका लागि धरानबाट डग टोली पनि मगाएका थिए। अनुसन्धानको क्रममा प्रहरीले घटना घटेको भोलिपल्टै वैशाख २७ गते गंगाप्रसादलाई सोधपुछको लागि प्रहरी चौकी विर्ताबजारमा लगेका थिए। प्रमाण नपुगेपछि प्रहरीले सोधपुछ गरेर उनलाई छाडिदिए। वैशाख २८ गते दिउँसो गंगाप्रसादले औँठी झिकी अन्य सामान घरको दक्षिणतर्फ रहेको धारा भएको नालाको स्लेबमुनी लुकाई राख्दा उनकी श्रीमती वर्षाले समेत देखेकी थिइन्। त्यसपछि केन्द्रीय अनुसन्धान ब्युरो, कोशी प्रदेश प्रहरी कार्यालय विराटनगर र जिल्ला प्रहरी कार्यालयको संयुक्त टोलीले विशेष अनुसन्धान गरी गंगाप्रसादलाई पक्राउ गरेको थियो। गंगाप्रसादले सुनको औँठी ज्याक भन्ने भगीरथ माझीको सहयोगमा हनुमान सुनचाँदी पसलका सञ्चालक धनबहादुर कामीलाई २० हजारमा बेचेको बयानसमेत प्रहरीलाई दिएको एसपी केसीको भनाइ छ।"
सिन्धुलीको बारामा बस दुर्घटना हुँदा २५ जना घाइते,"सिन्धुली : बिपी राजमार्ग अन्तर्गत सिन्धुलीको गोलन्जोर गाउँपालिका ७, तल्लो बारामा बस दुर्घटनामा भएको छ। दुर्घटनामा २५ जना यात्रु घाइते भएका छन्। घाइतेको उद्धार कार्य जारी छ। घाइतेको खुर्कोटस्थित शुभ जीवन अस्पताल र सुनकोसी सामुदायिक अस्पतालमा उपचारका लागि पठाइएको छ। महोत्तरीको बर्दिबासबाट काठमाडौंतर्फ जाँदै गरेको १७३२ नम्बरको पर्यटकीय बस दुर्घटना भएको हो। बसमा ग्लोबल आईएमई बैंकका कर्मचारी रहेको गोलन्जोर गाउँपालिका७ सिन्धुलीका वडाध्यक्ष रेगनराज थापाले जानकारी दिए। उनीहरू बैंकको तालिममा सहभागी भएर बर्दिबासबाट फर्कँदै थिए। घुमाउरो सडकमा विपरीत दिशाबाट आएको स्कुटरलाई जोगाउँदा दुर्घटना भएको अनुमान गरिएको छ। बस सडकबाट करिब ५० मिटर तल खसेको छ। घटनाको विवरण आउन बाँकी छ। घटनास्थलमा नेपाल प्रहरी, सशस्त्र प्रहरी, जनप्रतिनिधि र स्थानीय उद्धारमा खटिएका छन्।"
फेवातालमा छाल चलेपछि जोखिममा परेकी अष्ट्रियाकी पर्यटकको उद्धार,पोखरा : पोखरामा बिहीबार दिउँसो एक्कासि चलेको हावाहुरीका कारण तालमा छाल चल्दा डुंगा पल्टने अवस्था आएको सूचनाका आधारमा सुरक्षाकर्मीले एक पर्यटकलाई उद्धार गरेका छन्। दिउँसो ४ बजेर २० मिनेटमा एक्कासि हावाहुरी आउँदा तालमा एक्लै नौका बिहार गरेकी अष्ट्रियाकी २७ वर्षीय पर्यटक लाउराको उद्धार गरिएको कास्की प्रहरीले जनाएको छ। सशस्त्र प्रहरी बल नेपाल कालिका र वडा प्रहरी कर्यालय बैदामबाट खटिएका प्रहरी टोलीले उद्धार गरेको प्रहरीले जनाएको छ। लाउरा एक्लै काठका डुंगा लिएर तालमा सयर गरेकी थिइन्।
गुल्मीमा कपडा बैंक स्थापना,"गुल्मी : गुल्मीमा पहिलो पटक कपडा बैंकको स्थापना गरिएको छ। गणतन्त्र दिवसका अवसरमा जिल्लाको चन्द्रकोट गाउँपालिकाको शान्तिपुर बसपार्कमा कपडा बैंकको स्थापना गरिएको हो। उद्योग वाणिज्य संघ शान्तिपुरको सहयोगमा स्थापना गरिएको कपडा बैंकको गाउँपालिका अध्यक्ष युवराज केसीले बक्स खोलेर उद्घाटन गरेका हुन्। ग्रामीण क्षेत्रमा पनि कपडा बैंकको आवश्यकता रहेकाले मानवीय सेवा अन्तर्गत यसको स्थापना गरिएको उद्योग वाणिज्य संघ शान्तिपुरका अध्यक्ष तेजेन्द्र थापाले बताए। उनले सबैले आफ्ना पुराना र प्रयोगविहीन कपडाहरु बैंकमा जम्मा गरेर पर्यावरणमा पर्ने नकरात्क असरलाई रोक्न आग्रह गरे। कपडा बैंकमा जम्मा भएका कपडा रिफाइन गरेर व्यवस्थापन गरी पुनः प्रयोगमा ल्याइने हुनाले जो कोहीले पनि प्रयोग गर्न सकिने उनको थापाले बताए। पछिल्लो समय मानवीय सेवा गर्ने उद्देश्यसहित स्थापना गरिएको कपडा बैंकले नागरिकमा केही राहत तथा उत्साह थपिएको गाउँपालिका उपाध्यक्ष विष्णुप्रसाद भण्डारीले जानकारी दिए। उपाध्यक्ष भण्डारीले यो कार्य निकै प्रसंसनीय र परोपकारी भएकाले जिल्लाका सबै पालिकालाई यसको आवश्यकता रहेको बताए। समुदायमा भौतिक विकाससँगै सामाजिक विकास, मानवीय विकास पनि आवश्यकता रहेको गाउँपालिका अध्यक्ष युवराज केसीले बताए। उनले गाउँपालिका भित्रका केही मुख्य बजारमा कपडा बैंकको विस्तार गरिने बताए। कपडा बैंकमा संकलन भएका कपडालाई प्रशोधन गरेर नागरिकको आवश्यकता अनुसार वितरण गरिने अध्यक्ष केसीले बताए। कपडा बैंक सञ्चालन भएको चार महिनाको अवधिमा सात सयभन्दा बढी आगलागी पीडित परिवारलाई कपडा प्रदान गरिएको कपडा बैंकका सञ्चालक कमल जिसीले जानकारी दिए। उनले कपडा बैंक विपन्न गरिब र आम नागरिकको लागि साच्चिकै यो पुण्य कर्म भएकाले यसको थप विस्तारमा सबैले जोड दिनुपर्ने बताए। आगामी २०८२ सम्ममा देशैभर फूड एम्बुलेन्स समेत सञ्चालन गर्ने योजना बनाएको छ भने हालसम्म १६० भन्दा बढी स्थानीय तह उक्त अभियानमा जोडिएको क्लोथ एण्ड फूड बैंक नेपालले जनाएको छ।"
सिन्धुली दुर्घटनाका घाइतेलाई हेलिकोप्टरमार्फत काठमाडौं लगियो,"सिन्धुली : सिन्धुलीमा मोटरसाइकल दुर्घटना हुँदा गम्भीर घाइते भएका एक जनालाई थप उपचारका लागि काठमाण्डौं लगिएको छ। बिहीबार तीनपाटन गाउँपालिका२, भीमस्थान चोकमा ट्याक्टरले मोटरसाइकललाई ठक्कर दिँदा गम्भीर घाइते भएका तीनपाटन गाउँपालिका १ चिसापानीका ४५ का नवराज काफ्लेलाई हेलिकोप्टर मार्फत काठमाण्डौं लगिएको सिन्धुली प्रहरीले जनाएको छ। भीमस्थानबाट बेलघारीतर्फ आउँदै गरेको प्रदेश २०३००१ त ५५२६ नम्बरको ट्याक्टरले विपरीत दिशातर्फ जाँदै गरेको प्रदेश २०२००५ प ४७४३ नम्बरको मोटरसाइकललाई ठक्कर दिँदा काफ्ले गम्भीर घाइते भएका थिए। उनको सिन्धुली अस्पतालमा सामान्य उपचारपछि थप उपचारका लागि हेलिकोप्टरमार्फत नेपाल मेडिसिटि अस्पताल पठाइएको सिन्धुलीका प्रहरी प्रमुख गोविन्द काफ्लेले जानकारी दिए। ट्याक्टर र चालकलाई नियन्त्रणमा लिई प्रहरीले अनुसन्धान सुरु गरेको छ।"
विराटनगरको मानगढ खानेपानी आयोजनामा अनियमितताको आशंका,"विराटनगर : विराटनगर महानगरपालिका३ स्थित विराट खानेपानी तथा सरसफाई उपभोक्ता संस्था अन्तर्गतको मानगढ खानेपानी आयोजनामा अनियमितता भएको आशंका गरिएको छ। विराटनगरको सबैभन्दा ठूलो खानेपानी आयोजना उपभोक्ताको २० प्रतिशत लगानीसहित जापान सरकारको सहयोगमा २०५४ सालमा निर्माण सुरु गरेर २०६३ सालमा उपभोक्तालाई हस्तान्तरण गरिएको थियो। आयोजनाबाट २०६३ देखि औपचारिक हिसाबले उपभोक्तालाई पानी वितरण सुरु गरिएको थियो। आयोजनाबाट लगभग ६ हजार घरधुरी लाभान्वित छन्। आयोजना निर्माण सुरु भएदेखि नै रामबहादुर घिमिरे उपभोक्ता समितिका अध्यक्ष थिए। उनी बारम्बार अध्यक्ष बनिरहे। अत्याधुनिक आयोजनाको पानी वितरण केही वर्षअघिसम्म उत्कृष्ट थियो। तर, पछिल्लो समय फोहोर र लेदोसहितको पानी उपभोक्ताको घरमा पुग्ने गरेको छ। समस्या बारम्बार दोहोरिएपछि उपभोक्ताले समितिसमक्ष गुनासो राख्दै आएका छन्। तर, सुनुवाइ हुन सकेको छैन। न त दीर्घकालीन समाधान नै खोजिएको छ। घिमिरेको नेतृत्वमा रहेको समितिले जग्गा तथा आयोजनालाई आवश्यक पर्ने सामग्री खरिददेखि कर्मचारी नियुक्ति र पदाधिकारीको पारिश्रमिकमा अनियमितता गरेको आशंका छ। समितिमा आवद्ध रहेकाहरु र स्थानीय उपभोक्ता घिमिरेले मनोमानी हिसाबले संस्था चलाएर लाखौं रूपैयाँ अनियमितता गरेको आरोप लगाउँछन्। पछिल्लो पटक पाँचौं कार्यकालका लागि २०७५ जेठदेखि घिमिरे अध्यक्ष बनेका थिए। उनले निर्वाचनबाट समिति चयन भएको १ वर्ष नपुग्दै कोषाध्यक्ष दाताराम आचार्य (रमेश)लाई कानुनविपरीत हटाएका थिए। सचिव लीलाप्रसाद काफ्लेलाई समेत जिम्मेवारीविहीन बनाउँदै अध्यक्ष घिमिरेले कार्यसमिति सदस्यहरु राजेन्द्रकुमार पोखरेल (राजन)लाई कायममुकायम सचिव र अन्नपूर्ण पोखरेललाई कोषाध्यक्षको जिम्मेवारी दिए। आयोजनाको सामग्री खरिद र निर्वाचित पदाधिकारी तथा सदस्यले लिने पारिश्रमिक सम्बन्धी विवाद अदालतसम्म पुगेपछि आचार्यलाई बर्खास्त गरिएको थियो। आचार्यको दुर्घटनामा परेर निधन भइसकेको छ। अनियमितताको विरोध गरेपछि अध्यक्षले रातारात बैठक राखेर बैंक खातामा सचिव र कोषाध्यक्षको हस्ताक्षर नै नचल्ने निर्णय गराएको काफ्ले बताउँछन्। समितिको विवादलाई लिएर उच्च अदालत विराटनगरमा मुद्दा परेको थियो। काफ्ले र आचार्यले दिएको रिटमाथि सुनुवाइ गर्दै उच्चले निर्वाचित पद अनुसार सचिव र कोषाध्यक्षलाई कार्य गर्न दिनू भनी गरेको आदेशको पालना घिमिरेले गरेनन्। उपभोक्ता समितिको कार्यकाल विधानत ४ वर्षको हुन्छ। सञ्चालनमा रहेका आयोजनाका कार्यहरु पूरा गर्न बाँकी रहेको भन्दै घिमिरे नेतृत्वको समितिको म्याद १ वर्ष थपियो। तर, थपिएको म्याद सकिएपछि पनि अध्यक्षकै हैसियतमा उनले काम गरिरहे। कार्यकाल सकिएर कामचलाउ भइसकेको समितिले आयोजनालाई दीर्घकालीन असर पर्ने निर्णयहरु गरेको पाइएको छ। निर्वाचनमा पराजय बेहोरेकाहरुलाई समेटेर घिमिरेले कानुनविपरीत ९ सदस्यीय समिति पुनर्गठन गरेका थिए। कार्यकाल सकिएपछि समिति पुनर्गठन गर्न नपाइने व्यवस्था छ। तर, नियमविपरीत पुनर्गठिन समितिले नै निर्णय गरी आयोजनाको प्रयोजनका लागि भनेर विराटनगर३ मा २०८० असारमा २६ धुर जग्गा ८४ लाख रूपैयाँमा खरिद गरेको देखाइएको छ। सचिवबाट हटाइएका काफ्ले लालपूर्जामा २६ धुर देखाइएको जग्गा फिल्डमा भने १०११ धुर मात्रै रहेको बताउँछन्। सुनसरी मोरङ सिँचाई आयोजनाको नहरमा पर्ने जग्गासहितको गरेर २६ धुर किनेका हुन्, उनले भने, तर, जग्गा उपभोग गर्न लायक छैन। काफ्लेका अनुसार चौडाइ १३ फिट र लम्बाइ ८० फिट भएको जग्गा त्रिभुज आकारको छ। खरिद गरिएको जग्गा त्यसअघि ४१ लाखमा बिक्री गर्न जग्गाधनी तयार थिए। तर, खानेपानी आयोजनाले बिचौलियासँग साँठगाँठ गरेर ८४ लाख मूल्य कायम गरेको पाइयो, उनी भन्छन्, पास खर्चसहित गर्दा ८७ लाख २५ हजार रूपैयाँ पुगेको छ। जग्गा खरिदका नाममा दोब्बर बढी मूल्य देखाएर समितिले लाखौं रूपैयाँ भ्रष्टाचार गरेको छ। आयोजनाको १६ औं वार्षिक प्रतिवेदनमै ६७ धुरजति जग्गा नहरमा पर्ने उल्लेख छ। संस्थाको नाममा गत साल खरिद गरिएको ८४ लाखको जग्गामध्ये ६७ धुर नहरमा गर्ने गरी किनेको छु र त्यसको मुआब्जा भारत सरकारले धुरको ६७ लाखका दरले दिने हुँदा बाँकी जग्गा आयोजनालाई फ्रि मै प्राप्त हुन्छ, प्रतिवेदनमा भनिएको छ। खरिद गरिएको उक्त जग्गा हालसम्म घेराबार गरेर छुट्याइएको पनि छैन। काफ्लेका अनुसार आयोजनामा अनावश्यक कर्मचारीको दरबन्दी सिर्जना गरेर त्यसवापतको तलब र भत्ता कार्यसमितिमा रहेकाले बाँडेर खाने गरेका छन्। अनियमितताको विरोध गर्न थालेपछि हामीलाई हटाइयो, उनी भन्छन्, विरोध गर्ने कोही नभएपछि अध्यक्षलाई आर्थिक अपचलन गर्न झन् सजिलो भयो। आफूलाई जिम्मेवारीविहीन बनाएपछि उच्च अदालतमा मुद्दा हालेको उनी बताउँछन्। संस्थामा वर्षैपिच्छे ल्यापटप, आइप्याटलगायतका सामान खरिद गरेको देखाउने गरिएको छ। तर, ती सामान कहाँ छन् भन्ने टुंगो नभएको काफ्लेको भनाइ छ। सामग्री खरिदको बिल भौचर सार्वजनिक गरिएको छैन। समितिमा रहेकाले समेत थाहा नपाउनुले खरिद अपारदर्शी रहेको प्रष्ट हुन्छ, उनले भने, खरिद गरिएका फर्निचरका बिल मात्रै भेटिन्छन्। तर, सामग्री भेटिँदैनन्। कार्यसमिति अवैध भएको, अध्यक्षले मनोमानी रूपमा समिति पुनर्गठन गरेको र जग्गालगायत खरिदमा अनियमितता गरिएको विषयलाई लिएर उच्च अदालतमा २०८० साउनमा मुद्दासमेत परेको थियो। मुद्दा हालसम्म विचाराधीन छ। अध्यक्ष घिमिरेले आफन्त र नातागोतालाई कर्मचारी भर्ती गरेको आरोप पनि छ। मापदण्ड बनाएर योग्यता र क्षमताका आधारमा कर्मचारी भर्ना गर्नुपर्नेमा अध्यक्ष घिमिरेले खानेपानी आयोजनालाई आफन्त भर्ती केन्द्र बनाएको काफ्ले बताउँछन्। उपभोक्ताको घरमा लेदोसहितको पानी पुग्छ। पानीको गुणस्तर सुधारतर्फ ध्यान छैन, उनले भने, खरिद र पाइप विस्तारमा ठूलो अनियमितता छ। पानी प्रयोग गरेवापत मासिक रूपमा शुल्क बुझाउने उपभोक्ता भने मर्कामा परिरहेका छन्। उपभोक्तालाई मासिक न्यूनतम ६० रूपैयाँ शुल्क तोकिएको उनले बताए। स्रोतका अनुसार ७५ प्रतिशत भन्दा धेरै कर्मचारी अध्यक्षका नातेदार छन्। संस्थालाई आवश्यकता नभए पनि अध्यक्षलाई मनाउन सक्दा कर्मचारीमा नियुक्ति पाइन्छ, स्रोतले भन्यो, कार्यसमिति सदस्य फूलथुंगा खतिवडाका श्रीमान, देवर र भाइसमेत गरी एकाघरका ३ जनाले जागिर पाएका छन्। खतिवडा विराटनगर३ मा रहेको शुभसिद्धकाली सहकारीकी व्यवस्थापक समेत हुन्। आयोजनाको निर्माण समिति संयोजक भोलानाथ घिमिरे खानेपानी आयोजनामा अध्यक्षको एकलौटी चल्ने गरेको बताउँछन्। आयोजनामा ठेकेदारले गर्ने कामका बारेमा अध्यक्षबाहेक अरुलाई थाहै हुँदैन, उनले भने, अध्यक्षको तोक अनुसार मात्रै काम हुने हुँदा अरु मर्मत सम्भारका काम र कर्मचारीको नियुक्तिलगायत अपारदर्शी छ। आयोजनामा अध्यक्षको निर्देशनबाहेक नियम कानुनले काम नगर्ने संयोजक घिमिरे बताउँछन्। अध्यक्ष घिमिरे भने खानेपानी आयोजनामा अनियमितता नरहेको जिकिर गर्छन्। खानेपानी आयोजनालाई पारदर्शी र प्रभावकारी हिसाबले सञ्चालन गरिएको छ। कुनै अनियमिता गरिएको छैन, उनले भने, विरोधीले आरोप मात्रै लगाएका हुन्। शुल्क घटाएर सर्वसुलभ हिसाबले पानी वितरण गरिएको छ। घिमिरेले नयाँ कार्यसमिति चयनका लागि निर्वाचन आएका कारण नेतृत्व हत्याउन खोज्नेहरुले आफ्नो बदनाम गरिरहेको बताए। संस्थाका लागि समितिले उत्कृष्ट काम गरेको उनको दाबी छ। तर, खरिदसँग सम्बन्धित बिल भौचरहरु भने कसैलाई पनि उपलब्ध गराउन र सार्वजनिक गर्न नसकिने घिमिरे बताउँछन्।"
गुल्मीमा १४० जनाले गरे रक्तदान,गुल्मी : गुल्मीको चन्द्रकोट गाउँपालिकाले १७ औं गणतन्त्र दिवसको अवसरमा खुल्ला रक्तदान कार्यक्रम गरेको छ। रक्त सञ्चार सेवा केन्द्र रुपन्देहीको प्राविधिक सहयोग र गाउँपालिकाको कार्यालय शान्तिपुरमा आयोजना गरिएको खुल्ला रक्तदान कार्यक्रममा एक सय ४० जनाले रक्तदान गरेका छन्। एकैदिन एक सय ४० युनिट रगत संकलन भएको गाउँपालिकाले जनाएको छ। नागरिकको उत्साह र यति ठूलो संख्यामा रक्तदान गर्ने गुल्मीका १२ स्थानीय तह मध्येको पहिलो चन्द्रकोट गाउँपालिका रहेको नेपाल स्वयंसेवी रक्तदाता समाज रुपन्देहीका अध्यक्ष कृष्ण चौहानले बताए। आफूले हालसम्म ८२ पटक रक्तदान गरेको बताउँदै चौहानले अहिले रक्तदान गर्नेको संख्या दैनिक बढ्दै गएको बताए। स्वस्थ मानिसले १ सय २० दिनमा रक्तदान गर्न सकिने उनले बताए। लुम्बिनी प्रदेशका नागरिकलाई आवश्यक परेको समयमा नि:शुल्क रगत उपलब्ध गराउने उद्देश्यले केही समयअघि रक्तदानको लागि चन्द्रकोट गाउँपालिका र नेपाल स्वयंसेवी रक्तदाता समाज रुपन्देही बीच सम्झौता भएको थियो।
"काठमाडौंमा तापक्रम बढ्ने, ३३ डिग्री सेल्सियस पुग्ने","काठमाडौं : काठमाडौं उपत्यकाको तापक्रम बुधबारदेखि पुनः बढेको जल तथा मौसम विज्ञान विभागले जनाएको छ । काठमाडौंमा गत मङ्गलबार २८ दशमलव पाँच डिग्री सेल्सियस तापक्रम मापन गरिएको थियो। बुधबार बढेर ३३ दशमलव तीन डिग्री सेल्सियस पुगेको थियो । आज यहाँको तापक्रम ३१देखि ३३ डिग्री सेल्सियसका बीच रहने विभागको पूर्वानुमान छ । हाल मुलुकमा स्थानीय वायु, पश्चिमी वायुको आंशिक प्रभावका साथै भारतको विहार आसपासको न्यून चापीय प्रणालीको पनि आंशिक प्रभाव रहेको विभागले जनाएको छ । कोशी र सुदुरपश्चिम प्रदेश लगायत पहाडी भूभागमा आंशिकदेखि साधारणतया बदली रही देशका बाँकी भागमा मुख्यतया मौसम सफा रहेको छ । विभागका अनुसार आज दिउँसो कोशी प्रदेशलगायत देशका पहाडी भागमा आंशिकदेखि साधारणतया बदली रही बाँकी भागमा मुख्यतया मौसमसफा रहने छ । कोशी प्रदेशका केही स्थानमा मेघगर्जन र चट्याङसहित हल्का वर्षाको सम्भावना रहेको छ । कोशी, वाग्मती र गण्डकी प्रदेशका उच्च पहाडी तथा हिमाली भागका एकदुई स्थानमा हल्का हिमपातको सम्भावना छ । यसैगरी, आज राति कोशी, मधेस, वाग्मती र गण्डकी प्रदेशमा आंशिकदेखि साधारणतया बदली रही बाँकी भागमा मौसम सफा रहने छ । कोशी, मधेस, वाग्मती र गण्डकी प्रदेशका केही स्थान तथा लुम्बिनी प्रदेशका पहाडी भागका एकदुई स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ । आगामी २४ घण्टामा कोशी, मधेस, वाग्मती र गण्डकी प्रदेशका केही स्थान तथा लुम्बिनी प्रदेशका पहाडी भागका एकदुई स्थानमा मेघगर्जन र चट्याङसहित हल्कादेखि मध्यम वर्षाको सम्भावना रहेको जनाउँदै विभागले कोशी, वाग्मती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेकाले सतर्कता अपनाउन अनुरोध गरेको छ । रासस"
"सुर्खेत जीप दुर्घटना, मृतक ४ जनाकै सनाखत","सुर्खेत : सुर्खेतबाट कालिकोट जाँदै गरेको बोलेरो जीप सुर्खेतको रातानाङ्गला नजिकै दुर्घटना हुँदा मृत्यु भएका चारै जनाको सनाखत भएको छ। सुर्खेतदैलेख खण्डको वीरेन्द्रनगर१४ टाकुरी मोडमा बोलेरो जीप दुर्घटना भइ मृत्यु हुनेमा ३ जना कालिकोट शुभकालिका३ का रहेका छन् भने एकजना दैलेख भैरवि गापा४ का रहेका प्रहरीले जनाएको छ। मृत्यु हुनेमा कालिकोट शुभकालिका३ का तन्त बिक, नमराज बिक र बिरेन्द्र बिक रहेका छन्। त्यस्तै भैरवि गापा४ का महेन्द्र शाही रहेका जिल्ला प्रहरी कार्यालय सुर्खेतले जनाएको छ। त्यस्तै दुर्घटनामा घाइते भएकाहरु कालिकोट शुभकालिका३ का नरि बिक र कालिकोट खाडाचक्र नपा९ पाखाका नरेन्द्र बिष्ट(चालक) रहेका जिल्ला प्रहरी कार्यालय सुर्खेतका सुचना अधिकारी डिएसपी बिरेन्द्रबिर बिश्वकर्माले बताए। घाइतेहरुको प्रदेश अस्पताल सुर्खेतमा उपचार भइरहेको छ। प्रहरीका अनुसार जीप बिहीबार बिहान २ बजे दुर्घटना भएको हो।"
रसुवाको लाङसिसामा ट्रेकिङ गएका व्यक्तिको लेक लागेर मृत्यु,"काठमाडौं : रसुवाको गोसाइँकुण्ड गाउँपालिका४, लाङसिसामा ट्रेकिङ गएका एक जनाको लेक लागेर मृत्यु भएको छ। मृत्यु हुनेमा सिन्धुपाल्चोक मेलम्ची नगरपालिका६ का २४ वर्षीय विजय तामाङ रहेका छन्। समुन्द्र सतहदेखि करिब ५६०० मिटरमा रहेको लाङसिसामा उनको मृत्यु भएको प्रहरीले जनाएको छ। उनको मृत्यु भएको सूचना पाएपछि जिल्ला प्रहरी कार्यालय रसुवाबाट प्रहरी निरीक्षकको कमाण्डमा र प्रहरी चौकी लाङटाङबाट प्रहरी घटनास्थलमा पुगेको थियो। शव परीक्षणका लागि त्रिवि शिक्षण अस्पताल महाराजगंज फरेन्सिक मेडिसिन विभागमा पठाइएको प्रहरीले जनाएको छ।"
क्या थापाद्वारा उपचारमा सहयोग,काठमाडौं : जो छोरोको उपचार खर्चले सुकुम्बासी बनिन् शीर्षकमा वैशाख २० गते अन्नपूर्ण पोस्ट्ले कभर स्टोरी प्रकाशन गरेको थियो। लामो उपचार गरिरहेका अनिल लिम्बूको सहयोगार्थ अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले ५० हजार रुपैयाँ प्रदान गरेका छन्। अन्नपूर्ण मुख्यालयमा सोमबार थापाले छोराको उपचारमा संघर्ष गरिरहेकी कमलकुमारी बाजी लिम्बू र उनका छोरा अनिललाई उक्त रकम प्रदान गरेका हुन्। २०७१ मा सवारी दुर्घटनामा परेका अनिल अझै सामान्य भएका छैनन्। अर्धचेत अवस्थामै रहेका उनलाई आमा कमलले लामो उपचार गर्दै आएकी छन्। त्यसक्रममा उनले जायजेथा सबै बेचिसकेकी छन्। उनी जडीबुटी मनोहरा खोला किनारको सुकुम्बासी बस्तीमा बस्छिन्। लेखक मेघेन्द्र विश्वकर्माले पीडित परिवारको अवस्थाबारे अन्नपूर्ण पोस्ट्लाई सूचना दिएका थिए। छोराको उपचार गर्न कमलका पति धनबहादुर राई पटकपटक वैदेशिक रोजगारमा जाँदा उल्टै ठगिएका थिए। अहिले उनको परिवारलाई ३५ लाख ऋणको भारी छ। कमला काठमाडौंको मनोहरा खोला किनारमा ढुंगा बोकेर जीवन चलाइरहेकी छन्।
भीमफेदी कार दुर्घटना अपडेट : मृतकको संख्या ३ पुग्यो,मनहरी : मकवानपुरको भीमफेदीकुलेखानीकाठमाडौँ सडकखण्डअन्तर्गत भीमफेदी गाउँपालिका६ स्थित जुरिखेतमा कार दुर्घटनामा परी मृत्यु हुनेको सङ्ख्या तीन जना पुगेको छ । दुर्घटनामा परी अन्य दुईजना घाइते भएका छन् । जिल्ला प्रहरी कार्यालय मकवानपुरका प्रहरी नायब उपरीक्षक लक्ष्मी भण्डारीका अनुसार मकवानपुरको मनहरी गाउँपालिका८ स्थित बेलुवाका २५ वर्षीय अर्जुन नेपाली र उनका तीनमहिने छोरी अजिता भित्रीकोटीको मृत्यु भएको हो । नेपालीलाई उपचारका लागि बुधबार राति हेटौँडा अस्पताल ल्याइएकामा चिकित्सकले मृत घोषित गरेका उनले बताए। दुर्घटनामा परी मृत्यु भएका कारका चालक काठमाडौँ चन्द्रगिरि नगरपालिका१ दहचोक बस्ने ६१ वर्षीय सानु परियार रहेको प्रवक्ता भण्डारीले जानकारी दिए। उनका अनुसार काठमाडौँबाट हेटौँडातर्फ आउँदै गरेको बा६च ९३७९ नम्बरको कार बुधबार आफैँ अनियन्त्रित भई दुर्घटना हुँदा एक बालिकासहित तीन जनाको मृत्यु भएको हो । दुर्घटनामा परी घाइते भएका मनहरी गाउँपालिका८ स्थित बेलुवाकी २३ वर्षीया सरिता परियार र चितवनको राप्ती नगरपालिका१ स्थित लोथरकी ३५ वर्षीया सानोकान्छी तामाङको मकवानपुरस्थित सहकारी अस्पतालमा उपचार भइरहेको भण्डारीले बताए। कार सडकबाट करिब दुई सय ५० मिटर तल खोल्सामा खस्दा दुर्घटना भएको प्रहरीले जनाएको छ ।
"सुर्खेतबाट कालिकोट जाँदै गरेको जीप दुर्घटना, ४ जनाको मृत्यु",सुर्खेत : सुर्खेतबाट कालिकोट जाँदै गरेको बोलेरो जीप सुर्खेतको रातानाङ्गला नजिकै दुर्घटना भएको छ। सुर्खेतदैलेख खण्डको वीरेन्द्रनगर१४ टाकुरी मोडमा बोलेरो जीप दुर्घटना भएको जिल्ला प्रहरी कार्यालय सुर्खेतले जनाएको छ । प्रहरीका अनुसार दुर्घटनामा चार जनाको मृत्यु भएको छ। पाँच जना यात्रु सवार रहेको जीप बिहीबार बिहान २ बजे दुर्घटना भएको हो। सडकदेखि करिब एकसय मिटर तल जीप खसेको दुर्घटनाको थप विवरण आउन बाँकी रहेको छ।
नुवाकोटको तारकेश्वरमा साताको एकदिन विद्यालयमा मौलिक पहिचानसहितको पोशाक लगाउनुपर्ने,"नुवाकोट : नुवाकोटको तारकेश्वर गाउँपालिकाले विद्यालयमा मौलिक पहिचानसहितको पोशाक लगाउनु पर्ने निर्णय गरेको छ । साताको एक दिन अर्थात प्रत्येक बुधबार जातीय मौलिक पहिचान झल्किने पोसाक लगाउनुपर्ने गापाको निर्णयलाई विद्यालयहरुले कार्यान्वयन गरेका छन् । विद्यालयका शिक्षक, कर्मचारी, विद्यालय नर्स र विद्यार्थीले प्रत्येक साताको बुधबार आआफ्नो जातीय पहिचान अनुसारको पोसाक लगाउन सुरु गरेका गाउँपालिका अध्यक्ष शिव अधिकारी अविरलले बताए । अध्यक्ष अधिकारीका अनुसार सबै जातजातिको पहिचान र संस्कृतिको संरक्षणका लागि गाउँपालिकाले अभियानका रुपमा परम्परागत जातीय पोसाकको संरक्षणअन्तर्गत सातामा एक दिन बुधबार जातीय पहिचानसहितको पोसाक अनिवार्य गरिएको छ । 'जातीय पहिचानमा सजिएर विद्यालय जान पाउँदा विद्यार्थीहरु उत्साहित देखिएका छन्,' अध्यक्ष अधिकारीले अगाडि भने, 'मौलिक पोसाक लगाउन पाएसँगै विद्यार्थीमा विद्यालय र अध्ययनप्रतिको आकर्षण र संस्कृतिको संरक्षणमा टेवा पुग्ने विश्वास लिइएको छ ।' गाउँपालिका शिक्षा समितिको बैठकको निर्णय र गत चैत ५ मा बसेको पालिकाभित्रका प्रधानाध्यापकहरुको संयुक्त बैठकले जातीय पहिचानसहितको मौलिक पोसाकलाई कार्यान्वयन गर्ने सहमति जनाएको थियो ।"
बिर्तामोडमा महिला हत्या आरोपमा पाँचजना पक्राउ,"काठमाडौं : झापाको बिर्तामोड नगरपालिका ४ शिवनगर टोल बस्ने ६७ वर्षीया बिष्णुमाया विष्टको हत्या अभियोगमा प्रहरीले पाँचजनालाई पक्राउ गरेको छ। पक्राउ पर्नेमा झापा शिवनगर टोलका २२ वर्षीय गंगा प्रसाद राजवंशी,२३ वर्षीय महेश राजवंशी,२१ वर्षीया वर्षा मुनदास राजवंशी,३३ वर्षीय ज्याक भन्ने भगरथ माझी र झापाको अर्जनधारा ६ का ४३ वर्षीय धनबहादुर कामी रहेको नेपाल प्रहरी प्रधान कार्यालयको केन्द्रीय अनुसन्धान ब्यूरोका प्रवक्ता तथा सूचना अधिकारी होविन्द्र बोगटीले जानकारी दिएका छन्। पक्राउ परेकाहरूको साथबाट सुनको बाला,सुनको सिक्री,बेरूवा औंठी,सुनको जन्तर,मृतकले लगाएको सुनको सिक्री,सुनको टप र चाँदीको कलश बरामद भएको प्रहरीले जनाएको छ। गत वैशाख २६ गते शिवनगर टोल बस्ने विष्ट घरभित्रै हत्या गरिएको अवस्थामा फेला परेकी थिइन्। उनको धारिलो हतियार प्रयोग गरेर हत्या भएको प्रहरी अनुसन्धानबाट खुलेको छ। सुनको गहना तथा नगद लुट्ने उद्देश्यले ती महिलाको हत्या भएको प्रारम्भिक अनुसन्धानबाट खुल्न आएको छ।"
"धनगढीमा २९ वर्ष यताकै प्रचण्ड गर्मी, एक हप्ताका लागि विद्यालय बन्द","धनगढी : सुदूरपश्चिम प्रदेशको राजधानी धनगढीमा २९ वर्ष यताकै सबैभन्दा बढी गर्मी भएको छ। सन् १९९५ को जुन महिनापछि बिहीबार दिउँसो बढी तापक्रम मापन भएको हो। मंगलबारबाट उकालो लागेको तापक्रम बिहीबारसम्म बढिरहेको छ। मंगलबार ४२ डिग्री सेल्सियस तापक्रम मापन भएकोमा बुधबार ४३३६ डिग्री र बिहीबार (आज) ४४ दशमलव १ डिग्री मापन भएको हो। मौसम विज्ञान विभागको फिल्ड कार्यालय अत्तरियाका मौसम विज्ञान सहायक सिंगल चौधरीले १९९५ पछि बिहीबार बढी तापक्रम मापन भएको दिन भएको बताए। सन १९९५ जुनमा धनगढीको तापक्रम ४६ दशमलव ४ मापन भएको थियो। जल तथा मौसम विज्ञान विभाग, महाकाली बेसिन फिल्ड कार्यालय अत्तरियाका मौसम विज्ञान सहायक सिंगल चौधरीले धनगढीमा बुधबार २९ वर्षपछि उच्च तापक्रम मापन भएको जानकारी दिए। गत वर्ष धनगढीको उच्च तापक्रम ४१ डिग्री सेल्सियस रेकर्ड भएको थियो। गर्मी बढेका कारण धनगढी उपमहानगरपालिकाले विद्यालय बन्द गर्ने निर्णय गरेको छ। उपमहानगरपालिकाले जेठ १८ देखि २४ गतेसम्म विद्यालय बन्द गर्ने जनाएको छ। उपमहानगरपालिकाले जारी गरेको सूचनामा अत्यधिक गर्मी बढेकाले वर्षे बिदाबाट कट्टा हुने गरी सात दिनका लागि सम्पूर्ण विद्यालय बन्द गर्ने निर्णय गरेको हो।"
करोडौं रकम अपचलन गरी फरार रहेका युएम बचत तथा ऋण सहकारीका प्रबन्धकसहित तीनजना पक्राउ,"सिन्धुपाल्चोक : बचतकर्ताको रकम हिनामिना गरि फरार रहेका युएमबचत तथा ऋण सहकारी संस्था लिमिटेडका प्रबन्धक लगायत तीनजना पक्राउ परेका छन् । काभ्रेको बनेपामा केन्द्रीय कार्यालय रही सिन्धुपाल्चोकको चौतारासहित विभिन्न स्थानमा शाखा कार्यालय स्थापना गरी करोडौं रकम अपचलन गरेको आरोपमा सहकारी संस्थाका केन्द्रिय प्रवन्धक बनेपा नगरपालिका १ का ३० वर्षीय रुषन श्रेष्ठ, सञ्चालक समितिका सदस्य सिन्धुपाल्चोकको बलेफी गाउँपालिका १ का ६२ वर्षका राजन श्रेष्ठ र चौतारा शाखा प्रवन्धक चौतारा साँगाचोकगढी नगरपालिका ५ का ३१ वर्षका रामकृष्ण कार्की पक्राउ परेका हुन् । बचत रकम अपचलन तथा हिनामिना गरि फरार भएपछि ८८ जना सहकारी सदस्यहरूले प्रहरी कार्यालयमा जाहेरी दिएका थिए । जाहेरी अनुसार उनीहरुले बचत कर्ताको ७ करोड ८९ लाख १९ हजार ९ सय ७७ रुपैयाँ हिनामिना गरेका छन् । जिल्ला प्रहरी कार्यालय सिन्धुपाल्चोकका सूचना अधिकारी एवम् प्रहरी नायव उपरीक्षक निरञ्जन भट्टराईका अनुसार पक्राउपश्चात जिल्ला अदालतबाट म्याद थप भइ आवश्यक अनुसन्धान कार्य भइरहेको छ । प्रहरीका अनुसार काभ्रेपलाञ्चोक बनेपा नगरपालिका वडा नं१० मा केन्द्रिय कार्यालय रहेको युएम बचत तथा ऋण सहकारी संस्था लिमिटेले सिन्धुपाल्चोक जिल्ला भित्रका विभिन्न शाखा कार्यालयहरु मार्फत निक्षेपकर्ताहरुलाई आकर्षक ब्याजदर दिन्छु भनि प्रलोभन देखाएका थिए । निक्षेपकर्ताको रकम सहकारी मुद्दती निक्षेप, आवधिक बचत, शेयर तथा विभिन्न बचत खातामा जम्मा गर्न लगाई मासिक, त्रैमासिक, वार्षिक रुपमा ब्याज पाउने र निर्धारित अवधि नाघेपछि निक्षेपको सम्पूर्ण सावा ब्याज फिर्ता पाउने विश्वासका साथ उक्त संस्थामा बचत कर्ताहरुले रकम जम्मा गरेका थिए । पटक पटक ताकेता गर्दा पनि बचत रकम फिर्ता नदिएकोले आफ्नो निक्षेप जोखिममा रहेको भन्दै बचतकर्ता प्रहरीसम्म पुगेका थिए । कर्मचारी तथा सञ्चालक समितिका पदाधिकारीहरुलाई लामो समयदेखि ध्यानाकर्षण गराउँदा समेत नियम अनुसार पाउनु पर्ने निक्षेप र सो को ब्याज रकम नपाएको पीडितको गुनासो छ । निक्षेप र ब्याज रकम दिनुको साटो संस्था नै बन्द गरि फरार रहेपछि प्रहरीले उनीहरुको खोजी सुरु गरेको थियो ।"
घोडाघोडीमा भेटियो नयाँ प्रजातिको चरा,"कैलाली : विश्व रामसार सूचीमा सूचीकृत कैलालीको घोडाघोडीमा नयाँ प्रजातिको चरा भेटिएको छ। घोडाघोडी चरा अभय आरक्ष क्षेत्रमा यही जेठ ७ देखि १३ गतेसम्म चरा गणना तथा अनुसन्धान गरिएको थियो। सोही क्रममा पहिलोपटक लालचुच्चे ठेउवा भेटिएको छ। घोडाघोडीको बेतहनी क्षेत्रमा एक जोडी लालचुच्चे ठेउवा भेटिएको पन्छी संरक्षण सङ्घका सहजकर्ता हिरुलाल डगौराले जानकारी दिए। उनका अनुसार यो प्रजातिको चरा भारत र बङ्गलादेशबाट गर्मी याममा नेपाल आउने गर्छन्। यो नयाँ प्रजाति थपिएसँगै घोडाघोडी आरक्षमा चराको सङ्ख्या तीन सय ८१ पुगेको छ। गर्मी याममा बसाइँ सर्ने चराको प्रजाति, सङ्ख्या र अवस्था पत्ता लगाउने उद्देश्यका साथ डिभिजन वन कार्यालयको आयोजना र नेपाल पन्छी संरक्षण सङ्घको समन्वयमा चरा गणना गरिएको हो। रासस"
गर्मी बढेपछि तुलसीपुरका विद्यालय पाँच दिन बन्द,दाङ : अत्यधिक गर्मी बढेपछि तुलसीपुर उपमहानगरपालिका नगर क्षेत्रका विद्यालय पाँच दिन बन्द हुने भएका छन् । केही दिनदेखि निरन्तर बढिरहेको गर्मीका कारण बालबालिकाको स्वास्थ्यमा समस्या देखिन थालेपछि विद्यालय बन्द गरिएका हुन् । सामाजिक विकास समितिका संयोजक मानबहादुर रावतले जेठ १८ देखि २२ गतेसम्म विद्यालयमा बिदा दिइएको जानकारी दिए। दाङको तापक्रम ३९ डिग्री सेल्सियसभन्दा बढी भएपछि उपमहानगरअन्तर्गत नगर शिक्षा समितिको बैठकबाट पाँच दिनका लागि सामुदायिक तथा संस्थागत विद्यालय बन्द गर्ने निर्णय गरिएको शिक्षा महाशाखा प्रमुख चक्रबहादुर भण्डारीले जानकारी दिए। देउखुरीको राप्ती गाउँपालिकाले पनि अत्यधिक गर्मी बढेपछि पालिकाभित्रका विद्यालय आज र भोलि दुई दिन बन्द हुने सूचना जारी गरेको छ । रासस
सफा हिमाल अभियान : थप दुई शव काठमाडौं ल्याइयो र ११ टन फोहोर संकलन,"काठमाडौं : नेपाली सेनाको अगुवाइमा यसपटक सञ्चालन भइरहेको सफा हिमाल अभियानमा सहभागी टोलीले बुधबारसम्म ४ मानव शव, केही अस्थिपञ्जर र ११ टन फोहर संकलन गरेको छ । नेपाली सेनाको सैनिक जनसम्पर्क तथा सूचना निर्देशनालयले दिएको जानकारी अनुसार बुधबारमात्रै दुई वटा शव निकालेर काठमाडौँको महाराजगञ्जस्थित शिक्षण अस्पतालमा ल्याइएको छ । सगरमाथा हिमालको बाल्कोनी ईलाका (८४३० मि) र ल्होत्से क्याम्प४ ईलाका (७९०० मि) मा रहेको दुईवटा शवलाई आज हवाईमार्फत त्रिवि शिक्षण अस्पताल, महाराजगन्ज ल्याई फरेन्सिक ल्याबमा थप प्रक्रियाका लागि बुझाएको निर्देशनालयले जनाएको छ । गत चैत्र २९ गतेबाट सुरु भएको अभियानअन्तर्गत हालसम्म सगरमाथा, ल्होत्से र नुप्त्से हिमालबाट ११ हजार किलोग्राम फोहर, चारवटा मानव शव तथा केही मानव अस्थिपञ्जर सङ्कलन तथा व्यवस्थापन गरिएको नेपाली सेनाले जनाएको छ । विश्व वातावरण दिवसमा समापन हुने यस अभियानले विश्वव्यापी चुनौतीका रूपमा रहेको वातावरण प्रदूषण तथा विश्व तापमानको असरलाई न्यून गर्न सचेतना फैलाउने एवं हिमालहरूमा थुप्रिएको फोहर हटाउन सहयोग पुग्ने विश्वास लिइएको छ । रासस"

शीर्षक,विवरण
अनि बने भैरव रिसाल पत्रकार,"काठमाडौं : १९८५ सालमा भक्तपुरको गुण्डु तिथली भन्ने ठाउँमा जन्मिएका भैरव रिसालको मावली ताथली थियो। ८७ सालतिर उनकी आमालाई झाडाबान्ता लागेछ। झाडाबान्ता लागेका मान्छेलाई पानी खान नदिने चलन थियो। भक्तपुर र वीर अस्पताल खुलिसकेको थियो। तर, जान्नेहरूले उनलाई पशुपति घाट लगे, पानी दिएनन्। आमा त्यतिबेलै बितेपछि रिसाल टुहुरो बने। भैरवकी आमा बाकी दोस्री श्रीमती थिइन्। दुई श्रीमती बितेपछि बाले जोगी बन्ने तय गरेका रहेछन्। तर, जजमानहरूले बसाइँ सर्न सुझाव दिएकाले दधिकोट बसाइँ सरेका थिए रिसाल परिवार। तिथली नै बसेको भए रिसालले पढेका हुन्थेनन्। उनी सम्झन्छन्, कि म बिग्रन्थेँ कि बा झैं पुरेत हुन्थेँ। जन्मदिनको अवसर मनाउन सोमबार अनामनगरस्थिर रिसाल निवासमा अन्नपूर्णकर्मी पुग्दा उनी आराम गरिरहेका थिए। जन्मदिनबारे जानकार थिए उनी। विगतका कुरा सम्झन सक्ने अवस्थामा थिए। हेर्दा फ्रेस देखिन्थे। सोमबारै नियमित फलो अपका लागि रिसाल अस्पताल जानुपर्ने थियो। तर, जन्मदिन परेकाले परिवारका सदस्यले डाक्टर एपोन्टमेन्ट अर्को दिनका लागि सारेका रहेछन्। अन्नपूर्णकर्मी पुगेपछि रिसाल गफिन थाले। पत्रकारिताको जीवन्त इतिहासका साक्षी त्यसबेला र अहिलेको पत्रकारिता अभ्यासको अन्तर सुनाउन थाले। लोकसेवा परीक्षामा शाखा अधिकृतमा नाम निकालेर पनि जागिर खान नपाएपछि पत्रकार बनेका रहेछन् रिसाल। लोकसेवा आयोग खुलेपछि २०१२ सालमा १४ जना अफिसर मागेको थियो। रिसालले संस्कृतमा स्नातकबराबर शास्त्री पढेका थिए। नाम निकालें। अन्तर्वार्ताबाट पनि छनोट भए। दधिकोट गोबद्र्धन रिसालको छोरो भैरव रिसाल सेक्सन अफिसर भयो भन्ने ठूलो कुरा थियो, रिसाल सम्झन्छन्, म सेक्सन अफिसर हुने भएँ। तर, मलाई राज्यले जागिर दिएन। किनभने राज्यले कम्युनिस्ट पाल्दैन थियो। बा बुढा। परिवार पाल्नुपर्ने बाध्यताले उनलाई जागिर गर्नुको विकल्प थिएन। धेरै कोसिस गरेपछि हालखबर पत्रिकामा जागिर पाएका रहेछन्। १३ सालको कुरा हो त्यो। प्रोप्राइटर रंगनाथ शर्माले उनको अन्तर्वार्ता लिए। एउटा निवेदन लेख्न भनिएको थियो, मैले निबन्ध लेखेछु, उनले भने, साइकल चढ्न जानेको छ भनेर सोधियो। मैले छ भनेँ। त्यतिबेला साइकल चढ्ने भनेको अहिले हेलिकप्टर चढ्नु झैं थियो। मलाई साइकल दिइयो। १ सय रुपैयाँ तलब तोकियो। यसरी पत्रकारको जागिर पाएका थिए रिसालले। त्योबेला समाज, हालखबर पत्रिकालगायत नेपाली कांग्रेसका मुखपत्रहरू कल्पना, उज्यालो र दियो आदि प्रकाशित हुन्थे। कुनै पत्रिकामा रिपोर्टर थिएनन्। रिसाल नै पहिलो रिपोर्टर हुन्। पत्रकारिता नपढेकाले समाचार के लेख्ने उनलाई थाहा थिएन रे ! आफ्नो पहिलो समाचार सम्झिँदै भने, एकादशीको दिन अड्डामा खसी काटेर मासु बेचेको समाचार लेखेको थिएँ। रिसाललाई जागिर बचाउन शनिबार पनि अफिस जाने बाध्यता थियो। शनिबारको दिन थियो। डिल्लीबजारको बाटो जाँदै थिए। चारखाल अड्डाभित्र खैलाबैला सुनेछन्। के भएछ भनेर बुझ्नभित्र जाँदा खसी काटेर मासु भाग लगाइरहेको देखेका रहेछन् रिसालले। एकादशीको दिन थियो, काटमार गर्न निषेधथियो। तर मलाई यो समाचार हो भन्ने थाहै भएन, उनले सम्झना गरे, अफिस गएर सुनाएँ। लेख भनेर सम्पादकको आदेश भए पनि के लेख्ने ? उनलाई थाहा थिएन। केही टिपेका पनि रहेनछन्। सोध्ने कोही थिएन। जे देखेँ त्यही लेखेँ, उनले भने। भोलिपल्ट पत्रिकामा बक्समा समाचार छापिएको थियो। बक्स न्युजमा सबैको आँखा पर्ने रहेछ। त्यसपछि तनाब आइलागेछ। त्यतिबेला टंकप्रसाद आचार्य प्रधानमन्त्री थिए। थोरै मान्छे थिए, समाचार कसले लेखेको भन्ने थाहा भइहाल्यो। हालखबर पत्रिकालाई स्पष्टीकरण पनि सोधिएछ। रिसाललाई आचार्यले बोलाए र भने, के लेखेको त्यस्तो ? उनले जवाफ दिए, यही भएर लेखेको। अरूले लेख्छन्। तपाईंले बोलाउनु हुँदैन। मैले लेखेपछि तपाईंले बोलाउनुभयो। अबदेखि यस्ता समाचार नलेख्नू भनेर पठाइदिए छन् आचार्यले। त्यतिबेला पत्रिकामा बाढी, पहिरो, अनिकाल आदि जानकारीमुलुक समाचार, भाषण, विज्ञप्ति आदि समाचार हुन्थ्यो। महाकविको अन्तर्वार्ता पछि पत्रकारिता गरेरै महाकवि लक्ष्मीप्रसाद देवकोटालाई तलब खुवाएका थिए रिसालले। दरबारको निर्देशनमा हालखबरले देवकोटाको अन्तर्वार्ता लिन भनेको रहेछ। लामो अन्तर्वार्ता लिएछन्। हालखबरमा छापियो। प्रज्ञा प्रतिष्ठानका उपकुलपति बालचन्द्र शर्माले देवकोटा आफूभन्दा जान्ने निस्केपछि तलब रोकेका रहेछन्। देवकोटाले अन्तर्वार्तामा तलब नपाएको कुरा उल्लेख गरेका रहेछन्। अन्तर्वार्ताको प्रभाव पयो। देवकोटाले तलब पाए। त्यसपछि समाचार लेख्नेबाट बढुवा भएर रिसाल अन्तर्वार्ता लिने मान्छे बनेका रहेछ। त्यसपछि मलाई मान्छेहरूले चिन्न थाले, उनले भने। रिसाल अघि नेपाली पत्रकारितामा अन्तर्वार्ता गर्ने चलन रहेनछ। बेदानन्द झा भन्ने तराई कांग्रेसका नेता थिए। त्रिपुरेश्वरमा बस्थे। रिसाल बिहानै उठेर उनीकहाँ पुग्ने रहेछन्। डिल्लीरमण रेग्मी सैनिक अस्पताल पछाडि बस्थे रे। विश्वेश्वरप्रसाद कोइराला नागपोखरी बस्थे। टंकप्रसाद आचार्यकहाँ पनि पुग्थे बेलाबेला। नेताका घरमा भेटिने मान्छे रिसालका समाचार स्रोत थिए। त्यतिबेला जिल्लाका कुरा नेतासम्म पुग्थे। अनिकाल, भोकमरी, बाढीका कुरा थाहा हुन्थ्यो। हालखबरमा त्यस्तै समाचार छापिन्थ्यो। ठूलो कुरा हुन्थ्यो। नेताले खबर दिन्थो। मलाई समाचार हुन्थ्यो। नेताहरू मेरो इस्टमित्र बने, उनले सम्झना गरे। आर्थिक प्रलोभन देखाउनेलाई गाली पत्रकारिता गर्दा आर्थिक प्रलोभन कतिको आउँथ्यो ? अन्नपूर्ण पोस्ट्का प्रधान सम्पादक अखण्ड भण्डारीको गफैगफको प्रश्न थियो। रिसालको जवाफ थियो, पैसा कहिल्यै लिइनँ, मागिनँ। एकजनाले दिन खोज्यो। खड्गबहादुर सिंहको भाइ जंगबहादुर भन्ने थियो। उसले खबरमा १५ रुपैयाँ नोट हालेर पठाएको रहेछ। उसलाई गाली गरेँ। पैसा दिएँ। उनले थपे, पत्रकार बनिसकेको रहेछु। थाहै पाइनँ। रिसालको गति देखेर अरू पत्रकारहरूले विश्वेश्वरप्रसाद कोइरालाकहाँ गुनासो गर्दा रहेछन्। भैरवले न्युज पायो, मलाई खोइभन्दा रहेछन्। कोइरालाले सजिलै भनेछन्, भैरव आउँछ, सोध्छ। म भन्दिन्छु। तिमीहरू आउँदैनौ। रिसालका अनुसार हालखबर नेपाली कांग्रेसको बिरोधी पत्रिका थियो, दरबारसँग नजिक। यद्यपि विश्वेश्वरप्रसादले बिरोधी भनेर कहिल्यै फरक व्यवहार नगरेको उनी सुनाउँछन्। उल्टै समाचार लेख्न प्रोत्साहित गर्नुहुन्थ्यो। वीरगञ्ज जाँदा मसहित दुई जान पत्रकारलाई सिमरादेखि गन्तव्यसम्म लैजानु भएको थियो, रिसाल भन्छन्, उनको राम्रो पक्ष नि ! कोइराला पत्रकार भनेपछि पक्ष होस् वा विपक्ष, सम्मान गर्थे रे ! वीरगञ्जमा होटलको पैसा पनि उनैले तिरिदिएका रहेछन्। १८ को जनगणनामा सरकारी कर्मचारी एक त तलब लिन गाह्रो, अर्को त सरकारी जागिर खाने हुटहुटीले रिसालले हालखबर छाडेका थिए। त्यसबेला २६ महिनाको अस्थायी सेक्सन अफिसरमा सरकारी जागिर खाने मौका मिलेको थियो रिसाललाई। २०१८ को जनगणनाको क्रममा सुदूरपश्चिममा खटिएका थिए उनी। सो क्रममा रिसाल कालापानी लिम्पियाधुरासम्म पुगेका थिए। त्यतिबेला ती क्षेत्र जनगणनामा समेटिएको थियो। तलब २ सय २५ रुपैयाँ थियो। २६ महिनापछि उनको अवधि थप भएन। पञ्चायत आएपछि नेपाल संवाद समिति र सगरमाथा संवाद समिति गाभिएर राष्ट्रिय समाचार समिति बनेको थियो। संस्थालाई मानवस्रोतको आवश्यकता पयो। अंग्रेजी नजान्ने रिसाल फेल भए। नाम निकाल्ने एकजनालाई पछि पत्रकारिता मन परेनछ। उसको खाली स्थानमा रिसालले काम गर्ने मौका पाए। राजाको सुदूरपश्चिम भ्रमणमा डोटी, बैतडी र डडेलधुरा पुग्दा राजाको प्रेस हेर्ने सचिवले रिसाललाई चिनेका रहेछन्। उनैले २ सय २५ रुपैयाँ तलबमा रिसाललाई राससमा जागिर मिलाइदिएका थिए। यसरी रिसालले राससमा रिपोर्टिङको जागिर सुरु गरेका थिए। गोबिन्द्रप्रसाद प्रधान सम्पादक थिए। राससमा पौने २२ वर्ष काम गरे। चिफ रिपोर्टरसम्म भए। चिफ रिपोर्टरका रूपमै १८ वर्ष काम गरे। बैठकमा कति जना सहभागी थिए भन्ने टुंगो लगाउने रिसालको एउटा जुक्ति थियो। चियाको कप गनेर सहभागी संख्या पत्ता लगाउँथे उनी। अंग्रेजीमा निकै कमजोर थिए रिसाल। संयुक्त राष्ट्रसंघका महासचिव यु थान्ट नेपाल आउँदा उनलाई निकै सकस परेको थियो। नेपालका ठूला नेताहरू विस्तारै बोल्थे। पत्रकारलाई सजिलो होस् भनेर पनि त्यो गर्थे उनीहरू। थान्ट आएका बेला रिसालले गति समात्नै सकेनन्। समाचार लेख्दा १० महिना जेल २०४४ सालमा पत्रकार हिमबहादुर विष्टले वातावरण पत्रकार समूहमा सहभागी हुन आह्वान गरे। त्यसमा नेतृत्व पनि गरे। दक्षिण एसियाकै पहिलो सामुदायिक रेडियो नेटवर्क रेडियो सगरमाथा खोले। संसारमा एफएम रेडियो सुरु भयो तर नेपाल सरकारले लाइसेन्स दिएको थिएन। राधाकृष्ण मैनाली सञ्चारमन्त्री हुँदा बल्लतल्ल लाइसेन्स दिए। २०१३ मा सुरु भैरव रिसालको पत्रकारिता अहिलेसम्म पनि निरन्तर छ। रेडियो सगरमाथा एफएममा मंगलबार बिहान १० मिनेट रेडियोमा गफ गर्छन्। मजदुर नामक पत्रिकामा साताको एकपल्ट लेख लेख्छन्। सुरुसुरुमा निष्ठाको पत्रकारिता थियो, अहिले निष्ठा छैन पैसा छ, रिसालको अनुभव छ। उतिबेला समाचार लेखेपछि होसियार हुन्थे। विसंगति विकृति गर्न डराउँथे। रिसाल भन्छन्, म आचोचनात्मक समाचार लेख्थें। सुर्खेत मोटर पुग्यो भने म सबै जिल्लामा कहिले मोटर पुग्छ भनेर प्रश्न गर्थे। एकपल्ट समाचार लेखेर १० महिना जेल पनि परेका थिए रिसाल। लेखको शीर्षक थियो, एसियाली मापदण्ड मन्त्रिमण्डलको ठगी खाने भाँडो। सो लेख राजधानी साप्ताहिकमा प्रकाशित भएको थियो। एसियाली मापदण्ड के हो भन्ने कसैलाई थाहा थिएन। जयतु संस्कृतम आन्दोलनको नेतृत्व बाल्यकालमा दधिकोट बसाइँ परेपछि रिसालले संस्कृत पढ्न पाएका थिए। रिसालका बा गोबद्र्धनले बिहेव्रतबन्धको लगन लेख्थे। एक मोहोर दक्षिणा पाउँथे। मान्छे मर्दा पढिने गरुड पुरान पढ्नेले ९ मोहोर पाउँथ्यो। ८ दिन गरुड पुरान पढेको ९ मोहोर हुन्थ्यो। उनका बालाई पैसाको खाँचो नभएकाले छोरोलाई के पढाउने भन्ने तय गर्न समस्यै परेन। पुरोहित पढे पैसो कमिन्छ भन्ने थाहा पाएरै उनलाई पढाउन लुभु पठाएका थिए। रिसालको बाको आशा थियो, लगन लेख्न जानोस्, गरुड पढोस्। ९ मोहोर आफ्नो हातमा पारोस्। २००४ सालमा संस्कृत पढाउने पण्डितहरूले थोरै तलब पाउँथे। त्रिचन्द्र कलेजका प्रोफेसरहरूले धेरै पाउँथे। संस्कृत पढ्नेहरूले आफूलाई किन थोरै भनेर सोध्दा, प्रोफेसरहरू भूगोल, इतिहास, राजनीति र अर्थशास्त्र जान्छन् भन्ने जवाफ आउँथ्यो। रिसालहरूले संस्कृतमा भूगोल र इतिहास पढ्न पाउनुपर्छ भनेर २००४ सालमा जयतु संस्कृतम आन्दोलन चलाए। त्यो काठमाडौंमा गरिएको पहिलो जुलुस थियो। आन्दोलनको माग पूरा भयो। संस्कृत पढ्नेहरूले भूगोल र इतिहास पढ्न पायौं। रिसालले भूगोल छानेका थिए। दरखास्त दिएरै कम्युनिस्ट पार्टीको सदस्य २००८ सालको कुरा हो। त्यतिबेला आलुको भन्सार भीमफेदी र धुरसिंहमा लिइन्थ्यो। यसको विरोधमा आलु व्यापारीले आन्दोलन गरेका थिए। आन्दोलनमा सरकारले सबै व्यापारीलाई पक्रेको थियो। आन्दोलन गर्ने मान्छे सिद्धिएपछि काठमाडौंको चारवटा विद्यार्थी संघबाट मान्छे बोलाए छन्। त्यसमध्ये संस्कृत छात्र संघबाट रिसालले प्रतिनिधित्व गरेका थिए। अरू संघबाट पनि ११ जना थिए। चिसापानीगढीमा मिटिङ बसेर भोलिपल्टदेखि जुलुस गरे। पक्राउ परेकाहरू छुटे, भन्सार पनि एक ठाउँमा मात्र लिन थाल्यो। रिसालहरू विजयी टोली भए। विजय जुलुस अम्लेखगञ्जसम्म गयो। अखिल नेपाल विद्यार्थी फेडेरेसन कम्युनिस्टको, नेपाल छात्र संघ कांग्रेसको, संस्कृत छात्र संघमा दुवै थिए र स्टुडेन्ट युनियन भन्ने लाल कम्युनिस्टको गरी ४ विद्यार्थी संगठन थिए। कम्युनिस्ट पार्टीबाट गएको रामेश्वरप्रसाद प्रधानले गतिविधि हेरिरहेका थिए। कसकसलाई कम्युनिस्ट बनाउन सकिन्छ भनेर। बन्छ कि जस्तो लागेर उनले रिसाललाई भने। रिसालले दरखास्त दिएरै कम्युनिस्ट पार्टीको सदस्य बनेका थिए जसकारण २ वर्षपछि उनी निजामती सेवामा प्रवेश हुनबाट बञ्चित भएका थिए।"
अस्पतालमा बालकको मृत्युपछि स्थानीय आन्दोलित,गौशाला (महोत्तरी) : गौशालास्थित ए एण्ड बी हस्पिटलमा बालकको उपचारका क्रममा मृत्यु भएपछि स्थानीयहरु आन्दोलित भएका छन्। जिल्लाको औरही नगरपालिका२ फुलवरियाका ६ वर्षीय बालक मोहम्मद रजा शेखको सो हस्पिटलमा उपचारका क्रममा मृत्यु भएपछि आक्रोशित समूहले तोडफोड गर्दै हस्पिटल घेराउ गरेका थिए। आइतबार साँझदेखि हस्पिटलमा स्थानीयवासीले आन्दोलन गरेका हुन्। गौशाला नगरपालिका५ स्थित आफन्तको घरमा इद मनाउनका लागि आएको बालक आइतबार बिहान खेल्ने क्रममा लडेर घाइते भएको थिए। घाइते बालकलाई तत्काल उपचारका लागि सोही हस्पिटलमा भर्ना गरेको थियो। अन्तिम समयसम्म पनि बालकलाई उपचारको बहानामा चिकित्सकले बालकलाई रेफर नगरकै कारण अस्पतालमा बालकको अकालमै ज्यान गुमाएको परिवारले आरोप लगाएका छन्। सयौंको संख्यामा आन्दोलित स्थानीयहरु सञ्चालक डाबिमल महतोमाथि कुटपिटको समेत प्रयास गरेको थियो। त्यसपछि डा महतो फरार छन्। आन्दोलन क्षेत्रमा समयमै प्रहरी परिचालन गरेपछि तत्कालै भिड साम्य भएको इलाका प्रहरी कार्यालय गौशालाले जनाएको छ। घटनाको सम्बन्धमा थप अनुसन्धान भइरहेको र शवको पोस्टमार्टमका लागि प्रक्रिया सुरु गरिएको प्रहरी निरीक्षक उतमसिंह भण्डारीले बताए।
"झापाको तेस्रो बराबरी, पेनाल्टीमार्फत अंक",काठमाडौं : नेपाल सुपर लिग (एनएसएल)मा एफसी चितवन र झापा एफसीले अंक बाँडेका छन्। त्रिपुरेश्वरस्थित दशरथ रंगशालामा भएको खेलमा एफसी चितवनले झापालाई ११ खेलेका हुन्। इन्जुरी टाइममा पेनाल्टीमार्फत झापाले गोल गर्दै चितवनसँग अंक बाँडेको हो। खेलको निर्धारित ९० मिनेटको समयमा १० ले अग्रता बनाइरहेको चितवनसँग इन्जुरी टाइमको चौथो मिनेटमा गोल गर्दै झापाले एक अंक सुनिश्चित गरेको हो। दोस्रो हाफको इन्जुरी टाइममा ७ मिनेटको समय थप गरिएको थियो। त्यसको दोस्रो मिनेटमा चितवनका निरोध चौधरीले झापाका अरुण थापालाई डिबक्स भित्र लडाएपछि झापाले पेनाल्टी पाएको थियो। पेनाल्टीमा झापाका लागि अल्हाजी गेरोले गोल गरेका हुन्। खेलको पाँचौं मिनेटमा चितवनका भिक्टर मानसारेले बक्स बाहिरबाट हानेको बल झापाका किपर एन्जल श्रेष्ठले बचाए। त्यसको तीन मिनेटपश्चात् चितवनका शिशिर लेखीले राम्रो मौका गुमाए। खेलको २८औं मिनेटमा चितवनले गोल गर्दै अग्रता बनायो। चितवनका लागि टोरेक जेब्रिनले गोल गर्दै चितवनलाई पहिलो हाफमा १०को अग्रता दिलाएका थिए। शिशिर लेखीले दिएको पासमा जेब्रिनले उत्कृष्ट गोल गरेका हुन्। पहिलो हाफ १० ले अग्रता बनाएको चितवनले दोस्रो हाफमा भने गोल गर्न सकेन। खेलको ८२ औ मिनेटमा झापाका अविनाश स्याङ्तानले हानेको प्रहार गोल पोस्ट छेउबाट बाहिरिएको हो। खेलको ८८ औँ मिनेटमा झापा झापाका लाजार आर्षिकले हानेको फ्री किक क्रस पारमा लागेर फर्कियो। झापा र चितवन दुवै टिमको यो तेस्रो खेल थियो। चितवनले यसअघिको दुई खेल जितेको थियो। यसअघिको दुवै खेलमा झापाले अंक बाँडेको थियो।
"परम्परागत खानपानमा बेग्लै स्वाद, २४ थरीका परिकार","तानसेन : आजकल सबैका घर, पाटी प्यालेस तथा होटल रेस्टुराँमा जुत्ता चप्पल लगाएर कुर्सी टेबलमा बसेर चम्चाले खाने बानी परेको छ। यसरी आधुनिक तरिकाबाट खानपान गर्ने बानी परेका व्यक्तिहरूले पाल्पाको तानसेनमा सालको पातको टपरीमा २४ प्रकारका भोजनको स्वाद लिएका छन्। तानसेन पाल्पाको एउटा सार्वजनिक कार्यक्रममा सबै जना परालले बुनेको गुन्द्रीमा, जुत्ता फुकालेर लस्करै चकलमाडे (खुट्टा खुम्चाएर पलेँटी कसेर) बसे। गुन्द्रीमा बसेका सबै व्यक्तिको अगाडि सालको पातले बनाएको ठूलो टपरी राखियो। टपरीमा फिनी रोटी, चिउरा, केराउसहित छेउमै करुवामा पानी राखियो। भोजन खान बसेका सबै जनाले भोजन राखेको टपरी वरिपरि पानीको घेरा लगाए। सालको पातको टपरीमा राखिएको भोजनको थोरै थोरै भाग भगवानलाई सम्झिएर चढाए। अनि बल्ल पाहुनाले टपरीमा भएको भोजन खान थाले। यस्तो परम्परागत भोजन खान पाउँदा पाहुनाहरू आश्चर्यचकित भए। भोजनमा सहभागी सयौ व्यक्तिहरूलाई अनौठो प्रचलनले रमाइलो बनायो। परम्परागत नेवारी भोजनको व्यवस्थापन गरेको थियो बरजु गुठी तानसेन पाल्पाले। बरजु गुठी तानसेन पाल्पाले आफ्नो परम्परागत नेवारी कला संस्कृति जोगाउने, संरक्षण गर्ने प्रवर्द्धन गर्ने, नेवार बाहेकका अन्य जात जाति भेषभुषाका व्यक्तिहरूलाई पनि जानकारी गराउने, नेवारी समुदायमा कला संस्कृति सहन सहनको पुस्तान्तरण गर्ने भोजनमा सहभागी गराउने र नेवारी भोजको प्रचार प्रसार गर्ने अभियानका साथ सयौं स्वयंसेवक परिचालन गरेर २४ प्रकारको खानाको परिकारसहित नेवारी भोज सञ्चालन गरेको अध्यक्ष प्रविन बज्राचार्यले बताए। बरजु गुठी तानसेनले परम्परागत नेवारी भोजनमा सकवास, पातल्हापा, चिउरा, फिनी रोटी, छोइला, केराउ राखिन्छ। खान बसेका पाहुनाहरूलाई परम्परागत नेवारी पोशाकमा सजिएका महिलाहरूले करुवामा राखेको वास माटोको भाडाँमा राखिदिने प्रचलन रहेको छ। सालको टपरीमा पाँच प्रकारको खानापछि पुनः चिउरा, पंचकोल, आलु तामा, आलु गोभी, खसीको मासु, मटर पनिर, चुकाउनी, अचार, भ्यात्तल, मुला, गाजर, मेथीको रस, वास दिइन्छ। यो खान खाएपछि खसिको भुटुवा, वास, चिउरा, चिनी, दही, फलफूल, केरा, स्याउ खान दिइन्छ। सबै परिकार खाएपछि दाँतमा अड्किएको खानेकुरा निकाल्न बासको सिन्का दिएपछि नेवारी भोजन परिकार पुरा हुन्छ। पाहुनालाई २४ प्रकारका भोजन खाएर सन्तुष्ट पार्ने सबै जातजाति भाषा भाषी तथा धर्मालम्वीहरूलाई सामूहिक रूपमा परम्परागत नेवारी भोजमा सहभागी गराएर अन्य जातजातिहरूलाई पनि सिकाउने बरजु गुठीको उद्देश्य रहेको उपाध्यक्ष दिनेश बज्राचार्यले बताए। हाम्रा बाउ बाजेले यसै गरी खान्थे। पाहुनाहरूलाई खुवाउथे। सबै किसिमका परिकारहरू मिलाएर खान्थे। जसको कारण सन्तुलित भोजन हुन्थ्यो। शरीर निरोगी हुन्थ्यो। बाउ बाजेले गरेको अभ्यास केही रूपमा बाबा पुस्ताले छोडे। केही रूपमा नाति पुस्ताले छोडे र आज लोपोन्मुख अवस्थामा पुगेको परम्परागत रहन सहन खानपानलाई जोगाउन यस्तो अभियानहरू निरन्तर रुपमा चलाउनु पर्ने भएको छ, भोजमा सहभागी तानसेन नगरपालिकाका नगर प्रमुख सन्तोषलाल श्रेष्ठले भने। परम्परागत भोजनमा सहभागी भएका पाहुनाहरू नेवारी भोज बाट सन्तुष्ट भएका छन्। खाना बसेपछि नसकुन्जेलसम्मको विधि र व्यवस्थामा सहभागीहरू रमाएका छन् नेवारी भोज जस्तै विभिन्न जातजातिका परम्परागत तथा मौलिक भोजनले आन्तरिक तथा बाह्य पर्यटकहरू भित्र्याउन सहयोग पुग्ने, नगर उप प्रमुख प्रतीक्षा सिंजाली गाँहाले बताइन्। बढ्दो पश्चिमा संस्कृति, आधुनिक तथा व्यस्त जीवनशैली, बढ्दो होटल रेस्टुराँको कारण लोपोन्मुख अवस्थामा पुगेको परम्परागत नेवारी भोजलाई जोगाउन, छोरा छोरीलाई आफ्नो पहिचान सिकाउन, समय समयमा यस्ता कार्यक्रमहरू गर्दै आएको गुठीका महासचिव धिरज बहादुर बज्राचार्यले बताए। परम्परागत नेवारी भोजका लागि तानसेन नगरपालिका भित्र रहेका नेवार समुदायका शाक्य र बज्राचार्यहरू एक महिना देखि सक्रिय भएर लागेका थिए। बरजु गुठीमा तानसेनका शाक्य र बज्राचार्यका २ सय ५० घरपरिवारका ६ सय जना पारिवारिक सदस्यहरू जोडिएका छन्। २०७१ सालमा स्थापना भएको बरजु गुठीले नेवारी कला संस्कृति रहन सहन भेषभुषाको संरक्षण तथा जर्गेनाको काम गर्दै आएको छ। भोजन सुरु गर्नु अघि बौद्ध पुजारी चिनियाँमान बज्राचार्य नेवारी परम्परा अनुसार पूजाआजा गरेका थिए।"
सोमबार देशका यी स्थानमा हुने छ वर्षा,"काठमाडौं : सोमबार देशको पहाडी भूभागमा आंशिक बदली रही बाँकी भूभागमा आंशिक बदलीदेखि मौसम मुख्यतया सफा रहनेछ। मौसम पूर्वानुमान महाशाखाका अनुसार कोशी प्रदेश, बागमती प्रदेश र गण्डकी प्रदेशका पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। कोशी प्रदेश, बागमती प्रदेश र गण्डकी प्रदेशको हिमाली भूभागका एकदुई स्थानमा हल्का वर्षाहिमपातको सम्भावना रहेको छ। सोमबार राति देशभर आंशिक बदलीदेखि मौसम मुख्यतया सफा रहनेछ।"
"वरिष्ठ पत्रकार भैरव रिसालको निधन, पार्थिव शरीर पाटन अस्पताललाई दान दिइयो",काठमाडौं : वरिष्ठ पत्रकार भैरव रिसाल को ९७ वर्षको उमेरमा निधन भएको छ। उनको आइतबार बेलुकी उपचारका क्रममा निधन भएको हो। वरिष्ठ पत्रकार रिसालको पुरानो बानेश्वरस्थित फ्रन्ट लाइन अस्पतालमा आइतबार साँझ ८ बजे निधन भएको हो। पत्रकार रिसालले मृत्युपश्चात आफ्नो शरीर ललितपुरस्थित पाटन अस्पताललाई दान दिने निर्णय गरेका थिए। सोही अनुसार रिसालको शव पाटन अस्पताललाई दिइएको उनका भाइ पुरु रिसालले अन्नपूर्ण पोस्टलाई बताए। भाइ पुरु रिसालका अनुसार भैरव रिसालको कुनै पनि अन्त्येष्टिका कार्यक्रम हुँदैन। वरिष्ठ पत्रकार रिसाल १९८५ सालमा जन्मिएका थिए।
तीनकुनेमा भएको हिंसात्मक घटनाका दोषीलाई छाडिँदैन : सभापति देउवा,काठमाडौं : नेपाली कांग्रेसका सभापति शेरबहादुर देउवाले तीनकुनेमा भएको हिंसात्मक घटनाका दोषीलाई छोड्न नहुने बताएका छन्। आइतबार तीनकुने घटनामा मारिएका पत्रकार सुरेश रजकका परिवारसँग भेट गर्दै सभापति देउवाले उक्त घटनाका दोषीलाई कारबाही गर्नुपर्ने भन्दै कसैलाई छाड्न नहुने बताएका हुन्। सो क्रममा रजकका परिवारले उक्त घटनाको छानबिन नै नभएको दोषी उम्कन सक्ने आशंका व्यक्त गरेका थिए। सभापति देउवाले तीनकुने घटनाको छानबिन गर्नुपर्ने पार्टी निर्णय रहेको सुनाए। राजावादीको आन्दोलनमा पार्टी कार्यालयदेखि सरकारी संरचनाका साथै धेरै निजी संरचना ध्वस्त पारेको भन्दै सभापति देउवाले सरकारले घटनामा संलग्नलाई कारबाही गर्नुपर्ने उल्लेख गरे। सुरेश रजकका परिवारले सबै मिलेर पीडितलाई न्याय दिने अवस्था बनाउन आग्रह गरेका थिए।
भरुवा बन्दुकसहित एकजना पक्राउ,धनकुटा : भरुवा बन्दुकसहित एकजना पक्राउ परेका छन्। पक्राउ पर्नेमा छथरजोरपाटी गाउँपालिका४ तेलियाका २८ वर्षीय राम कृष्ण लिम्बु रहेका छन्। उनलाई सोही गाउँपालिकाका३३ करुन्जेबाट एउटा एकनाले भरुवा बन्दुकसहित आइतबार बिहान पक्राउ गरिएको जिल्ला प्रहरी कार्यालयले जनाएको छ। प्रहरी चौकी जोरपाटी बजारबाट खटिएको प्रहरीले उनलाई उक्त बन्दुकसहित फेला पारी पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको जनाएको छ।
बिचौलियाको सिफारिसमा गभर्नर नियुक्त भए दुर्भाग्य : शेखर कोइराला,"काठमाडौं : नेपाली कांग्रेसका नेता डा शेखर कोइरालाले अहिलेको देशको परिस्थिती अत्यन्तै नाजुक रहेको बताएका छन्। साहित्यिक पत्रकार संघले आइतबार काठमाडौंमा आयोजित कार्यक्रममा कोइरालाले देशको राजनीति,आर्थिकलगायतका क्षेत्र अत्यन्तै नाजुक रहेको बताए। उनले बिचौलियाको बिगबिगी हरेक क्षेत्रमा देखिएका जिकिर गरे। कोइरालाले कांग्रेसएमालेबीच सरकार बन्दा संविधान संशोधन वा सुधार गर्ने भनिए पनि ९ महिना बित्दा पनि त्यसमा ध्यान दिन नसकेको उल्लेख गरे । राष्ट्र बैंकको गभर्नर नियुक्त गर्न पनि बिचौलियाको चलखेलको कुरा आएको भन्दै उनले बिचौलियाको चलखेलमा गभर्नर नियुक्त गरे नेपालकै लागि दुभाग्र्य हुने बताए। नेपालको अर्थतन्त्रसँग खेल्ने अधिकार कसैलाई नरहेको उनको भनाइ छ । कोइरालाले मुलुकको सुशासन कस्तो अवस्थामा छ भन्ने कुरा स्पष्ट रहेको भन्दै वर्तमान गठबन्धनको औचित्य सावित हुन नसकेको तर्क गरे। कोइरालाले राजनीतिक इच्छाशक्ति भए देशलाई समृद्ध र सुशासनयुक्त बनाउन सकिने धारणा राखे।"
जर्मनीले अवैधरूपमा बसोबास गर्ने २ नेपालीलाई गर्यो निष्कासन,"काठमाडौं : जर्मनीले अवैधरूपमा बसोबास गर्ने २ नेपालीलाई निष्कासन गरेको छ। गैरकानुनी रूपमा जर्मनी बस्दै गुरुङ र लामा थरका दुई नेपालीलाई जर्मनले निष्कासन गरेको हो। जर्मनमा गैह्रकानुनी रुपमा बस्दै आएका उनीहरूलाई केही दिन अगाडि प्रहरीले नियन्त्रणमा लिएर सोधपुछ गरि अध्यागमनमा बुझाएको थियो। पक्राउपछि प्रहरीले उनीहरूसँग पासपोर्टलगायत कागजात मागेको थियो। त्यसपश्चात अध्यागमन कार्यालयमा बुझाएको थियो, उनीहरूले आवश्यक कागजात पेश गर्न नसकेपछि अध्यागमनले केही दिन नियन्त्रणमा राखेको स्रोतको भनाई छ। त्यसपश्चात ट्राभल डकुमेन्ट बनाए यसैसाता जर्मनले उनीहरुलाई कतार एयरलाइन्समार्फत नेपाल पठाएको हो। गैरकानुनी रूपमा जर्मनमा बसेर त्यहाँको अध्यागमन कानुन उल्लंघन गरेको आरोपमा उनीहरूलाई नेपाल डिपोर्ट गरिएको रहेछ स्रोतले अन्नपूर्णसँग भन्यो। पछिल्लो समयमा विभिन्न देशबाट नेपालीहरु डिपोर्ट हुनेक्रम बढ्दो रहेको छ।"
श्रम शोषण गरेको भन्दै सडकमा उत्रिए जोरपाटीका डाक्टर,"काठमाडौं : सरकारले तोकेअनुसार न्यूनतम पारिश्रमिक नदिएर श्रम शोषण गरेको भन्दै नेपाल मेडिकल कलेज जोरपाटीका आवासीय डाक्टरहरूले काठमाडौंमा प्रदर्शन गरेका छन् । आवासीय डाक्टरलाई सेवा सुविधा दिने निर्णय मन्त्रिपरिषद्बाटै भएपनि कार्यान्वयन नभएको भन्दै उनीहरूले आइतबार माइतिघरमा धर्नाका साथै विरोध प्रदर्शन गरेका हुन् । आवासीय डाक्टरहरूले स्वास्थ्य शिक्षामाथिको राजनीति बन्द गर, चिकित्सा शिक्षा आयोगको पूर्ण बैठकको निर्णय लागू गर, आवासिय चिकित्सकमाथिको श्रम शोषण बन्द गर,आयोगको निर्णय नमान्ने मेडिकल कलेजको समन्धन खारेज गर लगाएका प्लेकार्ड प्रदर्शन गरेका थिए । नेपाल मेडिकल कलेजका आवासीय डाक्टर राजु चौधरीले सरकारबाट पास भइसकेका विषयलाई ४८ हजार तलब दिनुपर्नेमा केवल १९ हजार ८ सय मात्रै ४८ हजार दिएकाले आफूहरूको श्रम शोषण भएको बताए। उनले सरकारको निर्णय लागू हुनुपर्ने र आफूहरूमाथिको श्रम शोषण अन्त्य हुनुपर्ने भन्दै प्रदर्शन गरिएको जानकारी दिए।"
डडेलो नियन्त्रणका लागि सरकार ठोस योजनासहित अघि बढेको छ : वनमन्त्री,"काठमाडौं : वन तथा वातावरणमन्त्री ऐन बहादुर शाही ठकुरीले वन डडेलो नियन्त्रणका लागि ठोस योजना बनाएर अगाडि सरकार अघि बढिरहेको बताएका छन्। आइतबार काठमाडौंमा फायर सेफ्टी एन्ड इलेक्ट्रोनिक सेक्युरिटी इन्टरनेशनल कन्फरेन्सको उद्घाटन गर्दै मन्त्री ठकुरीले वन डडेलोका साथै आगोबाट सिर्जित समस्या समाधानका लागि सरकार ठोस योजना बनाएर अघि बढिरहेको बताए । फागुन चैत्र बैशाखमा अत्याधिक वन डडेलो लाग्ने देखिएकाले आगामी दिनमा यसलाई न्यूनिकरण गर्ने योजनालाई प्रभावकारी बनाउने उनले बताए। उनले तीनै तहका सरकारबाट वन डडेलो नियन्त्रणको प्रयास गरेपनि पूर्णरुपमा सफल हुन नसकेको र यसले गर्दा जैविक विविधताको नासदेखि लिएर वातावरण प्रदूषण बढ्दै गएको धारणा राखे । मन्त्री ठकुरीले वन डडेलो नियन्त्रणका लागि अन्तर्राष्ट्रिय प्रयासलाई अबलम्वन गर्दै आधुनिक उपकरणहरू र प्रविधिको माध्यमबाट डडेलो समस्या न्यूनिकरण र नियन्त्रण गर्नुपर्ने बताए। नेपालमा आगलागी जोखिम न्यूनीकरण तथा विद्युतीय सुरक्षा प्रविधिको प्रवद्र्धन गर्ने उद्देश्यसहित एशिया प्यासिफिक सेक्युरिटी एसोसिएसनले सम्मेलनको आयोजना गरेको हो । दुईदिनसम्म चल्ने सम्मेलनमा नेपाल प्रहरी, सशस्त्र प्रहरी, नेपाली सेना, स्थानीय तहका ७५३ वटै पालिकाका प्रतिनिधिलगायत विज्ञहरूको सहभागीता रहेको छ ।"
सिट्ठी फुक्दै सडकमा शिक्षक (फोटोफिचर),"काठमाडौं : सरकारले विद्यालय शिक्षा विधेयक अघि नबढाएको भन्दै शिक्षकहरूले सिट्ठी जुलुस निकालेका छन्। नेपाल शिक्षक महासंघको अगुवाइमा आज विद्यालय शिक्षा विधेयक अघि नबढाएको र पुराना मागमा सरकारले बेवास्ता गरेको भन्दै शिक्षकहरूले आज सिट्ठी जुलुस निकालेका हुन्। उनीहरूले माइतीघरदेखि बानेश्वरसम्म सिट्ठी बजाएर सरकारको ध्यानाकर्षण गराएका हुन् । देशभरका शिक्षकहरू काठमाडौं केन्द्रित भएर बुधबारदेखि आन्दोलन सुरू गरेका छन्। विद्यालय शिक्षा ऐन जारी गर्नुपर्ने माग गर्दै महासंघ गत माघ २० गतेदेखि आन्दोलित बनेको थियो। उनीहरुले शिक्षकहरुले सरकारले चैत्र २५ गतेसम्म पनि आफ्ना मागहरु पूरा नगरे शैक्षिक हड्ताल गर्ने चेतावनी दिएका छन्। आइतबार विज्ञप्ति जारी गर्दै महासंघले शैक्षिक हड्तालको क्रममा उत्तर पुस्तिका परीक्षण,नतिजा प्रकाशनलगायतका काम बन्द गरेर आन्दोलनमा सहभागी हुन आह्वान गरेको छ। 'यो अवधिमा उत्तर पुस्तिका परीक्षण,नतिजा प्रकाशन,तालिम गोष्ठी,सेमिनार,शैक्षिक भ्रमणजस्ता कुनै पनि काममा संलग्न नहुन सबै साथीहरूमा जोडदार आग्रह गर्दछौं,'विज्ञप्तिमा भनिएको छ। शिक्षकले नाचगान, नाराबाजी, सडकमा सुतेर र विभिन्न रचनात्मक ढंगले आन्दोलन गर्दै आएका छन्। यता सरकारले वार्तामा आउन आह्वान गरे पनि शिक्षकहरु वार्तामा बसेका छैनन्। प्रधानमन्त्री केपी शर्मा ओलीले पनि सरकारले शिक्षकहरूको समस्या टुंग्याउने प्रतिबद्धता जनाएका छन्। 'शिक्षकहरूलाई धन्यवाद दिन चाहन्छु। सरकारमाथि विश्वास गरेर प्रदर्शनमा आउनुभएको छ। पहिले पहिले त यसरी प्रदर्शन हुँदैनथ्यो। अहिले आवाज उठाएपछि सरकारले सुन्छ भन्ने उहाँहरूलाई विश्वास छ,' उनले भने। यसअघिका सरकारले जति प्रदर्शन गरे पनि सुनुवाइ नहुने गरेको उनको आरोप छ। उनले प्रदर्शनमा नआएर डेलिगेशन नै आए पनि समस्या समाधान हुने बताएका थिए। तस्बिर : अभिषेक महर्जन यो पनि पढ्नुहोस शिक्षकहरू फेरि किन आन्दोलित ? (तस्बिरसहित) एसईईको उत्तरपुस्तिका जाँच्नै छोडेर शिक्षकहरू आन्दोलनमा शिक्षकको आन्दोलन : गीत गाउँदै, सरकारलाई आफ्ना माग सुनाउँदै (फोटोफिचर) सरकारले बोलाएको वार्तामा बस्न शिक्षकहरूले गरे अस्वीकार शिक्षकका समस्या समाधान हुन्छ, उहाँहरू जानुहुन्छ : प्रधानमन्त्री नेपाल शिक्षक महासंघले भोलिदेखि शैक्षिक हड्ताल गर्ने"
चैत्र १५ गतेको घटनाका दोषीलाई सरकारले कारबाही गर्नुपर्छ : नेपाल,"काठमाडौं : नेकपा एकीकृत समाजवादीका अध्यक्ष माधव कुमार नेपालले चैत्र १५ गतेको घटनामा राज्यले आफ्नो पार्टी कार्यालयको उचित सुरक्षा गर्न नसकेको गुनासो गरेका छन्। आइतबार काठमाठौंमा नेपाल आदिवासी जनजाति महासंघ (समाजवादी)को बागमती प्रदेश भेला उद्घाटन गर्दै अध्यक्ष नेपालले कांग्रेस र एमालेको पार्टी कार्यालयमा पर्याप्त सुरक्षाकर्मी तैनाथ गरे पनि आफ्नो पार्टी कार्यालयलाई भने राज्यले सुरक्षा गर्न नसकेको बताएका हुन्। आफ्नो कार्यालयमा तोडफोड गर्दै कम्प्युटर, मोबाइलका साथै फाइल समेत चोरी भएको उनले बताए। उनले चैत्र १५ गतेको घटनामा जोडिएका सबैले जिम्मेवारी लिनुपर्ने र दोषीलाई सरकारले कारबाही गर्नुपर्नेमा जोड दिए। अध्यक्ष नेपालले आफ्नो पार्टीलाई उचित क्षतिपूर्ति दिन माग गरे । अराजक व्यक्ति बोकेर राजतन्त्रलाई पुनर्वहाली गर्ने उद्देश्य पुरा हुन नसक्ने उनको भनाई छ।"
गणतन्त्रको रक्षा र संघीयताको खारेजीको माग गर्दै जनमोर्चाको आन्दोलन सुरु,काठमाडौं : गणतन्त्र तथा राष्ट्रियताको रक्षा र संघीयताको खारेजीका लागि भन्दै राष्ट्रिय जनमोर्चाले सप्ताहव्यापी राजधानी केन्द्रित आन्दोलन सुरु गरेको छ। आइतबार काठमाडौंको शान्तिबाटीका सभा गर्दै राष्ट्रिय जनमोर्चाले सप्ताहव्यापी राजधानी केन्द्रीत आन्दोलनको सुरुवात गरेको हो। प्रदर्शनलाई सम्बोधन गर्दै राष्ट्रिय जनमोर्चाका अध्यक्ष चित्र बहादुर केसीले गणतन्त्रको विकल्प राजतन्त्र हुनै नसक्ने बताए।२४० वर्षको राजतन्त्रमा जनताले दुख पाएको र देश विकास हुन नसकेको उनको भनाई छ। उनले गणतन्त्रको नाममा सत्तामा बस्नेले लुट्ने काम गरेकाले जनतामा केही असन्तुष्टि देखिएको बताए। केसीले गल्ती गरेकै कारण सत्तामा रहेका दलका नेताहरुमाथि पनि कारबाही भएको जिकिर गरे। उनले मुलुकको राष्ट्रियतामाथिको खतरा बढ्दै गएकाले संघर्ष गरेर नै मुलुकको राष्ट्रियता रक्षा गर्न सकिने बताए।चैत्र ३० गतेसम्म हुने केन्द्रित आन्दोलनका क्रममा विभिन्न स्थानमा प्रदर्शनसहितको सभा गर्ने जनमोर्चाले जनाएको छ।
"गणतन्त्र ल्याउने सहमति गिरिजा, म र ज्ञानेन्द्रले गरेको हो, प्रचण्डपछि मात्रै आएका हुन् : नेपाल","काठमाडौं : नेकपा एकीकृत समाजवादीका अध्यक्ष माधवकुमार नेपालले तत्कालीन राजा ज्ञानेन्द्र शाह, गिरिजाप्रसाद कोइराला र आफूले गणतन्त्र ल्याउने सहमति गरेको बताएका छन्। नेपाल आदिवासी जनजाति महासंघ (समाजवादी) बागमती प्रदेशको भेला तथा प्रशिक्षण कार्यक्रमलाई आइतबार सम्बोधन गर्दै उनले गणतन्त्रको सहमति तीन जनाले गरेपछि मात्रै प्रचण्ड आएको प्रष्ट पारेका हुन्। उनले एमाले, कांग्रेस र राजाबीच गणतन्त्र ल्याउने सहमति गरेपछि मात्रै माओवादी जनयुद्ध छाडेर आएको जानकारी गराए। नेपालले भने, ज्ञानेन्द्रले पनि उहिले छोडिसकेको हो। थाहा छ हैन यी जम्मै गर्ने हामी तीन जना नेता हो थाहा होस्। एउटा गिरिजाप्रसाद कोइराला, दोस्रो म र त्यसपछि ज्ञानेन्द्र। पछिमात्रै हुन् प्रचण्ड जी, पछि मात्रै हो। उहाँहरु आएको भनेको त जनयुद्धको जुन इलाकाबाट पछि आएको मात्रै हो। उनले एमाले साउन महिनामा नै गणतन्त्र ल्याउने निर्णय गरेको तर माओवादी मंसिरमा मात्रै आएको दाबी गरे। नेपाल उक्त समयमा नेकपा एमालेका महासचिव थिए। मंसिर महिनामा हामीले सहमति गरिसकेपछि मात्रै आएको हो। निर्णय हामीले गरेको साउन महिनामा हो, हाम्रो पार्टी (एमाले)ले गणतन्त्र ल्याउने निर्णय गरेको साउनभदौ महिनामा हो। बसेर सहमति गरेको २०६३ सालको वैशाखको ११ गतेमा हो। उनले भने, ११ गते बस्दा म र गिरिजाबाबु थियौं। मेरो साथमा अमृत बोहोरा, भरतमोहन अधिकारी, कृष्ण सिटौला थिए। राजाका मुख्य सचिव र सचिव साथमा थिए, सबै हामीले सहमति गरेर कागज तयार गरेका हौं। त्यसमा राजाले सबै अधिकार जनतालाई त्यही बेलामा सुम्पिएको हो। उनले पूर्वराजाको फर्किने इच्छा नरहेको कुरा उनकै सचिवबाट सुनेको भन्दै धन्यवाद दिए। अहिले राजा फर्काउने कुरा छैन, उहाँको इच्छा पनि होइन। बाहिरको हल्ला मात्रै हो भनेपनि अलिकति मन शान्त भएको छ। नेपालले पूर्वराजा ज्ञानेन्द्रलाई राजनीति गर्ने भए पार्टी खोलेर राजनीतिक मैदानमा आउनसमेत आग्रह गरे।"
उत्तर कोरियामा ६ वर्षपछि प्योङयाङ म्याराथन सञ्चालन,"काठमाडौं : उत्तर कोरियामा ६ वर्षपछि प्योङयाङ म्याराथन आयोजना हुने भएको छ। आइतबारबाट सुरु हुने यस म्याराथनमा भाग लिन चीन, रोमानिया र अन्य देशका धावकहरू उत्तर कोरिया पुगिसकेका छन्। कोभिड१९ को महामारीपश्चात रोकिएको यस म्याराथन पुनः सञ्चालन भएको हो। यस म्याराथनमा ५० हजारभन्दा बढी दर्शक हुने अनुमान गरिएको छ। किम सङ् रंगशालामा हुने यस म्याराथनमा २०० भन्दा बढी धावकले प्रतिस्पर्धा जनाउने छन्। रोयटर्स"
चीन जोड्ने तातोपानी नाकाको सडक समस्या अझै उस्तै,"सिन्धुपाल्चोक : नेपालचीन जोड्ने प्रमुख नाका तातोपानीको अवस्था अझै सामान्य भइसकेको छैन। असोजको बाढी र पहिरोले बगाएका सडक र पुलहरू बन्न बाँकी नै छ। अस्थायी रूपमा सडक खुलाइए पनि सडक मर्मत र पुनर्निर्माणको काम सुस्त गतिमा भइरहेको छ। गएको असोजको बाढीले भत्काएका सडक र पुलहरू अझै पूर्ण रूपमा बनेका छैनन्। त्यति बेला सडक अवरुद्ध हुँदा सयौं कन्टेनर बीच बाटोमै थन्किए जसले गर्दा चीनबाट सामान आउन सकेन। अहिले अस्थायी रूपमा बाटो खुलेको छ तर पानी परेपछि फेरि रोकिने जोखिम छ। तातोपानी नाकाबाट हरेक दिन १० भन्दा बढी कन्टेनर सामान नेपाल भित्रिन्छ। विद्युतीय गाडी, लत्ताकपडा, जुत्ता, फलफूल, मोबाइल फोन, ल्यापटप, टेलिभिजन, खाद्यान्न, पेयपदार्थ र निर्माण सामग्रीजस्ता सामान यिनै नाकाबाट नेपाली बजारमा आइपुग्छन्। तर यति धेरै सामान ओसारपसार हुने सडकको अवस्था भने निकै दयनीय छ। नेपाल हिमालय सीमापार व्यापार संघका उपाध्यक्ष भरत कार्की भन्छन् तातोपानीको सडक त झन् बिजोग छ। अलिकति पानी पर्यो कि बाटो नै बन्द हुन्छ। तातोपानी क्षेत्रको मुख्य पुल बगाएको महिनौं भइसक्यो तर कहिले पुनर्निर्माण हुन्छ भन्ने टुङ्गो छैन। अहिले ह्युमपाइप राखेर गाडी सामान्य रूपमा चल्ने अवस्था मात्र छ। अहिले व्यापारको सुस्त समय भएकाले ठूला मालवाहक गाडीहरू कम आउँछन् तर केही दिनमै सामान ओसारपसार बढ्न थाल्नेछ। कार्की भन्छन् राज्यले समयमै ध्यान दिएन भने तातोपानी नाका नै बन्द हुने खतरा छ। लिपिङ बजारमा खोलामाथि बेलिब्रिज राखिएको भए पनि मितेरी पुलतिरको जमिन कमजोर बनेको छ। यदि यसपालि जमिनलाई तलैबाट रिटेनिङ वाल नलगाए त्यो भागले काम नगर्ने सम्भावना छ। तर स्थायी पुनर्निर्माणको काम भने अझै शुरू भएको छैन। तातोपानी नाका अरनिको राजमार्गमा पर्छ। यो सडक खण्ड सुधारका लागि बन्देउबाह्रबिसे र बाह्रबिसेलिपिङ गरी दुई खण्डमा ठेक्का आह्वान गरिएको छ। बाह्रबिसेदेखि लिपिङसम्मको सडक अहिले पनि जीर्ण छ र कालोपत्रे गरिएको छैन। कोदारी र डाख्लाङ क्षेत्रमा पहिरोको उच्च जोखिम रहेको छ। डाख्लाङमा ठेक्का लगाउने प्रक्रिया अन्तिम चरणमा पुगेको छ भने कोदारीमा पनि पर्खाल निर्माणको तयारी हुँदैछ। यस्तो अवस्थामा अबको वर्षाको समयमा तातोपानी नाका सहज रूपमा सञ्चालनमा आउन सक्ने सम्भावना कम छ। दोलखाको डिभिजन सडक कार्यालयका सूचना अधिकारी सुरज महर्जनका अनुसार असोजको बाढी पहिरोले क्षति पुगेका सडकमा सानासाना ठेक्कामार्फत सामान्य मर्मत गरिएको छ। वर्षाअघि जोखिम क्षेत्रको पहिचान गरी दुर्घटना हुन नदिन प्रयास भइरहेको उनले बताए। बाँकी सडक खण्डका लागि नयाँ ठेक्का आह्वान भइसकेको छ र दुई वर्षभित्र सबै काम सक्ने योजना छ।"
गणेश माविले उचाल्यो राष्ट्रपति रनिङ शिल्ड खेलकुदको उपाधि,"नुवाकोट : खेलाडी पहिचानमा जोड दिँदै नुवाकोटको सूर्यगढीमा सञ्चालित पाँचौं राष्ट्रपति कप रनिङ शिल्ड खेलकुद प्रतियोगिता सम्पन्न भएको छ। प्रतियोगिताबाट स्थानीयस्तरमा रहेका खेलाडीहरूको प्रतिभा पहिचानमा मद्दत पुगेको छ। सूर्यगढी गाउँपालिकाले सूर्यगढी ४ आमभन्ज्याङस्थित खेल मैदानमा सो प्रतियोगिता सम्पन्न गरेको हो। प्रतियोगितामा सर्वाधिक पदक जितेर सूर्यगढी गाउँपालिका४ जामुनेको गणेश मावि प्रथम भएको छ। उपाधि विजेता गणेश माविले कुल १९ स्वर्ण १० रजत र नौ कास्य पदक जितेको हो। तीन दिनसम्म सञ्चालन भएको प्रतियोगितामा सूर्यगढी ४ हल्देकालिकास्थित कालिका मावि उपविजेता भएको छ। कालिकाले कुल चार स्वर्ण, नौ रजत र पाँच कास्य पदक जितेको हो। सूर्यगढी ५ गणेशस्थानको गणेश मावि तृतीय भएको छ। तृतीय भएको गणेश माविले कुल तीन स्वर्ण चार रजत र तीन कास्य पदक जितेको हो। सूर्यगढी१ छापको मंगलादेवी माविले सान्त्वना पुरस्कार हात पारेको छ। मंगलादेवीले कुल तीन स्वर्ण दुई रजत र ६ कास्य पदक जितेको हो। विजेता विद्यालय तथा खेलाडीहरूलाई कार्यक्रमका बीच बागमती खेलकुद परिषदका सदस्य सचिव दीपक लामाले पुरस्कार वितरण गरे। विजेता विद्यालय तथा खेलाडीहरूलाई शिल्ड, मेडल र प्रमाणपत्र पुरस्कार प्रदान गरिएको हो। तीन दिनसम्म सञ्चालन भएको प्रतियोगितामा एथ्लेटिक्सका साथै भलिबल लगायत विभिन्न ३० विद्यामा विद्यार्थी खेलाडीहरूबीच प्रतिस्पर्धा भएको थियो। प्रतियोगितामा सूर्यगढी गाउँपालिकाका ९ विद्यालयबाट तीनसय ५० जना विद्यार्थी खेलाडीहरूको सहभागिता रहेको आयोजक सूर्यगढी गाउँपालिका अध्यक्ष सन्तबहादुर घलेले बताए। ३० स्वर्ण, ३० रजत र ३० कास्य पदका लागि सूर्यगढी गाउँपालिकामा रहेका विभिन्न विद्यालयमा अध्ययरनत विद्यार्थी खेलाडीहरू सहभागी भएका थिए।"
इनफिनिक्स जिटी २० प्रो पुनः नेपालमा,"काठमाडौं : इनफिनिक्स जिटी २० प्रो पुनः नेपालमा आउने भएको छ। अझ बलियो, स्टाइलिश र स्मार्ट बनेर नेपाली बजारमा फर्किने भएको हो। मिडिया टेक डामनसिटी ८२०० अल्टिमेट चिपसेटले सञ्चालित यो फ्ल्यागशिप गेमिङ फोनले कुनै सम्झौता नगरेको कम्पनीको दाबी छ। मुख्य विशेषताहरू: डेडिकेटेड गेमिङ डिस्प्ले चिप अत्यन्त स्मूद र रियल टाइम ग्राफिक्स अनुभवका लागि   डिस्प्लेअल्ट्राफास्ट टच रेस्पोन्स, प्रो गेमर लेभल अनुभव साइबर मेचा डिजाइनलुक्स र पर्फमेन्स दुबैमा गेमर स्पिरिट जेन जीका लागि तयार गरिएको स्टाइल र गेमिङ डिएनएको परफेक्ट मिक्स पहिलोपटक छुटाउने अथवा अपग्रेडको सोचमै भएका ग्राहकले यो फोन लिन सक्छन्। ११ अप्रिल २०२५ देखि सम्पूर्ण इनफिनिक्स स्टोरहरू र अनलाइन प्लेटफर्महरूमा उपलब्ध हुने छ।"
खप्तड इञ्जिनियरिङ क्याम्पस सञ्चालन गर्न प्रधानमन्त्रीसमक्ष एमाले र कांग्रेसको माग,"काठमाडौं : डोटीको खप्तड इञ्जिनियरिङ क्याम्पस सञ्चालनका लागि आगामी बजेटमा कार्यक्रम समावेश गर्न प्रधानमन्त्री केपी शर्मा ओलीसमक्ष माग पेश भएको छ। बालुवाटारमा नेपाली काँग्रेस र नेकपा (एमाले) सहितका जिल्लास्थित प्रतिनिधिमण्डले क्याम्पसको आवश्यक भौतिक पूर्वाधार निर्माणसहित अध्ययन अध्यापनका लागि ध्यान दिन र विकासमा पछाडि परेको डोटीलाई बजेट निर्माणमा प्राथमिकता दिन आग्रह गरेका हुन्। दिपायल सिलगढी नगरपालिका६, थाप्लामा त्रिभुवन विश्वविद्यालयको मातहतमा डोटी प्राविधिक आङ्गिक क्याम्पसका रुपमा सञ्चालन हुने तयारी भएपनि जनशक्ति र बजेटको अभावमा काम अघि नबढेकाले प्रतिनिधिमण्डलले उच्च राजनीतिक तहमा ध्यानाकर्षण गरेका हुन्। मागपत्र बुझाउन पूर्वमन्त्री वीरबहादुर बलायर, संविधानसभा सदस्यहरु गौरी वली र भरतबहादुर खड्का, सुदूरपश्चिम प्रदेशसभा सदस्य चक्र मल्ल, जिल्ला समन्वय समितिका प्रमुख लक्ष्मणबहादुर सिंह, दिपायल सिलगढी नगरपालिकाका बाजीसिंह खड्का, केआइसिंह गाउँपालिकाका अध्यक्ष लोकेन्द्रबहादुर शाही, नेपाली काँग्रेसका जिल्ला सभापति नरेन्द्रबहादुर सिंह, नेकपा (एमाले) का जिल्ला अध्यक्ष मञ्जु मलासीलगायतले बालुवाटार पुगेका हुन्। एमालेका वरिष्ठ उपाध्यक्ष ईश्वर पोखरेल र गृहमन्त्री एवं काँग्रेसका नेता रमेश लेखकसहित उपस्थित कार्यक्रममा प्रधानमन्त्री ओलीले आगामी बजेटलाई सन्तुलित, व्यवस्थित र प्रभावकारी कार्यान्वयनमुखी बनाउन छलफल भइरहेको बताउँदै पुरानो गौरवपूर्ण इतिहास बोकेको डोटी विकासमा पछाडि परेको विषयमा आफू जानकार रहेकाले अब प्राथमिकतामा पर्ने विश्वास दिलाए। प्रधानमन्त्री ओलीले थालेका काम पूरा गर्ने र बजेट विनियोजन गर्दा स्रोत सुनिश्चितता गरेर मात्रै गर्न लागिएको उल्लेख गर्दै खप्तड इञ्जिनियरिङ क्याम्पस पूर्वाधार निर्माण गर्दा छात्रावास अनिवार्य बनाउन सकिए टाढा टाढाका विद्यार्थी त्यहीँ बसेर पढ्न सक्ने बताए।"
बुमराह मैदान फर्कने संकेत,काठमाडौं : ढाडको चोटले जनवरीदेखि मैदान बाहिर रहेका भारतीय तीव्र गतिका बलर जसप्रित बुमराहले मैदान फर्किने संकेत देखाएका छन्। उनी सम्मेलित मुम्बइ इन्डियन्स हाल अंक तालिकामा पछि परिरहँदा मुम्बइका लागि यो सुखद सन्देश हुन सक्छ। उनी आइतबार मुम्बईको टिममा फर्किएका हुन्। उनले आइपीएल २०२५ को पहिलो खेलका रूपमा सोमबार रोयल च्यालेन्जर्स बैंगलोरसँगको खेलमा खेल्न सक्ने सम्भावना रहेको बताइएको छ। उनले भारतीय क्रिकेट बोर्ड (बीसीसीआई)को मेडिकल टिमले खेल्न सक्ने बताइसकेपछि उनी टिममा फर्किएका हुन्। उनले ढाडमा आएको समस्याका कारण च्याम्पियन्स ट्रफीको खेल गुमाएका थिए। उनले खेल खेल्ने नखेल्ने भन्ने कुरा भने मुम्बईको व्यवस्थापन पक्षले आधिकारिक जानकारी नगराएसम्म कमब्याकको तालिका बताउन सकिँदैन। उनले अहिले आइपीएल खेल्दा पछि जुन २८ देखि सुरु हुने इङ्ल्यान्डसँगको टेष्ट सिरिज खेल्न सक्ने नसक्ने भन्ने सुनिश्चित गरेर मात्र उनी फिल्डमा उत्रने छन्। बुमराहको अनुपस्थितिमा ट्रेन्ट बोल्ट र दीपक चाहरले बलिङ तर्फको जिम्मेवारी सम्हालेका छन्। त्यसमा कप्तान हार्दिक पाण्ड्याले पनि साथ दिइ रहेका छन्। बुमराहले २०१३ यता आइपीएलमा मुम्बइका लागि मात्रै खेलेका छन्। उनले १३३ खेलमा १६५ विकेट लिएका छन्।
मुख्यमन्त्रीले गरे सभाहलको उद्घाटन,नुवाकोट : नुवाकोटको देवीघाटमा सभा हल निर्माण गरिएको छ। विदुर नगरपालिका ५ देवीघाटमा निर्मित आधुनिक सभाहलको उद्घाटन गरिएको छ। देवीघाट ज्येष्ठ नागरिक अध्ययन प्रतिष्ठानमा निर्मित आधुनिक सहभाहलको आइतबार बागमती प्रदेशका मुख्यमन्त्री बहादुरसिंह लामाले उद्घाटन गरे। उनले सामाजिक तथा धार्मिक स्थानमा सभाहल निर्माण गरिएको र यसले सामाजिक गतिविधिमा मद्दत पुगेको बताए। उनले बागमती प्रदेश सरकारले सामाजिक तथा आर्थिक विकासलाई प्रमुखता दिइरहेको पनि बताए। माग र आवश्यकताका आधारमा योजना बैंकमार्फत विकास निर्माण भइरहेको समेत मुख्यमन्त्री लामाले बताए। बागमती प्रदेश सरकारको ३५ लाख रुपैयाँको लागतमा निर्मित सो सभाहलमा विभिन्न कार्यक्रम तथा सामाजिक अभियान गर्न सुविधा पुगेको देवीघाट ज्येष्ठ नागरिक अध्ययन प्रतिष्ठानका अध्यक्ष विष्णुप्रसाद नेपालले बताए।
"१४ प्रदेशको कुरा संविधानसभामा बोल्यौ, जातीय पहिचानको मुद्दा छाडेका छैनौं : प्रचण्ड","माग पूरा नहुन्जेलसम्म आन्दोलन नछोड्न उनले शिक्षकहरूलाई उनले अपिल गरे। काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले जातीय पहिचानका आधारमा राज्य पुनर्संरचना गर्ने एजेण्डा नछाडेको दाबी गरेका छन्। आइतबार काठमाडौंमा आयोजित नेवा: राष्ट्रिय मुक्ति मोर्चाको बैठकलाई सम्बोधन गर्दै प्रचण्डले जातीय पहिचानको मुद्दा आफूहरूले नछाडेको स्पष्टीकरण दिएका हुन्। उनले संघीयताको संरचना बनाउँदा आफूले १४ प्रदेश बनाउनुपर्ने कुरा संविधानसभामा नोट अफ डिसेन्टको रूपमा दर्ज गराएको समेत स्मरण गराए। प्रतिक्रियावादीको ट्र्यापमा परेको हो। हामीले जातीय पहिचानको कुरा छाडेका छैनौं। भविष्यमा उठाउँछौ भनेर १४ प्रदेशको कुरा संविधानसभामा बोलिएको छ,' अध्यक्ष प्रचण्डले भने। त्यस्तै अध्यक्ष प्रचण्डले वैशाख ६ गते काठमाडौंमा हुने नेवा: मुक्ति मोर्चाको सम्मेलनलाई आन्दोलनको रूपमा अगाडि बढाउने बताए। प्रतिगामीहरूले फेरि टाउको उठाउन सम्भव छैन। त्यसका लागि काठमाडौंका नेवारहरू जुरुक्क उठ्नुपर्यो। यथास्थिति र प्रतिगामी षडयन्त्रका विरुद्ध आन्दोलन गर्न जरुरी भयो, प्रचण्डले भने। माग पूरा नहुन्जेलसम्म आन्दोलन नछोड्न शिक्षकलाई अपिल प्रचण्डले आवश्यकता परेमा संसद्को विशेष अधिवेशन बोलाएर भएपनि विद्यालय शिक्षा विधेयक पारित गर्ने बताए। माग पूरा नहुन्जेलसम्म आन्दोलन नछोड्न उनले शिक्षकहरूलाई उनले अपिल गरे। जबसम्म माग पूरा हुँदैन, तपाईंहरूले नछोड्नुस्। कहिले सिट्ठी बजाउनुस् कहिले के गर्नुपर्छ गर्नुस्, हामी तपाईंहरूको साथमा छौं।उनले भने, शिक्षकहरूका माग पूरा गर्न जरूरी पर्यो भने विशेष अधिवेशन बोलाएर भए पनि शिक्षकका माग पूरा गर्नेतिर हामी अघि बढ्छौं। म आजैदेखि प्रतिपक्षी दलहरूसँग छलफल गर्छु।"
नेपाली सेनाले गोरखा जितगढी ११ दिने एकीकरण पदयात्रा गर्दै,"तानसेन : नेपाली सेनाले नेपाल एकीकरणको समयमा प्रयोग भएको पदमार्ग तथा तथा विभिन्न युद्धमा प्रयोग भएका गढी, दरबार, युद्धस्थलहरूको अध्ययन अवलोकन गर्दै गोरखा जितगढी ११ दिने पैदलयात्रा कार्यक्रम तय गरेको छ। गोरखा नेपाल एकीकरण सुरुवाती जिल्ला हो भने बुटवल जितगढी अंग्रेज सेनालाई हराएको ऐतिहासिक युद्ध किल्ला हो। १८७१ देखि १८७२ सालमा भएको नेपाल अंग्रेज युद्धमा नेपाली सेनाले बुटवल जितगढी क्षेत्रबाट अंग्रेज फौजलाई वैशाख ७ गते हराएर भगाएको दिन हो। अंग्रेज सेनालाई हराएको दिन वैशाख ७ गते विजय उत्सव मनाउन नेपाली सेना गोरखादेखि ३०५ किलोमिटर पैदलयात्रा गर्दै बुटवल जितगढी किल्लाको यात्रा तय गरेको हो। एकीकरण मार्ग लगायत ऐतिहासिक धरोहरको जर्गेना गर्न, एकीकरण अभियान तथा नेपाल अंग्रेज युद्धमा हासिल गरेको विजय गाथाको इतिहासलाई संरक्षण, सम्वर्द्धन तथा प्रवर्द्धन गरी भावी पुस्तामा हस्तान्तरण गर्न, सबै नेपालीहरूमा राष्ट्रिय एकताको भावना विकास गर्न, सम्पदा पर्यटन प्रवर्द्धन गर्न, सेना र जनता बीचको सम्बन्धलाई बलियो बनाउन गोरखा जितगढी पदयात्रा अभियान गरिएको पदयात्रा कमान्डर सह सेनानी रमेश अधिकारीले बताए। नेपाली सेनाको पदयात्राको टोली चैत २८ गते गोरखादेखि तनहुँ, स्याङ्जा हुँदै २०८२ वैशाख २ गते पाल्पा प्रवेश गर्ने छ। पाल्पा प्रवेश सँगै २०८२ वैशाख २ गते बिहान नेपाली सेनाको पदयात्री टोलीलाई केलादी घाट रामपुरमा स्वागत गर्ने, उक्त टोली केलादीघाट हुँदै देवीस्थान बगैँचा हुँदै श्रीनगर होटल हुँदै दर्छा सिताकुण्ड, तुने भन्ज्याङ, बेलडाँडा, सिलुवा पिलुवा जव्गादी, वीरकोट ३५ किलोमिटर यात्रा गर्ने छ। वैशाख ३ गते विरकोट वाकुमगढी देउराली, हुमिन देविनगर, झडेवा जगत गोठादी हुँदै माथागढी ३९ किलोमिटर नेपाली सेनाको टोलीले पदयात्रा गर्ने छ। वैशाख ४ गते माथाँगढी, गोठादी झडेवा हर्नेटार, मर्मरा शिकारकोट, दमार, सराई माडी दमकडा हुँदै वासटारी प्रभास ३५ किलोमिटर यात्रा गर्ने छ। वैशाख ५ गते प्रभास, लामडाँडा, बरतुङ्ख, तानसेन, काजीपौवा पुन प्रभास आएर १७ किलोमिटर यात्रा गरी बास बस्ने छ। सोही दिन तानसेनमा सर्वसाधारणदेखि जिल्लाका प्रमुख स्थानहरूको अवलोकन तथा कर्णेल उजिर सिंह थापाले निर्माण गरेको भगवती मन्दिरको दर्शन गर्ने कार्यक्रम पदयात्रीहरूको रहेको छ। वैशाख ६ गते प्रभास डुम्रे, मस्याम हटिया, मरेक, रानीवास दोभान ३२ किलोमिटर यात्रा गर्ने छ। वैशाख ७ गते नेपाली सेनाले अंग्रेज सेनालाई पराजित गरी विजयोत्सव गरेको दिन पदयात्रा टोलीले दोभान नुवाकोटगढी देउरालीमा पुगी बुटवलको टोली तारादल गणलाई झण्डा हस्तान्तरण गरी जितगढी विजयोत्सवमा सहभागी हुने कार्यक्रम रहेको छ। नेपाल एकीकरणको क्रममा प्रयोग भएका पाल्पाका ऐतिहासिक पदमार्गलाई व्यवस्थित बनाउने, पदमार्गमा रहेका गढी किल्ला, कोत तथा युद्ध स्थलहरूलाई व्यवस्थित गरी संरक्षण गर्ने, जनतामा राष्ट्रियता जगाउने, एकता बढाउने सेना र जनता बीचको सम्बन्धलाई समधुर बनाउने, जनताका सल्लाह सुझावहरू लिने दिने उद्देश्यसहित पाल्पामा ६ दिने पदयात्रा हुने दि फेशम महिन्द्र दल गण पाल्पाका गणपति भुपेन्द्र गुरुङले बताए। नेपाली सेनाले प्रत्येक वर्ष पुस २७ गते पूर्वतर्फ गोरखाकाठमाडौं एकीकरण पदयात्रा गर्दै आएको छ। चैत २७ गतेदेखि वैशाख ७ गतेसम्म पश्चिम तर्फ गोरखा जितगढी पदयात्रा सुरु गरेको छ। नेपाली सेनाले पश्चिम गोरखा जितगढी पदयात्रा २०७९ सालदेखि सुरु गरेको हो। पदयात्रा टोलीमा ५३ जना नेपाली सेना रहेका छन्। पाल्पामा दि फेमश महिन्द्र दल गणको नेतृत्वमा नेपालको राष्ट्रिय झण्डासहित एकीकरणको दौरान स्थापना भएका पाँच प्रथम कम्पनी श्रीनाथ, कालीबक्स, बर्दवाणी, सबुज, पुरानो गोरख र जितगढी लडाइँमा सहभागी गुरुबक्स गुल्मको झण्डा बोकेर बाजागाजासहित एकीकरण पदयात्रामा सहभागी हुने पदयात्रा संयोजक सेनानी जित बहादुर कार्कीले बताए। एकीकरण पदयात्रामा गोरखाको रिपुमर्दन गण, तनहुँको रुरु भैरवदल गण, काली भञ्जन गण, राजदल गण, पाल्पाको दि फेमस महिन्द्रदल गण र रुपन्देहीको तारादल गण प्रत्यक्ष सहभागी रहने छन्। पदयात्रा टोलीमा विशेष अवस्थाको पोसाक लगाएको समूह, परम्परागत पोसाक लगाएको समूह, सुरक्षा समूह, गोरखादेखि सहभागी झण्डा बोक्ने समूह, ब्याण्ड बाजा समूह, मेडिकल, बाटो देखाउने, फोटो ग्राफर र चालक गरी ५३ जनाको सहभागिता रहने नेपाली सेना द फेमश महिन्द्रदल गण पाल्पाले जनाएको छ। यसैगरी पदयात्रालाई व्यवस्थित, सुरक्षित, मर्यादित बनाउनका लागि दि फेमश महिन्द्र दल गण पाल्पाले प्रमुख जिल्ला अधिकारी, सुरक्षा निकायका प्रमुख, जिल्ला समन्वय समिति, तानसेन नगरपालिका, तिनाउ गाउँपालिका, माथाँगढी गाउँपालिका, रम्भा गाउँपालिका, पूर्वखोला गाउँपालिका, निस्दी गाउँपालिका र रामपुर नगरपालिका, स्थानीय सरोकारवाला व्यक्तिसँग अन्तरक्रिया गरेको छ।"
अमेरिकाले थप ८ नेपालीलाई गर्यो निष्कासन,"काठमाडौं : अमेरिकाले अवैध रूपमा बसोबास गर्ने नेपालीहरूलाई निष्कासन गर्ने क्रम जारी राखेको छ। पछिल्लो पटक अमेरिकाले ८ जना नेपालीलाई निष्कासन गरेको छ। स्रोतका अनुसार निष्कासनमा पर्नेमा बुढा, पुन, सेन, चौधरी, खड्का, सुवेदी, पुन मगर, पाठक थरका एकएक जना रहेका छन्। गैह्रकानुनी रूपमा अमेरिका बस्दै आएका उनीहरूलाई अमेरिकी अध्यागमनले यसै साता निष्कासन गरेको हो। उनीहरूलाई एयर इन्डियाको विमानबाट नेपाल फर्काइएको छ। उनीहरुमध्ये पुन, सुवेदी, पुन मगर, पाठक र बुढा अवैध रुपमा तल्लोबाटो (मेक्सिको) हुँदै अमेरिका पुगेका थिए। उनीहरुलाई अमेरिका प्रवेश गर्ने बित्तिकै प्रहरीले पक्राउ गरेको हो। पक्राउ परेकामध्ये पासपोर्ट नभएकाको ट्राभल डकुमेन्ट बनाएर अमेरिकाले नेपाल डिपोर्ट गरेको हो। सेन भने अध्यागमन कानुन अध्यागमन कानुन उल्लंघन गरेको आरोपमा डिपोर्टमा परेका हुन्। यद्यपी केके उलंघन गरेको भन्ने खुल्न नसकेको स्रोतले बतायो। गैह्रकानुनी रूपमा अमेरिकामा बसेर त्यहाँको अध्यागमन कानुन उल्लंघन गरेको आरोपमा उनीहरूलाई नेपाल डिपोर्ट गरिएको रहेछ। अमेरिकाले अवैध नेपालीहरूलाई फर्काउने क्रम जारी राखेको छ, स्रोतले अन्नपूर्णसँग भन्यो। अवैध रुपमा प्रवेश गरेका नेपालीहरुले प्रहरीले पक्राउ गरी नेपाल फर्काएको छ। डोनाल्ड ट्रम्पले राष्ट्रपतिमा सपथ लिएपछि अमेरिकाको आप्रवासन सम्बन्धी नीति परिवर्तन भएको थियो। राष्ट्रपति ट्रम्पले आप्रवासनसम्बन्धी नयाँ कार्यकारी आदेश जारी गरेर गैरकानुनी रूपमा बसोबास गर्ने आप्रवासीमाथि निरन्तर धरपकड गर्दै आएको छ। अहिले पनि ठूलो संख्यामा नेपालीहरू त्यहाँको अध्यागमन प्रहरी आइसीईको निगरानीमा रहेका छन्। यो पनि पढ्नुहोस दक्षिण कोरियाले ९ नेपालीलाई गर्यो निष्कासन गैरकानुनीरूपमा बसेका तीन नेपालीलाई अमेरिकाले गर्यो निष्कासन युरोपमा पनि अवैध नेपालीमाथि धरपकड, स्पेनले गर्यो ५ नेपालीलाई निष्कासन अवैध ढंगले छिरेका तीन नेपालीलाई अमेरिकाले गर्यो निष्कासन कानुन उल्लंघन गर्ने चार नेपालीलाई स्पेनले गर्यो निष्कासन मलेसियाले एकैपटक १८ जना नेपालीलाई गर्यो निष्कासन जापानले गर्यो चार नेपालीलाई निष्कासन निष्कासन गरिएका नेपालीलाई हतकडी र नेल लगाएको भन्दै सांसदहरूको आपत्ति जापानले गलत कागजात पेस गर्ने ६ नेपालीलाई गर्यो निष्कासन अमेरिकाले थप एक नेपालीलाई गर्यो निष्कासन मलेसियामा लुकीछिपी काम गर्ने तीन नेपाली पक्राउ, परे निष्कासनमा ८ जना नेपालीलाई मलेसियाले गर्यो निष्कासन अमेरिकी दूतावासले भन्यो कानुन उल्लंघन गरेको पाइए भिसा रद्द गरेर देशबाट निष्कासन गर्छौं घरेलु हिंसामा संलग्न एक नेपालीलाई अष्ट्रेलियाले गर्यो निष्कासन अमेरिकाले फेरि ६ जना नेपालीलाई गर्यो निष्कासन अमेरिकाले निष्कासन गरेपछि झापामा फेरि बल्झियो भुटानी शरणार्थी समस्या अमेरिकाले निष्कासन गरेका थप एक भुटानी शरणार्थी पक्राउ अमेरिकाले फेरि ५ जना नेपालीलाई गर्यो निष्कासन जर्मनीले अवैधरूपमा बसोबास गर्ने २ नेपालीलाई गर्यो निष्कासन"
एक खेल अगावै अफगानिस्तानलाई युथ ओडीआई सिरिज,"काठमाडौं : युथ ओडीआई सिरिजको दोस्रो खेलमा नेपालमाथि १ रनको नाटकीय जित निकाल्दै अफगानिस्तान यू१९ टिमले युथ ओडीआई सिरिज आफ्नो नाममा गरेको छ। मुलपानी क्रिकेट मैदानमा टस जितेर ब्याटिङ गरेको अफगानिस्तानले निर्धारित ५० ओभरमा अलआउट हुँदै १६८ रन जोड्यो। अफगानिस्तानले दिएको १६९ रनको विजयी लक्ष्य पछ्याएको नेपाल ४९३ ओभरमा १६७ बनाउँदै अलआउट भएको हो। अन्तिम ओभर ११ रन चाहिँदा नेपालका लागि ध्रुव सोनारले पहिलो र तेस्रो बलमा २ चौका प्रहार गर्दै खेललाई रोमाञ्चक बनाएका थिए। नेपाललाई जितका लागि ३ बलमा ३ रन चाँहिदा ४९४ ओभरमा महबुब खानले फालेको बललाई अम्पायरले नोबलको इशारा दिएका थिए। ध्रुव सोही बलमा रन आउट हुँदा नेपाल १६७ रनमा अलआउट भएको हो। नेपालका लागि ओपनर ब्याटर साहिल पटेलले सर्वाधिक ६४ रन बनाए। उनले ११९ बलमा ६ चौका प्रहार गरेका हुन्। अर्का ओपनर निरज कुमार यादवले १५ रन बनाए। कप्तान नरेन भट्टले १३ रन बनाए। अभिषेक तिवारीले २४ रन बनाए। ध्रुवले २१ रन बनाए। विपिन शर्मा शून्यमा अविजित रहे। अफगानिस्तानका लागि वाहिदुल्लाह जद्रान, जैतुल्लाह शाहिन र हाफिज जद्रानले समान २२ विकेट लिए। रोहुल्ला अरब, महबुब खान र उजाइरुल्ला नियाजाइले समान ११ विकेट लिए। पहिलो इनिङ्समा ब्याटिङ गरेको अफगानिस्तानका लागि कप्तान महबुब खानले सर्वाधिक ५८ रन बनाए। उनले ११४ बलमा १ चौका प्रहार गरे। ओपनरद्वय उजाइरुल्लाह नियाजाइ र खालिद अहमदजाइले क्रमशः १९ र १० रन बनाए। नाजिफुल्लाह अमिरीले १६, खातिर स्तानिकाजाइले ११ र रोहुल्ला अरबले २७ रन बनाए। नेपालका लागि बलिङमा सन्तोष यादवले सर्वाधिक ३ विकेट लिए। उनले १० ओभरमा १ मेडन सहित २३ रन खर्चिए। विपिन शर्मा र सिब्रिन श्रेष्ठले समान २२ विकेट लिए। अभिषेक तिवारी र अपराजित पौडेलले ११ विकेट लिए। पहिलो खेलमा नेपाल अफगानिस्तानसँग १३० रनले पराजित भएको थियो। नेपालले तीन खेल सम्मेलित सिरिजको अन्तिम खेल चैत्र २७ गते खेल्नेछ।"
सावधान ! गहुँको नल जलाउँदै हुनुहुन्छ ? जरिवानामा परिएला,"परासी : नवलपरासीका स्थानीय तहहरूले गहुँ काटिसकेपछि खेतमा रहेको छ्वाली (नलडाँठ) जलाउनेलाई कानुनबमोजिम कारबाही र जरिवाना गर्ने भएका छन् । किसानहरूले यतिबेला गहुँ काट्न थालेका छन् । चैत,बैशाखमा हावाहुरी चल्ने समय भएको र यही समयमा गहुँ काट्ने भएकाले गहुँको नलमा आगलागी नगर्न स्थानीय तहहरूले किसानलाई सुझाव दिएका हुन् । हरेक वर्षजसो गहुँ काटिसकेपछि खेतमा रहेको छ्वाली जलाने क्रममा आगलागीका घटना घट्ने भन्दै स्थानीय तहहरूले त्यस्तो कार्य गर्नेमाथि कारबाही र जरिवाना गर्ने जनाएका हुन् । गहुँ खेतमा आगो लगाउँदा उर्वरशक्तिमा कमि आउने र वातावरणलाई समेत असर पुर्याउने भन्दै त्यसलाई कम्पोष्ट मल बनाउन र पशु आहाराको रुपमा प्रयोग गर्न सुझाव दिएका छन् । सरावल गाउँपालिकाका अध्यक्ष सुखाडीप्रसाद चौधरीले आगलागी त्यस्तो कार्य गरेको पाइएमा २५ हजार जरिवाना हुने बताए । रामग्राम नगरपालिकाले सूचना निकालेर हावाहुरी चलेको समयमा गहुँ खेतमा आगो लगाउँदा नजिकै रहेको अन्य खेतीमा आगो सल्कने र बस्ती नै जोखिममा पर्ने भन्दै त्यस्तो कार्य गरेमा कारबाही हुने जनाएको छ । त्यसैगरी प्रतापपुर गाउँपालिकाले पनि खेतमा आगो लगाउँदा खेतमा हुने जिवहरूको विनाश हुने र उत्पादन तथा उत्पादकत्वमा कमी आउने तथा विपद्का घटना निम्ताउने भएकाले त्यस्तो कार्य नगर्न गाउँबासीलाई सूचनामार्फत् सचेत गराएको छ । जिल्लामा ८ हजार ५९५ हेक्टरमा गहुँखेती हुँदै आएको छ । गतवर्ष २७ हजार २४६ मेट्रिक टन गहुँ उत्पादन भएको कृषि ज्ञान केन्द्रका कृषि अधिकृत नवराज घिमिरेले जानकारी दिए । गहुँ काटिसकेपछि खेतमा रहने छ्वालीलाई पुन: काट्दा लागत खर्च बढ्ने भन्दै किसानले आगो लगाउने गरेका छन् । अधिकांश किसानलाई खेतमा आगो लगाउँदा उर्वर शक्तिमा कमि आउने र बचेको छ्वालीलाई कम्पोष्ट मल बनाउने बारेमा पनि जानकारी नहुँदा आगो लगाउने प्रचलन बढेको हो । त्यसका लागि सचेतनासँगै स्थानीय तहहरूले खेतमा रहने छ्वालीलाई व्यवस्थापनमा सहयोग गर्न सके आगो लगाउने कार्यमा कमि आउने स्थानीयको भनाइ छ ।"
नाउपा र जनमत पार्टीबीच एकता वार्ता जारी : नाम र चुनाव चिन्हमा सहमति,"काठमाडौं : जनमत पार्टी र नागरिक उन्मुक्ति पार्टी एकताउन्मुख रहेको छ। पार्टी भित्र आन्तरिक र दुई दलबीच विभिन्न चरणकोको छलफलपश्चात एकताका लागि आज बर्दियामा बसेको दुई दलको कार्यदलसहित बसेको शीर्ष नेताको बैठकले पार्टीको नाम र चुनाव चिन्हमा सहमति गरेको हो। नागरिक उन्मुक्ति पार्टीका संरक्षक रेशम चौधरीका अनुसार पार्टीको नाम नागरिक जनमत पार्टी र चुनाव चिन्ह ढकिया राख्ने सहमति भएको छ। हामी दुई दलले गठन गरेको कार्यदलले विभिन्न चरणमा छलफल गरेको छ। हामी एकता प्रक्रियाको अन्तिम चरणमा आइपुगेका छौं। चौधरीले अन्नपूर्णसँग भने,पार्टीको नाम नागरिक जनमत पार्टी र चुनाव चिन्ह ढकिया राख्ने सहमति भएको छ। नागरिकको चुनाव चिन्ह ढकिया राख्न जनमत सहमत भएको छ। चौधरीका अनुसार दुवै दलबाट ५०५० प्रतिशत केन्द्रीय सदस्य समायोजन गरिने छ। दुई दलबीच पार्टीको नेतृत्वको विषयमा भने छलफल भइरहेको र सहमति हुन बाँकी रहेको छ। उनले भने,दुवै दलका अध्यक्षलाई एकतापश्चात अध्यक्ष (दुई अध्यक्ष प्रणाली) राख्ने की एक जना अध्यक्ष अर्को सहअध्यक्ष राख्ने भन्ने बारेमा टुंगो लाग्न बाँकी रहेको छ। दुई अध्यक्ष प्रणालीमा रहँदा पहिलो वरियतामा राउत र दोस्रो वरियतामा श्रेष्ठ हुने गरी छलफल भएको छ। केन्द्रीय समितिको बैठकबाट पार्टी एकताका लागि दुवै दलले कार्यदल गठन गरेका थिए। नाउपाले गंगाराम चौधरीको संयोजकत्वमा सुनिता चौधरी र रामलाल डंगौरा रहेको कार्यदल बनाएका थिए। त्यसैगरी जनमतको कार्यदलमा प्रतिनिधिसभा सदस्य अब्दुल खान संयोजक र डा शरदसिंह यादव र बालगोविन्द चौधरी सदस्य छन्। दुई दलले गठन गरेको कार्यदलले बनाएको खाका एवम् विधान मस्यौदालाई जनमतका अध्यक्ष डा सीके राउत, नाउपाका संरक्षक चौधरी र अध्यक्ष रञ्जिता श्रेष्ठले छलफल गरेर एकताको टुंगो लगाउने छन्। जनमतका अध्यक्ष राउत र नागरिक उन्मुक्ति पार्टीका संरक्षक चौधरीले दुई पार्टीलाई एकीकरण गरेर राष्ट्रिय शक्ति बनाउने उद्घोष गरेका छन्। एकीकरणका लागि यस अगाडि काठमाडौंमा पनि विभिन्न चरणमा छलफल गरेका थिए। तर, रेशम चौधरीले तराईंमा बैठक बस्ने पार्टी एकता टुंग्याउने प्रस्ताव राउतसमक्ष राखेपछि आज बर्दियामा बैठक बसेको हो। यस अगाडि हिजो बाँकेमा पनि कार्यदलको बैठक बसेको थियो। आज पनि छलफल जारी रहेको कार्यदलका सदस्यले बताएका छन्।"
मूल्य नपाउँदा किसानले टिप्नै छाडे गोलभेंडा,"मलंगवा : गोलभेंडाले बजारमा मूल्य नपाउँदा सर्लाहीका किसानहरू गोलभेंडा टिप्न छाडेका छन्। गोलभेंडाका लागि पकेट क्षेत्र मानिएका सर्लाहीका उत्तरी भेगका किसानहरू बजारमा गोलभेंडाको बिक्री भाउ कम भएपछि गोलभेंडा टिप्न छाडेका छन्। प्रतिकिलो २४ रुपैयाँमा बिक्री हुन्छ। बजार भाउ नभएपछि किसानहरू गोलभेंडा टिप्न छाडेका छन्। टिप्न छाडेपछि गोलभेडा खेतमै सड्न थालेको किसानहरू बताउँछन्। बजारमा मूल्य नपाएपछि गोलभेडा किसान अहिले चिन्तित बनेका छन्। बजारमा अहिले २ देखि ४ रुपैयाँसम्म प्रति किलो गोलभेंडा बिक्री हुने गरेको हरिवन नगरपालिका ३ का धारटोलका किसान परीक्षण महतोले बताएका छन्। बजारमा मूल्य नपाएपछि यसवर्ष गोलभेंडा खेतीबाट लागतसमेत उठ्न नसकेको महतोको गुनासो छ। खेत खनजोत, रोपाई, गोडभेंलमा थुप्रै लगानी भयो। अहिले बजार भाउ छैन। सुरुमा ठीकै थियो। अहिले बाहिरबाट आएको गोलभेंडाले गर्दा नेपाली गोलभेडाको भाउ कम भएको हो। बिक्री मूल्यभन्दा बजार लान बढी खर्च लाग्छ। गाडीमा राखेर बजार लग्न बढी खर्च हन्छ,महतोले भने, बिक्री मूल्य थोरै छ, लागनी थेरै छ। टेम्पो वा गाडामा बिक्री गर्न बजार लैजानु पर्छ। टिप्नका लागि खेतालाले पनि पैसा लिन्छ। किसानले गोलभेंडा टिप्न छाडेपछि गाउँघरकै मानिसहरू टिपेर खान थालेको कमल महतोेले बताए। टिपेर बजार बिक्री गर्नुभन्दा बढी खर्च नै हुन्छ। बरु खेतमै सडोस तर, टिपेर बिक्री गरिँदैन। बिक्री भाउ कम भएपछि यसवर्ष लागतसमेत उठ्न कठिनाइ भएको कमलले बताए। उनका अनुसार सुरुमा एक क्यारेट गोलभेंडा २५ सयदेखि ३ हजार सम्ममा बिक्री हुन्थ्यो। अहिले ५० रुपैयाँमा पनि बिक्री हुँदैन। हाम्रो बजार भनेको लालबन्दी, नवलपुर, हरिवन हो। यतातिर पनि बाहिरबाट आएको गोलभेंडा देखिन थालेको छ। सर्लाहीका गोलभेंडा काठमाडौं, पोखरालगायत देशका विभिन्न बजारमा बिक्री हुन्छन्।"
सम्पदा संरक्षणमा नागरिक जागरुकता आवश्यक : राष्ट्रपति,"काठमाडौं : राष्ट्रपति रामचन्द्र पौडेलले बहुजाति,बहुभाषा,परपम्परा र संस्कृति रहेको देशका अमूल्य सम्पदाको विकास, संरक्षण र संवर्द्धनमा तीनै तहको सरकारले ध्यान दिनु जरुरी रहेको बताएका छन्। आइतबार ललितपुरको पाटन दरबार क्षेत्रमा पुनर्निर्माण गरिएको श्री देगुतलेजु मन्दिर उद्घाटन गर्दै राष्ट्रपति पौडेलले सम्पदा संरक्षणमा नागरिकस्तरको सचेतना,जागरुकता र चासो उत्तिकै आवश्यक रहेको पनि बताए । देशका यस्ता महत्वपूर्ण स्थलको संरक्षण र संवद्र्धन गरी पूर्खाको मेहनत,परिश्रम र चिनोको रुपमा रहेका कैयन सम्पदाको संरक्षण साझा दायित्व भएको उनले बताए । उनले नेपालमा प्राकृतिक,धार्मिक, सांस्कृतिक,ऐतिहासिक एवम् प्रकृतिको वरदानका रुपमा कैयौं रमणीय स्थलहरू रहेको उल्लेख गर्दै अनगिन्ति मठमन्दिर, शक्तिपीठ, देवस्थल र तीर्थस्थलहरू नेपालीहरूको सभ्यता, संस्कृति तथा राष्ट्रिय गौरवसँग जोडिएको बताए । राष्ट्रपति पौडेलले स्वदेशी विदेशीको प्रमुख पर्यटकीय गन्तव्य समेत रहेको मुलुकको सम्पदाले नेपाललाई अन्तर्राष्ट्रियस्तरमा चिनाएको बताए । देशभर रहेका हाम्रा ऐतिहासिक, धार्मिक, सांस्कृतिक सम्पदा नेपाल र नेपालीको शान र पहिचान भएको उनको भनाइ थियो। राष्ट्रपति पौडेलले विनाशकारी गोरखा भूकम्पमा क्षतिग्रस्त ऐतिहासिक सम्पदाहरूको पूर्ववत स्वरूप र संरचनामै पुनर्निर्माण तथा जिर्णोद्वार चुनौतिपूर्ण कार्य हुँदाहुँदै देगुतलेजु मन्दिर पुननिर्माणले पाएको सार्थकताले पाटनको शोभा र सौन्दर्य बढाएको उल्लेख गरे।"
गर्मी बढेसँगै रौतहटको वनमा डढेलो,"रौतहट : गर्मीको सुरुवातसँगै रौतहटका विभिन्न वन क्षेत्रहरूमा डढेलोको प्रकोप तीव्र बन्दै गएको छ। पश्चिमी तातो हावाको असरसँगै फैलँदो डढेलोले वनस्पति मात्र नभई वन्यजन्तु र मानव बस्तीसमेत प्रभावित बन्दै गएको हो। स्थानीय सरोज राउतका अनुसार हाल दैनिकजसो जिल्लाका वन क्षेत्रमा डढेलो लागिरहेको छ। डढेलोको त्रासका कारण जंगली जनावरहरू सुरक्षित आश्रय स्थल खोज्दै बस्ती र राजमार्गतर्फ देखा पर्न थालेका छन्। डढेलोको उच्च जोखिम क्षेत्रका रूपमा लमहा, पौराई, गैडाटार, चन्द्रनिगाहपुर, भोलनटार, सिमरी, बलेरी, जंगलसैया र भैसही लगायतका क्षेत्रहरू चिनिएका छन्। चन्द्रपुर नगरपालिका६ का वडाध्यक्ष सहदेव केसीका अनुसार डढेलोले वन नजिकका बस्तीहरू समेत जोखिममा परेका छन्। हालै चिम्नीटोल र डाबरी टोल नजिकको सामुदायिक बनमा लागेको डढेलो दमकलको सहायतामा नियन्त्रणमा ल्याइएको थियो। डिभिजन वन कार्यालयले डढेलो नलगाउन आग्रह गर्दै संलग्न व्यक्तिको पहिचान गरी कारबाही गर्ने चेतावनी दिएको छ। यता डिभिजन बनले सक्रिय रुपमा डढेलो नियन्त्रण गर्न चासो नदेखाएको स्थानियको आरोप छ। डढेलोले बर्सेनि वनसम्पदा, वन्यजन्तु, मानव बस्ती र पर्यावरणीय सन्तुलनमा ठूलो क्षति पुर्याउने गरेको पाईन्छ।"
यूएईमा नेपाल महोत्सव २०२५ हुँदै,"दुबई : युनाइटेड अरब इमिरेट्स (यूएई) मा नेपाल महोत्सव २०२५ हुने भएको छ। नेपाली कला, संस्कृति, खेलकुद, पर्यटन, व्यापार तथा नेपाली पहिचानको उत्सव मनाउने अभिप्रायले अप्रिल २० का दिन दुबईको क्रिक पार्कमा नेपाल महोत्सव आयोजना गरिएको एनआरएनए अध्यक्ष विकाश शाहीले बताए। कार्यक्रम नेपाली राजदूतावास आबुधाबीको संरक्षकत्व तथा नेपाल एसोसिएसन एनआरएनएको संयोजकत्वमा नेपाली समाज, नेपाल बिजनेस काउन्सिल, सम्पूर्ण वैचारिक संगठनहरू, नेपाल आदिवासी जनजाति महासंघ, नेपाल पत्रकार महासंघ तथा तथा यूएईमा क्रियाशील सम्पूर्ण संघ संस्थाहरूको संयुक्त आयोजनामा हुन गइरहेको हो। यस महोत्सवले नेपाल र यूएईबीचको सांस्कृतिक सम्बन्धलाई अझ मजबुत बनाउनुका साथै नेपाली समुदायबीच आपसी एकता, सहयोग र परम्परागत पहिचानको उत्सवको रूपमा मनाउने अवसर प्रदान गर्ने एनआरएनए यूएईका अध्यक्ष शाहीले बताएका छन्। महोत्सवमा बृहत् संख्यामा विश्वभरि छरिएर रहेका नेपालीभाषी तथा नेपाली कला संस्कृतिलाई माया गर्ने व्यक्ति विशेषहरूको सहभागिता रहने आयोजकको दाबी छ। महोत्सवमा नेपालीहरूको जातीय, वर्गीय, सम्प्रदाय तथा क्षेत्रीय (तराई, पहाड, हिमाल) को मौलिक संस्कृतिको प्रदर्शन तथा प्रवर्द्धन गरिनेछ। विभिन्न विधामा दिग्गज व्यक्तित्वहरूसँग प्रत्यक्ष साक्षात्कार गर्ने, नेपाल तथा यूएईमा प्रख्यात कलाकारहरूको सांस्कृतिक तथा सांगीतिक प्रस्तुति लगायत विभिन्न कार्यक्रमहरू रहेको आयोजकले जनाएको छ।"
"मार्फा गाउँको विविधता, सांस्कृतिक सम्पदा","जोमसोम : मुस्ताङको मार्फा भन्नेबित्तिकै त्यहाँ स्याउको बगान। पुराना प्राचीन घरहरू। गाउँभित्र साँघुरो गल्ली र त्यसभित्रको दर्जनौं शाखा गल्लीगल्ली। त्यही जैविक तथा सांस्कृतिक विशेषताले भरिएको छ मुस्ताङको मार्फा गाउँ। यही गाउँको पृष्ठभूमिलाई समेट्दै त्यही गाउँ जन्मिएकी एक महिला सर्जक स्वर्गीय बसन्ती लालचनले तीन दशकअघि एउटा गीत रचना गरेकी थिइन् क्या राम्रो स्याउ बारी मार्फा गावैँमा गायिका ज्योति गुरुङको स्वर रहेको त्यही गीत हो, जसले मुस्ताङको मार्फालाई चिनायो। मुस्ताङको मार्फा नघुमेकाहरूलाई पनि यही गीतले परिचित गराइदिने गरेको छ। क्या राम्रो स्याउबारी मार्फा गावैँमा गीतले भने जस्तै अहिले मार्फा गाउँको स्याउ बगानहरूमा स्याउ देख्न पाइँदैन। पुस र माघ महिनामा स्याउ बगैंचा व्यवस्थापन गरिएका यहाँका स्याउ बगानहरूमा स्याउको फूल फुल्ने तयारीमा छ। बर्सेनि असोज कात्तिकमा स्याउ बगानहरू पोस्ट हार्भेस्ट गरिसकेपछि यहाँ स्याउ बगान उजाडमय हुन्छन्। बर्सेनि भदौदेखि असोज र कात्तिक महिनामा मुस्ताङ आउने पर्यटकले मुस्ताङको मार्फा स्याउ बगानमा लटरम्म स्याउ फलेको देख्न सक्छन्। हिउँदयाम सकिँदै गर्दा र वसन्त ऋतुको आगमनसँगै मुस्ताङको मार्फा गाउँमा आन्तरिक पर्यटकको उपस्थिति थेगिनसक्नु छ। राष्ट्रिय गौरवको (बेनीजोमसोम) सडक नजिकै पर्ने मार्फा गाउँमा त्यहाँको पुरानो मौलिक कलासंस्कृति र त्यहाँका प्राचीन घरहरूको बनोट र त्यही घर भित्रभित्र रहेको साँघुरो गोरेटो गल्ली त्यहाँ पुग्ने पर्यटकका लागि मुख्य आकर्षक केन्द्रबिन्दु बनेको छ। मुख्य सडकमार्गदेखि पश्चिम करिब २ सय मिटरको भिरालो सतहमा अवस्थित मुस्ताङको मार्फा गाउँमा प्रत्येक दिन दिउँसोदेखि साँझसम्मै पर्यटकको निकै बाक्लो भीडभाड रहन्छ। सडकमार्ग स्तरोन्नति र विस्तारले मुस्ताङको मार्फा गाउँको पर्यटकीय गतिविधिलाई झनै चलायमान बनाइदिएको छ। मुक्तिनाथ दर्शन र कोरलानाका पुगेर फर्किएका पर्यटक एकपटक मार्फा गाउँको अवलोकन गर्न छुटाउँदैनन्। सूर्य विनायक नगरपालिका भक्तपुरबाट मुक्तिनाथ दर्शन गर्न परिवारका सदस्यहरूसहित मुस्ताङ आएका बलराम गौतमले मुस्ताङको मार्फा गाउँको संस्कृतिक सम्पदा देखेर मोहित भए। पहिलोपटक मुस्ताङ आएका गौतमले मार्फा गाउँको परम्परागत सदियौं वर्ष पुराना ढुंगा र माटोले बनेका घरहरू, प्रत्येक घरका छतमाथि पाँजिएका दाउराको चाङ र अनि गाउँभित्रको साँघुरो गोरेटो गल्ली चहार्दा निकै आनन्दित तुल्याएको अनुभूति सुनाए। मार्फा गाउँको मुख्य विशेषता भनेको यहाँको प्राचीन घर र साँघुरो गल्ली रहेछ, उनले भने, साँघुरो गल्लीभित्र होटल र पसलहरू रहेछन्, सडकमार्गमै पर्ने भएकाले यहाँ घुम्न निकै सजिलो पनि रहेछ। मुस्ताङको मार्फा गाउँमा करिब एक सयभन्दा बढी घरधुरी छन्। जहाँका स्थानीयले कृषि र पर्यटन व्यवसाय अपनाएको पाइन्छ। स्याउलगायतका अन्नबाली उत्पादन गरेर मनग्ये आम्दानी गर्ने मार्फाली समुदायले पर्यटन व्यवसायलाई पनि मुख्य आम्दानीका रूपमा व्यवसाय चलाउँदै आइरहेका छन्। बर्सेनि पर्यटक आगमन बढेसँगै पछिल्लो समय बेनीजोमसोम मुख्य सडकमा स्याउ बगैंचा मासेर कंक्रिट होटलहरू निर्माण गर्नेसमेत होडबाजी चलेको छ। मार्फा गाउँको पुरानो भौतिक संरचना मासिन नहुने घरपझोङ गाउँपालिकाका अध्यक्ष मोहनसिंह लालचन बताउँछन्। सडकमार्गमा कंक्रिट घरहरू बने पनि मार्फाको प्राचीन बस्तीको भौतिक तथा सास्ंकृतिक संरचना मासिएमा मार्फा गाउँको अस्तित्व संकटमा पर्ने गाउँपालिका अध्यक्ष लालचनको भनाइ छ। मुस्ताङको पर्यटकीय गाउँ मार्फाको मुख्य सडकमार्गबाट अलग्गिएर गाउँतर्फ मोडिएर करिब ५ सय मिटर बढी साँघुरो गल्लीमा पैदलयात्रा गरेपछि उत्तरतर्फको मुख्य राजमार्ग सडकमा निस्किन सकिन्छ। त्यहाँको भिरालो सतहमा एकआपसमा लस्करै जोडिएका प्राचीन घरहरूभित्र दर्जनौं शाखा गल्लीहरू छन्। मार्फा र यहाँको साँघुरो गल्लीभित्र छायांकन भएका दर्जनौं स्वदेशी तथा विदेशी चलचित्र र म्युजिक भिडियो सार्वजनिक भइसकेको छ। यहाँ छायांकन भइसकेका चलचित्र, म्युजिक भिडियो र सामाजिक सञ्जालमा पोस्ट भएका दृश्यहरूले मार्फा गाउँको पर्यटनलाई थप उचाइमा पुर्याएको छ। पोखराबाट पहिलोपटक मुस्ताङ आएका सुरज कुँवरले मार्फा गाउँको सांस्कृतिक सौन्दर्यता अद्भुत भएको बताए। हामीले बजारमा यस प्रकार सांस्कृतिक विविधता देख्न पाएका थिएनौं, जुन यहाँ प्रत्यक्ष साक्षात्कार गर्न पाइयो, कुँवरले थपे, साँच्चै मुस्ताङको मार्फा गाउँ पुरानो सांस्कृतिक विविधतायुक्त पुरानो नेपाल देख्न पाइयो। उनले मार्फा गाउँसम्बन्धीको क्या राम्रो स्याउ बारी भन्ने गीत सानै छँदा सुने पनि बेमौसममा आएकाले स्याउ फलेको दृश्य देख्न नपाइएको जनाए। मार्फा गाउँभित्र एक दर्जन बढी साँघुरा शाखा गल्लीहरू छन्। मार्फा गाउँलाई थप पर्यटन प्रवद्र्धन गर्नका लागि पछिल्लो समय त्यहाँका गल्लीहरूलाई विभिन्न नामकरण गरिएको छ। त्यहाँका शाखा गल्लीहरूमा कतिपयलाई चलचित्रको नामसँग जोडिएको छ। मार्फा गाउँभित्र जेरी गल्ली, कबड्डी गल्ली, टिकटक गल्ली र झाँक्री गल्लीलगायतका नामले परिचय खुल्ने गरी स्याउ आकृतिका साइनबोर्डहरू टाँसिएका छन्। मार्फा गाउँभित्र चाहार्ने पर्यटकका लागि स्थानीय थकाली, गुरुङ र तिब्बतीय संस्कृति झल्किने मौलिक पोसाकहरू लगाएर फोटो भिडियो खिच्न पाइने व्यवस्था मिलाइएको छ। मार्फा गाउँमा साँझपख स्थानीय मौलिक पोसाक लगाएर फोटो खिच्न पर्यटकहरू लालायित हुने गर्छन्। साँघुरो गल्लीमा पर्यटकको गुल्जार हुँदा एकआपसमा ठोक्किन पुग्छन्। मुस्ताङको मार्फा गाउँभित्र एक बौद्ध धार्मिक गुम्बा छ। गाउँभित्रै जापानिज भिक्षु इकाइ कावागुची बसेको पाँच सय वर्ष पुरानो घर छ। गाउँ नजिकैको एक थुम्कोमा घरपझोङ गाउँपालिकाले एप्पल पार्कसमेत निर्माण गरिसकेको छ। साँझपखको समयमा सडकबत्तीको उज्यालोले मार्फा गाउँको सौन्दर्यतालाई थप उजागर गरिदिन्छ। मार्फा गाउँ माथिको अग्लो पहाडसँगै जोडिएको गुफामा पुगेर त्यहाँको परिदृश्य अवलोकन गर्न सकिन्छ।"
अमेरिकामा थप ७५ दिन टिकटक चल्ने,वासिङटन डिसी : अमेरिकी राष्ट्रपति डोनाल्ड ट्रम्पले चिनियाँ सामाजिक सञ्जाल एप टिकटक बेच्ने समयसीमा फेरि बढाएका छन्। उक्त निर्णयसँगै टिकटक बिक्री नगरी अमेरिकामा थप ७५ दिन चल्ने भएको छ। अमेरिकामा टिकटक चल्न चीनले यो एप बेच्न अनिवार्य रहेको उनले बताएका छन्। यसअघि राष्ट्रपति ट्रम्पले टिकटक बिक्रीको सम्झौता भएमा चिनियाँ आयातमा लगाइएको भन्सारमा पनि केही छुट दिन सक्ने बताएका थिए। अमेरिकामा भने धेरै टिकटक प्रयोगकर्ता यो एप प्रतिबन्ध लगाउने निर्णयको विरुद्धमा छन्। समाचार एजेन्सी रोयटर्सको रिपोर्ट अनुसार यस हप्ता ट्रम्पको ट्यारिफ घोषणापछि चीनले अमेरिकामा टिकटक बिक्री गर्न अनुमति नदिने संकेत गरेको छ। अमेरिकी सिनेटमा ट्रम्पको विरोध गर्ने डेमोक्र्याटिक पार्टीका नेता चक शुमरले राष्ट्रपतिले करको मुद्दाबाट ध्यान हटाउन मात्र उक्त विषय निकालेको बताएका छन्। आलोचकहरूले प्रायः टिकटकलाई अत्यधिक डेटा सङ्कलन गरेको आरोप लगाउँछन्। बीबीसी
नेपाल शिक्षक महासंघले भोलिदेखि शैक्षिक हड्ताल गर्ने,"काठमाडौं : नेपाल शिक्षक महासंघले भोलिबाट शैक्षिक हड्तालको घोषणा गरेको छ। विद्यालय शिक्षा ऐन जारी गर्नुपर्ने माग गर्दै काठमाडौंमा सडक आन्दोलन गर्दै आएको महासंघले शैक्षिक हड्तालको घोषणा गरेको हो। आइतबार विज्ञप्ति जारी गर्दै महासंघले शैक्षिक हड्तालको क्रममा उत्तर पुस्तिका परीक्षण,नतिजा प्रकाशनलगायतका काम बन्द गरेर आन्दोलनमा सहभागी हुन आह्वान गरेको छ। 'यो अवधिमा उत्तर पुस्तिका परीक्षण,नतिजा प्रकाशन,तालिम गोष्ठी,सेमिनार,शैक्षिक भ्रमणजस्ता कुनै पनि काममा संलग्न नहुन सबै साथीहरूमा जोडदार आग्रह गर्दछौं,'विज्ञप्तिमा भनिएको छ। विद्यालय शिक्षा ऐन जारी गर्नुपर्ने माग गर्दै महासंघ गत माघ २० गतेदेखि आन्दोलित बनेको भो। यसैक्रममा फेरि चैत्र २० गतेबाट काठमाडौंमा आन्दोलन सुरू गरेको महासंघले भोलिदेखि शैक्षिक हडताल गर्ने घोषणा गरेको हो।"
भगवान् श्रीरामको जन्मदिनमा वीरगन्जमा निकालियो शोभा यात्रा,"वीरगन्ज :भगवान् श्रीरामको जन्मोत्सवमा आइतबार वीरगन्जमा भव्य शोभा यात्राका साथै मोटरसाइकल र्याली निकालिएको छ । रामनवमीका अवसरमा वीरगन्ज१० घडिअर्वास्थित रामजानकी मन्दिर परिसरबाट भगवान् श्रीरामको शोभा यात्रा निकालिएको हो । वीरगन्ज महानगरपालिका र वडा नम्बर १० को वडा समिति कार्यालयको समन्वय र स्थानीयको सहभागीतामा मन्दिर पसिरबाट निकालिएको शोभा यात्राले नगर परिक्रममा गरेको थियो । जय श्रीराम नारा अंकित भगवा झण्डा र बाजागाजासहित निस्केको शोभा यात्राले माईस्थान, आदर्शनगर, अलखियामठ हुँदै पुन: घडिअर्वा पोखरस्थित रामजानकी मन्दिरमा पुगेर समापन भएको थियो । शोभा यात्रामा वीरगन्ज महानगरपालिकाका मेयर राजेशमान सिंह,वडासदस्य सन्तोष जैशी,प्रभु महतोका साथै भक्तजनहरूको उल्लेख्य सहभागीता थियो । यात्रापछि मन्दिर परिसरमा पुगेका भक्तजनहरूलाई मेयर सिंहले प्रसाद वितरण गरिएको घडिअर्वा स्पोर्टस् क्लबका अध्यक्ष सन्तोष कानुले जानकारी दिए । यस्तै रामनवमीकै अवसरमा कुर्मी सशक्तिकरण मञ्च पर्साले पनि वीरगन्जमा आइतबार भगवा झण्डासहित बृहत मोटरसाइकल र्यायी निकालेर नगर परिक्रमा गरेको थियो ।"
तपोभूमिलाई विश्वमा चिनाउन पाणिनी सम्मेलन,"अर्घाखाँची : विश्वको प्राचीन भाषा संस्कृत भाषा व्याकरणको उत्पत्ति भएको पुण्य तपोभूमिलाई विश्व सामु चिनाउन राष्ट्रियस्तरको पाणिनी तपोभूमि सम्मेलन हुने भएको छ। संस्कृत व्याकरणका प्रतिपादनकर्ता महर्षि पाणिनीले कठोर तपस्या गरी भगवान् शिवबाट व्याकरणका १४ सूत्र प्राप्त गरेको मानिने यस स्थलमा यथेष्ट अध्ययन, प्रचारप्रसार, र संरचनागत विकास गर्नका लागि पाणिनी सम्मेलनको आयोजना गरिएको गाउँपालिकाका प्रमुख प्रशासकीय अधिकृत रोमानाथ न्यौपानेले बताए । चैत २७ र २८ गते हुने सम्मेलनको २७ गते प्रधानमन्त्री केपी शर्मा ओलीले उद्घाटन गर्ने कार्यक्रम रहेको पाणिनी गाउँपालिकाका अध्यक्ष टेकराज न्यौपानेले बताए । लुम्बिनी प्रदेश सरकार उद्योग पर्यटन तथा यातायात मन्त्रालय, पर्यटन विकास परिषद् र पाणिनी गाउँपालिकाको सहकार्यमा यो सम्मेलन हुँदैछ। सम्मेलनमा प्रधानमन्त्री ओलीसहित पर्यटनमन्त्री बद्रीप्रसाद पाण्डे, मुख्यमन्त्री चेतनारायण आचार्य, प्रदेशका उद्योग तथा पर्यटन मन्त्री प्रचण्ड बिक्रम न्यौपानेलगायत धर्म गुरु तथा संस्कृतका भाषाविद्हरूको उपस्थिति रहनेछ। संस्कृत भाषा र व्याकरणमा रुचि राख्ने विश्वभरका अनुसन्धानकर्ता तथा पर्यटकहरूलाई पाणिनी तपोभूमिमा आकर्षित गर्ने वातावरण तयार गर्न सके यसको प्रचारप्रसार हुने अपेक्षा छ। पाणिनी तपोभूमि सम्मेलन २०८१ मात्र एउटा कार्यक्रम नभएर नेपालकै गौरवशाली सम्पदालाई विश्वसामु चिनाउने अवसर रहेको लुम्बिनी प्रदेश पर्यटन विकास परिषद्का कार्यकारी निर्देशक रामु जोशीले बताए । यस सम्मेलनले पाणिनिको प्रचार प्रसार हुनेर जसका कारण लुम्बिनी प्रदेशमा पर्यटनको संख्यामा वृद्धि हुने उनले बताए । पाणिनी गाउँपालिका१ र २ को सिमानामा पर्ने पाणिनी तपोभूमि क्षेत्र विश्व भाषा सम्पदाको प्रमुख स्थल हो। अर्घाखाँचीको पूर्वी सिमाना पाल्पा जिल्लाको सिमानामा पर्ने यो तपोभूमि क्षेत्र प्राकृतिक रूपमा पनि अत्यन्तै सुन्दर छ। यो क्षेत्र पाणिनि ऋषिले तपस्या गरेको र व्याकरण उत्पत्ति भएको भन्ने धेरै प्रमाण भेटिएको पाणिनि गाउँ पालिकाका पूर्वअध्यक्ष अच्युत गौतमले बताए ।"
नेपाल गलैंचा उत्पादक तथा निकासीकर्ता संघमा गुरुङ,"काठमाडौं : नेपाल गलैंचा उत्पादक तथा निकासीकर्ता संघमा बलराम गुरुङ नेतृत्वमा नयाँ कार्यसमिति निर्वाचित भएको छ । संघको सातौ वार्षिकोत्सव तथा तेस्रो अधिवेशनबाट एभरेष्ट लुम कम्पनीको अध्यक्ष समेत रहेका गुरुङको अध्यक्षतामा २१ सदस्यीय कार्यसमिति निर्विचित भएको हो । निर्वाचित हुनेमा वरिष्ठ उपाध्यक्ष दावा शेर्पा,उपाध्यक्षहरूमा राधाकुमारी पन्त, सोनाम लामा, दान बहादुर चन्द, महासचिव सुकुमान बोम्जन, सचिव आशिष लामा, विवश योञ्जन, कोषाध्यक्ष राजेश कुमार रायमाझी, सहकोषाध्यक्ष डिमा जाङवु शेर्पा रहेका छन्। यसैगरी सदस्यहरूमा डोल्मो बोम्जन तामाङ, लमिन माया लामा, आङ दोर्जे शेर्पा, पुष्पा रत्न महर्जन, भिमबहादुर तामाङ, कृष्णमान प्रजापति, छत्रलाल श्रेष्ठ, सुरेश लामा, कृष्ण विक्रम शाह, नरहरि थापा र नाम्लाङ तेन्जिङ रहेका छन् ।"
राजनैतिक द्वन्द्वलाई अन्त्य गर्दै नेपालले शान्ति र रुपान्तरणको यात्रा गर्यौ : सभामुख घिमिरे,"काठमाडौं : सभामुख देवराज घिमिरेले नेपालले राजनीतिक द्वन्द्वलाई मौलिक सम्झौतामार्फत अन्त्य गर्दै एकात्मक राज्य व्यवस्थाबाट संघीय लोकतान्त्रिक गणतन्त्र यात्रा तय गरेको बताएका छन्। १५० औँ आईपीयू सभालाई उज्बेकिस्तानमा सम्बोधन गर्दै राजनैतिक द्वन्द्वलाई अन्त्य गर्दै शान्ति र रुपान्तरणको यात्रा तय गरेको बताएका हुन्। नेपालले द्वन्द्वबाट शान्तितर्फ, एकात्मक प्रणालीबाट सङ्घीय लोकतान्त्रिक गणतन्त्रतर्फ र बहिष्करणबाट समावेशीतर्फको यात्रा तय गरेको विश्वसामु राख्न पाउँदा खुसी लागेको छ । हामीले राजनैतिक द्वन्द्वलाई मौलिक सम्झौतामार्फत अन्त्य गरी शान्ति र रुपान्तरणको यात्रा तय गरेका छौं । हाम्रो संविधानले सामाजिक न्याय, समानता र समावेशीतालाई सुनिश्चित गरेको छ । नेपालले सामाजिक समावेशितालाई सुनिश्चित गर्न राष्ट्रका उच्च पदहरूका साथै नीति निर्माणका तहमा लैंगिक तथा सामाजिक समावेशिता सुनिश्चितता गरिएका छन्। सभामुख घिमिरेले भने, समानता र विविध समुदायहरूको प्रतिनिधित्व सुनिश्चित हुने गरी निर्वाचन पद्धति अवलम्बन गरेको छ। राष्ट्रपति र उपराष्ट्रपति फरक लिङ्ग वा समुदायबाट चयन हुनुपर्छ भने दुबै सदनको नेतृत्व फरक लिङ्ग र राजनीतिक दलबाट चयन गरिन्छ। यसका साथै, समावेशितालाई संस्थागत गर्न र न्यायपूर्ण समाजको विकास गर्न लागि विभिन्न संवैधानिक आयोगहरु समेत क्रियाशील छन्। उनले सामाजिक विकास र न्यायू जस्तो महत्वपूर्ण विषयमा विचारविमर्श गर्नु आजको विश्व परिस्थितिमा अत्यन्त सान्दर्भिक रहेको बताए। उनले भने, दक्षिण एशिया ऐतिहासिक, साँस्कृतिक र आर्थिक विविधताले सम्पन्न क्षेत्र हो तर यहाँ ठूलो संख्यामा नागरिकहरू गरिबी, सामाजिक असमानता र जलवायु परिवर्तनका असरसँग जुधिरहेका छन्। सभामुख घिमिरेले सुखी नेपाली समृद्ध नेपालको दूरदृष्टिसहित यसै वर्षदेखि शुरु भएको नेपालको १६ औं पञ्चवर्षीय योजना सुशासन, सामाजिक न्याय, र समृद्धिका सिद्धान्तहरूमा आधारित रहेको उल्लेख गरे। उनले भने, यसले स्वास्थ्य सेवा, शिक्षा, रोजगारी र आवासमा नागरिकहरूको समान पहुँच स्थापित गर्ने कार्यलाई प्राथमिकता दिएको छ। दिगो विकास लक्ष्यहरू अनुरूप यस योजनाले गरिबी, लैंगिक असमानता र जलवायु परिवर्तनबाट सिर्जित जोखिम न्यूनीकरण गर्ने लक्ष्य राखेको छ। जलवायु परिवर्तनलाई नेपालको लागि सबैभन्दा गम्भीर चुनौतीका रूपमा रहेको बताउँदै सभामुख घिमिरेले आगामी मे १६१८ मा नेपालमा सगरमाथा सम्वाद आयोजना हुने जानकारी दिए। उनले पर्वतीय क्षेत्रमा जलवायु परिवर्तनले पारेको प्रभावबारे अन्तर्राष्ट्रिय बहस अघि बढाउने तयारी भइरहेको बताए। सामाजिक विकासका क्षेत्रमा नयाँ नयाँ समस्याहरू पैदा भइरहेका छन् । जलवायु परिवर्तन, कृत्रिम बौद्धिकता (एआई) तथा डिजिटल प्रविधिले शासन प्रणाली, अर्थतन्त्र र समाजमा पारिरहेको असर, विश्वव्यापी व्यापार उदारीकरण आजको विश्वका संसदहरूका साझा मुद्दाहरू हुन् । नेपालका लागि पनि यी ज्वलन्त मुद्दाहरु हुन्। उनले भने,हाम्रो सन्दर्भमा जलवायु परिवर्तन जटिल मुद्दाका रुपमा रहेको छ। यसबाट सिर्जित प्राकृतिक विपत्तिहरूले वार्षिक लाखौँ नागरिकको जीवन प्रभावित गरिरहेका छन्। यी नकारात्मक प्रभाव न्युनीकरण गर्न नेपालले हरित ऊर्जा प्रवर्द्धन, जलवायु अनुकूलन नीति निर्माण तथा अन्तर्राष्ट्रिय सहकार्य विस्तार गर्दै जलवायु न्यायको पैरवी गरिरहेको छ। यसै सन्दर्भमा, नेपालले, जलवायुले पर्वतीय क्षेत्रमा पारेको असरबारे बहस चलाउन आगामी मे १६ देखि १८ सम्म सगरमाथा सम्वाद सञ्चालन गर्ने तयारी भएको खुशीका साथ जानकारी गराउँदछु। सभामुख घिमिरेको १५० औँ आईपीयू सभामा प्रस्तुत सम्बोधनको पूर्णपाठ महामहिम अध्यक्षज्यू विशिष्ट प्रतिनिधिहरू, महिला तथा सज्जनवृन्द, अन्तरव्यवस्थापिका संघको गरिमामय १५०औँ सभामा नेपालको संघीय संसद तथा नेपाली जनताको प्रतिनिधिका रूपमा धारणा राख्ने अवसर पाउँदा गौरवान्वित ठान्दछु। यस कार्यक्रमको उत्कृष्ट व्यवस्थापन र न्यानो आतिथ्यका लागि उज्बेकिस्तान सरकार तथा आई।पी।यू। प्रति हार्दिक आभार व्यक्त गर्दछु। १५०औँ सभाको विषय ूसामाजिक विकास र न्यायका लागि संसदीय कार्यू आजको विश्व सन्दर्भमा अत्यन्त महत्वपूर्ण रहेको छ। लोकतान्त्रिक मुलुकहरूबीचको ऐक्यबद्धता, साझा दृष्टिकोण तथा आपसी सहकार्यलाई प्रवर्द्धन गर्न यस अवसरमा ूसामाजिक विकास र न्यायू जस्तो महत्वपूर्ण विषयमा विचार(विमर्श गर्नु आजको विश्व परिस्थितिमा अत्यन्त सान्दर्भिक रहेको छ। दक्षिण एशिया ऐतिहासिक, साँस्कृतिक र आर्थिक विविधताले सम्पन्न क्षेत्र हो तर यहाँ ठूलो संख्यामा नागरिकहरू गरिबी, सामाजिक असमानता र जलवायु परिवर्तनका असरसँग जुधिरहेका छन्। नेपालले द्वन्द्वबाट शान्तितर्फ, एकात्मक प्रणालीबाट सङ्घीय लोकतान्त्रिक गणतन्त्रतर्फ र बहिष्करणबाट समावेशीतर्फको यात्रा तय गरेको विश्वसामु राख्न पाउँदा खुसी लागेको छ । हामीले राजनैतिक द्वन्द्वलाई मौलिक सम्झौतामार्फत अन्त्य गरी शान्ति र रुपान्तरणको यात्रा तय गरेका छौं । हाम्रो संविधानले सामाजिक न्याय, समानता र समावेशीतालाई सुनिश्चित गरेको छ । नेपालले सामाजिक समावेशितालाई सुनिश्चित गर्न राष्ट्रका उच्च पदहरूका साथै नीति निर्माणका तहमा लैंगिक तथा सामाजिक समावेशिता सुनिश्चितता गरिएका छन्। समानता र विविध समुदायहरूको प्रतिनिधित्व सुनिश्चित हुने गरी निर्वाचन पद्धति अवलम्बन गरेको छ। राष्ट्रपति र उपराष्ट्रपति फरक लिङ्ग वा समुदायबाट चयन हुनुपर्छ भने दुबै सदनको नेतृत्व फरक लिङ्ग र राजनीतिक दलबाट चयन गरिन्छ। यसका साथै, समावेशितालाई संस्थागत गर्न र न्यायपूर्ण समाजको विकास गर्न लागि विभिन्न संवैधानिक आयोगहरु समेत क्रियाशील छन्। सुखी नेपाली समृद्ध नेपालको दूरदृष्टिसहित यसै वर्षदेखि शुरु भएको नेपालको १६औं पञ्चवर्षीय योजना 'सुशासन, सामाजिक न्याय, र समृद्धि'का सिद्धान्तहरूमा आधारित छ। यसले स्वास्थ्य सेवा, शिक्षा, रोजगारी र आवासमा नागरिकहरूको समान पहुँच स्थापित गर्ने कार्यलाई प्राथमिकता दिएको छ। दिगो विकास लक्ष्यहरू अनुरूप यस योजनाले गरिबी, लैंगिक असमानता र जलवायु परिवर्तनबाट सिर्जित जोखिम न्यूनीकरण गर्ने लक्ष्य राखेको छ। अध्यक्ष महोदय हाम्रा संसद्हरू सामाजिक विकास र न्याय प्रवर्द्धनका प्रमुख अभियन्ता हुन् । संसदीय कार्यमार्फत हामीले नीति बनाएर सामाजिक विकास र न्यायको प्रत्याभूति दिलाउने धेरै काम गर्न सक्दछौं । संसदीय कार्यमार्फत मानव अधिकारको रक्षा, स्रोत साधनहरूको समान वितरण र सामाजिक सुरक्षाका उपायहरूलाई बलियो बनाउने कानून निर्माण गर्न तथा ती कानून कार्यान्वयनको अनुगमन गर्न सकिन्छ । संसदमार्फत शिक्षा, स्वास्थ्य, रोजगारी र सामाजिक सुरक्षा जस्ता क्षेत्रहरूमा कमजोर समूहहरूका लागि पर्याप्त बजेट विनियोजन गर्न सक्दछौं।संसदी अभ्यासबाट महिला, युवा, आदिवासी जनजाति तथा पछाडि परेका समुदायहरूमा संसदीय खुलापनको प्रवर्द्धन गर्दै निर्णय प्रक्रियामा अर्थपूर्ण सहभागिता सुनिश्चित गर्न सक्दछौं। व्यवस्थापिकाहरूले संसदीय कुटनीतिको माध्यमबाट अन्तर्राष्ट्रिय सहयोग प्रवर्द्धन गर्दै गरिबी, जलवायु परिवर्तन तथा द्वन्द्व जस्ता सामाजिक प्रगतिलाई रोक्ने चुनौतीहरू समाधान गर्न सक्दछन्। अध्यक्ष महोदय सामाजिक विकासका क्षेत्रमा नयाँ नयाँ समस्याहरू पैदा भइरहेका छन् । जलवायु परिवर्तन, कृत्रिम बौद्धिकता ९एआई० तथा डिजिटल प्रविधिले शासन प्रणाली, अर्थतन्त्र र समाजमा पारिरहेको असर, विश्वव्यापी व्यापार उदारीकरण आजको विश्वका संसदहरूका साझा मुद्दाहरू हुन् । नेपालका लागि पनि यी ज्वलन्त मुद्दाहरु हुन्। हाम्रो सन्दर्भमा जलवायु परिवर्तन जटिल मुद्दाका रुपमा रहेको छ। यसबाट सिर्जित प्राकृतिक विपत्तिहरूले वार्षिक लाखौँ नागरिकको जीवन प्रभावित गरिरहेका छन्। यी नकारात्मक प्रभाव न्युनीकरण गर्न नेपालले हरित ऊर्जा प्रवर्द्धन, जलवायु अनुकूलन नीति निर्माण तथा अन्तर्राष्ट्रिय सहकार्य विस्तार गर्दै जलवायु न्यायको पैरवी गरिरहेको छ। यसै सन्दर्भमा, नेपालले, जलवायुले पर्वतीय क्षेत्रमा पारेको असरबारे बहस चलाउन आगामी मे १६ देखि १८ सम्म सगरमाथा सम्वाद सञ्चालन गर्ने तयारी भएको खुशीका साथ जानकारी गराउँदछु। अध्यक्ष महोदय सामाजिक विकास र न्यायका सिद्धान्त हाम्रा संसदीय निर्णयहरूको मूल मर्म हुनुपर्दछ। संसदको नेतृत्व हामीसँग रहेको वर्तमान अवस्थामा न्यायसंगत, दिगो तथा समावेशी विश्व निर्माणमा योगदान दिनुपर्दछ। अन्त्यमा, लोकतन्त्र, समावेशिता र न्यायका आदर्शहरूसँग एकताबद्ध भई साझा भविष्यको निर्माणमा हाम्रो पाइला अघि बढ्ने विश्वास व्यक्त गर्दै बिदा हुन्छु । नमस्कार । धन्यवाद"
पाँच रोपनीमा फैलिएको अवैध अफिम खेती फडानी,रुकुम पश्चिम : आठबिसकोट नगरपालिका१२ ठुलीबार्खुमा अवैध रुपमा लगाइएको अफिमका बोटहरू नष्ट गरिएको छ। जिल्ला प्रहरी कार्यालय रुकुम पश्चिमका सूचना अधिकारी प्रहरी निरीक्षक ऋषि पाठकका अनुसार ठुलीबार्खुका आठ स्थानमा फैलिएको करिब पाँच रोपनी क्षेत्रफलमा अवैध रूपमा रोपिएको अफिम खेती नष्ट गरिएको हो। फूल फुलेको अवस्थामा रहेका अफिमका बोटहरू नष्ट गरेको प्रहरीले जनाएको छ। ती बोटहरू गहुँखेतीको बीचमा र पाखो बारीमा गोप्य तरिकाले लगाइएको पाइएको छ। प्रहरीका अनुसार पछिल्लो समय जिल्लाका विभिन्न स्थानमा अवैध अफिम खेती बढ्न थालेपछि नियन्त्रणका लागि नियमित निगरानी र फडानी अभियान सञ्चालन गरिएको छ।
अफगानस्तानले नेपाललाई दियो १६९ रनको लक्ष्य,"काठमाडौं : युथ ओडिआई सिरिजको दोस्रो खेलमा अफगानस्तान यू१९ टिमले नेपाल यू१९ टिमलाई १६९ रनको विजयी लक्ष्य प्रस्तुत गरेको छ। मुलपानी क्रिकेट मैदानमा टस जितेर ब्याटिङ गरेको अफगानस्तानले निर्धारित ५० ओभरमा अलआउट हुँदै १६८ रन जोड्यो। अफगानस्तानका लागि कप्तान महबुब खानले सर्वाधिक ५८ रन बनाए। उनले ११४ बलमा १ चौका प्रहार गरे। ओपनरद्वय उजाइरुल्लाह नियाजाइ र खालिद अहमदजाइले क्रमशः १९ र १० रन बनाए। नाजिफुल्लाह अमिरीले १६, खातिर स्तानिकाजाइले ११ र रोहुल्ला अरबले २७ रन बनाए। नेपालका लागि बलिङमा सन्तोष यादवले सर्वाधिक ३ विकेट लिए। उनले १० ओभरमा १ मेडन सहित २३ रन खर्चिए। विपिन शर्मा र सिब्रिन श्रेष्ठले समान २२ विकेट लिए। अभिषेक तिवारी र अपराजित पौडेलले ११ विकेट लिए। पहिलो खेलमा नेपाल अफगानस्तानसँग १३० रनले पराजित भएको थियो।"
रोमाञ्चक जीतसँगै आयोजक नव जनजागृति सेमिफाइनलमा,"सिमरा : आयोजक नव जनजागृति युवा क्लब १५औं जीतपुरसिमरा गोल्डकपको सेमिफाइनलमा प्रवेश गरेको छ। सिमरा रंगशालामा शनिबार राति भएको खेलमा एन्फा मकवानपुरविरुद्ध १० को रोमाञ्चक जित हात पार्दै आयोजक अन्तिम चारमा प्रवेश गरेको हो। आयोजकलाई अन्तिम चारमा पुर्याउने क्रममा मोहित गुरुङले निर्णायक गोल गरे। मोहितले खेलको ८५औं मिनेटमा डिबक्स बाहिरबाट सानदार गोल गर्दै टिमलाई जित दिलाए। मोहित खेलको प्लेयर अफ दि म्याच घोषित भए। उनले १० हजार नगद हात पारे। ग्रिन इनर्जी प्रालिका संचालक शैलेश शाह ठकुरी र ओम्नी मोटर्सका दिलिप हमालले मोहितलाई पुरस्कृत गरेका थिए। प्रतियोगिता अन्तर्गत आइतबार साविक विजेता नेपाल पुलिस क्लब र मछिन्द्र फुटबल क्लबबीच खेल हुनेछ। चैत २९ गतेसम्म आयोजना हुने प्रतियोगितामा साविक विजेता नेपाल पुलिस क्लब, मछिन्द्र फूटबल क्लब, हिमालयन शेर्पा, फ्रेण्ड्स क्लबसहित आठ टिमको सहभागिता रहेको छ। प्रतियोगिताको विजेताले १० लाख र उपविजेताले पाँच लाख प्राप्त गर्नेछ। प्रतियोगिताको सर्वोत्कृष्ट हुने खेलाडीले एक थान इलेक्ट्रोनिक्स स्कुटर पाउने छन्। भिएक्सएल एजुकेशनलले स्कुटर प्रायोजन गर्ने भएको छ। यसैगरी विधागततर्फ उत्कृष्ट हुने खेलाडीले जनही २५ हजार र उदयीमान खेलाडीले १५ हजार पाउनेछन्।"
अमेरिकामा ट्रम्पविरुद्ध विशाल प्रदर्शन,"वासिङटन डिसी : अमेरिकी राष्ट्रपति डोनाल्ड ट्रम्प विरुद्ध देशभर विरोध प्रदर्शन भइरहेको छ। राष्ट्रपतिको पदभार ग्रहण गरेपछि अमेरिकी जनताले ट्रम्पको विरोध गरेको यो पहिलो पटक हो। अमेरिकाका ५० वटा राज्यका लगभग १,२०० स्थानहरूमा विरोध प्रदर्शनहरू भइरहेका छन्। यी विरोध प्रदर्शनहरूलाई ""ह्यान्ड्स अफ"" नाम दिइएको छ। यसको अर्थ ट्रम्पले जनताको मामिलामा हस्तक्षेप गर्नु हुँदैन भन्ने हुन्छ। सामाजिक र आर्थिक मामिलाहरूसहित धेरै मुद्दाहरूमा ट्रम्पको एजेन्डाप्रति प्रदर्शनकारीहरूले आक्रोश व्यक्त गरेका छन्। ट्रम्पले विश्वभरका धेरै देशहरूमा कर लगाउने घोषणा गरेपछि अमेरिका बाहिर पनि धेरै बैठकहरू आयोजना गरिएको थियो। यसमा लन्डन पेरिस र बर्लिन जस्ता शहरहरू समावेश छन्। अमेरिकाको बोस्टनमा अमेरिकी विश्वविद्यालयका विद्यार्थीहरूमाथि आप्रवासनसम्बन्धित छापा मारेको कारण विरोध गरिरहेका प्रदर्शनकारीले जनाएका छन्। हालै अमेरिकी विश्वविद्यालयका केही विदेशी विद्यार्थीहरूलाई पक्राउ गरिएको थियो र उनीहरूमाथि देश निकालाको कारबाही गरिएको थियो। डेमोक्र्याटिक सांसदहरूको भाषण सुन्न वाशिंगटन डीसीमा हजारौं प्रदर्शनकारीहरू भेला भएका छन्। यी भाषणहरूमा ट्रम्प प्रशासनसँग सम्बन्धित धनी व्यक्तिहरूमाथि धेरै टिप्पणी गरिएका छन्। तीमध्ये सबैभन्दा प्रमुख नाम एलोन मस्कको छ। उनी राष्ट्रपतिको सल्लाहकारको रूपमा काम गरिरहेका छन्। सरकारी खर्च र कार्यबल घटाउने कामको नेतृत्व पनि गरिरहेका छन्। बीबीसी"
"इन्डियन प्रिमियर लिग : पञ्जाबको पहिलो हार,राजस्थानले दर्ता गर्यो दोस्रो जित","काठमाडौं : इन्डियन प्रिमियर लिग (आइपीएल) मा पञ्जाब किङ्सलाई ५० रनले हराउँदै राजस्थान रोयल्सले प्रतियोगितामा दोस्रो जित दर्ता गरेको छ। मुलानपुरस्थित,महाराजा यादवेन्द्र सिंह इन्टरनेसनल क्रिकेट स्टेडियम टस हारेर ब्याटिङको निम्तो पाएको राजस्थान रोयल्सले गुमाउँदै २०५ रन बनाएको थियो। राजस्थानले दिएको २०६ रनको लक्ष्य पछाएको पन्जाबले निर्धारित २० ओभरमा ९ विकेट गुमाउँदै १५५ रन बनायो। पञ्जाबका लागि नेहाल बडेराले सर्वाधिक ६२ रनको अर्धशतकीय पारी खेले उनले ४१ बलमा ४ चौका र ३ छक्का प्रहार गरे। ओपनिङमा आएका प्रियान्स अर्या डकाउट हुँदा अर्का ओपनर प्रवसिम्रन सिंहले जम्मा १७ रन जोडे। आज कप्तान श्रेयस अय्यरको ब्याट पनि चल्न सकेन। उनले जम्मा १० रन जोडे। पन्जाबको पछिल्लो दुई जितमा लगातार ५० माथि रन बनाइरहेका कप्तान अय्यरको आज भने राम्रो प्रदर्शन रहेन। ग्लेनम्याक्सवेलले ३० र सशांक सिंहले १० रन जोड्दा अन्य कुनै पनि ब्याटरले दोहोरो अंकमा रन बनाउन सकेनन्। पन्जाबलाई रोक्न राजस्थानका बलर जोफ्रा आर्चरले सर्वाधिक ३ विकेट लिए। सन्दीप शर्मा र महेश थेक्साना ले समान २२ विकेट कुमार कार्तिक्य र वानिन्दु हसरङ्गाले ११ विकेट लिए। त्यसअघि ब्याटिङ गरेको राजस्थानले निर्धारित २० ओभरमा चार विकेट गुमाउँदै २०५ रन बनाएको थियो। राजस्थानका लागि ओपनरबाट यसस्वी जैसवालले सर्वाधिक ६७ रनको पारी खेले। उनले ४५ बलमा तीन चौका र पाँच छका प्रहार गरे। अर्का ओपनर कप्तान सन्जु श्यामसनले ३८ रन बनाए। रियान परागले ४३, नितेश रानाले १२, सिमरन ह्याटमायरले २० रन बनाउँदा ध्रुप जुरेल १३ रनमा अविजित रहे। पन्जाबका लागि बलिङतर्फ लोकी फेरगोशनले सर्वाधिक २ विकेट लिए। अर्शदीप सिंह र मार्को जान्सनले समान ११ विकेट लिए। पहिलो दुई खेलमा हार बेहोरेको राजस्थानले पछिल्ला दुई खेलमा भने सुखद नतिजा हात पारेको छ। पहिलो खेलमा सनराइजर्स हैदराबादसँग ४४ रनले हारेको राजस्थान दोस्रो खेलमा कोलकता नाइट राइटरसँग ८ विकेटले पराजित भएको थियो। लगातारको दुई हारपछि तेस्रो खेलमा राजस्थानले चेन्नई सुपर किङ्सलाई ६ रनले हराएको थियो। पन्जाबले भने प्रतियोगिताको तेस्रो खेल खेलेको हो। लगातार दुई खेल मा जित हात दर्ता गर्दै खेलिरहेको पन्जाबको जितमा राजस्थान रोयल्सले ब्रेक लगाएको छ। पन्जाबले पहिलो खेलमा गुजरात टाइटन्सलाई ११ रनले पराजित गरेको थियो । दोस्रो खेलमा लखनउ सुपर जायन्सलाई ८ विकेटले पराजित गरेको थियो।"
"राप्रपाको प्रदर्शनलाई संयुक्त आन्दोलन समितिको समर्थन,राष्ट्रिय झण्डासहित सहभागी हुने",काठमाडौं : यही चैत्र २६ गते हुने राष्ट्रिय प्रजातन्त्र पार्टी (राप्रपा) को आमसभामा राजसंस्था पुनर्स्थापनाका लागि गठित संयुक्त जनआन्दोलन समिति पनि सहभागी हुने भएको छ। समितिका कार्यवहाक संयोजक डाजगमान गुरूङले विज्ञप्ति जारी गर्दै राप्रपाको आमसभामा राष्ट्रिय झण्डासहित सहभागी हुने जनाएका छन्। गुरूङले शान्तिपूर्ण रुपमा सक्रिय सहभागिता जनाउनका लागि सबै राष्ट्रवादी देशभक्त नागरिकहरूलाई आह्वन समेत गरेका छन्। 'अवस्था बदल्न व्यवस्था बदलौं' भन्ने मूल नाराका साथ राप्रपाले भृकुटीमण्डपमा प्रदर्शन तथा बृहत् सभा गर्न लागेको छ।
मेस्तरबस्तीमा शिक्षाको इजोत,"जनकपुरधाम : शैक्षिक अवस्था निकै कमजोर रहेको मेस्तर समुदायमा शिक्षाको उज्यालो छर्न मेस्तर समुदायकै युवाको पहलमा निःशुल्क ट्युसन कक्षा सञ्चालनमा ल्याइएको छ। अज्ञानताको अँध्यारोबाट शिक्षाको उज्यालोतर्फ लग्ने यस कक्षाको नाम युवाले इजोत अर्थात् उज्यालो राखेका छन्। ६ महिना अगाडिसम्म सुँगुरको खोर र मदिरा भट्टी रहेको मेस्तर बस्तीको चोकमा अहिले बालबालिकाका लागि निःशुल्क पढ्ने ट्युसन कक्षा सञ्चालनमा आएको छ। जनकपुरधाम उपमहानगरपालिका १ सीताचोकको मेस्तरबस्तीका बालबालिका अहिले साँझको ५ बज्नेबित्तिकै किताब, कापी र विद्यालयको झोला बोकेर ट्युसन कक्षा प्रवेश गर्छन्। पुरानो चदरा, बाँस र प्लास्टिकको त्रिपालले जेनतेन घेरबेर गरेर बनाइएको एउटा सानो कक्षाकोठाभित्र मधुरो बत्तीको उज्यालोमा बालबालिकाले पढ्न पाएका छन्। बस्तीभरिका कक्षा १ देखि ८ सम्मका ६० बालबालिका अध्ययनरत ट्युसन कक्षामा उनीहरूलाई किताबी ज्ञानमात्रै नभई व्यावहारिक र सामाजिक परिवेशमा कसरी सभ्य र सुसंस्कृत भएर बस्ने भन्ने ज्ञानसमेत दिने गरिन्छ। हामी मेस्तर समुदाय यस सभ्य समाजमा निकै पछाडि परेका छौं। यसको मुख्य कारण हो हामी शिक्षामा पछाडि छौं। त्यसैले आफ्नो बस्तीका बालबालिकालाई समाजको मूलधारमा ल्याउन हामीले यो निःशुल्क ट्युसन कक्षा सञ्चालनमा ल्याएका छौं, कक्षा सञ्चालनको सुरुवात गरेका मेस्तर समुदायकै युवा इन्द्रजित मेस्तर भन्छन्, मेरो परिवारमा पनि बुवाआमा पढ्नु भएको थिएन। उहाँहरूले सरसफाइको काम गरेर जीवन चलाउनुभयो। म सानो हुँदा कक्षा ८ सम्म मात्र पढ्न पाएँ र म पनि सरसफाइकै काममा लागेँ तर, जब जब मैले आफ्नो जीवनमा कुनै काम वा अवसर पाउँथे त्यहाँ कम पढेलेखेकै कारण पछाडि पर्नु पथ्र्याे। यो पीडालाई कम गर्न आफ्नो समुदायका बच्चाहरूको राम्रो भविष्यका लागि उनीहरूलाई पढ्ने वातावरण बनाउँदै छौं। इन्द्रजितसँगै युवा आनन्द राउत र कृष्णा मेस्तरले मिलेर कक्षा सञ्चालन गर्ने गरेका छन्। बालबालिकालाई पढाउन बनाइएको सानो झुपडी पनि यिनै युवाले आफैंले सरसामान जोहो गरेर बनाएका हुन्। सरसफाइकर्मीकै रूपमा रहेर काम गर्ने मेस्तर समुदायमा शिक्षा, सरसफाइ र समृद्धिको अवस्था निकै दयनीय रहेको हुँदा यस समुदायका बालबालिकासमेत विद्यालय गए पनि चाँडै पढाइ छाड्ने प्रवृत्ति बढ्दो छ। हाम्रो समुदायमा बच्चाहरू धेरै पढ्यो भने पनि अगाडि गएर सरसफाइकर्मी नै बन्छ भन्ने सोच छ। तर, हामीले राम्ररी शिक्षा आर्जन गर्र्यौं भने लोकसेवा पास गरेर सरकारी जागिर खान सक्छौं, राम्रो ठाउँमा जागिर पाउन सक्छौं। सबै कामहरू गर्न सक्छौं, जुन अन्य समुदायका व्यक्तिहरू गर्छन्। यही सोच अभिवृद्धि गर्न हामी बालबालिकाको शिक्षा सुधारमा लागिपरेका छौं, कक्षा १० को परीक्षा सकेर अगाडि पढाइ गर्ने सोचमा रहेका र हाल आफ्नै बस्तीका बालबालिकालाई निःशुल्क कक्षामा पढाउने गरेका युवा कृष्ण मेस्तर भन्छन्, मानिसमानिसबीचको विभेद र फरकपना हटाउने एक मात्र माध्यम शिक्षा हो। त्यसैले हाम्रो बस्तीका बालबालिकाले यो फरकपना भोग्नु नपरोस् भन्दै इजोतलाई अघि बढाउन लागिपरेका छौं। इजोत निःशुल्क ट्युसन कक्षामा शैक्षिक सामग्री तथा सरसफाइको लागि स्वास्थ्य जाँचको व्यवस्थामा मधेस प्रदेशसभा सदस्य रामआशिष यादवले सहयोग गरिरहेका छन्। यादवले बालबालिकाका लागि चाहिने कापी, कलम, स्कुल ब्यागलगायतका सामग्रीहरू बेलाबखत उपलब्ध गराउने गरेका छन् भने हेल्दी स्कुल अभियान स्वास्थ्य जाँच शिविर पनि सञ्चालन गर्दै आएका छन्। मेस्तर समुदायको जीवनस्तर उकास्न शिक्षा आवश्यक रहेको ठानेर सोही समुदायका केही जागरुक युवाले यो राम्रो शैक्षिक अभियान सुरु गरेका हुन्। यो निकै सराहनीय र प्रशंसनीय छ, सांसद यादवले अन्नपूर्णकर्मीसँग कुरा गर्दै भने, मैले आफ्नो तर्फबाट सक्दो सहयोग गर्दैछु। पहिले त त्यो ठाउँमा खुट्टा राख्न सक्नेसम्मको स्थिति थिएन। यस्तो दुर्गन्धित र फोहोर हुन्थ्यो तर, अहिले हामी सबैले लागेर त्यसलाई बालबालिकाको लागि पढ्ने थलो बनाएका छौं र आगामी दिनमा अझ राम्रो बनाउने योजना छ।"
"अर्घाखाँचीमा जिप दुर्घटना : २ जनाको मृत्यु, २ घाइते",अर्घाखाँची : अर्घाखाँचीको मालारानीमा भएको जिप दुर्घटनामा २ जनाको मृत्यु भएको छ भने दुई जना घाइते भएका छन्। मालारानी गाउँपालिका ३ लुटिपोखरी(खनदह भित्री सडकखण्डमा लुटीपोखरीदेखि खनदहतर्फ जाँदै गरेको लु २ च २९९० नम्बरको जिप (सिङगल क्याब) अनियन्त्रित भई दुर्घटना भएको हो। दुर्घटनामा मालारानी ४ का गाडी चालक २२ वर्षीय दिलिप खनाल र २१ वर्षीय बालकृष्ण रिजालको मृत्यु भएको जिल्ला प्रहरी कार्यालय अर्घाखाँचीका प्रमुख डिएसपी चक्रबहादुर मल्लले बताए। दुर्घटनामा मालारानी ४ बस्ने अन्दाजी १७ वर्षीय भुवन पोख्रेल र १७ वर्षीय वसन्त पोख्रेल घाइते भएका छन्। दुई जना घाइतेलाई उपचारको लागि लुम्बिनी प्रादेशिक अस्पताल बुटवल रिफर गरिएको छ। गाडी सडकबाट झन्डै २ सय मिटर तल खसेको र घटनाको बारेमा अनुसन्धान भइरहेको जिल्ला प्रहरी कार्यालयका प्रमुख डिएसपी मल्लको भनाइ छ।
मधेस स्वास्थ्य विज्ञान प्रतिष्ठानलाई आर्थिक अभाव,"जनकपुरधाम : मधेस प्रदेश सरकारको प्रादेशिक गौरवको रूपमा रहेको मधेस स्वास्थ्य विज्ञान प्रतिष्ठान आर्थिक अभावका कारण जेनतेन सेवाहरू सञ्चालन गरिरहेको छ। जिल्ला अस्पतालबाट स्तरोन्नति हुँदै मधेस स्वास्थ्य विज्ञान प्रतिष्ठानमा परिणत भए पनि स्वास्थ्य क्षेत्रलाई हेपाइको दृष्टिकोणले हेर्ने सरकारी नियतले गर्दा प्रतिष्ठानले न त चाहे जस्तो काम गर्न सकेको छ न आफ्ना सेवाहरूलाई उत्कृष्ट बनाउन सकेको छ। हुन त प्रदेश सरकारले प्रतिष्ठानलाई प्रादेशिक गौरवको आयोजनामा राखेको हो। तर, गौरवका आयोजनालाई अन्य आयोजनाभन्दा बढी प्राथमिकतामा राखेर गरिनुपर्ने बजेट विनियोजन वा अन्य व्यवस्थापनहरू मधेस प्रदेश सरकारले गर्न सकेको छैन। संघीय सरकारअन्तर्गत भएको बेलासम्म जनकपुर अञ्चल अस्पताल कहिल्यै प्राथमिकतामा परेन। आर्थिक अभाव तथा स्वास्थ्यकर्मीहरूको कमीको मार झेल्दै आएको अस्पताल संघीय संरचनामा गएपछि सुधारोन्मुख भयो। प्रदेश सरकारले लगानी बढाउँदा सेवाहरूमा गुणवत्ता आयो भने थुप्रै सेवाहरू थपसमेत भए। तर, पछिल्लो समय मधेस प्रदेश सरकारले प्रतिष्ठानको बजेटमा निरन्तर कटौती गर्दै गएपछि कामकाज प्रभावित हुने अवस्था आइपुगेको छ। मधेसको स्वास्थ्य सेवालाई गुणस्तरीय र मेडिकलको पढाइलाई सहज बनाउने उद्देश्यले नै हामीले प्रतिष्ठानमार्फत विभिन्न सेवाहरू तथा अध्यापनको क्षेत्रलाई विस्तार गर्दै गएका छौं तर, जुन प्रकारले हामीलाई यी सेवा विस्तारमा व्यवस्थापकीय सहयोग प्रदेश सरकारबाट हुनुपर्ने हो, त्यो हुन सकेको छैन, मधेस स्वास्थ्य विज्ञान प्रतिष्ठानका उपकुलपति प्राडा अंकुर साह भन्छन्, गुणस्तरीय कामका लागि गुणस्तरीय आर्थिक व्यवस्थापन पनि आवश्यक हुन्छ। अहिले प्रतिष्ठानमा सेवा त विस्तार भएको छ तर, सोअनुरूप हामीले अर्थको बन्दोबस्त गर्न सकेका छैनौं जसले गर्दा जेनतेन प्रतिष्ठान चलिरहेको भन्नु पर्दछ। मधेस प्रदेश सरकारद्वारा २०७७ चैत २५ गते स्थापना गरिएको प्रतिष्ठानको सो आर्थिक वर्ष ०७७०७८ को बजेट ४० करोड रुपैयाँ राखिएको थियो। सुरुवाती अवस्था भएको हुँदा विभिन्न व्यवस्थापन मिलाउन सो बजेट काम लाग्यो। ०७८०७९ मा प्रतिष्ठानले ३० करोड रुपैयाँ बजेट पायो। यसै वर्षको अन्त्यमा प्रादेशिक अस्पताल प्रतिष्ठान मातहत राखियो। सो वर्ष प्रतिष्ठानको आफ्नो बजेट चार महिनाका लागि ९ करोड रुपैयाँ थियो। पदाधिकारी नियुक्ति फागुन महिनामा भएको हुँदा चार महिनामात्रै बाँकी भएको अवस्थामा सो बजेट खर्च नै हुन सकेन। ०७९८० मा प्रादेशिक अस्पतालको विकास खर्च शून्य राखेर प्रदेश सरकारले प्रतिष्ठानको बजेट १२ करोड विनियोजन गर्यो। चालु आर्थिक वर्ष ०८०८१ मा अस्पतालको विकास खर्च पुनः शून्य भयो र प्रतिष्ठानलाई १५ करोड बजेट विनियोजन गरिएको छ। प्रदेश सरकारद्वारा विनियोजित बजेटले कर्मचारीहरूलाई तलब खुवाउँदै र अस्पतालको व्यवस्थापनमै सक्ने गरेको प्रतिष्ठानका निर्देशक डा रामनरेश पण्डित बताउँछन्। प्रतिष्ठानलाई अस्पतालमा सय शय्या सञ्चालन गर्न अनुमति दिइएको छ जसमा तीन सय कर्मचारीको दरबन्दी छ र सोहीअनुसार कर्मचारी भर्ना पनि गरिएको छ। प्रतिष्ठानमार्फत नै मेडिकल अध्यापन कार्य पनि भइरहेको छ। जसमा अध्यापनकै क्षेत्रमा १ सय १० जना कर्मचारी खटिएका छन्। यी सबै कर्मचारीहरूको तलब नै वार्षिक १२ करोड ६० लाख रुपैयाँ हुन आउँछ। अब अन्य सुविधा र व्यवस्थापनका कार्यहरूका लागि बचेको रकमबाट नै चलाउनुपर्ने हुन्छ, निर्देशक पण्डित भन्छन्, वर्तमानकै अवस्था रहिरहने हो भने अब हामी थप कार्यक्रमहरू सञ्चालन गर्न असमर्थ हुने छौं। प्रतिष्ठानबाट हाल चिकित्साशास्त्रमा स्नातक (एमबीबीएस) को अध्ययन, अध्यापन भइरहेको छ। चिकित्सा शिक्षा आयोगले चिकित्सा शास्त्रमा एमबीबीएसका लागि ५० सिट निर्धारण गरेको छ। त्यसैगरी प्रतिष्ठानको स्थापनासँगै स्नातक तहको चार विधामा कार्यक्रम सञ्चालन हुँदै आएको छ। जसमा बीएनएस, बीएस्सी नर्सिङ, बीपीएच, बीएक्ससी एमएलटीको कक्षा सञ्चालन हुँदै आएको छ। त्यसैगरी स्नातकोत्तर तहतर्फ एमडी इन् अब्सट्रेटिक्स एन्ड गाइनोकोलोजी, एमडी इन् पेडियाट्रिक्स, एमडी इन् इन्टरनल मेडिसिन र एमडी इन् जनरल सर्जरीमा अध्ययन अध्यापन भइरहेको छ। २०७५ मा बनेको चिकित्सा शिक्षा ऐनअन्तर्गत कुनै पनि प्रतिष्ठानले चिकित्साशास्त्र अध्यापन सुरु गर्दा स्नातकोत्तरमा सय प्रतिशत छात्रवृत्ति र स्नातक तहमा ७५ प्रतिशत छात्रवृत्ति उपलब्ध गराउनुपर्ने नियम बनाएको छ। प्रतिष्ठानले उपलब्ध गराउने छात्रवृत्ति बापतको रकम संघ सरकारले प्रतिपूर्ति गर्ने व्यवस्था छ। तर, मधेस स्वास्थ्य विज्ञान प्रतिष्ठान प्रदेश सरकारद्वारा स्थापित गरिएको हुनाले यहाँ उपलब्ध गराइने छात्रवृत्ति बापतको परिपूर्ति मधेस प्रदेश सरकारले नै दिनुपर्ने भन्दै संघ सरकारले प्रतिष्ठानलाई परिपूर्ति रकम दिने गरेको छैन। अर्कोतर्फ प्रदेश सरकारले प्रतिष्ठानमा देशभरिकै विद्यार्थीले छात्रवृत्ति पाएर पढ्ने हुनाले उनीहरूको अध्यापनको सम्पूर्ण खर्च आफूहरूले नब्यहोर्ने भन्दै प्रतिष्ठानलाई छात्रवृत्ति रकम उपलब्ध नगराउँदा अध्ययन अध्यापनलाई स्वस्र्फूत रूपमा सञ्चालन हुन अप्ठ्यारो भएको उपकुलपति साह बताउँछन्। प्रतिष्ठानबाट सञ्चालित चिकित्सा शास्त्रको अध्यापनअन्तर्गत स्नातकोत्तर तहमा पूर्ण छात्रवृत्तिमा ५० जना र स्नातक तहमा ७५ प्रतिशत छात्रवृत्तिमा २० जना विद्यार्थी अध्ययनरत छन्। छात्रवृत्ति प्रतिपूर्ति रकम करिब ५ करोड रुपैयाँभन्दा बढी बक्यौता छ।"
बजेटयोजनाबीच कमजोर सम्बन्ध,"बजेट सरकार र जनताबीचको सम्बन्ध सूत्र हो भने आवधिक योजना पाँच वर्षका लागि नीति प्राथमिकताका प्रतिबद्धता। यी दुईबीचको सम्बन्धले सामाजिक प्राथमिकता र शासकीय वैधताले कार्यरूप पाउँछ। बजेटमा सरकारको क्षमता र संसद्ले सरकारमाथि गर्ने नियन्त्रणको स्तर पनि देखिन्छ। तर नेपालमा बजेट कहिल्यै वास्तविक भएन। बजेटको आकार, बजेटमार्फत कार्यक्रममा समावेश हुने आयोजना, राजस्व तथा खर्चका प्रस्ताव, ऋण तथा अनुदानका प्रस्ताव कहिले पनि वास्तविक भएनन्। पछिल्ला दिनमा त यो प्रवृत्ति झन् फराकिएको छ। उही सरकार, उही संयन्त्र र उही नीति रहँदा पनि अर्धवार्षिक समीक्षामा बजेट वास्तविक भएन भनी संसद्ले स्वीकृत गरेको बजेटको आकार घटाउने गरिँदै आएको छ। यसले बजेटसम्बन्धी आधारभूत कुरामा नै सरकार र संसद् चुकेको हो कि भन्ने प्रश्न उठेको छ। बजेट तथा योजना तर्जुमाको प्राविधिक पक्ष र पदाधिकारीहरू उही हुन्। फरक यति हो कि बजेटमा संसदीय अनुमोदन चाहिन्छ, योजना चाहिँ राष्ट्रिय विकास परिषद्ले आधारपत्र स्वीकृत गरेपछि कार्यकारिणीले नै अन्तिम रूप दिन्छ। आवधिक योजनाले बजेटलाई निर्दिष्ट गर्छ भने बजेटले योजनालाई कार्यरूप दिन्छ। यी दुईबीचको सहसम्बन्धले मुलुकले विकास र समृद्धि पाउने आधार बन्छ। चालू आर्थिक वर्षबाट सोह्रौं योजना कार्यान्वयन सुरु भएको छ। तर दुईबीच उपयुक्त तालमेल मिलेको देखिँदैन। सुरुकै वर्षमा योजनाले बजेटलाई मार्गदर्शन गरेन र बजेटले आवधिक योजनालाई कार्यान्वयन गरेन भने मुलुकका प्राथमिकताहरू पाखा पर्नेछन्। पाँचवटा वार्षिक बजेटले नै सोह्रौं योजनालाई पूर्णरूपमा कार्यान्वयन गर्ने हो। यी दुईबीचमा परिपूरकता नभएपछि योजना र प्राथमिकताको कुनै सार्थकता रहँदैन। बजेट र योजनको तुलनात्मक विश्लेषण गर्दा यो अवस्था आउने देखिएको छ। सोह्रौं योजनाले ७३ प्रतिशत आर्थिक वृद्धिको लक्ष्य राखेको छ, बजेटले ६४ प्रतिशत। यस अर्थमा प्रत्येक वर्षको आर्थिक वृद्धि क्रमशः बढाउँदै लाँदा मात्र योजनाको लक्ष्य भेटिन सक्छ। आर्थिक वृद्धि लगानीको परिणाम हो। बजेटले १८६० अर्ब लगानी गर्ने र यसको १९ प्रतिशत जति (रु ३५२ अर्ब जति) पँुजीगत खर्च हुने देखिन्छ। स्थानीय तथा प्रदेश तहहरूको पुँजीगत लगानी पनि यही प्रतिशतमा हुँदा करिब ५ सय अर्ब जतिमात्र हुने देखिन्छ। यस आधारमा योजनाले लक्ष्य गरेको साधन लगानी १ सय १२ खर्ब प्राप्त हुन निकै कठिन छ। यसले निजी तथा सहकारी क्षेत्रको लगानी लक्ष्यभन्दा बढी परिचालन गर्नुपर्ने देखाउँछ। तर सामान्य लक्ष्य प्राप्त गर्न पनि अहिलेको अवस्थामा त्यति सम्भव देखिँदैन। बजेट र योजनाको उद्देश्य हेरौं। योजनाले राजनीतिक, प्रशासनिक, न्यायिक, निजी तथा गैरसरकारी क्षेत्रमा सुशासन कायम गर्नु, स्वास्थ्य, शिक्षा, रोजगारी, आवास, सुरक्षा तथा सार्वजनिक सेवा प्रवाहमा सामाजिक न्याय कायम गर्नु र मानवीय जीवन तथा तथा राष्ट्रिय अर्थतन्त्रमा समृद्धि हासिल गर्नु आफ्नो उद्देश्य मानेको छ। बजेटले भने उत्पादन, उत्पादकत्व र रोजागारी वृद्धि गर्नु, निजी क्षेत्रको मनोबल बढाउँदै लगानी वृद्धि गर्नु र आर्थिक क्रियाकलापमा तीव्रता ल्याउनु, मानव संसाधन विकास गर्नु, स्रोतसाधनलाई सन्तुलित गरी आर्थिक असमानता र गरिबी न्यूनीकरण गर्नु र (ङ) सार्वजनिक सेवा प्रभावकारिता बढाउनुलाई उद्देश्य मानेको छ। योजनाका उद्देश्य समष्टिगत र बृहत् छन् भने बजेटका उद्देश्य आर्थिक वृद्धि गर्न विशिष्टीकृत छन्। विशिष्टकृत उद्देश्यलाई समष्टिगत उद्देश्यले कसरी मार्गदर्शन गर्छ भन्ने वस्तुगतभन्दा विश्लेषणात्मक आधार लिनुपर्ने अवस्था छ। अब रणनीतिक तालमेलको विश्लेषण गरौं। रणनीतिले नै उद्देश्यलाई कार्यान्वयन गर्छ। योजनाका चार रणनीतिहरू उत्पादन, उत्पादकत्व तथा प्रतिस्पर्धात्मक क्षमता अभिवृद्धि गर्ने, तहगत सरकार र निजी, सहकारी, गैरसरकारी क्षेत्र एवं विकास साझेदारबीच अन्तरसम्बन्ध र कार्यक्षमतालाई मजबुत बनाई दिगो विकास कायम गर्नु, विकासमा सबै वर्गको मूूलप्रवाहीकरण, विपद् जोखिम न्यूूनीकरण गर्ने र अध्ययन, अनुसन्धान तथा प्रमाणमा आधारित नीति तथा योजना निर्माण गर्ने हुन्। बजेटका पाँच रणनीति छन्, जुन संरचनागत सुधार (दोस्रो चरणको आर्थिक कार्यक्रम, व्यावसायिक वातावरण सुधार, सार्वजनिक वित्त प्रणाली सुधार, वित्तीय क्षेत्र सुधार र सार्वजनिक प्रशासन सुधार)सँग सम्बन्धित छन्। रणनीतिका आधारमा पनि दुई संयन्त्रबीच त्यति सामाञ्जस्यता देखिँदैन। तर बजेटका रणनीतिले आर्थिक वृद्धि र रूपान्तरणको सहज बनाउने आधार भने दिएको छ। यस अर्थमा रणनीतिहरू कार्यगत रूपमा पनि परिमार्जित हुँदै लक्ष्यमा पुग्ने मार्ग बनाउनुपर्ने अवस्थामा देखिन्छन्। बजेटले प्रस्तुत गरेको प्राथमिकताका क्षेत्रहरू (क) आर्थिक सुधार र निजी क्षेत्र विकास, (ख) कृषि, ऊर्जा, सूचना प्रविधि, पर्यटन, उद्योग र पूर्वाधार, (ग) शिक्षा, स्वास्थ्य र सामाजिक सेवा, (घ) समावेशिता र सामाजिक सुरक्षा र (ङ) सुशासन र सेवा प्रवाह र पाँच रूपान्तरणकारी क्षेत्र (कृषिको रूपान्तरण, ऊर्जा क्षेत्रको विकास, पर्यटन प्रवद्र्धन, सूचना प्रविधि विकास र औद्योगिकीकरण अहिलेका आवश्यकता हुन्। तर योजनाका प्राथमिकता धेरै छन्। जसले साधन सबैतिर छरिन सक्ने देखाउँछ। जसरी रूपान्तरणकारी क्षेत्र महŒवका साथ बजेटमा घोषणा गरियो, त्यसरी तिनलाई समर्थन गर्ने कार्यक्रममा भने शास्त्रीय सोचअनुरूप छन्। जस्तो कि कृषिको रूपान्तरणका लागि कृषि पेसाको मर्यादा उठाउने र व्यावसायिक बनाउने कार्यक्रमहरू चाहिन्थ्यो। ऊर्जाको रूपान्तरणका लागि नेटमेटरिङ जस्ता कार्यक्रम आउनुपथ्र्यो। सूचना प्रविधि रूपान्तरणको आधार बनाउन विदेशमा रहेका नेपाली शिल्पी र उद्यमीलाई उपयोग गर्ने नीति चाहिन्थ्यो। पर्यटन रूपान्तरणका लागि विश्वभरि फैलिएका नेपाली डायस्पोरा परिचालन, नेपाली पर्यटनको ब्रान्डिङ, योग तथा चलचित्र छायांकनजस्ता कार्यलाई भुल्न हुन्न थियो। उद्यमशीलता विकासका लागि पुँजी, प्रविधिको लगानीमा उद्यमीहरूलाई उत्साहित हुने फरक सोचसहितका कार्यक्रम चाहिन्थ्यो। यसर्थ, बजेट र योजनाबीचको सहसम्बन्ध र परिपूरकता विकास आवश्यक स्तरमा देखिएको छैन। कार्यक्रम कार्यान्वयनका क्रममा यी अझै विषयान्तर होलान् कि भन्ने सम्भावना पनि राजनीति र व्यावसायिक वातावरणले देखाएको छ। योजना आयोगले नस्सत र प्रधानमन्त्रीको कार्यालयले सुशासनमा विशेष सक्रियता देखाउनु आवश्यक छ। तीनै तहका सरकार अहिले आगामी आर्थिक वर्ष २०८२०८३ को बजेट कार्यक्रम तर्जुमामा लागिरहेका छन्। तहगत सरकारले सोह्रौं योजनालाई सम्बोधन गर्ने समय यही हो। अर्थतन्त्र उच्च मन्दीमा छ, उच्च तहको बेरोजगारी र अकासिँदो मूल्यवृद्धि छ। व्यापार घाटा उच्च छ। क्षेत्रीय, वर्गीय र प्रादेशिक असमानता घटाउन सकिएको छैन। विकास विनियोजन न्यायपूर्ण छैन। शासकीय प्रभावकारिता ह्रासोन्मुख छ। यी समस्यालाई सम्बोधन गर्नेगरी बजेट तर्जुमा भएन भने समस्या अरू गहिरिने निश्चित छ। मैनाली, पूर्वसचिव हुन्।"
प्रदूषणको चपेटामा काठमाडौंवासी,"काठमाडौं : केही दिनयता काठमाडौं डम्म तुँवालोले ढाकेको छ। विशेषगरी काठमाडौं उपत्यका र पूर्वी तराईका जिल्लामा यस्तै किसिमको तुँवालोले जनजीवन प्रभावित बनेको छ। यो तुँवालो सामान्य बादल मात्र नभई वायु प्रदूषण भएको मौसम विद् बताउँछन्। यसले गर्दा मानिसको आँखानाक पोल्ने, टाउको दुख्ने, घाँटी दुख्ने र श्वासप्रश्वासमा समस्या देखिन थालेको स्वास्थ्यकर्मी बताउँछन्। नेपालमा वर्षमा दुईपटक वायु प्रदूषण हुने गरेको वातावरणविद् एवं वायु गुणस्तर अनुसन्धानकर्ता डा भूपेन्द्र दास बताउँछन्। पहिलो हिउँदमा (डिसेम्बर र जनवरी) र अर्को भनेको सुक्खायाम (मार्च, अप्रिल) सबैभन्दा बढी वायु प्रदूषण हुने गरेको छ। खुला रूपमा हुने आगलागी वन डढेलो र कृषि अवशेष जलाउने काम मुख्य गरी चैत १५ देखि वैशाख १५ सम्म हुने गरेको छ। वर्षभरि सबैभन्दा बढी प्रदूषण यही अप्रिलमा नै हुन्छ, उनले भने। दासको अध्ययनअनुसार वर्षमा सबैभन्दा बढी ५० प्रतिशतसम्म प्रदूषण अप्रिल महिनामा नै हुने गरेको देखिन्छ। त्यसपछि फेबु्रअरी र मार्च महिनामा ३० प्रतिशत र बाँकी ९ महिनामा २० प्रतिशत वायु प्रदूषण हुने गरेको छ। अप्रिल महिना भर्खर सुरु भएको भन्दै डादासले प्रदूषण बढ्न सक्ने खतरा अझै रहेको बताए। पछिल्लो समयमा काठमाडौं उपत्यकामा प्रदूषण बढेको छ। विभिन्न स्थानमा भइरहेको आगलागी, वन डढेलो, सवारीसाधनबाट निस्किने धूवाँ, इँटा उद्योगबाट निस्किने ग्यासलगायतका कारणले वायु प्रदूषण बढेको जल तथा मौसम विज्ञान विभाग, मौसम पूर्वानुमान महाशाखाका मौसमविद् सरोज पुडासैनी बताउँछन्। नेपाल विपद् प्राधिकरणको पछिल्लो ७ दिनको तथ्यांक हेर्ने हो भने देशका १९५ स्थानमा आगलागी भएको छ भने १६८ स्थानमा वन डढेलो लागेको छ। अहिले वायु पश्चिमबाट पूर्वतिर नै बगेको छ। कुनै ठाउँमा आगलागीजन्य क्रियाकलाप भएका छन् भने हावाले काठमाडौं उपत्यकामा उक्त प्रदूषण ल्याएर थुपार्ने गर्छ। उपत्यकामा कुनै पनि प्रदूषण छिरिसकेपछि, निस्किनका लागि ठूलो हुरी नै चल्नुपर्छ या पानी पर्नुपर्छ, भन्दै पुडासैनीले २० मिटर प्रतिसेकेन्डसम्मको हावा चल्यो भने मात्र प्रदूषण बाहिर लिएर जाने जानकारी दिए। अहिले उपत्यकामा त्यस्तो खालको हावाहुरी पनि नचलेको र पानी पनि नपरेको कारणले प्रदूषण बढिरहेको छ। मौसम पूर्वानुमान महाशाखाका अनुसार आगामी ३ दिन (शुक्रबार, शनिबार र आइतबार) को मौसम पूर्वानुमान गर्दा पनि उपत्यकामा पानी पर्ने देखिँदैन। यसले वायु प्रदूषण पूर्ण रूपमा हट्ने सम्भावना नभएको पुडासैनीले जानकारी दिए। यद्यपि बिहीबार भन्दा शुक्रबार भिजिबिलिटी बढेको थियो। शुक्रबार दिउँसोको समयमा हावा बढी चलेको महाशाखाले जानकारी दिएको छ। यही कारण शुक्रबार काठमाडौं केही खुलेको थियो। विगत केही दिनदेखि काठमाडौंको भिजिबिलिटी निकै नै घटेको छ। बिहानको समयमा भिजिबिलिटी १ किलोमिटरसम्म झर्दा यसले हवाई उड्डयनलाई असर गरेको छ, पुडासैनीले अन्नपूर्णसँग भने। नेपाल नागरिक उड्डयन प्राधिकरणका सूचना अधिकारी ज्ञानेन्द्र भुल पनि वायु प्रदूषणले बाह्य तथा आन्तरिक उडानमा असर गरिरहेको बताउँछन्। धेरै उडान रद्द हुने, डाइभर्ट हुने र आकाशमा नै होल्ड हुने समय बढेको उनको भनाइ छ। आन्तरिक उडानतर्फ सबैभन्दा बढी लुक्ला विमानस्थलमा उडान हुन नसकेको भुलले बताए। नेपालमा स्टल रुट (पहाडी तथा दुर्गम जिल्लामा हुने उडान) मा भिएफआर (आँखाले देखेको भिजिबिलिटीमा उडान गर्ने) उडान गर्नका लागि हेलिकप्टरका लागि भिजिबिलिटी १५ सय मिटर र आन्तरिक अन्य जहाजका लागि भिजिबिलिटी ५ हजार मिटर चाहिन्छ। सबैभन्दा बढी प्रभावित लुक्ला विमानस्थल भएको भन्दै गत शुक्रबार पनि कुनै जहाज त्यहाँँका लागि उड्न नसकेको भुलले जानकारी दिए। यस्तै, आन्तरिकतर्फ काठमाडौं, धनगढी, विराटनगर जस्ता विमानस्थलमा आइएफआर (यन्त्रमूलक उडान) मा जहाज उडान र अवतरण गर्न कम्तीमा १६ सय मिटर भिजिबिलिटी चाहिन्छ। ती विमानस्थलका उडानअवतरण पनि प्रभावित भएका छन्। अन्तर्राष्ट्रिय जहाजलाई अवतरण गर्ने क्रममा चाहिने भिजिबिलिटी भनेको तिनको प्रकारमा भर पर्ने हुन्छ। ११ सय मिटरदेखि, ३२ सय मिटरसम्म भिजिबिलिटी चाहिन्छ भने उडान गर्न कम्तीमा ८ सय मिटर भिजिबिलिटी भए पुग्ने भुलले बताए। पर्यटकीय मौसममा वायु प्रदूषणले उडान प्रभावित हुँदा असर परेको भूल स्वीकार्छन्। बिहीबार करिब १२ बजेतिर २५ सय भिजिबिलिटी थियो भन्दै मौसमविद् पुडासैनीले बिहीबार दिनैभरि ४ हजारदेखि ५ हजारको बीचमा भिजिबिलिटी रहेको जानकारी दिए। शुक्रबार पनि बिहानपख (७८ बजे) १६ सय मिटरसम्म भिजिबिलिटी झरेको थियो। यो समयमा पनि हवाई उडान केही प्रभावित भएको थियो। शुक्रबार अपराह्न काठमाडौंको भिजिबिलिटी ६ हजार मिटर रहको छ। शनिबार बिहान (करिब ९ बजेसम्म) को पूर्वानुमानअनुसार काठमाडौंको भिजिबिलिटी १५ सयसम्मको सम्भावना रहेको छ, उनले भने। वायु प्रदूषणमा नेपाल उच्च हाम्रा अध्ययनले अप्रिल महिनालाई सबैभन्दा बढी प्रदूषित देखाएको छ भने सरकारले त्यहीअनुसार काम गर्नुपर्छ। अप्रिल अझै बाँकी भएकाले सरकारका निकाय थप सजग हुनु आवश्यक छ। योजना र छलफलमा नै सरकार केन्द्रित रहेको छ। अध्ययनले ३ महिना बढी प्रदूषित हुने देखाएकाले सरकारले यसमा नियन्त्रणको काम गर्नुपर्छ। डाभूपेन्द्र दास, वातावरण विद् एवं वायु गुणस्तर अनुसन्धानकर्ता विश्व वायु प्रदूषण मापन केन्द्र आइक्यूएयरको तथ्यांकअनुसार पहिलो हुँदै काठमाडौंको एक्युआर्ई १८२ रहेको छ भने दोस्रोमा बंगलादेशको ढाकाको एक्युआर्ई १६० रहेको देखिन्छ। गत साताभर नै वायु प्रदूषणमा नेपाल उच्च एक्युआईसँगै ५ औं स्थानको वरपर नै रहेको छ। उक्त इन्डेक्समा सन् २०२१ ६० एक्युआईसँगै ४२ औं स्थानमा रहेको नेपाल वायु प्रदूषण उच्च भएसँगै २०२२ मा १४० एक्युआईसँगै तेस्रो स्थानमा उक्लिएको थियो। २०२३ मा १ सय २४ एक्युआईसँगै तेस्रों स्थानमा थियो। सन् २०२४ मा कम डढेलोका कारण १ सय एक्युआईको गुणस्तरहीन वायुसँगै नेपाल विश्वमा ७ औं नम्बरमा रहेको थियो। वातावरण विभागका अनुसार वायु गुणस्तर सूचकांक ०५० हुँदा राम्रो, ५११०० मध्यम, १०११५० संवेदनशील समूहका लागि अस्वथ्य, १५१२०० अस्वस्थ, २०१३०० निकै अस्वस्थ तथा ३०१ भन्दा माथिले वायुको गुणस्तर खतरनाक तह पुगेको संकेत गर्छ। काठमाडौं उपत्यकाका लागि वायु गुणस्तर व्यवस्थापन कार्ययोजना, २०७६ ले पनि नेपाल सरकारले निर्धारण गरेको एक्युआर्ईको मान ३०० भन्दा बढी भएको अवस्थालाई विपद्का रूपमा लिने उल्लेख गरेको छ। अन्तर्राष्ट्रिय संस्था आइक्यूएयरका अनुसार विश्वमा वायु प्रदूषणका कारण बर्सेनि करिब ७० लाख मानिसको ज्यान जाने गरेको छ। नेपालमा विशेषगरी मंसिरदेखि जेठ महिनासम्म वायु प्रदूषण उच्च हुने गरेको पाइन्छ। विगत केही हप्तादेखि नेपालको तराई क्षेत्र लगायत काठमाडौं उपत्यकामा वायु प्रदूषण बढेको विभागले जनाएको छ। नेपालमा वायु प्रदूषणको मुख्य कारक उद्योग कलकारखाना र सवारीसाधनबाट निष्कासन हुने धूवाँ, वन डढेलो, खुुला रूपमा फोहोर तथा कृषिजन्य अवशेष जलाउने, घरबाट निस्कने धूवाँ, सडक तथा निर्माण कार्यहरूबाट उड्ने धुलोसँगै आयातित कारण पनि रहेको वन तथा वातावरण मन्त्रालय अन्तर्गतको वातावरण विभागका वातावरण निरीक्षक गोबिन्द लामिछाने बताउँछन्। हिउँदको समयमा वायु प्रदूषण बढ्ने गरेको भन्दै लामिछानेले देशभरि नै पानी पर्न नसकेको कारण वायु प्रदूषण झन् बढेको बताए। वायु प्रदूषण अवस्था मापनसम्बन्धी पछिल्लो तथ्यांकअनुसार हावाको कणको आकार २५ पीएम (२५ माइक्रोनभन्दा सानो धुलोका कण) लाई आधार मान्दा दक्षिणपश्चिम दिशाबाट आउने हावासँग सम्बन्धित रहेको देखाउँछ। नेपालका विभिन्न स्टेसनहरूका लागि अत्यधिक प्रदूषित महिना पनि दक्षिण पश्चिमी वायुसँग जोडिएको देखिन्छ र मनसुनको महिनाहरूमा पूर्वी दिशाबाट बढी मात्रामा हावा आउने विभागले जनाएको छ। मार्च र अप्रिल महिनामा हुने वायु प्रदूषण मुख्यता आगलागीसँग सम्बन्धित छ। डढेलो जति बढ्यो वायु प्रदूषण बढ्ने विभागले जनाएको छ। वायु प्रदूषणले मानव स्वास्थ्यमा नकारात्मक असर पार्ने र विशेष गरी बालबालिका, वृद्धवृद्धा एवं श्वासप्रश्वास र मुटुका बिरामी, गर्भवती महिलाहरूलाई बढी प्रभाव पार्ने भएकाले यस्तो बेला विशेष सावधानी अपनाउन भनिएको छ। यसका लागि ठोस तथा प्लास्टिकजन्य फोहोर तथा कृषिजन्य अवशेषहरू नजालाउने, सवारीसाधनको नियमित मर्मतसम्भार गर्ने, उद्योग कलकारखाना तथा भान्साहरूमा स्वच्छ ऊर्जाको प्रयोग गर्ने लगायतमा ध्यान दिन विभागले सार्वजनिक सूचना जारी गर्दै आइरहेको छ। नेपालमा प्रवृत्ति विश्लेषणको तथ्यांक छैन करिब ३ वर्षदेखि नेपालमा वायु प्रदूषण बढ्ने गरेको तथ्यांकले देखाउँछ। वातावरण विद् तथा अनुसन्धानकर्ता डा भूपेन्द्र दासका अनुसार कृषि अवशेष जलाउँदा वार्षिक करिब ३० प्रतिशतले वायु प्रदूषण बढेको छ। यस्तै, सन् २००३ देखि २०१७ सम्ममा गरेको उनको अध्ययनअनुसार हरेक वर्ष करिब १६ प्रतिशतले सवारीसाधन दर्ता बढेको छ। यसले वायु प्रदूषण बढाएको छ। यस्तै, अर्को एक अध्ययनले सन् २०१२ देखि २०२१ सम्म प्रवृत्ति विश्लेषण गर्दा साढे ३ लाख जंगलमा आगलागी भएको छ। त्यसमा सन् २०२१मा सबैभन्दा बढी वन डढेलो लागेको थियो। सन् २०२५ मा पनि वन डढेलो प्रवृत्ति बढ्ने जोखिम रहेको अनुसन्धानकर्ता दास बताउँछन्। अर्का एक सोधकर्ता डा क्षितिज दाहालको शोधपत्रअनुसार विगत दुई दशकमा नेपालभरि उपराष्ट्रिय रूपमा वन आगलागीको संवेदनशीलता बढेको देखाएको छ। हाम्रा डाँडाकाँडाका कारण वायु प्रदूषण तुरुन्तै हट्न सक्ने देखिँदैन। अझ काठमाडौं उपत्यकामा त झन् खतरनाक बनिरहेको छ। यहाँबाट वायु प्रदूषण कम हुनका लागि कि पानी पर्नुपर्यो कि हावा चल्नुपर्यो। अध्ययनका अनुसार नेपालमा वायुप्रदूषणका कारण करिब ३ वर्ष आयु घटेको छ भने तराईको मात्र ६ वर्ष आयु घटेको छ। प्राडारेजिना मास्के, त्रिभुवन विश्वविद्यालय नेपालमा वन डढेलोले ५०० मिलियन टन कार्बन उत्सर्जन भएको छ र यसले जैविक विविधतामा खतरा उत्पन्न गरेको उक्त शोधपत्रको निष्र्कष छ। इन्फर्मेसन जियोग्राफीमा प्रकाशित अध्ययनअनुसार नेपालका जंगलहरू जलवायु परिवर्तनका कारण बढ्दो वन डढेलोको गम्भीर जोखिममा छन्। अन्तर्राष्ट्रिय वैज्ञानिकहरूको टोलीद्वारा सञ्चालित यस अनुसन्धानले अनुमान गरेअनुसार यदि डढेलोको जोखिम नियन्त्रण गरिएन भने १७० मिलियन टन माटो कार्बन र ३२५ मिलियन टन काठ कार्बन उत्सर्जन हुन सक्छ, यसले जलवायु चुनौतीलाई थप गम्भीर बनाउने उनीहरूको आंकलन छ। उक्त अध्ययनअनुसार नेपालका दक्षिणी प्रदेशहरूलुम्बिनी, मधेस, र सुदूरपश्चिम सबैभन्दा उच्च वन डढेलो जोखिममा छन्। नेपालका २० मध्ये ६ वटा संरक्षित क्षेत्रहरू, जस्तै चितवन र बर्दिया राष्ट्रिय निकुञ्जले चरम खतरा सामना गरिरहेका छन्, जसले दुर्लभ वन्यजन्तुहरूबंगाल बाघ, एक सिँगे गैंडा, र जंगली हात्तीको बासस्थान जोखिममा पारेको छ। साथै, काठमाडौं लगायतका प्रमुख सहरहरूको हावाको गुणस्तर झन् बिग्रिन सक्ने पनि आंकलन गरेको छ। अध्ययनले भनेजस्तै नै अहिले सामान्य मानिसले नै आंकलन गर्न सक्ने गरी प्रदूषण बढेको त्रिभुवन विश्वविद्यालयकी प्राध्यापक डाक्टर रेजिना मास्के बताउँछिन्। सबैतिर डढेलो लागिरहेको छ भने तराईका जिल्लामा कृषि अवशेष जलाउने क्रम बढेको छ। यही समयमा नै छिमेकी देशहरूमा कृषि अवशेष जलाउने क्रम बढेको भन्दै मास्के यी सबै कारणले प्रदूषण बढेको बताउँछिन्। नेपालमा मुस्किकले प्रायः ३ महिना मात्रै वर्षा हुने गरेकोले पनि प्रदूषण बढ्ने गरेको उनको भनाइ छ। बाह्य केही अध्ययनले प्रदूषणको प्रवृत्ति विश्लेषण गरे पनि सरकारी तवरबाट भने अहिलेसम्म अध्ययन हुन नसकेको वातावरण निरीक्षक गोबिन्द प्रसाद लामिछाने बताउँछन्। वातावरण विभागले आगमी जुनसम्म भने काठमाडौंको रत्नपार्कमा राखिएको स्टेसनको प्रवृत्ति विश्लेषण गरी प्रतिवेदन सार्वजनिक गर्ने तयारी गरिरहेको बताए। यो प्रतिवेदनले सन् २०१७ देखि हालसम्मको वायुको गुणस्तरको अध्ययन तथा विश्लेषण गर्ने र यसले प्रवृत्ति विश्लेषणमा सहयोग पुग्ने उनको भनाइ छ। प्रदूषण नियन्त्रणमा के गर्दै छन् सम्बद्ध निकाय ? काठमाडौं उपत्यकामा प्रदूषण बढेकोले विज्ञहरूले जोरबिजोर गरेर सवारी चलाउन र सातामा २ दिन बिदा दिन सुझाव दिएका छन्। यता, वायु प्रदूषण रोक्न भनेर नै सरकारले बजेट छुट्ट्याउने गरेको छैन। जलवायु परिवर्तनमा बजेट छुट्टिने गरे पनि त्यसलाई सिधै वायु प्रदूषणसँग जोडेर हर्ने चलन नभएको वातावरण विभागका वातावरण निरीक्षक लामिछानेको भनाइ छ। वायु प्रदूषणको जिम्मेवारी वातावरण विभागसँग मात्र निहित नभएर स्थानीय सरकार, प्रदेश र संघीय सरकारका पनि विभिन्न विभागहरूसँग ठोक्किने गरेको छ। वायु प्रदूषण कम गर्नेदेखि यसको जाँचसम्मका पूर्वाधारमा हाम्रो लगानी निकै नै कम भएको लामिछाने स्वीकार्छन्। राष्ट्रिय विपद् जोखिम न्यूनीकरण तथा व्यवस्थापन प्राधिकरणका प्रवत्ता रामबहादुर केसी आगलागी तथा वन डढेलो नियन्त्रणका लागि जनचेता नै फैलाउने काम गरिरहेको बताउँछन्। अहिले पनि आगलागीको मुख्य कारण मानवीय नै रहेको छ। वन ऐन २०७६ र वन नियमावली २०७९ ले पनि वनमा आगो लगाउनेलाई दण्ड तथा जरिवानाको व्यवस्था गरेको छ, तर कार्यान्वयनमा समस्या भइरहेको छ। यसका लागि जनचेतना नै प्रभावकारी माध्यम हो, केसी बताउँछन्। विगत ३ वर्षदेखिको वायु प्रदूषणसम्बन्धी अध्ययनले पनि पूर्वीतिरबाट भइरहेको वन डढेलोले प्रदूषण बढाएको देखाउँछ भने दक्षिणी भेग चितवन, सौराहामा वन डढेलो बढ्दो छ। अहिले पश्चिमी वायु चलिरहेको भएर चितवन हुँदै काठमाडौंतिर बगेको हावाले काठमाडौंमा प्रदूषण बढाएको हो। हसना श्रेष्ठ, वातावरण निरीक्षक, वातावरण विभाग कति हुँदा वायु हानिकारक हुन्छ ? नेपालमा पीएम २५ भनिने निकै नै मसिना कण मापन गर्ने गरी रहेका मापन केन्द्रहरू धेरैजसो ठाउँमा राखिएका छन्। विश्व स्वास्थ्य संगठनले तोकेभन्दा धेरै गुणा बढीले हाम्रो वायु खतरनाक रहेको अनुसन्धानकर्ताहरू बताउँछन्। वातावरण विभागअन्तर्गत देशका २७ स्थानमा वायुमापन उपकरण राखिएका छन्। ती उपकरण राखिएका स्थानको हावाको नमुना लिएर प्रदूषणको मापन गर्ने गरेका छन्। पीएम २५ को मतलब त्योभन्दा सानो कणहरू कति छन् र पीएम १० ले १० माइक्रोनभन्दा सानो धुलोका कणहरू कति छन् भनेर हेर्ने गर्छ। विश्व स्वास्थ्य संगठन (डब्लूएचओ)को मापदण्डअनुसार पीएम२५ को मात्रा वार्षिक पाँच माइक्रोग्राम प्रतिघनमिटर नाघ्दा प्रदूषित मानिने वातावरणविद् डा दास बताउँछन्। विश्व वायु प्रदूषण मापदण्ड २०२४ को प्रतिवेदनले नेपालीले श्वास फेर्ने हावा १३ गुणा धेरै प्रदूषित रहेको उल्लेख छ। सन् २०२४ मा नेपालको हावामा धुलोधूवाँको कण पीएम२५ सरदरमा ४२८ माइक्रोग्राम प्रतिघनमिटर देखिएको छ। यस्ता कणमा नाइट्रोजन अक्साइडदेखि कार्बनमोनो अक्साइडसम्म र कार्बनसँगै धातु पनि हावामा धुलोधूवाँको कणमा मिसिएको हुन्छ। अझ कोइला उत्सर्जनबाट निस्किने सल्फरडाई अक्साइड घातक हुने वातावरणविद् दास बताउँछन्। विशेषगरी इँटा भट्टामा कोइलालाई इन्धनका रूपमा प्रयोग गरिन्छ। हिउँद र सुक्खायाममा इट्टा उत्पादन बढ्ने हुँदा यसले वायु प्रदूषणमा थप टेवा दिएको र भिजिबिलिटि घटाएको प्राध्यापक डाक्टर मास्के बताउँछिन्। पछिल्लो एक सातादेखि हाम्रा सहरहरू निकै नै प्रदूषित बनिरहेका छन्। एक्युआई ३०० भन्दा माथि पुगि काठमाडौं, धनगढी, पोखरा, विराटनगर लगायतका स्थानका हावा निकै नै दूषित भइरहेको छ। वायु प्रदूषणका थोरै कारणहरूको बारेमा मात्र चर्चा हुने गरेको छ। यसमा वन डढेलो, आगलागी, सवारीसाधन, कृषि जीवाशेषमा आगो लगाउने, इँटा उद्योगलाई वायु प्रदूषणको कारण मानिन्छ। तर, त्यसमा हाम्रो ऊर्जाका लागि प्रमुख साधनका रूपमा रहेको दाउराको प्रयोगले वायु प्रदूषणमा भूमिका खेल्ने गरेको छ। साना उद्योगहरू पनि वायु प्रदूषणको स्रोत भएको भन्दै वातावरण निरीक्षक हसना श्रेष्ठ सुक्खा र हिउँदमा वायु प्रदूषण बढ्ने गरेको बताउँछिन्। पीएम २५ धुलाका कणहरू समस्या हो। सबै स्रोतबाट यही कणहरू निस्किन्छ, यसलाई कम गर्नसक्नुपर्छ।"
बढ्दै आवेशमा हत्या,"काठमाडौं : बहिनी जिस्क्याएको निहुँमा मध्यरातमा हत्या ललितपुरको इमाडोलमा चैत १४ गते राति खुकुरी प्रहार गरी एक युवकको हत्या भएको छ। रामेछाप स्थायी घर भई ललितपुर बस्दै आएका ३० वर्षीय रिपेश खातीको खुकुरी प्रहार गरी हत्या गरिएको हो। जिल्ला प्रहरी परिसर ललितपुरका प्रमुख श्यामकृष्ण अधिकारीका अनुसार हत्या आरोपमा रामेछापकै २५ वर्षीय सुमन रसाइलीलाई प्रहरीले पक्राउ गरेको छ। उनका अनुसार राति करिब साढे ११ बजे आपसी विवाद हुँदा रसाइलीले खातीलाई खुकुरी प्रहार गरेका हुन्। प्रहरीका अनुसार मृतकको घाँटीको दुवै भाग र गालामा गहिरो चोट लागेको छ। प्रहरीको प्रारम्भिक अनुसन्धानमा रिपेश एक युवतीलाई जिस्क्याएको जानकारी पाएपछि सुमनले राति नै रिपेशलाई भेट्न बोलाएका थिए। भेट्न पुगेपछि एक्कासि उनीमाथि खुकुरी प्रहार गरेका हुन्। ललितपुर प्रहरी प्रमुख अधिकारीका अनुसार सुमनको १४ वर्षीया बहिनीलाई रिपेशले जिस्क्याएको थाहा पाएपछि सुमन रिसाएका थिए। भेटेर कुरा गर्न भन्दै रातको ११३० मा सुमनले रिपेशलाई बोलाए। पहिल्यैदेखि चिनजान भएको र एउटै जिल्लावासी भएको कारण पनि रिपेश मध्यरातमै सुमन भेट्न पुगे। रिसाएर बसेका सुमनले रिपेश भेट्नासाथ खुकुरी प्रहार गरे र त्यही हत्या गरे। अधिकारी भन्छन्, रिस नियन्त्रण गर्न नसक्दा यो घटना भएको देखिन्छ। रातिको घटना भएकाले प्रहरीले ढिलामात्रै खबर पायो। समयमा उद्धार हुन नसक्दा उनको मृत्यु भएको थियो। बहिनी जिस्क्याएको निवेदन प्रहरीमा दिएको भए पनि यो जघन्य अपराध हुन्नथ्यो। सामान्य विवादमा अभयको हत्या काठमाडौं महानगरपालिका१४ कलंकीको एलआरआई स्कुलनजिकै विवाद हुँदा एक युवकको हत्या भएको छ। हत्या हुनेमा ढुंगेअड्डा घर भएका अभय गोले छन्। यही चैत ११ गते राति ९ बजेतिर कलंकीको एलआरआई स्कुल नजिकको सडकमा दुई समूहबीच विवाद भएको थियो। विवादको क्रममा अनियन्त्रित भीडले अभयमाथि धारिलो हतियार प्रहार गरेका थिए। जिल्ला प्रहरी परिसर काठमाडौंका प्रवक्ता अपिलराज बोहोराका अनुसार, २१ वर्षीय रोहित खड्का, विनय लामा र पर्वित श्रेष्ठको समूहले मृतक गोले समूहलाई खुकुरी र रड प्रहार गरेको थियो। घटना हुनासाथ प्रहरी पुग्दा मृतक गोले चोट लागेको अवस्थामा बीच सडकमा ढलेका थिए। उपचारको लागि उनलाई कलंकीको सहिद मेमोरियल अस्पतालमा पुर्याइएको थियो। केही समयपछि नै उनलाई मृत घोषणा गरिएको थियो। काठमाडौं प्रहरी प्रवक्ता बोहोराका अनुसार साथीहरूबीचको सामान्य विवादले उग्ररूप लिँदा हत्याजस्तो जघन्य अपराध भएको हो। समस्यालाई आफैँ सल्टाउन खोज्दा अपराध घट्यो। हत्या नै गर्नेभन्दा पनि होलीका दिन भएको विवादलाई इगो लिँदा अनाहकमै युवक मारिए। परिवारले सन्तानको विषयमा अपडेट नलिनु र काबुमा राख्न नसक्दा पनि घटना घट्न पुग्यो। सामान्य विवादमा साथीले नै हत्या गरे गत फागुन २७ गते मध्यपुर थिमि नगरपालिका ६ बस्ने ३२ वर्षीय लक्ष्मण खड्काको कुटपिट गरी हत्या भएको थियो। उनको हत्या गरेको आरोपमा सर्लाहीका ३९ वर्षीय यादव पौडेल र सिन्धुली २४ वर्षीय अनिश तामाङ पक्राउ परेका छन्। जिल्ला प्रहरी परिसर भक्तपुरका प्रमुख एसपी ढुण्डीराज नेउपानेका अनुसार सामान्य विवादमा पौडेल र तामाङले आवेगमा आएर खड्कालाई कुटपिट गरेको बताएका छन्। खड्का मध्यपुर थिमी मगरगाउँमा अचेत अवस्थाका भेटिएका थिए। १०० रुपैयाँका लागि हत्या भक्तपुरकै मध्यपुर ठिमी नगरपालिकामा रहेको नीलवाराहीस्थित पिकनिक स्पटमा खोटाङका ओमप्रकाश राई मृत भेटिए। टाउको र कानमा चोट लागेको अवस्थामा शव भेटिएको थियो। कबाडीको काम गर्दै आएका राइकोे हत्या गरेको आरोपमा रोल्पाका हिमाल बुढामगर पक्राउ परेका छन्। स्थानीय पूजामा चढाएको १०० रुपैयाँ भेटी लिने क्रममा उनीहरूको विवाद भएको थियो। पछिल्लो दुई हप्तामा उपत्यकामा चारवटा जघन्य हत्याका घटना घटे। हेर्दा र सुन्दा निकै सामान्य लाग्ने कारणहरूमा मान्छेको ज्यान नै समाप्त पार्ने खालका अपराध किन हुन्छन् ? आवेशमा हुने यस्ता अपराधहरू नियन्त्रण गर्न सम्भव छ ? रिसलाई नियन्त्रण गर्न नसक्दा जघन्य अपराधको बाटो समाउने युवाहरू किन उद्दण्ड हुँदै छन् ? नेपाल प्रहरीका प्रवक्ता दिनेशकुमार आचार्यका अनुसार, सामान्य विवादमा ख्यालख्यालमै अरूको ज्यान लिने यस्ता घटना हुनु दुःखद् अवस्था हो। आवेशप्रेरित घटना कुनै पूर्वयोजना वा तयारीले घटाएका हुँदैनन्। यसलाई नियन्त्रण गर्न अत्यन्तै गाह्रो छ। कसको घरमा के भइरहेको छ ? कुन कुन समूहबीच झैझगडा पर्यो ? प्रहरीलाई अग्रीम जानकारी हुँदैन। आवेशले निम्त्याउने अपराध रोक्नै सकिन्न। घटना भइसकेपछि अनुसन्धान गर्ने तथा सजाय दिलाउने जिम्मा प्रहरीले पूरा गर्छ। समाजमा अपराध हुन नदिनको लागि त समाजमा नै जनचेतना फैलाउनुपर्छ। हरेक परिवारले आफ्ना छोराछोरीको व्यवहार र कामको विषयमा नियन्त्रण गर्नुपर्ने हुन्छ। प्रहरी प्रवक्ता आचार्य अगाडि भन्छन्, अपराधबिनाको समाज राज्यको परिकल्पना हो। यसका लागि सबैले आआफ्नो ठाउँबाट सहयोग गर्नुपर्छ। अपराध गर्नेहरूले कानुन जानेका हुन्छन्? भन्ने प्रश्नमा प्रहरी प्रवक्ता भन्छन्, आवेशको बेलामा भोलि के होला भनेर प्रायः कसैले पनि सोचेको हुँदैन ? रिसको बलामा रिजल्टको ख्याल नगर्दा नै यस्ता घटना घट्ने हो। समाजमा बेरोजगारी बढेर युवाहरू कामविहीन हुँदा पनि अपराधका घटना बढ्ने उनको तर्क छ। उनी भन्छन्, आवेशका अपराध कि त पैसाका लागि घटेका हुन्छन् कि त सम्बन्धको विषयमा जोडिएका हुन्छन्। यो बिल्कुल व्यक्तिगत कारण हुन्छ।"
किसानले पाएनन् मेहनतको फल,"धादिङ : फसल लगाउँदा आफूले लगाएको तरकारी उपभोक्ताको भान्साभान्सामा पुगोस् र उचित मूल्यमा विकोस् भन्ने हरेक कृषकको चाहना हुन्छ। जब तरकारी खेतबारी भरी फल्छ बोटमै कुहाउनु पर्ला र काटेर मल बनाउनु पर्ला भनेर कुनै किसानले चिताएकै हुँदैन। तर, संघीय राजधानीसँग जोडिएकै जिल्ला धादिङका किसानले आफूले लगाएको बन्दा उचित मूल्य नपाएपछि बारीमै काटेर फाल्न, मल बनाउन बाध्य भएका छन्। तरकारी बारीमा बन्दा काटेर फाल्दै गरेको यो पीडादायी दृश्य पृथ्वीराजमार्गसँगै जोडिएको धादिङको गजुरीस्थित त्रिशूली किनारको हो। उपभोक्ताको चुल्होमा पुगेर मीठामीठा परिकार बन्नुपर्ने बन्दा काटेर फालिएको अवस्थामा त्रिशूली नदी किनारमा चाङका चाङ देख्दा जो कोहीको मन कटक्क दुख्नु स्वाभाविकै हो। तर, आफूले सन्तानलाई झैं माया गरेर निकै मेहनतपूर्वक हुर्काएर तयार पारेका बन्दा बजार लैजाने बेला उचित मूल्य नपाएपछि किसानहरू बारीमै काटेर फाल्न बाध्य भएका हुन्। बन्दा लगाउँदा लागेको लगानीसमेत खेर गएको छ। व्यापारीलाई बन्दा दुई चार रुपैयाँमा लैजान आग्रह गर्दा पनि भाउ छैन भन्दै नलगेपछि काटेर फाल्न बाध्य भएको किसानको दुखेसो छ। सरकारले जिम्मा लिएर उचित मूल्यमा बेचिदिएमा आफूहरूलाई राहात मिल्ने किसानको भनाइ छ। ऋणधन गरेर लगाएको खेती काटेर फाल्दा परिवारमा समेत तनाव थपिएको भन्दै किसान दुःख पोख्छन्। बन्दा तीन रुपैयाँ किलोमा पनि नबिकेपछि काटेर फालेर चैते धान रोप्ने तयारीमा किसान छन्। गर्त वर्ष भने राम्रो बिकेर एक जना किसान २ लाख रुपैयाँसम्म आम्दानी गरेका किसानले यसपटक ५ हजारदेखि ७ हजार रुपैयाँसम्म पनि मुस्किलले हात पारेको बताउँछन्। लगानी नै ७० हजार रुपैयाँसम्म लगाएर बन्दा खेती गरेकोमा सबै लगानी खेर गएको छ। संघीय राजधानी काठमाडौंमा बिक्ने ३३ प्रतिशत हाराहारी तरकारी धादिङबाट जाने गरेको छ। यहाँ किसानले दुःख गरेर लगाएको बालीले मूल्य नपाएर फाल्नु पर्ने अवस्थामा भारतबाट भने ३५ अर्ब रुपैयाँको हरियो तरकारी मात्रै आयात भएको छ।"
एक शाश्वत नाम : राम नाम,"म को हुन् ? के हुन् ? यसबारे जान्न, बुझ्नलाई मर्यादा पुरुषोत्तम भगवान् श्रीरामका बारेमा अनेकौं भाषामा लेखिएका ग्रन्थ छन्। संस्कृत भाषाको वाल्मीकिकृत रामायण छ। अवधी भाषामा तुलसीदासको रामचरित मानस छ। तमिलको कंबन, उडियाको विलंका रामायण आदि छन्। थोरै रूपरंग फरक होला, कथाहरू यताउता घुमेका होलान्। रामगाथा थाइल्यान्ड, मलेसिया, इन्डोनेसिया आदि देशमा पनि रामजातक, रामकिन, हिकायत सेरियाम, रामकाकविन आदि भएर जनमनमा भिजेका छन्।। नेपाली भाषामा भानुभक्तीय रामायण छ। हेर्न र सुन्न सकिने श्रव्यात्मक र दृष्यात्मक चलचित्र बनेका छन्। रामका कथाबारे प्रायः धेरैलाई थाहा छ। चैत महिना नवमी तिथिमा अयोध्यामा जन्मिएका असिम पुरुषार्थ, अविश्वासनीय परमार्थले भरिएका सनातन धर्मका अप्रतिम भगवान् रामले माता सीतासँग विवाह गरेदेखि लंका विजयसम्मका गाथाहरू आज हातेफोनमै युट्युब खोजेपछि छर्लंग हेर्न सकिने अवस्था छ। यसबारे बारम्बार उल्लेख गरिरहनु पर्दैन। आखिर को र के हुन् राम ? यसको गुढात्मक रहस्य के छ ? आर्यवर्तभित्र कस्तो सार्वभौमिक सम्बन्ध छ ? वर्षौंदेखि मानसपटलमा यही प्रश्न घुमिरहेछ। एउटा श्लोक सम्झन्छु : रमेण कणे कणे इति रामस्यः अर्थात्, जो कणकणमा समाहित छन्, तिनै राम हुन्। रामलाई खोज्न धेरै टाढा जानै पर्दैन। राम हाम्रा वरिपरि नै छन्। राम नदीमा रामगंगा भएर बग्छन्। पर्वतमा रामगिरी भएर चुलिन्छन्। बोटविरुवामा रामपिपल भएर शितल पवन छर्छन्। आकाशमा रामधनुष (इन्द्रधनुष) भएर जीवनका रंगहरू भर्छन्। नगरमा रामनगर भएर बस्छन्। धाराहरूमा रामहिटी भएर प्रवाहित हुन्छन्। मानिसहरूमा रामशरण, रामकृष्ण, सीताराम, राजाराम, रामसेवक, रामधुन, रामकुमार, रामहरि, रामवीर, रामनारायण आदि भएर सम्बोधित हुन्छन्। जसरी यो पंक्तिकार राममणि भएर पंक्तिहरू लेखिरहेछ। हाम्रा जीवनका क्रियाकलाप पनि राम उद्घाटित भइरहेका छन्। अभिवादनमा जयराम, सीताराम, जय श्रीराम भन्दै हात उठाउँछौं। अनायास नै सुखमा धन्य राम, दुःखमा हे राम बोलिरहेका हुन्छौं। जीवनको अन्त्यमा राम नाम सत्य हो भन्दै रामनामरूपी गंगामा प्रवाहित हुन्छौं। जो रमण गर्छन्, तिनै राम हुन्। राम हाम्रो आर्यवर्तमा सधैं रमण गर्छन्, हाम्रो आर्यवर्त सधैं राममा रमण गर्छ। राम हाम्रा आर्यवर्तका चेतना र जीवनका सार हुन्। धर्मका चेतना र आदर्श जीवनका प्रतीक हुन्। राम सृष्टि र स्रष्टा, दृष्टि र द्रष्टा हुन्। जब संसारमा अधर्म बढ्छ, मानवताले नैतिक पतनको बाटो समात्छ। सत्यको ज्योति सकिएर असत्यरूपी अन्धकारको साम्राज्य बढ्न थाल्छ, तब त्यहाँ राम नामरूपी आदर्शको ज्योति जगमगाउन थाल्छ। मानवीय मूल्य र मान्यताले ओतप्रोत विश्वका महापुरुषको जीवनमाथि दृष्टिपात हुन्छ, त्यतिखेर रामको जीवन सर्वाेपरि बुझिन्छ। वाल्मीकि रामायण ३३७१३ मा मारिच रावणसँग रामको गुणगान वर्णन गर्दै भन्छ रामो विग्रहवान् धर्म अर्थात् राम धर्मका मूर्तिमान् स्वरूप हुन्। राम सत्यका आधार हुन्। त्यस्तै रामकी अर्की माता सुमित्रा भन्छिन् नहि रामत विदधे सत्यपथ अर्थात्, रामबाट बढेर सत्यमार्गमा स्थापित रहने अर्को मनुष्य छैन। वाल्मिकीले विभिन्न स्थानमा रामलाई धर्मज्ञ, धर्मनित्य, धर्मभुताम्बर, धर्मप्रण आदि उपमाले विभूषित गरेका छन्। रामलाई मर्यादा पुरुषोत्तमको रूपमा पनि चिन्छौं हामी। बाल्यकालदेखि जीवनपर्यन्त उनको चरित्रलाई नियाल्ने हो भने कही पनि श्रीरामबाट मर्यादा उल्लंघन भएको पाइँदैन। उनको विद्यार्थी जीवनलाई हेरौं, गृहस्थ राजाको जीवनलाई हेरांै। कही पनि उनीबाट मर्यादा भंग भएको पाइन्न। पतिपत्नी, गुरुशिष्य, दाजुभाइ सबैतिर एकसमान जीवन देख्न पाइन्छ। बालकाण्डको प्रथम सर्गमा जब वाल्मीकि नारदसँग सोध्छन् यो संसारमा गुणवान् वीर्यवान्, धर्मज्ञ, कृतज्ञ, सत्यवक्ता र दृढप्रतिज्ञ को हुन् ? यसको उत्तरमा नारद मनलाई वशमा राख्ने, महाबलवान्, कान्तिमान्, धैर्यवान्, अविश्वसनीय पुरुषार्थ र परामर्थले भरिएका, सत्वगुणी, असीमित सद्गुण भएका, सत्यवक्ता, जितेन्द्रीय आदि भनेर प्रभु श्रीरामको चौसठ्ठी गुण बताउँछन्। कतिपय धर्मान्तरणकारी, विधर्मीहरू रामलाई काल्पनिक भन्छन् तर वर्षौं लगाएर रामायणको खोज गरेका क्यामिल वुल्के यसको खण्डन गर्छन्। यदि राम काल्पनिक हुँदा हुन् त वर्षांैदेखि उनको यशोगान गाइँदैनथ्यो। वाल्मीकि पछिका अनेकौं कविले अलग अलग प्रकारले भगवान् रामलाई मानिसको हृदयमा उतारेर सत्यव्रत बनाइदिए। रामले आफ्नो युगमा महान् कार्य गरे। आर्य, निषाद, भिल, वानर लगायतका विभिन्न संस्कृतिबीच सुमेल साँध्ने काम गरे। राम साधन र साध्य दुवै बने। वैदिक संस्कृतिप्रति प्रतिवद्व रामले धर्मपारायणता, कर्तव्यपारायणता, शान्ति, सदाचार, पारिवारिक आदर्श, सुशासन, सुव्यवस्था आदि रामराज्यको ज्वलन्त उदाहरण प्रस्तुत गरे। आज पनि शासन व्यवस्थाको सुन्दर शब्द रामराज्य बाहेक अर्काे शब्द छैन। वैदिक संस्कृतिको पूर्ण प्रतिष्ठामा, जीवनको हरेक क्षेत्रमा राममा चरितार्थ भएको रामको जीवनको आदर्श प्रस्तुत गरिन्छ। रामको आदर्शलाई आर्यवर्तको आदर्श हो। यो आदर्शलाई विश्व मानवको आदर्श मान्ने हो भने मानव जाति सुसंस्कृत हुनेछन्। उनको उदात्त चरित्र आज पनि जनमानसका निम्ति अनुकरणीय र पुजनीय छ। श्रीरामको जीवनबाट कयौं महत्वपूर्ण कुरा सिक्न सकिन्छ। उनले हरेक परिस्थितिमा कर्तव्य पालन गरे। धर्मका मार्गबाट कहिल्यै विचलित भएनन्। जब पिता दशरथले १४ वर्षका निम्ति वनवास जाने आज्ञा दिए, उनले बिनाप्रश्न नै आदेशको सहर्ष पालना गरे। उनले शिक्षा मातापिताको आज्ञालाई कहिले पनि इन्कार गरेनन्। जुन हाम्रो कर्तव्यमा सामेल छ। वनवासको दौरानमा कयौं कठिनाइको सामना गरे तर कहिल्यै धैर्य गुमाएनन्। यहाँसम्म कि माता सीताको हरण हुँदा पनि सीमा नाँघेनन्। यसमार्फत् उनले शिक्षा दिए। प्रलय आएपछि समुद्रले पनि सीमा नाँघ्छ तर सद्गुणी व्यक्तिले जस्तोसुकै परिस्थितिमा पनि सीमा नाँघ्दैन। उनले जीवनभर सत्य र धर्मको बाटो छोडेनन्। प्रभु श्रीरामले रावणको अन्त्य गरेर सिद्व गरे। अन्याय, अत्याचार, असत्य, अधर्म चाहे जतिसुकै शक्तिशाली किन नहोस्, सत्य र धर्म सधैं विजयी हुन्छ। लंका विजय पश्चात् रावणकै भाइ विभिषणलाई राजा बनाएर विजयपछि पनि अहंकारबाट दुर रहने शिक्षा दिए। रामले आफ्नो राज्यकालमा न्याय र सत्यलाई प्राथमिकता दिए। रामराज्य एउटा यस्तो आदर्श राज्य थियो, जसमा हरेक व्यक्ति सुखी र सुरक्षित थिए। त्रेता युगमा रामले जुन शासन स्थापित गरे। त्यो यो धरतीकै आदर्श शासन थियो। रामराज्यका बारेमा वाल्मीकि रामायण र तुलसीदासको रामचरित मानसमा कलात्मक चित्र कोरिएको छ। रामचरित मानसका यी हरफले रामराज्यबारे स्पष्ट पार्छ। दैविक दैहिक भौतिक तापा। राम राज नहि कहु हि व्यापा। सब नर करही परस्पर प्रीति। चलही निरत श्रतु नीति। अर्थात्, रामराज्यमा सबै मानिस परस्पर प्रेम गर्थे। वेदमा बताइएको नीति अनुसार धर्मको पालना गर्थे। चारीउ चरन धर्म जगमाही। पुरी रहा सपनेहु अघ नाही। राम भगती रत अरू नारी। सकल परम गतिके अधिकारी। अर्थात्, चारै चरणबाट, सत्य, दया, दानबाट धर्म र जगत् परिपूर्ण छ। पाप सपनामा पनि छैन। महिला, पुरूष सबै रामभक्तिका पारायण छन्। सबै परम गतिका अधिकारी छन्। श्रीराम र माता सीताको प्रेम त्याग र निष्ठाको प्रतीक थियो। सीता र रामका विरहका कथालाई संस्कृत साहित्यका कालिदास पछिका महान् कवि भवभूतिले उत्तर रामायणमा अत्यन्त मार्मिक र स्पर्शी ढंगले प्रस्तुत गरेका छन्। रामको व्यथित हृदयको यति कारुणिक चित्र उतारेका छन् कि सबैको नयन अश्रुपुरित हुन्छ। त्यसैले सीता त्यागको कथालाई ल्याएर प्रभु श्रीरामलाई लान्छन्। लगाउने तथाकथित प्रगतिशीलहरूले भवभूतिको रामायण पढून्। अर्काे कुरा, माता सीता स्वयं वन जान चाहान्थिन्। उनी आफ्ना पुत्रहरू जंगलका ऋषिमुनिका संगतले क्षत्रीय गुणले साथै ब्रह्म गुणले पनि तेजस्वी होउन्। साँचो नातागोता, सम्बन्ध, त्याग र विश्वासको बलमा टिक्छ भन्ने कुरा उत्तर रामायणले सिकाउँछ। भगवान् श्रीराम हिन्दु धर्मका पुजनीय ईश्वर त हुन् नै। हिन्दु धर्ममा सर्वोच्च स्थान छ उनको। साथै उनी विश्वका निम्ति आदर्शले भरिएका विश्वविधाता हुन्। उनको जीवन मानवताका निम्ति प्रेरणाको स्रोत हो। जब हामी राम नामरूपी गंगाको गहिराइमा डुबुल्की लगाउँछौं, तब सत्य, धर्म, कर्तव्य, त्याग, धैर्य, मर्यादारूपी बहुमूल्य मोती प्राप्त गर्छौं। यो नदी विरलै मानिसले नुहाउने अवसर पाउँछन्। यदि राम नामरूपी मार्गमा हिँड्न सक्यौं भने हाम्रो जीवन भूलोक र परलोकमा समेत सफल र सुखमय बन्न सक्छ। रामनवमीको अवसरमा प्रभु श्रीरामप्रति शतशत नमन। जय सीताराम।"
प्रदूषण पराकाष्ठा,"चैत २२ गते शुक्रबार र २३ गते शनिबार विश्वकै प्रदूषित सहरहरूको शीर्ष स्थानमा काठमाडौं देखियो। यो साता भारतको दिल्ली र पाकिस्तान जस्ता विश्वकै प्रदूषित सहरलाई उछिन्दै काठमाडौं, पोखरालगायत नेपाली सहर दूषित हावाले भरिए। न काठमाडौं औद्योगिक सहर हो, न पोखरा। यी त प्राकृतिक रूपमा शीलता सहर हुन् र सुन्दर पनि तर, हावा निकै दूषित भयो। त्यसको कारण अरू बेलामा जस्तो पुराना सवारी साधनको धुवाँ वा मानिसहरूले जथाभावी फालेका फोहोरको दुर्गन्ध होइन। यसपालिको मुख्य कारण देशका विभिन्न ठाउँमा लागेको डढेलो नै प्रदूषित हावाको मुख्य कारण रह्यो। हिउँद भनेको सुक्खा मौसम हो। चैत, वैशाख र जेठ जस्ता सुक्खा महिनामा नेपालका थुप्रै ठाउँमा वन डढेलो लाग्छ। लगाइन्छ। लगाइन्छ किनभने अहिलेसम्मको अध्ययनले वन डढेलोको प्रमुख कारण मानवीय नै देखिन्छ। खोरिया फाड्ने अर्थात् वनमा डढेलो लगाएर खेतीपाती गर्ने चलन हराउँदै गए पनि डढेलो लगाउने कृत्य रोकिएको छैन। तर, नेपाल राज्यले जसरी बाढीपहिरो जस्ता बर्खे विपद्लाई बढी संवेदनशील रूपमा लिन्छ, हिउँदको डढेलोलाई विपद्को रूपमा बेवास्ता गरिरहेको देखिन्छ। त्यसको जोखिम व्यवस्थापनका काम हुनै सकेका छैनन्। डढेलो लाग्न नदिन र नलगाउन सचेतना फैलाइएको छैन। एउटा रूख काट्दा पनि सजाय हुने कानुन भएको मुलुकमा डढेलो लगाएर हजारौं रूख, वनस्पति र जीवजन्तुको नाश गर्नेलाई कारबाही भएका उदाहरण भेट्न मुस्किल पर्छ। वन डढेलो रोक्न कानुन कार्यान्वयनमा पनि राज्य चुकेको छ। यसपालि चुरे क्षेत्रमा लागेको डढेलोको कारण खोजी गरी राज्यले निर्वाह गर्नुपर्ने कर्तव्यतिर पनि ध्यान पुगेको छैन। गएका ५ वर्षमा मात्रै वन डढेलोमा परी सयौं नागरिकले ज्यान गुमाएका छन्। वनको डढेलो पसेर धेरैको घरगोठ उजाड बनाएको छ। ५ वर्षयता आगलागीले १२ अर्बभन्दा बढीको क्षति पुर्याएको प्रहरीसँग तथ्यांक छ। यो घरगाउँ र सहर बजारका घर तथा बस्तीमा भएको आगलागीको हिसाब हो। आगलागीमा मात्रै ४ सय ७६ जनाले गएको ५ वर्षमा ज्यान गुमाएका छन्। वन डढेलोको नोक्सानी बेहिसाब छ। बस्तीमै मानवीय त्रुटि, लापरबाही र असावधानीले भइरहेका आगलागी नियन्त्रणकै लागि पनि राज्य र राज्यका अंगहरूसँग पर्याप्त स्रोत साधन छैन। वन डढेलो नियन्त्रणमा त आकाशे वर्षाको प्रतीक्षा बाहेकको विकल्प कमै छ। सहर, बजारलाई आगलागीबाट जोगाउन त पहिलो र व्यवस्थित सहरीकरण जरुरी छ। जोखिम व्यवस्थापन गरेर पूर्वतयारी पनि गर्नुपर्छ, त्यसरी हाम्रा बस्ती बसेका छैनन्। मापदण्ड कार्यान्वयनमा सरकार चुकिरहेको छ। नागरिक पनि उस्तै लापरवाह बनेका छौं हामी। तसर्थ चाहेक वन डढेलो होस् या बस्ती, उद्योग, कलकारखानामा लाग्ने आगो त्यसको नियन्त्रणका लागि व्यक्ति, परिवार समाज सचेत हुनुपर्छ। जिम्मेवार हुनुपर्छ। अनि प्रहरी लगायत अग्नि नियन्त्रणमा पर्याप्त जनशक्ति र स्रोतको व्यवस्थापन राज्यले गर्नुपर्छ।"
सिटी स्क्यान मेसिन खरिदमा बजेट कटौती,"खाँदबारी : कोशी प्रदेश सरकारले जिल्ला अस्पताल सङ्खुवाभाका लागि सिटी स्क्यान मेसिन खरिद गर्न चालु आर्थिक वर्ष २०८१०८२ मा ७ करोड रुपैयाँ विनियोजन गरेको थियो। प्रदेशका स्वास्थ मन्त्री भुपेन्द्र राईको मन्त्रीस्तरीय निर्णयले सीटी स्क्यान मेसिन खरिद कार्यक्रम कार्यान्वयन नगर्नु भनी जिल्ला अस्पतालाई पत्रचार गरेको छ। चालु आर्थिक वर्षमा जिल्ला अस्पतालका लागि सिटी स्क्यान मेसिन खरिद गर्न प्रदेश सरकारबाट ७ करोड रूपैयाँ विनियोजित गरिएको थियो। उक्त बजेटमार्फत मेसिन खरिद कार्यक्रम कार्यान्वयन नगर्ने मन्त्रीस्तरीय निर्णय भएको स्वास्थ्य मन्त्रालयले पत्रमार्फत जनाकारी गराएको अस्पताल व्यवस्थापन समिति अध्यक्ष सुमन शाक्यले जानकारी दिए। विनियोजित बजेट कार्यान्वयनमा अन्योल भएपछि अस्पतालले मार्गदर्शनका लागि चैत १२ गते मन्त्रालयलाई परिपत्र गरेको थियो। तर, मन्त्रालयले एक्लौटी निर्णय गरी कार्यक्रम नै रोक्ने निर्णय गरेको छ। तत्कालीन स्वास्थ्यमन्त्री राजेन्द्र कार्कीमन्त्री भएको बेला दुर्गम हिमाली जिल्ला सङ्खुवासभाका लागि सिटी स्क्यान मेसिन खरिदका लागि बजेट विनियोजन भएको थियो। बजेट विनियोन भइसकेको सिटी स्क्यान मेसिन खरिद कार्यक्रम कार्यान्वयन गराइ दिन लागि संखुवासभाको सर्वदलीय टोलीले कोशी प्रदेशका मुख्यमन्त्री र मन्त्रीलाई भेट गरेको थियो। गत फागुन २ गते गएको सर्वदलीय टोलीलाई प्रदेशका स्वास्थ्यमन्त्री भूपेन्द्र राई र मुख्यमन्त्री हिक्मतकुमार कार्कीले चाँडै खरिद प्रक्रिया अगाडि बढाइ दिने आश्वसन दिएर पठाएको जिल्ला समन्वय समिति प्रमुख तथा अस्पताल व्यवस्थापन समिति अध्यक्ष सुमन शाक्ले बताए। शाक्यले भने, स्वास्थ्यमन्त्री राईले जनशक्तिको व्यवस्थापन सहित मेसिन खरिद प्रक्रिया अघि बढाउने तयारी रहेको आश्वसन हामीलाई दिनुभएको थियो तर अहिले मेसिन खरिद कार्यक्रम कार्यान्वयम नगर्नु भन्ने पत्र आयो। स्रोत सुनिश्चित भएर टेन्डर प्रक्रियामा गइसकेपछि काम अघि बढ्ने र त्यसको जिम्मा प्रदेश सरकारले लिने भन्दै मन्त्री राईले हामीलाई ढुक्क हुन आग्रह गरेकोमा अहिले बजेट नै हराएको शाक्यले बताए। गत आर्थिक वर्षमा मेसिन कै लागि आएको ३ करोड रुपैयाँ मेसिन खरिद गर्न अपुग भएकाले फ्रिज भएको थियो। जिल्ला अस्पताल खाँदबारीले संखुवासभा सहित भोजपुर, धनकुटा र तेह्रथुमसम्मका बासिन्दालाई समेत सेवा दिइरहेको छ। सीटी स्क्यानकै लागि दैनिक जिल्ला अस्पताल आउने बिरामीलाई सुविधा सम्पन्न अस्पतालमा रेफर गर्नुपर्ने अवस्था रहेका छ। दुर्गम जिल्लामा सिटी स्क्यान सेवा नहुँदा सर्वसाधारणले धेरै दुःख पाउनुपर्ने अवस्था छ। जिल्लाबाटै सेवा सञ्चालन गर्न सकेमा सीटी स्क्यानका लागि सर्वसाधारणले ठूलो धनराशि खर्च गर्नुपर्ने अवस्थाको अन्त्य हुने समन्वय प्रमुख शाक्यले बताए। सिटी स्क्यान खरिद प्रक्रियता रोकिएपछि समाजवादी मोर्चाले पनि विरोध जनाएको छ। समाजवादी मोर्चाको संयोजक टेकमान राईले हस्ताक्षर गरेको विज्ञप्तिमा स्वास्थ्य जस्तो संवेदनशील क्षेत्रमा अनावश्यक राजनैतिक हस्तक्षेत्र गरी जनताको स्वास्थ्यमा खेलवाड नर्गन अनुरोध गरिएको छ। नीति तथा कार्यक्रममा मार्फत पारित भई योजना किताब(रेड बुक) मा प्रकाशित जिल्ला अस्पतालका लागि सिटि स्क्यान मेसिन खरिदमा विनियोजित रकम स्वास्थ्यमन्त्री भूपेन्द्र राईले असंवैधानिक र पूर्वाग्राही ढंगलबाट रोकेको प्रतिगम्भीर ध्यानाकर्षण भएको जनाइएको छ। प्रदेश सभाद्वारा पारित योजनालाई मन्त्री स्तरीय निर्णयका नाममा परिवर्तन गर्ने काम गलत भएको भन्दै गैर जिम्मेवारी पूर्ण निर्णय तत्काल सच्याउन समाजवादी मोर्चाले माग गरेको छ। बजेट रोकिएपछि सिटि स्क्यान मेसिन खरिद लागि छुट्याएको रकम कार्यन्यन गर्न संखुवासभालीले सामाजिक सञ्जालमार्फत व्यापक दबाब दिइरहेका छन्।"
भाइभन्दा दाइ कान्छा !,"अछाम : साँफेबगर नगरपालिका१ बैजनाथका जोतीसिंह विश्वकर्मा ६० वर्षका भए। विश्वकर्माका अनुसार उनको जन्म २०२१ असार २४ गते हो। तर, उनको नागरिकतामा २०४१ असार ९ गते छ। उनी सन्तानमध्येका माइला हुन्। नागरिकताअनुसार उनका साइँला भाइ अर्जुनभन्दा उनी १५ वर्ष कान्छा छन्। नागरिकतामा अर्जुनको जन्ममिति २०२६ साल छ। भारतमा नोकरी गर्दै आएका विश्वकर्माले २०६३ असोज २ गते जिल्ला प्रशासन कार्यालय अछाममा नागरिकता बनाएका हुन्। तत्कालीन बैजनाथ गाविसका सचिव गणेशबहादुर शाहले नागरिकताका लागि सिफारिस गरेका थिए। सिफारिसमा जोतिसिंह विश्वकर्माका बुवा जहरे विश्वकर्माको २०४१ सालमा मृत्यु भएकाले निज जोतिसिंहलाई नागरिकताको प्रमाणपत्र उपलब्ध गराइदिनुहुन भनी सचिव शाहले जिल्ला प्रशासन कार्यालय अछामलाई सिफारिस गरेका थिए। सिफारिसपत्रमा लेखिएको बुवाको मृत्युको मिति आफ्नो जन्ममिति बनाइदिएको उनले बताए। उनले भने, गाविस सचिव स्वर्गीय भइसके, आफूले पनि त्यतिबेला नागरिकता बनाइसकेपछि हेरफेर केही गरिनँ। अहिले उमेर ६१ वर्षको भइसक्यो। भारतमा नोकरी थियो। त्यहाँबाट अवकाश पाएर गाउँमै बस्ने गरी फर्किएँ। काम विशेषले नागरिकता हेर्दा त ४० वर्षको मात्र भएको रहेछु। म छक्क परेँ। असोजमा घर बनाउन जग्गा खरिद गर्ने क्रममा नागरिकता हेर्दा जन्ममिति देखेर आफू अचम्ममा परेको उनले बताए। उनले यस विषयमा वडाध्यक्ष नन्दसिंह ठकुल्लालाई जानकारी गराई सच्याउन पहल गरिदिन आग्रह गरेको बताए। वडाअध्यक्षसहित पुस ११ गते जिल्ला प्रशासन कार्यालयमा पुगे पनि कार्यालयबाट सच्याउन नसकिने भन्दै फर्काइदिएको उनले बताए। उनले भने, नातिनातिनी २१२२ वर्षका भइसकें। मेरो उमेर ४० वर्षको मात्र छ। मेरो नागरिकताको उमेर हेर्ने हो भने त जेठो छोरा मदन मभन्दा ६ वर्षमात्र कान्छो भयो। भन्न पनि लाज लाग्छ। नागरिकताअनुसार उनकी श्रीमती गंगाभन्दा जोति १७ वर्ष कान्छा देखिन्छन्। जोतिका ४ छोराबाट ९ नातिनातिनी छन्। उनकी जेठी नातिनी एलिना २२ वर्षकी भइन्। उनी स्नातक तहमा अध्ययनरत छिन्। नागरिकतासम्बन्धी यस्ता थुप्रै समस्या गाउँघरमा रहेको बैजनाथ टोल विकास समितिका पूर्वअध्यक्ष विक्रम खड्काले बताए। जोतिसिंह विश्वकर्माका विषयमा गाउँमा सबैलाई जानकारी रहेको र उनको जन्ममितिमा त्रुटि नै रहेको खड्काले बताए। खड्काका अनुसार बाबुको मृत्युको मितिमा जोतिसिंहको जन्ममिति राखेर नागरिकता जारी भएको देखिन्छ। नागरिकतामा भएका त्रुटि सच्याउन सरकार र स्थानीय जनप्रतिनिधिहरूले भूमिका खेल्नुपर्ने खड्काको भनाइ छ।"

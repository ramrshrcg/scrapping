शीर्षक,विवरण
नेपाल लाइफद्वारा २०८२ सालको क्यालेन्डर,"काठमाडौं : नेपाल लाइफ इन्स्योरेन्सले २०८२ सालको क्यालेन्डर सार्वजनिक गरेको छ। यही चैत ७ गते कम्पनीको केन्द्रीय कार्यालय कमलादीमा आयोजित एक विशेष समारोहका बीच क्यालेन्डर सार्वजनिक गरिएको हो। कम्पनीका प्रमुख कार्यकारी अधिकृत प्रवीणरमण पराजुली, नायब प्रमुख कार्यकारी अधिकृत अमितकुमार कयाल, प्रमुख बिजनेस अपरेसन ओमप्रकाश पुडासैनी र प्रमुख वित्त अधिकृत प्रेमप्रसाद रेग्मीले संयुक्त रूपमा क्यालेन्डर अनावरण गरेका हुन्। बिदाको सूची, पर्व, दिवस, पञ्चांग तिथि, तारिख समावेश गरी क्यालेन्डर सार्वजनिक गरिएको कम्पनीले जनाएको छ। यस अवसरमा कम्पनीका प्रमुख कार्यकारी अधिकृत पराजुलीले सम्पूर्ण ग्राहक, कम्पनीको मेरुदण्डका रूपमा रहेका बीमा अभिकर्ता, मार्गनिर्देशन प्रदान गर्ने सञ्चालक पदाधिकारी, आरोह अवरोहमा सदैव साथ दिने कर्मचारी, माया, स्नेह प्रदान गर्ने शेयरधनी, नेपाल बीमा प्राधिकरण, अन्य नियामक निकायका साथसाथै नेपालकै सर्वाधिक विश्वासिलो जीवन बीमा कम्पनीको रूपमा स्थापित गर्न अतुलनीय भूमिका खेल्ने सबै सरोकारवालालाई नयाँ वर्ष २०८२ को अग्रिम शुभकामनासमेत व्यक्त गरे। आगामी दिनमा कम्पनीलाई थप सशक्त बनाउनका निम्ति नवीनतम् प्रविधिको अधिकतम प्रयोग गर्दै ग्राहकको सेवाको गुणस्तरीयतालाई थप प्रभावकारी बनाउन कम्पनीले समय सुहाउँदो योजना ल्याउने उनले बताए।"
पाल्हीनन्दनका अध्यक्ष धरौटी बुझाएर गाउँपालिकाको काममा फर्के,"परासी : लागुऔषधमा कसूरदार ठहर भई सजाय तोकिएका नवलपरासी पाल्हीनन्दन गाउँपालिकाका अध्यक्ष बैजुप्रसाद गुप्ता (दीपक)ले धरौटी राखेर पुनरावेदन गरेका छन्। उच्च अदालत तुलसीपुर, बुटवल इजलासमा धरौटी बुझाएर पुनरावेदन गरेसँगै अध्यक्ष गुप्ता आइतबार गाउँपालिकाको काममा फर्केका हुन्। अदालतले कसूरदार ठहर गरेपछि १८ दिनदेखि अध्यक्ष गुप्ता गाउँपालिका गएका थिएनन्। लागुऔषध कसूरमा जिल्ला अदालत नवलपरासीले गुप्तालाई एक वर्ष कैद र दुई लाख जरिवाना फैसला गरेको थियो। जिल्ला अदालतको फैसलामाथि चित्त नबुझेपछि उनले आइतबार उच्च अदालतमा पुनरावेदन गरेका हुन्। उक्त सजायबाहेक जिल्ला अदालतले अध्यक्ष गुप्तालाई क्षतिपूर्ति शुल्कपीडित राहत कोष मा आठ हजार जरिवाना दाखिला गर्न आदेश दिएको छ। तीन वर्षभन्दा कम कैद सजाय भएका व्यक्तिले कैदमा नबसी रकम जम्मा गरेर पुनरावेदन गर्न पाउने कानुनी व्यवस्थाअनुसार गुप्ताले पुनरावेदन गरेका हुन्। उनले ७५ हजार धरौटी बुझाएका हुन्। सोही मुद्दामा जिल्ला अदालतले गुप्तासँग यसअघि ५ लाख धरौटी माग गरेको थियो। पहिला धरौटी रहेका कारण उनले उच्च अदालतमा ५ लाख बराबरको हुन आउने १५ प्रतिशतका दरले ७५ हजार धरौटी राखेर पुनरावेदन अपिल गरेको उनका कानुन व्यवसायी अधिवक्ता दिनेश घिमिरेले बताए। अध्यक्ष गुप्तासहित पाँच जनाविरुद्ध अदालतमा मुद्दा दायर भएको थियो। २०७९ असार २२ गते रामग्राम नगरपालिका१७, पिपरिहयामा भएको घटनामा अध्यक्ष गुप्ताको निर्देशनमा दुई जना व्यक्तिलाई लागुऔषधमा फसाउन षडयन्त्र गरेको भन्दै अदालतले अध्यक्ष गुप्तालाई दोषी ठहर गरेको हो। गुप्ता र अर्का एक जनालाई अदालतले कसूरदार ठहर गरेको हो। ठहर गरेका एक जना यसअघि नै पुर्पक्षका लागि थुनामा छन् भने अर्का एकजना फरार रहेकाले उनको मुद्दा मुतलबी (फरार रहेकाले कारबाही स्थगन) मा राखिएको अदालतले जनाएको छ।"
"भ्यान दुर्घटनामा महिलाको मृत्यु, चालक घाइते",स्याङ्जा : वालिङ नगरपालिका६ माझकोटमा भ्यान दुर्घटना हुँदा महिलाको घटनास्थलमै मृत्यु भएको छ भने चालक घाइते भएका छन्। मृत्यु हुनेमा वालिङ७ की ४८ वर्षीया दिलसरा आले रहेको प्रहरीले जनाएको छ। दुर्घटनापछि फरार चालक २८ वर्षीय सुरज थापा घाइते अवस्थामा भेटिएका थिए। उनको प्राथमिक स्वास्थ्य केन्द्र वालिङ्मा सामान्य उपचारपछि पोखरा रिफर गरिएको छ। वालिङचापाकोट भित्री सडकखण्डमा आइतबार ग १ ज ७५११ नम्बरको विङ्गर भ्यान सडकबाट करिब १ सय ५० मिटर तल खसेको र दुर्घटनाको बारे अनुसन्धान भइरहेको प्रहरीले जनाएको छ।
डोम परिवारको उठिवास घटना : गाउँपालिका अध्यक्ष र पूर्व वडाध्यक्षमाथि अनुसन्धान गर्न ५ दिन म्याद थप,"सिरहा : सिरहा औरही गाउँपालिका५ मा महायज्ञका नाममा दलित एक डोम परिवारलाई छुवाछूत दृष्टिले उठिवास लगाएको घटनामा पक्राउ परेका गाउँपालिकाका अध्यक्ष शिवजी यादव र पूर्ववडाध्यक्ष दिलीप यादवमाथि अदालतबाट ५ दिनको म्याद थप भएको छ। सिरहाका एसपी रमेश पण्डितका अनुसार आइतबार जिल्ला अदालतले जातीय भेदभाव तथा छुवाछुतसम्बन्धी कसुरमा उनीहरूमाथि अनुसन्धानका लागि प्रहरीलाई पाँच दिनको म्याद दिएको हो। उनीहरू शुक्रबार साँझ पक्राउ परेका थिए। आउँदो चैत १७ गतेदेखि औरहीमा हुने भनिएको महायज्ञका नाममा फागुन १० मा अछुत भन्दै महायज्ञ स्थलमा रहेको मरिकको घर गाउँपालिका अध्यक्ष शिवजी यादव, पूर्ववडाध्यक्ष दिलीप यादव र बजरंगी बाबाले डोजर लगाएर भत्काइदिएको आरोप छ। यस घटनामा पीडित दीपक मरिकले जातीय भेदभाव तथा छुवाछूत सम्बन्धी कसुरमा तीनै जनाविरुद्ध शनिबार जिल्ला प्रहरी कार्यालय सिरहामा जाहेरी दर्ता गराएका छन्। जातीय छुवाछूत गरेको, घर तोडफोड गरी विस्थापन गरेको भन्दै प्रतिवादीहरूलाई कानुन बमोजिम कारबाही हुनुपर्ने र पीडितलाई क्षतिपूर्ति दिइनुपर्ने माग गरिएको छ। पक्राउ परेका गाउँपालिका अध्यक्ष जसपा नेपाल पार्टीका हुन्। उनीमाथि झुठा मुद्दा लगाइएको भन्दै जसपा सिरहा अध्यक्ष अशोक यादवले रिहाईको माग गर्दै प्रमुख जिल्ला अधिकारीलाई ज्ञापनपत्र बुझाएका छन्।"
व्यवस्थापन समितिका कारण बेलडाँगी शिविर भित्रको विद्यालयमा समस्या,"झापा : व्यवस्थापक समितिको असक्षमता र आन्तरिक चलखेलका कारण झापाको दमक नगरपालिका३ बेलडाँगीस्थित इसीडीसी बोर्डिङ स्कूलको विद्यालयमा समस्या उत्पन्न भएको छ। समितिले प्रधानाध्यापक मनिहाङ सुब्बा र लेखापाल दावा तामाङलाई अवकाश दिने निर्णय गरेपछि उत्पन्न भएको विवादका कारण समस्या सिर्जना भएको हो। उनीहरूलाई हटाउने निर्णयपछि सचिव संचहाङ सुब्बाले आफू निकटका दुई व्यक्तिलाई राख्न निर्णय गरेका थिए। सो निर्णयप्रति असहमति राख्दै १७ जना शिक्षकले सामूहिक राजीनामा दिएका थिए। शिक्षकको सामूहिक राजीनामाका कारण दुई दिनसम्म परीक्षा प्रभावित बनेको थियो। त्यसपछि अभिभावकहरूको भेलापश्चात विद्यालयका सम्पूर्ण शिक्षकहरूलाई पुनः नियुक्ति गर्नुपर्ने माग राख्दै विरोधमा उत्रिएका थिए। विवाद उत्पन्न भएपछि चैत ७ गते सर्वपक्षीय बैठक बोलाएर विवाद मिलाइएको व्यवस्थापन समितिका सचिव सुब्बाले बताए। विवादका कारण विद्यार्थीहरूको परीक्षा रोकिएकाले प्रधानाध्यापक र लेखापालसहित सम्पूर्ण शिक्षकहरूलाई पुनः नियुक्ति गरेर विद्यालय सञ्चालनमा ल्याएका छौँ, सचिव सुब्बाले भने, शिक्षकहरूले राजीनामा फिर्ता लिएको छैन, हाल विद्यालय व्यवस्थापन समितिलाई निष्क्रिय बनाएर राख्ने निर्णय गरेका छौँ। नयाँ शैक्षिक वर्ष सुरु भएलगतै नयाँ विद्यालय व्यवस्थापन समिति गठन गरी विद्यालयको समस्या समाधान गरिने उनको भनाइ छ। समितिका सचिव सुब्बाको उक्साहटमा अध्यक्ष तिलक राईले प्रधानाध्यापक र लेखापाल हटाउन बाध्य पारेको स्रोतले बताएको छ। अहिले शिक्षकहरूसँगको वार्तापछि समस्याको समाधान भए पनि विद्यालयमा पठनपाठनको वातावरण भने बिग्रँदै गएको एक अभिभावकले बताए। विद्यालय व्यवस्थापन समिति अध्यक्ष तिलक राईले चैत ३ गते प्रधानाध्यापक सुब्बा र लेखापाल तामाङलाई अवकाश दिने निर्णय गरेको थियो। उनीहरूलाई चैत ४ गते अवकाश दिएपछि चैत ५ गते विद्यालयका सम्पूर्ण शिक्षकहरूले सामूहिक राजीनामा दिएका थिए। चैत ६ गते विद्यालय बन्द भएपछि चैत ७ गते अभिभावकहरू शिक्षकहरूको पक्षमा उत्रिएका थिए। हाल विद्यालयमा १७ शिक्षक कार्यरत रहेका छन्। नर्सरीदेखि कक्षा १ सम्म सञ्चालन हुँदै आएको विद्यालयमा विद्यार्थी सङ्ख्या १४७ रहेको जनाइएको छ।"
आइपीएल : हैदरवादले राजस्थानलाई हरायो,"काठमाडौं : इन्डियन प्रिमियर लिग (आइपीएल)मा सनराइज हैदरावादले विजयी सुरुवात गरेको छ। आइतबार भएको खेलमा हैदरवादले राजस्थान रोयल्सलाई ४४ रनले पराजित गरेको हो। हैदरवादले दिएको २८७ रनको लक्ष्य पछ्याएको राजस्थानले निर्धारित ओभरमा ६ विकेटको क्षतिमा २४२ रनमात्र बनाउनसक्यो। राजस्थानका लागि ध्रुव जुरेलले सर्वाधिक ७० रन बनाए। त्यस्तै सन्जु सैमसनले ६६, सिम्रोन हेटमेयरले ४२ र सुभम दुवेले ३४ रन बनाए। यसअघि इशान किसनको शतकमा हैदरवादले ६ विकेटको क्षतिमा २८६ रन बनाएको थियो। इशानले ४७ बलमा ११ चौका र ६ छक्कासहित १०६ रन अविजित पारी खेलेका थिए। त्यस्तै ट्रेभिस हेडले ६७, नितिशकुमार रेडीले ३० र हेनरिक क्लासेनले ३४ रन बनाए। यसअघि यस सिजनको पहिलो खेलमा बैंगलोरले कोलकतालाई ७ विकेटले पराजित गरेको थियो।"
इशान किसनले हाने आइपीएलमा पहिलो शतक,काठमाडौं : इन्डियन प्रिमियर लिग (आइपीएल)को यस सिजनमा पहिलो शतक बनाउने खेलाडी बनेका छन् इशान किसन। उनले राजस्थानविरुद्ध शतक प्रहार गरेका हुन्। आइपीएल करियमा पनि उनको यो पहिलो शतक हो। मुम्बईमा रिटेन नभएपछि हैदरवादमा आएका इशानले आइतबार कीर्तिमानी इनिङ्स खेलेका हुन्। शतक बनाउन उनले ४५ बलमा १० चौका र ६ छक्का प्रहार गरे। उनी १०६ रनमा अविजित रहे। यसैबीच टस हारेर ब्याटिङ गरेको हैदरवादले राजस्थानलाई २८७ रनको विशाल लक्ष्य प्रस्तुत गरेको छ। निर्धारित ओभरको खेलमा उसले ६ विकेटको क्षतिमा २८६ रन बनाएको हो। यो आइपीएलको दोस्रो ठूलो रन पनि हो। यसअघि हैदरवादले नै २८७ रनको कीर्तमान बनाएको थियो।
सुदूरपश्चिमको तेस्रो जित,"काठमाडौं : प्रधानमन्त्री कप पुरुष राष्ट्रिय प्रतियोगितामा सुदूरपश्चिम प्रदेशले कोशी प्रदेशलाई ३१ रनले हराउँदै प्रतियोगितामा तेस्रो जित दर्ता गरेको छ। लमहीस्थित देउखुरी क्रिकेट रंगशालमा टस जितेर ब्याटिङ गरेको सुदूरपश्चिमले २४२ रन बनाएको थियो। सुदूरपश्चिम प्रदेशले दिएको २४३ रनको लक्ष्य पछ्याएको कोशी प्रदेश ४५१ ओभरमा २११ रन बनाउँदै अलआउट भयो। कोशीका लागि ओपनर सकिब हकले ६२ रनको अर्धशतकीय पारी खेले। उनको अर्धशतकले पनि कोशीलाई जित भने दिलाउन सकेन। हकले ६६ बलमा ११ चौकासहित ६२ रन बनाएका हुन्। अर्का ओपनर सोनु अन्सारी डक आउट भए। ऐस भट्टराईले ३६, कप्तान अंकित सुवेदी र समिर कार्कीले समान ३८३८ रन बनाए। दिपेश कँडेलले १४ रन बनाउँदा अन्य कुनै पनि ब्याटरले दोहोरो अंकमा रन बनाउन सकेनन्। सुदूरपश्चिमका लागि बलिङतर्फ सूर्य श्रेष्ठले सर्वाधिक ३ विकेट लिए। उनले ९ ओभरमा १ मेडनसहित ४५ रन खर्चिए। भोजराज भट्टले २ विकेट लिँदा, शेर मल्ल, नारायण जोशी र राहुल भण्डारीले समान ११ विकेट लिए। त्यसअघि ब्याटिङ गरेको ४३४ ओभरमा २४२ रन बनाउँदै अलआउट भएको हो। सुदूरका मध्य क्रमका ब्याटर किरण ठगुन्नाले ११५ रनको शतकीय पारी खेल्दै टिमलाई ठूलो योगफल दिलाए। उनले ९१ बलमा १२ चौका र २ छक्का प्रहार गरेका हुन्। यही संस्करणको प्रधानमन्त्री कपमा उनको यो दोस्रो शतक हो। उनले यसअघि गण्डकी प्रदेशसँग १२१ रनको अविजित शतकीय पारी खेलेका थिए। ओपनर ब्याटर टेक रावतले १६ रन बनाए। निश्चल क्षेत्रीले १०, अर्जुन विकले १५, कप्तान नारायण जोशी र शेर मल्लले समान १४१४ रन बनाए। सूर्य श्रेष्ठ १० रनमा अविजित रहे। कोशीका लागि ज्ञानेन्द्र श्रेष्ठले सर्वाधिक ४ विकेट लिए। उनले ९४ ओभरमा १ मेडनसहित ४८ रन खर्चिए। फिर्दोस अन्सारी र अंकित सुवेदीले समान २२ विकेट लिए। दिपेश कँडेल र प्रकाश कार्कीले ११ विकेट लिए। कोशीले हालसम्म ८ खेलमा १ मात्र जित निकालेको छ।"
मुक्तिनाथ विकास बैंकका ग्राहक पौडेलले जिते बैंककको राउन्ड ट्रिप टिकट,काठमाडौं : मुक्तिनाथ विकास बैंक एक भिसा डेबिट कार्ड होल्डर तिलप्रसाद पौडेलले दुई जनाका लागि थाइल्याण्डको बैंककको राउन्ड ट्रिप फ्लाइट टिकट जितेका छन्। यस वर्षको दशैं तिहारको उपलक्ष्यमा नगदरहित कारोबारलाई प्रोत्साहन गर्न अन्तरराष्ट्रिय भिसा नेटवर्कको सहकार्यमा भिसा कार्ड बहाकहरु बीच सञ्चालित विशेष अभियान अन्तर्गत यस बैंकका ग्राहकले भाग्यशाली विजेता भएर उक्त पुरस्कार प्राप्त गरेका हुन्। भिसा र बैंकले यस कार्यक्रमको सफलता र ग्राहकहरुको उत्साहलाई ध्यानमा राखेर भविष्यमा यस किसिमका अन्य आकर्षक अफरहरु ल्याउने बताएका छन्। साथै बैंकले हालै जारी ग्लोबल मनि विक अन्तर्गत देशका विभिन्न स्थानहरुमा वित्तीय साक्षरता कार्यक्रम सञ्चालन तथा सो सम्बन्धी जागरण अभियान कार्यक्रमहरुमा भाग लिइरहेका छन्।
आर्मीको फाइनल सम्भावना बलियो,"काठमाडौं : प्रधानमन्त्री कप पुरुष राष्ट्रिय प्रतियोगितामा त्रिभुवन आर्मी क्लबले लुम्बिनी प्रदेशमाथि १३१ रनको फराकिलो जित निकालेको छ। प्रतियोगितामा सातौं जित निकालेको आर्मीले फाइनल खेल्ने सम्भावना बलियो बनाएको छ। सिद्धार्थनगरस्थित सिद्धार्थ रंगशालामा टस जितेर ब्याटिङ गरेको आर्मीले २४३ रन बनाएको थियो। आर्मीले दिएको २४४ रनको लक्ष्य पछ्याएको लुम्बिनी २७१ ओभरमा ११२ रन बनाउँदै अलआउट भएको हो। लुम्बिनीका लागि कप्तान देव खनालले सर्वाधिक ३७ रन बनाए। ओपनिङमा आएका देवले ४६ बलमा ४ चौका र १ छक्का प्रहार गरे। अर्का ओपनर मिर्नाल गुरुङ भने १ रनमै सोमपाल कामीको बलमा एलबीडब्ल्यू आउट भए। मनिष थापा र विप्रसन केसीले समान १३१३ रन बनाए। निर्मल गुरुङले १० रन बनाउँदा अन्य कुनै पनि ब्याटरले दोहोरो अंकमा रन बनाउन सकेनन्। आर्मीका लागि बलिङमा साहब आलमले सर्वाधिक ४ विकेट लिए। उनले ९१ ओभरमा २ मेडनसहित २५ रन खर्चिए। नरेन साउदले २ विकेट लिँदा सोमपाल कामी, आकाश चन्द र वसिर अहमदले समान ११ विकेट लिए। त्यसअघि ब्याटिङ गरेको आर्मी ४९२ ओभरमा २४३ रन बनाउँदै अलआउट भएको थियो। आर्मीका लागि वसिर अहमदले सर्वाधिक ८६ रनको अर्धशतकीय पारी खेले। उनले १०४ बलमा ६ चौका प्रहार गरेका हुन्। आर्मीका ओपनर ब्याटर तृतराज दासले ३१ रन बनाउँदा अर्का ओपनर सन्तोष कार्की १ रन बनाउँदै निर्मल गुरुङको बलमा क्लिन बोल्ड भए। इम्रान शेखले १२, भिम सार्कीले ४४, सोमपाल कामीले २८, कुशल मल्लले १७ रन बनाउँदा अन्य कुनै पनि ब्याटरले दोहोरो अंकमा रन बनाउन सकेनन्। लुम्बिनीका लागि बलिङमा अजय चौहानले सर्वाधिक ४ विकेट लिए। कृष्ण कार्की, निर्मल गुरुङ, रमेश कुर्मी, विप्रसन केसी, नर सार्की र देव खनालले समान ११ विकेट लिए। आर्मीले हालसम्म १ मात्र हार बेहोरेको छ। लुम्बिनीले ८ खेलमा ४ जित र ४ हार बेहोरेको छ।"
घरेलु मैदानमा चेन्नईको सुखद् सुरुवात,"काठमाडौं : इन्डियन प्रिमियर लिग (आइपीएल)को तेस्रो खेलमा चेन्नई सुपर किङ्सले मुम्बई इन्डियन्सलाई ४ विकेटले हराएको छ । चेन्नाईस्थित एमए चिदाम्बरम स्टेडियममा टस हारेर पहिले ब्याटिङ गरेको मुम्बईले १५५ रन बनाएको थियो । मुम्बईले दिएको १५६ को विजयी लक्ष्य पछ्याएको चेन्नई सुपर किङ्स (सिएसके)ले १९१ ओभरमा ६ विकेट गुमाउँदै लक्ष्य पूरा गरेको हो । सिएसकेका लागि ओपनर ब्याटर रचिन रविन्द्रले सर्वाधिक ६५ रनमा अविजित रहे । उनले ४५ बलमा २ चौका र ४ छक्का प्रहार गरे । ६ बलमा ४ रन चाहिएको अवस्थामा रविन्द्रले अन्तिम ओभरको पहिलो बलमा मिचेल सेन्टनरलाई छक्का प्रहार गर्दै सिएसकेको जित पक्का गरेका हुन् । कप्तान ऋतुराज गायक्वाडले ५३ रनको अर्धशतकीय पारी खेले । ओपनर राहुल त्रिपाठी २ रनमा पेभेलियन फर्किए । शिवम दुबेले ९,दिपक होडाले ३ र साम करणले जम्मा ४ रन बनाए । रविन्द्र जडेजा १७ रनमा रनआउट भए । महेन्द्र सिंह धोनी शुन्यमा अविजित रहे । मुम्बईका लागि बलिङमा विग्नेश पुथुरले सर्वाधिक ३ विकेट लिए । विल ज्याक र दिपक चाहरले समान ११ विकेट लिए । त्यसअघि ब्याटिङ गरेको मुम्बई इन्डियन्सले निर्धारित २० ओभरमा ९ विकेट गुमाउँदै १५५ रन बनाएको थियो । मुम्बईका लागि तिलक बर्माले सर्वाधिक ३१ रन बनाए । उनले २५ बलमा २ चौका र २ छक्का प्रहार गरेका हुन् । ओपनिङमा आएका रोहित शर्मा खलिल हमिदको बलमा डकआउट हुँदा मुम्बईलाई पहिलो ओभरमै झड्का लागेको हो । अर्का ओपनर र्यान रिकेल्टोनले १३ रन बनाए । कप्तान सूर्य कुमार यादवले २९, विल जयाक्सले १, नमान धिरले १७, मिचेल सेन्टनरले ११, लिपक चाहरले २८ रन बनाए । चेन्नाई सुपर किङ्स(सिएसके) का लागि बलिङ तर्फ नुर अहमदले सर्वाधिक ४ विकेट लिए । उनले ४ ओभर बलिङ गर्दै १८ रन मात्रै खर्चिए । खलिल हमिदले ३ विकेट लिँदा नथान इल्स् र रविचन्द्र आश्विनले समान ११ विकेट लिए । आजको पहिलो खेलमा सन राइजर्स हैदरवादले राजस्थान रोयल्सलाई ४४ रनले हराएको थियो ।"
चितवनको सौराहामा क्रॉम्पटन पार्टनर्स मिट आयोजना,"चितवन : सीजी इलेक्ट्रोनिक्स र क्रॉम्पटन ग्रीव्स कन्ज्युमर इलेक्ट्रोनिक्सले सौराहा, चितवनमा सफलतापूर्वक क्रॉम्पटन पार्टनर्स मिट २०८१ आयोजना गरे। ""टुगेदर फरेवर"" भन्ने थिममा आधारित यस कार्यक्रमले क्रॉम्पटन र यसको मूल्यवान व्यावसायिक साझेदारहरूको बीचको दीर्घकालीन साझेदारीलाई प्राथमिकता दियो। जसले साझेदारी, साझा सफलता र नवप्रवर्तनमा जोड दिएको छ। कार्यक्रमको सुरुवात एक उद्घाटन र दीप प्रज्वलन समारोहबाट भएको थियो। जसले उज्जवल र सहयोगात्मक भविष्यको प्रतीक प्रस्तुत गर्यो। प्रमुख कार्यकारीहरू द्वारा भएका प्रमुख वक्तव्यहरूले वृद्धि रणनीतिहरू, बजार विस्तार र क्रॉम्पटनको नवप्रवर्तनमा प्रतिबद्धतालाई समेटेको थियो। यस कार्यक्रमको एक प्रमुख आकर्षण उत्पादन विमोचन थियो, जसले नयाँ एयर कूलरहरू, छतका पंखा र एक्जस्ट फ्यानहरू प्रस्तुत गरे, जसले क्रॉम्पटनको इलेक्ट्रिकल अप्लायन्स उद्योगमा अग्रणी नेतृत्वलाई पुनः सुदृढ बनायो। कार्यक्रममा प्रमुख वक्ताका रूपमा इन्टरनेशनल बिजनेसका एसोसिएट भाइस प्रेसिडेन्ट तथा प्रमुख दुर्गेश बक्सीले आफ्नो विचार प्रस्तुत गर्दै क्रॉम्पटन र सीजी इलेक्ट्रोनिक्सबीचको बलियो सम्बन्धलाई उजागर गरे। उनले दुई कम्पनीबीचको रणनीतिक साझेदारी, व्यवसायिक वृद्धिको अवसरहरू, नवीनतम उत्पादन र प्रविधिहरूको प्रयोगद्वारा बजार विस्तारको संभावनाहरूको चर्चा गरे। बक्सीले साझेदारहरूको भूमिकालाई विशेष रूपमा सम्मान गर्दै उनीहरूको निरन्तर समर्थनकै कारण आजको सफलता सम्भव भएको उल्लेख गरे। उनले स्थानीय बजारको आवश्यकतालाई बुझ्दै ग्राहककेन्द्रित दृष्टिकोणमा जोड दिए र भविष्यमा अझ मजबुत सम्बन्ध स्थापित गर्ने प्रतिवद्धता जनाए। इन्टरनेशनल बिजनेसका सिनियर म्यानेजर सौरभ गौडले क्रॉम्पटनका नवीनतम उत्पादनहरूको बारेमा गहिरो जानकारी प्रस्तुत गरे। विशेष गरी, उनले कम्पनीका नवीनतम एयर कूलरहरू, छतका पंखा, र एक्जस्ट फ्यानहरूको प्रविधि, ऊर्जा दक्षता, र उपभोक्ता आवश्यकतासँगको मेलमिलापको बारेमा जानकारी दिए। गौडले उत्पादनको विशिष्टता, गुणस्तर मापदण्ड, र बजारमा क्रॉम्पटनको प्रतिस्पर्धात्मक लाभको चर्चा गर्दै व्यापार साझेदारहरूलाई यी प्रविधिहरूलाई आफ्नो व्यवसायमा कसरी प्रभावकारी रूपमा समावेश गर्न सकिन्छ भन्ने दृष्टिकोण दिए। यसका अतिरिक्त, वित्तीय समाधानहरू, व्यापार योजनाहरू र नीतिहरूको बारेमा भएको सूचनात्मक छलफलले साझेदारहरूलाई निरन्तर सफलता प्राप्त गर्नका लागि आवश्यक उपकरणहरू प्रदान गर्यो। सहभागीहरू नेटवर्किङ र मनोरञ्जन गतिविधिहरूमा संलग्न भए, जसमा उत्पादन भ्रमण, ककटेल साँझ र गाला डिनर समावेश थिए, जसले क्रॉम्पटन परिवारको भित्र थप बलियो जडान निर्माण गर्यो।"
कुनै पनि हालतमा राजतन्त्र ब्यूँताउन सम्भव छैन : एमाले महासचिव पोखरेल,काठमाडौं : नेकपा एमालेका महासचिव शंकर पोखरेलले भ्रम फैलाउनेहरूलाई नियन्त्रण गर्न आमसञ्चार माध्यमले जिम्मेवारपूर्ण भूमिका खेल्नुपर्ने बताएका छन्। आइतबार विराटनगरमा प्रेस चौतारी नेपालको १०औं महाधिवेशनको उद्घाटन गर्दै महासचिव पोखरेलले पुनः लोकतन्त्र मासिए सबैभन्दा बढी प्रहार र दुःख सञ्चारमाध्यमले भोग्नुपर्ने बताउँदै तथ्यमा आधारित भएर सामाजिक सञ्जालमा भइरहेको प्रविधिको दुरुपयोग नियन्त्रण गर्नुपर्ने बताए। उनले कुनै पनि हालतमा राजतन्त्र ब्यूँताउन सम्भव नभएको स्पष्ट पार्दै गणतान्त्रिक सोच भएका जनताले कदापि नस्वीकार्ने बताए। महासचिव पोखरेलले पछिल्लो समय जनतामा देखिएको निराशा अन्त्य गर्न छलफल गरिनुपर्ने बताए। राजनीतिक स्थिरताका लागि दुई ठूला दल मिलेको बताउँदै उनले राजनीतिक स्थायित्व हुनुपर्ने बताए। तीन दिनसम्म आयोजना हुने सो महाधिवेशनले नयाँ नेतृत्व चयन गर्ने बताइएको छ। महाधिवेशनमा करिब ९ सय प्रतिनिधिहरू सहभागी भएको आयोजकले जनाएको छ।
राजावादीविरुद्ध तत्काल शक्ति प्रदर्शन गर्ने आवश्यकता नरहेको कांग्रेसको निष्कर्ष,"काठमाडौं : नेपाली कांग्रेसको कार्यसम्पादन बैठकले संविधानमार्फत नै जनताका आवश्यकता र समस्यालाई सम्बोधन गर्न सकिने निष्कर्ष निकालेको छ। आइतबार पार्टी कार्यालय सानेपामा बसेको बैठकले जनता नै सार्वभौम भएको निष्कर्ष निकालेको हो। 'नेपाली जनतामा निहित सार्वभौमसत्ताको प्रयोग गर्दै जनताले चुनेका प्रतिनिधिहरूको प्रत्यक्ष सहभागितामा संघीय लोकतान्त्रिक गणतन्त्र नेपालको संविधान निर्माण भएको हो। नेपाली कांग्रेस यो संविधान र संविधानमा आधारित संघीय लोकतान्त्रिक गणतन्त्रप्रति निरन्तर र पूर्ण प्रतिवद्ध रहेको र रहिरहने दृढता व्यक्त गर्दछ,' बैठकको निर्णय सुनाउँदै पार्टी प्रवक्ता प्रकाशशरण महतले भने। उनले राजनीतिक दलहरू राजावादीविरुद्ध प्रदर्शन गर्ने घोषणा गरे पनि कांग्रेस अहिल्यै त्यसतर्फ नजाने बताए। 'अहिल्यै हामी शक्ति प्रदर्शन गर्ने आवश्यकता ठानेका छैनौं। संविधानका खिलाफ भइरहेका गतिविधिबारे पार्टी संरचनामा छलफल गरिरहेका छौं। सबै राय सुझावअनुसार नै अघि बढ्छौं,' उनले भने। प्रवक्ता महतले सरकारको काम कारबाहीका विषयमा पनि बैठकमा छलफल भएको बताए। उनले जनताको समस्या समाधान गर्ने गरी सरकारले काम गर्नुपर्ने आवश्यकता बैठकले औंल्याएको बताए। त्यस्तै संविधानको संरक्षण, सम्वर्द्धन र कार्यान्वयन मार्फत मुलुकलाई भ्रष्टाचारमुक्त र सुशासनयुक्त, सामाजिक विकृति र विसंगतिबाट मुक्त बनाउँदै जनताको निरन्तर प्रगतिको अपेक्षा र आवश्यकता सम्बोधन गर्न सकिन्छ भन्नेमा नेपाली कांग्रेसको दृढ रहेको निर्णयमा भनिएको छ।"
एपीएफको फाइनल सम्भावना कायमै,"काठमाडौं : प्रधानमन्त्री कप पुरुष राष्ट्रिय प्रतियोगितामा विभागीय टिम एपीएफले गण्डकी प्रदेशलाई ३१ रनले पराजित गरेको छ। आजको जितसँगै एपीएफले अंकगणितीय रुपमा फाइनल खेल्ने सम्भावना कायमै राखेको छ। भैरहवास्थित एक्स्ट्राटेक ओभलमा टस हारेर ब्याटिङको निम्तो पाएको एपीएफले २५८ रन बनाएको थियो। एपीएफले दिएको २५९ रनको लक्ष्य पछ्याएको गण्डकीले निर्धारित ५० ओभरमा २२७ रन मात्रै बनाउन सक्यो। गण्डकीका लागि ओपनर ब्याटर अर्जुन कुमालले सर्वाधिक ३९ रन बनाए। उनले ८२ बलमा ३ चौका प्रहार गरेका हुन्। अर्का ओपनर समिर कँडेलले १३ रन बनाएर क्याच भए। मुस्कान थापाले २३, दिनेश बुढा मगरले ३४,अमृत गुरुङले २३, कमल परियारले १३, विपिन खत्रीले १४ रन बनाए। सुदिप अर्याल २५ रनमा अविजित रहे। एपीएफका लागि बलिङतर्फ अभिषेक गौतमले सर्वाधिक ३ विकेट लिए। उनले १० ओभरमा २ मेडनसहित २९ रन खर्चिए। अमर रौतेलाले २ विकेट लिँदा, किशोर महतो, रोहित पौडेल र भुवन कार्कीले समान ११ विकेट लिए। त्यसअघि ब्याटिङ गरेको एपीएफ ४९२ ओभरमा २५८ रन बनाउँदै अलआउट भएको हो। एपीएफका लागि ओपनर ब्याटर आसिफ शेखले सर्वाधिक ८० रन बनाए। उनले ७४ बलमा १० चौका र १ छक्का प्रहार गरे। अर्का ओपनर लोकेश बमले ४६ रन बनाए। दिपक बोहोराले ११, सुमित महर्जनले ३१, भुवन कार्कीले १५, अमर रौतेलाले २४ र कमल सिंह ऐरीले २५ रन बनाए। अन्य ब्याटरको ब्याटबाट दोहोरो अंकको रन जोडिएन। गण्डकीका लागि बलिङमा सन्दीप पराजुली र सुदिप अर्यालले समान ३३ विकेट लिए। कमल परियारले २ र चन्द्र पौडेलले १ विकेट लिए।"
गृहमन्त्रीले भने विवाहको उमेर घटाउने कि रोमियो एन्ड जुलियट अवधारणामा जाने?,"काठमाडौं : प्रतिनिधिसभाअन्तर्गतको कानुन, न्याय तथा मानव अधिकार समितिले प्रत्येक प्रदेशमा नमुना हिरासत निर्माण गर्न सरकारलाई निर्देशन दिएको छ। सिंहदरबारमा आइतबार बसेको समिति बैठकले मुलुकभर रहेका हिरासतको अवस्था सन्तोषजनक नरहेको भन्दै प्रत्येक प्रदेशको उपयुक्त स्थानमा नमुना हिरासत निर्माण गर्न सरकारलाई निर्देशन दिएको हो। बैठकले क्षमताभन्दा बढी बन्दी नराख्ने गरी हिरासतको सवलीकरण गर्दै थुनुवामैत्री बनाउनसमेत मन्त्रिपरिषद् कार्यालय र गृह मन्त्रालयलाई निर्देशन दिएको छ। त्यस्तै बैठकले प्रहरी हिरासतसँग सम्बन्धित मानवअधिकारका विषयमा नीतिगत र कानुनी प्रबन्ध सुधार गर्न पनि सरकारलाई निर्देशन दिइएको समिति सभापति बिमला सुवेदीले जानकारी दिए। समितिले विभिन्न स्थानको प्रहरी हिरासतको स्थलगत अनुगमन प्रतिवेदन संसदमा पेस गर्ने वातावरण मिलाउन सभामुखलाई आग्रह गरिएको उनले बताए। त्यस्तै लुम्बिनी प्रदेश, मधेस प्रदेश र सुदूरपश्चिम प्रदेशमा रहेका प्रहरी हिरासतको स्थलगत अनुगमन प्रतिवेदन कार्यान्वयन गर्न पनि सरकारलाई निर्देशन दिइएको सभापति सुवेदीले जानकारी दिए। बैठकमा गृहमन्त्री रमेश लेखकले कारागारको क्षमताभन्दा दोब्बर कैदीबन्दी राख्नुपर्ने बाध्यात्मक अवस्था रहेको बताए। उनले महिलाभन्दा पुरुष बन्दीगृहमा ५५ प्रतिशत स्थानको अभाव रहेको र भएका कारागारको भौतिक अवस्था समेत सन्तोषजनक नरहेको बताए। सीमित स्रोत र साधनको अभावका काम गर्नुपरेका कारण देखिएका समस्या समाधान गर्न गृहमन्त्रालयले छलफल गरिरहेको उनको भनाइ छ। त्यस्तै गृहमन्त्री लेखकले बाल विवाहसम्बन्धी ऐन संशोधनका क्रममा रहेकाले विवाहको उमेरसम्बन्धी प्रवधान सुधार गरी जान सकिने समेत बताए। उमेर घटाउने कि रोमियो एण्ड जुलियट अवधारणा कार्यान्वयनका लागि ऐन संशोधन गर्ने भन्ने विषयमा छलफल गर्न जरुरी रहेको उनले बताए। त्यस्तै कानुनमन्त्री अजयकुमार चौरसियाले विवाहसम्बन्धी उमेर र सजायसम्बन्धी नयाँ प्रावधान समेटिएको विधेयक छिट्टै सदनमा प्रस्तुत गर्ने जानकारी दिए। बैठकमा समिति सदस्यहरुले विवाहसम्बन्धी हालको व्यवस्था व्यावहारिक नभएकाले संशोधन गरी १८ वर्ष कायम राख्न उपयुक्त हुने सुझाव दिएका थिए।"
रौतहटमा एसईई परीक्षामा चिट चोर्न सहयोग गर्ने ६ जना निरीक्षक पक्राउ,रौतहट : एसईई परीक्षाको तेस्रो दिनसम्म चिट चोर्ने क्रममा पक्राउ पर्ने परीक्षार्थी तथा गाइडहरूको संख्या बढ्दै गएको छ। जिल्ला प्रहरी कार्यालय रौतहटका अनुसार अहिलेसम्म १ हजार २ सय ३३ थान मोबाइल फोन नियन्त्रणमा लिइएको छ भने ६ जना गाइड पक्राउ परेका छन्। आज मात्र प्रहरीले ४४९ मोबाइल नियन्त्रणमा लिएको छ भने थप २ जना गाइड पक्राउ परेका छन्। यसअघि परीक्षाको पहिलो दिन ४२४ वटा मोबाइल जफत गरिएको थियो भने २ जना गाइड पक्राउ परेका थिए। प्रहरीका अनुसार परीक्षामा मोबाइल लुकाएर चिट चोर्ने तथा गाइडहरूले परीक्षार्थीलाई उत्तर बोल्ने कार्यमा संलग्न भएकाले निगरानी थप कडा बनाइएको छ। पक्राउ परेकाहरूलाई आवश्यक कानुनी कारबाही अगाडि बढाइएको छ। जिल्ला प्रहरी कार्यालयका सूचना अधिकारी प्रहरी नायब उपरीक्षक दीपक कुमार रायले परीक्षाको मर्यादा कायम राख्न प्रहरी प्रशासनले निगरानी थप कडा पार्ने बताए।
भक्तपुरको पिकनिक स्पोर्टमा ओम प्रकाश राईको हत्या,"काठमाडौं : भक्तपुरमा एक व्यक्ति हत्या गरिएको अवस्थामा मृत फेला परेका छन् । जिल्ला प्रहरी परिसर भक्तपुरका प्रवक्ता ढुण्डिराज नेउपानेका अनुसार खोटाङको केपिलासगढी गाँउपालिका वडा नं २ घर भइ हाल बोडे बस्ने ६६ वर्षीय ओम प्रकाश राई अनुहार र टाउकोमा चोट लागेको अवस्थामा मृत फेला परेका हुन् । आइतबार बिहान मध्यपुर ठिमी नगरपालिका वडा नं ९ बोडे निलबाराही स्थित पिकनिक स्पोर्टको पार्किङ स्थलमा उनी मृत भेटिएका थिए । प्रहरीका अनुसार उनी उक्त एरियामा कवाडीको सामान टिप्ने काम गर्थे । घटनास्थल वरिपरि रगत लागेको ढुंगा तथा टोपी ज्याकेट र उनका सामानहरू यताउता छरिएको अवस्थामा रहेको छ । प्रवक्ता नेउपाने भन्छन्, 'घटनाको प्रारम्भिक अवस्था हेर्दा उनको हत्या भएको जस्तो देखिन्छ । तर पुष्टि भइसकेको छैन । प्रहरीले अनुसन्धान गरिरहेको छ । मृतकका छोरा तथा परिवारका आफन्त आएर उनको शवको पहिचान गरेका थिए ।'"
लप्ची फलाक नाकामा नेपाल चीन बीचको कारोबार रोकियो,"काठमाडौं : दोलखाको लामाबगरलप्ची फलाक नाका बीचको सडक निर्माण नुहुँदा सो नाकाबाट हुने नेपालचीनबीचको व्यावसायिक कारोबार रोकिएको छ। चीन, नेपाल र भारत जोड्ने छोटो सडक मार्गका रूपमा चर्चा पाउँदै आएको दोलखाको लामाबगर लप्ची फलाक नाकामा सडक निर्माणका लागि स्थानीयले पटक पटक सरकारसँग माग गर्दा समेत निर्माण हुन नसकेपछि कारोबार रोकिएको हो। चीनले तिब्बतसँग जोडिएको लप्ची फलाक नाका खोले पनि सडक सञ्जाल नहुँदा व्यापारिक कारोबार भने हुन नसकेको स्थानीयहरूले बताएका छन्। सो नाकालाई नेपाल, भारत र चीन त्रिदेशीय नाकाका रूपमा पनि उत्तर दक्षिण सबैभन्दा छोटो मानिन्छ। दोलखादेखि सिंगटीसम्मको सडक स्तरोन्नति र सिंगटीदेखि लामाबगरसम्मको सडक निर्माणको सम्पूर्ण काम माथिल्लो तामाकोशी जलविद्युत आयोजनाले गरेको छ भने लामाबगरभन्दा माथिल्लो क्षेत्रमा पनि अन्य जलविद्युत आयोजनाहरूले नै सडक निर्माण गरिरहेका छन्। लामाबगरदेखि थाम्चेम्बुसम्म २० किलोमिटर सडक खण्डमा कठिन भीर र सुरुङमार्ग छन्। ११ मिटर सुरुङमार्गसहित खराने खोला हुँदै हाल हुरहुरेसम्म गाडीमा जान सकिन्छ। तर त्यसभन्दा माथि अर्को कठिन भीर हुरहुरेमा सडक निर्माणको काम पनि जलविद्युत आयोजनाहरूले गरिरहेका छन्। उक्त सडक र नाकाको भौगोलिक अवस्था अध्ययन र अवलोकन गर्न दोलखा जिल्लाका पूर्वमन्त्री पार्वत गुरुङ, कांग्रेस दोलखाका सभापति बर्मा लामा, एमालेका दोलखा अध्यक्ष नरबहादुर श्रेष्ठ लगायत स्थानीय जनप्रतिनिधि र सडक विभाग प्रतिनिधि सो क्षेत्रमा गएका थिए। हुरहुरेमा पक्की पुल निर्माण करिब दुई किलोमिटर ट्रयाक खोल्न सके अस्थायी रूपमा लप्ची फलाक नाका जोड्न सकिने पूर्वमन्त्री पार्वत गुरुङले बताए। नाकासम्म सहज रूपमा आवतजावत गर्न सके स्थानीय उत्पादन चीनमा पुर्याउन सकिने र चीनबाट आवश्यक सामान नेपाल ल्याउन सहज हुने उनले बताए। एमालेका दोलखा अध्यक्ष श्रेष्ठले लामाबगरलप्ची फलाक नाकामा सडक निर्माण हुन सके दोलखा लगायत समग्र मुलुकको समृद्धिमा सहयोग पुग्ने विश्वास व्यक्त गरे। त्यस्तै कांग्रेस दोलखाका सभापति बर्मा लामाले धार्मिक पर्यटकका साथै दुई देश बीचको व्यापारिक सम्बन्ध थप स्थापित गर्नका लागि सडक निर्माणका लागि पहल गरिएको बताए। त्यस्तै सडक डिभिजन, चरिकोटका डिभिजन प्रमुख ईं अमित कुमार श्रेष्ठले हुरहुरेको कठिन भीर काटेर त्यस क्षेत्रमा पुल निर्माण गर्न सके बाँकी सडक निर्माण गर्न सहज हुने र सडकमार्ग हुँदै नाकासम्म पुग्न सकिने भएकाले त्यसको निरीक्षण गरिएको बताए। फलाक नाकासम्म सडक विस्तार हुँदा दुई देश बीचको व्यापार विस्तारले मुलुकको अर्थतन्त्रको विकासमा समेत ठूलो टेवापुग्न सक्ने सो क्षेत्रका जनप्रतिनिधिहरूको विश्वास छ।"
देश विकासको गतिमा अगाडि बढेको छ : प्रधानमन्त्री,"काठमाडौं : प्रधानमन्त्री केपी शर्मा ओलीले अहिले सयम परिवर्तन हुँदै विकासको गतिमा देश अगाडि बढेको बताएका छन्। राष्ट्रिय युवा संघ नेपालले आयोजना गरेको कार्यक्रममा प्रधानमन्त्रीले भने, 'समस्याहरू छन्। तिनको कारण र समाधान पनि छ।' उनले आफूले नै डिजिटल नेपालको नारा दिएको र त्यसले प्रविधिको क्षेत्रमा ठूलो परिवर्तन ल्याएको बताए। 'हामीले थुप्रै मेडिकल कलेजहरू बनायौं, प्रत्येक पालिकामा आधारभूत तहका अस्पताल बनाउने भनेर अगाडि बढायौं। कतिपय बनिसकेका छन् भने कति तयार हुने क्रममा छन्। त्यसले नेपालको स्वास्थ्य क्षेत्रमा ठूलो परिवर्तन ल्याउने छ। सरकार शिक्षा र स्वास्थ्यलाई प्राथमिकतामा राखेर अगाडि बढेको छ,' उनले भने, 'हाम्रा छोरीहरूले विशेषज्ञ चिकित्सको सपना देख्नुभएको छ। त्यो बन्ने प्रतिक्षामा हुनुहुन्छ। कतिले अहिले विशेषज्ञ भएर सेवा गरिरहनुभएको छ, यो अहिलेको समयको उपलब्धि हो। हामी भावनात्मक ढंगले चल्नु हुँदैन। अहिले जति पनि समस्याहरू छन्। ती विकासको गतिसँगै आएका हुन्, त्यसलाई व्यवस्थित गरी हामी अगाडि बढ्नुपर्छ।' प्रधानमन्त्री ओलीले उद्यमशीलताबाट मात्रै रोजगारीका अवसर सिर्जना र कृषिको आधुनिकीकरणबाट मात्रै उत्पादन र उत्पादकत्व वृद्धि गर्न सकिने भएकोले त्यसमा लाग्न आग्रह गरे। कार्यक्रमा चिकित्सा, कानुन, विज्ञान तथा प्रविधि क्षेत्रसँग सम्बद्ध करिब १ सय ४० युवाको सहभागीता थियो। उनीहरुले आफ्ना क्षेत्रको अवस्था र समस्या राखेका थिए। प्रधानमन्त्रीले आफ्नो क्षेत्रमा केन्द्रित भएर ठोस रूपमा प्रतिवेदन ल्याउन आग्रह गरे। त्यसलाई सरकारको आगामी नीति तथा कार्यक्रम र बजेटमा समेटेर लाने प्रतिबद्धता उनले व्यक्त गरे"
एपीएफले गण्डकीलाई दियो २५९ को विजयी लक्ष्य,"काठमाडौं : प्रधानमन्त्री कप पुरुष राष्ट्रिय प्रतियोगितामा विभागीय टिम एपीएफले गण्डकी प्रदेशलाई २५९ रनको लक्ष्य प्रस्तुत गरेको छ । भैरहवास्थित, एक्स्ट्राटेक ओभलमा टस हारेर ब्याटिङको निम्तो पाएको एपीएफ ४९२ ओभरमा २५८ रन बनाउँदै अलआउट भएको हो । पीएफका लागि ओपनर ब्याटर आसिफ शेखले सर्वाधिक ८० रन बनाए । उनले ७४ बलमा १० चौका र १ छक्का प्रहार गरे । अर्का ओपनर लोकेश बमले ४६ रन बनाए । दिपक बोहोराले ११, सुमित महर्जनले ३१, भुवन कार्कीले १५, अमर रौतेलाले २४ र कमल सिंह ऐरीले २५ रन बनाए । अन्य ब्याटरको ब्याटबाट दोहोरो अंकको रन जोडिएन । गण्डकीका लागि बलिङमा सन्दीप पराजुली र सुदिप अर्यालले समान ३३ विकेट लिए । कमल परियारले २ र चन्द्र पौडेलले १ विकेट लिए । गण्डकीको यो आठौं खेल हो भने एपीएफको यो सातौं खेल हो । गण्डकी सात खेलमा १ जित मात्रै निकालेको छ । एपीएफले भने ६ खेलमा ४ जित र २ हारसहित ८ अंक बटुलेको छ ।"
दलितको घर भत्काइएको घटनामा संसदीय छानबिन समिति गठन गर्न माग,काठमाडौं : राष्ट्रियसभा सदस्यहरूले सिरहाको औरही गाउँपालिका५ मा महायज्ञ गर्ने भन्दै दीपक मल्लिकको घर भत्काइएको घटनाको सत्यतथ्य छानबिन गर्न संसदीय समिति गठन गर्न माग गरेका छन्। आइतबार बसेको राष्ट्रियसभा बैठकमा उनीहरूले उच्चस्तरीय समिति गठन गरेर उक्त घटनाको छानबिन गरी दोषीलाई कडा कारबाही गर्न माग गरेका हुन्। सांसद घनश्याम रिजालले उक्त घटनाले झन्डै ६० लाख दलित समुदायको अपमान भएको भन्दै छानबिन गरी दोषीलाई कारबाही गर्न माग गरे। उनले गाउँपालिका अध्यक्ष शिवजी यादवलाई प्रहरीले नियन्त्रणमा लिए पनि पीडित परिवारले अझै असुरक्षित महसुस गर्न नसकेको भन्दै सुरक्षाको प्रत्याभूति गराउन सरकारको ध्यानाकर्षण गराए। त्यस्तै सांसद विष्णुदेवी पुडासैनीले संविधानमा उल्लेख हक अधिकार विपरीत महायज्ञको नाममा दलितको घरमा डोजर लगाउनु आपाराधिक काम भएको बताइन्। उनले सो घटनामा संलग्नलाई कारबाही गर्न माग गरिन्। त्यस्तै सांसद विष्णुबहादुर विश्वकर्माले उक्त घटनामा पालिका अध्यक्षलाई तत्काल पदबाट हटाएर बजरङ्गी बाबालाई पक्राउ गर्न माग गरे। त्यस्तै अन्य सांसदहरूले पनि दलित समुदायमाथि ज्यादती गर्नेलाई कडाभन्दा कडा कारबाही गर्न माग गरेका थिए।
त्रिभुवन आर्मीले लुम्बिनी प्रदेशलाई दियो २४४ रनको लक्ष्य,"काठमाडौं : प्रधानमन्त्री कप पुरुष राष्ट्रिय प्रतियोगितामा त्रिभुवन आर्मी क्लबले लुम्बिनी प्रदेशलाई २४४ रनको विजयी लक्ष्य प्रस्तुत गरेको छ । सिद्धार्थनगरस्थित,सिद्धार्थ रंगशालामा टस जितेर ब्याटिङ गरेको आर्मी ४९२ ओभरमा २४३ रन बनाउँदै अलआउट भएको हो । आर्मीका लागि वसिर अहमदले सर्वाधिक ८६ रनको अर्धशतकीय पारी खेले । उनले १०४ बलमा ६ चौका प्रहार गरेका हुन् । आर्मीका ओपनर ब्याटर तृतराज दासले ३१ रन बनाउँदा अर्का ओपनर सन्तोष कार्की १ रन बनाउँदै निर्मल गुरुङको बलमा क्लिन बोल्ड भए । इम्रान शेखले १२,भिम सार्कीले ४४, सोमपाल कामीले २८, कुशल मल्लले १७ रन बनाउँदा अन्य कुनै पनि ब्याटरले दोहोरो अंकमा रन बनाउन सकेनन् । लुम्बिनीका लागि बलिङमा अजय चौहानले सर्वाधिक ४ विकेट लिए । कृष्ण कार्की, निर्मल गुरुङ, रमेश कुर्मी, विप्रसन केसी, नर सार्की र देव खनालले समान ११ विकेट लिए । आर्मी र लुम्बिनी दुवैको यो आठौं खेल हो । आर्मीले हालसम्म ६ खेल जित्दै १ खेललमा हार बेहोरेको छ । लुम्बिनीले भने समान ७ खेलमा ४ जित र ३ हार बेहोरेको छ ।"
वीरगन्ज क्षेत्रको विद्युत् आपूर्ति सुधार्न तीन सबस्टेसन निर्माण अन्तिम चरणमा,"काठमाडौं : बारा र पर्सास्थित औद्योगिक करिडोर र आम उपभोक्ताको विद्युत् आपूर्तिलाई पर्याप्त, भरपर्दो र गुणस्तरीय बनाउन उच्च क्षमताका तीनवटा सबस्टेसनहरूको निर्माण अन्तिम चरणमा पुगेको छ। बाराको अमलेखगन्ज तथा प्रसौनी र पर्साको वीरगन्जमा निर्माणाधीन १३२ केभी क्षमताका तीनवटा सबस्टेसन निर्माण अन्तिम चरणमा पुगेको हो। नेपाल विद्युत प्राधिकरणका कार्यकारी निर्देशक कुलमान घिसिङले स्थलगत अनुगमन गरी सबस्टेसन र प्रसारण लाइन निर्माण जतिसक्दो छिट्टो सम्पन्न गर्न आयोजना व्यवस्थापन र निर्माण व्यवसायीलाई निर्देशन दिए। वीरगन्ज क्षेत्रको विद्युत् माग एवम् आपूर्ति व्वस्थापन र भारतसँगको विद्युत् व्यापारका लागि निर्माणाधीन प्रसारण लाइन तथा सबस्टेसन महत्पूर्ण रहेको उल्लेख गर्दै कार्यकारी निर्देशक घिसिङले यस्तो अवस्थामा संवेदनशील र जिम्मेबार भएर निर्धारित समयमै काम सम्पन्न गर्न आग्रह गरे। पथलैयासिमरावीरगन्ज औद्योगिक करिडोरको विद्युत् आपूर्तिको समस्या समाधान र बढ्दो माग पूर्ति गर्न अमलेखगन्ज १३२६६ केभी सबस्टेसन तयार भएको छ। उक्त सबस्टेसनमा रहने अधिकांश मुख्य उपकरणहरू जडान भइसकेका छन्। अमलेखगन्ज सबस्टेसनलाई आगामी जेठको दोस्रो साताभित्र सञ्चालनमा ल्याउने गरी अन्तिम चरणका कामहरू भइरहेका छन्। पूर्वपश्चिम १३२ केभी डबल सर्किट प्रसारण लाइनमध्ये एउटा सर्किटलाई अमलेखगन्ज सबस्टेसन भित्र छिराउने (लुप इन) र बाहिर निकाल्ने (लुप आउट) गर्ने काम सकिएको छ। त्यस्तै हेटौंडाबाट सिमरावीरगन्ज औद्योगिक करिडोरमा विद्युत् आपूर्ति गर्ने ६६ केभी लाइनको दुवै सर्किटलाई सबस्टेसनमा लुप इन र लुप आउट गरिसकिएको छ। हेटौंडाबाट गएको ६६ केभी लाइन लामो र क्षमता कम हुँदा सिमरावीरगन्ज औद्योगिक करिडोरमा भोल्टेजको समस्या थियो। ६६ केभी लाइनको लम्बाइ पनि घट्ने र १३२ केभी प्रसारण लाइनबाट विद्युत् आपूर्तिको स्रोत हुने भएपछि अमलेखगन्ज सबस्टेसन सञ्चालनमा आएपछि सिमरावीरगन्ज औद्योगिक करिडोरको विद्युत् आपूर्तिमा सुधार हुनेछ। सबस्टेसनमा १३२६६ केभी २०० एमभिए र ६६११ केभी २० एमभिए क्षमताका पावर ट्रान्सफर्मरहरू रहेका छन्। स्थानीय रूपमा विद्युत् आपूर्तिका लागि ११ केभीका ६ वटा फिडर रहने छन्। प्रसौनी तथा वीरगन्ज सबस्टेसन र उक्त सबस्टेसनहरूलाई जोड्ने २८ किलोमिटर १३२ केभी भूमिगत प्रसारण लाइन निर्माण भइरहेको छ। भूमिगत प्रसारण लाइन एक महिनाभित्र निर्माण सक्ने गरी काम भइरहेको छ। सबस्टेसनमा उपकरणहरू जडान र बाँकी रहेका सिभिल संरचनाहरूको काम जारी छ। भारत र नेपाल बीचको रक्सौल परवानीपुर १३२ केभी प्रसारण लाइनलाई प्रसौनी सबस्टेसनमा लुप इन र लुप आउट गरिने छ। उक्त सबस्टेसनबाट भूमिगत प्रसारण लाइनमार्फत वीरगन्ज सबस्टेसनमा विद्युत् आपूर्ति दिइने छ। हाल वीरगन्जमा चालू रहेको ६६३३११ केभी सबस्टेसनलाई विस्तार गरी १३२ केभी बनाउन लागिएको हो। सबस्टेसन र प्रसारण लाइन निर्माण सम्पन्न भएपछि वीरगन्ज क्षेत्रमा विद्युत आपूर्तिका लागि १३२ र ६६ केभीको स्रोत हुनेछ। १३२ र ६६ केभी सबस्टेसन अन्तरआवद्ध हुने भएकाले विद्युत् आपूर्तिलाई पर्याप्त, भरपर्दो र गुणस्तरीय बनाउने छ। हाल बाराको कलैया क्षेत्रमा पनि वीरगन्ज सबस्टेसनबाट विद्युत् आपूर्ति हुँदै आएकोमा प्रसौनी सबस्टेसन सम्पन्न भएपछि त्यहींबाट आपूर्ति दिइनेछ। यसबाट वीरगन्ज सबस्टेसनको भार पनि घट्नेछ। प्रसौनी सबस्टेसनमा स्थानीय रूपमा विद्युत् आपूर्तिका लागि ३३ केभी र ११ केभीका ५५ वटा फिडर रहने व्यवस्था गरिएको छ। बारापर्सा औद्योगिक करिडोरमा पर्ने सिमरा, निजगढ,वीरगन्ज, परवानीपुर, पोखरिया, प्रसौनी लगायतका क्षेत्रमा हाल सञ्चालनमा रहेका तथा आगामी दिनमा खुल्ने उद्योगहरूलाई लक्षित गरी प्राधिकरणले उच्च क्षमताका विद्युत प्रसारण तथा वितरण लाइनका पूर्वाधार संरचना क्रमिक रूपमा बनाउन लागिरहेको छ। वीरगन्ज क्षेत्रका उद्योगहरूले १३२ केभी प्रसारण लाइनबाटै विद्युत् आपूर्ति लिन सक्ने गरी उच्च क्षमताका प्रसारण लाइन तथा सबस्टेसनहरू निर्माण अगाडि बढाइएको हो। वीरगन्ज क्षेत्रको विद्युतको बढ्दो औद्योगिक माग पूर्ति गर्न परवानीपुरबाट पोखरियासम्म १३२ केभी अर्को प्रसारण लाइन र पोखरिया सबस्टेसन निर्माण अगाडि बढाइएको छ। हेटौंडाढल्केबरइनरुवा ४०० केभी प्रसारण लाइन अन्तर्गत बाराको निजगढमा ४०० केभी सबस्टेसन निर्माण गरी उक्त लाइनलाई रमौली हुँदै पोखरियामा पुर्याउने गरी अर्को आयोजना सुरु गरिएको छ। प्रस्तावित उक्त ४०० केभी प्रसारण लाइन आयोजनाको लम्बाइ ६५ किलोमिटर हुने छ। निजगढ, रमौली र पोखरियामा गरी ४०० केभीका तीनवटा सबस्टेसन निर्माण गरिने छ। निजगढरमौलीपोखरिया प्रसारण लाइनको सर्वे सम्पन्न भइसकेको छ। प्रारम्भिक वातावरणीय परीक्षण प्रतिवेदन स्वीकृतिको प्रक्रियामा रहेको छ। रमौली सबस्टेसन निर्माणका लागि जग्गा अधिग्रहणका गर्न मुआब्जा निर्धारण भइसकेको छ। निजगढ सबस्टेसन भारतको निर्यात आयात (एक्जिम) बैंकको सहुलितपूर्ण ऋणमा निर्माण गरिने छ। निजगढरमौली ३८ किलोमिटर प्रसारण लाइन र रमौलीमा सबस्टेसन एसियाली विकास बैंकको सहुलितपूर्ण ऋणमा निर्माण गरिनेछ। सिमरास्थित विशेष अर्थिक क्षेत्र (सेज), डुमरवाना लगायतका क्षेत्रलाई लक्षित गरी औरहीसिमरा १३२ केभी प्रसारण लाइन निर्माण अगाडि बढाइएको छ।"
किरण ठगुन्नाको शतकीय पारीमा कोशीलाई दियो २४३ रनको लक्ष्य,"काठमाडौं : प्रधानमन्त्री कप पुरुष राष्ट्रिय प्रतियोगितामा सुदूरपश्चिमका किरण ठगुन्नाको शतकीय पारीमा कोशीलाई दियो २४३ रनको लक्ष्य दिएको छ । लमहीस्थित, देउखुरी क्रिकेट रंगशालमा टस जितेर ब्याटिङ गरेको सुदूरपश्चिमले ४३४ ओभरमा २४२ रन बनाउँदै अलआउट भएको हो । सुदूरका मध्य क्रमका ब्याटर किरण ठगुन्नाले ११५ रनको शतकीय पारी खेल्दै टिमलाई ठूलो योगफल दिलाए । उनले ९१ बलमा १२ चौका र २ छक्का प्रहार गरेका हुन् । यहि संस्करणको प्रधानमन्त्री कपमा उनको यो दोस्रो शतक हो । उनले यसअघि गण्डकी प्रदेशसँग १२१ रनको अविजित शतकीय पारी खेलेका थिए । ओपनर ब्याटर टेक रावतले १६ रन बनाए । निश्चल क्षेत्रीले १०, अर्जुन विकले १५,कप्तान नारायण जोशी र शेर मल्लले समान १४१४ रन बनाए । सूर्य श्रेष्ठ १० रनमा अविजित रहे । कोशीका लागि ज्ञानेन्द्र श्रेष्ठले सर्वाधिक ४ विकेट लिए । उनले ९।४ ओभरमा १ मेडनसहित ४८ रन खर्चिए । फिर्दोस अन्सारी र अंकित सुवेदीले समान २२ विकेट लिए । दिपेश कंडेल र प्रकाश कार्कीले ११ विकेट लिए । कोशी र सुदूरपश्चिम दुवैको यो आठौं खेल हो । कोशी हालसम्म सात खेलमा १ मात्र जित निकालेको छ भने सुदूरपश्चिम प्रदेश २ जितमा रहेको छ ।"
एसईई परीक्षामा मर्यादाविपरीत काम गर्ने केन्द्राध्यक्षसहित पाँचजना पक्राउ,"वीरगन्ज : पर्सामा माध्यमिक शिक्षा परीक्षा (एसईई )को तेस्रो दिन आइतबार परीक्षा केन्द्रमा अमर्यादित काम गरेको भन्दै केन्द्राध्यक्षसहित पाँचजना पक्राउ परेका छन् । पर्साका प्रमुख जिल्ला अधिकारी गणेश अर्याल नेतृत्वको जिल्ला परीक्षा समन्वय समितिको टोलीले अनुगमनका क्रममा वीरगन्जको सुर्जीदेवी माध्यमिक विद्यालयलको परीक्षा केन्द्रमा परीक्षाको मर्यादा विपरीत कार्य गरेको भन्दै केन्द्राध्यक्षसहित पाँचजना पक्राउ गरेको हो। अनुगमनका क्रममा परीक्षा समन्वय समितिको टोलीले अनुगमन गर्ने क्रममा परीक्षाको मर्यादा विपरीत काम गरेको फेला पारेपछि केन्द्राध्यक्ष नन्दकिशोर रामसहित एक सहायक केन्द्राध्यक्ष,एक निरीक्षक र दुई कर्मचारीलाई नियन्त्रणमा लिइएको प्रमुख जिल्ला अधिकारी अर्यालले बताए। उनका अनुसार,पाँचैजनालाई अहिले प्रहरी जिल्ला प्रहरी कार्यालयको नियन्त्रणमा राखिएको छ । उक्त परीक्षा केन्द्रमा परीक्षाको मर्यादाविपरीत काम भइरहेको पाइएपछि जिल्ला परीक्षा समन्वय समितिले परीक्षा केन्द्रको सबै टीम नै परिवर्तन गर्ने तयारीसमेत गरेको प्रजिअ अर्यालले बताए। यसअघि परीक्षाको पहिलो र दोस्रो दिन पनि पर्सामा परीक्षाको मर्यादा विपरीत काम गरेको भन्दै एक केन्द्राध्यक्ष र तीन निरीक्षक कारबाहीमा परेका थिए। गत शुक्रबार वीरगन्जको माइस्थान विद्यापीठ माविको परीक्षा केन्द्रका केन्द्राध्यक्ष जयप्रकाश सर्राफलाई परीक्षा समन्वय समितिले कारबाही गर्दै आइतबारदेखि सर्राफलाई परीक्षा केन्द्रमा प्रवेशमा रोक लगाएको छ। त्यस्तै नेपाल राष्ट्रिय माध्यमिक विद्यालय मसिहानीका निरीक्षक लालबाबु यादव, सिद्धार्थ माविका धर्मेन्द्र यादव र रामबालक यादवलाईपनि कारबाही गरिएको प्रजिअ अर्यालले बताए ।"
दर्ता नै हुँदैनन् बालविवाहका मुद्दा,"जनकपुरधाम : देशका अनय क्षेत्रको तुलनामा तराईमधेश प्रदेशमा बालविवाह गर्नेको दर उच्च छ। राष्ट्रिय जनगणना २०७८ को तथ्यांकले मधेशलाई देशभरीमै सबैभन्दा बढी बालविवाह हुने प्रदेशका रूपमा देखाएको छ। तर, बालविवाहका घटनाहरू प्रहरी र न्यायिक निकायसम्म भने कमै मात्रै पुग्ने गरेको छ। मधेश प्रदेशका जिल्लाहरूमा बालविवाहका मुद्दा दर्ता हुने संख्या निकै न्यून छ। नेपालमा २० वर्षमुनि विवाह गर्नेको औसत दर २९७ प्रतिशत छ भने मधेशमा मात्रै २० वर्ष तल विवाह गर्ने ४३६ प्रतिशत छन्। तर, अर्कोतर्फ मधेश प्रदेश प्रहरी कार्यालयमा पछिल्लो तीन वर्षमा ३३ वटा बाल विवाहका मुद्दा मात्रै दर्ता भएको तथ्यांक छ। मधेश प्रदेश प्रहरी कार्यालयको तथ्यांक अनुसार आर्थिक वर्ष ०७९०८० मा १० वटा , ०८००८१ मा ९ वटा र चालु आर्थिक वर्ष ०८१०८२ को फागुन महिनासम्ममा १४ वटा बालविवाहका मुद्दा दर्ता गराइएका छन्। तर, यी मुद्दाहरू पनि सोझै बालविवाह अन्तर्गत आएका होइनन्। प्रहरीका अनुसार कम उमेरका केटाकेटीहरू घरबाट भागि विवाह गर्न खोज्दा प्रहरीमा अपहरण, शरीर बन्धक, जबरजस्ती करणीसँगै बलविवाहको कसूरमा मुद्दा दर्ता गराउँदा यी तथ्यांक बाहिर आएका हुन्। तथ्यांकका अनुसार मधेश प्रदेशको धनुषा र रौतहटमा बालविवाह अत्यधिक हुने गरेको छ। धनुषामा ४७५ प्रतिशत र रौतहटमा ४७ प्रतिशत बालविवाह हुने गरेको तथ्यांकमा देखिन्छ। तर, प्रहरीको तथ्यांकमा भने पछिल्लो तीन वर्षमा एउटा पनि बालविवाहको मुद्दा दर्ता नै भएको छैन। त्यसैगरी धनुषामा तीन वर्षमा ६ वटा मात्रै मुद्दा दर्ता भएको देखिन्छ। त्यसैगरी महोत्तरीमा ४३३ प्रतिशत, सर्लाहीमा ४२६ प्रतिशत, सिरहामा ४२१ प्रतिशत, बारामा ४०२ प्रतिशत पर्सामा ३८१ प्रतिशत र सप्तरीमा ३४७ प्रतिशत बालविवाह हुने गरेको छ। तर, प्रहरी कहाँ मुद्दा दर्ताको अवस्था हेर्दा पछिल्लो तीन वर्षमा सप्तरीमा १० वटा, सिरहामा ७, महोत्तरीमा २, सर्लाहीमा ६ र पर्सामा १ वटा मुद्दा मात्रै बालविवाहको दर्ता भएको छ। प्रहरीको तथ्यांक अनुसार आर्थिक वर्ष ०७९०८० को तुलनामा आर्थिक वर्ष ०८००८१ मा बाल विवाह १० प्रतिशतले घटेको देखिन्छ भने आर्थिक वर्ष ०८००८१ र आर्थिक वर्ष ०८१०८२ को फागुनसम्म तुलना गर्दा ५५ प्रतिशतले उजुरी वृद्धि भएको छ। बालविवाहको जाहेरी दिने परिपाटी हामी कहाँ छैन। बालविवाहमा तै चुप, मै चुपको अवस्था हुन्छ त्यसैले प्रहरीमा दर्ता भएको मुद्दाको संख्या हेरेर समाजको यथार्थ पत्ता लगाउन निकै गाह्रो हुन्छ, मधेश प्रहरी कार्यालय जनकपुरधामका प्रहरी निरीक्षक विक्रम साहले भने, बालविवाहका विषयमा समाज र पीडितको सहयोग आवश्यक हुन्छ। यस्ता घटनाका विषयमा हामीलाई थाहा भइराख्दा पनि हामी एक्सनमा जान सकिराखेका हुँदैनौं किनकी हामीसँग नत प्रमाण हुन्छ न प्रमाणसहित उजुरी दिने व्यक्तिनै त्यसैले कानुन जति कठोर बनाएपनि समाजको मानसिकता परिवर्तन नभएसम्म यो विकृति रोक्न सकिदैंन्। मधेशमा ठूलो विकृतिका रूपमा जरा गाडेको बालविवाह उन्मूलनका लागि जनचेतना सबैभन्दा ठूलो माध्यम रहेको मधेश प्रदेश मुख्यन्यायधिवक्ता कार्यालयका सहायक न्याधिवक्ता सुदिप दंगोल बताए। उनल भने, बालविवाहलाई कसूरको रूपमा मानेर मुद्दा दर्ता गराउने मैले न्यून घटना मात्रै देखेको छु। यहाँ अन्य कसूरहरूमा गाँसिएर प्रहरी कहाँ बालविवाहको मुद्दा आइपुग्छ र कतिपय अवस्थामा यथेष्ट प्रमाणको अभावमा कारबाही समेत हुँदैन। यसलाई नियन्त्रण गर्न संघ, प्रदेश र पालिका स्तरमा विभिन्न खालका कानुनहरू निर्माण गरिएका छन् तर, कानुनी व्यवस्थालाई सामाजिक सहयोग प्राप्त नभएसम्म यसको निराकरण हुन सक्दैन, मधेश प्रदेश खेलकुद तथा समाज कल्याण मन्त्रालयकी सहसचिव देवकुमारी खत्री भन्छिन्, बालविवाह नियन्त्रणका लागि बनाइएका कानुनहरूको कार्यान्वयन गराउनु हामी सबैको दायित्व हो र यसलाई पालना गर्नु हाम्रै भविष्य र सन्ततिका लागि आवश्यक छ। बालविवाहको कसूर गर्ने व्यक्तिलाई तीन वर्ष कैद र ३० हजार रुपैयाँसम्म जरिवानाको व्यवस्था गरिएको छ। मुलुकी देवानीसंहिता २०७४ ले विवाह गर्ने उमेर २० वर्ष पूरा भएको हुनुपर्ने व्यवस्था गरेको छ। उमेर नपुगी विवाह गरेको पाइएमा स्वतः बदर हुने र प्रारम्भदेखि नै अमान्य हुने व्यवस्था गरिएको छ। बालबालिकासम्बन्धी ऐन २०७५ मा बालबालिका भन्नाले १८ वर्ष उमेर पूरा नभएको मान्छे भनि परिभाषित गरिएको छ । यो ऐनले बालविवाह तय गर्ने वा बालबालिकासँग विवाह गर्ने गराउने बालबालिका विरुद्धको कसूर मानेको छ।"
"सुनचाँदीको मूल्य घट्यो, कति छ आज बजार भाउ ?",काठमाडौं : स्थानीय बजारमा सुनको मूल्य सामान्य घटेको छ। नेपाल सुनचाँदी व्यवसायी महासंघका अनुसार आज ९ सय रुपैयाँले घढेर तोलाको १ लाख ७४ हजार १०० रुपैयाँ कायम भएको छ। अघिल्लो कारोबार दिन शुक्रबार सुनको मूल्य तोलाको १ लाख ७५ हजार रुपैयाँ कायम भएको थियो। सुनको मूल्य घटेसँगै चाँदी पनि घटेको छ। चाँदी तोलामा १ हजार ९८० रुपैयाँ कायम भइ कारोबार भइरहेको महासंघले जनाएको छ। शुक्रबार चाँदी तोलाको १ हजार ९९५ रुपैयाँ पुगेको थियो।
"अमेरिकाको न्यु मेक्सिकोमा गोली चल्यो : ३ जनाको मृत्यु, १५ जना घाइते",वासिङटन डिसी : अमेरिकाको न्यु मेक्सिकोस्थित लास क्रुसेसमा शनिबार गोली चल्दा तीन जनाको मृत्यु भएको छ भने १५ जना घाइते भएका छन्। गोली चलेको जानकारी पाउनेबित्तिकै प्रहरी तुरुन्तै घटनास्थलमा पुगेर घाइतेहरूलाई स्थानीय अस्पतालमा भर्ना गरेको थियो। अधिकारीहरूले यस मुद्दासँग सम्बन्धित कुनै पनि प्रकारको फोटोभिडियो प्रहरीलाई साझा गर्न मानिसहरूलाई अपील गरेका छन्। लास क्रुसेस प्रहरीको फेसबुक पोस्टमा स्थानीय समय अनुसार राति १० बजेतिर गोली चलेको हो। उक्त घटनामा दुईजना १९ वर्षीय र एक १६ वर्षीय किशोरको मृत्यु भएको छ । प्रहरीका अनुसार घाइतेहरु १६ देखि ३६ वर्ष उमेरका छन् । लस क्रुसेसका प्रहरी प्रमुख जेरेमी स्टोरीले एक पत्रकार सम्मेलनमा यङ्ग पार्कमा दुई समूहबीचको झगडा गोलीबारीमा परिणत भएको बताएका छन्। घटनास्थलबाट प्रहरीले पेस्तोल बरामद गरेको उनले बताए।
कानुन उल्लंघन गर्नेमाथि कठोर बन्दै साउदी सरकार : एक हप्तामा २५ हजार अवैध आप्रवासी पक्राउ,"साउदी : बैदेशिक रोजगारीको क्रममा विभिन्न देशबाट साउदी पुगे विभिन्न कानुन उल्लंघन गरेको आरोपमा २५ हजार १ सय ५० अवैध आप्रवासीलाई पक्राउ गरिएको छ। पक्राउ पर्नेमा १७ हजार ८८६ जना रेसिडेन्सी कानुन उल्लङ्घन गर्ने, ४ हजार २४७ जना सीमा सुरक्षा कानुन उल्लङ्घन गर्ने र ३ हजार १७ जना श्रम कानुन उल्लङ्घन गर्नेहरू रहेका छन् । कानुन उल्लङ्घन गर्ने कूल ३० हजार ५२८ जनालाई यात्रा कागजातहरू प्राप्त गर्न तिनीहरूको कूटनीतिक नियोगहरूमा पठाइएको थियो । जसमा २ हजार ४२० जना कानुन उल्लङ्घन गर्नेहरूलाई उनीहरूको यात्रा आरक्षण पूरा गर्न पठाइएको थियो । साथै १२ हजार ८ जनालाई देश निकाला गरिएको छ । साउदी सुरक्षाका अनुसार गत हप्तामा साउदी अरबका विभिन्न क्षेत्रहरूबाट अवैध आप्रवासीहरूलाई पक्राउ गरिएको जानकारी दिएको छ । मार्च १३ देखि १९ बीचको अवधिमा साउदी सुरक्षा बलहरूले सम्बन्धित सरकारी निकायहरूसँगको सहकार्यमा सञ्चालन गरेको संयुक्त क्षेत्र सुरक्षा अभियानको क्रममा यी अवैध आप्रवासीलाई पक्राउ गरेको हो । साउदीमा सीमा पार गरेर राज्य प्रवेश गर्ने प्रयास गर्दा पक्राउ परेका व्यक्तिहरूको कूल संख्या १ हजार ५५३ छ। जसमध्ये २८ प्रतिशत यमनी नागरिक,६९ प्रतिशत इथियोपियाली नागरिक र तीन प्रतिशत अन्य मुलुकका रहेका छन् । अवैधरूपमा राज्य छोड्ने प्रयास गर्दा कूल ६३ जना पक्राउ परेका छन्। साथै नियम उल्लङ्घन गर्नेहरूलाई ढुवानी गर्ने,आश्रय दिने र रोजगारी दिने काममा संलग्न ३६ जनालाई पनि पक्राउ गरिएको छ। ३५ हजार ७९५ पुरुष र २ हजार २६६ महिलासहित कूल ३८ हजार ६१ अवैध बसोबास गर्नेहरूलाई हाल उनीहरू विरुद्ध दण्डात्मक उपायहरूको रूपमा विभिन्न चरणका कानुनी प्रक्रियाहरू सुरू गरिएको छ । गृह मन्त्रालयलका अनुसार कुनै पनि व्यक्ति जसले राज्यमा व्यक्तिहरूको अवैध प्रवेशलाई सहज बनाउँछ,तिनीहरूलाई आफ्नो क्षेत्रमा ओसारपसार गर्छ,उनीहरूलाई आश्रय दिन्छ वा अन्य कुनै सहयोग वा सेवा प्रदान गर्छ भने १५ वर्षसम्मको जेल सजाय हुने र १० लाख रियालसम्मको जरिवाना हुने जानकारी दिएको छ । अवैधरूपमा ढुवानीको लागि प्रयोग गरिएका सवारी साधन वा आश्रय दिन प्रयोग गरिएका घरहरू समेत जफत गरिने यहाँको गृहमन्त्रालयले जनाएको छ। साथै साउदीमा रहेका हरेक नागरिकलाई मन्त्रालयले मक्का, रियाद र पूर्वी प्रान्तका क्षेत्रहरूमा ९११ नम्बर र राज्यका बाँकी क्षेत्रहरूमा ९९९ र ९९६ नम्बरहरूमा कल गरेर कुनै पनि उल्लङ्घनको घटना रिपोर्ट गर्न आग्रह गरेको छ।"
"सेयर बजारमा ५३ अंकको गिरावट,सबै समूहको उपसूचक नकारात्मक","काठमाडौं : साताको पहिलो कारोबार दिन आइतबार नेप्से परिसूचक उच्च अंकले घटेर बन्द भएको छ। नेप्से परिसूचक ५३०४ अंकले घटेर २६१६२६ विन्दुमा अडिएको हो। सेन्सेटिभ इण्डेक्स १८० प्रतिशतले घटेर ४३९६२ विन्दुमा पुगेको छ। यसदिन ३१७ स्क्रिप्सको १ करोड २३ लाख ७१ हजार २८० कित्ता सेयर ६ अर्ब ३२ करोड १ लाख ४१ हजार ३६५ रुपैयाँमा खरिदबिक्री भए। उच्च अंकले सेयर बजार घट्दा आज कुनै पनि कम्पनीको सेयर सकारात्मक सर्किट लेभलमा कारोबार हुन सकेन। कुथेली बुखारी स्मल हाइड्रोपावरको सेयर ८७२ प्रतिशतले बढ्यो। मिथिला लघुवित्त वित्तिय संस्थाका लगानीकर्ताले भने आज सर्वाधिक गुमाए। सो कम्पनीको सेयर १० प्रतिशतले ओरालो लाग्यो। कारोबार रकमका आधारमा हिमालयन रिइन्स्योरेन्स शीर्ष स्थानमा रह्यो। सो कम्पनीको ४२ करोड ६ लाख मूल्य बराबरको सेयर कारोबार भयो। यसैगरी एनआरएन इन्फ्रास्टक्चर एण्ड डेभलपमेन्टको ३८ करोड मूल्य बराबरको सेयर कारोबार हुँदा नेपाल रिइन्स्योरेन्सको ३४ करोड,युनाइटेड मोदी हाइड्रोपावरको २० करोड र सिन्धु विकास बैंकको १९ करोड मूल्य बराबरको सेयर कारोबार भयो। कारोबारमा आएकामध्ये १३ स्टक्सको मूल्य बढ्दा २३० वटाको घट्यो। यसदिन सबै समूहको उपसूचक भने नकारात्मक देखिएका छन्।"
"पुरुष दृष्टि, महिला अन्तरदृष्टि","हरेक वर्ष झैं यो वर्ष पनि नारी दिवस तँछाडमछाड र हस्याङफस्याङ गर्दै पर्व मनाइयो। तीन चारवटा कार्यक्रम भए। लाग्छ, नारी दिवस कुनै एक दिन मनाउने चाडपर्व होइन। औपचारिकतामा सीमित पार्ने विषय पनि होइन। यो महिलाको समानता, सम्मान र न्यायका लागि आवाज उठाउने आन्दोलन हो। जबसम्म महिला र पुरुषमा बराबरी पहुँच सहितको वास्तविक समानता स्थापित हुँदैन, तबसम्म नारी दिवसको औचित्य रहिरहन्छ। तसर्थ एकदिन मात्र हैन, विश्वभरका महिलाले आआफ्नो ठाउँमा रहेर समानताको नारालाई विश्वसामु स्थापित गर्नुपर्ने देखिएको छ। यी सबैका लागि सम्पूर्ण महिलाको सामूहिक मुद्दा बनाएर एकजुट हुन जरुरी छ। यो नै नारी दिवसको सन्देश हो। तर सामूहिकभन्दा व्यक्तिगत समस्यामा केन्द्रित रही यो पाइनँ, त्यो पाइनँ, यो भएन र त्यो भएन भन्ने मात्र आवाज सुन्न र देख्न पाइयो। तर, खासमा यो आवाज सामूहिक हुनुपथ्र्यो। महिलाहरूले राज्यपक्षका साथै सामाजिक संरचनाहरूमा ३३ प्रतिशत सहभागिता र अनिवार्य रूपमा कार्यान्वयन हुनुपर्ने कुरामा धेरै जोड दिइएको पाइएन। झन् ५० प्रतिशतभन्दा बढी जनसंख्या लक्षित नाराले ५० प्रतिशतभन्दा कम प्रतिशतको अधिकारको कुरा पनि कसरी बुलन्द हुनु ? नेपाली राजनीतिक पार्टीका सम्पूर्ण संरचना (वडा स्तरदेखि केन्द्रसम्मका संरचना प्रणाली गाउँ, टोल, वडा, नगर, क्षेत्रीय प्रदेश, क्षेत्र, जिल्ला, प्रदेश, संघ)मा महिलाले आफूलाई समावेशी सहभागिताको रूपमा मात्र होइन, ३३ प्रतिशत कार्यान्वयनकै पक्षमा खरो उत्रनु जरुरी छ। नगर र गाउँपालिकाहरूका उपप्रमुख र उपाध्यक्षमा त धेरै नै प्रतिनिधित्व भइसकेको छ तर प्रमुख र अध्यक्षजस्ता कार्यकारी पदहरू भने अत्यन्तै न्यून प्रतिनिधित्व छ। कि पोस्टका लागि अब सामूहिक आवाज बुलन्द हुन जरुरी छ। पार्टीभित्रको संरचनामा पनि सभापति, उपसभापति, महामन्त्री, सहमहामन्त्री र कोषाध्यक्ष जस्ता निर्णायक पदहरूमा पनि नेतृत्व लिन समानताको नारालाई व्यवहारमा कार्यान्वयन गर्नुपर्छ। आजसम्मको अभ्यासले मुख्य पदहरू केवल पुरुष केन्द्रित देखिन्छ। यसमा सुधार गर्नुपर्ने देखिन्छ। सामूहिक सरोकारका विषयमा अधिकारको आवाज पनि सामूहिक रूपमै आउनु पथ्र्यो तर त्यसो भएको छैन। जे हुनुपर्ने हो, त्यसको ठीकविपरीत व्यक्तिवादी स्वार्थ हावी भएको देखियो। के यस्ता व्यक्तिवादी सोच र जनआवाजले हामी समग्र महिलाको हक अधिकार र समावेशी सहभागिताको सुरक्षा गर्छ ? अधिकार कहाँ, कसले, कसलाई र कुन बेला दिने हो ? अनि सुनुवाईका लागि कुन पक्ष र कुन ढोका ढक्ढक्याउने हो ? कहाँ गएर दर्ता गर्ने हो ? नारीलाई खादा, माला र प्रशंसामा मात्र सीमित राख्नु हुँदैन। दिवसलाई पनि उत्सव मात्र सीमित राख्नु हुँदैन। बरु सामाजिक परिवर्तनको सशक्त माध्यमका रूपमा उपयोग गर्न अति नै आवश्यक छ। समाज निरन्तर परिवर्तनशील छ। सोही अनुसार नै नारीवादको धारणा पनि समयानुकूल परिमार्जित हुनुपर्छ। परम्परागत रूपमा नारीवाद पुरुषप्रधान समाजले थोपरेको असमानता, विभेद, हिंसा र शोषणविरुद्ध संघर्ष गर्ने आन्दोलन थियो। तर आजको युगमा र विशेषगरी नेपाली समाजमा नारीलाई सन्तुलित, समाजसेवी र व्यावहारिक बनाउन जरुरी छ। समानतामूलक नारीवाद पुरुष विरोधी अवधारणा होइन। यो त केवल समानताको खोजी हो। त्यसैले नारीवादी सिद्धान्तले पुरुष र महिलाबीच प्रतिस्पर्धा हैन, एकअर्काप्रति सम्मान र सहकार्यलाई जोड दिनुपर्छ। महिलालाई मात्र हैन, पुरुषलाई पनि लैंगिक भूमिका र समानताबारे सचेत गराउन जरुरी छ। पुरुष र महिला दुवै मिलेर समान अवसर, जिम्मेबारी र कर्तव्य निर्वाह गर्न सकेमात्र समाजले चाँडो निकास पाउने छ। पुरुष शक्तिशाली र महिला कमजोर भन्ने भाष्य बदल्नु पर्छ। आजको बदलिँदो विश्व परिपेक्षमा महिला आत्मनिर्भर हुँदै गर्दा नारीवादकै नाममा समाज, राज्य वा पुरुषले मात्र सहयोग गर्नुपर्छ भन्ने सोच्नु गलत हो। महिलाले पनि आत्मनिर्भरता र आत्मविश्वासका साथ अगाडि बढ्नुपर्छ। आजको नारीवाद केवल मध्यम वर्गीय वा महिला केन्द्रित मुद्दामा मात्र सीमित हुनुहुँदैन। ग्रामीण क्षेत्रका महिला, दलित, जनजाति, अपांगता भएका महिला र अल्पसंख्यक महिलाले पनि आफूलाई केन्द्रमा पुग्ने सोच राख्नुपर्छ। महिलाको अधिकार खोज्दा पुरुष विरोधी गतिविधि देखाउने प्रवृत्ति गलत हो। परिवार, समाज र कार्यक्षेत्रमा समान उत्तरदायित्व बाँड्ने परिपाटी बसाल्दै पारिवारिक सम्बन्धलाई टकराव हैन, समझदारी र समन्वयको माध्यम बनाउनु पर्छ। आजको नारीवादले समग्र रूपमा महिलाले मात्र सबै अधिकार पाउनुपर्छ भन्ने अडान राख्नु पनि गलत छ। बरु सबैलाई समान अवसर र न्याय भन्ने मान्यताको विकास गर्नुपर्छ। आपसमा हातमा हात, साथमा साथ मिलाउँदै नयाँ युग निर्माण गर्ने सोच अब केवल अधिकारको मात्र कुरा नभई उत्तरदायित्व र जवाफदेही दुवै हो। नेपालको राजनीतिक इतिहासमा हालको संविधान हेर्दा समावेशी र समानताको आधार महिला सशक्तीकरण र लैंगिक समानतालाई सुनिश्चित गरेको छ। नेपालको पहिलो महिला राष्ट्रपति विद्यादेवी भण्डारी भइन् भने नेपालको पहिलो महिला सभामुख ओनसारी घर्ती मगर र नेपालको पहिलो प्रधान न्यायाधीश सुशीला कार्की भइन्। नेपालका राजनीतिक दलमध्ये प्रमुख ५ दलभित्र सभापति वा अध्यक्षमा आजसम्म महिलाको नेतृत्व छैन। खासमा अब चाहिँ देशले महिला प्रधानमन्त्री खोजिरहेको छ। तबमात्र महिला पनि पुरुषसरह नै देशको निर्णायक भूमिकामा खरो उत्रन सक्छन्। महिला पनि नेतृत्व लिन सक्षम छन् र आजको युगान्तकारी परिवर्तनको धरोहर महिला पनि हुन् भन्ने भाष्य निर्माण गर्न जरुरी छ। किनभने पुरुष दृष्टि हुन् भने महिला अन्तरदृष्टि।"
खानेपानीको अभाव भएपछि पालिकाको ट्यांकरबाट पानी आपूर्ति,"डोटी : डोटीको बडीकेदार गाउँपालिकाको मुकाम रहेको वडा नम्बर २ खड्यौली क्षेत्रमा खानेपानीको हाहाकार हुँदा गाउँपालिकाको ट्यांकरबाट पानी आपूर्ति गर्न थालिएको छ। गाउँपालिका रहेको क्षेत्रमा पानीको अभाव हुँदा करिब २० किलोमिटर टाढा पर्ने ठुली गाडबाट पालिकाको ट्यांकरबाट ओसारेर पानीको आपूर्ति हुँदै आएको हो। पहिलो पटक निर्वाचित जनप्रतिनिधिहरूले भौगोलिक रूपमा विकट क्षेत्रमा अवस्थित बडीकेदार गाउँपालिकाको मुकाममा आवश्यक भौतिक संरचना निर्माण गर्नुका साथै सो क्षेत्रमा खानेपानीको आपूर्तिका लागि पालिकाले २०७५ सालमा डिप बोरिङ मार्फत खानेपानीको व्यवस्था गरेको थियो। तर उक्त योजना निर्माण भई सञ्चालनमा आएको ५ वर्ष पनि राम्रोसँग चलेन। सञ्चालनमा आएको पाँच वर्ष नपुग्दै खानेपानीको समस्या देखिँदै आएको छ। डिप बोरिङ निर्माण र मर्मतमा करिब ८० लाख रुपैयाँ खर्च भइसकेको पालिकाले जनाएको छ। समस्या समाधानका लागि पालिकाले पटकपटक लाखौँ रकम खर्च गरे पनि समस्या समाधान हुन सकेको छैन। हाल डिप बोरिङको पानी पूर्ण रूपमा बन्द रहँदा खानेपानीको अभाव चुलिएको हो। पानी अभावका कारण दैनिक व्यापार व्यवसाय तथा होटल सञ्चालनमा प्रत्यक्ष असर परेको स्थानीय होटल व्यवसायी राम बहादुर बिठाडीले बताए। उनले होटेलमा २४ जना मानिस आउने बित्तिकै पानी अभावका कारण खाने, बस्ने सुविधा छैन भन्नु पर्ने बाध्यता रहेको बताए। यस विषयमा स्थानीय सरकारको ध्यान जान आवश्यक रहेको समेत उनले बताए। डिप बोरिङको पानी बन्द हुँदा पालिका र आवास क्षेत्रमा खानेपानीको अभाव भई दैनिकी चलाउन निकै कठिन भएको बडीकेदार गाउँपालिकाका प्रमुख प्रशासकीय अधिकृत शेर बहादुर बुढाले बताए। उनले भने, डिप बोरिङ बन्द भएपश्चात् हाल पालिकाले ट्यांकरले पानी ओसार्दै छ, यो दिगो व्यवस्थापन होइन। सधैँ भर यसरी ट्यांकरमा पानी ओसारेर पालिका चलाउन सकिँदैन। पालिकाले सञ्चालनमा ल्याएको डिप बोरिङ सुकेपछि खानेपानीको हाहाकार भएको गाउँपालिका अध्यक्ष भैरव बहादुर साउदले बताए। उनले भने, अब पानी अभावका कारण पालिका सञ्चालनमा साह्रै गाह्रो भइसक्यो। नजिक छेउछाउमा पानीका मुहान छैनन्। पालिका लगायत नजिकका बस्तीहरूमा पानी आपूर्ति गर्न निकै समस्या छ। पालिकाको सानोतिनो स्रोतले नपुग्ने भएकाले संघीय सरकारले पहल गर्नुपर्ने अध्यक्ष साउदले बताए। बडीकेदार गाउँपालिका र आसपासका क्षेत्रमा खानेपानीको दिगो व्यवस्थापनका लागि पालिकाबाट करिब ३० किलोमिटर टाढा रहको बडीकेदार धाम क्षेत्रमा पर्ने धजालाउने पानी मुहानका लागि डीपीआर सम्पन्न गरी आवश्यक कागजात सहित संघीय खानेपानी कार्यालय धनगढीमा पेस गरेको पालिकाले जनाएको छ। पालिकाले तयार गरेको लागत स्टेटमेन्ट अनुसार करिब १० करोड रकम आवश्यक पर्ने पालिकाले जनाएको छ। खानेपानी समस्या समाधान गरी स्थानीयवासीलाई पानीको आपूर्तिका लागि हाल गाउँपालिका अध्यक्ष साउदले खानेपानी मन्त्रालय, खानेपानी विभाग, प्रधानमन्त्री कार्यालयमा पहल गरिरहेका छन्।"
"शीतल निवासमा प्रधानमन्त्री ओली, मुलुकको विकास र समृद्धिमा तदारुकता देखाउन राष्ट्रपतिको आग्रह","काठमाडौं : राष्ट्रपति रामचन्द्र पौडेलले दिगो शान्ति, सुशासन, सामाजिक न्याय, समता मूलक समाज निर्माणमा नेपाल सरकारको तदारुकता आवश्यक रहेको बताएका छन्। आइतबार शीतल निवासमा नेपाल सरकारको आर्थिक वर्ष २०८०८१ को वार्षिक प्रतिवेदन प्रस्तुत कार्यक्रममा राष्ट्रपति पौडेलले मुलुकको विकास र समृद्धिको उद्देश्य प्राप्तिका साथै दिगो शान्ति, सुशासन, सामाजिक न्याय, समता मूलक समाज निर्माणमा सरकारको तदारुकता आवश्यक रहेको बताए। उनले मुलुकमा उपलब्ध स्रोत साधन परिचालन गरी राज्यका निर्देशक सिद्धान्त, नीति तथा दायित्वको प्रभावकारी कार्यान्वयनबाट मात्र मुलुकमा दिगो विकास हुने बताए। राष्ट्रपति पौडेलले नेपालको संविधानको मुलभूत मर्म र भावना एवं राज्यका निर्देशक सिद्धान्त, नीति तथा दायित्वसम्बन्धी संवैधानिक व्यवस्थालाई कार्यान्वयन गर्दै जानु पर्ने उल्लेख गरे। उनले आगामी दिनमा संविधानको मर्म र भावना बमोजिमका काम कारबाहीहरू क्रमिक र प्रभावकारी रूपमा कार्यान्वयन गर्न सरकार अझ सक्रिय र क्रियाशील रहने विश्वास लिए। सरकारको आर्थिक वर्ष २०८०८१ को वार्षिक प्रतिवेदन प्रस्तुत गर्दै प्रधानमन्त्री ओलीले जनतालाई राजनीतिक परिवर्तनको अनुभूति गराउन सरकार गम्भीर रहेको बताए। उनले आर्थिक अवस्थामा देखा परेको असहज परिस्थितिले परेको दवाव कम गर्न सरकारले प्रयास गरेको र केही उपलब्धि हासिल भएको उल्लेख गरे। सरकारले लिएको नीतिका कारण समयमा नै विद्यार्थीहरूलाई पाठ्यपुस्तक उपलब्ध गराउन सफल भएको, किसानलाई मल उपलब्ध गराइएको र मलको अभाव हुन नदिन प्रयाप्त बजेट छुट्याइएको उनले बताए। त्यस्तै प्रधानमन्त्री ओलीले नागरिक एपमार्फत सेवा प्रदान गरिएको, नागरिकता, राहदानी, सवारी चालक अनुमतिपत्रलगायत लिनका लागि घन्टौं लाइन बस्नुपर्ने व्यवस्था अन्त्य गरिएको, मिटरव्याज समस्यालाई दीर्घकालीन समाधान गर्न पहलकदमी लिइएको जानकारी दिए। देशभित्र लगानी वृद्धि र समृद्धि सुशासन तथा सामाजिक न्यायको लक्ष्य पुरा गर्न थप मेहनतका साथ वर्तमान सरकार अघि बढेको उनको भनाइ छ।"
डाइलाइसिस सेवा सुरू गर्दै बर्दघाट नगरपालिका,"परासी : मिर्गौला पीडित बिरामीका लागि नवलपरासीको बर्दघाट नगरपालिकाले डाइलाइसिस सेवा सुरू गर्न लागेको छ । त्यसका लागि आवश्यक पर्ने मेसिनको व्यवस्था भइसकेको नगरपालिकाले जनाएको छ। जिल्लामै पहिलो पटक नगरपालिकाले यो सेवा सुरू गर्न लागेको हो । डाइलाइसिस सेवा चौपातास्थित सामुदायिक अस्पतालमा सुरू हुनेछ । चिसापानी अस्पतालमा ठाउँ अभाव भएकाले सामुदायिक अस्पतालमा सेवा सुरू गर्न लागेको नगर प्रमुख शम्भुलाल श्रेष्ठले जानकारी दिए । तीन वटा मेसिन ल्याएर सेवा सुरु गर्न लागिएको श्रेष्ठको भनाइ छ । त्यसका लागि एकहप्ताभित्र अस्पतालका स्वास्थ्यकर्मीलाई तालिमका लागि काठमाडौं पठाउन लागिएको छ । जर्मन सरकारको सहयोगमा उपलब्ध गराइएको तीनवटा मेसिनलाई स्वास्थ्य मन्त्रालयले नगरपालिकालाई उपलब्ध गराउनेछ । सबै प्रकृया पूरा भइसकेको छ। स्वास्थ्यकर्मीहरू तालिम लिएर आउने वित्तिकै १५ दिनभित्र मेसिन ल्याएर जडान सुरु गर्छौं,'नगर प्रमुख श्रेष्ठले भने । डाइलाइसिस सेवा सुरू भएपछि एकै पटक १० देखि १२ जनाले सेवा लिन सक्नेछन् । जडान सकेर काम सुरू हुन एक डेढ महिना लाग्ने नगर प्रमुख श्रेष्ठको भनाइ छ । डाइलाइसिस सेवा नहुँदा बर्दघाटलगायतका मिर्गौला पीडित बिरामी भैरहवा र बुटवल जानुपर्ने बाध्यता छ । बर्दघाट नगर क्षेत्रमा मात्र करिब एक सयभन्दा बढी मिर्गौला पीडित बिरामीहरू डाइलाइसिसका लागि अन्यन्त्र जाँदै गरेको नगरपालिकाले जनाएको छ ।"
बागलुङका तीन सामुदायिक वनमा आगलागी,"बागलुङ : गर्मीयाम सुरु भएसँगै बागलुङका वनजंगलमा आगलागी हुने क्रम बढ्दो छ। डिभिजन वन कार्यालय बागलुङका अनुसार चैत पहिलो हप्तासम्म बागलुङका तीन वनजंगलमा आगलागी भएको छ। डिभिजन वन कार्यालय बागलुङका वन अधिकृत तथा सूचना अधिकारी मन कुमार छन्त्यालका अनुसार बागलुङको निसीखोला गाउँपालिका वडा नं ३ को देउराली सामुदायिक वनको ४६ हेक्टर, ढोरपाटन नगरपालिका वडा नं ३ को मौरीभीर सामुदायिक वनको ३ हेक्टर र जैमिनी नगरपालिका वडा नं ९ को जलुकेपातल सामुदायिक वनको तारेभीरमा आगलागी भएको छ। आगलागीको कारण वातावरणमा ठूलो क्षति पुगेको उनले बताए। सूचना अधिकारी छन्त्यालले गर्मीसँगै हावाहुरीका कारण वनमा हुने आगलागी बढेको बताए। बढीजसो मानवीय कारणले नै डढेलोका घटना हुने गरेका छन्, छन्त्यालले भने,गर्मीयाममा हावाहुरी र गर्मीका कारण वनमा हुने आगलागी बढिरहेको छ। बर्सेनि डढेलोका कारण वन क्षेत्रमा ठूलो नोक्सानी हुनुका साथै वन्यजन्तु र पन्छीहरू मर्ने गरेको र बासस्थान नष्ट हुने गरेको छन्त्यालले बताए। बर्सेनि डढेलोका कारण वन क्षेत्रमा ठूलो नोक्सानी हुने गरेको छ। डढेलोले वन्यजन्तु र पन्छी मर्ने तथा उनीहरूको बासस्थान नष्ट हुन्छ, उनले भने, 'डढेलोले पर्यावरणीय स्वच्छतामा पनि नकारात्मक असर पुर्याइरहेको हुन्छ। नेपालमा मुख्य गरी फागुन र चैतमा डढेलोका घटना हुने गरेका छन्। हिउँदे वर्षा नहुनु, हावाहुरीको याम, भिरालो भूबनोटजस्ता कारणले पनि डढेलो छिटो फैलने गरेको सूचना अधिकारी छन्त्यालले बताए। उनले वनमा जानीजानी आगो लगाउने गरिएको बताए। वन व्यवस्थापनलाई चुस्त बनाउन सके डढेलोका घटना नियन्त्रण गर्न सकिने उनको भनाइ छ। समयमै घाँसदाउरा, स्याउला, सोत्तर वनबाट निकाल्न सके डढेलो लाग्न पाउँदैन, उनले भने,डढेलो नियन्त्रणका लागि तीनै तहका सरकारले प्रभावकारी उपाय अवलम्बन गर्न जरुरी छ। समुदायस्तरमा डढेलोसम्बन्धी सचेतना जगाउनुपर्छ। जङ्गलमा आगो लगायो भने वर्षासँगै खरानी बगेर खेतबारीमा आउने र त्यसले माटो मलिलो हुने र खेतीपाती फस्टाउने सोचले पनि आगजनीका घटना हुने गरेका छन्। वनजंगलमा हुने आगलागी नियन्त्रणको लागि डिभिजन वन कार्यालयले समुदायस्तरमा सचेतना कार्यक्रम संचालन गरिरहेको सूचना अधिकारी छन्त्याले बताए। उनले वनमा आगलागी भएमा वन कार्यालय, समुदाय र प्रहरीको सहयोगमा नियन्त्रण गरिँदै आएको जानकारी दिए। बागलुङ जिल्लाका प्रमुख जिल्ला अधिकारी नेत्रप्रसाद सुवेदीले वनजंगलमा आगलागी गर्नेलाई कडा कारवाही हुने बताए। उनले वन जंगलमा आगलागी हुँदा वायुप्रदुषण बढ्नुका साथै पृथ्वीमै क्षति पुग्ने बताउँदै आगलागी गरेको प्रमाणित भएमा कडा कारवाही हुने बताए। वनमा आगलागी गर्दा कडा कारवाही हुन्छ, प्रजिअ सुवेदीले भने,कारवाही हुने थाहा नपाउँदा पछिल्लो समय आगलागी गर्नेहरु सक्रिय भएका छन्। कोही कसैले जानाजान वनजंगलमा आगलागी गरेको थाहा पाएमा जिल्ला प्रहरी कार्यालय र डिभिजन वन कार्यालयमा खबर गर्नुहोस्। उहाँहरुलाई कडा कारवाही हुनेछ। वन ऐन २०७६ दफा ५० को उपदफा ४ अनुसार वन डढेलो लगाएर कसुर गर्नेलाई क्षति भएको बिगो असुल गरी तीन वर्षसम्म कैद वा ६० हजार रुपैयाँसम्म जरिवाना वा दुवै सजाय हुने उल्लेख छ। बागलुङमा गत आर्थिक वर्ष २०८००८१ मा जिल्लामा ६८ स्थानमा आगलागी हुँदा २ हजार १ सय ७४ दशमलव ३ हेक्टर जमिनमा क्षति पुगेको डिभिजन वन कार्यालय बागलुङका सूचना अधिकारी छन्त्यालले बताए।"
"ज्ञानेन्द्र शाह संवैधानिक राजा बन्न लायक छैनन्, बरु राप्रपाले सभापति बनाए हुन्छ : देउवा","काठमाडौं : नेपाली कांग्रेस सभापति शेरबहादुर देउवाले पूर्वराजा ज्ञानेन्द्र शाह संवैधानिक राजा बन्न लायक नभएको बताएका छन्। आइतबार पार्टीको बागमती प्रदेश प्रशिक्षण विभागले आयोजना गरेको कार्यक्रममा बोल्दै पूर्वप्रधानमन्त्री समेत रहेका देउवाले ज्ञानेन्द्र संवैधानिक राजा बन्न लायक नभएको बताउँदै हुन पनि नसक्ने दावी गरे। राजाको पछि लागेर राष्ट्रिय प्रजातन्त्र पार्टी (राप्रपा) पनि पछि पछुताउने बताए । सभापति देउवाले पूर्वराजा ज्ञानेन्द्रलाई राप्रपाले पार्टी सभापति बनाए हुन्छ नि भन्दै टिप्पणी समेत गरे। 'पूर्वराजा ज्ञानेन्द्र शाह संवैधानिक राजा बन्न लायक छैनन्। राप्रपाले पार्टी सभापति बनाए हुन्छ, 'उनले भने, 'राजनीति गर्ने भए पार्टी खोले भइहाल्यो। तर, यो पार्टीमा लाग्नेले धेरै दु:ख पाउँछन्। पछि राप्रपा पनि पछुताउँछ। दु:ख पनि पाउँछ।' पछिल्लो समय राप्रपाले राजसंस्था,हिन्दुराष्ट्र र प्रदेश खारेजीको माग गर्दै प्रदर्शन गरिरहेको छ। त्यही प्रसंग जोडेर सभापति देउवाले ज्ञानेन्द्र संवैधानिक राजा बन्न पनि लायक नभएको बताएका हुन्।"
"पश्चिमी वायुको प्रभाव कायमै, वर्षा र हिमपातको संभावना के छ ?","काठमाडौं : हाल देशमा पश्चिमी न्यूनचापीय प्रणाली तथा स्थानीय वायुको आंशिक प्रभाव रहेको छ । कोशी,बागमती र मधेस प्रदेशलगायत देशका पहाडी भूभागमा आंशिकदेखि साधारणतया बदली रही बाँकी भागमा मौसम सफा रहेको छ । जल तथा मौसम पूर्वानुमान महाशाखाका अनुसार कोशी र मधेस प्रदेशका एकदुई स्थानमा मेघगर्जन र चट्याङसहित हल्का वर्षा भइरहेको छ । महाशाखाले आज दिउँसो कोशी, मधेस,बागमती र गण्डकी प्रदेशमा आंशिकदेखि साधारणतया बदली रही बाँकी प्रदेशमा मौसम सफा रहने जनाएको छ । कोशी र बागमती प्रदेशका केही स्थान तथा मधेस र गण्डकी प्रदेशका एकदुई स्थानमा मेघगर्जन र चट्याङसहित हल्का वर्षाको सम्भावना छ । कोशी, बागमती र गण्डकी प्रदेशका उच्च पहाडी तथा हिमाली भागका एकदुई स्थानमा हल्का हिमपातको सम्भावना छ । त्यसैगरी,आज राति कोशी प्रदेशमा आंशिक बदली रही बाँकी प्रदेशमा मौसम सफा रहनेछ । कोशी प्रदेशका एकदुई स्थानमा मेघगर्जन र चट्याङसहित हल्का वर्षाका साथै उच्च पहाडी तथा हिमाली भागका एकदुई स्थानमा हल्का हिमपातको सम्भावना छ । आगामी २४ घण्टामा कोशी र बागमती प्रदेशका केही स्थान तथा मधेस र गण्डकी प्रदेशका एकदुई स्थानमा मेघगर्जन र चट्याङसहित हल्का वर्षाको सम्भावना रहेको महाशाखाले जनाएको छ। कोशी, बागमती र गण्डकी प्रदेशको उच्च पहाडी तथा हिमाली भागका एकदुई स्थानमा हल्का हिमपातको सभावना रहेको र त्यसबाट दैनिक जनजीवन, कृषि, स्वास्थ्य, सडक तथा हवाईउड्डयनमा आंशिक प्रभाव पर्ने भएकाले सतर्कता अपनाउन सम्बद्ध सबैमा महाशाखाले अनुरोध गरेको छ।"
लघुवित्तमा आबद्धलाई उद्यमी बनाउन सुन्तला खेती तालिम,"बेनी : म्याग्दीको अन्नपूर्ण गाउँपालिका४ नारच्याङको घरापमा निर्धन लघुवित्त वित्तीय संस्थाको सदस्य सेवा केन्द्रमा आबद्ध कृषकलाई उद्यमी बनाउन व्यावसायिक सुन्तला खेतीसम्बन्धी तालिम प्रदान गरिएको छ। निर्धन संस्थाको आयोजनामा निर्धन उत्थान लघुवित्त वित्तीय संस्थाको घासा शाखाअन्तर्गत अन्नपूर्ण गाउँपालिका२ भुरुङतातोपानी, वडा नं३ दाना र वडा नं १० नारच्याङका सदस्यहरूका लागि चैत ५ देखि ७ गतेसम्म तालिम सञ्चालन भएको हो। १० वटा सदस्य केन्द्रका ४० जनाको सहभागिता रहेको तालिममा कृषि ज्ञान केन्द्रका बाली संरक्षण अधिकृत (सातौं) प्रकाश पुन र अन्नपूर्ण गाउँपालिकाका कृषि अधिकृत श्यामशरण कुर्मीले सुन्तला नर्सरी स्थापना, रेखांकन, रोगकिरा पहिचान, काँटछाँट, मलजललगायत विषयमा तालिम दिएका निर्धन उत्थान लघुवित्त वित्तीय संस्थाको घाँसा शाखाका प्रमुख पुरुषोत्तम खनालले जानकारी दिए। तालिम समापन कार्यक्रममा निर्धन उत्थान संस्थाका उपाध्यक्ष जर्नादन देव पन्तले निर्धन लघुवित्तका सदस्यहरूलाई विभिन्न पेसा व्यवसाय सञ्चालनका लागि आवश्यक सैद्धान्तिक तथा व्यावहारिक ज्ञान सीप प्रदान गर्ने उद्देश्यले संस्थाले सीपमूलक तालिम दिने गरेको बताए। निर्धन संस्थाका प्रमुख कार्यकारी अधिकृत अञ्जु पाण्डेले लघुवित्तका सदस्यहरूले लिने ऋणको सदुपयोग गराउन प्रत्येक वर्ष एकवटा प्रदेशमा एकएकवटा तालिम सञ्चालन गर्ने संस्थाको नीतिअनुसार यसपालि घरापलाई रोजिएको बताए। ७७ वटै जिल्लामा १ सय ८९ वटा शाखा कार्यलयमार्फत ४ लाख जना सदस्यलाई सामूहिक जमानीको आधारमा ऋण र वित्तीय सुविधा उपलब्ध गराएको छ।"
"बर्सेनि घाटाको बजेट, यसपालि पनि उस्तै छ तयारी","काठमाडौं : सरकारले बर्सेनि मुलुकको बजेटको आकार बढाउँदै आएको छ। विनियोजित बजेटभन्दा स्रोतको कमी भएकाले विगत १५ वर्षयतादेखि घाटाको बजेट प्रस्तुत हुँदै आएको छ। समग्र मुलुकको आम्दानीको दायरा फराकिलो हुन सकेको छैन। बर्सेनि राजस्वमार्फत हुने आय न्यूनतम १२ खर्ब रुपैयाँ हाराहारीमा मात्र हुने गरेको छ। परिणाम स्वरूप आगामी आर्थिक वर्षमा पनि सरकारले झन्डै ७ खर्ब रुपैयाँ हाराहारीमा घाटाको बजेट प्रस्तुत गर्ने तयारी गरिरहेको छ। राष्ट्रिय योजना आयोगले आगामी आवका लागि १९ खर्ब ६ अर्ब ५० करोड रुपैयाँ हाराहारीको बजेट सिलिङ तोकिसकेको छ। जबकि उक्त बजेट खर्चलाई भरथेक गर्न साढे १२ खर्ब रुपैयाँ राजस्वबाट र केही अनुदान (विशेष गरेर हाल स्थगित एमसीसी)बाट प्राप्ति गर्ने लक्ष्य राखेका छ। जबकी अघिल्लो वर्ष आयोगले चालु आवकै लागि १८ खर्ब सिलिङ तोक्दा त्यसमा १२ खर्ब ४५ अर्ब रुपैयाँ राजस्वमार्फत र ५० अर्ब अनुदानबाट प्राप्ति गर्ने लक्ष्य राखेको थियो। चालु आवमा अन्य अनुदान खासै नभएको तर एमसीसीबाट प्राप्त हुने अनुमान गरिएको छ। यसअनुरूप सोझो रूपमा हिसाब गर्दा आगामी आवको बजेट खर्च आम्दानीभन्दा ७ खर्ब हाराहारीमा कम देखिन्छ। जसका लागि सरकारले आन्तरिक र बाह्य ऋणको सहारा लिनुपर्ने छ। यो बर्सेनि गर्दै आएको छ। सरकारको दायित्व सिर्जना नगर्ने आयभन्दा व्यव अधिक भएपछि बजेट घाटामा जान्छ। यस्तो घाटालाई पूरा गर्न ऋण लिनु परेको हो। ऋणले सरकारको दायित्व बढाउँछ। यतिबेला सरकारको दायित्वमा यसअघि लिएको ऋणको साँवा तथा ब्याज भुक्तानीको आकार नै बढेर बर्सेनि ४ खर्ब रुपैयाँ बढी हुन थालेको छ। यसस्थितिमा सरकारले ऋण लिएर ऋण तिर्नु परिरहेको छ। आगामी आवमा घाटाको बजेट यसरी पूरा गरिँदै आन्तरिक ऋण कुल जीडीपी (कुल गार्हस्थ्य उत्पादन)को ५ प्रतिशतभन्दा बढी लिन पाइँदैन। जबकी राष्ट्रिय तथ्यांक कार्यालयको पछिल्लो तथ्यांकअनुसार नेपालको कुल जीडीपीको आकार ५७ खर्ब ४ अर्ब ८४ करोड ४० लाख रुपैयाँ हाराहारीमा छ। यसअनुरूप हाल भएको कुल जीडीपीलाई आन्तरिक ऋणको अधिकतम सीमा (५ प्रतिशत)सँग हिसाब गर्दा २ खर्ब ८५ अर्ब २४ करोड २२ लाख रुपैयाँ आगामी आवमा स्रोतका रूपमा लिने भएको आयोगका उपाध्यक्ष प्राडा अधिकारीले जानकारी दिए। ऋण तिर्न राजस्वले पुग्दैन। राजस्व चालु खर्च (तलब तथा भत्ता)मै खर्च हुन्छ, अझ नपुगेर ऋण लिएर तिर्नुपर्ने स्थिति पनि सिर्जना हुँदै गएको छ। त्यसो त पछिल्लो प्रवृत्ति हेर्दा ऋण तिर्नकै लागि भए पनि ऋण उठाउनुपर्ने स्थितिलाई आयोगका उपाध्यक्ष प्राडा अधिकारी स्विकार गर्छन््। सरकारले घाटाको बजेट पूरा गर्न ५ प्रतिशत ऋण लिने भनिए पनि सरकारले खासमा प्रयोग गर्न पाउने घाटाको बजेट २ प्रतिशतबाट विकास खर्चमा परिपूर्ति गर्ने हो। अहिले राजस्वले मात्रै अपुग हुने भएकाले कुल ऋणबाट चालु खर्च गर्नुपर्छ। ऋण लिएको रकमबाट पनि अहिलेसम्म लिएको ऋणको दायित्व (साँवा तथा ब्याज) भुक्तानी गर्नुपरेकाले कम मात्रै बच्ने स्थिति आएको छ। यसैक्रममा राष्ट्रिय योजना आयोगका उपाध्यक्ष प्राडा अधिकारीको संयोजकत्वमा रहेको स्रोत समितिले आगामी आर्थिक वर्षको राजस्व लक्ष्य अहिलेको अर्धवार्षिक समीक्षाअनुसार संकलन भएको कुल राजस्वलाई आधार मानेर सोही अनुपातको वार्षिक आयमा १० प्रतिशत थप गरेर अनुमान गरेको छ। यसअनुरूप विश्लेषण गर्दा चालु आवको ६ महिनामा सरकारले ६ खर्ब ७२ अर्ब ८० करोड ९७ लाख राजस्व प्राप्ति गर्ने अनुमान रहे पनि यस अवधिमा ५ खर्ब ६७ अर्ब ३९ करोड ७३ लाख रुपैयाँ मात्रै संकलन भएको छ। यो लक्ष्यको ८४३३ प्रतिशत मात्रै हो। लक्ष्यभन्दा कम उठेपछि आगामी आवमा भने अहिले उठेको कुल राजस्वलाई आधार मानेर लक्ष्य अनुमान गरिएको छ। अहिले उठेको गतिमा वार्षिक राजस्व ११ खर्ब ३४ अर्ब ७९ करोड ३४ लाख रुपैयाँ उठ्ने अनुमान गरिएको छ। सोही कुल वार्षिक राजस्वमा १० प्रतिशत थप गरेर आगामी आवको वार्षिक राजस्व लक्ष्य अनुमान गरिएको छ। यसअनुरूप आगामी आवको राजस्व लक्ष्य साढे १२ खर्ब रुपैयाँ हाराहारीमा मात्रै हुने अनुमान गरिएको छ। अनुदान प्रत्येक वर्ष घटिरहेको छ। यसकारण अब अरू अनुदानको अपेक्षा गरिएको छैन। यद्यपि एमसीसीको अनुदानले राहत पुग्ने अपेक्षा गरिएको छ। हाललाई स्थगित भए पनि यसको अनुदान आउने र कुल अनुदानमा एमसीसीकै हिस्सा बढी हुनेछ। यसपछि सरकारले घाटाको बजेट पुर्न बाह्य ऋण लिनेछ। आगामी आवमा बाह्य ऋण दिने दातृ निकायहरू प्रसस्तै भएको तर कति प्रतिशतमा ऋण दिन्छन् भन्ने समस्या हुन थालेको उनले बताए। वैदेशिक ऋण पाइन्छ। विश्व बैंक, एडीबीलगायतले कर्जा दिन सम्झौता गर्न खोजेका छन्। अहिलेसम्म यस्ताखाले बहुपक्षीय दातृ निकायले २ प्रतिशतसम्मको ब्याजमा ऋण दिइरहेका छन्। तर, केहीले ब्याजदरको आकार बढाएर ४ प्रतिशतसमम दिन खोजेकाले बाह्य ऋण दिन चुनौती देखिएको उनको भनाइ छ। आगामी आवमा ६६ प्रतिशतको आर्थिक वृद्धिको लक्ष्यअनुसार गृहकार्य राष्ट्रिय योजना आयोगले चालू आवमा नेपालको आर्थिक वृद्धिदर ६६ प्रतिशत हुने अनुमान गरेको छ। उक्त लक्ष्य हासिल गर्न प्रदेशमा धाइरहेको र परियोजनाहरूको विश्लेषण गरिरहेको आयोगका उपाध्यक्ष प्राडा अधिकारीले जानकारी दिए। पछिल्लो दशकको आर्थिक वृद्धिदरमा केही उतारचढाव देखिएको छ। यद्यपि, गैरकृषि क्षेत्रको तुलनामा भने कृषि क्षेत्रको वृद्धिदर केही स्थिर रहेको छ। यस अवधिमा आर्थिक वृद्धिदर औसत ४१६ प्रतिशत रहेको छ। यस अवधिमा कृषि क्षेत्रको वृद्धिदर औसत २७५ प्रतिशत र गैरकृषि क्षेत्रको वृद्धिदर ४४५ प्रतिशत रहेको छ। बजेट सन्तुलन कुल गार्हस्थ्य उत्पादनमा आय र खर्चको अनुपात प्रायः घट्दो कोभिड१९ महामारी, वस्तु पैठारीमा भएको संकुुचनलगायतको कारण कुल गार्हस्थ्य उत्पादनमा संघीय आय र संघीय खर्चको अनुपात पछिल्ला आर्थिक वर्षमा प्रायः घटेको छ। अपेक्षाकृत रूपमा संघीय आयमा वृद्धि हुन नसक्दा स्रोत व्यवस्थापनमा बढी दबाब सिर्जना भएको र सार्वजनिक ऋणमाथिको निर्भरता बढेको छ। फलस्वरूप, पछिल्ला आर्थिक वर्षमा बजेट घाटा प्रायः उच्च रहेको अर्थ मन्त्रालयले बताएको छ। यससँगै, पछिल्ला वर्षहरूमा सरकारको सार्वजनिक ऋण दायित्व क्रमशः बढ्दै गएको छ। संघीयताको कार्यान्वयनसँगै खर्च आवश्यकता बढेको, अपेक्षितस्तरमा राजस्वको परिचालन हुन नसकेको, कोभिड१९ महामारी लगायतका कारण सरकारी आयमा दबाब सिर्जना भएको लगायतका कारण तिर्न बाँकी सार्वजनिक ऋणको परिमाणमा निरन्तर वृद्धि हुँदै गई २०८१ असार मसान्तमा २४ खर्ब ३३ अर्ब रुपैयाँ हाराहारीमा पुगेको छ। जुन २०८० असार मसान्तमा यस्तो ऋण २२ खर्ब ९९ अर्ब रुपैयाँ रहेको थियो। अर्थ मन्त्रालयका प्रवक्ता श्यामप्रसाद भण्डारी घाटाको बजेट पूरा गर्न पछिल्लो समय अनुदानमा अन्योलता खासै नभएको बताउँछन्। कार्यक्रमहरूको प्राथमिकीकरण हुन्छ। अहिले एमसीसीलगायत स्थगन भएको छ। यस स्थितिमा अहिले केही नेपाल सरकारका स्रोतबाट भए पनि अघि बढेका आयोजनालाई निरन्तरता गरिरहेका छौं। आगामी आवको बजेट निर्माणकै क्रममा रहेकाले अनुदान नआइहाल्ने भन्ने छैन। बजेट निर्माणको समय भएकाले अनुदान कति आउँछ भन्नेमा हतार गर्न नपर्ने उनले जनाए। पूर्वअर्थसचिव लालशंकर घिमिरे संसारभर नै घाटाको बजेट प्रस्तुत हुने भएकाले नेपालमा यस्तो हुनु अनौठो नभएको तर्क गर्छन््। अपवादबाहेक राज्यको बजेट असन्तुलित वा घाटाको बजेट हुने उनको भनाइ छ। आम्दानी वा स्रोतभन्दा खर्च बढी हुन्छ। यो बढी खर्च धान्न राज्यले ऋण (स्वदेशी तथा विदेशी) लिनुपर्ने हुन्छ। राज्यका लागि असन्तुलित बजेट कार्यान्वयन गर्ने तथा ऋण लिएर खर्च गर्नुपर्ने विषय सामान्य हुन्। तर, राजनीतिक, अर्थशास्त्रीय र बौद्धिक रंग र भाष्य दिएर घाटाको बजेट र यस्तो घाटा पूर्ति गर्न राज्यले परिचालन गर्ने सार्वजनिक ऋणबारे अफवाह फैलाइन्छ, उनले अन्य मुलुकको उदाहरण दिँदै भने, अन्य कतिपय देशमा पनि बजेट घाटा, सार्वजनिक ऋण र सरकारले ऋण लिँदा निजी क्षेत्रमा पैसा तथा लगानीका लागि रकम अभाव हुने हल्ला नफैलाइने होइन। नेपाल जस्तो अल्पविकसित देशमा त हंगामा नै मच्चाइन्छ। पछिल्ला दिनहरूमा नेपालमा यस्ता विषयले केही बढी प्रचार पाउने गरेका छन्। बर्सेनि घाटाको बजेटको आकार बढ्दो मुलुकले यसअघि लिएको ऋणको साँवा तथा ब्याज झन्डै साढे ४ खर्ब तिर्नुपर्ने अवस्था छ। यस्तो आकारको साँवा ब्याज भुक्तानी गर्ने यो देशले साढे ३ खर्ब हाराहारीमा मात्रै विकास बजेट जानु दुर्भाग्य स्थिति हो। डा रामकुमार फुँयाल, पूर्ववरिष्ठ सदस्य, राष्ट्रिय योजना आयोग सरकारले हरेक वर्ष घाटाकै बजेट प्रस्तुत गर्न बाध्य छ। यो अहिले देखिको प्रवृत्ति होइन, आर्थिक वर्ष २०६७६८ देखिको स्थिति हो। तर, यसको अघिल्लो वर्ष अर्थात् आर्थिक वर्ष २०६६६७ मा भने सरकारले बचतको बजेट पेस गर्न सफल भएको थियो। उक्त आर्थिक वर्ष पेस भएको बजेट भन्दा आय (राजस्व, अनुदान तथा सार्वजनिक ऋण) बढी हुँदा ४१ अर्ब २० करोड रुपैयाँ बराबरले बजेट बचतमा हुन पुगेको थियो। तत्कालीन अर्थमन्त्री बाबुराम भट्टराईको पालामा बजेट खर्चको तुलनामा राजस्व शतप्रतिशत असुली गर्न सफल भएकाले बजेट बचतमा पुगेको थियो। तर, यसपछिका वर्ष निरन्तर घाटाकै बजेट प्रस्तुत भएका छन्। यसपछिको क्रमशः आर्थिक वर्ष २०६८६९ मा ४९ अर्ब ६५ करोड, २०६९७० मा २४ अर्ब ७१ करोड रुपैयाँको घाटाको बजेट प्रस्तुत भयो। तर, आव २०७३७४ मा त झन् घाटाको बजेटको आकार बढेर खर्बमाथि पुग्यो। सो आव १ खर्ब ८९ अर्बको बजेट घाटा भयो। यसपछि को अर्को आव २०७४७५ मा त झन् ३ खर्ब १७ अर्बको घाटा बजेट हुन पुग्यो। यसको क्रम बढ्दै गएर आव २०७८७९ मा आइपुग्दा घाटा बजेटको आकार बढेर ४ खर्ब ९९ अर्ब नाघ्यो। यसपछिको आव २०८०८१ मा पनि ४ खर्ब २३ करोडको बजेट घाटा भएको छ। अब झन् मुलुकले लिएको कर्जाको साँवा तथा ब्याजको भुक्तानी दायित्व बढेकाले बजेट घाटाको आकार भविष्यमा झन फराकिलो हुँदै जाने संकेत देखिएको सरोकारवालाहरू बताउँछन्। नेपाल घाटा बजेट पेस तथा कार्यान्वयन गर्ने देशमध्येको एक देखिन्छ। अझ आर्थिक मन्दीको बेलामा धेरै घाटा सहेर पनि बढी खर्च गर्नुपर्ने स्थिति छ। घाटाको बजेट कम गर्न के गर्ने ? आर्थिक रूपमा क्रियाकलाप बढाउन आन्तरिक स्रोतले नपुगेकाले वैदेशिक ऋण तथा सहयोग र आन्तरिक ऋण लिनुपर्ने स्थिति वर्षौंंदेखि भइरहेको बताउँछन् नेपाल राष्ट्र बैंकका पूर्वगभर्नर डा चिरञ्जीवी नेपाल। लिएको पैसा खर्च गर्न नसक्दा पुँजी परिचालन हुँदैन। उनका अनुसार यसकारण लिएको ऋणको ब्याज र मूल साँवा तिर्नुपर्ने स्थिति छ। उनी भन्छन्, अहिले पनि ४ खर्ब २ अर्ब रुपैयाँ साँवा तथा ब्याज रुपैयाँ तिर्न छुट्ट्याएका छौं। दशकौंदेखि मध्यावधि समीक्षा गर्दै बजेट घटाउँदै आएको स्थिति छ। अहिले पनि १० प्रतिशत बजेट घटाएर १६ खर्ब ९२ अर्ब रुपैयाँ गरियो। पुँजीगत खर्च पनि २ खर्ब ९२ अर्बमा झारियो। यता चालु खर्च पनि समायोजन गरिएको छ। यसर्थ खर्च गर्नसक्ने स्थितिले मात्रै विनियोजन गर्न उनले सुझाव दिए। अहिलेकै स्थिति हेर्दा बजेट सिलिङ १९ खर्बअनुसार स्रोत राजस्व उठ्ने स्थिति छैन। अहिले मुलुक ग्रे लिस्ट, खैरो सूचीमा परेको हुनाले वैदेशिक ऋण दिने र सहयोग गर्ने पनि सतर्क भएर गर्ने कारण घट्न सक्ने उनको अनुमान छ। पूर्वगभर्नर डा नेपालले अन्नपूर्णसँग भने। यसअवस्थामा अब आगामी बजेट निर्माण गर्दा अत्यन्त शतर्क भएर आवश्यकभन्दा अरू आयोजना नराखी निर्मम भएर बजेट बनाउन आवश्यक रहेको तर्फ पूर्वगभर्नर डा नेपालले ध्यानाकर्षण गरे। संसारभर नै घाटाको बजेट प्रस्तुत हुने भएकाले नेपालमा यस्तो हुनु अनौठो होइन। अपवादमा बाहेक राज्यको बजेट असन्तुलित वा घाटाको बजेट हुने गरेको छ। आम्दानी वा स्रोतभन्दा खर्च बढी हुन्छ। लालशंकर घिमिरे, पूर्वअर्थसचिव बर्सेनि घाटाको बजेट ल्याइरहेको बताउँदै अर्थविद् तथा राष्ट्रिय योजना आयोगका पूर्ववरिष्ठ सदस्य डा रामकुमार फुँयाल मुलुकले यसअघि लिएको ऋणको साँवा तथा ब्याज झन्डै साढे ४ खर्ब तिर्नुपर्ने बताउँछन्। उक्त आकारको साँवा ब्याज भुक्तानी गर्ने यो देशले साढे ३ खर्ब हाराहारीमा मात्रै विकास बजेट जानु दुर्भाग्य स्थिति भएको उनले औंल्याए। उनी भन्छन्, त्यसरी ऋण लिनु आफैंमा नराम्रो होइन तर ऋण लिएपछि त्यो पैसाले चालु खर्चमा नभई पुँजी निर्माण हुने खालका ठूला परियोजनाहरूमा, रोजगारी सिर्जना हुने ठाउँमा, उत्पादन तथा उत्पादकत्व बढ्ने ठाउँमा र अर्थतन्त्रमा बहुआयामिक सकारात्मक प्रभाव पार्ने ठाउँमा हुनुपर्छ। आज गरेको ऋण लगानीले कति वर्षपछि कति प्रतिफल दिन्छ भनेर अनुमान गरी सोही आधारमा लगानी गरे मात्रै औचित्यपूर्ण हुने उनले औंल्याए। तर, अहिले ऋण गरेर घीउ खाने जस्तो परम्परामा पुग्यो भने मुलुक बर्बाद हुन्छ। यसकारण हामीले आयोगमा हुँदा गत वर्ष विदेशी वा स्वदेशी जुनसुकै ऋण होस् त्यो पुँजी निर्माण, पुँजी अभिवृद्धि र विकास निर्माणमा मात्रै खर्च गर्ने भनेर एउटा खाका पनि बनाएका थियौं। तर, यो कानुनी रूपमा आएन। यद्यपि अहिले पनि बजेटको दिग्दर्शन, बजेटका प्राथमिकता र सिद्धान्तमा यसलाई उल्लेख गरेको देखिन्छ, आयोगका पूर्ववरिष्ठ सदस्य डा फुँयाल भन्छन्, तर अहिले सरकारले बजेट बनाउँदै गर्दा तलब खान पनि ऋण गर्नुपर्ने अवस्था आयो। तर, खर्च सीमाभन्दा बाहिर गयो भने अर्थात् विकास खर्च बढी राम्रो भयो भने अर्थतन्त्र चलायमान गर्न सहयोग गर्छ। घाटाको बजेट कम गर्न अब सरकारले स्रोतका सम्भावनाहरूको पहिचान गर्न आयोगका पूर्ववरिष्ठ सदस्य डा फुँयालले सुझाव दिए। अहिले हामीले सोलोडोलो करको राजस्वलाई मात्रै हेरेका छौं। यसले मात्रै पुग्दैन। सरकारकै आम्दानी हुने प्राकृतिक र मानवस्रोत साधनहरू छ। जमिनमाथि र तलका थुप्रै स्रोतसाधन प्रयोग गर्न सकिरहेका छैनौं, उनले थप्दै भने, यसमा थोरै लगानी गरेर धेरै आय गर्ने ठाउँहरू धेरै छन्। यससँगै, करहरूलाई व्यवस्थित गर्न सकेमा, राजस्व चुहावटलाई मात्र व्यवस्थित गर्न सके अहिले उठेको राजस्वको ५० प्रतिशत थप सजिलै उठ्छ। काम गर्ने संयन्त्रलाई बलीयो बनाउन केही बढी खर्च गरिदिन आवश्यक छ। तर, यता पूर्वअर्थसचिव घिमिरे घाटा बजेटको अवलम्बनबाट आर्थिक क्रियाकलापमा विस्तार हुन गई आर्थिक वृद्धि हुने र करका रूपमा देशलाई थप आम्दानी प्राप्त हुने बताउँछन्। उनी भन्छन्, थप आम्दानीले प्रतिफल नआउने तर पूरा नगरी नहुने दायित्व पूरा गर्न र प्रतिफल, अझ वित्तीय प्रतिफल आउने थप योजना, कार्यक्रम तथा क्रियाकलापमा लगानी गर्न, लगानी वृद्धि तथा लगानी विस्तार गर्न मद्दत पुग्छ। घाटाको बजेट भनेको के हो ? आर्थिक क्रियाकलाप बढाउन आन्तरिक स्रोतले नपुगेकाले वैदेशिक ऋण तथा सहयोग र आन्तरिक ऋण लिनुपर्ने स्थिति वर्षौंदेखि भइरहेको छ। लिएको पैसा खर्च गर्न नसक्दा पुँजी परिचालन हुँदैन। डा चिरञ्जीवी नेपाल, पूर्वगभर्नर, नेपाल राष्ट्र बैंक विकासोन्मुख मुलुकले घाटाकै बजेट बनाउने हो। सधैं हामीलाई स्रोतकै कमी हुन्छ। राजस्वले पुग्दैन। यसकारण घाटाको बजेट बनाउनुपर्छ। सरकारले उठाउने राजस्व र खर्च बराबर भएमा सन्तुलन बजेट हुन्छ। तर, नेपालमा लामो समयदेखि यस्तो सन्तुलन भएको छैन। नेपालमा विकास गर्नुपर्ने क्षेत्र धेरै छन् तर राजस्व कम उठ्ने भएकाले घाटाको बजेट हुने गरेको हो। यो स्थिति भविष्यमा पनि हुने राष्ट्रिय योजना आयोगका उपाध्यक्ष प्राडा शिवराज अधिकारी बताउँछन्। यद्यपि घाटाको बजेट पूर्ति गर्ने स्रोत ऋण (आन्तरिक र बाह्य) र अनुदान हो। यता पूर्वअर्थसचिव लालशंकर घिमिरेका अनुसार सरकारी बजेट बनाउँदा पहिले काम तथा खर्चको अनुमान गरिने, त्यसपछि राजस्व (दान, दातव्य तथा अनुदान समेत) को हिसाब गरिन्छ। तर, अपवादमा अर्थात् केही देशहरूमा कहिलेकाहीँं बाहेक सरकारी आम्दानी आवश्यक खर्च धान्न पर्याप्त हुँदैन। अनि घाटाको बजेट बनाउनै पर्ने पूर्व अर्थसचिव घिमिरे बताउँछन्। आगामी बजेटमा हुँदैछ यस्तो तयारी आगामी आर्थिक वर्ष २०८२८३ का लागि १९ खर्ब रुपैयाँको सीमाभित्र रहेर बजेट सिलिङ अर्थ मन्त्रालयमा प्राप्त भएपछि धमाधम बजेट निर्माणका लागि कार्य तालिका अनुसार काम थालिएको छ। राष्ट्रिय योजना आयोगले फागुन ६ गते अर्थ मन्त्रालयमा राष्ट्रिय स्रोतको प्रारम्भिक अनुमान तथा खर्च सीमा निर्धारणसम्बन्धी प्रतिवेदन २०८१ पेस गर्दै सिलिङअनुसार तयारीमा जुट्न भनेको थियो। यसअघि आयोगले आर्थिक वर्ष २०८१८२ का लागि १८ खर्बको सीमाभित्र रहेर बजेट सिलिङ तोक्न भनेकोमा यसैको आसपासमा रहेर १८ खर्ब ६० अर्ब ३० करोड रुपैयाँ विनियोजन गरेको थियो। अब आगामी आर्थिक वर्षमा पनि सिलिङ तोकेभन्दा बढी अर्थात् १९ खर्बमाथि र २० खर्ब रुपैयाँभन्दा कम हुने गरी बजेट विनियोजन गर्न भनिएको छ। घाटाको बजेट पूरा गर्न पछिल्लो समय अनुदानमा अन्योलता छैन। कार्यक्रमहरूको प्राथमिकीकरण हुन्छ। आगामी आवको बजेट निर्माणकै क्रममा रहेकाले अनुदान नआइहाल्ने भन्ने छैन। श्यामप्रसाद भण्डारी, प्रवक्ता , अर्थ मन्त्रालय आगामी आवको बजेट तर्जुमासम्बन्धी मार्गदर्शन फागुन १५ गते जारी गरियो। बजेट तर्जुमा गर्ने सम्बन्धमा आर्थिक कार्यविधि तथा वित्तीय उत्तरदायित्व ऐन, २०७६ को दफा ८(१) बमोजिम यो मार्गदर्शन जारी गरियो। स्रोत व्यवस्थापनमा परेको दबाब तथा सार्वजनिक खर्चको उपलब्धि बढाइ आर्थिक गतिविधि विस्तार गर्नुपर्ने आवश्यकतालाई समेत दृष्टिगत गरी आयोजना तथा कार्यक्रम प्राथमिकीकरण गर्नुपर्ने अवस्था रहेकाले मार्गदर्शनमा उल्लिखित विषयहरूलाई गम्भीरतापूर्वक ध्यान दिनुहुन अनुरोध गरिएको छ। आगामी आर्थिक वर्षको बजेट तर्जुमालाई यथार्थपरक, कार्यान्वयनयोग्य र नतिजामुखी बनाउन खर्चको दक्षता अभिवृद्धि हुने गरी क्रियाकलाप निर्धारण गरी आफ्नो मन्त्रालय वा अन्तर्गतका आयोजना तथा कार्यक्रमहरू चैत १५ गतेभित्र मन्त्रालयगत बजेट सूचना प्रणालीमा प्रविष्ट गर्न भनिएको छ। जसअनुरूप सीमाभित्र रही बजेट प्रस्ताव गर्ने, नयाँ योजना तथा कार्यक्रम प्रस्ताव, वैदेशिक सहायताका आयोजना, बहुवर्षीय र सिर्जित दायित्व व्यवस्थापन, राष्ट्रिय गौरवका आयोजनालाई प्राथमिकता, अन्तर सरकारी वित्तीय हस्तान्तरण, मितव्ययिता कायम गर्ने र बजेट तर्जुमाका मार्गदर्शक आधारहरूको पालना गर्न अर्थमन्त्रालयले निर्देशन दिएको छ। आन्तरिक ऋण कुल जीडीपी (कुल गार्हस्थ्य उत्पादन) को ५ प्रतिशतभन्दा बढी लिन पाइँदैन। अहिलेसम्म लिएको ऋण तिर्न राजस्वले पुग्दैन। राजस्व चालु खर्च (तलब तथा भत्ता) मै खर्च हुन्छ । प्राडा शिवराज अधिकारी, उपाध्यक्ष, राष्ट्रिय योजना आयोग यसअनुरूप अर्थ मन्त्रालयले मन्त्रालयगत प्रस्तावित बजेट सिलिङसमेत पठाइसकेको छ। यससँगै उपप्रधानमन्त्री एवं अर्थमन्त्री विष्णुप्रसाद पौडेलले गत फागुन २१ गतेदेखि नै मन्त्री स्तरीयदेखि सचिव सचिवस्तरीय छलफलमा लागि परेका छन्। उक्त दिने भौतिक पूर्वाधार तथा यातायात मन्त्रालय र त्यस मातहतका विभाग तथा निकायहरूसँग परामर्श लिइयो। यसपछि लगातार मन्त्रालयहरूबाट परामर्श लिइरहेको छ। आगामी बजेट अनुशासित र यथार्थपरक बनाउने भन्दै पौडेलले छलफलबाट निचोड निकाल्न पनि जोड दिएका छन्। यथार्थपरक बजेट आउँदा बीचबीचमा रकमान्तर र संशोधन गर्न नपर्ने र कार्यान्वयनमा समस्या नआउने भएकाले यसमा जोड दिइएको हो। विशेष गरेर विपत््पछिको पुनर्निर्माणलाई प्राथमिकता दिनुपर्ने भन्दै अर्थमन्त्री पौडेलले जीवन्त र प्रभावकारी बजेट बनाउने, नीति तथा कार्यक्रम र बजेटबीच तादाम्यता मिलाएर आगामी आर्थिक वर्षको बजेट बनाउने बताएका छन्। सोही अनुरूप तयारमिा जुटेको अर्थ मन्त्रालयले सदा झैं सुरुमा नीति तथा कार्यक्रम ल्याउन लागेको छ। यसका लागि चैत्र पहिलो साता नीति तथा कार्यक्रम तयार गर्ने गरी विभाग, महाशाखासँग तोकिएको ढाँचाअनुसार पठाउन भनिएको अर्थ मन्त्रालयका प्रवक्ता श्यामप्रसाद भण्डारीले जानकारी दिए। आगामी आर्थिक वर्ष को नीति तथा कार्यक्रम र बजेटमा समावेश गर्नुपर्ने कुराहरू लेखेर पठाउन भनेका छौं। उक्त ढाँचा अनुसार सबै संकलन भएपछि प्रधानमन्त्री कार्यालयमा बुझाउने छौं। यता बजेटका लागि पनि मन्त्रालयगत बृहत् छलफल भइरहेको छ। मुख्य मन्त्रालयहरूसँग भइसक्यो आइतबार पनि रक्षा र गृह मन्त्रालयसँग अर्थमन्त्रीज्यूले छलफल गर्नुभएको छ, प्रवक्ता भण्डारीले अन्नपूर्णसँग भने। आइतबारको उपप्रधानमन्त्री एवं अर्थमन्त्री विष्णुप्रसाद पौडेलले अर्थ मन्त्रालय, सम्बन्धित मन्त्रालय र राष्ट्रिय योजना आयोगसँग समन्वय गरी आगामी वर्षको बजेट आउने बताएका छन्। गृह मन्त्रालयसँगको छलफलमा अर्थमन्त्री पौडेलले तीन पक्षको समन्वयमा बजेट आउँदा बजेटप्रति अपनत्व हुने र कार्यान्वयनमा पनि सहज हुन बताए। अर्थमन्त्री पौडेलले उपलब्ध साधन स्रोतलाई ख्याल गरी बजेट तथा कार्यक्रमको प्रस्ताव पेस गर्न पनि आग्रह गरे।"
गणतन्त्र सुदृढीकरणको मार्ग,"नेपाल अहिले एक गम्भीर राजनीतिक संकटको मोडमा उभिएको छ। गणतन्त्रको भविष्यप्रति प्रश्न उठिरहेका छन्। राजतन्त्र पुनस्र्थापना गर्ने प्रयासहरू तीव्र रूपमा अघि बढिरहेका छन्। विशेषगरी काठमाडौंमा केही समयअघि करिब १० हजार समर्थकले पूर्वराजा ज्ञानेन्द्र शाहको भव्य स्वागत गर्नुले वर्तमान राजनीतिक व्यवस्थाप्रति व्यापक असन्तुष्टिको संकेत दिन्छ। यो दृश्यले जनताका बीचमा सशक्त असन्तोष र विकल्पको खोजी प्रतिबिम्बित गर्छ। यस प्रकारको असन्तुष्टिका कारण जटिल र बहुआयामिक छ। २०६४ सालमा राजतन्त्रको अन्त्य गर्दै गणतन्त्रको घोषणा गरिएको थियो। त्यसपछि जनताले लोकतान्त्रिक मूल्य र स्थायित्वको अपेक्षा गरेका थिए। त्यस समयमा धेरैलाई गणतन्त्र नेपालका लागि एक नयाँ युगको सुरुआत हुने विश्वास थियो। जनतामा लोकतन्त्रको मूल्य र विधि बलियो हुने र राष्ट्रले विकास एवं समृद्धिमा ठूलो प्रगति गर्ने आशा जागेका थिए। तर, विगतका डेढ दशकका अनुभवले यस अपेक्षालाई धक्का पुर्याएका छन्। सर्वप्रथम नेपालमा सरकारहरूको बारम्बार परिवर्तनले राजनीतिक अस्थिरता सिर्जना गर्यो। यही अस्थिरताले देशको दीर्घकालीन योजनाहरूको कार्यान्वयनमा गम्भीर असर पार्यो। यसका कारण सस्तो राजनीतिक स्वार्थ र व्यक्तिगत लाभका लागि भइरहेका संघर्षहरूले राष्ट्रिय प्रगतिको मार्गमा अवरोध उत्पन्न गरेको छ। अर्को महत्वपूर्ण कारण भनेको भ्रष्टाचार र सुशासनको अभाव हो। लोकतान्त्रिक प्रणालीको स्थापना भएपछि जनताले सरकारबाट पारदर्शिता र जवाफदेहीको आशा गरेका थिए। तर, आउजाउ गर्दै रहेका सरकारहरूमा भ्रष्टाचारको समस्या बढ्दै गयो। यसले जनताको विश्वासलाई हानि पुर्यायो र उनीहरूको अपेक्षालाई निराशा बनायो। भ्रष्टाचारको मुद्दा प्राय: समाधान नभएको र सार्वजनिक स्रोतहरूको दुरुपयोग भएको महसुस गरियो। कमजोर आर्थिक व्यवस्थापन पनि एक प्रमुख कारण बन्यो, जसले नेपालका नागरिकलाई निराश बनाएको छ। आर्थिक विकासको अनुपस्थितिमा रोजगारीका अवसरहरू कम छ। यसले युवावर्गलाई विशेषगरी देशबाहिरको वैकल्पिक अवसरतर्फ आकर्षित गरेको छ। परिणामस्वरूप अर्थतन्त्रमा स्थिरता र समृद्धि ल्याउन आवश्यक संरचनात्मक सुधारहरू अपर्याप्त साबित भए। यसरी नेपालको राजनीति र समाजमा गहिरो असन्तोष र निराशा छ, जसको परिणाम स्वरूप, केही व्यक्ति पुरानो राजतन्त्रको पुनस्र्थापना चाहन्छन्। यी सबै समस्याको समाधान खोज्ने उद्देश्यले नेपालमा अब एक गहिरो र सशक्त राजनीतिक पुनरावलोकन र सुधारको आवश्यकता देखिन्छ। राजनीतिक संकटको वर्तमान अवस्था : नेपालमा राजतन्त्रको अन्त्यपछि लोकतान्त्रिक शासन व्यवस्थामा स्थायित्व र आर्थिक समृद्धिको सपना देखिएको थियो। तर सत्तासीन दलहरूको आन्तरिक कलह, गुटबन्दी, सत्ता स्वार्थको लडाइँ र भ्रष्टाचारका काण्डहरूले गर्दा त्यो सपना अझै अधुरै छ। राजनीतिक पार्टीबीचको अविश्वास र असहमतिले सरकार गठन र सञ्चालनमा अस्थिरता ल्याएको छ। संसद् विघटन, सरकारको अविश्वास प्रस्ताव, निर्वाचनको अनिश्चितता र सत्ता साझेदारीको विवादले जनतामा लोकतान्त्रिक प्रणालीप्रति नै वितृष्णा बढ्दै गएको छ। यस अवस्थाले राजतन्त्रको पक्षमा आवाज उठाउनेहरूको संख्या बढेको देखिन्छ। राजतन्त्र पुनस्र्थापनाको संकेत : नेपालमा राजतन्त्रको पुनस्र्थापना सम्भव छ वा छैन भन्ने बहस व्यापक छ। तर, यसको पक्षमा रहेका समूहहरूले केही विशेष तर्कहरू अघि सारिरहेका छन् : स्थिरताको प्रतीक : उनीहरूका अनुसार राजतन्त्रको समयमा मुलुकमा स्थायित्व थियो। जनजीवनमा अनुशासन थियो। र, राष्ट्रिय पहिचानलाई संरक्षण गरिएको थियो। नेतृत्वको कमजोरी : वर्तमान नेताहरूमा नेतृत्व क्षमताको अभाव र पारदर्शिताको कमीले राजपरिवारको प्रत्यक्ष भूमिकालाई विश्वसनीय ठान्न थालिएको छ। आर्थिक संकट र गरिबी : पछिल्लो समय आर्थिक मन्दी, बेरोजगारी र मूल्यवृद्धिले जनता निराश भएका छन्। उनीहरूले राजतन्त्रकालीन समृद्धि र शान्तिको सपना देख्न थालेका छन्। संस्कृति र परम्पराको संरक्षण : धेरैका लागि राजतन्त्र केवल राजनीतिक व्यवस्था नभएर नेपाली पहिचान र परम्पराको संरक्षण गर्ने संस्था पनि हो। तर राजतन्त्र पुनस्र्थापना भनेको समस्याको समाधान होइन। इतिहासमा पनि राजतन्त्रको शासनले निरंकुशता, मानवअधिकार उल्लंघन र जनताको स्वतन्त्रतामा अंकुश लगाएका उदाहरण प्रसस्त छन्। समावेशी नेपालको महत्व : नेपालको वर्तमान अवस्थाले एउटा महत्वपूर्ण चुनौतीलाई प्रस्तुत गरेको छ। राजतन्त्रको पुनस्र्थापना हुन नदिन र गणतन्त्रलाई सुदृढ बनाउन समावेशी समाजको आवश्यकता छ। यो समाज सबै जातजाति, धर्म, समुदाय र क्षेत्रको समान प्रतिनिधित्वलाई सुनिश्चित गर्दै जनताको असन्तोषलाई कम गर्न सकिन्छ। समावेशी नेपाल भनेको केवल विभिन्न समुदायको एकतामा आधारित समाजमात्र होइन, यो विविधता र समानताको सम्मान गर्ने समाज हो। जसले राष्ट्रिय एकता र समृद्धिको मार्गमा अघि बढ्न सकिन्छ। समान प्रतिनिधित्वको आधारमा एक समावेशी नेपालको अवधारणा राजनीतिक, आर्थिक, सामाजिक र नागरिक क्षेत्रका सबै पहलमा सुधारको आवश्यकता उजागर गर्छ। राजनीतिक सुधारको आवश्यकता : राजनीतिक सुधारको महत्वलाई अवलोकन गर्दा, एउटा कुरा स्पष्ट हुन्छ गणतन्त्रलाई मजबुत बनाउन सुधार अत्यन्त आवश्यक छ। भ्रष्टाचार नियन्त्रण गर्न कडा कानुनी प्रावधानहरू बनाउन र तिनीहरूको सही तरिकाले कार्यान्वयन गर्नु अति आवश्यक छ। सरकारको पारदर्शिता र जवाफदेहिता पनि महत्वपूर्ण छ ताकि जनताले सरकारलाई विश्वास गर्न सकुन्। दलगत राजनीति र गुटबन्दीको प्रकोपले शासन व्यवस्थालाई कमजोर बनाएको छ जसलाई निराकरण गर्न दलहरूको आन्तरिक लोकतन्त्रलाई सुदृढ पार्नुपर्छ। जब दलहरूको आन्तरिक संरचना लोकतान्त्रिक हुन्छ, तबमात्र सरकारलाई जनताको विश्वास हासिल गर्न मद्दत पुग्नेछ। आर्थिक पुनरुत्थानको मार्ग : आर्थिक स्थायित्व र समृद्धि गणतन्त्रको मुख्य आधार हो। नेपालका लागि, यसको अर्थ भनेको दिगो विकासका परियोजनाहरू सञ्चालन गर्नु हो। कृषि, पर्यटन र जलविद्युत्को क्षेत्रमा लगानी बढाएर रोजगारी सिर्जना गर्नु अहिलेको आवश्यकता हो। उत्पादनमूलक उद्योगहरूको विकासमा पनि जोड दिनुपर्छ, जसले युवा वर्गका लागि रोजगारका अवसरहरू खोल्नेछ। यतिमात्रै होइन, युवा रोजगारलाई सुनिश्चित गरेर उनीहरूको भविष्य उज्जवल बनाउन सहयोग पुग्न सक्छ। सामाजिक समावेशीकरणको आवश्यकता: नेपाल एक बहुजातीय, बहुसांस्कृतिक र बहुधार्मिक देश हो, जसका कारण कुनै एक जाति, समुदाय वा क्षेत्रलाई प्राथमिकता दिने नीति असफल हुनेछ। समावेशीकरणको प्रक्रिया सबै समुदायलाई समान अवसर र पहुँच सुनिश्चित गर्नुपर्नेछ ताकि राष्ट्रिय एकता कायम रहोस्। समावेशी समाजले प्रत्येक नागरिकलाई समान हक र अवसर दिन्छ, जसले समाजमा सन्तुलन र सद्भाव कायम राख्न मद्दत पुर्याउँछ। नागरिक सहभागिताको भूमिका: राजनीतिक र सामाजिक परिवर्तनका लागि नागरिकको सहभागिता अत्यन्त महत्वपूर्ण छ। जनताले सरकारमा आवाज उठाउन र उनीहरूको समस्यालाई समाधान गर्न सजिलो महसुस गर्नुपर्छ। नीतिनिर्माण प्रक्रियामा नागरिकको सक्रिय संलग्नता सुनिश्चित गर्ने समय आएको छ। यसले शासन व्यवस्थालाई पारदर्शी र जवाफदेही बनाउँछ र जनताको समस्याको समाधानमा योगदान पुर्याउँछ। यसरी समावेशी नेपाल निर्माण गर्न यी क्षेत्रहरूमा सुधार र प्रगति आवश्यक छन्। एक समावेशी र सुदृढ राष्ट्रको निर्माणले देशलाई एक स्थिर र समृद्ध भविष्यतर्फ अघि बढ्न मद्दत पुर्याउनेछ। निष्कर्ष: नेपालको गणतन्त्रलाई सुरक्षित राख्न समावेशीता, पारदर्शिता र सुशासनमा ध्यान दिनु अपरिहार्य छ। राजतन्त्रको मोहले क्षणिक भावनात्मक सन्तुष्टि त दिन सक्ला। तर, यसले स्थायी समाधान दिन सक्दैन। लोकतान्त्रिक प्रणालीलाई सुदृढ, राजनीतिक स्थायित्व कायम र आर्थिक समृद्धि हासिल गरेर मात्र गणतन्त्रको रक्षा गर्न सकिन्छ। समावेशी नेपालको अवधारणा मात्र होइन, यसको कार्यान्वयनमा इमान्दार प्रयासको खाँचो छ। गणतन्त्रलाई बलियो बनाउन राष्ट्रिय एकता र सहकार्यको भावना आवश्यक छ। यसैले, राजनीतिक दल, नागरिक समाज र जनताबीचको सहकार्य र विश्वासको वातावरण सिर्जना गर्नुपर्ने आजको प्रमुख आवश्यकता हो।"
बैंङ्गलुरूको विजय सुरुवात,"काठमाडौं : इन्डियन प्रिमियर लिग (आइपीएल) मा रोयल च्यालेन्जर्स बैंङ्गलुरूले विजयी सुरुवात गरेको छ। घरेलु मैदानमा कोलकातालाई ७ विकेटले हराउँदै बैंङ्गलुरूले जित निकालेको हो। कोलकाताको इडन गार्डेनमा टस हारेको कोलकताले २० ओभरमा ८ विकेट गुमाएर १७४ रन बनाएको थियो। कोलकाताले दिएको १७५ रनको विजयी लक्ष्य बैंङ्गलुरूले १६२ ओभरमा ३ विकेट गुमाउँदै पूरा गरेको हो। बैंङ्गलुरूका लागि ओपनर ब्याटर विराट कोहलीले सर्वाधिक ५९ रनको अविजित पारी खेले। उनले ३६ बलमा ४ चौका र ३ छक्का प्रहार गरेका हुन्। अर्का ओपनर ब्याटर फिल साल्टले ५६ रन बनाए । पहिलो विकेटका लागि साल्ट र कोहलीले ९५ रनको साझेदारी गरेका थिए। देवदत्त पाडिकलले १० रन, कप्तान रजत पटिदारले ३४ रन बनाउँदा लियम लिभिङस्टोन १५ रनमा अविजित भए। कोलकाताको लागि बलिङतर्फ वैभव अरोरा, वरुण चक्रवर्ती र सुनिल नारायणले समान ११ विकेट लिए। त्यसअघि,ब्याटिङ गरेको कोलकाताले निर्धारित २० ओभरमा ८ विकेट गुमाउँदै१७४ रन बनाएको थियो। कोलकाताको लागि कप्तान अजिन्क्य रहनेले सर्वाधिक ५६ रनको अर्धशतकीय पारी खेले। उनले ३१ बलमा ६ चौका र ४ छक्का प्रहार गरेका हुन् । ओपनर ब्याटर क्विन्टन डिकक दोहोरो रन नबनाई पेभेलियन फर्किँदा अर्का ओपनर ब्याटल सुनिल नारायणले ४४ रन बनाए। अङ्गकृत रघुवंशीले ३० रन, रिंकु सिंहले १२ रन बनाउँदा अन्य कुनै पनि ब्याटरले दोहोरो अङ्कको रन बनाउन सकेनन्। बैंङ्गलुरू लागि बलिङतर्फ कुणाल पाण्डेले सर्वाधिक ३ विकेट लिए । जोस ह्याजलवुडले २ विकेट लिँदा यश दयाल, रसिक सलाम र सुयस शर्माले समान ११ विकेट लिए । आज आइपीएलमा दुई खेल हुनेछन्। पहिलो खेलमा सनराइजर्स हैदराबादले राजस्थान रोयलसँग ३:४५ मा खेल्नेछ। दोस्रो खेलमा चेन्नई सुपर किङ्सले मुम्बई इन्डियनसँग ७:४५ मा खेल्ने तालिका रहेको छ ।"
"कस्तो हुनुपर्छ, १८औं गभर्नर ?","काठमाडौं : नेपाल राष्ट्र बैंकका १७औं गभर्नर महाप्रसाद अधिकारीको पाँचवर्षे कार्यकाल यही चैत २४ गते सकिँदै छ। उक्त नेतृत्व सम्हाल्ने गरी अबको १८औं गभर्नरको आउँछन् भन्ने चासो र चर्चा चलिरहेको छ। आकांक्षीको दौडधुप पनि चलेको छ। अब आउने गभर्नर कोभन्दा पनि कस्तो आउनुपर्छ भन्ने विषय महत्वपूर्ण हो। नेपाल राष्ट्र बैंक ऐनअनुसार, गभर्नरको नियुक्ति नेपाल सरकार, मन्त्रिपरिषद्ले तोकेबमोजिम गठन भएको सिफारिस समितिको सिफारिसको आधारमा गभर्नरको नियुक्ति गर्ने व्यवस्था छ। सोहीअनुसार राष्ट्र बैंकको नयाँ गभर्नर नियुक्तिका लागि सिफारिस समिति गठन गर्न सरकारले अर्थ मन्त्रालयलाई फागुन २१ गते स्वीकृति दिएको छ। अधिकारीलाई सरकारले २०७६ चैत २४ गते पाँच वर्षका लागि गभर्नरमा नियुक्त गरेको थियो। अधिकारी गभर्नरमा नियुक्ति भएको समयमा प्रधानमन्त्री केपी शर्मा ओली र अर्थमन्त्री डा युवराज खतिवडा थिए। ऐनले तोकेअनुसार मन्त्रिपरिषद्ले अर्थमन्त्रीको अध्यक्षतामा पूर्वगभर्नरहरूमध्येबाट एकजना सदस्य र आर्थिक, मौद्रिक, बैंकिङ, वित्तीय तथा वाणिज्य कानुनको क्षेत्रका लब्धप्रतिष्ठित व्यक्तिहरूमध्येबाट नेपाल सरकारले तोकेको एकजना व्यक्ति सदस्य हुने गरी तीन जनाको सिफारिस समिति बनाउन निर्देशन दिएको छ। उक्त समितिले मन्त्रिपरिषदमा तीन जनाको नाम सिफारिस गर्नेछन्। तर, अहिलेसम्म पौडेलको संयोजकत्वमा गठित सिफारिस समितिले नै पूर्णता पाएको छैन। यद्यपि ऐनले तोकेबमोजिम समितिका लागि पूर्वगभर्नरबाट विजयनाथ भट्टराई र विज्ञ सदस्यमा डा विश्व पौडेल हुने चर्चा छ। तर, आधिकारिक रूपमा सिफारिस समिति सदस्यका लागि भनेर पत्र नआइसकेकाले निश्चित नभएको बताउँछन्, पूर्वगभर्नर भट्टराई र डा पौडेल। यद्यपि समय अझै बाँकी भएकाले सिफारिस समिति गठन भई छनोट समयावधिमै हुन सक्छ। यसअघि २०७६ मा तत्कालीन गभर्नर डा चिरञ्जीवी नेपालको कार्यकाल चैत्र ५ गते सकिए पनि २४ गते मात्रै नयाँ गभर्नरका रूपमा हालका अधिकारीले पदभार ग्रहण गरेका थिए। अहिले पनि सोही स्थिति दोहोरिने हो भने, वैशाख २४ तिर बल्ल १८औं गभर्नरले कार्यभार सम्हाल्ने स्थिति हुन सक्छ। किनभने अर्थ मन्त्रालय स्रोतका अनुसार सिफारिस समिति गठनमै कसलाई राख्ने भनेर टुंगो लगाउन सकिरहेको छैन। तर, आगामी आवको जेठ १५ मा बजेट सार्वजनिक गर्नुपर्ने भएकाले सरकारले अलि अगाडि नै गभर्नर नियुक्ति गर्न सक्छ। यतिबेला गभर्नर बन्ने लाइनमा थुप्रै आकांक्षीहरूको नाम चर्चामा छ। तर, ठ्याक्कै गभर्नरमा बाजी कसले मार्ला भन्ने बहस चलेको छ र चासो बढेको छ। त्यसो त अहिले नेकपा एमाले र कांग्रेस गठबन्धन सरकार भएकाले उनीहरूकै पकडका हुने पक्का छ। यस पटक गभर्नर कांग्रेसको भागमा पर्ने भन्ने पनि आकलन गरिएको छ। तर, कानुन भन्छ, गभर्नरको नियुक्तिका लागि सिफारिस गर्दा समितिले आर्थिक, मौद्रिक, बैंकिङ, वित्तीय, वाणिज्य, व्यवस्थापन तथा वाणिज्य कानुन क्षेत्रका लब्धप्रतिष्ठित व्यक्तिहरू तथा डेपुटी गभर्नरमध्येबाट तीन जनाको नामावली नेपाल सरकार, मन्त्रिपरिषद्मा सिफारिस गर्नुपर्ने हुन्छ। राष्ट्र बैंक ऐनले गभर्नरका लागि हालका डेपुटी गभर्नरद्वय नीलम ढुंगाना तिम्सिना, बमबहादुर मिश्रलगायत दाबेदार देखिन्छन्। अर्कोतर्फ नबिल बैंकका प्रमुख कार्यकारी अधिकृत ज्ञानेन्द्र ढुंगाना पनि गभर्नरका लागि नबिलबाट राजीनामा दिएको भन्ने चर्चा छ। चाहे जोसुकै व्यक्ति आऊन् तर ऐनले तोकेबमोजिम अहिलेको अर्थतन्त्रलाई उकास्न सक्ने र बैंकिङ क्षेत्र र समग्र मुलुकको अहिलेको आन्तरिक समस्यालाई हल गर्न सक्ने क्षमता भएको गभर्नर आउनुपर्नेमा पूर्वगभर्नरहरू जोड दिन्छन्। नाकाबन्दी र भुइँचालोका बेला नियुक्त भएका तत्कालीन गभर्नर डा चिरञ्जीवी नेपाल यस्तो बेलामा केन्द्रीय बैंक प्रवेश गर्दा पनि आर्थिक वृद्धि बढाउन सफल भएको बताउँछन्। उनी भन्छन्, त्यस्तो बेला पनि बैंकमा तरलता पर्याप्त थियो। लगानी मजाले बढाएर तीन वर्षसम्म आर्थिक वृद्धि राम्रो गराउन ६ देखि ७ प्रतिशतसम्म पुयाउन सफल भएँ। त्यस्तो अप्ठेरो बेलामा पनि मैले अवस्था सम्हालेको थिएँ। यसर्थ एउटा व्यक्तिले नेतृत्वमा कत्तिको फरक पार्छ भन्ने यो उदाहरण हो। अझ अहिले त्यतिबेलाभन्दा बाह्य क्षेत्र सहज भएको र आन्तरिक क्षेत्रमा बैंकमा पैसा थुप्रिएकाले अब केन्द्रीय बैंकको नेतृत्वले आन्तरिक बजारलाई चलायमान गर्न जरुरी भएको उनले औंल्याए। यससँगै राष्ट्र बैंक र सरकारको सम्बन्धलाई मौद्रिक नीति र वित्त नीतिलाई तादाम्यता दिने गरी काम गर्ने क्षमता भएको व्यक्ति जरुरी रहेको उनको सुझाव छ। उनले मुलुक खैरो सूचीमा परेकाले यसबाट सकभर एक वर्षभित्रै निकाल्ने गरी अबको गभर्नरले काम गर्न सक्नुपर्छ। मंगोलिया, फिनल्यान्ड, माल्टामा अर्थमन्त्री र गभर्नरले गरेको भूमिकाका कारण एक वर्षमै ग्रे सूचीबाट बाहिरिएका थिए। अहिले ब्याजदर एकल दरमा हुँदा पनि कर्जाको माग छैन। व्यवसायीको मनोबल बढ्नका लागि नेतृत्वको ठूलो भूमिका हुन्छ। यसकारण उक्त भूमिका निभाउन सक्ने खालको गभर्नर मुलुकले चाहेको छ। पूर्वगभर्नर गणेशबहादुर थापा अहिलेको आन्तरिक अर्थतन्त्रको परिस्थितिलाई उकास्न सक्ने व्यक्ति गभर्नर हुनुपर्ने बताउँछन्। आफ्नो कार्यकाल अर्थतन्त्र खुसीमय अवधिमा बितेको बताउँदै अबकोलाई सुझाव दिएर उनी भन्छन्, बैंकिङ प्रणालीमा निक्षेप थुप्रिरहेको छ लगानी बढेको छैन। निजी क्षेत्रमा लगानी बढ्न सकेको छैन। यस अवस्थामा कसरी अर्थतन्त्र उकास्न सकिन्छ भनेर कडा तरिकाले निर्णय लिन सक्ने व्यक्ति गभर्नर हुनुपर्छ। आयात कम र निर्यात बढी हुने वातावरण बनाउने, वित्त र मौद्रिक नीतिको तादाम्यताबाट अर्थतन्त्रलाई माथि उकास्ने वातावरण बनाउन सक्ने गभर्नर आउनुपयो। अहिले गम्भीर परिस्थिति भएकाले यसलाई बुझेका र समाधान गर्न सक्ने सक्रिय हुनुपर्छ। यसैक्रममा पूर्वगभर्नर थापा अहिलेको परिस्थितिमा नयाँभन्दा राष्ट्र बैंकलाई नजिकबाट बुझेको र समग्र अर्थतन्त्रबारे विज्ञ, अनुभवी र सक्षम महिला नेतृत्व तिम्सिना उनको नजरमा उपयुक्त भएको जिकिर गरे। अब गभर्नर हुन धेरैजना दौडधुप गरिरहेका छन् भन्ने सुनिएको बताउँदै अर्का पूर्वगभर्नर डा तिलक रावल भन्छन्, यसरी दौडधुप गरेर गभर्नर पाइहाले पनि धेरै सम्झौता गर्ने स्थिति बन्ने भएकाले यो उचित होइन। सम्झौता गर्नुपयो भने गभर्नरको भूमिका निभाउन गाह्रो पर्छ। मुलुकको अर्थतन्त्रलाई हित हुने र सोहीअनुसारको निर्णय गर्न सक्ने क्षमता भएको व्यक्तिको जरुरी छ। सिफारिस समिति सदस्यमा सम्भावित भनिएको तर पत्र हातमा नपरेको पूर्वगभर्नर विजयनाथ भट्टराई ऐनले भनेकै बुँदामा टेकेर सोहीअनुसार नै गभर्नर छनोट गर्ने बताउँछन्। रिटायर्ड भएको १५ वर्ष बिताइसकेका भट्टराई आफू चिट्ठाले गभर्नर बनेको अनुभव सुनाउँदै उनी भन्छन्, ऐनको क्राइटेरिया भने पनि नेपालमा नियुक्ति कसरी हुन्छ भन्ने सबैलाई जगजायर छ नि ! भागबन्डा पनि हुन सक्यो। यो भए पनि विज्ञ हुनैपयो। सकेसम्म कुनै राजनीति पार्टीसँग आबद्ध नभएको स्वतन्त्र विचारधारको निडर गभर्नर ल्याउनुपर्छ भन्ने मेरो धारणा हो। तर, राष्ट्रिय योजना आयोगका पूर्वउपाध्यक्ष डा विश्व पौडेल अहिलेसम्मका सबै नेतृत्व आवश्यक मापदण्ड पूरा गरेका व्यक्तिहरू पार्टीले नै ल्याएकोमा अनौठो मान्न नहुने बताउँछन्। सबै मुलुकमा राष्ट्रपति, प्रधानमन्त्रीले आफूलाई काम गर्न अनुकूल हुने व्यक्ति खोजेर ल्याउने हो। तोकिएको क्षेत्रमा विज्ञ पनि होस्, सबैसँग समन्वय गर्न सक्ने, इमान्दार र संस्था चलाउन सक्ने खालको व्यक्तित्व गभर्नर हुँदा मुलुकलाई हित हुन्छ, डा पौडेलले अन्नपूर्णसँग भने।"
"घरपझोङ र मुक्तिनाथ क्षेत्रमा वर्षासहितको हिमपात,किसानलाई राहत","जोमसोम : हिमाली जिल्ला मुस्ताङको थासाङ,घरपझोङ र मुत्तिनाक्षेत्रमा शनिबार दिउँसो आशिंक वर्षा र हिमपात भएको छ । मुस्ताङको मुक्तिक्षेत्रसहित घरपझोङ र थासाङ गाउँपालिका क्षेत्रमा वर्षा र हिमपात भएको हो । फागुनको दोस्रो सातामा उपल्लो मुस्ताङमा आशिंक हिमपात भएको थियो । तर,तल्लो मुस्ताङमा यो सिजन हिमपात हुन सकेको थिएन । ढिलै भएपनि यो वर्षको बेमौसमी वर्षासहितको हिमपातले कृषकले थोरै भएपनि राहत पुगेको कृषि ज्ञान केन्द्र मुस्ताङका कार्यालय प्रमुख राजेश गुरुङले जानकारी दिए । यसवर्ष मुस्ताङको तल्लो क्षेत्रमा हिमपात नहुँदा सिंचाईको पहुँच नपुगेका खेतीयोग्य जमिनहरू बाँझो रहेकोमा आज परेको आशिंक वर्षासहितको हिमपातले यहाँका किसानलाई केही हदसम्म राहत पुगेको केन्द्र प्रमुख गुरुङको भनाइ छ । केन्द्र प्रमुख गुरुङले वर्षासँगैको आशिंक हिमपातले कृषकहरू अन्नबाली उवा,फापर जौ,आलु ,बोडी र सिमी लगायतका बालीलाई चिस्यान पूर्ति गर्न टेवा पुगेको जनाए। मुस्ताङको थासाङ गाउँपालिका क्षेत्रमा वर्षा र हिमपात भएको थासाङ५ कुञ्जोका स्थानीय धिरेन्द्र ल्वागुनले जानकारी दिए। यो वर्ष अनुकूल मौसममा समेत हिउँ पर्न सकिरहेको थिएन,आज दिउँसो करिब १ घण्टासम्म आशिंक वर्षा र हिमपात भयो,स्थानीय ल्वागुनले भने,बेमौसमी आशिंक हिमपात र वर्षा हुँदा किसानलाई फाइदै भएको छ । वर्षा र हिमपातले जमिनलाई चिस्यान भर्न केही भएपनि सहयोग पुगेको छ । स्थानीय ल्वागुनले अनुकूल समयमा हिउँ नपरेको र जमिनको तापमान वृद्धि भइसकेकाले आज परेको हिउँ जम्न नसकेको जानकारी दिए। मुस्ताङको घरपझोङ५ निवासी स्थानीय ममिता थकालीले घरपझोङको उच्चलेकमा हिमपात र बस्ती क्षेत्रमा आंशिक वर्षा भएको जानकारी दिए ।यसवर्ष अनुकूल समयमा हिउँ नपर्दा किसानको खेतीयोग्य जमिन बाँझो रहेकाले एक साताअघि लामा राखेर प्रकृति पुजा गरेको बताए । हाम्रा खेतबारी हिउँ नपर्दा बाँझो परेको थियो,हिउँ पार्न पूर्णिमाको दिनमा प्रकृति पुजा गर्यौं,उनले थपे,सायद प्रकृति पुजा गरेरै हो कि ढिलै भएपनि आशिक वर्षा र हिमपात भइदियो । थासाङ गाउँपालिका२ सौरुका स्थानीय कृषक सोजन हिराचनले आज परेको वर्षा र हिमपातले कृषकलाई ठूलो राहत पुगेको जानकारी दिए। उनले खडेरीले सुकेका बाँझो जग्गालाई चिस्यान भर्न हिउँ र वर्षाले ठूलो काम गरेको उल्लेख गरे । यसैगरी वारागुङ १ मुक्तिनाथ क्षेत्रमा पनि आज आशिंक हिमपात भएको मुक्तिनाथ विकास समितिका कर्मचारी रविन सुवेदीले जानकारी दिए । हिउँ परेपनि जमिन तातिसकेकाले हिउँ जमिनमा थेग्रिन नसकेको उनले बताए। मुस्ताङको तल्लो क्षेत्रमा आशिंक वर्षासहितको हिमपात भएपनि उपल्लो मुस्ताङमा हिमपात नभएको लोघेकर दामोदरकुण्ड गाउँपालिकाकी प्रशासन प्रमुख शोभा पुनले जानकारी दिइन्।"
अन्ततः जनमत र नाउपा एकीकरण पक्का,"काठमाडौं : अन्ततः जनमत पार्टी र नागरिक उन्मुक्ति पार्टी (नाउपा)बीच एकीकरण हुने पक्का भएको छ। जनमतका अध्यक्ष सीके राउत र नागरिक उन्मुक्ति पार्टीका संरक्षक रेशम चौधरीले शनिबार दुई पार्टीलाई एकीकरण गरेर राष्ट्रिय शक्ति बनाउने उद्घोष गरेका हुन्। पार्टी एकीकरणलाई मुख्य एजेन्डा बनाएर बोलाइएको नाउपाको केन्द्रीय कार्यसमिति बैठकमा राउतले विशेष सम्बोधन गरेका थिए। विगतमा नाउपासँग एकीकरण नगरेर ठूलो गल्ती भएको उनले स्वीकारे। चुनावकै बेला एकीकरण भएको भए हामीसँग अहिले २०२१ सिट हुन्थ्यो। त्यतिबेला कसैले राष्ट्रिय पार्टी बन्छ कि बन्दैन भनेर हामीलाई भोट दिएका थिएनन्। उनीहरूले विश्वासको मत दिएका थिए। त्यही बेला एकता हुन सकेको भए ठूलो संख्यामा सिट पनि ल्याउँथ्यौं, अध्यक्ष राउतले भने। त्यही गल्तीलाई सच्याउन आफूहरू तयार भएको उनको भनाइ छ। उनले मधेसी र थारू पार्टी एकीकरण हुँदै गर्दा कसैलाई पनि चित्त नदुखाउन आग्रह गरे। उनले थारुको पहिचानसमेत रहेको ढकियालाई गर्व गर्न लायक बनाउने उद्घोष गरे। तपाईंहरूको सहमति बिना यो एकता सम्भव छैन। सबैको सहमति र सम्मानले मात्रै हामी अन्तरमनदेखि एक हुन सक्छौं। तपाईंहरूलाई म वाचा गर्छु, ढकियामै गर्व गर्न सक्ने पार्टी बनाउँछौं, उनले भने । ढकिया नाउपाको चुनाव चिह्न पनि हो।अध्यक्ष राउतले जनमत र नाउपालाई एकीकरण हुन नदिन षड्यन्त्र पनि भइरहेको बताए। तर, त्यसलाई वास्तै नगरी आफूहरू एकढिक्का हुन लागेको उनले बताए। बैठकपछि अन्नपूर्णसँग कुरा गर्दै अध्यक्ष राउतले नाउपा बैठकमा माहोल राम्रो देखिएको र पार्टी एकता निश्चित भएको दाबी गरे। बैठकमा निकै राम्रो माहोल देखेँ । दुई पार्टीबीच एकता हुने सम्भवतः निश्चित भएको छ, उनले भने। उनले आफू र रेशम चौधरीमा कुनै स्वार्थ नहेकाले पार्टी संरचनामा पनि कुनै विवाद नआउने दाबी गरे। म र रेशमजीमा कुनै स्वार्थ छैन। हामी दुवै जना पदबाट धेरै टाढा छौं। जनताबाट उठेका पार्टी भएकाले हामीबीच कुनै विवाद हुँदैन, उनले भने। नाउपाका संरक्षक चौधरीले हातमात्र होइन, मनबाट मिल्न जरुरी रहेको बताए। उनले अध्यक्ष राउतलाई विपक्षी सिटमा बस्न तयार हुन आग्रह पनि गरे। न्याय पाएनौं भने डाक्टर साप संसद् भवनको विपक्षीको सिटमा पनि बस्नुपर्ने हुनसक्छ। मन्त्री पद छोडेर सडकमा पनि आउनुपर्ने हुनसक्छ, चौधरीले भने। नाउपाको दुई दिन चलेको बैठकले जनमतसँग पार्टीसँग एकीकरण गर्न कार्यदल गठन गरेको छ। प्रतिनिधिसभा सदस्यसमेत रहेका गंगाराम चौधरीको संयोजकत्वमा तीन सदस्यीय कार्यदल गठन गरिएको छ। सदस्यमा सुनिता चौधरी र रामलाल डंगौरा छन्। यसअघि फागुन अन्तिम साता बसेको जनमतको केन्द्रीय समितिको बैठकले नाउपासँग पार्टी एकीकरणका लागि कार्यदल बनाएको थियो। कार्यदलमा प्रतिनिधिसभा सदस्य अब्दुल खान संयोजक र डा शरदसिंह यादव र बालगोविन्द चौधरी सदस्य छन्। रेशमले पत्नी रञ्जितालाई भने अब मिलौं नाउपा संरक्षक चौधरीले अध्यक्षसमेत रहेकी पत्नी रञ्जिता श्रेष्ठलाई सँगै मिलेर जान आह्वान गरे। केन्द्रीय कार्यसमितिको बैठकलाई सम्बोधन गर्दै उनले आफूहरूकै कारण सबै बर्बाद भइसकेको बताए। तिम्रो र मेरो कारण सबै प्रदेश सरकार बर्बाद भयो। आजदेखि तिमी र म हात मिलाउँ। सबैको साझेदारीमा जाउँ। भोलिदेखि ती सब ठेगानमा आउँछन्, उनले भने। संरक्षण चौधरीले पत्नी श्रेष्ठलाई नाउपाको प्रदेश र संघमा रहेका १६ सांसदकै कारण बालुवाटार प्रवेशमा सहज भएको सुनाए। भोलि त्यो सांसद नरहे बुढाबाहेक केही बाँकी नरहने उनले सुझाए। १६ सांसद नभएको भए रञ्जितालाई बालुवाटारको ढोका खुला हुन्नँ। १६ सांसदले नै हो आउ आउ कान्छी, आउ आउ छोरी, आउ आउ बहिनी भन्छन्। सांसद नभए कसले सोध्छ ? उही बुढोले त हो, उनले भने।"
बेलबारी क्याम्पसमा क्रान्तिकारीका कपिल विष्ट विजयी,"विराटनगर : मोरङको बेलबारी बहुमुखी क्याम्पसको स्ववियु सभापतिमा अखिल क्रान्तिकारी विजयी भएको छ। शनिबारको निर्वाचनबाट क्रान्तिकारीका कपिल विष्ट विजयी भएका हुन्। विष्टले अनेरास्ववियुका प्रशान्त पोखरेललाई ३४ मतले पराजित गरेका छन्। विष्टले १ सय ९५ र पोखरेलले १ सय ६१ मत ल्याएका छन्। स्ववियुको सचिवमा भने अनेरास्ववियुका अर्जुन कोइराला विजयी भएका छन्। कोषाध्यक्षमा क्रान्तिकारीकै नवराज थापा निर्वाचित भएका छन्। बेलबारी क्याम्पसमा अघिल्लो पटक नेविसंघको नेतृत्वमा सर्वसम्मत स्ववियु गठन भएको थियो। आन्तरिक विवादको कारण यसपटक भने नेविसंघले संगठन नै दर्ता गर्न सकेन। बेलबारी बहुमुखी क्याम्पसहित मोरङका ११ क्याम्पसमध्ये क्रान्तिकारीले ३ आंगिकसहित ६ वटामा जित निकालेको छ। क्रान्तिकारीले विराटनगरको महेन्द्र मोरङ आदर्श बहुमुखी क्याम्पस, स्नातकोत्तर क्याम्पस र विराटनगर नर्सिङ क्याम्पससहित कानेपोखरीको रमाइलो बहुमुखी क्याम्पस, बेलबारी क्याम्पस र मिक्लाजुङ क्याम्पस जितेको छ। नेविसंघ ३ र अनेरास्ववियु २ वटा क्याम्पसमा विजयी भएको छ। सुकुना बहुमुखी क्याम्पस र केराबारी बहुमुखी क्याम्पसमा अनेरास्ववियु विजयी हुँदा नेविसंघले लेटाङ क्याम्पस जितेको छ। उर्लाबारी र पथरी क्याम्पसमा भने सबैको सहमतिमा नेविसंघको अध्यक्ष निर्वाचित भएको थियो। बेलबारी बहुमुखी क्याम्पस स्ववियु निर्वाचनको मतपरिणाम २०८१ खसेको मत  ३७१ : अध्यक्ष पद १ प्रशान्त पोख्रेल  १६१ २ कपिल विष्ट  १९५ (विजयी) सचिव पद १ अर्जुन कोइराला  १८३ (विजयी) २ दिपेन्द्र राई  १७० कोषाध्यक्ष पद १ शंकर थापा  १६८ २ नवराज थापा  १८२ (विजयी) सदस्य पद १ मनिका विष्ट  १४७ २ निराजन प्रसाई  १६३ ३ विनु भण्डारी  १५३ ४ शुभहाङ राई  १३८ ५ दिलाशा बस्नेत  १२८ ६ हिमाल आले नगर  ८७ ७ सोहन लिम्बू  १७९ (विजयी) ८ ओम प्रतीक चौधरी  १६७ (विजयी) ९ विक्रम तामाङ  १६८ (विजयी) १० निकेश सुवेदी  १७६ (विजयी) ११ सलन राई  १७४ (विजयी) १२ सुस्मिता थापा  १६५ (विजयी)"
छुवाछूतको जब्बर जरा,"मान्छेमान्छेबीच जात वा रंगका आधारमा गरिने विभेद मानव जातिकै सबैभन्दा निकृष्टता हो। तर, यही निकृष्टताले नेपाललाई अझै पनि गाँजेको छ। दलित भएकै आधारमा समाजमा हेपिनुपर्ने र चेपिनुपर्ने मात्रै नभई उठिबासै लाग्नेसम्मका घटना भएका छन् यो देशमा। सिरहाको औरही गाउँपालिकामा दीपक मलिकलाई महायज्ञ गर्ने बहानामा उठिबास लगाइयो। महायज्ञस्थलका लागि दलितको घर उठाउनु हदैसम्मको निचता अरू कोहीबाट होइन, गाउँपालिका अध्यक्ष शिवराज यादवकै अगुवाइमा भयो। यो सरासर नेपालको प्रचलित कानुन र संविधानमाथिकै चुनौती हो। संविधानले मौलिक हकमै व्यवस्था गरेको छ कि छुवाछुत विरुद्धको हक। तर डोम समुदायका दीपक मलिकले त्यो हक त पाएका छैनन् नै, बसोबास पनि गुमाउनुपरेको छ। २०६३ सालमै नेपालले छुवाछुतमुक्त घोषणा गरेको हो। त्यसमाथि जातीय तथा अन्य छुवाछूत र भेदभाव (कसुर र सजाय) ऐनसमेत नेपालमा छ। तर यसबीचमा पनि बारम्बार छुवाछुतको घटना मुखरित रूपमै बाहिर आइरहेका छन्। जातीय आधारमा हत्यासम्म भएका छन्। मानव सभ्यताकै कलंकका रूपमा रहेको जातिपाती कुप्रथाको निर्मूल नगरी समाजमा न्याय स्थापना हुन सक्दैन, तर यस्ता घटनामा स्थानीय जनप्रतिनिधि नै संलग्न हुने र कहिलेकाहीँ प्रतिनिधि सभाका सदस्यहरू पनि मतियार बन्ने गरेका छन्। नीति निर्माता र शासक नै कुप्रथाको संरक्षकमा उभिएपछि जातिपातीको कुप्रथाको जरो झैं जब्बर ढंगले बलियो भएको छ। छुवाछूतका घटना निर्मूल गर्न कानुनी व्यवस्थामात्रै अपर्याप्त रहेको प्रमाण यसबीचमा भएका घटनाहरू नै हुन्। मूलतः राजनीतिक व्यवस्थाको परिवर्तनसँगै जेजति समानताका उपलब्धि भएका छन्, सीमान्तीकृत वर्गको हितमा पनि भएका छन्। तर, ती अपर्याप्तै रहेको पनि पुष्टि जातीय विभेदका घटनाहरूले पुष्टि गर्छन्। राजनीतिक क्रान्तिसँगसँगै आर्थिक र सामाजिक क्रान्ति पनि हुनुपर्ने थियो, त्यसो नहुँदा समाजमा जरा गाडेर बसेको छुवाछूतको कुप्रथा अझै हट्न नसकेको हो। यसका लागि ठूलो जागरण आवश्यक छ। नीतिनिर्मातादेखि समुदायसम्मको संलग्नतामा घनीभूत रूपमा चालिने अभियानले मात्रै धेरै हदसम्म यसलाई निमिट्यान्न पार्न सक्छ। समाजलाई अझै पछि धकेल्ने यस्ता विभेदकारी कुप्रथालाई व्यावहारिक हिसाबले मेलमिलापमा टुंग्याउने वा कुनै सहमतिको बिन्दुमा लगेर बिसर्जन गर्नु हुँदैन। दोषीमाथि कडा कारबाही गरी छुवाछूत विरुद्धको कानुन कार्यान्वयन गर्नुपर्छ। पीडितलाई क्षतिपूर्ति दिनुपर्छ। एउटा घटनाको न्यायिक निरूपणमात्रै यहाँ काफी छैन, पूर्णरूपमा छुवाछुत अन्त्यका लागि राज्यले पहलकदमी लिनुपर्छ। समुदाय समुदाय पनि लाग्नुपर्छ।"
शौचालय जान अब पढाइ छोड्नु पर्दैन,"सिरहा : कक्षा १० मा अध्ययनरत रामरिका कुशवाहालाई महिनावारी भएको बेला सधैं पढाइ छुट्ने तनाव हुन्थ्यो। उनी पढ्ने विद्यालयमा न सुविधासम्पन्न शौचालय थियो, न त प्याड फेर्ने र बिसर्जन गर्ने ठाउँ नै। स्कुलसँग टाँसिएको उखुबारी र खेतमा शौच गर्न र प्याड फेर्न जानुपथ्र्यो। कहिलेकाहीँ जग्गावालाले थाहा पाउँदा हप्कीदप्की गर्थे। रामरीका मात्रै होइन, कक्षा ९ मा पढ्ने परिना चौहान, कक्षा ८ मा पढ्ने एलिसा न्यौपानेसहित लहान नगरपालिका२४ लेखनाथ माविका छात्राले पनि यस्तै समस्या भोग्थे। महिनावारी भएको बेला पढाइ नै छाडेर घर जानुपथ्र्यो। शौच गर्न पनि घरै पुग्नुपर्ने बाध्यता थियो। अब त्यो हटेको छ। पीडा भोग्नेलाई बढी महसुस हुन्छ। हामीहरूलाई विद्यालय बाहिर जानुपर्दा धेरै अप्ठ्यारो लाग्थ्यो। खेतवालाको कहिलेकाहीँ गाली सुन्नुपथ्र्यो, कुशवाहाले भनिन्, अहिले विद्यालयमै व्यवस्था हुँदा ठूलो राहत भएको छ। प्याड पनि विद्यालयमै छ। फेर्ने ठाउँ पनि छ। विसर्जन गर्ने ठाउँ छ। बिरामी पर्दा आराम गर्ने कोठा पनि व्यवस्थापन भएको छ। विद्यालयमा छात्राका लागि १३ वटा र छात्रका लागि अपांगमैत्रीसहित १५ वटा शौचालय बनाइएका छन्। लहान नगरपालिका, नेपाल खानेपानी संस्थान, एलिएन वाटरको आर्थिक सहयोगमा वाटर एड नेपालको साझेदारीमा दलित जनकल्याण युवा क्लबमार्फत द विकन परियोजनाले शौचालय बनाउन सहयोग गरेका छन्। विद्यालयमा शौेचालय नहुँदा छात्रालाई मात्रै होइन हामीहरूलाई पनि समस्या हुन्थ्यो, कक्षा १० मा अध्ययनरत सञ्जित महतोले भने, शौेच गर्न बाहिर जानुपर्ने बाध्यता थियो। पानीका लागि विद्यालयमा एउटा इनार थियो। भाडोमा पानी बोकेर जानुपथ्र्यो। सुक्खा याममा इनार सुक्दा शौचको बेला पढाइ छोडेर घर नै जानुपथ्र्यो। विद्यालयमै शौचालय र खानेपानीको भरपुर व्यवस्था भएपछि पढाइ छुट्ने बाध्यता हटेको उनले बताए। उक्त विद्यालयमा ४ सय छात्र र ३ सय ३९ छात्रा गरी ७ सय ३९ सय अध्ययन गरिरहेका छन्। शौचालय र खानेपानी व्यवस्था भएपछि विद्यालयको मुहार नै फेरिएको विद्यालयका सूचना अधिकारी तथा शिक्षक जयराम साफीले सुनाए। विद्यार्थी पढाइमा नियमित हुन थालेपछि शैक्षिक गुणस्तरमा वृद्धि भएको उनको भनाइ छ। पहिले एउटा स्टाफ शौचालय थियो। त्यसमा पानी हुँदैनथियो। इनारमा बोकेर गएर शौच गर्नपथ्र्यो। शिक्षक र विद्यार्थी लाइन लागेर उभिनुपर्ने अवस्था थियो, उनले भने, अहिले समस्या भोग्नु परेको छैन। सुविधा भएपछि दुःखको दिन हटेको छ। लहान नगरपालिकाभरिमा ५९ वटा सामुदायिक विद्यालयहरू छन्। जसमध्ये कक्षा ५ देखिमाथि पढाइ हुने २४ वटा विद्यालयमा शौचालयको निर्माण, मर्मतसम्भार यस परियोजनाबाट भएको छ। पाँचवटा विद्यालयमा शौचालय निर्माणाधीन अवस्थामा रहेको दलित जनकल्याण युवा क्लबका कार्यकारी निर्देशक विनोद विसुन्केले जानकारी गराए। विद्यालयसँगै समुदायमा पनि खानेपानी पहुँच विद्यालयमा मात्रै होइन, यहाँका दलित बस्तीमा पनि खानेपानीको समस्या थियो। वडा, नगरपालिका र परियोजनाले सहयोग गरेर दलितसँगै अन्य समुदाय गरी २ सय १२ जनाको घरमा खानेपानी धारा जडान गराएका छन्। धारा जडानमा लाग्ने खर्चमा नगरपालिकाले ३ हजार ७ सय २०, क्लबले ३ हजार २ सय २० र उपभोक्ताले ३ हजार १ सय ७० तिर्ने गरेको छ। नगरभरिमा ८० वटा दलित बस्ती छन्। परियोजनाबाट हालसम्म १ हजार २ सय ६१ दलित समुदायले धारा जडान गराएका छन्। यस नगरपालिकाका २६ प्रतिशत समुदायको घरमा खानेपानीको पहुँच पुगेको छ। हालसम्म २० हजार ५ सय ७७ घरधुरीमध्ये ५४ सय जनाको घरमा धारा जडान भएको हो। ६८ वर्षको उमेर पुग्दा बल्ल आफ्नै घरमा खानेपानीको सुविधा उपभोग गर्न पाएको रौदिया सदायले सुनाए। पहिले यहाँ सार्वजनिक र कुनैकुनै धनी मान्छेहरूको इनार मात्रै थियो। पानी लिन जाँदा विभेदसम्म भोग्नुपर्ने बाध्यता थियो, सदायले भने, अब त्यो हटेको छ। घरमै खानेपानीको सुविधा उपभोग गर्न पाएका छौं। यहाँ खानेपानी आयोजना बनेर सञ्चालन हुन सकेको थिएन। खानेपानी संस्थानलाई हस्तान्तरण गरेपछि परियोजनाको सहयोगमा सञ्चालनमा आएका छन्।"
समानता कि सम्मान ?,"नेपालमा कुल जनसंख्याको आधाभन्दा बढी हिस्सा महिलाले ओगटेका छन्। नारी शक्ति एउटा त्यस्तो बहुरूप र शक्तिशाली स्वरूप हो, जसको माध्यमबाट सिंगो संसारको सृष्टि चलेको छ। अहिलेको नयाँ युगमा नारी पुरुषमा कुनै किसिमको विभेद हुनु हुँदैन भनेर अधिकारकर्मीहरूले भनिरहेका छन्। महिलाहरू चुलोचौकामा मात्र सीमित रहनुपर्ने बाध्यात्मक अवस्था अन्त्य भएको छ। यति हुँदाहुँदै पनि समाजले सकारात्मक रूपमा नारीलाई ग्रहण गर्ने सामथ्र्य भने राख्न सकेको छैन। विश्वभर फैलिएको नारी अस्तित्व र पहिचानको संघर्षको फलस्वरूप हाम्रो समाजमा पनि नारीसम्बन्धी पुरातन मान्यतामा परिवर्तन आएको छ। त्यसैले अबको पहिचानको खोजी समानताको होइन, सम्मानको हुनुपर्छ। हिन्दु धर्मको प्रमुख ग्रन्थ वेदमा पनि महिलालाई भेदभाव हुने किसिमको कुनै कुरा उल्लेख गरिएको पाइँदैन। वैदिक कालमा महिलालाई पनि पुरुषसरह समान अधिकार प्राप्त थियो। उतिबेलाको समाजमा वेदविज्ञ महिलाहरूलाई ब्रह्मवादिनी भनिन्थ्यो। जहाँ नारीहरूको पूजा हुन्छ, त्यहाँ देवताहरू पनि रमाउँछन् भनेर शास्त्रहरूले पनि नारीको महिमा गाएका छन्। तर मध्ययुगमा सामन्ती प्रथाको उत्पति भएसँगै जसरी छुवाछुत प्रथाको सुरुआत भयो। त्यसैगरी, नारीप्रति पनि विभेद गरिन थालियो। धर्मशास्त्रको गलत व्याख्या गरी महिलाप्रतिको दृष्टिकोण नकरात्मक भएको भेदभाव मध्ययुगदेखि चलिआएको पाइन्छ। महिलाले पतिको मृत्युपछि सती जानुपर्ने, पुरुषले अर्की श्रीमती ल्याउन पाउने, महिलालाई सन्तान पैदा गर्ने साधनको रूपमा मात्रै लिने गरेको पाइन्छ। अझ छाउपडी प्रथा, अचल सम्पत्ति जायजेथा आदि पुरुषको नाममा मात्रै दर्ता हुने, छोरालाई स्कूलमा पठाउने तर छोरीलाई घरको काममा लगाउने, छोरीको विवाह गर्दा केटा पक्षले मागेजतिको दाइजो दिनैपर्ने बाध्यता, दिन नसके ज्यानै गुमाउनु पर्नेसम्मको पीडा आदि सबै मध्ययुगमा सामन्ती प्रथाको झल्को छँदै छ। यसकारण नारीलाई सम्मानको आवश्यकता छ। अबको समाज पहिलाको जस्तो हुनुहुँदैन। नारीपुरुष उस्तै छन्, पुरुषले गर्ने काम महिलाले पनि गरेका छन्। महिला केवल घरधन्दामा मात्र सीमित छैनन्। नेपालको संविधानको धारा १७ मा स्वतन्त्रताको हकको व्यवस्था गरिएको छ तर अझै पनि कैयौं निर्दोष बालिका, किशोरी तथा महिला समाजमा हिंसाको सिकार भइरहनुपरेको छ। महिलामाथि हत्या, बलात्कार, यौन दुव्र्यवहार, अपहरण, बेचबिखन, कुटपिट, आगो लगाउने, विष खुवाउने, एसिड खन्याएर कुरूप बनाउने, दैनिक घरव्यवहारमा भेदभाव गर्ने, अधिकारबाट वञ्चित गर्नेगराउने र आत्मसम्मानमा चोट पुर्याउनेजस्ता घटना भइरहेका छन्। हाम्रो समाजमा छोरीलाई पटकपटक नैतिकताको पाठ पढाइन्छ तर छोरालाई भने छोरो मान्छे हो भन्ने परिपाटी कायमै छ। महिला महिलाको ठाउँमा र पुरुष पुरुषको ठाउँमा उत्तिकै महत्वपूर्ण छन्। यस्तो विभेदलाई समाजले नै निर्माण गरेको हो। महिलाहरू कार्यकौशलमा पुरुषको तुलनामा कम होइन, बढी नै देखिन्छ। महिलाहरूले घरभित्र र बाहिरको दोहोरो जिम्मेवारी कुशलतापूर्वक पूरा गरिरहेका छन् । यतिमात्र होइन, कतिपय महिला त सामाजिक जीवनका विशिष्ट स्थानमा पनि पुगेका छन् । अझ भन्ने हो भने महिला र पुरुष समान हुन्छन् भन्ने मान्यता नै कतै गलत त होइन ? महिला पुरुषभन्दा धेरै अगाडि छन्। सन्तान जन्माउने, हुर्काउनेदेखि, कति कठिनाइ झेलेर घरपरिवार व्यवस्थापन गर्ने अनि आफ्नो कार्यक्षेत्रमा दरो तरिकाले उत्रिएका र आफ्नो पेसामा सधैं अगाडि नै हुने महिला पनि छन्। राज्यले पनि कानुनी, नीतिगत एवं कार्यान्वयनमा संरचनागत व्यवस्था गरेको छ। महिला हिंसा नियन्त्रण गर्ने पहल कदमी थालेको छ। तर उच्च तह र तहमा महिलाको प्रतिनिधित्व सुनिश्चित गर्ने समाजमा महिलाको स्तर र जीवनयापनमा सुख एवं सुरक्षित अनुभूति गर्न सकिनेगरी समाज र परिस्थितिले काँचुली फेर्न भने सकेको छैन। त्यसैले आजको आवश्यक्ता सम्मानको हो। नारी सम्मान त्यतिखेर हुन्छ, जतिबेला नारीले स्वतन्त्र र स्वाधीन भएर बाँच्न सक्छिन्। नारी अस्मिता र पहिचानको खोजी गर्दै आफ्नो क्षमता र श्रमको व्यापार गर्न सक्छन्। समाजमा पुँजीवादी अर्थतन्त्र कायम नै छ। विज्ञापनका नाममा कतिपय परिवेशमा नारीलाई वस्तुका रूपमा प्रदर्शन र व्यापार गर्दै आइरहेको अवस्था पनि छ। महिला उपभोक्ता नै नभएका र महिलाको सम्बन्ध नै नभएका वस्तुको प्रचारका लागि पनि महिलाले स्वेच्छाले वा बाध्यताले आफ्नो सौन्दर्य प्रदर्शन गर्नुले पनि नारी अस्मिता र पहिचानको खोजीमा बाधा पर्ने अवस्था आउन सक्छ। नारीहरूले आफ्नो क्षमता र श्रमको व्यापार गर्नुपर्छ तर शरीर र सौन्दर्यको होइन। त्यसैले सभ्रान्तवादी महिलाले अझै महिला बेचबिखन तथा विज्ञापन र अश्लील सामग्रीहरूमा उनीहरूको प्रयोगको खुलेर विरोध गर्न सकून्। देहव्यापार तथा देह प्रदर्शनको पुँजीवादी संस्कृतिबाट मुक्त हुने प्रयास महिला स्वयंबाटै हुन सकोस् अनि नारी सम्मानको सुरुआत मानिन्छ। आर्थिक आधार र स्वावलम्बनको अभाव नै आज आम महिलाको समस्या बनिरहेको छ। तापनि यसप्रतिको सचेतना भने कमै महिलामा मात्र देखिन्छ। तसर्थ हरेक मान्छे आफ्नो जीवनयापनका लागि सक्षम हुन्छ भन्ने चेतनाको विकास नै समानता हो। त्यसैले अबका दिनमा समानताको मात्र नभएर सम्मानको खोजी गर्नु जरुरी छ। अब नारी सम्मान केलाई भन्ने त ? महिला भएकै कारण सांस्कृतिक, आर्थिक, शारीरिक एवं मानसिक रूपमा विभेद एवं प्रतिबन्ध खेप्न बाध्य नभएको अवस्था नारी सम्मान हो। महिलाको हक अधिकारको संरक्षण गर्दै नीतिगत कानुनी एवं व्यवहारगत सुधार गरिनु, हरेक क्षेत्रमा महिलाको सहभागिता सुनिश्चित गर्दै निर्णायक तहमा महिलाको स्थान सुरक्षित गरिनु, क्रूर यौनहिंसाका घटना समाजमा अन्त्य गरिनु, हरेक महिलाले सुरक्षित साथ यो समाजमा जीवन जिउने वातावरण सिर्जना हुनु नारी सम्मान हो। राज्यका हरेक पक्षमा सामाजिक, आर्थिक, शैक्षिक, राजनीतिक, प्रशासनिक लगायतका सबै क्षेत्रमा महिलाको पहँुच उच्च हुनुपर्छ। अझै बाँकी रहेका परम्परागत रूपमा जातपातको भेदभाव, चाँडो विवाह, छोराको महत्व, मातृत्व गुणका आधारमा महिलामाथि हुने उत्पीडन जस्ता विकृत पक्षको अन्त्य हुनुपर्छ। समाजमा घट्ने विभिन्न घटनाहरू महिलाले आफ्नो इज्जत, डर, प्रतिष्ठा र धम्कीको कारण लुकाइछिपाइ राख्न नपरोस्। खुलेर सार्वजनिक गर्न सक्ने वातावरण तयार होस्। ग्रामीण परिवेश र शिक्षाको उज्यालोबाट वञ्चित नारीमाझ महिला हिंसाविरुद्धको आवाज एकीकरण गर्न सकियोस् अनि नारी सम्मान हुन्छ। सम्मान गर्न कुनै प्रकारको पुरस्कार दिनुपर्ने होइन, महिलाका कामको प्रोत्साहन होस्। महिलालाई अगाडि बढ्न हौसला मिलोस्, आत्मसम्मानमा ठेस नपुग्नेगरी काम गर्ने वातावरण सिर्जना होस् अनि सम्मान हुन्छ। त्यसैले अबको आवश्यकता समानताका मात्र होइन, सम्मानको पनि हो।"
कक्षा ८ की छात्रा एनआरएनएको सद्भावना दूत,"पाल्पा : पाल्पा तानसेन नगरपालिका९ को दमकडा नमुना माध्यमिक विद्यालयमा एउटा आधुनिक चिटिक्क परेको व्यबस्थित रेकर्डिङ स्टुडियो छ। त्यही रेकर्डिङ स्टुडियोमा निरन्तर अभ्यासबाटै बलियो आत्मविश्वासको विकास गरी विद्यालयकी कक्षा ८ मा अध्ययनरत छात्रा ओजस्वी आचार्यलाई गैरआवासीय नेपाली संघले सद्भावना दूत बनाएको छ। एनआरएनएले मार्च १५ र १६ गते थाइल्यान्डको बैंककमा आयोजना गरेको दोस्रो अन्तर्राष्ट्रिय युवा सम्मेलनमा ओजस्भले कि नोट स्पिकरका रूपमा आफ्नो मन्तव्य राखेकी थिइन्। उक्त सम्मेलनमा ओजस्वीको मन्तव्यले नेपाल सरकार र गैरआवासीय नेपालीहरूको मन नै पगाल्यो। ओजस्वीको त्यो भाषण सामाजिक सञ्जालमा भाइरल नै बन्यो। थाइल्यान्डमै दोस्रो युवा सम्मेलनमा कक्षा ८ मा अध्ययनरत छात्रा आचार्य गैर आवासीय नेपाली संघको सद्भावना दूत नियुक्त भएकी हुन्। एनआरएनको सद्भावना दूत बनेपछि उनले कम्वोडियामा भएको १० औं एसिया प्यासिफिक क्षेत्रीय सम्मेलनमा समेत अतिथि वक्ताका रूपमा मन्तव्य राखेकी छन्। छात्रा आचार्यको अद्भुत उद्घोषण क्षमताको कारण उनी एनआरएनएको सद्भावना दूत बनेकी हुन्। उद्घोषणमा राम्रो क्षमता भएकी ओजस्वीले विद्यालयको स्टुडियो प्रयोगबाट नै आफ्नो प्रतिभालाई उत्कृष्ट बनाउँदै लगिन्। उनको अन्तर्वार्ता लिने शैली विश्वको व्यावसायिक अन्तर्वार्ताकारभन्दा कमी देखिँदैन। आफ्नो प्रतिभालाई छात्रा ओजस्वीले विद्यालयको रेकर्डिङ स्टुडियोबाट थप सुधार गर्दै परिस्कृत गर्दै लैजान सफल भएको विद्यालयका प्रधानाध्यापक मोहनप्रसाद सापकोटाले बताए। गत वर्ष कक्षा ७ मा अध्ययन गर्दै गर्दा सामुदायिक विद्यालय सुधार अभियन्ता अभिशेक घिमिरेसँग छात्रा आचार्यसहित सोही विद्यालयमा अध्ययनरत इजन श्रेष्ठले विद्यालयकै स्टुडियोमा लिएको अन्तर्वार्ताकै कारण आज उनी एनआरएनको सद्भावना दूतसम्मको सफलता हात पारेकी हुन्। घिमिरेसँग लिएको उनको अन्तर्वार्ता सामाजिक सञ्जालबाट करोडौं व्यक्तिले हेरेर उत्कृष्ट अन्तर्वार्ताको उपाधि पाएपछि उनको चर्चा संसारभरि नै फैलिएको थियो। छात्रा ओजस्वीको अन्तर्वार्ताबाट संसारभरका नेपालीहरू प्रभावित भए। गैरआवासीय नेपाली संघले गर्ने गतिविधिमा ओजस्वीले स्थान पाउँदै गइन्। गैरआवासीय नेपाली संघले २ महिनाअघि आफ्ना बालबालिकाहरूलाई केन्द्रित गरेको एक कार्यक्रममा ओजस्वी आचार्य र गण्डकी बोडिङकी प्रिन्सा रेग्मीलाई अतिथि वक्ताको जिम्मेवारी दियो। उक्त जुम सम्मेलनमासमेत ओजस्वीले उत्कृष्ट प्रदर्शन गरेर एनआरएनएको मन जित्न सफल भएकी थिइन्। पढाइमा समेत तेज रहेकी ओजस्वीले विद्यालयमा सञ्चालन हुने वार्षिक उत्सव तथा विभिन्न कार्यक्रम गतिविधिमा उद्घोषण गर्दै आएकी थिइन्। विद्यालयले ओजस्वीको उद्घोषणकला राम्रो देखेर उनलाई विद्यालयका अधिकांश कार्यक्रममा उद्घोषणको जिम्मेवारी दिँदै आएको छ। ओजस्वी गतवर्ष जिल्ला स्तरीय वक्तित्वकलामा प्रथम र लुम्बिनी प्रदेशस्तरीय वक्तित्वकला प्रतियोगितामा द्वितीय, हुँदै विभिन्न वक्तित्वकला प्रतियोगितामा भाग लिएर उत्कृष्ट पुरस्कार हात पारेकी छन्। विद्यालयले बालबालिकाको प्रतिभा बाहिर ल्याउन रेडियो मदनपोखरा सँगको सहकार्यमा बालबालिकासँग रेडियो कार्यक्रम सञ्चालन गर्दै आएको थियो। वालबालिकाहरू रेडियो जाने र आफ्ना विचार गतिविधिहरू रेकर्ड गराएर रेडियोबाट प्रसारण गर्दै आएका थिए। बालबालिका र शिक्षकले विद्यालयमै रेडियोमा जस्तै रेकर्डिङ स्टुडियो बनाउने प्रस्ताव राखे। उक्त प्रस्तावलाई विद्यालयले स्वीकार गरेर स्टुडियो निर्माण गरी बालबालिकालाई निरन्तर अभ्यास गराउँदै आएको विद्यालय व्यबस्थापन समितिका अध्यक्ष राजेशकुमार अर्यालले बताए। अहिले विद्यार्थीहरूले आफैं विद्यालयको रेकर्डिङ स्टुडियोबाट कार्यक्रमहरू उत्पादन गरे सामुदायिक रेडियो मदनपोखराबाट नियमित प्रशारण गर्दै आएका छन्।"
रौतहटमा स्रोत नखुलेको भारतीय रकमसहित एकजना पक्राउ,रौतहट : रौतहटमा स्रोत नखुलेको भारतीय रकमसहित एकजना पक्राउ परेका छन् । सशस्त्र प्रहरीले आलुखुर्सानीसँगै लुकाइएका ३ लाख ७८ हजार भारतीय रुपैयाँसहित एकजना पक्राउ गरेको हो। पक्राउ पर्नेमा पचरुखी निवासी राजकुमार सुढी रहेका छन्। सशस्त्र प्रहरीका अनुसार भारतसँग जोडिएको राजदेवी नगरपालिका नाकाबाट ब्रम्हपुरी हुँदै नेपाल प्रवेश गरेका सुढी शनिबार अपराह्न पक्राउ परेका हुन् । साइकलमा नेपाल आउँदै गरेका सुढीको चेकजाँच गर्ने क्रममा नाइलनको झोलाभित्र आलुखुर्सानीसँगै लुकाइएका भारतीय रुपैयाँ फेला परेको सशस्त्र प्रहरीले जनाएको छ । हाल उनलाई आवश्यक अनुसन्धान तथा कानुनी प्रक्रियाका लागि गौर भन्सार कार्यालयमा बुझाइएको छ।
चैतमा हिउँले ढाक्यो गुप्सीबस्ती,"गोरखा : हिमपात भएपछि धार्चे ४ गुप्सीबस्ती सेताम्मे भएको छ । ६२९ घर एकै ठाउँमा झुरुप्प भएको गुप्सीबस्ती हिमपात भएपछि मनमोहक देखिएको स्थानीय मार्सिङ गुरुङले जानकारी दिए । समुद्री सतहदेखि २७०० मिटर उचाइमा वुद्ध हिमालको काखैमा रहेको गुप्सीमा हरेक वर्ष समयमै हिउँ पर्दथ्यो । यसपटक भने ढिलो गरी पहिलो पटक हिँउ परेको गुरुङको भनाइ छ । शनिबार साँझ सातबजेदेखि करिब एकघण्टासम्म हिउँ परेको अर्का स्थानीय दिलबहादुर गुरुङ बताउँछन् । पहिले असिना पानी पर्यो । पछि हिउँ पर्यो, उनी भन्छन्, हिउँ त्यस्तै ४५ मिनेटदेखि एकघण्टासम्म पर्यो । तीनदेखि चार इञ्चसम्म बाक्लो हिउँ परेको उनको भनाइ छ । हिउँ परेपछि स्थानीयबासी खुशी छन् । गोरखा बजारबाट ७५ किलोमिटर टाढा पर्ने यहाँ हिउँ परेपछि हिउँ खेल्न जानेहरूको भीड लाग्ने गर्दछ । सदरमुकामबाट करिब चार घण्टामा पुग्न सकिने हुँदा गोरखा बजार,तनहुँको आँबुखैरेनी, नारायणघाटदेखिका युवाहरू हिउँ खेल्न तथा गर्मी छल्न यहाँ गएर रमाउने गर्दछन् । आन्तरिक र वाह्य पर्यटकहर आउन थालेपछि यहाँ होटलहरू पनि खुलेका छन् । २०७२ सालको भूकम्पले लाप्राकको पुरानो बस्ती पूर्ण रुपमा क्षतिग्रस्त भएपछि गैरआवासीय नेपाली संघ(एनआरएनए)ले त्यहाँका ५७६ घरधुरी र राष्ट्रिय पुनर्निर्माण प्राधिकरणले अरु ५३ गरी ६२९ घरधुरी गुप्सीपाखामा निर्माण गरेका हुन् । आंशिक घरमा बाहेक यहाँ नियमित बसोबास भने रहेको छैन ।"

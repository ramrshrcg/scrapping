शीर्षक,विवरण
चलायमान हुन नसकेको अर्थतन्त्र,"नवगठित सरकारको मुख्य चुनौती अर्थतन्त्रलाई चलायमान बनाउनु हो । साथै, मुलुकलाई समृद्धिको दिशामा अझै केही कदम अगाडि बढाउनु पनि । आर्थिक शिथिलताले नै मुलुकमा बेरोजगारी बढेको छ, मुलुकप्रति नै युवा विकर्षण र विदेशतिर आकर्षण भएको छ । राज्य स्वयंले राजस्व संकलनमा विफलता पाइरहेको छ । प्रमुख रूपमा यी समस्या समाधान गर्दै राजनीतिक स्थिरता हुन सके पक्कै पनि आशा पलाउँछ, पलायन आर्थिक पुँजीको पनि रोकिन्छ र मानवीय पुँजीको पनि । सरकार स्वयं विकास खर्च गर्न असमर्थ हुँदा हो, अर्थतन्त्र झन् मुर्झाएको छ । कागजी रूपमा खर्च बढाउने प्रयत्न हरेकजसो सरकारले गर्न खोजे पनि धरातलमा त्यसले तात्विक असर गरेन । अर्थतन्त्र जोगाउने नाममा आयात कसिलो गर्दा विदेशी मुद्राको सञ्चिति बढेको छ । त्यसको असर भन्सार राजस्वमा परिहाल्यो । रेमिटेन्स प्रवाह र शोधनान्तर बचत अनि विदेशी मुद्राको सञ्चितिले बाह्य अर्थतन्त्र मजबुद राखेको छ तर सूक्ष्म अर्थतन्त्र पनि थिलोथिलो । न सरकारले पैसा खर्च गर्न सक्ने न बैंकहरूमा थुप्रिएको बचतको ऋण प्रवाह हुने ? अनि होस् अर्थतन्त्र चलायमान कसरी ? त्यसमाथि सरकार अर्थतन्त्रका मुद्दा सम्बोधनका लागि कुनै नीति कदम चाल्न असमर्थ नै रह्यो । अरू त अरू निर्माण व्यवसायीसँग पनि सरकार उधारोमा छ । बजारमा पुँजी प्रवाह हुन पाएको छैन । हाम्रा सरकारहरूले हरेक वर्ष बजेटको आकार तर बढाए तर खर्च गर्ने सामथ्र्य बढाएनन् । खर्च हुने र खर्च गरिने सकिने शीर्षकमा बजेट विनियोजन नगर्ने तर सस्तो लोकप्रियताका लागि अनेक शीर्षकमा छुट्ट्याउने गर्दा पनि खर्चमा कमजोरी देखिन्छ । त्यसमाथि पुँजीगत खर्च नहुनुमा एउटामात्रै कारण छैन । नियम, कानुनका छिद्र र कमजोरी अनेक छन्, आयोजना निर्माणमा वन र त्यससँग सम्बन्धित ऐनकानुनका काँडा छन् । यस्ता अनेकानेक अल्झन र तगारा विस्तारै पन्छाउँदै जान सक्दामात्रै सरकार खर्च गर्न समर्थ बन्छ । होइन भने खर्च गर्छाैं भन्ने भाषणबाट मात्रै पुँजीगत खर्च हुन सक्दैन, कुराले चिउरा भिज्दैन, सरकारको भनाइले मात्रै पुँजीगत खर्च वृद्धि हुँदैन । अर्थतन्त्र उकासिन्न । व्याप्त र विकराल बन्दै गएको आर्थिक तथा त्यसबाट उत्पन्न सामाजिक समस्या हल हुँदैनन् ।"
पहाडको चिनो र कागुनो तराईमा लहलह,"टीकापुर : कैलालीको टीकापुरस्थित सुदूरपश्चिम विश्वविद्यालयको कृषि विज्ञान संकाय, स्कुल अफ एग्रिकल्चरले तराईमै रैथाने बाली कागुनो र चिनो फलाएको छ। स्नातक तहमा कृषि विषय अध्ययन गरिरहेका विद्यार्थीहरूलाई रैथाने बालीको प्रयोगात्मक अभ्यास गराउँदै बाली संरक्षणमा मद्दत पुर्याउन स्कुलले पहाडी जिल्लामा पाइने कागुनो र चिनो जस्ता रैथाने बाली तराईमै फलाएको हो। स्कुलले त्यहाँ अध्ययनरत विद्यार्थीहरूलाई रैथाने बालीका रूपमा रहेका चिनो, कागुनो, लट्टे, कोदो, जुनेलो लगायतका रैथाने बालीहरूको अध्ययन र अनुसन्धानका लागि प्लट तयार गरेर ती बालीहरू फलाएको छ। ती प्लटहरूमा विद्यार्थीले वर्षभरि विभिन्न रैथाने बालीहरू लगाउँदै आएका छन्। बाजुरा, गोरखा, नुवाकोटलगायतका पहाडी जिल्लाबाट रैथाने बालीहरूको बीउ ल्याएर स्कुल परिसरमा रहेको जग्गामा प्लट निर्माण गरी रैथाने बालीहरूको संरक्षण थालनी गरेको हो। विश्वविद्यालय कृषि विज्ञान संकायका डिन डाक्टर विष्णुविलाश अधिकारी जलवायु उत्थानशील कृषिका लागि विद्यार्थीहरूको संलग्नतामा रैथाने बाली संरक्षण गर्न तराईको माटो सुहाउँदो रैथाने बालीको विकास गर्न अध्ययन, अनुसन्धान सुरु गरिएको बताउँछन्। पहाडी जिल्लामा समेत लोपोन्मुख अवस्थामा रहेका रैथाने बालीलाई संरक्षण गर्नका लागि विद्यार्थीहरूलाई यसबारे ज्ञान दिने, अभ्यास गराउने गरी प्लट निर्माण गरेर अनुसन्धानहरू गरिरहेका छौं डीन डाक्टर अधिकारीले भने जलवायु परिवर्तनका असरलाई मध्यनजर गर्दै तराई क्षेत्रमा कागुनो, चिनो, कोदो, लट्टे, जुनेलो जस्ता बालीको खेतीबारे विद्यार्थीकै सहभागितामा फलाइएको छ। डाक्टर अधिकारीले अध्ययनले ती प्लटहरूमा उत्पादित रैथाने बालीमा पहाडकै जस्तो दाना नलागे पनि खेती हुन सक्ने सम्भावना देखिएको बताए। यहाँ सिँचाइको सुविधा राम्रो छ, तापक्रम सुहाउँदो बाली विकास गरेर हाम्रा विद्यार्थीको सहभागितामा रैथाने बालीको खेतीलाई किसानसम्म पुर्याउने उद्देश्यले संरक्षण थालनी गरेका हौ, डाक्टर अधिकारीले भने, रैथाने बालीको नयाँ बीउहरू विकास गरेर समुदायमै यसको खेती विस्तार गर्न सकिन्छ। स्वास्थ्यबद्र्धक मानिएका रैथाने बाली फलाएर गरिएको अध्ययन अनुसन्धान विद्यार्थीलाई रैथाने बालीको प्रयोगात्मक ज्ञान प्राप्त हुने डाक्टर अधिकारीको विश्वास छ। अहिले टीकापुरमा कागुनो, कोदो, चिनो, जुनेलो मकै, लट्टेको बीउ ल्याएर हामीले डेमो गरिरहेका छौं, अनुसन्धान पनि गरिरहेका छौं, उनले भने, यहाँ राम्रो उत्पादन देखिएको छ, ती बालीहरूमा थप अनुसन्धान गरेर ठूलो क्षेत्रफलमा किसानको खेतबारीसम्म पुर्याउन विश्वविद्यालयले दक्ष कृषि प्राविधिक तयार गर्र्ने लक्ष्य लिएको छ। अहिले टीकापुरमा कागुनो, कोदो, चिनो, जुनेलो मकै, लट्टेको बीउ ल्याएर हामीले डेमो गरिरहेका छौं, अनुसन्धान पनि गरिरहेका छौं, उनले भने, यहाँ राम्रो उत्पादन देखिएको छ, ती बालीहरूमा थप अनुसन्धान गरेर ठूलो क्षेत्रफलमा किसानको खेतबारीसम्म पुर्याउन विश्वविद्यालयले दक्ष कृषि प्राविधिक तयार गर्र्ने लक्ष्य लिएको छ। के हो रैथाने बाली ? परम्परागत रूपमा सदियौंदेखि कृषकहरूले आफ्नो दैनिक खानामा प्रयोग गर्दै आइरहेका कृषि बालीलाई रैथाने बाली भनिन्छ। प्रायः उच्च खडेरी तथा चिसो ठाउँमा लगाउन सकिने र मलजल थोरै हुँदासमेत उत्पादन लिन सकिने बाली रैथाने बाली हुन्। नेपालका पहाडी जिल्लाहरूमा पाइने चिनो, कागुनो, फापर, उवा, कोदो, लट्टे, सरगम, जुनेलो आदि रैथाने बाली हुन्। मुख्यगरी आयातीत विकासे र हाइब्रिड जातका बीउहरूलाई प्राथमिकता दिँदा रैथाने बालीहरू संकटमा पर्दै गइरहेका छन्। रैथाने बालीमा प्रचुर पौष्टिक तत्व उपलब्ध हुने, कम लगानी र सीमान्त जमिनमा गर्न सकिने, स्थान विशेष ठाउँमा हुने गरी जलवायु अनुकूल बालीका रूपमा पनि लगाउन सकिने भएकाले नेपालका लागि रैथाने बाली महत्वपूर्ण बालीका रूपमा रहेको स्कुल अफ एग्रिकल्चर टीकापुरका प्रमुख सुशील न्यौपाने बताउँछन्। प्रचुर मात्रामा पौष्टिक तत्व उपलब्ध हुने बाली हो, थोरै लगानीमा, सामान्य जमिनमा लगाउन सकिने हुनाले पनि रैथाने बालीको संरक्षण गर्न जरुरी छ, स्कुल प्रमुख न्याउपानेले भने, पछिल्ला वर्षहरूमा नेपालमा रैथाने बालीहरू लोप हुँदै गएका छन् भने ती बालीको खेती, उपयोग र संरक्षणसँग सम्बन्धित आदिवासी ज्ञानसमेत लोप हुने अवस्थामा छ, त्यसैले हामीले हाम्रा विद्यार्थीलाई यी ज्ञान दिन, रैथाने बाली संरक्षणमा मद्दत पुगोस् भनेर अध्ययन अनुसन्धान थालेका हौं। उनले जुनेलो, कागुनो, चिनो जस्ता बालीहरूको उत्पादन राम्रो देखिए पनि व्यावसायिक उत्पादनका लागि थप अनुसन्धान, अध्ययन जरुरी रहेको बताए। पहाडी क्षेत्रबाट हुने बसाइँसराइका कारणसमेत यस्ता रैथाने बालीहरू लोप हुने अवस्थामा पुगेको बताउँदै स्थानीय दीपक थापाले रैथाने बाली संरक्षणमा स्कुलले गरेको प्रयास सह्रानीय रहेको बताए। पहाडी क्षेत्रमा पाइने कागुनो, चिनो, जुनेलो बाली लगाउने चलन थियो, अहिले बसाइँसराइँका कारण समेत ती बालीहरू लोप हुने अवस्थामा पुगेका हुन्, थापाले भने, हाम्रा रैथाने बाली जोगाउन विद्यार्थीहरूको संलग्नतामा अध्ययन, अनुसन्धान हुनु सराहनीय छ, यसले रैथाने बाली जोगाउने टेवा पुग्नेछ। स्कुलले चिनो, लट्टे, जुनेलो जस्ता रैथाने बालीको संरक्षणका लागि विभिन्न ६४ वटा प्लट बनाएर अनुसन्धान गरिरहेको छ। स्कुलमा आठौं सेमेस्टरमा अध्ययनरत झापाका देवराज राजवंशीले गत चैत महिनामा लगाएको कागुनो तीन महिनामै तयार भएको बताए। रैथाने बाली हुन् भन्ने अध्ययन गरेका थियौं, तर देखेको पनि थिएनौं राजवंशीले भने प्लट तयार गरेर बीउ छरेर लगायो, दुई पटक मात्रै सिँचाइ गरेर हेर्दा पनि राम्रो बाला लागेको पाएका छौं। स्कुलले रैथाने बाली संरक्षण गर्न विद्यार्थीलाई प्लटमै सिकाउन थालेपछि पहाडी जिल्लाबाट आएका विद्यार्थीहरूले आफ्नो बारीमा जुनेलो, चिनो, कागुनो जस्ता बाली लगाएर अनुसन्धान गरिरहेको बताए। हाम्रा पहाडी जिल्लाबाट यहाँ अध्ययन गर्न आएका कतिपय साथीहरूले पहाडमै गएर चिनो, कागुनो लगाएर अनुसन्धान गरिरहेका छन्, यसले भोलिका दिनमा रैथाने बालीको संरक्षणमा मद्दत पुग्नेछ। स्कुलमा लगाइएको चिनोमा अनुसन्धान गरिरहेका स्कुलका विद्यार्थी विनोद बोहराले फागुनमा लगाएको चिनोले ९० दिनमा उत्पादन दिएको बताए। हिउँदे बाली भित्र्याएपछिको समयमा लगाएर मैले अनुसन्धान गरेको हुँ, ९० दिनमा बाली भिœयाउन सकिने रहेछ, बोहराले भने, कुन महिना लगाउँदा तराई क्षेत्रमा बढी उत्पादन दिन्छ भनेर अध्ययन गर्न बाँकी छ तर पनि तराईको गर्मीमा समेत चिनो र कागुनो फलेको छ। किन जोगाउने ? समुद्री सतहबाट झन्डै ६० मिटरदेखि ५ हजार मिटर उचाइसम्मको नेपाली भूभागमा विभिन्न रैथाने बालीहरू पाइन्छन्। सिँचाइको सुविधा नभएका, मलखाद्यसमेत नचाहिने सुख्खा, खडेरी हुने जमिनमा समेत रैथानी बालीबाट उत्पादन लिन सकिन्छ। रैथाने बालीमा सुक्खा, खडेरी, बढी तापक्रम, किराको प्रकोप तथा रोग सहन सक्ने क्षमता बढी हुनाले यी बालीहरू संरक्षण गर्नु आवश्यक छ, डीन अधिकारीले भने, जलवायु परिवर्तनका असर खप्न सक्ने साथै हाम्रो स्वास्थ्यका लागि समेत निकै लाभदायक पौष्टिक तत्व पाइने रैथाने बाली जोगाएर यसको विस्तार र विकासमा जोड दिनुपर्छ। जलवायु परिवर्तनका कारणले सुख्खा, खडेरी, बढी तापक्रम, बढी चिसो जस्ता समस्या बढ्दै गइरहेका छन्। हाइब्रिड, उन्नत, विकासे जातको बालीले जलवायु परिवर्तनका असर खप्न सक्दैनन्। रैथाने बालीमा सुक्खा, खडेरी, बढी तापक्रम, किरा र रोग सहन सक्ने क्षमता बढी हुनाले समेत संरक्षणमा जोड दिनु आवश्यक छ। रैथाने बालीले खाद्य सुरक्षा, पोषण सुरक्षा, स्वास्थ्य सुरक्षा, वातावरणीय र व्यावसायिक क्षेत्रमा टेवासमेत पुर्याउँछ।"
गति लिँदै गौरीटार,"हेटौंडा : नेपाली खेलकुद क्षेत्रमा देखापरेका तीता पृष्ठभूमिकाबीच केही आशालाग्दा कामहरू पनि हुन थालेका छन्। राज्य संघीय संरचनामा गएसँगै स्थापना भएको बागमती प्रदेश सरकारले खेलकुदलाई विशेष प्राथमिकतामा राख्दै खेल क्षेत्रमा भविष्य खोजिरहेका खेलाडीहरूका लागि आशा जगाउने काम गरिरहेको छ। बागमती प्रदेश सरकार स्थापनाको पहिलो वर्ष नै २०७४ सालमा तत्कालीन मुख्यमन्त्री डोरमणि पौडेलले प्रदेश युवा खेलकुद परिषद् गठनको कामअघि बढाए। त्यसको मुख्य उद्देश्य प्रदेशलाई खेल क्षेत्रको उर्वरभूमिको रूपमा स्थापित गदै प्रदेश अन्तर्गतका १३ वटै जिल्लामा खेल क्षेत्रको विकास गर्ने योजना अघि सारे। त्यसलगत्तै खेल क्षेत्र हेर्न छुट्टै निकायको आवश्यकता अनुरुप प्रदेश खेलकुद परिषद् गठन गरे। परिषद् गठन लगत्तै खेलक्षेत्रमा बजेट विनियोजन गर्न सुरु गरेका थिए। उनको त्यही कामलाई पछ्याउँदै वर्तमान सरकारले पनि त्यसलाई निरन्तरता दिँदै आएको छ। पौडेल नेतृत्वको सरकारकै समयमा प्रदेश राजधानी हेटौंडा घोषणा भएको थियो। त्यसबखत हेटौंडामा कुनै पनि सुविधा सम्पन्न रंगशाला थिएनन्। २०३९ सालमा प्रथम अन्तरनगर खेलकुद प्रतियोगिता सञ्चालनको क्रममा हेटौंडा उपमहानगरपालिका६ गौरीटारमा सुविधा सम्पन्न रंगशाला निर्माण गरिने घोषणा भएको थियो। रंगशाला निर्माणको घोषणा भए पनि त्यसपछि कुनै पनि काम अघि नबढेको अवस्थामा २८ जेठ २०६६ सालमा तत्कालीन प्रधानमन्त्री माधवकुमार नेपालले गौरीटार रंगशालामा केन्द्रीय खेलकुद प्रतिष्ठान निर्माणको सिलान्यास गरेका थिए। त्यतिबेला पाँच वर्षमा निर्माण सक्ने भनिए पनि बजेट न्यून हुँदा रंगशालाको वरपर पर्खाल लगाउने र खेलाडीको छात्रावास मात्र बनेको थियो। झन्डै १५ वर्षअघि सिलान्यास भएको रंगशालालाई प्रदेश सरकार स्थापनालगत्तै आफ्नो गौरवको योजनाका रूपमा समेटेर तीव्रगतिमा काम गरिरहेको छ। प्रदेश संरचना हुनुपूर्व जिल्ला खेलकुद विकास समितिको स्वामित्व रहेको रंगशालाको २३ बिघा जमिन प्रदेशको स्वामित्वमा छ। त्यसबखत गौरीटार रंगशाला निर्माणमा संघीय सरकारले करिब आठ करोड रुपैयाँ लगानी गरेको थियो। पाँच अर्ब लागत अनुमान गरिएको उक्त योजनामा संघीय सरकारले बजेट लगानी गर्न नसक्दा लामो समय अलपत्र बनेको थियो। अहिले संघीय सरकारले अलपत्र छाडेको गौरीटार रंगशाला निर्माणले गति लिएको छ। प्रदेशका तत्कालीन सामाजिक विकास मन्त्रालय र हालको युवा तथा खेलकुद मन्त्रालय न्तर्गत रहेको प्रदेश खेलकुद परिषदले रंगशाला निर्माणको नेतृत्व गर्दै विभिन्न खेलकुदका प्रतियोगिता गर्दै आएको छ। प्रदेश सरकारले ५ अर्ब रुपैयाँमा फुटबल स्टेडियम, पौडी पौखरी, क्रिकेट रंगशाला, एथलेटिक्स, फिटनेस सेन्टरलगायत २१ वटा खेल संरचना निर्माण गरिरहेको छ। देशकै दोस्रो ठूलो रंगशाला यसरी बन्दैछ देशकै दोस्रो ठूलो फुटबल रंगशालाका रूपमा निर्माण भइरहेको हेटौंडा६ स्थित गौरीटार रंगशालाको काम द्रुत गतिमा भइरहेको छ। पहिलो चरणमा गौरिटारभित्र सुविधा सम्पन्न अन्तर्राष्ट्रिय फुटबल रंगशाला निर्माणलाई प्राथमिकता दिँदै आएको छ। फुटबल रंगशालाको काम अहिले अन्तिम चरणमा पुगेको बागमती प्रदेश खेलकुद परिषद्का निवर्तमान सदस्यसचिव सूर्यलाल भण्डारीले जानकारी दिए। फुटबल रंगशाला निर्माणको कार्य लगभग अन्तिम चरणमा पुगेको छ। चालु आर्थिक वर्षभित्रै सम्पन्न गर्ने लक्ष्य भए पनि विविध कारणले आगामी आवमा निर्माण सम्पन्न गर्ने लक्ष्य छ, भण्डारीले भने, फुटबल रंगशाला देशकै पहिलो प्रविधियुक्त र दशरथ रंगशालापछिको ठूलो बन्नेछ। फुटबल रंगशालाको ९५ प्रतिशत काम सम्पन्न भइसकेको बताए। उनका अनुसार रातिको समयमा समेत प्रतियोगिता सञ्चालन गर्न मिल्ने गरी रंगशाला निर्माण भइरहेको छ। रंगशालामा आवास गृह, शौचालय, मिडिया सेन्टर, प्रतियोगिता सञ्चालनको क्रममा हुनसक्ने सम्भावित दुर्घटना र खेलाडीलाई लाग्नसक्ने चोटपटकको उपचारका निम्ति चिकित्सक बस्ने छुट्टै कक्षलगायत थुप्रै पूर्वाधार बन्ने उनले बताए। रंगशाला परिसरमै क्रिकेट रंगशाला गौरीटार रंगशाला परिसरमै अन्तराष्ट्रिय मापदण्ड अनुसारको क्रिकेट रंगशालासमेत निर्माण भइरहेको छ। रंगशाला निर्माणका लागि प्रदेश सरकारले २०८०८१ मा चार करोड रुपैयाँ बजेट विनियोजन गरेको थियो भने यो आर्थिक वर्षमा पनि बजेट विनियोजन गरेको छ । १२ करोड लागत अनुमान गरिएको रंगशाला निर्माणको काम २०८२ साल असार मसान्तमा सम्पन्न गर्ने लक्ष्य राखिएको छ। पौडी पोखरी पनि बन्दै गौरीटार परिसरमा अन्तर्राष्ट्रिय प्रतियोगिता सञ्चालन गर्न मिल्ने गरी पौडी पोखरी निर्माण पनि भइरहेको छ। प्रदेश सरकारको ९ करोडको लागतमा २ वटा पौडी पोखरी निर्माणको काम भइरहेको छ। एउटा पोखरी अभ्यास र अर्को प्रतियोगिता सञ्चालन गर्न मिल्ने गरी निर्माण गरिएको निवर्तमान सदस्यसचिव भण्डारीले बताए। गौरीटार रंगशालाको गुरुयोजना अनुसार कुल २१ वटा संरचना बन्ने भण्डारीले बताए। साढे ५ अर्ब बजेटको गुरुयोजना अनुसार रंगशालाभित्र ९ वटा कभर्डहल, ८ वटा ट्रेनिङ सेन्टर, फिटनेस सेन्टर, होस्टेललगायतका संरचना गरी २१ वटा संरचना बन्ने उनले बताए। यस्तै प्रदेशका १३ वटै जिल्लामा मिनी रंगशाला भए पनि रंगशाला नभएका जिल्लामा आगामी योजनामा समेटेर अघि बढने परिषद्को तयारी छ। चालु आर्थिक वर्षमा ९५ प्रतिशत बजेट प्रदेश स्तरको गौरीटार रंगशालामा खर्च गरिएको सदस्यसचिव भण्डारीले बताए। गौरिटारभित्र चार हजार क्षमताको बहुउदेश्यीय कभर्डहल, अभ्यासका लागि एक दर्जन थप कभर्डहल, मोटर स्र्पोट्स ट्याक, महिला तथा पुरुषका लागि छुट्टाछुट्टै आवास कक्ष, रिक्रिएसन कक्ष, औषधीउपचार कक्षसहित विभिन्न खेलका लागि दुई दर्जन संरचना निर्माण गर्ने प्रदेश सरकारको लक्ष्य छ। बागमती प्रदेशकी सामाजिक विकासमन्त्री कुमारी मोक्तानले भनिन्, हामीले प्रदेश गौरवको योजनामा राखेर बजेट अभावकाबीच पनि यो रंगशाला निर्माणको कामलाई प्राथमिकता दिएका छौं। बजेट अभावमा यसभित्रका संरचना निर्माण नरोकिने उनले बताइन्। यस्तै सामाजिक विकास मन्त्रालयबाट टुक्रिएर नयाँ बनेको युवा तथा खेलकुदमन्त्री रमा आले मगरले प्रदेश सरकारले युवा र खेलकुदलाई विषेश प्राथमिकता दिँदै विविध योजनासहित काम गर्दै आइरहेको बताइन्। उनले बागमती प्रदेशमा खेलकुदलाई पर्यटनसँग पनि जोडने योजना रहेको बताइन्।"
वीरगन्ज नाकाका भन्सारले भेटाएनन् राजस्व लक्ष्य,"वीरगन्ज : नेपालमा हुने कुल आयातनिर्यातको झन्डै ७० प्रतिशत अन्तर्राष्ट्रिय कारोबार हुने वीरगन्ज नाकाका दुवै भन्सार कार्यालयले गत आर्थिक वर्षमा राजस्व संकलनको लक्ष्य पूरा गर्न असफल भएका छन्। गत आर्थिक वर्ष २०८००८१ मा वीरगन्ज नाकाका वीरगन्ज भन्सार कार्यालयले लक्ष्यको ६४०१ प्रतिशत र सिर्सिया सुक्खा बन्दरगाह भन्सार कार्यालयले लक्ष्यको ७१७५ प्रतिशतमात्र राजस्व संकलन गर्न सकेको हो। गत आर्थिक वर्षमा वीरगन्ज भन्सारले लक्ष्यभन्दा ८८ अर्ब ४८ करोड १९ लाख ५४ हजार रुपैयाँ कम राजस्व संकलन गरेको कार्यालय प्रमुख भन्सार प्रशासक डिलाराम पन्थीले जानकारी दिए। उनका अनुसार गत आर्थिक वर्षमा भन्सार विभागले २ खर्ब ४५ अर्ब ८८ करोड ५० लाख ८२ हजार रुपैयाँ राजस्व संकलनको लक्ष्य दिएको थियो। तर वीरगन्ज भन्सारले लक्ष्यभन्दा करिब ३६ प्रतिशत कम अर्थात् १ खर्ब ५७ अर्ब ४० करोड ३१ लाख २८ हजार रुपैयाँमात्र राजस्व संकलन गर्न सकेको पन्थीले जानकारी दिए। गत आर्थिक वर्षमा साउनदेखि असारसम्मको १२ महिनामध्ये कुनै पनि महिनामा राजस्व संकलनको लक्ष्य पूरा गर्न नसकिएको उनले बताए। वीरगन्ज भन्सारले अघिल्लो आर्थिक वर्ष २०७९०८० मा पनि राजस्व संकलनको लक्ष्य पूरा गर्न असफल भएको थियो। त्यसबेला भन्सार विभागले वीरगन्ज भन्सारलाई २ खर्ब ६० अर्ब ९७ करोड २ लाख ८ हजार रुपैयाँ राजस्व संकलनको लक्ष्य दिएको थियो। तर वीरगन्ज भन्सारले लक्ष्यको ६०२० प्रतिशतमात्र अर्थात १ खर्ब ५७ अर्ब ८ करोड रुपैयाँमात्र राजस्व संकलन गरेको थियो। तर त्यसअघिको आर्थिक वर्ष २०७८७९ मा भने वीरगन्ज भन्सारले लक्ष्यभन्दा बढी नै राजस्व संकलन गरेको थियो। आर्थिक वर्ष २०७८७९ मा वीरगन्ज भन्सारले लक्ष्यभन्दा शून्य दशमलव ५४ प्रतिशतले बढी नै अर्थात् भन्सार विभागले दिएको लक्ष्यभन्दा १ अर्ब ९ करोड ५३ लाख २२ हजार रुपैयाँ बढी नै राजस्व संकलन गरेको थियो। तर त्यसअघिका लगातार पाँच वर्ष (आर्थिक वर्ष २०७२०७३ देखि २०७७७८ सम्म) मा भने वीरगन्ज भन्सार राजस्व असुलीको लक्ष्य पूरा गर्न असफल नै भएको थियो। यता, सिर्सिया भन्सार पनि गत आर्थिक वर्ष २०८०८१ मा राजस्व संकलनको लक्ष्य पूरा गर्न असफल भएको छ। गत आर्थिक वर्षका लागि भन्सार विभागले ६५ अर्ब ९४ करोड रुपैयाँ राजस्व संकलनको लक्ष्य दिएको थियो। तर सिर्सिया भन्सारले लक्ष्यको ७१७५ प्रतिशतमात्र अर्थात् ४७ अर्ब ३१ करोड रुपैयाँमात्र राजस्व संकलन गर्न सकेको भन्सार कार्यालय प्रमुख धनबहादुर बडुवालले जानकारी दिए। सिर्सिया भन्सारले अघिल्लो आर्थिक वर्ष २०७९०८० मा पनि लक्ष्यको ६२८८ प्रतिशतमात्रै राजस्व संकलन गर्न सकेको थियो। उक्त आर्थिक वर्षमा सिर्सिया भन्सारले ६७ अर्ब ४३ करोड रुपैयाँ राजस्व संकलनको लक्ष्य पाएकोमा लक्ष्यको ६२८८ प्रतिशतमात्रै अर्थात् ४२ अर्ब ४० करोड २२ लाख ९२ हजार रुपैयाँमात्र राजस्व संकलन गरेको थियो। त्यसअघिको आर्थिक वर्ष २०७८०७९ मा पनि यस भन्सारले लक्ष्यको ९४९८ प्रतिशतमात्रै राजस्व संकलन गरेको थियो। वीरगन्ज भन्सार कार्यालयका प्रमुख भन्सार प्रशासक डिलाराम पन्थीले भने अघिल्लो आर्थिक वर्षको भन्दा गत आर्थिक वर्षमा राजस्व संकलनमा सुधार देखिएको बताए। गत आर्थिक वर्ष २०८००८१ मा अघिल्लो आर्थिक वर्ष २०७९०८० को भन्दा ४ प्रतिशत बढी नै राजस्व संकलन भएको उनले बताए। गत आर्थिक वर्षमा अघिल्लो आर्थिक वर्षको भन्दा १४ प्रतिशत व्यापार घटेको भए पनि राजस्व संकलन भने ४ प्रतिशतले बढेको उनले बताए। उनले भने, यो नाकाबाट हुने अन्तर्राष्ट्रिय कारोबार अघिल्लो आर्थिक वर्षको भन्दा १४ प्रतिशतले घटेको छ। तर रेभिन्यू (राजस्व) भने बढेको छ। पन्थीले गत आर्थिक वर्षमा भारत तथा तेस्रो मुलुकबाट मालवस्तुको आयात नै कम भएका कारण राजस्व संकलनको लक्ष्य पूरा गर्न नसकिएको बताए। बढी राजस्व दिने नयाँ सवारीसाधन, कोइला, खानेतेलको कच्चा पदाार्थ, फलामजन्य वस्तु इत्यादिको आयात कम भएकाले त्यसको प्रत्यक्ष असर राजस्व संकलनमा परेको उनले जनाए। पन्थीले भने, आर्थिक मन्दी नै त नभनौं तर नेपाली बजार अझै पनि पूर्ण रूपमा लयमा फर्किसकेको छैन। जसका कारण बजार सुस्त छ। बजार सुस्त हुदाँ विदेशबाट मालवस्तुको आयात कम भइरहेको छ। मालवस्तुको आयात कम हुँदा त्यसको सीधै असर भन्सार राजस्वमा परेको हो। यता सिर्सिया भन्सार कार्यालयका प्रमुख बडुवालले पनि बढी राजस्व दिने नयाँ सवारीसाधन, फलमजन्य उद्योगका कच्चा पदार्थ, विलासिताका सामानको आयात नै कम भएका कारण राजस्व संकलनको लक्ष्य पूरा गर्न नसकिएकोे बताए। उनले भने, जुनजुन मालवस्तुबाट बढी भन्सार राजस्व उठ्छ ती मालवस्तुकै आयात घटेको छ। त्यहीकारण राजस्व संकलन पूरा हुन सकेन। वीरगन्ज भन्सार नाका र भन्सार यार्डमा जाँचपासका लागि राखिएका मालवाहक ट्रक र कन्टेनर। तस्बिर : क्रान्ति शाह।"
कांग्रेसएमालेसँग जनअपेक्षा,"काठमाडौं : करिब १० वर्षपछि देशका दुई प्रमुख दल नेपाली कांग्रेस र एमाले संयुक्त सरकार निर्माण गरेका छन्। जतिवेला देशमा संकट उत्पन्न हुन्छ, त्यतिबेला दुई दल एक ठाउँमा आउँछन् भन्ने आम बुझाइ छ। १० वर्ष पहिला, संविधान जारी गर्ने उद्देश्यकसाथ दुई दलले बलियो सरकार निर्माण गरेका थिए जसमा उनीहरू सफल पनि भए। आज फेरि त्यही संविधानमा संशोधन गर्ने र देशले भोगेका अन्य समस्या समाधान गर्ने भन्दै दुई दल एक ठाउँमा आएका छन्। विगत १० वर्षको दौरानमा देशमा निकै उथलपुथल आयो। नयाँ संविधानको निर्माणले देशमा राजनीतिक स्थिरता कायम भई देश आर्थिक समृद्धिको दिशामा जाने जनअपेक्षा थियो। तर, संविधान निर्माणसँगै देशमा झनै राजनीतिक अस्थिरता, आर्थिक संकट र निराशा बढ्दै गयो। त्यसयता बनेका कुनै पनि सरकार अढाई वर्षभन्दा बढी टिक्न सकेनन्। प्रदेश सरकार उस्तै अस्थिर बने। यस अवधिमा तुलनात्मक रूपमा स्थानीय सरकारले जनतामा आस जगाउने काम गरे तर त्यहाँ व्याप्त भ्रष्टाचारले त्यसलाई पनि ओझेलमा पारेको छ। यस अवधिमा न्यायलय, सुरक्षा निकाय, संसद, संवैधानिक निकायप्रति जनताको विश्वास डगमगाउँदै गयो। विगत १० वर्षमा प्रमुख राजनीतिक दलले देखाएको सत्ता लुछाचुँडीले जनतामा व्यापक निराशा छायो, राज्य संयन्त्र, सरकार र राजनीतिक दलहरूप्रति जनताको विश्वास निरन्तर घट्दै गयो। राज्यका निकायले स्वतन्त्र ढंगलेभन्दा पनि कुनै राजनीतिक दलको चासोमा काम गर्छन् भन्ने भाष्य निर्माण हुँदै गयो। युवा पुस्ता मात्र होइन्, प्रौढले पनि देशमा आफ्नो भविष्य देख्न थालेनन्। रोजगारी सिर्जना नै हुन सकेन्। त्यसैले रोजगारी, शिक्षा र स्थायी रूपमा नै विदेश जान चाहनेको संख्या ह्वात्तै बढ्यो। २०७९ सालको निर्वाचनपछि माओवादी अध्यक्ष पुष्पकमल दाहाल प्रधानमन्त्री बने तर उनको ध्यान देशका समस्या समाधान गर्नेभन्दा पनि सत्ता टिकाउनमा नै गयो। जसरी पनि सत्तामा टिक्नका लागि उनले कांग्रेस र एमालेसँग ३३ महिनामा समीकरण फेर्न थाले। यसको असर प्रदेशमा पनि देखियो, प्रदेश सरकार निर्माणको विषय राजनीतिक दलको हातबाट अदालतको हातमा पुग्यो। कोभिडले थला परेको अर्थतन्त्र झन् धरासायी बन्यो। ३३ महिनामा अर्थमन्त्री परिवर्तन हुने, अर्थ र राष्ट्र बैंकको बिचमा समन्वय त परै जाओस् द्वन्द्व नै बढ्यो। जसले गर्दा अर्थतन्त्र सुधारको योजनाबद्ध पहल नै भएन्। यसले जनतामा वितृष्णा मात्र उत्पन्न भएन्, २०७२ सालको संविधान र यो राजनीतिक प्रणालीमाथि नै आक्रमण हुन थाल्यो। व्यवस्था विरोधी आवाजहरू ठूलो हुँदै गयो, यति मात्र होइन सडकमा केही अराजकतासमेत देखिन थाल्यो। यही बीचमा देशका विभिन्न भूभागमा बिभिन्न समुदायको बिचमा द्वन्द्वसमेत हुन थाल्यो। विभिन्न तत्वले सामाजिक सद्भाव र एकता भाड्ने प्रयास गरे, गरिरहेका छन्। लामो समयसम्म आपसी सद्भाव, एकता र मैत्रीपूर्ण ढंगले बसेको समाजमा द्वन्द्व र विग्रहको बीउ रोपियो। देशको समग्र अवस्था सतहमा देखिएको भन्दा निकै गम्भीर बन्यो गयो। सम्भवतः यही गम्भीर परिस्थितिले नै नेपाली कांग्रेस र एमाले एक ठाउँमा ल्याएको हुनुपर्छ। दुई दलले पार्टीगत स्वार्थभन्दा पनि देशप्रतिको जिम्मेवारी महसुस गरेको देखिन्छ, जुन सकारात्मक हो तर त्यसलाई व्यवहारमा नै पुष्टि गर्ने ठूलो चुनौती उनीहरूको काँधमा छ। कांग्रेस र एमालेबीच भएको सहमति औपचारिक रूपमा सार्वजनिक त भएको छैन तर नेताहरूले बताएअनुसार राजनीतिक स्थायित्व कायम गर्नु, आर्थिक अवस्थामा सुधार ल्याउनु र संविधान संशोधन गर्नु वर्तमान सरकारको मुख्य कार्यभार हो। वास्तवमा यी समस्याको समाधान गर्नका लागि राष्ट्रिय एकताको सरकार निर्माणको आश्यकता थियो तर दलहरूबीच सहमति हुन सकेन्। तर, पनि प्रधानमन्त्री केपी शर्मा ओलीले संसद्बाट दुईतिहाइको समर्थन पाउने अवस्था बनेको छ। नयाँ गठबन्धनको मुख्य चुनौती सरकारलाई प्राप्त दुईतिहाइ समर्थन कायम राखिराख्नु हो। यसका लागि दुई दलले साना राजनीतिक दलहरूसँग निरन्तर संवाद र सहकार्यको आवश्यकता छ। विगतको अनुभवले सुरुमा प्रधानमन्त्रीले दुईतिहाइ समर्थन प्राप्त गर्ने तर त्यसलाई कायम गर्न नसक्ने देखिएको छ। यसका लागि प्रधानमन्त्री केपी शर्माले ओलीले सबै राजनीतिक दलहरूसँग निरन्तर संवादमा रहनुपर्छ। माओवादी केन्द्र, नेकपा(समाजवादी) र राष्ट्रिय स्वतन्त्र पार्टीले वर्तमान सरकारमा सहभागी नहुने घोषणा गरेका छन् तर अन्य राजनीतिक दललाई सरकारमा सहभागी गराउने तथा सरकारप्रति समर्थन जुटाउन खासै पहल भएको देखिएन्। त्यसैगरी कांग्रेस र एमालेको बीचमा निरन्तरता एकता कायम राख्न आवश्यक छ। ठूला विषय होइन्, राजनीतिक नियुक्ति लगायतका साना विषयले पनि गठबन्धनमा असमझदारी निर्माण हुने गरेको छ। यति मात्र होइन्, सरकार निर्माणसँगै सत्तारुढ दलमा नै असन्तुष्टि बढ्ने, सरकारको आलोचना हुने र त्यसले सत्तारुढ दलहरुबीच गम्भीर अविश्वासको वातारण सिर्जना भइ सरकार नै ढल्ने गरेका विगतका उदाहरणहरु छन्। यस विषयमा दुवै दलका शीर्ष नेताले विशेष ध्यान दिनुपर्छ। विगत ७० वर्षको राजनीतिक इतिहासमा बनेका धेरै सरकारहरू सत्तारुढ दलभित्रको द्वन्द्वका कारण नै असफल भएका छन् त्यसैले प्रधानमन्त्री ओली र नेपाली कांग्रेसका सभापति शेरबहादुर देउवाले दुवै आआफ्नो दललाई एक ढिक्का राख्नका लागि विशेष पहल नै गर्नुपर्छ यसपटक। विगतमा प्रमुख दुई दलबाट गल्ती भएकै छ, त्यसलाई स्वीकार गरेर सुधारको बाटोमा जानैपर्छ। त्यसैले पहिलो प्राथमिकता गठबन्धनलाई एकढिक्का राख्नु हो। यससँगै नेकपा एमाले र नेपाली कांग्रेसले जे प्रयोजनका लागि एक ठाउँमा आएको बताइरहेका छन्, त्यसको प्राप्तिका लागि तत्कालै काम सुरु गर्नुपर्छ। विगतमा जस्तो मन्त्रिपरिषद् विस्तारका लागि यसपटक धेरै समय लागेको छैन। मन्त्रिपरिषद्ले पूर्णता पाइसकेको छ र आइतबार प्रधानमन्त्रीले विश्वासको मतसमेत लिँदै छन्। त्यसपछि सरकारले बिजुली गतिमा काम सुरु गर्नुपर्छ। अर्काे प्राथमिकता निश्चय नै सुशासन कायम गर्नु र सेवा प्रवाहमा चुस्तता ल्याउनु हो। यतिवेला वडादेखि सिंहदरबारसम्म जताततै भ्रष्टाचार र बेथिति छ। घुसबिना कुनै पनि काम नहुने अवस्था छ। जनतामा व्यापक निराशा उत्पन्न हुनुको एउटा कारण त्यही बेथिति पनि हो। राजनीतिक दलमा आबद्ध र उनीहरू निकटले राज्यको स्रोत र साधनको दोहन गरेको प्रत्यक्ष दृश्य जनताले देखिरहेका छन्। पछिल्लो समय सुशासन कायम गर्ने र भ्रष्टाचार नियमन्त्रण गर्ने विषयलाई आम सर्वसाधारणले गम्भीर रूपमा लिएका छन् भन्ने विषयलाई नयाँ सरकारले हेक्का राख्नुपर्छ। केही नयाँ राजनीतिक दल यही आधारमा उदाइरहेका छन्। अर्थतन्त्रमा सुधार अहिलेको तत्काल आवश्यकता हो। पुँजीगत खर्च बढाउने, लगानीको वातावरण सिर्जना गर्ने, निजी क्षेत्रलाई विश्वास लिने लगायतका थुप्रै जिम्मेवारी सरकारको काँधमा छ। यतिवेला निजी क्षेत्र विभिन्न कारणले त्रसित छ, लगानी गर्ने मुडमा छैन, बरु लगानी विदेशमा लैजाने सोचमा छ। यो असुरक्षा के कारणले भयो ? विभिन्न सरकारी र अन्य व्यक्तिले निजी क्षेत्रलाई धम्क्याउने काम गरिरहेका छन्। यसलाई तत्कालै सम्बोधन गर्न आवश्यक छ। रोजगारी सिर्जना अर्काे प्रमुख प्राथमिकता हुनुपर्छ किनभने यसले युवा वर्गको विदेश पलायनलाई केही रोक्न सक्छ। समस्याको सूची लामो छ। ७० लाखभन्दा बढी सहकारी पीडित न्यायको खोजीमा छन्, काठमाडौंको केन्द्रमा उनीहरूले आन्दोलन गरिरहेका छन्। मिटरब्याज पीडितले न्याय पाएका छैनन्। कांग्रेस र एमालेले संविधान संशोधनको एजेन्डा पनि अगाडि बढाउने बताएका छन्। तर, यो विषय सहज छैन। एउटा विषय संशोधन गर्न खोज्दा अरू सयांै विषयहरू सडकमा आउने खत्तरा छ। त्यसैले यस विषयमा दुई दलले बृहत् छलफल र बहसलाई अगाडि बढाउन आवश्यक छ। संसद्मा रहेका सबै राजनीतिक दलहरूसँग लामो परामर्श र छलफलपछि मात्रै यसलाई अगाडि बढाउनुपर्छ, अन्यथा यसले द्वन्द्व र अशान्ति निम्त्याउन सक्छ। नेपालको राजनीतिमा भूराजनीतिक प्रभाव त्यति नै छ। विभिन्न देशसँग सम्बन्धित विभिन्न विषयमा दुई दलको बीचमा एकल धारणा छैन। यस विषयमा पनि दुई दलको शीर्ष नेतृत्वले विशेष ध्यान दिन आवश्यक छ। विशेषत भारत, चीन, अमेरिका र अन्य मुलुकसँगको सम्बन्धलाई विशेष होसियारीका साथ अगाडि बढाउन आवश्यक छ। यी विषयभन्दा पनि अहिले सबैभन्दा ठूलो चुनौती बनेको राज्य, सरकार, राजनीतिक दल र राज्य संयन्त्रप्रति जनताको विश्वास र भरोसा जगाउनु हो। यतिबेला राज्यका निकयप्रति जनताको विश्वास घट्दो अवस्थमा छ। अहिले मुख्य राजनीतिक दलहरूबाट अब कुनै अपेक्षा गर्न सकिँदैन, न्यायालयबाट न्याय पाउन कठिन छ, संसद् आफ्नो जिम्मेवारीमा असफल भइरहेको छ, जताजतै भ्रष्टाचार र कुशासन छ भन्ने बुझाइ बढ्दै गइरहेको छ। जसले गर्दा अहिले राजनीतिक प्रणालीप्रति मात्र होइन्, प्रजातन्त्रप्रति नै जनताको वितृष्णा बढिरहेको छ। यसलाई चिरेर जनताको विश्वास जगाउन सक्नु नै गठबन्धन सरकारको सबैभन्दा ठूलो चुनौती हो। यही विश्वास सिर्जना गर्न सकेमा मात्र अर्थतन्त्रमा सुधार आउँछ, अहिलेको राजनीतिक प्रणालीप्रति विश्वास बढ्छ। यदी कांग्रेस र एमालेको सरकारले पनि यो विश्वास जगाउन सकेन भने युवा र पुँजी पलायन अझै बढ्ने छ, संविधानमाथिको आक्रमण बढ्छ। त्यसैले यो चुनौतीको सामना अहिलकै कार्यशैली र गतिले सम्भव छैन।"
इजरायल पठाउने भन्दै ठगी गर्ने गिरोह सक्रिय,"काठमाडौं : केयरगिभरका लागि इजरायलमा नेपाली कामदार पठाउनका लागि नेपाल सरकार र इजरायल सरकारबीच द्विपक्षीय सम्झौता भएको छ। यसका लागि सरकारले प्रक्रिया अगाडि बढाइसकेको छ। आवेदन खुल गरिएको छ। यही मौका पारेर इजरायल पठाउने भन्दै ठगी गर्ने गिरोह पनि सक्रिय भएका छन्। वैदेशिक रोजगार विभागका महानिर्देशक डन्डुराज घिमिरेले शुक्रबार विज्ञप्ति जारी गर्दै ठगी गर्ने गिरोह सक्रिय रहेकाले सचेत रहन आग्रह गरेका छन्। इजरायलमा दीर्घकालीन स्याहार केन्द्रमा सहायक कामदार केयरगिभरका लागि कामदार पठाउन गत असार ११ गते आवेदन खुलाइएको छ। आवेदनहरू आउने क्रममा नै छन्। विभागले इजरायलमा केयरगिभरका लागि ८ सय जनाका लागि विज्ञापन आह्वान गरेको थियो। महानिर्देशक घिमिरेद्वारा जारी विज्ञप्तिमा भनिएको छ, कामदार पठाउनको लागि वैदेशिक रोजगार विभागले जी टू जी प्रक्रिया अपनाएको छ। यही प्रक्रियामार्फत नै निष्पक्ष र पारदर्शी तरिकाले कामदार छनोट हुने नै छ। यही क्रममा इजरायलमा कामदार पठाइदिने भन्दै पैसा असुल्ने गिरोह सक्रिय रहेको पाइएको छ। वैदेशिक रोजगार विभागमा विभिन्न गिरोहले पैसा उठाउँदै हिँडेको भन्ने सूचना आएको बताउँदै महानिर्देशक घिमिरेले गम्भीर ध्यानाकर्षण भएको जनाएका छन्। इजरायलमा कामदार पठाउने भन्दै प्रलोभनमा पारी अनधिकृत रूपमा रकम असुली गर्ने व्यक्ति तथा संस्थाहरूलाई कानुनी कारबाही हुनेछ। उनका अनुसार यस्ता व्यक्ति तथा समूहले कामदार छनोट प्रक्रियाबारे भ्रामक सूचना फैलाएका छन्। गलत र भ्रामक सूचनालाई विश्वास नगर्न र विभागको आधिकारिक सूचना हेर्नका लागि घिमिरेले आग्रह गरे। विभागले रोजगारीको प्रलोभन देखाई विभिन्न व्यक्ति तथा समूहहरूबाट देखाइएको प्रलोभनमा नपर्नसमेत सबैमा अनुरोध गरेको छ। ठगी र गलत प्रचारका सम्बन्धमा विभागले सूक्ष्म रूपमा अनुसन्धान गरिरहेको समेत विभागले जनाएको छ।"
काभ्रेको धार्मिक स्थलहरू साइकलमै सरर,"काभ्रे : साइकलको प्रयोग र आपसी सद्भाव र सहकार्य बढाउने उद्देश्यसहित काभ्रेको पनौती, धुलिखेल नमोबुद्ध हुँदै पनौतीसम्म कोरा च्यालेन्ज साइकल यात्रा भएको छ। शनिबार साइकल यात्रीहरूले जिल्लाको महत्वपूर्ण धार्मिक स्थलहरू साइकलमै यात्रा गरे। यात्रामा काठमाडौं, भक्तपुर, ललितपुर र काभ्रेका साइकल यात्रीहरू सहभागी थिए। धार्मिक पर्यटकीय स्थलहरू साइकलमार्फत घुम्न सकिन्छ भन्ने उद्देश्यले कोरा च्यालेन्ज गरिएको पनौती बाइक स्टेसन प्रमुख बिपिन श्रेष्ठले जानकारी दिए। काभ्रेको धार्मिक पर्यटकीय पनौती नगरबाट सुरु भएर धुलिखेल हुँदै नमोबुद्ध गुम्बासम्म पुगेर साइकल यात्रीहरू पुनः पनौती बजारसम्म पुगेका थिए। पनौतीबाट सुरु हुँदै चौकोट, धुलिखेल सरस्वती बजार, धुलिखेल भट्टिडाँड, काभ्रे भन्ज्याङ हुँदै बौद्ध धर्मालम्बीहरूको महत्वपूर्ण रहेको नमोबुद्ध गुम्बामा साइकल यात्रीहरू साइकलमै पुगेका थिए। नमोबुद्धबाट साइकल यात्रीहरू शंखु, बतासे हुँदै पुनः पनौती बजार परिक्रम गर्न पुगेका थिए। पनौती बजारमा पनौती पर्यटन केन्द्रले साइकल यात्रीहरूलाई भव्य स्वागत गरिएको थियो। साइकल यात्रीहरूलाई बिभिन्न स्थानहरूमा स्वागतसँगै पानी, चिसो र मोही खुवाएका थिए। धुलिखेल पुगेका साइकल यात्रीहरूलाई धुलिखेल नगरपालिका ८ को वडाअध्यक्ष विनोद गौतमलगायतको टिमले सबैलाई मोही खुवाएर स्वागत गरिएको थियो। पनौती कोरा साइकल यात्रीहरूले गरिएको दोस्रो कार्यक्रमले हाम्रो नगर चिनाउने काममा जोड् दिएको नगर प्रमुख रामशरण भण्डारीले बताए। साइकलमा युवाहरूको मोह र धार्मिक स्थलहरूको प्रचारमा नगरको साथ रहेको भण्डारीले बताए। काभ्रेको मुख्य शहर पनौती, धुलिखेल र नमोबुद्धमा रहेका विभिन्न पर्यटकीय स्थलहरूको प्रचुर सम्भावनलाई प्रचार र आन्तरिक पर्यटनमा जोड दिन यस्तो युवाहरूको अभियानले आगामी दिनमा राम्रो पहिचान दिन सक्ने पनौती नगरपालिका५ का अध्यक्ष विनोद खत्रीले भने। हामीले युवाहरूलाई सिर्जनात्मक कार्यहरूमा जोड दिन एक महिनामा एक दिन मात्र भएपनि साइकलमा यात्रा गरेर धार्मिक स्थलहरू घुम्न सकियो भने राम्रो प्रचार हुने अध्यक्ष खत्रीले बताए। साइकलमा काभ्रेको धार्मिक स्थलहरूको यात्रा गर्न काठमाडौंबाट आएका विकास खोवाजुले यात्रामा बिभिन्न पर्यटकीय स्थलसँगै हिमाल रेन्ज र रमाइला धानको फाँटहरू देखेर मनै फुरुङ्ग भएको बताए। पनौती कोरा साइकल टिमलाई स्वागत गर्दै जिल्ला युवा समिति काभ्रेका अध्यक्ष प्रकाश थापाले युवाहरूले साइकलमा लामो यात्रा गरेर तीन नगरको धार्मिक स्थलहरूको प्रचारमा सहयोग पुयाएकोमा धन्यवाद ब्यक्त गरे। साइकल यात्रीहरूले तीन नगरको धार्मिक स्थल साइकल रुट ३३ किलोमिटर पार गरेका थिए। करिब ४ घण्टा साइकलमै यात्रीहरूले यात्रा गरेका हुन्। दोस्रो पनौती कोरा च्यालेन्जको पनौनी नगरपालिका प्रमुख रामशरण भण्डारी र उपप्रमुख गिता बन्जाराले स्वागत गरेका थिए।"
प्रधानमन्त्री ओलीले पाए संसदमा दुईतिहाइ सांसदको विश्वासको मत,"काठमाडौं : प्रधानमन्त्री केपी शर्मा ओलीले प्रतिनिधिसभा बैठकबाट दुईतिहाइ सांसदको विश्वासको मत पाएका छन्। प्रधानमन्त्री ओलीले आइतबार प्रतिनिधिसभामा आफूलाई विश्वासको मत छ भनेर राखेको प्रस्तावको पक्षमा १८८ र विपक्षमा ७४ मत खसेको हो। मत दिन्न भन्ने पक्षमा १ मत परेको छ। प्रधानमन्त्रीले विश्वासको मतसम्बन्धी पेश गरेको प्रस्तावमा पाएको मत प्रतिनिधिसभाको बहुमत भएको भन्दै सभामुख देवराज घिमिरेले प्रधानमन्त्री ओलीले विश्वासको मत प्राप्त गरेको घोषणा गरेका थिए। बहुमतका लागि ओलीलाई १३८ मतको आवश्यक थियो। आइतबार प्रतिनिधिसभा बैठकमा २७५ सदस्यमध्ये २६३ जना सांसद उपस्थित थिए। नेकपा एमालेका अध्यक्ष ओलीलाई नेपाली कांग्रेस, एमाले,अशोक राई नेतृत्वको जसपा, जसपा नेपाल, जनमत र लोसपालगायतले विश्वासको मत दिए। नेकपा माओवादी केन्द्र, राष्ट्रिय स्वतन्त्र पार्टी (रास्वपा), नेकपा एकीकृत समाजवादी, राष्ट्रिय प्रजातन्त्र पार्टी (राप्रपा) र जनमोर्चाले विश्वासको मतको विपक्षमा मतदान गरे। विश्वासको मतको प्रस्तावमाथि छलफलका लागि दुई घण्टाको समय निर्धारण गरिएको थियो। असार ३० गते प्रधानमन्त्री नियुक्त भएका नेकपा एमाले अध्यक्ष तथा प्रधानमन्त्री ओलीले आज प्रतिनिधिसभा बैठकमा विश्वासको मत लिएका हुन्। संविधानको धारा ७६ को उपधारा २ अनुसार प्रधानमन्त्री नियुक्त भएका ओलीले उपधारा (४) बमोजिम विश्वासको मत लिएका हुन्। नेकपा एमालेले प्रधानमन्त्री पुष्पकमल दाहाल 'प्रचण्ड'नेतृत्वको सरकारलाई दिएको समर्थन फिर्ता लिएपछि अल्पमतमा परेका प्रचण्डले असार २८ गते संसदबाट विश्वासको मत नपाएपछि नेपाली कांग्रेसको समर्थनमा ओली प्रधानमन्त्री बनेका हुन्। दुई वा दुईभन्दा बढी दलको समर्थनमा नियुक्त प्रधानमन्त्रीले ३० दिनभित्र प्रतिनिधिसभाबाट विश्वासको मत लिनुपर्ने संवैधानिक प्रावधान छ। ओलीले प्रधानमन्त्री नियुक्त भएको एक हप्तामै विश्वासको मत लिएका हुन्। गत असार १७ गते नेपाली कांग्रेस र एमालेबीच गठबन्धनसहित राष्ट्रिय सरकार निर्माण गर्ने सहमति भएको थियो। सहमतिअनुसार पहिलो चरणमा सरकारको नेतृत्व एमाले अध्यक्ष ओलीले र त्यसपछि चुनावसम्म कांग्रेस सभापति शेरबहादुर देउवाले नेतृत्व गर्ने सहमति भएको ओलीले आज संसदमा जानकारी गराएका थिए। उनीहरूबीच संविधान संशोधन र आर्थिक सुधार गर्ने सहमति भएको छ।"
"लुम्बिनीका मुख्यमन्त्री महराले दिए राजीनामा, नयाँ सरकार गठनको गृहकार्यमा एमालेकांग्रेस",दाङ : केन्द्रमा सत्ता सकिकरण फेरिएपछि लुम्बिनी प्रदेश सरकार नयाँ बन्ने चरणमा पुगेको छ। वर्तमान मुख्यमन्त्री जोगबहादुर महराले राजीनामा दिएपछि प्रदेश सभाका दुई ठुला दल नेकपा एमाले र नेपाली कांग्रेस नयाँ सरकार गठनको लागी गृहकार्यमा जुटेका हुन्। प्रदेश सभाको आजको बैठकलाई सम्बोधन गर्दै मुख्यमन्त्री जोखबहादुर महराले राजीनामा दिएपछि लुम्बिनीमा नयाँ सरकार गठनको बाटो खुलेको हो। तीन महिना अघि नेकपा एमालेसहित राजनीतिक दलको समर्थनमा नेकपा माओवादी केन्द्रका दल नेता महरा मुख्यमन्त्रीमा नियुक्त भएका थिए। अहिले साझेदार दलले समर्थन फिर्ता लिएपछि महराले पदबाट राजीनामा दिएका हुन्। लुम्बिनी प्रदेशमा दुई ठूला दल एमाले र कांग्रेसले नयाँ सरकार बनाउनेछन्। प्रदेश प्रमुखले नयाँ सरकार गठनको लागी आह्वान गर्ने र बहुमत सांसदको हस्ताक्षरसहित प्रदेश प्रमुख समक्ष दाबी पेश गर्ने तयारीमा दलहरु जुटेका छन्। सरकारमा सहभागी हुने र नयाँ मन्त्रिपरिषद् बनाउने बारेमा दलहरुको बीचमा छलफल अघि बढेको छ। मुख्यमन्त्रीसहित सरकारमा सहभागी हुने मन्त्रीहरुको सपथ एकै चरणमा गर्ने गरी तयारी थालेको कांग्रेस संसदीय दलका नेता डिल्लीबहादुर चौधरीले जानकार दिए। लुम्बिनी प्रदेशमा अहिले मुख्यमन्त्री तथा मन्त्रिपरिषद्सहित १२ मन्त्रालय छन्। अब बन्ने नयाँ सरकारले मन्त्रालयको संख्या घटाउनेदेखि प्रदेशको कामकाजलाई प्रभावकारी बनाउन जिम्मेवारी निर्वाह गर्ने तयारी रहेको छ। कांग्रेसको समर्थनमा एमाले संसदीय दलका नेता लिला गिरी मुख्यमन्त्री बन्ने टुंगो लागेको छ। राजनीतिमा देखिएको अस्थिरता अन्त्य गर्दै जनताको आर्थिक अवस्था सुधार गर्ने संकल्पसहित नयाँ सरकार बन्ने एमाले संसदीय दलका नेता लिला गिरीले बताए। लुम्बिनीमा एमालेका २९ र कांग्रेसका २७ जना सांसद छन्। सरकार बनाउन ४४ जना सांसद भए पुग्छ। नयाँ सरकार बनाउन एमालेकांग्रेसलाई बहुमत पुर्याउन सहज छ। प्रदेश गठन भएदेखि सधैं सरकारमा सहभागी भएको दल नेकपा माओवादी केन्द्र भने पहिलो पटक प्रतिपक्ष दलको भूमिकामा पुगेको छ। सरकारले गर्ने कामको आधारमा सदनमा प्रमुख प्रतिपक्ष रुपमा भूमिका निर्वाह गर्ने प्रमुख सचेतक ईन्द्रजीत थारुले बताए।
ओलीप्रति नेपालको व्यंग्य  अर्कालाई लात्तीले हिर्काएर आफू स्वर्गतिर लागे,"काठमाडौं : नेकपा एकीकृत समाजवादीका अध्यक्ष माधव कुमार नेपालले संसदमा प्रधानमन्त्रीको खोजी गरेका छन्। प्रतिनिधिसभा बैठकमा प्रधानमन्त्री केपी शर्मा ओलीले राखेको विश्वासको मतको प्रस्तावमाथिको छलफलमा भाग लिँदै अध्यक्ष नेपालले संसदमा प्रधानमन्त्री ओली नदेखेपछि खोजि गरेका हुन्। 'मैले प्रधानमन्त्रीज्यूलाई देखिराखेको छैन। उहाँले आफ्नो विश्वासको मत मागिरहनु भएको छ। तर, यो हलबाट उहाँ बेपत्ता हुनुहुन्छ। उहाँले सदनलाई महत्व नदिएको देखिन्छ। उहाँको निम्ति सबैभन्दा महत्वपूर्ण कुरो भनेको आजको सदनमा पूरा समय उपस्थिति आवश्यक थियो। सबैका विचारहरू र धारणाहरू सुन्ने धैर्यता राख्नुपर्थ्यो। अरुका वचनहरु सहन नसकेको ठान्नु भएको हो कि क्या हो। कसैका वचनहरू कटु निस्केका छैनन्। सबैका कर्णप्रिय नै छन्। मेरा पनि कर्णप्रिय नै छन्,'उनले भने,' मैले उहाँको उपस्थिति मात्रै संझाउन खोजेको हुँ।' पूर्वप्रधानमन्त्री नेपालले एमाले अध्यक्ष ओली आफू स्वर्गतिर गएर अरूलाई लात्ताले हानेर नर्क पठाएको टिप्पणी गरे। उनले भने,'अघिल्लो दिन स्वर्ग गएपनि नर्क गएपनि सँगसँगै जाने वाचा गरे पनि भोलिपल्ट आफू स्वर्गतिर गएर अरूलाई लात्ताले हानेर नर्क पठाए।'"
प्रधानमन्त्री ओलीको नियुक्तिविरुद्ध परेको रिट संवैधानिक इजलासमा पठाउने आदेश,"काठमाडौं : प्रधानमन्त्री केपी शर्मा ओलीको नियुक्तिविरुद्ध परेको रिटमाथिको सुनुवाइ संवैधानिक इजलासमा हुने भएको छ। आइतबार न्यायाधीश बालकृष्ण ढकालको इजलासले उक्त रिट संवैधानिक इजलासमा पठाउने आदेश दिएको हो। ओलीलाई प्रधानमन्त्रीमा नियु्क्त गर्ने निर्णय संविधानविपरित भएको जिकिर गर्दै अधिवक्ता दीपक अधिकारीलगायतले सर्वोच्चमा रिट दिएका थिए। उनीहरूले ओलीको नियुक्ति बदरको मागसहित विपक्षीका नाममा परमादेश माग समेत गरेका छन्। ओलीलाई असार ३० गते राष्ट्रपति रामचन्द्र पौडेलले संविधानको धारा ७६ को उपधारा (२) अनुसार प्रधानमन्त्री नियुक्त गरेका थिए। प्रधानमन्त्री ओलीले आज प्रतिनिधिसभा बैठकमा विश्वासको मत लिँदैछन्। अहिले विश्वासको मत परियोजनका लागि प्रतिनिधिसभा बैठक जारी छ। रिटमा संघीय संसद सचिवालय,कांग्रेस संसदीय तलका नेता शेरबहादुर देउवा ,नेपाल कम्युनिष्ट पार्टी एमाले संसदीय दलको नेता केपी शर्मा ओली तथा नेपाल कम्युनिष्ट पार्टी एमालेको संसदीय दलको कार्यालय सिंहदरबार, प्रधानमन्त्री तथा मन्त्रिपरिषद्को कार्यालय र राष्ट्रपतिको कार्यालय सितल निवासलाई विपक्षी बनाइएको छ।"
प्रतिनिधि सभा बैठकमा पूर्वमन्त्रीले भने : मैले हिजो मात्रै सानोठिमीमा ५ हजार घुस दिएर आएँ,"काठमाडौं : पूर्व वनमन्त्री वीरेन्द्रप्रसाद महतोले शिक्षा मन्त्रालयअन्तर्गत सानोठिमी कार्यालयमा ५ हजार रुपैयाँ घुस दिएको बताएका छन्। आइतबारको प्रतिनिधि सभा बैठकमा जनता समाजवादी पार्टीका सांसदसमेत रहेका महतोले छोराको समकक्षता पत्र लिन सानोठिमी गए पनि समयमा काम नभएपछि ५ हजार रुपैयाँ घुस दिएको बताएका हुन्। उदाहरण दिँदै महतोले भने, म हिजो,म भूपू मन्त्री र मैले हिजो शिक्षा मन्त्रालयको सानोठिमीमा ५ हजार घुस दिएर आएको छु, कसले पत्याउँछ? पत्याउनु हुन्छ ? मेरो छोराको सर्टिफिकेट इक्युभ्यालेन्ट (समकक्षता)गर्नुपर्ने थियो,मैले ११ बजे पठाएको ३ बजेसम्म गर्दिएनन्, यो मिलेन, त्यो मिलेन भने। यसो भएन, हेर्दा सबै कागज मिलेको छ। महतोले भने, म आफै गएँ, त्यो एउटा अधिकृतले कागज मिलेको छैन भने, मैले भने भर्खर १ महिना थियो १० वटा विद्यार्थीलाई गरेका छौ भन्दा खेरि कागज मिलेन भन्दै चिया खाने समय भयो भने ४ बजेसम्म आएनन्। त्यो बिचौलियालाई गएर ५ हजार दिएँ, ५ मिनेटमा काम गरेर ल्याइदियो। अनि हामी सुशासनको कुरा गर्छौं। भ्रष्टाचार रोक्ने कुरा गर्छौं कहाँबाट रोक्ने कि माथिबाट स्पष्ट हुनुपर्यो। उनले देशमा भ्रष्टाचारले यति ठूलो जरो गाडेको उल्लेख गरे। हाम्रो देशमा भ्रष्टाचारले यति ठूलो जरो गाडेको छ। हामीले आफ्नो बारेमा मात्र नसोचौं निजामति कर्मचारीको तलब बढाउँ। घुस नखाइ परिवार चलाउन सक्दैन भने घुस गर्छ गर्छ। बाध्यतामा छ, आफ्नो बारेमा मात्र नसोचौं।"
"जनताले प्राप्त गरेको अधिकार कोही कसैले खोस्न सक्दैन,चाहना सम्बोधन हुन्छ: विष्ट","जनताको समर्थनमा आफूहरुले विश्वास गर्ने र जनतालाई साथमा लिएर अगाडि बढ्ने भएकाले नेपाली कांग्रेस र एमाले एकआपसमा मिल्दा लोकतन्त्र धरापमा पर्छ कि भनेर आशङ्का नगर्न उनले प्रतिपक्षी दललाई आग्रह गरे । काठमाडौं : नेकपा (एमाले) का सांसद गोकर्णराज विष्टले मुलुकले भोगेको समस्या समाधान गर्दै जनतामा आशा जगाउने उद्देश्यका साथ वर्तमान सरकार गठन भएको बताएका छन्। प्रतिनिधिसभाको आजको बैठकमा प्रधानमन्त्री केपी शर्मा ओलीका पक्षमा विश्वासको मत माग्दै उनले आर्थिक विकास,समृद्धि र जनताको बृहत्तर हितका लागि साझा दृष्टिकोणका साथ अगाडि बढ्न सबै राजनीतिक दललाई आग्रह गरेका हुन् । खुसुक्क लुकेर संविधानको संशोधन नगरिने जानकारी दिँदै उनले समयको माग जनताको चाहना अनुसार गरिने बताए । सांसद विष्टले जनताले प्राप्त गरेको अधिकार कोही कसैले खोस्न नसक्ने स्पष्ट पारे । एमाले जनताका पक्षमा विगतदेखि संघर्ष गर्दै आएको पार्टी भएकाले समावेशी, समानुपातिक प्रतिनिधित्वको विपक्षमा कहिल्यै जान नसक्ने दृढता व्यक्त गरे। जनताको समर्थनमा आफूहरुले विश्वास गर्ने र जनतालाई साथमा लिएर अगाडि बढ्ने भएकाले नेपाली कांग्रेस र एमाले एकआपसमा मिल्दा लोकतन्त्र धरापमा पर्छ कि भनेर आशङ्का नगर्न उनले प्रतिपक्षी दललाई आग्रह गरे । वर्तमान गठबन्धन मुलुकमा व्याप्त निराशालाई चिरेर आशामा परिणत गर्ने, संविधानलाई समृद्ध पार्ने, जनताको चाहनालाई सम्बोधन गर्ने लक्ष्य राखिएको उनको कथन छ । सांसद विष्टले प्रधानमन्त्री केपी शर्मा ओलीको नेतृत्वमा मुलुक सबल बन्ने विश्वास व्यक्त गरे । अघिल्ला दुई वटा कार्यकाल भन्दा यस पटक प्रधानमन्त्रीको कार्यकाल थप सफल हुने र नेपाली जनताको पक्षमा काम गर्ने उनको भनाइ छ । सांसद विष्टले वर्तमान गठबन्धनले जनतामा पैदा भएको निराशालाई चिरेर आशा जगाउने र मुलुकलाई थप समृद्ध बनाउने दृढता व्यक्त गरे।  रासस"
विद्युत नियमन आयोगको लिखित निर्देशन : लाइन काटिएको उद्योगमा तत्काल बिजुली जोड्नू,"काठमाडौं : विद्युत नियमन आयोगले नेपाल विद्युत प्राधिकरणलाई उद्योगमा बिजुलीको लाइन जोड्न जोड्न लिखित निर्देशन दिएको छ। आइतबार विद्युत उपभोक्ता हित संरक्षण निर्देशिकामा भएको व्यवस्था स्मरण गराउँदै आयोगले विद्युत प्राधिकरणलाई लाइन जोड्न पत्र पठाएको हो। उद्योगीहरुले साउन ४ गते उपभोक्ता वा सेवाग्राहीले वितरण अनुमतिपत्र प्राप्त व्यक्ति वा विद्युत वितरण गर्ने संस्थाको काम कारबाहीसँग चित्त नबुझेमा आयोगमा उजुरी दिनसक्ने व्यवस्था अनुसार उजुरी दिएका थिए। आयोगले लाइन काटिएका उद्योगमा बिजुली जोड्नु भनेर निर्देशनसहितको लिखित पत्र पठाएको प्राप्त भएको प्राधिकरणका एक अधिकारीले बताए। विद्युत् वितरणकर्ता र ग्राहकबीच विवाद भएको अवस्थामा विवाद समाधान हुनुभन्दा अघि विद्युत् विच्छेद गर्नु गैरकानुनी भन्दै नियमन आयोगले ६ उद्योगमा तत्काल लाइन जोडिदिन विद्युत् प्राधिकरणलाई निर्देशन दिएको हो। यस अगाडि शुक्रबार प्रधानमन्त्री केपी शर्मा ओलीले ऊर्जामन्त्री,प्राधिकरणका प्रबन्ध निर्देशक कुलमान घिसिङलगायतका उच्च अधिकारी र उद्योगीलाई बालुवाटार बोलाएर छलफल गरेका थिए। छलफलका क्रममा प्रधानमन्त्रीले उद्योगीको भनाई सुनेपछि तत्काल जोड्न प्राधिकरणका घिसिङलाई निर्देशन दिएका थिए। तर उनले अवज्ञा गरेका थिए। विद्युत् प्राधिकरणका कार्यकारी निर्देशक घिसिङले डेडिकेटेड तथा ट्रंक लाइन विवादमा सरकारको निर्णय एवम् न्यायिक छानबिन आयोगको सिफारिस समेत कार्यान्वयन गर्न अटेर गर्दै आएका छन्। आइतबार प्रधानमन्त्री ओलीले संसदमा नेपाल विद्युत प्राधिकरण र व्यवसायीबीच विवाद भएकाले विद्युत महसुलको विषय छानबिन हुने जानकारी गराएका थिए। ओलीले भने,जो तिर्नुपर्ने हो, जो लिनुपर्ने हो,त्यो असुल गरौं। मन लागेजति असुल गर्ने होइन। कानुनी राज भनेको त्यहि हो। पाउनुपर्ने पैसा पाइन्छ। सरकारले पनि तिर्नुपर्ने पैसा तेराइन्छ। उनले नेपाल विद्युत प्राधिकरणका प्रबन्ध निर्देशक कुलमान घिसिङलाई बोलाएर उद्योगीसँग छलफल गराएपनि चित्तबुझ्दो जवाफ नदिएको बताएको जानकारी दिए। बैठकमा सांसदहरूले उठाएका प्रश्नहरूको जवाफ दिँदै ओलीले प्राधिकरणका प्रबन्ध निर्देशक घिसिङको कार्यशैलीमाथि आलोचना गरे। उनले ९ वर्ष अगाडिको विवाद विवादका बीच बन्द गर्नु उपयुक्त नभएको बताए। संवाद र तथ्यका आधारमा प्रयोग गरेको बीलको भुक्तानी हुनुपर्ने धारणा राखे। उद्यमीहरूले तिर्दिन भनेको छैन, हामीले जति प्रयोग गरेको हो, त्यो तिर्छौ भनेको छ। ओलीले भने,डेडिकेटेट लाइन भनेको तार जोड्ने होइन, बिजुली सप्लाई हुनुपर्यो नि। सम्झौता २४ घण्टा विद्युत् सप्लाई गर्ने भनेको छ, लोडसेडिङ लगाइदिएको छ। केही घण्टा दिएको छ केही घण्टा बन्द गरेको छ। विवाद छ भनेर बसेर सल्टाउने कि उद्योग बन्द गराइदिने ? प्रधानमन्त्रीको निर्देशन भए पनि कुलमानजी र प्राधिकरणको बाँकी नेतृत्वले लाइन जोड्न मानेन, लिखित निर्देशन चाहिन्छ भन्ने आयो, उनलाई उदृत गर्दै एक सञ्चालक समितिका सदस्यले भने, मुख्य सचिवज्यूले उताबाट जसले काटेको हो, उसैले जोड्नुपर्छ भन्दै जवाफ फर्काउनु भयो। प्राधिकरणले यही असार ९ गते १५ दिनको अल्मिेटमसहित बक्यौता तिर्न सम्बन्धित ६१ उद्योगीलाई पत्रचार गरेको थियो। प्राधिकरणले लाल आयोगको सिफारिसबमोजिम २०७२ माघदेखि २०७५ वैशाखसम्मको करिब ६ अर्ब ६० करोड रुपैयाँ बक्यौता १५ दिनभित्र बुझाउने गरी सम्बन्धित उद्योगहरूलाई पत्र पठाएको थियो । उद्योगीहरूले के आधारमा बक्यौता रकम पठाएको भनी प्रतिपत्र प्राधिकरणलाई पठाएका थिए। यसअघि पनि २०७६ चैत र २०८० पुसमा बक्यौता बाँकी रहेका उद्योगीहरूको प्राधिकरणले लाइन काटेको थियो। २०७६ सालमा कोभिडको कारण देखाउँदै सरकारले लाइन जोड्न लगाएको थियो। उक्त बक्यौता उठाउन प्राधिकरणले २०८० पुसमा पनि लाइन काटेको थियो। सरकारको दबाबपछि काटिएको २० दिनमा २३ उद्योगको लाइन जोडिएको थियो। के हो डेडिकेटेड तथा ट्रंकलाइन विवाद ? प्राधिकरणले देशमा १८ घण्टासम्मको चरम लोडसेडिङको समयमा ठूला उद्योगहरूले डेडिकेटेड र ट्रंक लाइनमार्फत निरन्तर पाइरहेको विद्युत्मा महँगो दर लगाउने निर्णय गरेको थियो। ती ग्राहकहरूलाई लक्षित गरी प्राधिकरण सञ्चालक समितिको २०७२ असार १२ गते बसेको बैठकले २०७२ साउन १ देखि लागू हुने गरी २० घण्टाभन्दा बढी बिजुलीदिने तर, ६५ प्रतिशतसम्म महँगो दरमा भनी निर्णय गरेको थियो। काठमाडौं, विराटनगर, सिमरा, भैरहवा र वीरगन्जका उद्योग, फार्म तथा अस्पतालले त्यो सुविधा लिन सक्ने गरी लागू भएको थियो। तर, कानुनतः प्राधिकरण आफैंले विद्युत् महसुुल निर्धारण गर्न भने पाउँदैन। तत्कालीन विद्युत् महसुल निर्धारण आयोगले मात्र विद्युत्को दररेट तोक्ने नियम थियो। त्यसरी सुविधा पाएका ग्राहकहरूले नै प्राधिकरणले तोकेको महसुललाई गैरकानुनी भने। त्यसपछि प्राधिकरणले आयोगलाई उक्त महसुल निर्धारण गरी दिन पत्र पठायो। आयोगको २०७२ पुस २९ गतेको सञ्चालक समिति बैठकले प्रधिकरणको निर्णयलाई मान्यता दियो। यससँगै आयोगले ग्राहस्थ ग्राहकहरूको महसुल पनि २० प्रतिशतले वृद्धि गरेको थियो। तर, आयोगले त्यतिबेला डेडिकेटेडको हकमा भनी उल्लेख गरेकाले ट्रंक लाइनबाट विद्युत् खपत गरिरहेका औद्योगिक क्षेत्रका ग्राहकहरू अझै समेटिएनन्। ट्रंक लाइनका ग्राहकहरूलाई पनि उक्त निर्णय नै लागू हुने भए पनि २०७३ असार १६ गते आयोगले ट्रंकलाइनको विषयमा फेरि छुट्टै निर्णय गर्यो। त्यसपछि प्राधिकरणले विद्युत् महसुल संकलन विनियमावली २०७३ जारी गर्यो। उक्त विनियमालीले ट्रंक लाइनको हकमा ६ घण्टाभन्दा बढी लोडसेडिङ भएको बेलामा २० घण्टासम्म निरन्तर विद्युत् लिन चाहने ग्राहकहरूले प्राधिकरणमा निवेदन दिनुपर्ने र प्राधिकरण सञ्चालक समितिको निर्णयपछि ट्रंकलाइनको सुविधा दिइने भनी लेखेको छ। विनियमालीले टाइम अफ डे (टीओडी) मिटर अर्थात्, प्रत्येक दिन कति विद्युत् खपत भयो भन्ने सम्बन्धमा सम्बन्धित ग्राहकहरूले विवरण पेस गर्नुपर्ने र प्राधिकरणले पनि चेकजाँच गर्नुपर्ने भनी उल्लेख छ। ट्रंक लाइन तथा डेडिकेटेड लाइनको विवाद २०७२ साउनदेखिको २०७७ असारसम्मको बक्यौता विवाद हो। २०७५ वैशाख अन्तिमबाट लोडसेडिङ मुक्त भइसकेको अवस्थामा अहिलेको विद्युत् नियमन आयोगले २०७७ साउनबाट ट्रंक लाइन तथा डेडिकेटेड लाइनको व्यवस्था नै खारेज गर्यो। प्राधिकरणले आर्थिक प्रशासन विनियमावली, २०६८, विद्युत् वितरण विनियमावली, २०६९ को विनियम २० र विद्युत् महसुल संकलन विनियमावली, २०७३ को विनियम ५ (१३) मा प्राधिकरणका उपभोक्ताहरूलाई विलिङ गर्दा जुनसुकै कारणबाट छुट भएमा सोको जानकारी भएपश्चात् जुनसुकै समयमा छुट बिल गर्ने कानुनी व्यवस्था बमोजिम छुट बिल जारी गरेको उल्लेख छ। यता, संसदको सार्वजनिक लेखा समितिले २०७६ सालमा नै छुट बिल जारी भएको ३५ दिनभित्र सम्बन्धित ग्राहकबाट उक्त महसुल असुल गर्न निर्देशन दिएको थियो। चित्त नबुझेमा पुनरावलोकन गर्न सकिने र मिटर रिडिङ भएको ६० दिनभित्र ग्राहकले महसुल नबुझाएमा ग्राहकको लाइन काटी बक्यौता असुलउपर गर्नुपर्ने विद्युत् महसुल संकलन विनियमावली २०७७ मा व्यवस्था गरिएको छ।"
संविधान संशोधनको विषय खराब मौसममा बदनियतपूर्ण रूपमा आयो : माओवादी केन्द्र,काठमाडौं : नेकपा माओवादी केन्द्रका उपमहासचिव वर्षमान पुन अनन्तले अहिले संविधान संशोधनको विषय खराब मौसममा बदनियतपूर्ण रूपमा आएको आशंका पैदा भएको बताएका छन्। प्रतिनिधिसभामा प्रधानमन्त्रीले प्रस्ताव गरेको विश्वासको मतमाथिको छलफलमा पुनले साना दल र समानुपातिक निर्वाचन प्रणालीका कारण मुलुकको विकास हुन नसकेको तर्क सही नभएको दावी गरेका हुन्। उनले पश्चगमनका लागि कथित स्थिरताको कुरा गरिएको बताए। उनले बजेटले सम्बोधन नगरेको कुरामा भाषण गरेर जनतालाई झुक्याउने काम नगर्न प्रधानमन्त्रीलाई सुझाव समेत दिए। धितोपत्र बोर्डको अध्यक्ष नियुक्तिमा बिचौलियाले चलखेल गरेको र त्यसमा ओलीले बिचौलियालाई साथ दिएको संकेत गरे। आफूभन्दा अघि अर्थमन्त्री भएका कांग्रेस नेता डा प्रकाशशरण महत र आफूले बिचौलियाको चलखेलले धितोपत्र बोर्डको अध्यक्ष नियुक्त गर्न नसकेको बताए। उनले नयाँ अर्थमन्त्री विष्णु पौडेलले कसरी नियुक्ति गर्छन् त्यो हेर्न बाँकी रहेको उनको भनाइ थियो। पुनले प्रचण्ड नेतृत्वको सरकारले सुशासन र भ्रष्टाचारका मुद्दामा छानबिन र कारबाही अगाडि बढाएपछि कांग्रेसएमाले मिलेको टिप्पणी गरे।
राजेन्द्र लिङ्देनको व्यङ्ग्य : कांग्रेस र एमाले मात्रै भएको देश कस्तो हुन्छ होला ?,"काठमाडौं : राष्ट्रिय प्रजातन्त्र पार्टीका अध्यक्ष राजेन्द्रप्रसाद लिङ्देनले साना दलले नभई कांग्रेसएमालेकै क्रियाकलापले देशमा अस्थिरता देखिएको बताएका छन्। आइतबार प्रतिनिधिसभा बैठकमा प्रधानमन्त्री केपी शर्मा ओलीले विश्वासको मतको प्रस्ताव प्रस्तुत गरेपछि सम्बोधन गर्दै लिङ्देनले कांग्रेस र एमाले मात्रै भएको देश कस्तो हुन्छ होला भन्दै प्रश्न गरेका हुन्। यो गठबन्धनले दुई दलीय व्यवस्थामा मुलुकलाई लानुपर्छ। त्यो नगरी मुलुकमा स्थिरता कायम हुँदैन भन्नुभयो तर, कांग्रेस र एमाले मात्रै भएको देश कस्तो हुन्छ होला ? अहिले अरु दल हुँदा त यस्तो छ। कस्तो हुन्छ होला त, त्यसकारण यो खतराबाट देशलाई जोगाउन राप्रपा प्रतिपक्षमा बस्नुपर्ने अवस्था देखियो। अध्यक्ष लिङ्देनले भने,साना दलले नभई कांग्रेसएमालेकै क्रियाकलापले देशमा अस्थिरता गएको हो। ठूला दलले साना दललाई फुटाउनुहुन्छ, केके लोभ देखाउनुहुन्छ,कहिले पछि पछि लाइन लगाउनुहुन्छ ? संविधानमा अनुपयुक्त र अनावश्यक विषय हटाउनु आवश्यक रहेको उनको भनाई छ। उनले सत्ताका लागि ठूला दललाई मिलेर अगाडि बढ्न सुझाव दिँदै उनले भने,देशका लागि हो भने अब नयाँ ढंगले सोचेर जानुपर्छ। गल्ति सच्याउने अन्तिम मौका हो। लिङ्देनले राजनीतिक दल र नेताप्रति जनताको धारणा नकरात्मकतर्फ बढिरहेको दाबी गरे। उनले राप्रपाले वर्तमान सरकारलाई विश्वासको मत नदिने घोषणा गरे।"
"प्रधानमन्त्री ओलीको प्रतिबद्धता :विश्वासको मतलाई बुद्धि,विवेक र क्षमताले भ्याएसम्म सदुपयोग गर्छु","काठमाडौं : प्रधानमन्त्री केपी शर्मा ओलीले बुद्धि, विवेक र क्षमताले भ्याएसम्म सदुपयोग गर्ने प्रतिबद्धता व्यक्त गरेका छन् । आइतबार प्रतिनिधि सभाबाट दुईतिहाइ विश्वासको मत पाएपछि सामाजिक सञ्जालमार्फत प्रधानमन्त्री ओलीले यस्तो बताएका हुन्। उनले सांसदहरुलाई धन्यवादसमेत दिएका छन्। उनले भनेका छन्,संसद्ले प्रधानमन्त्री पदमा विश्वासको मत दिएको छ। यसलाई आफ्नो बुद्धि, विवेक र क्षमताले भ्याएसम्म सदुपयोग गर्नेछु। प्रतिनिधिसभाका सबै माननीय सदस्यज्यूहरूलाई धन्यवाद। ओलीले संसदबाट आफूलाई दुईतिहाइ मत प्राप्त गरी शक्तिशाली प्रधानमन्त्रीको रुपमा उभ्याएका छन्। प्रधानमन्त्री ओलीले आइतबार प्रतिनिधिसभामा आफूलाई विश्वासको मत छ भनेर राखेको प्रस्तावको पक्षमा १८८ र विपक्षमा ७४ मत खसेको हो। मत दिन्न भन्ने पक्षमा १ मत परेको छ। प्रधानमन्त्रीले विश्वासको मतसम्बन्धी पेश गरेको प्रस्तावमा पाएको मत प्रतिनिधिसभाको बहुमत भएको भन्दै सभामुख देवराज घिमिरेले प्रधानमन्त्री ओलीले विश्वासको मत प्राप्त गरेको घोषणा गरेका थिए। बहुमतका लागि ओलीलाई १३८ मतको आवश्यक थियो। आइतबार प्रतिनिधिसभा बैठकमा २७५ सदस्यमध्ये २६३ जना सांसद उपस्थित थिए। नेकपा एमालेका अध्यक्ष ओलीलाई नेपाली कांग्रेस, एमाले,अशोक राई नेतृत्वको जसपा, जसपा नेपाल, जनमत र लोसपालगायतले विश्वासको मत दिए। नेकपा माओवादी केन्द्र, राष्ट्रिय स्वतन्त्र पार्टी (रास्वपा), नेकपा एकीकृत समाजवादी, राष्ट्रिय प्रजातन्त्र पार्टी (राप्रपा) र जनमोर्चाले विश्वासको मतको विपक्षमा मतदान गरे। असार ३० गते प्रधानमन्त्री नियुक्त भएका नेकपा एमाले अध्यक्ष तथा प्रधानमन्त्री ओलीले आज प्रतिनिधिसभा बैठकमा विश्वासको मत लिएका हुन्। संविधानको धारा ७६ को उपधारा २ अनुसार प्रधानमन्त्री नियुक्त भएका ओलीले उपधारा (४) बमोजिम विश्वासको मत लिएका हुन्। दुई वा दुईभन्दा बढी दलको समर्थनमा नियुक्त प्रधानमन्त्रीले ३० दिनभित्र प्रतिनिधिसभाबाट विश्वासको मत लिनुपर्ने संवैधानिक प्रावधान छ। ओलीले प्रधानमन्त्री नियुक्त भएको एक हप्तामै विश्वासको मत लिएका थिए।"
राप्रपाले प्रधानमन्त्री ओलीलाई विश्वासको मत नदिने,"काठमाडौं : राप्रपाले प्रधानमन्त्री केपी शर्मा ओलीलाई विश्वासको मत नदिने निर्णय गरेको छ। आइतबार प्रधानमन्त्री केपी शर्मा ओलीले पेश गरेको विश्वासको मतको प्रस्तावमाथि छलफलमा भाग लिँदै राप्रपा अध्यक्ष राजेन्द्र लिङ्देनले प्रधानमन्त्री ओलीलाई विश्वासको मत नदिने बताएका हुन्। यसअघि शुक्रबार माओवादी केन्द्र,रास्वपा र नेकपा एकीकृत समाजवादीले प्रधानमन्त्री ओलीलाई विश्वासको नदिने निर्णय गरेका थिए। राष्ट्रिय जनमोर्चाका अध्यक्ष चित्रबहादुर केसीले पनि एमाले कांग्रेस गठबन्धन सरकारलाई विश्वासको मत नदिने बताएका छन्। ओलीलाई राष्ट्रपति रामचन्द्र पौडेलले असार ३० गते प्रधानमन्त्री नियुक्त गरेका थिए। लगत्तै उनले २२ सदस्यीय मन्त्रिमण्डल गठन गरेका थिए। सरकारमा नेपाली कांग्रेस,एमालेसहित जसपा र लोकतान्त्रिक समाजवादी पार्टी सहभागी छन्। संविधानको धारा ७६ को उपधारा २ अनुसार प्रधानमन्त्री नियुक्त भएका प्रधानमन्त्री ओलीले उपधारा (४) बमोजिम विश्वासको मत लिन लागेका हुन्। दुई वा दुईभन्दा बढी दलको समर्थनमा नियुक्त प्रधानमन्त्रीले ३० दिनभित्र प्रतिनिधिसभाबाट विश्वासको मत लिनुपर्ने संवैधानिक प्रावधान छ। सोही प्रावधानअनुसार प्रधानमन्त्री ओलीले विश्वासको मत लिने निर्णय गरेका हुन्। प्रधानमन्त्री नियुक्त भएको सात दिनभित्र विश्वासको मत लिन लागेका हुन्। दुई सय ७५ सदस्यीय प्रतिनिधिसभामा बहुमतका लागि एक सय ३८ मत आवश्यक पर्दछ । ओली नेतृत्वको सरकारमा कांग्रेस एमालेसहित,अशोक राई नेतृत्वको जसपा र लोसपा सहभागी छन् । सरकारमा सहभागी कांग्रेसको ८८, एमालेको ७७, जसपाको ७ र लोसपाको ४ गरेर १७६ सांसद छन्। उपेन्द्र यादव नेतृत्वको जसपा नेपाल र जनमत पार्टीले पनि सरकारलाई विश्वासको मत दिने निर्णय गरेका छन्। जसपाको ५ र जनमत पार्टीको ६ सांसद छन्।"
प्रतिपक्षमा बसेर गुण र दोषका आधारमा सरकारको मूल्याङ्कन गर्छौं : लामिछाने,"काठमाडौं : राष्ट्रिय स्वतन्त्र पार्टीका सभापति रवि लामिछानेले प्रतिपक्षमा बसेर गुण र दोषका आधारमा सरकारको मूल्याङ्कन गर्ने बताएका छन् । आइतबार प्रतिनिधिसभा बैठकमा प्रधानमन्त्रीको विश्वासको मतको छलफलका क्रममा लामिछानले प्रधानमन्त्रीको राजनीतिक योगदान, राजनीतिक त्याग र बलिदानप्रति सम्मान रहेको बताए। उनले जनतालाई निराशातर्फ ढकेल्ने काम नगर्न सुझाव दिए। लामिछानेले उनले नेपालमा पटक पटक सत्ता समिकरण परिवर्तनको खेल भइरहेको भन्दै अहिले नै गाली गर्ने वा गाला मुछार्ने काम नगर्न प्रधानमन्त्रीलाई सुझाव दिए। उनले मुलुकलाई निकास दिनकालागि कांग्रेसएमालेको गठबन्धन अन्तिम विकल्प भनिरहदा यो पनि असफल भए समाजमा के सन्देश जान्छ भन्ने हेक्का राख्न पनि आग्रह गरे। ठूला दलहरु मिल्दा सत्तापक्षको आवाज ठूलो हुने भएपनि आफूहरु विचारका आधारमा सक्षम प्रतिपक्षी बन्नका लागि तयार भएर बसेको उनको भनाइ छ । नयाँ सरकारको प्रारम्भिक कदमले आफूहरुलाई झस्काएको बताए। उनले सरकार सुरु हुने वित्तिकै अनुसन्धान गरिरहेको बिषयलाई प्रभाव पर्ने काम गरेको भन्दै यसले आफुहरुलाई झस्काएको बताए। उनले मन्त्रिपरिषद् गठन गर्दा पनि विभिन्न प्रकरणमा नाम मुछिएकाहरुलाई पुरस्कार दिने काम भएको तर्क गरे।"
"नेप्से परिसूचक ६१ अंकले बढ्यो, सेयर कारोबार १५ अर्ब नाघ्यो","काठमाडौं : सेयर कारोबार साताको पहिलो दिन आइतबार नेप्से परिसूचक उच्च अंकले वृद्धि भएको छ। नेप्से परिसूचक ६१  ६१ अंकले बढेर २४८५८४ विन्दुमा कायम भएको हो । आजै प्रतिनिधिसभा बैठकमा विश्वासको मत लिने क्रममा प्रधानमन्त्री केपी शर्मा ओलीले अब सेयर बजारले विस्तारै आफ्नो लय लिने विश्वास व्यक्त गरेका थिए। कांग्रेस एमालेको नयाँ सरकार गठन भएसँगै लगानीकर्ताहरू उत्साहित भएका छन्। आज ३१५ स्क्रिप्सको ४ करोड ११ लाख ९५ हजार पाँच सय ३४ कित्ता शेयर १ लाख ७७ हजार चार सय ६७ पटक खरिदबिक्रीमा १५ अर्ब २३ करोड ८२ लाख ७१ हजार २९० रुपैयाँमा कारोबार भएको छ । यसदिन व्यापार समूहको उपसूचकमा सबैभन्दा धेरै ६  ८० प्रतिशतले बढेको छ । बैंकिङ ३८६, विकास बैंक १४१, वित्त १५१, होटल तथा पर्यटन ४ २१, जलविद्युत् १३७ र लगानी समूह २६८ प्रतिशतले बढ्यो। युनाइटेड मोदी हाईड्रोपावर लिमिटेड,समता घरेलु लघुवित्त वित्तीय संस्था लिमिटेड र हिमालयन बैंक लिमिटेडको शेयर मूल्यमा आज सकारात्मक सर्किट लागेको छ। कारोबार रकमका आधारमा आज सबैभन्दा धेरै सोल्टी होटल लिमिटेडको ३४ करोड १० लाख ९६ हजार तीन सय सात बराबरको कारोबार छ । यसदिन सिकलेस हाइड्रावारिका लगानीकर्ताले भने गुमाए। सो कम्पनीको सेयर १० प्रतिशतले ओरालो लाग्यो। कारोबारमा आएका १८१ स्टकको मूल्य बढ्दा ५६ वटाको घट्यो । पाँच स्टकको मूल्य भने आज स्थिर रह्यो।"
ओलीको चेतावनी : प्रधानमन्त्रीले उद्यमीहरुले प्रयोग गरेको बिजुलीको पैसा नउठाउ भन्यो भनेर अफवाह नफैलाउनू,"काठमाडौं : प्रधानमन्त्री केपी शर्मा ओलीले नेपाल विद्युत प्राधिकरण र व्यवसायीबीच विवाद भएकाले विद्युत महसुलको विषय छानबिन हुने बताएका हुन्। आइतबार प्रतिनिधि सभाको बैठकलाई सम्बोधन गर्दै उद्योगीले प्रयोग गरेको विद्युतको भुक्तानी गर्नुपर्ने बताएका हुन्। ओलीले प्रधानमन्त्रीले उद्यमीहरुले प्रयोग गरेको बिजुलीको पैसा नउठाउ भनेर भन्यो भनेर अफवाह नफैलाउन चेतावनीसमेत दिए। उनले लहैलहैको भरमा नबोल्न आग्रह गरे। ओलीले भने,जो तिर्नुपर्ने हो, जो लिनुपर्ने हो,त्यो असुल गरौं। मन लागेजति असुल गर्ने होइन। कानुनी राज भनेको त्यहि हो। पाउनुपर्ने पैसा पाइन्छ। सरकारले पनि तिर्नुपर्ने पैसा तेराइन्छ। उनले नेपाल विद्युत प्राधिकरणका प्रबन्ध निर्देशक कुलमान घिसिङलाई बोलाएर उद्योगीसँग छलफल गराएपनि चित्तबुझ्दो जवाफ नदिएको बताएको जानकारी दिए। बैठकमा सांसदहरूले उठाएका प्रश्नहरूको जवाफ दिँदै ओलीले प्राधिकरणका प्रबन्ध निर्देशक घिसिङको कार्यशैलीमाथि आलोचना गरे। व्यवसायी,उर्जामन्त्री र प्रबन्ध निर्देशकसहितको बैठकमा प्रयोग नगरेको विद्युतको समेत बील घिसिङले पठाएपछि आफूहरुले नतिरेको व्यवसायीले दाबी गरेको बताए। उद्यमीहरुले तपाईंले भनेको विद्युत हामीले उपभोग गरेको छैन भन्दा उहाँ (घिसिङ)सँग जवाफ छैन। यो सहमति भएको हो नि भन्दा त्यसको जवाफ छैन। ओलीले थपे, मैले हिसाब बाँधिसके महालेखालाई, संसदीय समितिलाई यति आम्दानी भयो भनेर पठाइसकेकाले कहाँ हिसाब फेरबदल गर्न मिल्छ। गलत हिसाब गरेर महालेखा र संसदीय समितिलाई पठाएर तिर्न नपर्ने महसुल लिन मिल्दैन भन्ने उद्यमीहरुको भनाइ छ। प्राधिकरणका अगाडि, एमडीका अगाडि उद्यमीहरुले भनेको विषय हो यो प्रयोग गरेको महसुल तिर्छौं, नगरेको महसुल तिर्दैनौं। घिसिङले बोर्डको बैठकले लाइन काट्ने निर्णय गरेको जवाफ दिएपनि बोर्ड बैठकमा घिसिङले निर्णय नगरी आफैं बन्द गराएको र बोल्न नसकेको खुलेको उनको भनाई छ। उनले ९ वर्ष अगाडिको विवाद विवादका बीच बन्द गर्नु उपयुक्त नभएको बताए। संवाद र तथ्यका आधारमा प्रयोग गरेको बीलको भुक्तानी हुनुपर्ने धारणा राखे। उद्यमीहरूले तिर्दिन भनेको छैन, हामीले जति प्रयोग गरेको हो, त्यो तिर्छौ भनेको छ। ओलीले भने,डेडिकेटेट लाइन भनेको तार जोड्ने होइन, बिजुली सप्लाई हुनुपर्यो नि। सम्झौता २४ घण्टा विद्युत् सप्लाई गर्ने भनेको छ, लोडसेडिङ लगाइदिएको छ। केही घण्टा दिएको छ केही घण्टा बन्द गरेको छ। विवाद छ भनेर बसेर सल्टाउने कि उद्योग बन्द गराइदिने ?"
संसद्मा मत विभाजनको प्रक्रिया सुरू,काठमाडौं : प्रधानमन्त्री केपी शर्मा ओलीले संसद्मा मत विभाजनको प्रक्रिया सुरू भएको छ। आइतबार प्रतिनिधिसभा बैठकमा ओलीले विश्वासको मत मागेपछि दलहरुले संसदमा सम्बोधन गरेका थिए। छलफलमा उठेका प्रश्नको प्रधानमन्त्री ओलीले जवाफ दिएपछि संसद्मा सभामुखले मत विभाजन गरेर विश्वासको मत संकलन गर्ने कार्य प्रारम्भ गरेका हुन्। असार ३० गते प्रधानमन्त्री नियुक्त भएका नेकपा एमाले अध्यक्ष तथा प्रधानमन्त्री ओलीले आज प्रतिनिधिसभा बैठकमा विश्वासको मत लिएका हुन्। संविधानको धारा ७६ को उपधारा २ अनुसार प्रधानमन्त्री नियुक्त भएका ओलीले उपधारा (४) बमोजिम विश्वासको मत लिएका हुन्। नेकपा एमालेले प्रधानमन्त्री पुष्पकमल दाहाल 'प्रचण्ड'नेतृत्वको सरकारलाई दिएको समर्थन फिर्ता लिएपछि अल्पमतमा परेका प्रचण्डले असार २८ गते संसदबाट विश्वासको मत नपाएपछि नेपाली कांग्रेसको समर्थनमा ओली प्रधानमन्त्री बनेका हुन्। दुई वा दुईभन्दा बढी दलको समर्थनमा नियुक्त प्रधानमन्त्रीले ३० दिनभित्र प्रतिनिधिसभाबाट विश्वासको मत लिनुपर्ने संवैधानिक प्रावधान छ। सोही प्रावधानअनुसार ओलीले प्रधानमन्त्री नियुक्त भएको एक हप्तामै विश्वासको मत लिएका हुन्।
गैह्रसांसदलाई भिसा सहजीकरण गर्न उपसभामुख रानाले गरेको पत्रलाई लिएर संसदमा आरोपप्रत्यारोप,"काठमाडौं : उपसभामुख इन्दिरा रानामगरले पदीय दूरुपयोग गरेको विषय प्रतिनिधि सभा बैठकमा प्रवेश पाएको छ। उपसभामुख रानाले पदको दुरुपयोग गरी काठमाडौंस्थित अमेरिकी राजदूतावासमा गैरसंसद् व्यक्तिको नाम राखेर पत्राचार गरेको विषयलाई लिएर पक्षविपक्षमा आवाज उठेको हो। अन्तर्राष्ट्रिय अन्तरसरकारी संस्था सीएसडब्लूको वार्षिक सत्रमा भाग लिन उपेन्द्र गौतम, सुष्मा लामा, राजेश लामा, सुजन घर्ती मगर र धनप्रसाद गुरुङ पनि जान लागेको भन्दै उनले काठमाडौंस्थित अमेरिकी दूतावासलाई पत्राचार गरेकी थिइन्। तर, दूतावास भिसा भने नदिएको पाइएको छ। पैसा दिएको तर अमेरिका जान नपाएको भन्दै उनीहरूले गत वैशाखमा रास्वपाका नेताहरुलाई गुनासो गरेपनि विषयलाई गुपचुप राखेको थियो। आजको बैठकको सुरुवातमै संसद्को राज्य व्यवस्था तथा सुशासन समितिका सभापति रामहरी खतिवडाले मानव तस्करी गर्न उपसभामुख रानाले सघाएको भन्दै राजीनामा माग गरेका थिए। उपसभामुख रानाले पदको दुरुपयोग गरेर पाँच जनालाई अमेरिकामा लग्ने गरी पत्र लेखेको सार्वजनिक भएको भन्दै तत्काल राजीनामा दिन आग्रह गरेका हुन्। खतिवडाले संसद भिसा सहजीकरणको कन्स्ल्टेन्सी नहुने भन्दै यो विषयमा तत्काल छानबिन हुनुपर्नेमा जोड दिए। उनले भने,संसद भीसा सहजीकरणको कन्स्ल्टेन्सी र उपसभामुखको कार्यालय हुन सक्दैन। के कसो भएको हो तत्काल छानबिन होस्। यता नेकपा माओवादी केन्द्रका सांसद माधव सापकोटा भने उपसभामुख रानाको बचाउ गर्दै खतिवडाको भनाईलाई प्रतिवाद गरेका छन्। सापकोटाले उपसभामुखको नैतिक प्रश्न भएपनि एक वर्ष अगाडिको विषय अहिले उठाएर चरित्र हत्या भएको दाबी गरे। उनले संवैधानिक परिषद् बैठकमा बहुमत नपुगेपछि सत्ता पक्षले उपसभामुखप्रति आरोप लगाएको दाबी गरे। रास्वपाकी सांसद सुमना श्रेष्ठले उपसभामुख रानामाथि मिडिया ट्रायल भएको आरोप लगाइन्। उनले इमान्दार रानालाई मानव तस्कर भनेर लान्छना नलगाउन आग्रह गरिन्। एमाले सांसद दामोदर पौडेल वैरागीले नियतबस नै उपसभामुखले भिसाका लागि पत्र लेखेको भन्दै सदनले उपसभामुखको जवाफ खोजेको बताए । उनले सो प्रकरणमा लेनदेन नै रहेको दाबी गरे। उनले लेनलेनको विषय जोगाउनका लागि रास्वपाको विज्ञप्ति पनि आपत्तिजनक रहेको भन्दै उपसभामुखका विषयमा संसदीय छानविन समिति गठन गर्न माग गरे।"
जुनसुकै भूगोलका भएपनि सडक बालबालिकालाई भोकै मर्न दिइन्न : प्रधानमन्त्री ओली,"काठमाडौं : प्रधानमन्त्री केपी शर्मा ओलीले सडक बालबालिकाहरूलाई भोकै मर्न नदिने बताएका छन्। आइतबार विश्वासको मत माग्नुअघि प्रतिनिधिसभा बैठकमा सम्बोधन गर्दै प्रधानमन्त्री ओलीले सडकमा बालबालिकालाई भोकै मर्न दिने प्रतिवद्धता जनाएका हुन्। सडक बालबालिकाको उद्दारका लागि मन्त्रिपरिषदबाट निर्णय गरिसकेको बताउँदै प्रधानमन्त्री ओलीले सडकमा बालबालिकाको बेहाल हुन नदिने बताए। 'सडक बालबालिकाहरूको उद्दार ,संरक्षण र व्यवस्थापनका लागि मन्त्रिपरिषदबाट निर्णय गरिसकेका छौं। जुनसुकै भूगोलामा जन्मिएका भएपनि बालबालिकाहरूलाई भोकै मर्न दिइन्न।' प्रधानमन्त्री ओलीले सडक बालबालिका सरकारको चासो,चिन्ता र सरोकारको विषय रहेको बताए। उनले भने,'कुपोषणको शिकार हुन दिइन्न। स्कुल जान नपाएका, पढ्न नपाएका, जाडोमा न्यानो लुगा नपाएका ,बर्खामा ओत लाग्न छानो नपाएका, भोग लागेको बेला खान नपाएका बालबालिकाहरू यो सरकारको सबैभन्दा चासो चिन्ता र सरोकारको विषय हुन्।'"
प्रधानमन्त्री ओलीलाई विश्वासको मत दिन आफ्ना सांसदलाई कांग्रेसको निर्देशन,"काठमाडौं : नेपाली कांग्रेसले प्रधानमन्त्री केपी शर्मा ओलीलाई विश्वासको मत दिन (निर्देशन) ह्विप जारी गरेको छ। आइतबार बिहान संसदभवन नयाँबानेश्वरमा बसेको संसदीय दलको बैठकले प्रधानमन्त्री ओलीको पक्षमा विश्वासको मत दिन आफ्ना सांसदहरूलाई निर्देशन दिएको प्रमुख सचेतक श्याम घिमिरेले जानकारी दिए। उनका अनुसार बैठकले अविरल वर्षाका कारण बाढी डुवान र पहिरोमा परी कयौ घरपरिवारहरु विस्थापित भएको भन्दै उचित राहत तथा व्यवस्थापन, वेपत्ताहरुको खोजी उद्दार, घाइतेहरुको निःशुल्क उपचारको व्यवस्था गर्न माग गर्ने निर्णय गरेको छ। असार ३० गते प्रधानमन्त्री नियुक्त भएका नेकपा एमाले अध्यक्ष तथा प्रधानमन्त्री ओलीले आज प्रतिनिधिसभा बैठकबाट विश्वासको मत लिन लागेका हुन्। संविधानको धारा ७६ को उपधारा २ अनुसार प्रधानमन्त्री नियुक्त भएका ओलीले उपधारा (४) बमोजिम आज विश्वासको मत लिन लागेका हुन्। दुई वा दुईभन्दा बढी दलको समर्थनमा नियुक्त प्रधानमन्त्रीले ३० दिनभित्र प्रतिनिधिसभाबाट विश्वासको मत लिनुपर्ने संवैधानिक प्रावधान छ। सोही प्रावधानअनुसार प्रधानमन्त्री ओलीले विश्वासको मत लिने निर्णय गरेका हुन्। दुई सय ७५ सदस्यीय प्रतिनिधिसभामा बहुमतका लागि एक सय ३८ मत आवश्यक पर्दछ । ओली नेतृत्वको सरकारमा कांग्रेस एमालेसहित,अशोक राई नेतृत्वको जसपा र लोसपा सहभागी छन् । सरकारमा सहभागी कांग्रेसको ८८,एमालेको ७७, जसपाको ७ र लोसपाको ४ गरेर १७६ सांसद छन्। उपेन्द्र यादव नेतृत्वको जसपा नेपाल र जनमत पार्टीले पनि सरकारलाई विश्वासको मत दिने निर्णय गरेका छन्। जसपाको ५ र जनमत पार्टीको ६ सांसद छन्। नेकपा माओवादी केन्द्र,राष्ट्रिय स्वतन्त्र पार्टी (रास्वपा), नेकपा एकीकृत समाजवादी, राष्ट्रिय प्रजातन्त्र पार्टी (राप्रपा) र जनमोर्चाले विश्वासको मतको विपक्षमा उभिने निर्णय गरेका छन्। नेपाल कम्युनिष्ट पार्टी (एमाले) ले विश्वासको मतको पक्षमा मतदान गर्न आफ्ना सांसदहरूलाई ह्विप जारी गरेको छ ।"
प्रधानमन्त्री ओलीले मागे संसदमा विश्वासको मत,"काठमाडौं : प्रधानमन्त्री केपी शर्मा ओलीले प्रतिनिधिसभा बैठकमा विश्वासको मतका लागि प्रस्ताव पेश गरेका छन्। असार ३० गते प्रधानमन्त्री नियुक्त भएका नेकपा एमाले अध्यक्ष तथा प्रधानमन्त्री ओलीले आज प्रतिनिधिसभा बैठकमा विश्वासको मत लिनका लागि प्रस्ताव पेश गरेका हुन्। उक्त प्रस्तावमाथि छलफलका लागि दुई घण्टाको समय निर्धारण गरिएको छ। संविधानको धारा ७६ को उपधारा २ अनुसार प्रधानमन्त्री नियुक्त भएका ओलीले उपधारा (४) बमोजिम आज विश्वासको मत लिन लागेका हुन्। प्रधानमन्त्री पुष्पकमल दाहाल 'प्रचण्ड'नेतृत्वको सरकारलाई दिएको समर्थन फिर्ता लिएपछि अल्पमतमा परेका प्रचण्डले संसदबाट विश्वासको मत नपाएपछि नेपाली कांग्रेसको समर्थनमा ओली प्रधानमन्त्री बनेका हुन्। दुई वा दुईभन्दा बढी दलको समर्थनमा नियुक्त प्रधानमन्त्रीले ३० दिनभित्र प्रतिनिधिसभाबाट विश्वासको मत लिनुपर्ने संवैधानिक प्रावधान छ। सोही प्रावधानअनुसार प्रधानमन्त्री ओलीले विश्वासको मत लिने निर्णय गरेका हुन्। दुई सय ७५ सदस्यीय प्रतिनिधिसभामा बहुमतका लागि एक सय ३८ मत आवश्यक पर्दछ । ओली नेतृत्वको सरकारमा कांग्रेस एमालेसहित,अशोक राई नेतृत्वको जसपा र लोसपा सहभागी छन् । सरकारमा सहभागी कांग्रेसको ८८,एमालेको ७७, जसपाको ७ र लोसपाको ४ गरेर १७६ सांसद छन्। उपेन्द्र यादव नेतृत्वको जसपा नेपाल र जनमत पार्टीले पनि सरकारलाई विश्वासको मत दिने निर्णय गरेका छन्। जसपाको ५ र जनमत पार्टीको ६ सांसद छन्। नेकपा माओवादी केन्द्र,राष्ट्रिय स्वतन्त्र पार्टी (रास्वपा), नेकपा एकीकृत समाजवादी, राष्ट्रिय प्रजातन्त्र पार्टी (राप्रपा) र जनमोर्चाले विश्वासको मतको विपक्षमा उभिने निर्णय गरेका छन्। नेपाल कम्युनिष्ट पार्टी (एमाले)ले विश्वासको मतको पक्षमा मतदान गर्न आफ्ना सांसदहरूलाई निर्देशन (ह्विप) जारी गरेको छ । पार्टीले प्रतिनिधिसभामा प्रतिनिधित्व गरेका राजनीतिक दलदेखि स्वतन्त्र सांसदहरूलाई पनि पार्टी अध्यक्ष एवं प्रधानमन्त्रीलाई विश्वासको मत दिन आग्रह गरेको छ ।"
प्रधानमन्त्री बनेपछि पहिलो पटक सम्बोधन गर्दै ओली (),"काठमाडौं : प्रधानमन्त्री केपी शर्मा ओलीले प्रतिनिधिसभामा सम्बोधन गरेका छन्। एमाले अध्यक्ष ओली प्रधानमन्त्री बनेपछि पहिलो पटक आज संसदमा सम्बोधन गरेका हुन्। उनले आजै प्रतिनिधिसभा बैठकमा विश्वासको मत लिँदैछन्। कांग्रेस र एमालेको समर्थनमा ओलीले असार २८ गते प्रधानमन्त्रीमा दाबी पेश गरेर ३० गते नियुक्त भएका हुन्। दुई वा दुईभन्दा बढी दलको समर्थनमा नियुक्त प्रधानमन्त्रीले ३० दिनभित्र प्रतिनिधिसभाबाट विश्वासको मत लिनुपर्ने संवैधानिक प्रावधानअनुसार प्रधानमन्त्री ओलीले आज विश्वासको मत लिन लागेका हुन्। २७५ सदस्यीय प्रतिनिधिसभामा बहुमतका लागि एक सय ३८ मत आवश्यक पर्दछ । प्रतिनिधिसभामा नेपाली कांग्रेसको ८८ र एमाले ७९ सिट छ। जसमा एमालेका एक जना सभामुख र एक जना निलम्बित छन्। एमालेको ७७ मत हुन्छ। प्रतिनिधि कांग्रेस र एमालेको १ सय ६५ मत हुन्छ। २७५ को दुई तिहाइ १८४ हुन्छ। ओलीले दुई तिहाइ मत पाउने निश्चित भएको छ। त्यस्तै, सरकारमा सहभागी भएको जनता समाजवादी पार्टीको ७ र लोसपाको ४ सिट छ। जसपा र लोसपा गरेर १ सय ७४ हुन्छ। उपेन्द्र यादव नेतृत्वको जसपा नेपाल र जनमत पार्टीले पनि विश्वासको मत दिने निर्णय गरिसकेका छन्। जसपा नेपालको ५ र जनमतको ६ सिट छ। यो समेत गर्दा १ सय ८४ मत हुन्छ। २ सय ७५ को दुई तिहाइ १ सय ८४ हुन्छ। ओलीले दुई तिहाइ मत पाउने निश्चित भएको छ। नागरिक उन्मुक्ति पार्टीलगायत साना दल र स्वतन्त्र सांसदको निर्णय पनि आएको छैन। नाउपाको ४, राष्ट्रिय जनमोर्चा,आम जनता पार्टी र नेमकिपाको ११ सिट छ भने २ स्वतन्त्र सांसद छन्। नेकपा माओवादी केन्द्रसहित रास्वपा, राप्रपा र एस विपक्षमा छन्। प्रतिनिधिसभामा माओवादी केन्द्रको ३२, रास्वपाको २१, राप्रपाको १४ र नेकपा एसको १० सिट छ। विश्वासको मतको विपक्षमा ६३ मत पर्ने भने निश्चित भएको छ। राष्ट्रिय जनमोर्चाले पनि विपक्षमा मत हाल्न सक्छ भने नेमकिपाले कतै पनि मत नहाल्न सक्छ।"
बिपीका बेलाको बलिदान र सङ्घर्ष अहिलेको पुस्तालाई कथाजस्तो लाग्नसक्छ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले बिपी कोइरालाको बेलाको बलिदान र सङ्घर्ष अहिलेको पुस्तालाई कथाजस्तो लाग्नसक्ने बताएका छन्। बिपी कोइरालाको ४२औँ स्मृति दिवसका अवसरमा आज संस्कृति, पर्यटन तथा नागरिक उड्डयन मन्त्रालयले प्रधानमन्त्री निवास बालुवाटारमा आयोजना गरेको बिपी कोइराला राष्ट्रिय पुरस्कार, २०८० समर्पण समारोहलाई सम्बोधन गर्दै ओलीले बिपीको जीवनकथा पढ्न रोमाञ्चक भए पनि भोग्न सहज नभएको बताएका हुन्। जीवनमा सङ्घर्ष गरेरै बिपीले राजनीति र साहित्यलाई नयाँ उचाइमा लग्नुभयो, बिपीका बेलाको बलिदान र सङ्घर्ष अहिलेको पुस्तालाई कथाजस्तो लाग्नसक्छ, त्यस्तै सङ्घर्ष गरेकैले बिपी कालजयी व्यक्तित्व बन्नुभयो,उनले भने। उनले तत्कालीन राजाले निर्वाचित हुन पाइन्न भन्ने सन्देश दिन जेलमा थुनेको दाबी गरे।ओलीले डेढ दशकमा सबै जनतालाई प्रधानमन्त्री सो सरहको जीवनयापन गर्ने अवस्थामा पुर्याउँछु भनेकैले बिपीलाई जेलमा हालिएको बताए। झूटा आरोप र मुद्दाका आधारमा बिपीलाई जेल हालियो, कांग्रेसले गद्दीमा ल्याएर राखेका राजाले बिपीलाई बिनाकारण जेल हाले, बिपीले सत्यको मार्ग हिँडेर जीवनभर मूल्य चुकाउनुभयो, सत्य बोल्ने र सही काम गर्ने हो भने मूल्य चुकाउनुपर्छ भन्ने मानसिकताले उहाँ अघि बढ्नुभएको थियो,प्रधानमन्त्री ओलीले भने। राससका अनुसार विसं २०८० को बिपी कोइराला राष्ट्रिय पुरस्कारबाट राजनीतिक दर्शन विधातर्फ किशोरकुमार अधिकारी र होमनाथ दाहाललाई संयुक्त रुपमा प्रदान गरिएको छ। पुरस्कारको राशि रु दुई लाख नगद, प्रमाणपत्र थियो। यसैगरी, साहित्यिक विधातर्फको बिपी कोइराला राष्ट्रिय पुरस्कार प्राडा योगेन्द्रप्रसाद यादव र प्राडा हरिप्रसाद शर्मा पराजुलीलाई संयुक्त रुपमा प्रदान गरिएको थियो। पुरस्कारको राशि रु दुई लाख नगद, प्रमाणपत्र रहेको छ।"
"जुनसुकै कालखण्डका भ्रष्टाचार छानबिन हुन्छ, सहकारी ठगलाई कारबाही गर्छौं : ओली","काठमाडौं : प्रधानमन्त्री केपी शर्मा ओलीले सहकारी ठगमाथि कारबाही गरेरै छाड्ने स्पष्ट पारेका छन्। प्रतिनिधिसभाको आइतबार बसेको बैठकमा विश्वासको मतसम्बन्धी प्रस्ताव पेस गर्नुअघि सम्बोधन गर्दै ओलीले सहकारी ठगीमा संलग्न कसैले पनि उन्मुक्ति नपाउने धारणा राखेका हुन्। ओलीले सहकारी पीडितका सम्बन्धमा उचित निर्णय लिने उल्लेख गरे। प्रधानमन्त्री ओलीले भ्रष्टाचार नगर्ने र हुन नदिने प्रतिबद्धता जनाए। उनले भने,जुनसुकै कालखण्डमा भएका भ्रष्टाचार भए पनि तिनका दोषीलाई उन्मुक्ति दिइँदैन। भ्रष्टाचार गर्दैनौं, भ्रष्टाचार सहदैनौं, कसैलाई भ्रष्टाचार गर्न दिन्नौं। उनले सुशासनका लागि स्टन्ट होइन,सही इन्टेन्सन चाहिने दाबी गरे। ओलीले भने,आफू गोरो देखिन अर्कोको अनुहारमा हिलो छ्याप्ने काम पनि गर्दैन।"
संविधान संशोधन सबै राजनीतिक दलबीच संवाद र सहमतिमै गर्छौं : सभापति देउवा,"पूर्वप्रधानमन्त्री समेत रहेका देउवाले ओली नेतृत्वको सरकारले जनताको आशा र भरोसा जगाउने गरी सरकारले काम गर्नेमा विश्वास व्यक्त गरे। उनले देश विकासका लागि स्थिर र मजबुत सरकार आवश्यक रहेको बताए। काठमाडौं : नेपाली कांग्रेसका सभापति शेरबहादुर देउवाले सबै क्रियाशील राजनीतिक दलहरूबीच संवाद र सहमति गरेर संविधान संशोधन गरिने बताएका छन्। आइतबार प्रतिनिधिसभा बैठकमा प्रधानमन्त्री केपी शर्मा ओलीले पेश गरेको विश्वासको मतको प्रस्तावमाथि छलफलमा भाग लिँदै सभापति देउवाले सबै दलहरूबीच संवाद र सहमतिबाटै संविधान संशोधन हुने बताएका हुन्। पूर्वप्रधानमन्त्री समेत रहेका देउवाले ओली नेतृत्वको सरकारले जनताको आशा र भरोसा जगाउने गरी सरकारले काम गर्नेमा विश्वास व्यक्त गरे। उनले देश विकासका लागि स्थिर र मजबुत सरकार आवश्यक रहेको बताए। वर्तमान सरकार मुलुकमा देखिएको आर्थिक शिथिललाई चिर्दै अर्थतन्त्रलाई चलाएमान बनाउने उनको भनाइ छ। उनले भने,'मुलुकमा दिगो शान्ति कायम गर्दै देशभित्र रोजगारीका अवसहरू सृजना गर्नेछ। यसबाट राजश्व थप वृद्धि भइ विकास निर्माणका कामहरू गर्न सकिनेछन्।' उनले आवश्यकताअनुसार संविधान परिमार्जन हुनु लोकतन्त्रको स्वभाविक अभ्यास भएको जिकिर गरे। संविधान संशोधन गर्दा संघीय लोकतान्त्रिक गणतन्त्रात्मक व्यवस्था र समावेशीतालाई थप सुदृढ गरिने दावी गरे। भ्रष्टाचार नियन्त्रण गर्दै मुलुकलाई सुशासन कायम गर्न आवश्यक रहेको बताउँदै सभापति देउवाले संविधान संशोधन गर्दा सबै क्रियाशील राजनीतिक दलहरूबीच संवाद र सहमतिबाट गरेर उचित हुन्छ भन्ने विषयमा आफू स्पष्ट रहेको औंल्याए। उनले प्रधानमन्त्री ओलीको नेतृत्वमा मुलुकले उन्नतिको नयाँ बाटो समात्ने विश्वास व्यक्त गरे। राजनीतिलाई स्थिरताको बाटोतर्फ उन्मुख गराउनका लागि गठन भएको सरकार सफल हुने भन्दै सात बुँदे सहमतिको कार्यान्वयनप्रति कांग्रेस दृढ रहेको उनको भनाइ छ।"
प्रतिनिधिसभा बैठक सुरू,"काठमाडौं : संघीय संसदअन्तरगतको प्रतिनिधिसभा बैठक सुरू भएको छ। बैठकमा प्रधानमन्त्री केपी ओलीले विश्वासको मत लिने तय भएको छ। असार ३० गते प्रधानमन्त्री नियुक्त भएका नेकपा एमाले अध्यक्ष तथा प्रधानमन्त्री ओलीले आज प्रतिनिधिसभा बैठकबाट विश्वासको मत लिन लागेका हुन्। संविधानको धारा ७६ को उपधारा २ अनुसार प्रधानमन्त्री नियुक्त भएका ओलीले उपधारा (४) बमोजिम आज विश्वासको मत लिन लागेका हुन्। दुई वा दुईभन्दा बढी दलको समर्थनमा नियुक्त प्रधानमन्त्रीले ३० दिनभित्र प्रतिनिधिसभाबाट विश्वासको मत लिनुपर्ने संवैधानिक प्रावधान छ। सोही प्रावधानअनुसार प्रधानमन्त्री ओलीले विश्वासको मत लिने निर्णय गरेका हुन्। दुई सय ७५ सदस्यीय प्रतिनिधिसभामा बहुमतका लागि एक सय ३८ मत आवश्यक पर्दछ । ओली नेतृत्वको सरकारमा कांग्रेस एमालेसहित,अशोक राई नेतृत्वको जसपा र लोसपा सहभागी छन् । सरकारमा सहभागी कांग्रेसको ८८,एमालेको ७७, जसपाको ७ र लोसपाको ४ गरेर १७६ सांसद छन्। उपेन्द्र यादव नेतृत्वको जसपा नेपाल र जनमत पार्टीले पनि सरकारलाई विश्वासको मत दिने निर्णय गरेका छन्। जसपाको ५ र जनमत पार्टीको ६ सांसद छन्। नेकपा माओवादी केन्द्र,राष्ट्रिय स्वतन्त्र पार्टी (रास्वपा), नेकपा एकीकृत समाजवादी, राष्ट्रिय प्रजातन्त्र पार्टी (राप्रपा) र जनमोर्चाले विश्वासको मतको विपक्षमा उभिने निर्णय गरेका छन्। नेपाल कम्युनिष्ट पार्टी (एमाले)ले विश्वासको मतको पक्षमा मतदान गर्न आफ्ना सांसदहरूलाई निर्देशन (ह्विप) जारी गरेको छ । पार्टीले प्रतिनिधिसभामा प्रतिनिधित्व गरेका राजनीतिक दलदेखि स्वतन्त्र सांसदहरूलाई पनि पार्टी अध्यक्ष एवं प्रधानमन्त्रीलाई विश्वासको मत दिन आग्रह गरेको छ ।"
नयाँ सरकार : यी हुन् कांग्रेस र एमालेबीच भएको ७ बुँदे सहमति,काठमाडौं : प्रधानमन्त्री केपी शर्मा ओलीले नेपाली कांग्रेस र नेकपा एमालेबीच भएको ७ बुँदे सहमति सार्वजनिक गरेका छन्। आइतबार प्रतिनिधिसभा बैठकमा विश्वासको मतसम्बन्धी प्रस्ताव राख्ने क्रममा उनले दुई दलबीच भएको ७ बुँदे सहमति बाचन गरेर संसदलाई जानकारी गराएका हुन्। उनले सहमति अनुसार पहिलो चरणमा दुई वर्ष सरकारको नेतृत्व आफूले गर्ने र त्यसपछि २०८४ मंसिरको आम निर्वाचनसम्म कांग्रेस सभापति शेरबहादुर देउवाले सरकारको नेतृत्व गर्ने सहमति भएको बताए। प्रधानमन्त्री ओलीले राजनीतिक स्थायित्वका लागि संविधानमा आवश्यक संशोधन र तदनुकुलको कानुन निर्माण गर्ने विषयलाई प्राथमिकता दिने सहमति भएको जानकारी दिए। उनले न्यूनतम साझा कार्यक्रम तर्जुमा गरी सोही आधारमा सरकार सञ्चालन गर्ने प्रतिबद्धता व्यक्त गरे। सात बुँदे सहमतिमा कांग्रेस सभापति शेर बहादुर देउवा र एमाले अध्यक्ष ओलीले हस्ताक्षर गरेका थिए। यी हुन् कांग्रेस र नेकपा एमालेबीच भएको ७ बुँदे सहमति
दुरगामी महत्वका उत्कृष्ट काम गर्न सफल भएको मुख्यमन्त्री जम्कट्टेलको दाबी,"राजनीतिक अस्थिरताका कारण सरकार फेरबदल भइहे पनि वर्तमान प्रदेश सरकारले हालसम्मकै उपलब्धिमूलक काम गर्न सफल भएको उनको दावी छ। हेटौंडा : बागमती प्रदेशका मुख्यमन्त्री शालिकराम जम्कट्टेल नेतृत्वको सरकारले आफ्नो कार्यकालमा गरेका कामहरूको विवरण सार्वजनिक गरेको छ । मुख्यमन्त्री तथा मन्त्रिपरिषद कार्यालयमा आइतबार बिहान पत्रकार सम्मेलन गरी जम्कट्टेल नेतृत्वको सरकारले आफ्नो कार्यकालमा दुरगामी महत्वका उत्कृष्ट कामहरू गर्न सफल भएको दाबी गरेको छ । मुख्यमन्त्री शालिकराम जम्कट्टेलले विकास निर्माण, सार्वजनिक खर्च कटौती र सुशासन कायम गराउन महत्वपूर्ण काम गरेको बताए । राजनीतिक अस्थिरताका कारण सरकार फेरबदल भइहे पनि वर्तमान प्रदेश सरकारले हालसम्मकै उपलब्धिमूलक कामहरू गर्न सफल भएको उनको भनाइ छ । बागमती प्रदेश सरकारले सार्वजनिक गरेको उपलब्धी विवरण पुस्तिकामा पाँच आर्थिक वर्षमध्ये सबैभन्दा बढि आर्थिक वर्ष २०८०८१ मा पूँजिगत खर्च र विकासका काम भएको उल्लेख छ । १६ महिने कार्यकालमा भौतिक पूर्वाधारतर्फ ५ सय ९६ किमी पक्की सडक, दुईसय ६७ किलोमिटर ग्राभेल सडक, ६१ वटा सडक पुल र १६ वटा झोलुङ्गे पुल निर्माण गरिएको उल्लेख छ । खानेपानी तर्फ दुईसय पाँच वटा ठुला आयोजना र १५ सय २१ सिंचाइ योजना सम्पन्न भई ४१ सय ४८ हेक्टर क्षेत्रमा सिंचाई बिस्तर भएको प्रगति विरणमा उल्लेख छ । प्रादेशिक सडक गुरुयोजना निर्माण, प्रदेश उच्च शिक्षा परिषद गठन, प्रादेशिक अस्पतालहरुको स्तरोन्नती, नेपाल र तामाङ भाषलाई प्रदेशमा सरकारी कामकाजको भाषा मान्यतालाई सरकारले आफ्नो महत्वपूर्ण उपलब्धी भनेको छ । गरिबी निवारण र पछाडि पारिएका सीमान्तकृत वर्गको संरक्षण कार्यक्रम, गृहिणी महिला उद्यमशिलता कार्यक्रम, नमुना वडा समाजवादी कार्यक्रम,एक वडा एक कृषि उत्पादन,दलित समुदायको विकास कार्यक्रमलाई पनि उपलब्धी विवरणमा समावेश गरेको छ । ् प्रदेशसभाको दोस्रो कार्यकालको १६ महिने अवधिमा २०७९ माघ ३ गते, २०७९ चैत्र १० गते र २०८० चैत्र १९ गते विश्वासको मत लिइ नेकपा माओवादी केन्द्रका शालिकराम जम्कट्टेल मुख्यमन्त्री भएका थिए । तर पछिल्लो राजनीतिक समिकरणका कारण आजै विश्वासको मत सामना गरेर प्रदेश सरकारबाट बाहिरिने उनको तयारी छ ।"
कांग्रेसले माग्यो उपसभामुखको राजीनामा,"काठमाडौं : नेपाली कांग्रेसले उपसभामुख इन्दिरा राना मगरको राजीनामा माग गरेको छ। आइतबार प्रतिनिधिसभा बैठकको शून्य समयमा बोल्दै नेपाली कांग्रेसका सांसद रामहरि खतिवडाले उपसभामुख राना मगरले पदको चरम दुरूपयोग गरेको भन्दै तत्काल राजीनामा दिनुपर्ने माग गरे। उपसभामुखले गैर सांसदलाई अमेरिका जान लागेका लागि भीसाका डेट चाँडो राखिदिन अमेरिकी दूतवासलाई पत्राचार गरेको थिइन्। तर दूतावासले भीसा दिएको थिएन। यद्देपि रकम लिएर अमेरिका जान नपाएको भन्दै पीडित व्यक्तिले रास्वपा समक्ष गुनासो राखेपनि विषयलाई गुपचुप राखेको थियो। केही दिनअघि उपसभामुखले दूतावासलाई गरेको पत्र सार्वजनिक भएपछि यो विषय बहसमा आएको हो। सोही विषयलाई लिएर कांग्रेस सांसद खतिवडाले आज संसदमा बोलेका हुन्। 'केही दिनपहिला २६ फेब्रुअरी २०२३ मा संसदको उपसभामुखको नामबाट एउटा चिठी लेखिएको रहेछ। संसदसँग कुनै साइनो नभएका पाँचजना मान्छे मानव तस्करले प्रयोग गरेर अमेरिका भीषाका अन्तरवार्ताका लागि प्रयोग गरिएको पत्र प्राप्त भयो। यस्तो अवस्थामा उपसभामुखले संसदको कमाण्ड गर्न मिल्छ कि मिल्दैन ?,'उनले प्रश्न गरे। सांसद खतिवडाले संसदसँग सम्बन्धित नभएका व्यक्तिलाई सिफारिस गरिनुले देशको अपमान भएको भन्दै उपसभामुखले तत्काल राजीनामा दिएर छानबिनमा सहयोग गर्नुपर्ने बताए। उनले संसद भीषा सहजीकरणको कन्स्ल्टेन्सी नहुने भन्दै यो विषयमा तत्काल छानबिन हुनुपर्नेमा जोड दिए। उनले भने,' संसद भीषा सहजीकरणको कन्स्ल्टेन्सी र उपसभामुखको कार्यालय हुन सक्दैन। के कसो भएको हो तत्काल छानबिन होस्।'"
सिंगो देश निराशा बनेकाले जनतालाई भरोसा जगाउन नयाँ सरकार बनेको हो : प्रधानमन्त्री ओली,"काठमाडौं : प्रधानमन्त्री केपी शर्मा ओलीले सिंगो देश निराशा बनेकाले जनतालाई भरोसा जगाउन नयाँ सरकार बनेको दाबी गरेका छन्। प्रतिनिधि सभाको बैठकमा बोल्दै उनले ४६ सालका पुस्ताले यतिचरम निराशा पहिलो पटक भोग्नुपरेको उल्लेख गरेका हुन्। उनले भने,हामीले देशको जिम्मा लिँदा सिंगो देश यति बेला निराशामा छ। ४६ सालका पुस्ताले यति चरम निराशा सायद पहिलो पटक भोग्नुपरेको हो। उनले आयात र निर्यात दुबै घटेको उल्लेख गरे। प्रधानमन्त्री ओलीले भने,अर्थतन्त्र डामाडोल अवस्थामा छ। विकास निर्माणको पनि भद्रगोल रहेको छ। लक्ष्यभन्दा राजश्व निकै कम छ। बैंकमा रकम थुप्रिएको छ। उनले निराशा हटाएर तीव्र आर्थिक विकासका लागि वर्तमान सरकारले काम गर्ने धारणा राखे। उनले पुरानो सरकारको ठाउँमा नयाँ सरकार बनेको र संविधान कानुन बमोजिम विश्वासको मत माग्न संसदमा उपस्थित भएको जानकारी दिए। सरकारको तौरतरिकाको कारण उद्योगी व्यवसायीहरू मरीचझैँ चाउरिएको उनको दाबी छ। उनले भने,सरकारको तौरतरिकाको कारण उद्योगी व्यवसायीहरू मरीचझैँ चाउरिएको छ, विकास निर्माणका काम लथालिंग छन्। करिब ६० लाख भन्दा बढी जनता निरपेक्ष गरिबीको भुंग्रोमा पिस्सिएको छ। भ्रष्टाचारले सीमा नाघेको छ। त्रिभुवन विमानस्थलमा युवाहरू विदेश पलायन गर्नेको भीड लागेको छ। ओलीले सरकारका पाँच विषय प्राथमिकतामा रहेको प्रष्ट पारे। प्रधानमन्त्री ओलीले भ्रष्टाचार नगर्ने र हुन नदिने प्रतिबद्धता जनाए। उनले भने,जुनसुकै कालखण्डमा भएका भ्रष्टाचार भए पनि तिनका दोषीलाई उन्मुक्ति दिइँदैन। उनले अब काम थाल्ने मात्र होइन सरकारले काम सक्ने मिति तोकेर त्यसै अनुसार निर्माणमा तिव्रता दिने धारणा राखे। उनले निर्माण सम्पन्न गरेर बसेका तर भुक्तानी नपाएका निर्माण व्यवसायीको रकम तत्काल भुक्तानी दिने प्रतिबद्धता व्यक्त गरे।"
"हामी स्टुपीड होइन, ग्लोरियस हिस्ट्री निर्माण गर्छौँ : प्रधानमन्त्री ओली (पूर्णपाठ)","काठमाडौं : प्रधानमन्त्री केपी शर्मा ओलीले विगत, वर्तमान र भविष्यप्रति न्याय गर्ने सभ्य समाजको रुपमा विकास गर्ने बताएका छन्। आइतबार प्रतिनिधिसभा बैठकमा विश्वासको मतको प्रस्ताव प्रस्तुत गर्दै प्रधानमन्त्री ओलीले नयाँ सरकारले स्टुपीड होइन, ग्लोरियस हिस्ट्री निर्माण गर्ने मार्गमा रहेको बताएका हुन्। उनले भने, हामी हाम्रो समाजलाई विगत, वर्तमान र भविष्यप्रति न्याय गर्ने र ज्ञान हस्तान्तरण गर्ने संरचनासहितको सभ्य समाजको रुपमा विकास गर्न चाहन्छौं। हामी स्टुपीड होइन, ग्लोरियस हिस्ट्री निर्माण गर्ने मार्गमा छौं। अर्थतन्त्रको ऐना मानिने सेयर बजार हरियो भएको भन्दै प्रधानमन्त्री ओलीले अब सेयर बजार मात्र होइन, देशको पूरै बजार चलायमान हुने दाबी गरे। म सधैं अघि बढ्ने मानिस हुँ, मैले आफ्नो यात्रामा ब्याक गियर लगाउन र पछि सर्न जानेको छैन। हामी सबैले महशुस गरेको कुराअहिले विकासको मुख्य तगारो अस्थिरता हो। अस्थिरता हटाउन संविधानमा संशोधन चाहिन्छ भने हामीले गर्नुपर्छ। ओलीले भने,हामीले बुझ्नु पर्ने कुरा के छ भने संविधान विकासको वाहक हुनुपर्छ, बाधक होइन। विकासको लागि संविधान जहाँनेर बाधक बनेको छ, त्यहाँ संशोधन हुन्छ। मलाई आशा छ, यस मामिलामा सिंगो देश एक हुनेछ। यसमा राष्ट्रिय सहमति हुनेछ। उनले देशमा छाएको निराशा चिर्न सबै दल र सांसद असहमत हुनुपर्ने कारण आफूले नदेखेको बताए। देशमा देखापरेको यो आर्थिक संकटको घडीमा मलाई विश्वासको मत दिएर सिंगो सदन एक भएको सन्देश दिई आम जनतालाई उत्साहित र उत्प्रेरित गर्न म यस सम्मानीत सदनलाई हार्दिक अनुरोध गर्दछु।प्रधानमन्त्री ओलीले भने,राष्ट्रिय राजनीतिलाई देश केन्द्रित, जनता केन्द्रिततर्फ लगौं मेरो आग्रह छ। विकासका प्रश्नहरुमा केन्द्रित हौ। सुशासनका प्रश्नहरुमा केन्द्रित हौ। मेरो आग्रह छ। यस्तो छ प्रधानमन्त्री ओलीले संसदमा गरेको सम्बोधन"
कांग्रेस र एमालेले काँध थाप्दा पनि माओवादी नेतृत्वको सरकारले लय समात्न नसकेपछि नयाँ सरकार बन्यो,"काठमाडौं : प्रधानमन्त्री केपी शर्मा ओलीले बलिया पार्टीले काँध थाप्दा पनि अघिल्लो सरकारले लय नसमातेका कारण नयाँ सरकार गठन गर्नुपरेको बताएका छन्। आइतबार प्रतिनिधिसभा बैठकमा विश्वासको मतको प्रस्ताव प्रस्तुत गर्दै प्रधानमन्त्री ओलीले यसअघि कहिले कांग्रेस र कहिले एमालेले काँध थाप्दा पनि माओवादी नेतृत्वको सरकारले लय समात्न नसकेको र त्यसको प्रयास पनि नगरेका कारण नयाँ सरकार गठन गर्नुपरेको बताएका हुन्। सरकारकै कारण समाजमा दूषित परिणाम देखिने संकेत आएकाले देशलाई त्यसबाट जोगाउनका लागि कांग्रेसएमालेबीच समिकरण बनेको उनले बताए । सम्बोधनका क्रममा प्रधानमन्त्री ओलीले सरकार गठनका लागि दुईदलबीच भएको सात बुँदे सहमति पनि सार्वजनिक गरे सरकारको नेतृत्व आलोपालो गर्ने,भ्रष्टाचारको अन्त्य गरी सुशासन कायम गर्न साझा कार्यक्रम तय गर्ने लगाएतका सहमति दुईदलबीच भएको भन्दै उनले यसमा लुकाउनुपर्ने केहि नभएको जिकिर गरे । उनले दुई तिहाईको बलमा नभइ देशको आवश्यकताका आधारमा सर्वसम्मत ढंगले संविधान संशोधन गर्ने उल्लेख गर्दै संविधान संशोधनबाट तर्सिनुपर्ने अवस्था नरहेको स्पष्ट पारे। उनले जनतामा उत्साहको सञ्चार गर्न र देशलाई तीव्र आर्थिक वृद्धिको दिशामा लैजान अहिलेको सरकार बनेको पनि बताए । विकास निर्माणको काममा रहेको बेथिति अन्त्य, आर्थिक रुपमा मितव्ययी बन्दै राज्यको तर्फबाट खर्च गर्ने क्षमता वृद्धि तथा जनअपेक्षा अनुसार कानुनमा सुधार गर्ने उनको भनाई छ।"
सदनमा सशक्त प्रतिपक्षीको भूमिका निर्वाह गर्छौं : माओवादी केन्द्र,काठमाडौं : नेकपा माओवादी केन्द्रले सदनमा सशक्त प्रतिपक्षीको भूमिका निर्वाह गर्ने निर्णय गरेको छ । सिंहदरबारमा आइतबार बसेको माओवादी संसदीय दल बैठकले प्रधानमन्त्रीको विश्वासको मतको विपक्षमा मतदान गर्ने निर्णय गर्दै सशक्त प्रतिपक्षीको भूमिका निर्वाह गर्ने निष्कर्ष निकालेको प्रमुख सचेतक हितराज पाण्डेले जानकारी दिए। अरु विपक्षी दलहरुलाई पनि एकीकृत गर्दै जनताको आवाजहरुलाई उजागर गर्न सहि तरिकाले नेतृत्व गर्ने निर्णय भएको उनले बताए। बैठकमा माओवादीका सांसदहरुले जनसरोकारका विषयहरुलाई सदनमा सशक्त रुपमा उठाउनुपर्ने धारणा राखेका थिए ।
"सेयर बजार मात्रै होइन, अब देशको पूरै बजार चलायमान हुन्छ : प्रधानमन्त्री ओली","काठमाडौं : प्रधानमन्त्री केपी शर्मा ओलीले नयाँ सरकार गठन भएसँगै उत्साहको श्रृंखला प्रारम्भ भएको बताएका बताएका छन् । आइतबार विश्वासको मत लिनुअघि प्रतिनिधिसभा बैठकमा बोल्दै प्रधानमन्त्री ओलीले नयाँ सरकार गठन भएसँगै अर्थतन्त्रको ऐन मानिने सेयर बजार हरियाली भएको दावी गरे। प्रधानमन्त्री ओलीले ५० लाख बढी लगानीकर्ता संलग्न सेयर बजार पछिल्लो दुई सातामा ४ सय अंकले बढेको जिकिर गरे । उनले सेयर बजार मात्रै नभइ अब देशको पूरै बजार चलायमान हुनेमा विश्वास व्यक्त गरे। 'नेप्से २७ महिनाको यता उच्च भएको छ। सरकारप्रति जनताले देखाएको विश्वास भरोसाको परिमाण हो, 'प्रधानमन्त्री ओलीले भने,'अब सेयर बजार मात्रै होइन देशको पूरै बजार चलायमान हुन्छ। सिंगो देशलाई चलायमान बनाउने आत्मविश्वास हामीसँग छ। हामीले लामो अनुभव बटुलेका छौं। '"
बागमती प्रदेशका मुख्यमन्त्री जम्कट्टेलले दिए राजीनामा,"मकवानपुर : बागमती प्रदेशका मुख्यमन्त्री शालिकराम जम्कट्टेलले राजीनामा दिएका छन्। केन्द्रमा भएको राजनीतिक सत्ता समीकरणको फेरबदलसँगै मुख्यमन्त्री जम्कट्टेल अहिले प्रदेशसभाको बैठकमा विश्वासको मत लिने कार्यक्रम तय भएको थियो। यद्यपि उनले प्रदेशसभा वैठकमा बोल्दै विश्वासको मत नलिगी राजीनामा दिएका हुन। उनले प्रदेशसभाको बैठकमा बोल्दै विश्वासको मत प्राप्त गर्नसक्ने आधार नदेखेपछि मार्गप्रशस्त गर्न राजिनामा दिएको बताए। उनले प्रदेशसभाको दोस्रो कार्यकालको १६ महिने अवधिमा २०७९ माघ ३ गते, २०७९ चैत्र १० गते र २०८० चैत १९ गते विश्वासको मत लिई मुख्यमन्त्री भएका थिए।"
बहादुरसिंह लामालाई बागमतीको मुख्यमन्त्री बनाउने कांग्रेस संसदीय दलको निर्णय,मकवानपुर : नेपाली कांग्रेस बागमती प्रदेश संसदीय दलको बैठकले मुख्यमन्त्रीमा बहादुर सिं लामाको नाम निर्णय गरेको छ । आइतबार बिहान हेटौंडामा बसेको बैठकले मुख्यमन्त्रीमा लामालाई पठाउने सर्वसम्मत निर्णय गरेको हो । लामा नेपाली कांग्रेस बागमती प्रदेश संसदीय दलका नेता हुन् । बागमतीमा कांग्रेसका ३७ सांसद् छन् । आज मुख्यमन्त्री शालिकराम जम्कट्टेलले विश्वासको मत लिँदैछन् । त्यस्तै कांग्रेस संसदीय दलको बैठकले मुख्यमन्त्री शालिकराम जम्कट्टेलले प्रस्तुत गरेको विश्वासको मतको विपक्षमा मतदान गर्ने समेत निर्णय गरेको छ । एमालेले पनि मुख्यमन्त्री जम्कट्टेलको विपक्षमा मतदान गर्ने गरेको छ। मुख्यमन्त्री जम्कट्टेल नेतृत्वको सरकारले विश्वासको मत नपाउने निश्चित देखिएको छ । कांग्रेसका लामाले एमालेको समर्थनमा आजै मुख्यमन्त्रीको दावी पेस गर्ने तयारी गरेका छन् ।
"रास्वपाले माओवादी केन्द्रसहित विपक्षीसँग सहकार्य नगर्ने, प्रधानमन्त्रीलाई मत पनि नदिने","काठमाडौं : राष्ट्रिय स्वतन्त्र पार्टीले नेकपा माओवादी केन्द्रसँग सहकार्य नगर्ने भएको छ। सिंहदरबारमा आज बसेको संसदीय दलको बैठकले रास्वपाले बलियो प्रतिपक्षको भूमिकामा पार्टीले निर्वाह गर्ने प्रमुख सचेतक सन्तोष परियारले जानकारी दिए । उनले माओवादी केन्द्रको विपक्षी दलहरूको मोर्चामा पार्टी सहभागी नहुने बताए। अब हामी प्रतिपक्षमा रहन्छौं। प्रतिपक्षमा हुनु भनेको जनताको पक्षमा हुनु भनेका छौं। अहिलेको जसरी गठबन्धन बनेको छ यो लोकतन्त्रको पक्षमा छैन । त्यसैले हामी प्रतिपक्षको जिम्मेवार भूमिका निभाउँछौं,प्रतिपक्षको गठबन्धन बनाउँदैनौं। प्रमुख सचेतक परियारले भने,हामी सशक्त रुपमा जनताको पक्षमा आवाज उठाउँछौं । अन्य दलहरूसँग पनि कसरी प्रतिपक्षमा रहने भन्नेबारे छलफल भएको हो, हामी विपक्षी मोर्चा बनाउँदैनौं,त्यो कुनै गठबन्धन होइन। परियारले प्रधानमन्त्री केपी शर्मा ओलीलाई विश्वासको मत नदिने निर्णय गरेको बताए।"
प्रधानमन्त्री ओलीले आज विश्वासको मत लिने,"काठमाडौं : प्रतिनिधिसभाबाट आइतबार प्रधानमन्त्री केपी शर्मा ओलीले विश्वासको मत लिँदै छन्। असार ३० गते प्रधानमन्त्री नियुक्त भई ३१ गतेबाट कार्यभार सम्हालेका नेकपा एमालेका अध्यक्ष तथा प्रधानमन्त्री ओलीले आइतबार विश्वासको मत लिन लागेका हुन्। प्रधानमन्त्री ओलीले विश्वासको मत लिने भएपछि आज नेकपा एमालेले विश्वासको मत दिन ह्वीप जारी गरेको छ। साउन ६ गते बस्ने प्रतिनिधिसभाको बैठकमा विश्वासको मतका लागि प्रस्ताव पेस गर्नुहुने भएकाले अनिवार्य उपस्थित भई विश्वासको मत माग्ने प्रस्तावको पक्षमा मतदान गर्नुहुन ह्वीप जारी गरिएको हो। संविधानको धारा ७६ को उपधारा २ अनुसार प्रधानमन्त्री नियुक्त हुनुभएका प्रधानमन्त्री ओलीले उपधारा (४) बमोजिम विश्वासको मत लिन लाग्नुभएको हो। दुई वा दुईभन्दा बढी दलको समर्थनमा नियुक्त प्रधानमन्त्रीले ३० दिनभित्र प्रतिनिधिसभाबाट विश्वासको मत लिनुपर्ने संवैधानिक प्रावधान छ। सोही प्रावधानअनुसार प्रधानमन्त्री नियुुक्त भएको सात दिनभित्रै विश्वासको मत लिने निर्णय गरेका हुन्। ओली नेतृत्वको सरकारमा कांग्रेस एमालेसहित, अशोक राई नेतृत्वको जसपा र लोसपा सहभागी रहेको छ। सरकारमा सहभागी कांग्रेसको ८८, एमालेको ७७, जसपाको ७ र लोसपाको ४ गरेर १७६ सांसद छन्। उपेन्द्र यादव नेतृत्वको जसपा नेपाल र जनमत पार्टीले पनि सरकारलाई विश्वासको मत दिने निर्णय गरेको छ। जसपाको ५ र जनमत पार्टीको ६ सांसद छन्। नेकपा माओवादी र राष्ट्रिय स्वतन्त्र पार्टीले प्रधानमन्त्रीलाई विश्वासको मत नदिनेमा भन्नेमा ढुक्क नै छ। त्यसतै गरी राष्ट्रिय प्रजातन्त्र पार्टीले प्रधानमन्त्री केपी शर्मा ओलीलाई विश्वासको मत नदिने भएको छ। राष्ट्रिय जनमोर्चाका अध्यक्ष चित्रबहादुर केसीले पनि एमाले कांग्रेस गठबन्धन सरकारलाई विश्वासको मत नदिने बताएका छन्।"
राप्रपा संसदीय दलको बैठक बस्दै,"काठमाडौं : राष्ट्रिय प्रजातन्त्र पार्टी (राप्रपा) संसदीय दलको बैठक बस्दैछ। बैठक बिहान ११:३० बजे दलको कार्यालय सिंहदरबारमा बस्ने पार्टीका प्रवक्ता मोहनकुमार श्रेष्ठले जानकारी दिएका छन्। प्रवक्ता श्रेष्ठका अनुसार बैठकमा प्रधानमन्त्री केपी शर्मा ओलीलाई विश्वासको मत दिने वा नदिने भन्ने विषयमा निर्णय हुनेछ। सो पार्टीको शनिबार बसेको पार्टी निर्देशन समितिको बैठकले प्रधानमन्त्री ओलीलाई विश्वासको मत नदिन उपयुक्त हुने सुझाव दिएको थियो । असार ३० गते प्रधानमन्त्री नियुक्त भइ ३१ गतेबाट कार्यभार सम्हालेका नेकपा एमालेका अध्यक्ष तथा प्रधानमन्त्री ओलीले आज प्रतिनिधिसभा बैठकबाट विश्वासको मत लिँदैछन्। संविधानको धारा ७६ को उपधारा २ अनुसार प्रधानमन्त्री नियुक्त भएका प्रधानमन्त्री ओलीले उपधारा (४) बमोजिम विश्वासको मत लिन लागेका हुन्। दुई वा दुईभन्दा बढी दलको समर्थनमा नियुक्त प्रधानमन्त्रीले ३० दिनभित्र प्रतिनिधिसभाबाट विश्वासको मत लिनुपर्ने संवैधानिक प्रावधान छ। सोही प्रावधानअनुसार प्रधानमन्त्री ओलीले विश्वासको मत लिने निर्णय गरेका हुन्। प्रधानमन्त्री नियुक्त भएको सात दिनभित्र विश्वासको मत लिन लागेका हुन्। दुई सय ७५ सदस्यीय प्रतिनिधिसभामा बहुमतका लागि एक सय ३८ मत आवश्यक पर्दछ । ओली नेतृत्वको सरकारमा कांग्रेस एमालेसहित,अशोक राई नेतृत्वको जसपा र लोसपा सहभागी छन् । सरकारमा सहभागी कांग्रेसको ८८, एमालेको ७७, जसपाको ७ र लोसपाको ४ गरेर १७६ सांसद छन्। उपेन्द्र यादव नेतृत्वको जसपा नेपाल र जनमत पार्टीले पनि सरकारलाई विश्वासको मत दिने निर्णय गरेका छन्। जसपाको ५ र जनमत पार्टीको ६ सांसद छन्। नेकपा माओवादी, राष्ट्रिय प्रजातन्त्र पार्टी (राप्रपा) र राष्ट्रिय स्वतन्त्र पार्टी (रास्वपा) ले प्रधानमन्त्रीलाई विश्वासको मत नदिने घोषणा गरेका छन्। राष्ट्रिय जनमोर्चाका अध्यक्ष चित्रबहादुर केसीले पनि एमाले कांग्रेस गठबन्धन सरकारलाई विश्वासको मत नदिने बताएका छन्।"
नेपाली कांग्रेसको संसदीय दलको बैठक बस्दै,"काठमाडौं : नेपाली कांग्रेसको संसदीय दलको बैठक बस्दैछ। मध्याह्न १२ बजे सङ्घीय संसद्भवन नयाँबानेश्वरमा बैठक बस्न लागेको हो।बैठकमा प्रधानमन्त्री केपी शर्मा ओलीलाई विश्वासको मत दिनेलगायत पछिल्ला समसामयिक घटनाक्रमका विषयमा छलफल हुने संसदीय दलका प्रमुख सचेतक श्यामकुमार घिमिरेले जानकारी दिए। असार ३० गते प्रधानमन्त्री नियुक्त भइ ३१ गतेबाट कार्यभार सम्हालेका नेकपा एमालेका अध्यक्ष तथा प्रधानमन्त्री ओलीले आज प्रतिनिधिसभा बैठकबाट विश्वासको मत लिँदैछन्। संविधानको धारा ७६ को उपधारा २ अनुसार प्रधानमन्त्री नियुक्त भएका प्रधानमन्त्री ओलीले उपधारा (४) बमोजिम विश्वासको मत लिन लागेका हुन्। दुई वा दुईभन्दा बढी दलको समर्थनमा नियुक्त प्रधानमन्त्रीले ३० दिनभित्र प्रतिनिधिसभाबाट विश्वासको मत लिनुपर्ने संवैधानिक प्रावधान छ। सोही प्रावधानअनुसार प्रधानमन्त्री ओलीले विश्वासको मत लिने निर्णय गरेका हुन्। प्रधानमन्त्री नियुक्त भएको सात दिनभित्र विश्वासको मत लिन लागेका हुन्। दुई सय ७५ सदस्यीय प्रतिनिधिसभामा बहुमतका लागि एक सय ३८ मत आवश्यक पर्दछ । ओली नेतृत्वको सरकारमा कांग्रेस एमालेसहित,अशोक राई नेतृत्वको जसपा र लोसपा सहभागी छन् । सरकारमा सहभागी कांग्रेसको ८८, एमालेको ७७, जसपाको ७ र लोसपाको ४ गरेर १७६ सांसद छन्। उपेन्द्र यादव नेतृत्वको जसपा नेपाल र जनमत पार्टीले पनि सरकारलाई विश्वासको मत दिने निर्णय गरेका छन्। जसपाको ५ र जनमत पार्टीको ६ सांसद छन्। नेकपा माओवादी, राष्ट्रिय प्रजातन्त्र पार्टी (राप्रपा) र राष्ट्रिय स्वतन्त्र पार्टी (रास्वपा) ले प्रधानमन्त्रीलाई विश्वासको मत नदिने घोषणा गरेका छन्। राष्ट्रिय जनमोर्चाका अध्यक्ष चित्रबहादुर केसीले पनि एमाले कांग्रेस गठबन्धन सरकारलाई विश्वासको मत नदिने बताएका छन्।"
"आज ४२औँ बिपी स्मृति दिवस, देशभर विभिन्न कार्यक्रम गरी मनाइँदै","काठमाडौं : प्रथम जननिर्वाचित प्रधानमन्त्री विश्वेश्वरप्रसाद कोइरालाको योगदानको स्मरण गरी ४२औँ स्मृति दिवस आज मुलुकभर विभिन्न कार्यक्रम गरी मनाइँदैछ। नेपालमा प्रजातन्त्रको स्थापनाका लागि कठोर सङ्घर्ष गरेका कोइरालाको विसं २०३९ साउन ६ गते निधन भएको थियो। उनले नेपाली साहित्यका क्षेत्रमा पनि महत्त्वपूर्ण योगदान पुर्याएका छन्। कोइरालाको जन्म १९७१ भदौ २४ गते भएको हो। विसं २०१५ को संसदीय निर्वाचनपछि २०१६ जेठमा उनी पहिलो निर्वाचित प्रधानमन्त्री बनेका थिए। नेपाली साहित्यमा मनोवैज्ञानिक यथार्थवादी धाराका प्रवर्तक कोइरालाका डेढ दर्जन कृति प्रकाशित छन्। उनका तीन घुम्ती, मोदी आइन, हिटलर र यहुदी, सुम्निमा, नरेन्द्रदाइ, एवं बाबु, आमा र छोरा गरी छ उपन्यास प्रकाशित भएका छन्। त्यसैगरी दुई कथा सङ्ग्रह श्वेत भैरवी र दोषी चश्मा, हरिप्रसाद शर्माको सम्पादनमा विश्वेश्वरप्रसाद कोइरालाका कथा र कविता, प्रकाशित छ। वरिष्ठ अधिवक्ता स्व गणेशराज शर्मासँगको वार्तामा आधारित आत्मवृत्तान्त, सुन्दरीजल बन्दीगृहमा बस्दाको दैनिकीमा आधारित जेल जर्नल, विसं २०३३ पुस १६ गते राष्ट्रिय एकता र मेलमिलापको नीति लिई स्वदेश फर्केपछि त्रिभुवन अन्तर्राष्ट्रिय विमानस्थलबाट सिधै सुन्दरीजल बन्दीगृहमा लगिएपछि लेखिएको दैनिकी फेरि सुन्दरीजल ले नेपालको तत्कालीन राजनीतिक अवस्थाको यथार्थ चित्रण गरेको छ। ज्ञाननिष्ठ ज्ञवालीको सम्पादनमा प्रकाशित सिसार पत्रिकामा साहित्यमा प्रगतिशीलता विषयक कोइरालाको निबन्धलगायत रचना पनि प्रकाशित छन्। जीवनको लामो समयसम्म कांग्रेसको नेतृत्व गरी २०१५ सालको आमनिर्वाचनमा पार्टीले दुईतिहाइ बहुमत प्राप्त गरेपछि प्रथम जननिर्वाचित प्रधानमन्त्री बन्नुभएका कोइरालाले नेपालमा राष्ट्रियता, प्रजातन्त्र र समाजवाद स्थापनाका लागि राजनीतिक नेतृत्व प्रदान गर्नुभयो। प्रधानमन्त्रीत्वकालमा उहाँले बिर्ता उन्मूलन र जग्गा जोत्नेको हुनुपर्छ भन्ने भूमिसुधार कार्यक्रम अगाडि बढाउनुभयो। विसं २०१७ पुस १ गते शाही नेपाली सेनाको शक्तिका भरमा जननिर्वाचित सरकार अपदस्त गरिएपछि कोइरालालगायत नेतालाई सिंहदरबारमा बन्दी बनाइएको थियो। एक महिनापछि सेनाको सुन्दरीजल आर्सनलका प्रमुखको सरकारी निवासलाई वरिपरि पर्खालले घेरेर नेता कोइराला, संसद्का प्रथम सभामुख कृष्णप्रसाद भट्टराई, नेता गणेशमान सिंहलगायत मन्त्रीलाई सुन्दरीजल बन्दीगृहमा बन्दी बनाइएको थियो। विसं २०२५ मा स्वास्थ्य परीक्षणका लागि जेलमुक्त भएका कोइरालाले आठ वर्षसम्म भारतमा निर्वासित जीवन बिताए। भारतमा निर्वासित भएर प्रजातन्त्र पुनःस्थापनाका पक्षमा सङ्घर्ष गर्दा राष्ट्रियता कमजोर भएको विश्लेषण गरी आठवटा ज्यान मुद्दाको पर्वाह नगरी २०३३ साल पुस १६ गते राष्ट्रिय एकता तथा मेलमिलापको नीति लिई उनी स्वदेश फर्किएका थिए। उनले अपनाएको मेलमिलापको नीति आज पनि मुलुकको राजनीतिमा उत्तिकै सान्दर्भिक छ। प्रजातान्त्रिक समाजवादका चिन्तक एवं प्रयोक्ता कोइरालाले स्वतन्त्र रूपमा चिन्तन, आयाम, परम्परा र शैली दिएर साहित्यका माध्यमबाट नेपाली वाङ्मयलाई शिखरमा पुर्याउन योगदान दिए। प्रथम जननिर्वाचित सरकारका प्रधानमन्त्री, संसद्का सभामुख एवं मन्त्रीहरुलाई बन्दी बनाइएको सुन्दरीजल बन्दीगृहलाई २०६१ साल भदौ २४ गते बिपी सङ्ग्रहालयका रूपमा उद्घाटन गरियो। बिपीको जीवनका महत्त्वपूर्ण चिजबीजको सङ्कलन गरी दर्शनीय बनाइएको सङ्ग्रहालय २०७२ साल वैशाख १२ गतेको भूकम्पले क्षतिग्रस्त भई हाल पुनःनिर्माण गरिएको छ। सङ्ग्रहालयमा बिपीको जीवनका महत्त्वपूर्ण सामग्रीका साथै २००७ सालको क्रान्तिमा प्रयोग गरिएको ट्याङकर, कांग्रेसले २०२९ सालमा क्रान्तिलाई खर्च जुटाउन अपहरण गरेको नेपाल वायुसेवा निगमको विमान पनि राखिएको छ। बिपी स्मृति दिवसका अवसरमा कांग्रेस, भ्रातृ संस्था र बिपी सङ्ग्रहालय समितिले मुलुकभर विभिन्न कार्यक्रम गर्ने पार्टी कार्यालयका मुख्यसचिव कृष्णप्रसाद पौडेलले जानकारी दिए। यस अवसरमा आज संस्कृति, पर्यटन तथा नागरिक उड्ययन मन्त्रालयले बालुवाटारस्थित प्रधानमन्त्री निवासमा बिपी कोइराला राष्ट्रिय पुरस्कार वितरण गर्ने कार्यक्रम राखेको पुरातत्व अधिकृत भीष्म बाँस्कोटाले जानकारी दिए। रासस"
नेकपा एसद्वारा विपक्षमा मतदान गर्न ह्विप,"काठमाडौं : नेपाल कम्युनिष्ट पार्टी (एकीकृत समाजवादी)ले प्रतिनिधिसभामा आज प्रस्तुत हुने विश्वासको मतसम्बन्धी प्रस्तावको विपक्षमा मतदान गर्ने भएको छ । प्रतिनिधिसभामा प्रधानमन्त्री केपी शर्मा ओलीले प्रस्तुत गर्ने विश्वासको मतसम्बन्धी प्रस्तावको विपक्षमा मतदान गर्न आफ्नो दलका सांसदलाई पार्टीले ह्विप जारी गरेको नेता मेटमणि चौधरीले जानकारी दिए। उनले भने, 'सरकारमा सहभागी दलको साझा नीति तथा कार्यक्रमका आधारमा पार्टीले सरकारलाई रचनात्मक सहयोग गर्ने छ । पार्टीले प्रतिपक्षमा रहेर सरकारलाई गुण र दोषका आधारमा सहयोग गर्नेछ ।'"
रास्वपा संसदीय दलको बैठक बस्दै,काठमाडौं : राष्ट्रिय स्वतन्त्र पार्टी (रास्वपा)को संसदीय दलको बैठक आज बस्दैछ । बिहान ११ बजे संसदीय दलको कार्यालयमा बैठक बसिने जनाइएको छ। बैठकमा प्रधानमन्त्री केपी शर्मा ओलीले संसद्मा पेस गर्ने विश्वासको मतसम्बन्धी प्रस्तावमा छलफल हुने पार्टीकी सचेतक निशा डाँगीले जानकारी दिइन् । सदनमा प्रतिपक्षी दलको भूमिकामा रहने पार्टीले आफ्नो प्रभावकारिताका बारेमा पनि छलफल गर्ने उनले बताइन्। प्रतिनिधिसभामा रास्वपाका २१ जना सदस्य छन् ।
कृषि क्षेत्रतर्फ कोरियन भाषा परीक्षा उत्तीर्ण गरेकालाई वन क्षेत्रमा पनि लैजाने तयारी,"काठमाडौं : कृषि तथा पशुपालन क्षेत्र तर्फको कोरियन भाषा परीक्षा उत्तीर्ण गरेकालाई वन क्षेत्रमा पनि लैजाने तयारी गरिएको छ। भाषा पास गरेर बसेका र आउँदो डिसेम्बर ३१ मा रोष्टरको अवधि सकिने व्यक्तिलाई उक्त अवसर प्रदान गरिएको हो। ईपीएस शाखाले आइतबार सूचना जारी गरेर भाषा परीक्षा उत्तीर्ण भई रोजगार आवेदन फाराम भरी रोस्टरमा रहेकाले रोस्टर परिवर्तन गर्न सकिने जनाएको छ। एचआरडी सर्भिस अफ कोरियाले नेपाल, म्यानमार र भियतनामको कृषि तथा पशुपालन क्षेत्र तर्फको कोरियन भाषा परीक्षा उत्तीर्ण गरेकालाई रोस्टर परिवर्तन गर्न सकिने पत्र पठाएको थियो। रोस्टर परिवर्तन गर्नका लागि यही साउन ६ गतेदेखि ९ गतेसम्म आवेदन दिन सकिने छ।"
परराष्ट्र मन्त्रालयको पहलमा बङ्गलादेशबाट काठमाडौं फर्किए ५७ नेपाली विद्यार्थी,"काठमाडौं : बङ्गलादेशमा जारी रहेको विद्यार्थी आन्दोलनका कारण प्रभावित भएका नेपाली विद्यार्थी काठमाडौं फर्किन थालेका छन् । यसैक्रममा आज ५७ जना नेपाली विद्यार्थी काठमाडौंस्थित त्रिभुवन अन्तर्राष्ट्रिय विमानस्थलमा अवतरण गरेका हुन् । ती विद्यार्थीहरू बङ्गलादेशको सवार क्षेत्रको इनाम मेडिकल कलेजलगायत स्थानबाट स्वदेश फर्किएका परराष्ट्र मन्त्रालयका प्रवक्ता अमृत राईले जानकारी दिए। आज केहीबेर अघि यहाँ आइपुगेका ती विद्यार्थीलाई परराष्ट्र मन्त्रालयका अधिकारीले त्रिभुवन अन्तर्राष्ट्रिय विमानस्थलमा स्वागत गर्नुभएको थियो । परराष्ट्र मन्त्रालयले स्वदेश फर्कन चाहने विद्यार्थीको सहजीकरण गरिरहेको छ । मन्त्रालयले बङ्गलादेशको राजधानी ढाकास्थित नेपाली दूतावासका अधिकारीहरुलाई नेपाली विद्यार्थीको सुरक्षित वातावरण तथा नेपाल फर्कन चाहनेका लागि आवश्यक समन्वय गर्न निर्देशन दिएको छ । परराष्ट्रमन्त्री डा आरजु राणा देउवाले बङ्गलादेशमा विकसित पछिल्लो घटनाक्रमका कारण समस्यामा परेका नेपाली विद्यार्थीको सहयोगका लागि मन्त्रालयमा हेल्प डेस्क स्थापना गर्न लगाउनाका साथै ढाकास्थित नेपाली दूतावाससँग आवश्यक समन्वय गर्न निर्देशन दिएका छन्। परराष्ट्रमन्त्री डा राणा आफैँले ढाकास्थित नेपाली राजदूतावाससँग निरन्तर सम्पर्कमा रही त्यहाँ रहेका नेपाली विद्यार्थी एवं अन्य नेपाली नागरिक कुनै समस्यामा परेका भए उनीहरुलाई सहजताका लागि समन्वय गर्न निर्देशन दिए। साथै नेपाल आउन चाहनेहरुका लागि पनि आवश्यक वातावरण मिलाउन पनि उहाँले निर्देशन दिए । परराष्ट्र मन्त्रालयले शनिबार नै एक सूचना जारी गरी त्यहाँ रहेका विद्यार्थीको सहजताका लागि आवश्यक सम्पर्क व्यक्तिसहित हेल्प डेस्कको व्यवस्था गरिएको जनाएको थियो । मन्त्रालयले समस्यामा परेका विद्यार्थी तथा अभिभावक एवं आफन्तका लागि आवश्यक जानकारी, सहयोग र सहजीकरणका लागि इमेल वा फोन नम्बरमा सम्पर्क गर्न एवं अनलाइन फाराम भर्न अनुरोध गरेको छ । यस प्रयोजनका लागि नेपाली राजदूतावास ढाकामा द्वितीय सचिव योजना बम्जन र रिया क्षेत्री तथा सिंहदरबारस्थित मन्त्रालयमा शाखा अधिकृत महेश्वरमणि त्रिपाठीलाई सम्पर्क गर्न अनुरोध गरिएको छ । उता दूतावासले पनि विज्ञप्ति जारी गर्दै अत्यावश्यकबाहेक बाहिर ननिस्कन विद्यार्थीलाई सूचित गर्दै आवश्यक सहयोगका लागि दूतावासमा सम्पर्क गर्न भनिएको छ । सरकारी सेवा प्रवेशमा निर्धारित आरक्षणको विरोधमा भएको आन्दोलनका कारण शनिबारसम्म करिब आठ सय नेपाली विद्यार्थी नेपाल आइसकेका मन्त्रालयले हिजो जनाएको थियो । रासस"
सिमलताल पहिरो : बेपत्ता बस र यात्रुको खोजीमा जुट्यो भारतीय टोली,चितवन : नारागणगढमुग्लिन सडकको सिमलतामा पहिरोले त्रिशूलीमा बगाएका दुईवटा बस र तिनमा सवार यात्रीको खोजीमा भारतीय टोली जुटेको छ । भारतको नेशनल डिजास्टर रेस्पोन्स फोर्स (एनडिआरएफ) को १२ सदस्यीय टोली आज बिहानदेखि खोजतलासमा जुटेको प्रमुख जिल्ला अधिकारी इन्द्रदेव यादवले राससलाई बताए। असार २८ गते शुक्रबार वीरगञ्जबाट काठमाडौंतर्फ गइरहेको बागमती प्रदेश०३००६ख १५१६ नम्बरको बस र काठमाडौंबाट गौरतर्फ गइरहेको बागमती प्रदेश०३२४९५ख ००१ नम्बरको बस सिमलताल पहिरोमा बगेका थिए । बसमा सवार ६५ जनामध्ये तीनजना बाँच्न सफल भएका थिएभने ६२ जना बेपत्ता भएका थिए । आजसम्म २५ जनाको शव विभिन्न क्षेत्रमा फेला पारिएको छ भने १७ जनाको सनाखत भएको छ । अझै ३७ यात्री र दुईवटै बसको अवस्था अज्ञात छ । मुलुकमा अत्याधुनिक उपकरणसहितका जनशक्ति नहुँदा सरकारको अनुरोधमा भारतबाट उक्त टोली आएको हो ।
कुखुराको खोर सफा गर्ने क्रममा करेन्ट लागेर युवतीको मृत्यु,स्याङ्जा : पुतलीबजार नगरपालिका५ चौरका ३१ वर्षीया सुशीला कार्कीको करेन्ट लागेर मृत्यु भएको छ। कुखुराको खोर सफा गर्ने क्रममा करेन्ट लागि घाइते भएका कार्कीका उपचारका क्रममा जिल्ला अस्पताल स्याङजामा मृत्यु भएको प्रहरी नायब उपरीक्षक इन्द्रबहादुर रानाले जानकारी दिए।
ऐतिहासिक जाजरकोट दरबार ढल्ने अवस्थामा पुगेपछि त्रिपालको ओत,"जाजरकोट : भूकम्पले थिलोथिलो बनाएको जाजरकोट दरबारलाई जोगाउन त्रिपालले ढाकिएको छ। अत्यधिक वर्षका कारण दरबार चुहिएर भत्किने अवस्थामा पुगेपछि यसलाई जोगाउन त्रिपालको ओत लगाएको जिल्ला प्रशासन कार्यालय जाजरकोटले जनाएको छ। दुई सय २८ वर्ष पुरानो ऐतिहासिक जाजरकोट दरबार गत कात्तिक १७ गते गएको भूकम्पले निकै क्षति पुर्याएको छ। भूकम्प गएको नौ महिना बितिसक्दा पनि पुनर्निर्माण हुन नसकेपछि भग्नावशेषका रूपमा रहेको दरबारलाई तत्काल ढल्न नदिन त्रिपालले ढाकिएको प्रमुख जिल्ला अधिकारी उमाकान्त अधिकारीले बताए। डिभिजन वन कार्यालयको सहयोग र समन्वयमा अत्यन्त जोखिमका बाबजुद पनि मनसुनजन्य प्रकोप तथा वर्षाबाट थप क्षति हुन नदिन त्रिपालले ढाक्ने काम गरिएको प्रजिअ अधिकारीको भनाइ छ। यो दरबारमा हाल सरकारको स्वामित्वमा छ। भूकम्प अघि यस दरबारमा जिल्ला प्रशासन कार्यालय बस्दै आएको थियो। ऐतिहासिक विरासत बोकेको यो दरबार ढल्न नसके पनि बस्न मिल्ने अवस्था छैन। भित्रभित्रै पुरै मक्किएको छ। १९९० सालको भूकम्पले भत्किएको यो दरबार पुनर्निर्माण गरी सात तलाबाट चार तलामा झारिएको थियो। २०५० सालको भूकम्पले पुनः क्षति पुर्याएपछि पुरानै शैलीमा पुनर्निर्माण गरिएको थियो। तर यसपटकको भूकम्पले पुनः दरबारलाई नराम्ररी क्षति पुर्याएको छ। पुनर्निर्माणको आवश्यकता छ। यसलाई नेपाल सरकारले केही वर्ष अघि मुलुकका सय वटा पर्यटकीय गन्तव्यको सूचीमा पनि राखेको छ। यसको निर्माण १८५२ सालमा तत्कालीन जाजरकोटे राजा इन्द्रनारायण शाहका पालामा निर्माण भएको थियो। यसको पुनर्निर्माणका लागि १९९० साल पछि भक्तपुरका नेवार उति वेलाका इन्जिनियर नाक्चेलाइ ल्याएर यसको पुनर्निर्माण गरिएको थियो। यसमा प्रयोग भएको झ्यालको कला र स्वरूप हेर्दा सुरुकै स्वरूपमा निर्माण भएको देखिन्छ। यो दरबार ऐतिहासिक तथा पुरातात्त्विक हिसाबले निकै महत्वपूर्ण छ। यो जाजरकोटको मात्र नभएर पुरै कर्णालीको मुख्य पर्यटकीय गन्तव्य पनि हो। यसलाई बलियो ढंगले पुनर्निर्माण गर्नेतर्फ सरकारले ध्यान दिनु पर्ने जाजरकोट सम्पदा संरक्षण प्रतिष्ठानका अध्यक्ष जनक केसीले बताए। यसको मौलिकता, ऐतिहासिकता र पुरातात्त्विक महत्व सुरक्षित हुने गरी पुरानै स्वरूपमा भूकम्पीय जोखिममुक्त तरिका अपनाएर पुनर्निर्माण गर्नु पर्छ। जाजरकोट दरबारलाई संग्राहलयका रूपमा विकास गर्ने अभियान जाजरकोट सम्पदा संरक्षण प्रतिष्ठानले सुरु गरेको छ यसमा सबै क्षेत्रको साथ र सहयोगको आवश्यकता छ अध्यक्ष केसीले भने ऐतिहासिक सम्पदा हाम्रा सम्पति हुन्। जाजरकोट दरबार जस्तै दर्जनौ सरकारी कार्यालय, विद्यालय, मठमन्दिर, निजी आवास लगायतका भौतिक संरचना पानी चुहिएर थप जोखिममा परेका छन्। चर्चिएका भवनमा पानी चुहिँदा जतिबेला पनि ढल्न सक्ने र थप जोखिम निम्तिन सक्ने भन्दै स्थानीय प्रशासनले सचेत रहन र सर्तकता अपनाउन आग्रह गरेको छ।"
परराष्ट्र मन्त्रालयको पहलमा बंगलादेशबाट आज ४२० नेपाली विद्यार्थी फर्किए,"काठमाडौं : बंगलादेशमा जारी रहेको विद्यार्थी आन्दोलनका कारण प्रभावित भएका नेपाली विद्यार्थीहरूमध्ये आज चार सय २० जना स्वदेश फर्किएका छन्। आज मात्र हवाईमार्गबाट एक सय १५ र बाँकी तीन सय पाँच जना काँकडभिट्टा नाका भएर नेपाली विद्यार्थी स्वदेश फर्किएका अध्यागमन विभागका महानिर्देशक कोषहरि निरौलाले जानकारी दिए। आजै बिहान ११:३० मा ५७ जना नेपाली विद्यार्थी काठमाडौंस्थित त्रिभुवन अन्तर्राष्ट्रिय विमानस्थलमा अवतरण गरेका थिए। उनीहरूलाई परराष्ट्र मन्त्रालयका अधिकारीले विमानस्थलमा स्वागत गरेका थिए। परराष्ट्र मन्त्रालयले स्वदेश फर्कन चाहने विद्यार्थीको सहजीकरण गरिरहेको छ। मन्त्रालयले बंगलादेशको राजधानी ढाकास्थित नेपाली दूतावासका अधिकारीहरूलाई नेपाली विद्यार्थीको सुरक्षित वातावरण तथा नेपाल फर्कन चाहनेका लागि आवश्यक समन्वय गर्न निर्देशन दिएको छ। परराष्ट्रमन्त्री डा आरजु राणा देउवाले बंगलादेशमा विकसित पछिल्लो घटनाक्रमका कारण समस्यामा परेका नेपाली विद्यार्थीको सहयोगका लागि मन्त्रालयमा हेल्प डेस्क स्थापना गर्न लगाउनुका साथै ढाकास्थित नेपाली दूतावाससँग आवश्यक समन्वय गर्न निर्देशन दिएकी छन्। परराष्ट्रमन्त्री डा राणा आफैंले ढाकास्थित नेपाली राजदूतावाससँग निरन्तर सम्पर्कमा रही त्यहाँ रहेका नेपाली विद्यार्थी एवं अन्य नेपाली नागरिक कुनै समस्यामा परेका भए उनीहरूलाई सहजताका लागि समन्वय गर्न र स्वदेश आउन चाहनेहरूका लागि आवश्यक वातावरण मिलाउन पनि उनले निर्देशन दिएकी छन्। परराष्ट्र मन्त्रालयले शनिबार नै एक सूचना जारी गरी त्यहाँ रहेका विद्यार्थीको सहजताका लागि आवश्यक सम्पर्क व्यक्तिसहित हेल्प डेस्कको व्यवस्था गरिएको जनाएको थियो। मन्त्रालयले समस्यामा परेका विद्यार्थी तथा अभिभावक एवं आफन्तका लागि आवश्यक जानकारी, सहयोग र सहजीकरणका लागि इमेल वा फोन नम्बरमा सम्पर्क गर्न एवं अनलाइन फाराम भर्न अनुरोध गरेको छ। रासस"
कांग्रेस केन्द्रीय कार्यालयको पुस्तकालय उद्घाटन,काठमाडौं : नेपाली कांग्रेसको सानेपास्थित केन्द्रीय कार्यालयमा पु्स्तकालय सञ्चालनमा आएको छ। बीपी कोइरालाको ४२ औं स्मृति दिवसका अवसरमा सभापति शेरबहादुर देउवाले आइतबार पुस्तकालयको उद्घाटन गरेका हुन्। ऐतिहासिक दस्तावेज र पुस्तकहरू पुस्तकालयमा राखिएका छन्।
गुल्मीमा ७३५१ प्रतिशत धान रोपाइँ,"गुल्मी : गुल्मीमा साउनको पहिलो सातासम्म ७३५१ प्रतिशत मात्र धान रोपाइँ भएको छ। कृषि ज्ञान केन्द्र गुल्मीका अनुसार जिल्लाभर ६ हजार तीन सय ७३ हेक्टर अर्थात् कुल क्षेत्रफलको ७३५१ प्रतिशत क्षेत्रफलमा धान रोपाइँ भएको हो। यस वर्ष पर्याप्त मनसुनी वर्षा भएका कारण वर्षे धान रोपाइँ तीव्र गतिमा भएको छ। मकै खेती गरिएको र चैते धान रोपिएका केही बेंशीका खेतहरूमा धान रोप्न बाँकी रहेको कार्यालयले जनाएको छ। गत वर्ष जिल्लाभर तीन सय ४१ हेक्टर क्षेत्रफलमा चैते धान खेती गरिएको थियो। यो वर्ष तीन सय ११ हेक्टरमा चैते धान खेती गरिएको हो। गत वर्ष भन्दा ३० हेक्टर क्षेत्रफलमा सिँचाइको अभावले धान रोपाइँ गर्न नपाइएको कृषि ज्ञान केन्द्र गुल्मीका कार्यालय प्रमुख नवराज भण्डारीले जानकारी दिए। भण्डारीका अनुसार अघिल्लो वर्ष आठ हजार छ सय ७० हेक्टर क्षेत्रफलमा वर्षे धान लगाइएको थियो। गत वर्ष गुल्मीमा उत्पादन २२ हजार एक सय आठ मेट्रिक टन उत्पादन भएको थियो। यो वर्ष गत वर्षको तुलनामा धान खेतीको क्षेत्रफल घट्ने अनुमान गरिएको छ। जिल्लामा चैते र वर्षे गरी दुईपटक धान खेती गरिन्छ। तर,सिँचाइको अभाव र खडेरीका कारण पछिल्लो केही वर्षयता जिल्लामा धान रोपाइँको क्षेत्रफल र उत्पादन घट्दै गइरहेको सरकारी तथ्यांकले देखाएको छ। साउन पहिलो सातासम्म गुल्मीमा जम्मा छ हजार तीन सय ७३ हेक्टर अर्थात कुल क्षेत्रफलको ७३५१ प्रतिशत क्षेत्रफलमा धान रोपिएको छ। गत वर्ष भन्दा यो वर्ष समग्र चैते धान उत्पादनमा घट्ने अनुमान गरिएको छ। गत वर्ष चैते धान एक हजार छ सय १६ मेट्रिक टन उत्पादन भएकोमा यो वर्ष जम्मा नौ सय ९८३१ मेट्रिक टन उत्पादन हुने कार्यालयले अनुमान गरेको छ। मसिना र बास्नादार चामलको उपयोगमा वृद्धि तथा आयातित चामलको गुणस्तर र मूल्यमा स्वदेशी र स्थानीय धानले प्रतिस्पर्धा गर्न नसक्दा धानको आयात बढिरहेको छ। गुल्मीमा वार्षिक सात करोड भन्दा बढीको चामल आयात भइरहेको छ। पहिले मकै, कोदो, फापर पनि खाने गरिन्थ्यो, अहिले त्यसको खपत घट्दो र भात खाने बानीले चामलको खपत बढ्दो क्रममा छ, भण्डारीले भने गुल्मी चामलमा २५ देखि ३० प्रतिशतको हाराहारीमा आत्मनिर्भर छ। चैते धानका रूपमा स्थानीय मार्सी, सिएच ४५, चैते ५, हर्दिनाथ १ रोपिन्छ। यस जिल्लामा ९ हजार १५३ हेक्टर क्षेत्रफलमा धान खेती गरिन्छ। जसमा चैते धान ३५० हेक्टर क्षेत्रफलमा र वर्षे धान ८ हजार ८०३ हेक्टर क्षेत्रफलमा लगाइने गरिएको कार्यालय प्रमुख भण्डारीले जानकारी दिए। जिल्लाभर हंशराज, आपझोते, झोप्री, काठे, झिनुवा, सानो भट्टे, ठूलो भट्टे, कोदे, बडियारे, लहरेबडियारे, थापचिनी, गुडुरो, ढल्लोई, पाखे धान, रातो मार्सी धान, मार्सी लगायत जातका धान लगाउने गरिन्छ। उन्नत जातका सावाँमन्सुली, मकवानपुर १, खुमल ४, रामधान, हिमाली जातका धान समेत लगाइँदै आएको कृषि ज्ञान केन्द्र गुल्मीले जनाएको छ। कालीगण्डकी गाउँपालिकाको अर्वेनी, कनौटा, छापचौर, सत्यवती गाउँपालिकाको लिम्घा, अस्लेवा, ज्वाङखैरेनी, साहाघाट, च्यामी फाँट, चन्द्रकोट गाउँपालिकाको मजुवा, रूपाकोट, शान्तिपुरमा धान खेती गरिन्छ। मुसिकोट नगरपालिकाको तल्लाफाँट, ईन्द्रेगौडा, भुवाचिदि, वामीटक्सार, पौदी, अरेवा, भर्माचौर लगायत बडिघाट खोलाको आसपासका क्षेत्रमा लगाइन्छ। त्यस्तै, मालिका गाउँपालिकाको सिमलटारी, फूलबारी, शिलादी, मदाने गाउँपालिकाको सिर्सेनीको सिम, अग्लुङ फेदी, भनभनेको तल्लो क्षेत्र, धुर्कोट गाउँपालिकाको पनाहा खोला र छल्दीको आसपासका क्षेत्र, इस्मा गाउँपालिकाको चौरासी फाँट, हुलाके, हस्तिचौर, छल्दी र निस्ती खोलाको आसपासको क्षेत्रमा धान खेती गरिन्छ। गुल्मीदरवार गाउँपालिकाको गरमटारी, खर्जेङ, घोडाहाफाँट, टारी फाँट, छत्रकोट गाउँपालिकाको खर्जेङ, मनबाग, अँगा, उल्लिखोला, बोआ फाँट र रुरु क्षेत्र गाउँपालिकाको टाहाटिम, कालीगण्डकीको आसापासको क्षेत्रमा धान खेती गरिँदै आइएको छ।"
एक महिनामा ७ जना यार्सा संकलकको मृत्यु,"डोल्पा : हिमाली जिल्ला डोल्पामा प्रत्येक वर्ष यार्सागुम्बा संकलन गर्ने समयमा सर्वसाधारणले अकालमै ज्यान गुमाउने गरेका छन्। जेठदेखि असारसम्म बहुमूल्य जडिबुटी यार्सागुम्बा संकलन गर्न आएका कतिपय सर्वसाधारणले अकालमै ज्यान गुमाउने गरेका हुन्। १ महिनामा डोल्पामा मात्रै सात जनाको मृत्यु भएको जिल्ला प्रहरी कार्यालयले जनाएको छ। प्रहरी नायव उपरीक्षक हरिकृष्ण केसीका अनुसार मृत्यु भएकामध्ये धेरैजसोको लेक लागेर मृत्यु भएको हो। हिमाली हिराका रुपमा चिनिने यार्सागुम्बा जिल्लाका तीन हजार मिटर भन्दा माथिका उच्च हिमाली क्षेत्रमा पाइने भएकाले स्वास्थ्य सुरक्षाको राम्रोसँग तयारी नगरेरै पाटन जाने भएकाले अकालमै ज्यान गुमाउन बाध्य भएको उनको भनाइ छ। मुगु जिल्लाका उच्च हिमाली पाटनमा यार्सागुम्बा संकलन गर्न गएका चार जनाले अकालमै ज्यान गुमाएको जिल्ला प्रहरी कार्यालय मुगुले जनाएको छ। प्रत्येक वर्ष डोल्पा र मुगु जिल्लामा पर्ने राष्ट्रिय निकुञ्ज र डिभिजन वन कार्यालयलाई पाँच सय देखि तीन हजारसम्म राजश्व तिरेर गएका सर्वसाधारणले अकालमै ज्यान गुमाई रहँदा पनि राज्यले कुनै बिमा लगायतको क्षतिपूर्तिको सुविधा दिने गरेको छैन। यार्सा पाटनमा ज्यान गुमाउनेहरूमा कतिपय घरमुली नै हुने भएकाले उनीहरूको घर परिवार बालबच्चाको समेत बिचल्ली भएका धेरै घटनाहरू गाउँघरमा भेटिन्छन्। डोल्पा नेपालमै गुण र परिमाणका हिसाबमा धेरै यार्सागुम्बा पाइने जिल्लाका रूपमा परिचित छ। यार्सागुम्बाको मूल्य विश्व बजारमा १० देखि ४० लाखसम्म रहेको यार्सा व्यापारीहरू बताउँछन्। रुकुम, जाजरकोट, सल्यान, जुम्ला, सुर्खेत, दाङ लगायतका जिल्लाबाट सर्वसाधारणहरू यार्सागुम्बा टिप्नका लागि उच्च हिमाली पाटनमा पुग्ने गर्छन्।"
पाइप बगेपछि बागलुङ बजारमा खानेपानी अभाव,"गलकोट (बागलुङ) : बागलुङ बजारमा खानेपानीको अभाव भएको छ। भूदीखोलाले पानीको पाइप बगाएपछि एक सातादेखि नगरवासी खानेपानीको समस्याबाट पिरोलिएका हुन्। बागलुङ नगरपालिकाले काठेखोला गाउँपालिकाको भूदीखोला मुहान, रेशखोला मुहान र रिठेखोला मुहानबाट खानेपानी आपूर्ति गर्दै आएको मुख्य मुहानको पाइप बगाउँदा समस्या भएको हो। भूदिखोलाको मुहानको पाइप बगाउँदा खानेपानीको अभाव भइरहेको बताउँदै बागलुङ नगर खानेपानी तथा सरसफाइ उपभोक्ता संस्थाका सचिव जीवन आचार्यले पाइप मर्मत थालिएकाले शीघ्र समस्या समाधान हुने आश्वासन दिए।"
भारतीय राजदूतावासले बुद्धलाई सम्झँदै मनायो 'आषाढ पूर्णिमा',"काठमाडौं : काठमाडौंस्थित भारतीय राजदूतावासले विभिन्न कार्यक्रमको आयोजना गरी आषाढ पूर्णिमा मनाइको छ। आज विशेष कार्यक्रमको आयोजना गरी आषाढ पूर्णिमा मनाइको हो। उक्त कार्यक्रममा नेपालका विभिन्न बौद्ध सम्प्रदाय र गुम्बाका प्रतिनिधिहरूले सहभागिता जनाएका थिए । भगवान बुद्धले आफ्नो पहिलो ५ चेलाहरुलाई उपदेश दिएको दिनको सम्झनामा आषाढ पूर्णिमा मनाइने गरेको नियोग उपप्रमुख श्री प्रसन्न श्रीवास्तवले बताए। श्रीवास्तवले भने, 'भगवान् बुद्धले उत्तर प्रदेशको सारनाथमा आफ्ना पहिलो पाँचजना तपस्वी चेलालाई उपदेश दिनुभएको क्षण नै आषाढ पूर्णिमा हो । बिहारको बोधगयामा बुद्धत्व प्राप्त गरेपछि भगवान् बुद्धले दिनुभएको यस उपदेशले हामीलाई चार आर्य सत्य र आर्य अष्टाङ्गिक मार्ग बारे चिनाएको थियो । यस दिनलाई धर्म चक्रको पहिलो फन्को को रुपमा पनि चिन्ने गरिन्छ।' सो कार्यक्रममा उपस्थित भएर थेरावडा संघ, महायाना संघ र वज्रयान संघले विधिपूर्वक प्रार्थना गरेका थिए । तत्पश्चात बौद्ध सुत्रबाट प्रार्थनाको वाचन र अपर्ण गरिएको श्रीवास्तवले जानकारी दिए। उपप्रमुख श्रीवास्तवले भगवान् बुद्धले दिएका शिक्षाको महत्वमाथि बताउँदै भारत र नेपालमा रहेका पवित्र बौद्ध स्थलले दुवै देशबीचको साझा साँस्कृतिक सम्पदालाई उदाहरणको रुपमा चित्रण गरेको बताए। नियोग उपप्रमुखले शताब्दीयौंदेखि कायम सम्बन्धलाई अघि बढाउँदै बौद्ध धर्म लामो समयदेखि भारत र नेपाललाई जोड्ने एक शक्तिको रुपमा रहेको जनाए।"
दुप्चेश्वरमा १० लाख भेटी,नुवाकोट : दोस्रो पशुपतिनाथको रूपमा पुजिँदै आएको नुवाकोटको प्रसिद्ध दुप्चेश्वर महादेव मन्दिरमा दैनिक रुपमा तीर्थालु पुग्ने क्रम बढिरहेको छ। भक्तजनले चढाएको भेटीसमेत दैनिक रूपमा गणना गरिँदै आएको छ। दुप्चेश्वर गाउँपालिका६ रामती पहरामा रहेको दुप्चेश्वर महादेव मन्दिरमा गत वैशाख १ गतेदेखि दैनिक रुपमा भक्तजनहरूले चढाएको भेटी गणना गरिँदै आएको छ। हिन्दू तथा वौद्धमार्गीहरु सो मन्दिरमा पुग्ने गरेको मन्दिरका संरक्षक तथा दुप्चेश्वर गाउँपालिका अध्यक्ष शंकरबहादुर थापा बताउँछन्। उनका अनुसार दुप्चेश्वरमा दर्शनका लागि आन्तरिक तथा बाह्य पर्यटकहरू पुग्ने गरेका छन्। दुप्चेश्वरमा देश तथा विदेशबाट सर्वसाधारण मन्दिर पुगि दर्शन गर्दै दुप्चेश्वरमा दूधका साथै भेटी चढाउने गरेका छन्। दुप्चेश्वरमा वैशाख १ देखि असार मसान्तसम्म साँढे १० लाख रुपैयाँ भेटी रकम संकलन भएको छ। दुप्चेश्वरमा तीन महिनामा १० लाख ५८ हजार पाँच सय ८७ रुपैयाँ संकलन भएको दुप्चेश्वर क्षेत्र विकास कोषका कोषाध्यक्ष राजकुमार श्रेष्ठले जानकारी दिए।
श्रमदान गरेर अवरुद्ध सडक सञ्चालन,"भोजपुर : जिल्लाको टेम्केमैयुङ गाउँपालिका९ लेखर्कवासीले श्रमदान गरेर अवरुद्ध सडक सञ्चालन गरेका छन्। वर्षाका कारण पाँचधारेभोजपुर सडकको केही भाग राउतेखोलाले बगाएपछि श्रमदान गरेर सञ्चालनमा ल्याइएको हो। वर्षाले बगेको सडक तीन सातासम्म बन्द रहेकाले स्थानीयवासीको सक्रियतामा मर्मत गरेर सञ्चालनमा ल्याइएको वडाध्यक्ष नवराज माङपाहाङले बताए। अवरूद्ध सडक मर्मत गरेर सञ्चालनमा ल्याएका छौँ, उनले भने, सडक मर्मतपछि लामो समयबाट बन्द रहेको सडक सञ्चालन भएको छ। खहरे भएकाले पानी आउनासाथ सडकमा ठूलो क्षति हुन्छ। खोलाको कटानका कारण बर्सेनि ठूलो क्षति हुने भएकाले वैकल्पिक बाटो खोज्न आवश्यक छ। राउतेखोलाको शिरमा रहेको रुपाथुम्की आसपासको अर्को सडक पनि पहिराले बगाउँदा आवतजावतमा समस्या भएको उनले जानकारी दिए। करिब ७० जना स्थानीय भेला भएर तत्कालका लागि राउतेखोलाको अवरुद्ध सडक खुलाएको स्थानीयवासी अमृत लुइँटेलले बताए। वडा कार्यालयको अगुवाइमा भइरहेको श्रमदान अभियानमा गाउँले सहभागी भएर सडक मर्मत गरिएको उनले बताए। यो सडक भएर छिमेकी जिल्ला खोटाङका नागरिकसमेत आवतजावत गर्दै आएका छन्। सडक अवरोध बनेपछि भोजपुरको पश्चिमी क्षेत्रका नागरिकसँगै छिमेकी जिल्ला खोटाङका नागरिकलाई आवतजावत दैनिक उपभोग्य वस्तुको ढुवानी समस्या हुने गरेको स्थानीयवासी अंजित गुरुङले बताए। हामी पश्चिमी क्षेत्रका नागरिकसँगै छिमेकी जिल्ला खोटाङवासीका निम्ति पनि महत्त्वपूर्ण सडक हो, उनले भने, सडक अवरोध हुँदा यहाँको दैनिकी निकै कष्टर हुन्छ। राज्यले यो सडकलाई बिना अवरोध बाह्र महिना सञ्चालनमा ल्याउन पहल गर्न आवश्यक छ। स्थानीयको सक्रियतामा मात्र सडक सञ्चालन गर्न निकै कठिन हुने उनको भनाइ छ। रासस"
गुल्मीमा निस्ती खोलाले बगाएर एक युवा बेपत्ता,"गुल्मी : गुल्मीमा निस्ती खोलाले बगाएर एक युवा बेपत्ता भएका छन् । जिल्लाको मुसिकोट नगरपालिका २ का ३१ वर्षीय बोमबहादुर कार्की बेपत्ता भएको जिल्ला प्रहरी कार्यालय गुल्मीले जनाएको छ । शनिबार दिनभर खेतको काम सकेर बेलुका घर फर्कने क्रममा कार्कीलाई निस्ती खोलाले बगाएको आफन्तले बताएका छन् । कार्की मुसिकोट नगरपालिका १ अरेवाका स्थायी बासिन्दा हुन् । तर, उनी विगत केही समयदेखि सोही नगरपालिकाको २ निस्तीस्थित मामाघरमा बस्दै आएका थिए । बेपत्ता भएका कार्की (ख) वर्गका अपाङ्गता रहेको जिल्ला प्रहरी कार्यालय गुल्मीका प्रहरी नायव उपरीक्षक शंकर पोखरेलले जानकारी दिए । उनी अविवाहित हुन् । कार्की शनिबार बेलुका बेपत्ता भएपनि आफन्तले आइतबार बिहान प्रहरीलाई खबर गरेका थिए । खबर प्राप्त भएलगत्तै उनको प्रहरी र स्थानीयले खोजी कार्य गरिरहेको प्रहरीले जनाएको छ ।"
राहुघाट आयोजनाको मुख्य सुरुङ निर्माण अन्तिम चरणमा,"म्याग्दी : नेपाल विद्युत् प्राधिकरणद्वारा म्याग्दीको रघुगङ्गा गाउँपालिकामा निर्माणाधीन ४० मेगावाट क्षमताको राहुघाट जलविद्युत् आयोजनाको मुख्य सुरुङ निर्माण अन्तिम चरणमा पुगेको छ। प्राधिकरणको सहायक कम्पनी रघुगङ्गा हाइड्रोपावर प्रवर्द्धक रहेको राहुघाटको पहिलो र दोस्रो अडिट जोड्ने दुई हजार तीन सय ३२ मिटर लामो सुरुङ निर्माण पूरा हुन लागेको हो। रघुगङ्गा गाउँपालिका४ दग्नामको फेदीमा रहेको बाँधबाट वडा नं ३ अँधेरीखोलाको दोस्रो अडिट जोड्ने १३ मिटर सुरुङ खन्न बाँकी रहेको आयोजनाका व्यवस्थापक राजबहादुर विष्टले बताए। छ हजार दुई सय मिटरमध्ये शनिबारसम्म छ हजार एक सय ८७ मिटर सुरुङ निर्माण भएको छ, उनले भने, केही दिनमा मुख्य सुरुङ छिचोल्ने तयारी भएको छ। तीन हजार आठ सय ३६ मिटर लामो दोस्रो र तेस्रो नम्बर अडिटको सुरुङ गत फागुनमा छिचोलिएको थियो। रघुगङ्गा गाउँपालिका३ पिप्लेस्थित मुख्य सुरुङको आउटलेट (अन्तिम विन्दु)बाट तिल्केनीचौरमा निर्माणाधीन विद्युत् गृहमा पानी खसाल्ने पाइप लाइन राख्ने एक हजार ४९ मिटर लामो प्रेसर साफ्ट सुरुङ गत जेठ महिनामा जोडिएको थियो। मुख्य सुरुङबाट आउने पानीलाई विद्युत्गृहमा लैजाने पाइप लाइन राख्नका लागि प्रेसर साफ्ट बनाइएको हो। पिप्लेमा ६१ मिटर गहिरो सर्च साफ्ट निर्माण भएको छ। भारतीय आयातनिर्यात (एक्जिम) बैंकको ६७ मिलियन अमेरिकी डलर सहुलियतपूर्ण ऋण तथा प्राधिकरण र नेपाल सरकारको संयुक्त लगानीमा निर्माण भइरहेको आयोजनाको सिभिल ठेकेदार जयप्रकाश एशोसिएट्ससँग २०७४ मङ्सिरमा सम्झौता भएको थियो। २०७६ कात्तिकमा ठेक्का सम्झौता गरेको इलेक्ट्रिकल ठेकेदार भारत हेभी इलेक्ट्रिकल्स लिमिटेड (भेल)ले भारतमा निर्माण गरेका उपकरणको परीक्षण गरी आयातको प्रक्रिया अघि बढाइएको छ। इलेक्ट्रोमेकानिकलतर्फको भौतिक प्रगति २२ प्रतिशत छ। रघुगङ्गा गाउँपालिकाको वडा नम्बर ४ दग्नाम र ५ नम्बर वडा झिँको सिमानामा १७ मिटर अग्लो र ३१ मिटर लामो अर्धजलाशययुक्त (पिआरओआर) प्रविधिको बाँध र तिल्केनीचौरमा विद्युत्गृहको संरचना निर्माण तीव्रताका साथ भइरहेको छ। घुमाउनेतालबाट ११ किलोमिटर पहुँचमार्ग र एकवटा ट्रस प्रविधिको मोटर चल्ने पुल निर्माण गरी विद्युत् गृह र बाँधलाई सिधा सडकले जोडिएको छ। कमजोर आर्थिक अवस्थाका कारण २०७२ सालमा पुरानो ठेकेदार आइभिआरसिएलसँगको ठेक्का तोडेर कम्पनीको अवधारणा र इन्जिनियरिङ प्रक्युमेन्ट एण्ड कन्ट्रयाक्ट (इपिसी) प्रारुपमा राहुघाट जलविद्युत् आयोजना निर्माण अघि बढाइएको थियो।"
सोमबार देशका यी स्थानमा हुने छ वर्षा,"काठमाडौं : सोमबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार कोशी, बागमती, गण्डकी, लुम्बिनी र सुदूरपश्चिम प्रदेशका केही स्थानहरूमा तथा बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी र सुदूरपश्चिम प्रदेशको एकदुई स्थानमा भारी वर्षाको सम्भावना रहेको छ। सोमबार राति देशभर आंशिकदेखि साधारणतया बदली रहने छ। सुदूरपश्चिम प्रदेशका धेरै स्थानहरूमा, कोशी, बागमती, गण्डकी र लुम्बिनी प्रदेशका केही स्थानहरूमा तथा मधेश र कर्णाली प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, बागमती , गण्डकी र सुदूरपश्चिम प्रदेशका एकदुई स्थानमा भारी वर्षाको सम्भावना रहेको छ।"
मन्त्रालयहरूमा मुख्यमन्त्रीको छड्के,"जनकपुरधाम : कार्यालय समयमा खुले पनि कर्मचारी समयमा नआउने प्रवृत्ति र सेवाग्राहीको गुनासो बढ्दै गएपछि मधेश प्रदेशका मुख्यमन्त्री सतिश सिंहले आइतबार मन्त्रालयहरूको छड्के अनुगमन गरेका छन्। उनले कर्मचारीहरूको हेलचक्राई र समयमा कार्यालय उपस्थित नभई काममा ढिलासुस्ती गर्ने प्रवृत्तिलाई निरुत्साहित गर्न प्रदेशका ११ वटा मन्त्रालयमा छड्के गरेका हुन्। अनुगमनका क्रममा मन्त्रालयमा कर्मचारीहरू बिना जानकारी अनुपस्थित रहेको भेटिएको छ। प्रत्येक मन्त्रालयको हाजिरी पुस्तिका जाँच गरेका मुख्यमन्त्री सिंहको उपस्थितिले कर्मचारीहरूका संशयको माहोल बनाएको थियो। छड्केको क्रममा ५० प्रतिशतभन्दा बढी कर्मचारी कार्यालय समयमा अनुपस्थित रहेको पाइएको छ। मन्त्रालयहरूमा सचिवदेखि अधिकृतसम्मका कर्मचारीहरू बिना जानकारी बिदा नै नलिई अनुपस्थित रहेका थिए। केही मन्त्रालयहरूमा कर्मचारीहरू उपस्थित भएपनि हाजिरी गरेका थिएनन् भने अधिकांशमा सानो दर्जाका कर्मचारीहरू मात्रै समयमा उपस्थित रहेको पाइएको थियो। कार्यालय अवधिमा बिना जानकारी अनुपस्थित भएकाहरूसँग लिखित जवाफ मागेको उनले बताए। आगामी दिनमा निरन्तर मन्त्रालयहरूको अनुगमन गरिने र काम नगर्नेहरूलाई उचित कारबाही प्रक्रियामा लाने मुख्यमन्त्री सिंहले बताए। मुख्यमन्त्रीले प्रदेशको मुख्यमन्त्री तथा मन्त्रिपरिषद्को कार्यालयसहित, अर्थ, गृह, भौतिक, सिँचाइ, श्रम, स्वास्थ्य, उद्योग, वन, खेलकुद र शिक्षा मन्त्रालयको अनुगमन गरेका थिए। मधेश प्रदेशका मन्त्रालयहरूमा कुल कर्मचारीको दरबन्दी संख्या कति रहेको र कति कर्मचारी हाल कार्यरत रहेका छन् भन्ने विषयमा मुख्यमन्त्री तथा मन्त्रिपरिषदका प्रवक्ता केशव सुवेदीलाई सोध्दा उनले यसको तथ्यांक संकलन गर्न आफूलाई दुईदेखि तीन दिनसम्म समय लाग्ने बताए। प्रदेशका अधिकांश मन्त्रालयहरूमा कर्मचारीहरूलाई कुनै विषयमा जानकारी माग्दा जानकारी समेत नदिने, सहजै काम नगर्ने, कार्यालयको सम्पर्क नम्बरमा समेत फोन नउठाउने, काम गर्न आलटाल गर्ने जस्ता प्रवृत्तिहरू व्यापक रहेको सेवाग्राहीहरूले गुनासो गर्ने गरेका छन्।"
बङ्गलादेशबाट आज १७ जना विद्यार्थी फर्कँदै,"काठमाडौं : प्रधानमन्त्री केपी शर्मा ओलीले बङ्गलादेशमा अध्ययनरत १७ जना विद्यार्थीलाई आज काठमाडौं ल्याइने बताएका छन्। प्रधानमन्त्रीले सम्बन्धित परिवारको मागबमोजिम बङ्गलादेशको सवार क्षेत्रको इनाम मेडिकल कलेजमा पढ्ने १७ नेपाली विद्यार्थीहरूलाई आज स्वदेश फर्काउन प्रबन्ध मिलाइएको बताएका हुन्। प्रधानमन्त्री ओलीले शनिबार राति सामाजिक सञ्जालमा जारी गरेको सन्देशमा भनिएको छ, 'बङ्गलादेशमा सरकारी सेवामा रहेको कोटा प्रणाली खारेजीको माग गर्दै भएको आन्दोलनका कारण त्यहाँ मेडिकल शिक्षा पढ्दै आएका नेपाली विद्यार्थीले आफू असुरक्षित भएको बताइरहेका छन् । ती विद्यार्थीका परिवारसँग आज मेरो भेट भयो । परिवारको मागबमोजिम सवार एरियाको इनाम मेडिकल कलेजमा पढ्ने १७ जना नेपाली विद्यार्थीलाई भोलि बिहान ४ बजे ढाका एयरपोर्ट ल्याएर त्यसपछि काठमाडौं फर्काउने प्रबन्ध गरिएको छ ।' प्रधानमन्त्री ओलीले नेपाल फर्कन चाहने अन्य विद्यार्थीको सहजीकरणका लागि परराष्ट्र मन्त्रालयले अनलाइन फारम भर्न सूचना जारी गरिसकेको पनि उल्लेख गरेका छन्। बङ्गलादेशमा सरकारी सेवा प्रवेशमा निर्धारित गरिएको आरक्षणको विरोध गर्दै विद्यार्थीहरूले आन्दोलन गरिरहेका छन् । करिब तीन हजार नेपाली विद्यार्थी बङ्गलादेशमा रहेका ढाकास्थित नेपाली राजदूतावासले जनाएको छ। रासस"
"आज गुरुपूर्णिमा, गुरुजनप्रति सम्मान प्रकट गरी मनाइँदै","काठमाडौं : आषाढ शुक्ल पूर्णिमाका दिन आज गायत्री, दीक्षा, वेद मन्त्र सुनाउने र शिक्षा दिने गुरुजनप्रति सम्मान भाव प्रकट गरी गुरुपूर्णिमा पर्व मनाइँदैछ । गुको अर्थ अन्धकार र रु भन्नाले प्रकाश बुझिन्छ । ज्ञानरुपी प्रकाशले अज्ञानरुपी अन्धकारको नाश गराउने व्यक्तिलाई गुरु भनिने तन्त्रशास्त्र र धर्मशास्त्रका पुस्तकमा उल्लेख गरिएको धर्मशास्त्रविद् एवं नेपाल पञ्चाङ्ग निर्णायक समितिका सदस्य प्रा डा देवमणि भट्टराईले बताए। अन्धकारको नाश गरी जीवनमा उज्यालो फैलाउने व्यक्तित्वलाई नै गुरु भनिन्छ । यस्ता गुरुलाई हाम्रो शास्त्रले ब्रह्मा, विष्णु र महेश्वरका रुपमा समेत मानेको छ । यसैले विभिन्न ग्रन्थमा यसो भनिएको पाइन्छ गुरुर्ब्रह्मा गुरुर्विष्णु गुरुर्देवो महेश्वरः । गुरुः साक्षात् पर ब्रह्म तस्मै श्री गुरवे नमः ।। माता पिताजस्तै गुरुलाई पनि देवता समान मानी आचार्यदेवो भव भनिन्छ । गुरुपूर्णिमाका अवसरमा यस दिन विभिन्न विद्यालय एवं सङ्घसंस्थाले कार्यक्रम गरी शिक्षादीक्षा दिने गुरुप्रति श्रद्धाभाव प्रकट गर्ने गरेका छन् । रासस"
"आज यी स्थानमा भारी वर्षा हुने, सतर्कता अपनाउन विभागको अनुरोध","काठमाडौं : हाल देशभर मनसुनी वायुको प्रभाव रहेको तथा मनसुनको न्यून चापीय रेखा सरदर स्थानको दक्षिणतर्फ रहेको जनाउँदै जल तथा मौसम विज्ञान विभागले देशभर साधारणतया बदली रहेको बताएको छ। बागमती र गण्डकी प्रदेशका केही स्थानहरूमा तथा कोशी, लुम्बिनी, कर्णाली र सुदूरपश्चिम प्रदेशका केही स्थानमा हल्कादेखि मध्यम वर्षा भइरहेको छ। विभागका अनुसार आज दिउँसो देशभर आंशिकदेखि साधारणतया बदली रहने छ। कोशी र बागमती प्रदेशका पहाडी भूभागलगायत गण्डकी, लुम्बिनी र सुदूरपश्चिम प्रदेशका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ। साथै बागमती र गण्डकी प्रदेशका एकदुई स्थानमा भारी वर्षाको सम्भावना छ। त्यसैगरी, आज राति देशभर आंशिकदेखि साधारणतया बदली हुनेछ। कोशी, बागमती, गण्डकी, लुम्बिनी, कर्णाली र सुदूरपश्चिम प्रदेशका केही स्थान तथा मधेस प्रदेशका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ। सुदूरपश्चिम प्रदेशका केही स्थान तथा कोशी, बागमती, गण्डकी र लुम्बिनी प्रदेशका एकदुई स्थानमा भारी वर्षाको सम्भावना छ। विभागका अनुसार सुदूरपश्चिम प्रदेशका धेरै स्थान, कोशी, बागमती, गण्डकी, लुम्बिनी र कर्णाली प्रदेशका केही स्थान तथा मधेस प्रदेशका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ। साथै सुदूरपश्चिम प्रदेश, बागमती, गण्डकी र लुम्बिनी प्रदेशका एकदुई स्थानमा भारी वर्षाको सम्भावना रहेकोले ती क्षेत्रमा हुन सक्ने गेग्रान बहाव, बाढी, पहिराबाट बच्न विभागले अनुरोध गरेको छ। विभागले आज बिहान जारी गरेको मौसम बुलेटिनमा भारी वर्षाका कारण ती क्षेत्रमा दैनिक जनजीवन लगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने सम्भावना रहेकोले आवश्यक सतर्कता अपनाउन आग्रह गरिएको छ।"

शीर्षक,विवरण
ऋणको बोझमा सबैजसो नेपाली,"काठमाडौं : करिबकरिब सबै नेपाली कुनै न कुनै ऋणको बोझमा छन् । जीवनस्तर सर्वेक्षणको तथ्यांक २०७९८० अनुसार व्यक्तिगत रूपमा ९७३ प्रतिशत नेपालीको थाप्लोमा ऋणको भार छ । जम्मा २७ प्रतिशत नेपाली मात्रै ऋणविहीन छन् । पछिल्लो १२ वर्ष ऋण बोक्नेको संख्या ह्वातै बढेको देखिन्छ । २०६६६७ मा ६२६ प्रतिशत नेपाली मात्रै ऋणको बोझमा थिए । पछिल्लोपालि ऋण लिनेको संख्या ३४७ प्रतिशत बढेको छ । २०६०६१ मा ६६७ मा नेपालीको थाप्लोमा ऋण थियो भने २०५२५३ मा ५८४ प्रतिशत ऋण रहेको देखिएको छ । ऋण लिने परिवारको संख्या भने विगत ३० वर्षका करिबकरिब समान छ । २०५२५३ मा ६१३ प्रतिशत नेपालीले पारिवारिक ऋण लिने गरेका थिए । २०६०६१ मा ६८८ र २०६६६७ मा ६५ प्रतिशत परिवारण्ले कसै न कसैसँग ऋण लिने गरेका थिए । आफन्तबाट ऋण लिने घट्दै सबैभन्दा धेरै ऋण भने आफन्तबाट लिने गरेको जीवनस्तर सर्वेक्षणमा देखिएको छ । तर, यो पछिल्लो समय घट्दै गएको छ । ४२५ प्रतिशतले आफन्तबाट ऋण लिने गरेको प्रतिवेदनमा उल्लेख छ । जबकी २०६६६७ मा ५११ प्रतिशत र २०६०६१ मा ५४५ प्रतिशतले आफन्तबाट ऋण लिने गरेका थिए । २०५२५३ मा ४०८ प्रतिशतले आफन्तबाट ऋण लिने गरेका थिए । बैंकबाट ऋण लिनेका संख्या बढ्दै जीवनस्तर सर्वेक्षणअनुसार बैंक तथा वित्तीय संख्याबाट ऋण लिनेको सख्या बढ्दै गइरहेको छ । २०५२५३ मा १६१ प्रतिशतले बंैकबाट ऋण लिने गरेका थिए । २०७९८० मा २२४ प्रतिशतले बैंकबाट ऋण लिएको तथ्यांकले देखाएको छ । २०६६६७ मा २० प्रतिशत र २०६०६१ मा १५१ प्रतिशतले बैंकबाट ऋण लिने गरेका थिए । मिटरब्याजीबाट ऋण लिनेको संख्या व्यापक घट्योपछिल्लो तीन दशकको तथ्यांकको तुलना गर्दा धनीमनी ऋणदाताबाट ऋणलिनको संख्यामा पनि ठूलो परिणाम घटेको छ । मिटरब्याजीका रूपमा धनीमनी साहुमहाजनले गरिबी, निमुखाले महँगो ब्याजमा ऋण दिने प्रचलन विगतमा रहँदै आएको थियो । त्यो सबैभन्दा बढी तराई मधेसमा हुने गरेको थियो । विभिन्न अभियान, आन्दोलनका कारण पछिल्लो समयमा यसरी धनीमनी साहुमहाजनबाट ऋण लिनेका संख्यामा व्यापक गिरावट आएको छ । २०५२५३ मा ३९४ प्रतिशतले धनीमनीबाट ऋण लिने गरेका थिए । २०७९८० आइपुग्दा यो घटेर ११४ प्रतिशत झेरको छ । धनीमनी साहुमहाजनबाट ऋण लिनेको सख्या २०६०६१ मा २६ प्रतिशत र २०६६६७ मा १५१ प्रतिशत थियो । ऋण व्यक्तिगत प्रयोजनमा धेरै खर्च बैंक होस्, आफन्त होस् वा ऋणदाताबाट लिएको ऋण मानिसहरूले व्यक्तिगत प्रयोगमा बढी खर्च गर्ने तथ्यांकले देखाएको छ । जीवनस्तर सर्वेक्षण प्रतिवेदन २०७९८० अनुसार आधाभन्दाले अन्य व्यक्तिगत प्रयोजनका लागि ऋण लिएको देखिएको छ । ५५८ प्रतिशतले अन्य व्यक्तिगत प्रयोगका लागि ऋण लिएको देखिएको छ । यो संख्या भने बढिरहेको देखाउँछ । बढी मात्रै त्यस्तो ऋण छोराछोराको शिक्षा(विदेश पठाउन)मा खर्च भइरहेको पाइएको छ । २०५२५३ मा २१९, २०६०६१ मा २९३ प्रतिशत र २०६६६७ मा ४३१ प्रतिशतले अन्य व्यक्तिगत उपयोगको लागि लिएको ऋण खर्च गर्ने गरेका थिए । व्यापार व्यवसायमा ऋण घट्दो लिएको ऋण व्यापार व्यवसाय र फार्ममा उपयोग गर्ने संख्या पनि घट्दो छ । प्रतिवेदनअनुसार २०७ प्रतिशतले मात्रै यसरी लिएको ऋण व्यापार व्यवसायमा प्रयोग गरेको देखिएको छ । २०५२५३ मा २८९, २०६०६१ मा २४२ प्रतिशत र २०६६६७ मा २८२ प्रतिशतले लिएको ऋण व्यापार व्यवसाय गर्न र कृषि फारम सञ्चालन गर्न उपयोग गर्ने गरेका थिए । घरायसी उपयोगमा कम लिएको ऋण घरायसी उपयोगमा पनि कमै प्रयोग हुन थालेको छ । पछिल्लो तथ्यांकअनुसार २३५ प्रतिशतले मात्रै घरायसी उपयोगमा यसरी लिएको ऋण प्रयोग गर्दै आएका छन् । जुन २०५२५३ मा ४९४, २०६०६१ मा ४६५ प्रतिशत र २०६६६७ मा ३०७ प्रतिशतले लिएको ऋण घरायसी उपयोगमा प्रयोग गर्ने गरेका थिए । कृषि पेसा अपनाउने परिवार घट्दैनेपाल कृषि प्रधान देश हो । ठूलो संख्यामा नेपालीहरू कृषि व्यवासयमा आश्रित रहँदै आएका छन् । तर, पछिल्लो समय कृषि पेसा आउने नेपालीको संख्या घट््दै गएको छ । २०५२५३ मा ८३१ प्रतिशत कृषि पेसामा संलग्न थिए भने हाल ६०३ प्रतिशत मात्रै कृषिमा संलग्न रहेको देखिएको छ । यो अवस्था विगतको तीन दशकको अबधिमा घट्दै गएको छ । २०६०६१ मा ७७५ प्रतिशत र २०६६६७ मा ७३९ प्रतिशत कृषिमा आश्रित परिवार थिए । प्रतिव्यक्ति वार्षिक खर्च १,३०,८५३ रुपैयाँ खाद्य, गैरखाद्य वस्तुको महँगी, जीवनस्तरमा आएको उत्तारचढावले घर व्यवहार चलाउन धेरै खर्च लाग्न थालेको छ । तीन दशकको अवधिमा प्रतिव्यक्ति घरपरिवार खर्च अत्याधिक बढेको छ । औसत प्रतिव्यक्ति वार्षिक उपयोग खर्च २०५२५३ मा ६,८०२ रुपैयाँ थियो । । जीवनस्तर सर्वेक्षण २०७९८० अनुसार अहिले प्रतिव्यक्ति प्रतिवर्ष उपभोग खर्च १,३०,८५३ रुपैयाँ पुगेको छ । २०६०६१ मा १५,८४८ र २०६६६७ मा ३४,८२९ रुपैयाँ उपभोग खर्च थियो । सबैभन्दा धनी २० प्रतिशतले त २,५४,८०६ रुपैयाँ उपभोग खर्चमा प्रयोग गर्छन् । जसकी सबभन्दा गरिबी २० प्रतिशतले ५७,८८५ रुपैयाँ घर चलाउन खर्च गरिरहेका छन् । यो खर्च धनी र गरिब दुवैमा बढेको छ । धनीले २०५२५३ मा १५,२४३, २०६०६१ मा ४२,२३६ र २०६६६७ मा ७८,५०४ रुपैयाँमा व्यवहार चलाउन खर्च गर्थे । गरिबीले २०५२५३ मा २,५७१ २०६०६१ मा ४,९१३ र २०६६६७ मा १३,१६८ रुपैयाँमा घर व्यवहारमा खर्च गर्थे । प्रतिव्यक्ति वार्षिक उपभोग खर्च सबैभन्दा बढी काठमाडौं उपत्यकालगायत सहरी क्षेत्रमा २,६३,३१८ रुपैयाँ छ । भने सबैभन्दा कम मधेस प्रदेशको ग्रामीण क्षेत्रमा ७१, ८२८ छ । कोशी, बागमती, गण्डकी र लुम्बिनीको सहरी क्षेत्रमा प्रतिव्यक्ति प्रतिवर्ष उपभोग खर्च औसतभन्दा बढी छ । सबैभन्दा बढी उपभोग खर्च अनुपात लुम्बिनी प्रदेशको सहरी क्षेत्र र काठमाडौं उत्यकाको सहरी क्षेत्रमा पाँच गुणाभन्दा बढी छ । त्यस्तै सबैभन्दा कम अनुपात सुदूरपश्चिमको ग्रामीण क्षेत्रमा तीन गुणनाभन्दा बढी(३१८) देखिएको छ । खाद्य खर्च घट्दै, गैरखाद्य खर्च बढ्दै औसत कुल खर्च बढ्दै जाँदा खाद्य खर्चको प्रतिशत घट्दै गएको देखिन्छ । तर, गैर खाद्य खर्च भने बढ्दै गएको प्रतिवेदनमा उल्लेख छ । सबभन्दा धनी मानिने मध्ये खाद्यमा सबभन्दा कम हिस्सा खर्च गर्ने व्यक्तिहरू काठमाडौं उपत्यका सहरी क्षेत्रमा छन् । जसले कुल खर्चको २८ प्रतिशत मात्र खाद्य वस्तुमा खर्च गर्छन् । यो प्रतिशत ग्रामीण क्षेत्रका सबभन्दा धनी व्यक्तिहरूले खर्च गर्नेभन्दा धेरै न्यून छ । परिवारको खाद्य तथा गैरखाद्य वस्तुहरूमा प्रतिव्यक्ति प्रतिवर्ष उपभोग खर्च हेर्दा जीवनस्तर सर्वेक्षण तेस्रो(२०६६६७)मा कुल उपभोग खर्चको ३८ प्रतिशत गैरखाद्य खर्च र ६२ प्रतिशत खाद्य खर्च रहेको थियो । हाल गैरखाद्य खर्चमा उल्लेख्य वृद्धि भएको छ । २०७९८० गैरखाद्य खर्चको अंश ४७ प्रतिशत पुगेको छ । यसैगरी खाद्य खर्चको अंशमा गिरावट भई ५३ प्रतिशतमा झरेको छ । घरपरिवारको खर्चमा भएको अत्याधिक वृद्धिले गर्दा उपभोगको प्रवृत्तिमा व्यापक परिवर्तन आएको अनुमान लगाउन सकिने प्रतिवेदनमा छ । अतिरिक्त जीवनस्तर सर्वेक्षण तेस्रो(२०६६६७)मा ४० वटा खाद्य वस्तुहरू समावेश भएको थियो भने हाल खाद्यवस्तुहरूको संख्या ७७ पुगेको छ । पछिल्लो समय खाद्य वस्तुमा पनि मासु, फलफूल, सुक्खा फलफूल जस्ता महँगा खाद्य वस्तुको उपयोग मानिसहरू गर्न थालेका छन् । प्रतिव्यक्ति २२३६ किलो क्यालोरी प्रतिदिन आवश्यक कुनै व्यक्तिको आधारभूत खाद्य आवश्यकता निर्धारण गर्न सर्वप्रथम एक व्यक्तिलाई स्वस्थ्य र सक्रिय जीवनयापनका लागि प्रतिदिन आवश्यक पर्ने न्यूनतम क्यालोरीको हिसाव गर्नुपर्ने हुन्छ । परिवारमा रहेका बालबालिका, किशोरकिशोरी, वयस्क महिला पुरुष र तिनको पेसा अनुसारको यथार्थ विवरण प्राप्त भएमा उमेर समूह र पेसाअनुसार आवश्यक औसत क्यालोरीको आधारमा हिसाव गरी प्रतिव्यक्ति प्रतिदिन आवश्यक पर्ने क्यालोरी निकाल्नुपर्ने प्रतिवेदनमा छ । प्रतिव्यक्ति २,२३६ किलो क्यालोरी प्रतिदिन आवश्यक गर्ने प्रतिवेदनमा छ । गरिबी विश्लेषणको एक महत्वपूर्ण पक्ष विगतका गरिबीका दरहरूसँग तुलनायोग्य हुने गरी विश्लेषण गर्नुभएको प्रतिवेदनमा छ । प्रतिवेदनमा भनिएको छ, तुलनायोग्य विश्लेषण गर्दा अपनाइने आधारभूत मान्यता सापेक्षिक गरिबले प्रयोग गर्ने खाद्य डालोमा परिवर्तन भएको छैन भन्ने मान्यता राखिएको हुन्छ । अर्थात् एउटै डालोलाई विभिन्न समयको बजारका आधारमा डालोको मूल्यांकन गरी परिवारको सुरुको अवस्थामा परिवर्तन आए नआएको हेर्न सकिन्छ । तर, तेस्रो जीवनस्तर सर्वेक्षणदेखि हालसम्मका वर्षको अवधिमा घरपरिवारले प्रयोग गर्ने आधारभूत खाद्य डालोको संरचनामा उल्लेखनीय रूपले परिवर्तन भएको पाइएको प्रतिवेदनमा उल्लेख छ । यी दुई सर्वेक्षण अवधिमा सापेक्षिक गरिब समूहले प्रयोग गर्ने खाद्य डालोमा पर्ने वस्तुहरूको भार संरचना, प्राप्त आधा क्यालोरी तथा खाद्य खर्चको हिस्सामा व्यापक परिवर्तन भएको पाइएको प्रतिवेदनमा छ । यो खाद्य डालोमा खास गरेर ताजा तथा सुक्खा फलफूल, माछामासु जस्ता खाद्यवस्तुको उपभोगमा वृद्धि भएको देखिएको । त्यसैगरी गैरखाद्य वस्तुहरूको खर्च संरचनामा समेत व्यापक परिवर्तन भएको अनुमान गर्न सकिने प्रतिवेदनमा छ । व्यक्तिलाई प्रतिदिन आवश्यक पर्ने क्यालोरीको हिसाब गर्दा उमेर समूहलाई १ वर्षभन्दा कम, १ देखि ३ वर्ष, ४ देखि ६ हिसाब वर्ष ७ देखि ९ वर्ष सम्मका बालबालिकालाई तोकिएको किलो क्यालोरी तथा १० देखि १२ वर्ष, १३ देखि १५ वर्ष, १६ देखि १७ वर्ष र १८ वर्षदेखि माथिका उमेर समूहमा रहेका व्यक्तिहरूलाई महिला र पुरूषअन्तर्गत आवश्यक क्यालोरी गरिबी छुट्याई हिसाब गरिएको प्रतिवेदनमा उल्लेख छ । सर्वेक्षणबाट प्राप्त घरपरिवारमा रहेका उमेर समूहअनुसारको जनसंख्याले उक्त समूहमा तोकिएको क्यालोरीलाई गुणन गरी दैनिक आवश्यक हुन आउने क्यालोरीको हिसाब गरिएको छ । यसरी उमेर समूहअनुसार हिसाब गरी आएको प्रतिघरपरिवारलाई आवश्यक औसत क्यालोरीलाई औसत परिवार संख्याले भाग गर्दा प्रतिव्यक्ति गरी प्रतिदिन २,२३६ किलो क्यालोरी पर्ने देखिएको प्रतिवेदनमा छ । यहाँ प्रतिव्यक्ति प्रतिदिन आवश्यक क्यालोरी गणना गर्दा संयुक्त १२ राष्ट्रसंघको कृषि तथा खाद्य संगठनको सन् २०१२ मा प्रकाशित प्रतिव्यक्ति प्रतिदिन आवश्यक न्यूनतम क्यालोरी र नेपाल सरकार कृषि तथा पशुपन्छी विकास मन्त्रालयले सन् २०१७ मा प्रकाशित पुस्तकमा सिफारिस गरिएको क्यालोरीलाई आधार मानिएको छ । सर्वेक्षणमा ६ महिनाभन्दा कम र ६ महिनादेखि १ वर्षसम्मको उमेर समूहको विवरण प्राप्त हुन नसकेकोले सोही उमेर समूहमा उल्लेख गरिएको आवश्यक क्यालोरी क्रमशः ५०६ र ६०० किलो क्यालोरीको औसत हिसाब गरी १ वर्षभन्दा कम उमेर समूहको लागि आवश्यक क्यालोरी निकालिएको छ । पेसा र भौगोलिक क्षेत्रअनुसार तथा महिलाको गर्भाअवस्था र दूध खुवाउने उमेर समूह जस्ता विवरण उपलब्ध हुन नसकेकोले यस अघिका सर्वेक्षणहरूमा जस्तै वयस्क उमेर समूहको लागि मध्यमस्तरको क्यालोरी प्रयोग गरी गणना गरिएको प्रतिवेदनमा छ । दुई सर्वेक्षण बीचको अवधि लामो भएको र घरपरिवारको उपभोग प्रवृत्तिमा व्यापक परिवर्तन आएकाले तेस्रो सर्वेक्षण २०६६६७ मा भएका ४० खाद्यवस्तुमा घरपरिवारमा उपभोग गरिएका खाद्यवस्तुमध्ये क्यालोरीमा मापन गर्न सकिने ३७ ओटा थप गरी ७७ वटा खाद्यवस्तुको डालो निर्माण गरिएको छ । जीवनस्तर सर्वेक्षण तेस्रोमा ४० ओटा खाद्य वस्तुहरू खाद्य डालोमा समावेश गरिएकोमा हाल उक्त वस्तुहरूको संख्या ७७ पुगेको छ । तेस्रो सर्वेक्षण (२०६६६७) मा निर्धारित खाद्य गरिबीको रेखा २०८० को मूल्यमा प्रतिव्यक्ति प्रतिवर्ष २६ हजार ९ सय ३६ रुपैयाँँ रहेकोमा हालको खाद्य गरिबीको रेखा ३५ हजार २९ रुपैयाँ रहेको छ । यसले तेस्रो सर्वेक्षण (२०६६६७) मा निर्धारित खाद्य उपभोग खर्चको तुलनामा यस सर्वेक्षणले उच्च खर्च आवश्यक पर्ने देखाएको प्रतिवेदनमा छ । खाद्य उपभोग खर्चमा भएको वृद्धिसँगै खाद्य उपभोग प्रवृत्तिमा नयाँ र तुलनात्मक रूपमा महँगा तथा पोषणयुक्त खाद्यवस्तुहरू जस्तैः मासु, फलफूल र सुक्खा फलफूलहरूको उपभोगतर्फ रूपान्तरण भएको देखिएको प्रतिवेदनमा छ । । गरिबीको दर वृद्धि नेपाल जीवनस्तर सर्वेक्षण तेस्रो (२०६६६७) को गैर खाद्य गरिबीको रेखालाई २०८० को मूल्यमा र नयाँ गैरखाद्य गरिबीको रेखा तालिका ६ मा प्रस्तुत गरिएको छ । तेस्रो सर्वेक्षणमा निर्धारित गरिबीको रेखा प्रतिव्यक्ति प्रतिवर्ष १५ हजार ९ सय ९ बाट वृद्धि भई ३७ हजार ८ सय ७९ रुपैयाँ पुगेको देखिन्छ । प्रतिवेदनअनुसार सर्वेक्षणको समयको प्रचलित मूल्यका आधारमा नेपालका विभिन्न क्षेत्रअनुसार गरिबीका रेखाहरू दुई समूहमा अर्थात् खाद्य तथा गैरखाद्य कायम गरिएका छन् जहाँ गैरखाद्यमा आवास, लत्ताकपडा र शिक्षा लगायतका खर्च समावेश नयाँ र गरिएको छ । खाद्य गरिबी रेखा र गैरखाद्य गरिबी रेखालाई जोडी गरिबीको रेखा निर्धारण गरिएको छ । यस सर्वेक्षणतर्फ गरिबीका रेखाहरू १५ वटा विश्लेषणात्मक क्षेत्रको आधारमा निकालिएको छ । नेपालको सालाखाला गरिबीको रेखा प्रतिव्यक्ति प्रतिवर्ष ७२ हजार ९ सय ८ रुपैयाँँ निर्धारण गरिएको छ भने तेस्रो सर्वेक्षणमा १९ हजार २ सय ६१ रुपैयाँँ निर्धारण गरिएको थियो । सर्वेक्षण अन्तराल अवधिको मुद्रास्फीति समायोजन गर्दा २०६६६७ को गरिबीको रेखा १९,२६१ रुपैयाँँ हालको मूल्यमा ४२ हजार ८ सय ४५ बराबर हुन आउने प्रतिवेदनमा छ । काठमाडौं उपत्यकाका बासिन्दाले अन्य क्षेत्रका बासिन्दाले भन्दा बढी मूल्यमा न्यूनतम आवश्यकता (१,२९,९३४) रुपैयाँँ) पूरा गरिरहेको प्रतिवेदनमा छ भने मधेस ग्रामीण क्षेत्रमा सबैभन्दा कम ४७,३४४ रुपैयाँँमा न्यूनतम आवश्यकता देखिन्छ । साथै क्षेत्रगत मूल्य सूचकांक १७८ (काठमाडौं उपत्यका) देखि ०६५ (मधेस ग्रामीण क्षेत्र) का बीचमा वितरण भएको पाइएको प्रतिवेदनमा छ । औसत आयमा पनि वृद्धि पछिल्लो प्रतिवेदनअनुसार परिवारको औसत आमदानी ५,५१,१४८ रुपैयाँ पुगेको छ भने प्रतिव्यक्ति आय १,३६,७०७ पुगेको छ । तीन दशकमा यो धेरै नै बढेको प्रतिवेदनमा उल्लेख छ । २०६६६७ मा परिवारको आय २,०२,३७४ थियो भने प्रतिव्यक्ति आय ४१,६५९ थियो । २०५२५३ मा परिवारिक औसत आय ४३,७३२, प्रतिव्यक्ति आय ७,६९० थियो । २०६०६१ मा परिवारिक औसत आय ८०,१११ र प्रतिव्यक्ति आय १५,१६२ थियो । ७१ प्रतिशत रेमिटेन्स विदेशबाट प्रतिवेदनअनुसार ७०७ प्रतिशत रेमिटेन्स विदेशबाट आउने गरेको छ । देशभित्रको रेमिटेन्स २९३ प्रतिशत छ । भारतबाट आउने रेमिटेन्स २१३ प्रतिशत छ । अन्य देशबाट प्राप्त हुने रेमिटेन्स ४९४ प्रतिशत छ । १२ वर्षको अवधिमा भारतबाट आउने रेमिटन्स बढेको छ भने अन्य देशबाट आउने आउने रेमिटेन्स घटेको छ । भारतबाट २०६६६७ मा ११३ प्रतिशत रेमिटेन्स आउने गरेको प्रतिवेदन छ । भने अन्य देशबाट ६९१ प्रतिशत २०६६६७ मा आउने गरेको थियो । बालबालिका घटदै, वृद्धवृद्धा बढ्दै पछिल्लो समय बालबालिकाको संख्या घट्दै गएको छ । १४ वर्षसम्मका बालबालिकाको संख्या भारी कटौती भएको छ । २०५२५३ मा ४२२ प्रतिशत बालबालिका थिए भने २०७९८० मा आइपुग्दा कुल जनसंख्याको २८३ प्रतिशत बालबालिका मात्रै छन् । क्रमशः बालबालिकाको संख्या घट्दै गएको छ । २०६०६१ मा ३९६,२०६६।६७ मा ३६७ बालबालिका थिए । बालबालिका घटे पनि १५ देखि ५९ वर्षका व्यक्तिको संख्यामा पनि नेपालमा बढेको छ । २०५२५३ मा ५०८,२०६०।६१ मा ५२८,२०६६।६७ मा ५४२ र २०७९।८० मा ६०८ प्रतिशत व्यक्ति १५ देखि ५९ वर्ष थिए । ६० वर्ष माथिको संख्या पनि बढ्दै गएको छ । जीवनस्तर सर्वेक्षण २०५२५३ मा ६८ रहेको ज्येष्ठ नागरिकको संख्या २०७९८० मा १०९ प्रतिशत पुगेको छ । २०६०।६१ मा ७६,२०६६।६७ मा ९१ प्रतिशत थियो । परिवार आकार खुम्चिँदै पछिल्लो २८ वर्षको पविारको संख्या पनि खुम्चिँदै गएको छ । २०५२।५३ मा एउटा परिवारका औसत ५७ (करिब ६ जना) थिए अहिले (२०७९।८०) आउँदा एउटा परिवारमा जम्मा ४ जना मात्रै छन् । परिवार संख्यामा २०६०।६१ मा ५३ र २०६६।६७ मा ४९ थियो ।"
जर्मनीमा राष्ट्रपति पौडेललाई गार्ड अफ अनर,बर्लिन (जर्मनी) : जर्मनीको औपचारिक भ्रमणमा रहेका राष्ट्रपति रामचन्द्र पौडेललाई सोमबार बर्लिनमा गार्ड अफ अनरको सम्मान दिइएको छ। राष्ट्रपति पौडेल र जर्मनीका राष्ट्रपतिबीच द्विपक्षीय भेटवार्ता हुनुअघि सो सम्मान दिइएको राष्ट्रपतिका प्रेस सल्लाहकार किरण पोखरेलले जानकारी दिए। स्वीट्जरल्याण्डको जेनेभामा भएको ११२औँ अन्तर्राष्ट्रिय श्रम सम्मेलनको उच्चस्तरीय कार्यक्रम तथा सामाजिक न्यायका लागि विश्वव्यापी गठबन्धनको उद्घाटनसत्रमा सहभागी भएर जर्मनीका राष्ट्रपतिको मैत्रीपूर्ण निमन्त्रणामा राष्ट्रपति पौडेल शनिबार राति यहाँ आइपुगेका हुन्।
प्रेस शब्दप्रति समितिमा चर्को बहस,"काठमाडौंं : नयाँ बन्ने कानुनमा प्रेस वा मिडिया काउन्सिल के राख्ने भन्नेमा राष्ट्रियसभा अन्तर्गतको विधायन व्यवस्थापन समितिमा चर्को बहस सुरु भएको छ। एकथरी सांसदले प्रेस स्वतन्त्रतालाई आफ्नो मुठ्ठिमा राख्न सरकारले प्रेसको ठाउँमा मिडिया राखेर जनताको आँखामा छारो हाल्न खोजेको भन्दै आपत्ति जनाएका छन्। प्रेस काउन्सिल नेपालका पदाधिकारीसँगको आइतबारको छलफलका क्रममा कांग्रेसका नेता एवं सांसद कृष्ण सिटौलाले अहिलेको काउन्सिल ऐनमा रहेको प्रेस शब्द हट्न नहुने सुझाव दिए। संविधानमै यो शब्दको प्रयोग भएको सन्दर्भ राख्दै सिटौलाले प्रस्तावित मिडिया काउन्सिल विधेयकमा सरकारले मिडियामाथि हस्तक्षेप गर्ने थुप्रै प्रावधान राखेकाले हतारिएर यसलाई अघि बढाउन नहुने बताए। संविधानको प्रस्तावनामै प्रेस मात्र होइन, पूर्ण प्रेस स्वतन्त्रताको प्रत्याभूति गरेको छ। सरकारले ल्याएको विधेयकमा यसलाई सम्मान र रक्षा गर्ने गरी मस्यौदा भएको पाइँदैन, सांसद सिटौलाले भने, प्रेस काउन्सिल स्वतन्त्र, सक्षम र स्वायत्त हुनुपर्छ, कुनै पनि कानुनका आडमा अहिले भइरहेको स्वतन्त्रता खोस्न मिल्दैन। एमाले सांसद देवेन्द्र दाहालले विधेयकका बारेमा सञ्चार मन्त्री रेखा शर्माले सरोकारवाला सबै पक्ष, विज्ञहरूसँगको परामर्श गरिएको भनिए पनि त्यस्तो नदेखिएकाले अन्योल ल्याएको बताए। मन्त्रीजीले सबैसँग छलफल गरेर विधेयक ल्याएको भन्नुभएको थियो। होइन रहेछ, दाहालले भने। विधेयकअघि मन्त्रालयले पत्रकार महासंघका पूर्वअध्यक्ष डासुरेश आचार्यको संयोजकत्वमा गठित विज्ञ समूहको कार्यदललाई मस्यौदाको जिम्मा दिएको थियो। आफूहरूले बुझाएको प्रतिवेदन र दिएका सुझाव लत्याएर सरकारले विधेयक बनाएकोमा आचार्य स्वयंमले समितिमा गएर गुनासो गरेका थिए। एमाले सांसद दाहालले उक्त प्रसँग राख्दै सबैले विरोध गरेपछि सरकारले कोसँग परामर्श गरेको हो ? सोध्नुपर्ने भयो भने प्रश्न गरेका थिए। बैठकमा सांसदहरू डा वेदुराम भुसाल, घनश्याम रिजाल, जीतजंग बस्नेतसहितले प्रेस काउन्सिलको स्वायत्तता र स्वतन्त्रतालाई खोस्ने गरी संसद्ले कानुन नबनाउने सबै प्रष्ट हुनुपर्ने बताएका थिए। समिति संयोजक जयन्तीदेवी राईले सरकारले पेस गरेको मस्यौदामा यसअघि विज्ञहरू तारानाथ दाहाल, डासुरेश आचार्य, निर्मला शर्मासहितलाई बोलाएर समितिले छलफल गरेको र सोही क्रममा आइतबार काउन्सिलका पदाधिकारीसँग छलफल गरिएको बताएका थिए। प्रेस काउन्सिलका अध्यक्ष बालकृष्ण बस्नेत, सदस्य ठाकुर बेल्वासे, मुख्य अधिकृत झविन्द्र भुसालसहितको टोलीले समितिसमक्ष सुझाव दिँदै नामभन्दा पनि संसदबाट पारित हुने कानुनले पत्रकार र सञ्चारमाध्यमलाई कसरी सहजीकरण गर्छ ? प्रेस स्वतन्त्रतालाई कसरी सम्मान गर्छ र काउन्सिललाई थप स्वायत्त र बलियो बनाउँछ भन्ने महत्वपूर्ण हुने सुझाएका थिए। काउन्सिल अध्यक्ष बस्नेतले प्रस्तावित मिडिया काउन्सिलको संरचना, छनौट समितिलगायत विषयमा व्यापक सुधार हुनुपर्ने बताएका थिए। प्रस्तावनामा स्वतन्त्र र स्वायत्त निकाय उल्लेख गरेर मात्र हुँदैन। त्यसलाई पुष्टि गर्ने गरी अन्य व्यवस्था हुनुपर्छ। अहिलेको मस्यौदाबाट बन्ने कानुनले त काउन्सिललाई सञ्चार मन्त्रालयका एउटा शाखा मात्र बनाउनेछ। यो कुनै हालतमा मान्य हुनुहुँदैन, अधिवक्तासमेत रहेका बस्नेतले भने। काउन्सिलका सदस्य ठाकुर बेल्वासेले त काउन्सिललाई काम गर्न नदिनका लागि अनेक खालको बखेडा झिकेर यो विधेयक ल्याएको दाबी गरे। प्रेस काउन्सिललाई नै बलियो बनाउनुपर्ने, त्यसका लागि केही दफा संसोधन गरे पुग्नेमा नामै अर्को राखेर, संरचना अर्को बनाएर प्रेसलाई तर्साउने काम भइरहेकोमा उनको आपत्ति थियो। विश्वभरका काउन्सिलले प्रेस राख्दा हुने, विश्वभरकै छाता संगठनको नाम विश्व प्रेस काउन्सिल हुने, अनि नेपालमा प्रेस हटाएर मिडिया काउन्सिल राख्नुपर्ने ? यस्ता के अप्ठेरो आइलाग्यो सरकारलाई ?, वेल्वासेको प्रश्न थियो। त्यसक्रममा मिडिया काउन्सिलको विधेयकमा प्रथमपटक नेपालमा शाही शासन कालका सञ्चारमन्त्रीले सार्वजनिक गरेको भन्दै यस्ता विधेयकले जनअधिकार कुनै नाममा खोस्न नहुनेतर्फ सबै गम्भीर हुनुपर्ने बताइएको थियो। समितिले अझै गहन छलफल गरेर लिखित रूपमा विधेयकबारे सुझाव पेस गर्न काउन्सिललाई आग्रहसमेत गरेको छ।"
संसद सचिवालयका कर्मचारीको आन्दोलनबारे संयुक्त बैठकमा छलफल,"काठमाडौं : संघीय संसद सचिवालयका कर्मचारीको आन्दोलनबारे प्रतिनिधिसभाका सभामुख देवराज घिमिरे र राष्ट्रियसभा अध्यक्ष नारायण प्रसाद दाहालले दलका प्रमुख सचेतकहरूसँग छलफल गरेका छन्। राज्य व्यवस्था तथा सुशासन समितिको हलमा बसेको बैठकमा दुवै सभाका पदाधिकारी,प्रमुख सचेतक, मुख्य सचेतक,संघीय संसदका महासचिव र सचिवालय सचिवसहितसँग छलफल भएको हो। सङ्घीय संसद् सचिवालय कर्मचारी युनियनले कर्मचारी प्रशासन नियमावली, २०६५ लाई अद्यावधिक गरी अनुसूची १२ मा समयानुकूल परिमार्जन गर्नुपर्ने, अतिरिक्त कामवापतको प्रोत्साहन भत्ता दिइनुपर्ने, कर्मचारी कल्याण कोषलगायत ११ बुँदे माग राखी गत जेठ ३० गतेदेखि आन्दोलन सञ्चालन गर्दै आएको छ । कर्मचारीहरूले तलब र अतिरिक्त भत्तालगायतका सेवा सुविधा बढाउन माग गर्दै आन्दोलित भएका छन्। उनीहरूले आइतबार महासचिवको कार्यकक्षमा धर्ना दिएका थिए। आफ्ना माग पूरा नभए तेस्रो चरणको आन्दोलन गर्ने उनीहरूले चेतावनी दिएका छन्। छलफलमा प्रतिनिधिसभाका उपसभामुख इन्दिरा राना, राष्ट्रियसभाका उपाध्यक्ष विमला घिमिरे, संसद् सचिवालयका महासचिव पद्मप्रसाद पाण्डेय, सचिवालयका सचिवको उपस्थिति छन्। हाल संसद् सचिवालयमा तीन सय ९० कर्मचारीका कार्यरत छन् ।"
सत्ता समीकरणमा 'खटपट' छैन : प्रधानमन्त्री,"चितवन : प्रधानमन्त्री पुष्पकमल दाहाल 'प्रचण्ड'ले वर्तमान सत्तासमीकरणमा खटपट नआएको बताएका छन् । बजेटका सन्दर्भमा सत्ता साझेदार नेकपा एमालेका अध्यक्ष केपी शर्मा ओलीको असन्तुष्टि सामान्य भएको बताउँदै प्रधानमन्त्री दाहालले समीकरण निरन्तर रहने बताए। एमाले अध्यक्ष ओलीले सरकारको विरोध जनाएको प्रसंगमा दाहालले सामान्य भएको बताए । भरतपुर विमानस्थलमा पत्रकारसँग कुराकानी गर्दै प्रधानमन्त्री दाहालले सत्तासमीकरणबारे बाहिर आएको कुरामा सत्यता नभएको दावी गरे । ओलीजीले विरोध गर्नुभएको होइन ,गरे जस्तो मात्रै गर्नुभएको हो । त्यस्तो केही भएको छैन ,उनले भने ,सत्ता समीकरणमा कुनै खटपट आएको छैन । कतिपय सन्दर्भमा मिडियामा आएका कुरामा सत्यता छैन । यो समीकरण राम्रैसँग अगाडि बढ्छ । सरकारको गतिविधि चित्त बुझ्दो भएको बताउँदै आवश्यकता अनुसार अझ काम गर्न बाँकी रहेको बताए । सरकारले ल्याएको नीति तथा कार्यक्रम जनता र राष्ट्रको पक्षमा आएको बताए । नीति तथा कार्यक्रम जनताको पक्षमा प्रस्तुत भएको छ । मलाई लाग्छ यो प्रतिनिधिसभाबाट राम्रैसँग पारित हुन्छ ,दाहालले भने ,सुशासन ,सामाजिक न्याय र समृद्धिको क्षेत्रमा थुप्रै सकारात्मक पहल भएको छ । राष्ट्र र जनताको अपेक्षा अनुसार अझ गति दिन आवश्यक छ । गोजिमा राजीनामा पत्र राखेर हिँडेको रास्वपाका मन्त्रीको भनाईलाई इंगित गर्दै प्रधानमन्त्री दाहालले त्यो पहिचानको लागि मात्रै भनेको जिकिर गरे। सरकारको निरन्तरतामा कुनै असर नभएको उनको भनाइ छ। रास्वाले पहिचानको लागि भन्नैपर्ने आवश्यकता होला भन्ने बुझेको छु । त्यस्तो अरु केही छैन ,'उनले भने।"
पार्टीभित्र विचारको कुनै मतभेद छैन : माधव नेपाल,"काठमाडौं : नेकपा एकीकृत समाजवादीका अध्यक्ष माधव कुमार नेपालले पार्टीभित्र विचारको कुनै मतभेद नरहेको बताएका छन्। सोमबार काठमाडौंमा अखिल नेपाल महिला संघ(समाजवादी) को मुखपत्र सार्वजनिक गर्दै अध्यक्ष नेपालले पार्टीको १० औं महाधिवेशन नजिकै आइरहेको अवस्थामा पार्टीभित्र बिचारको कुनै मतभेद नरहेको बताए। समाजवादलाई अघि बढाउने उद्देश्यका साथ पार्टी गठन भएको भन्दै अध्यक्ष नेपालले समाजवाद उन्मुख मुलुक निर्माणका लागि पार्टीले पाइला चालिरहेको धारणा राखे। उनले महाविधेशनमार्फत नेपाली विशेषताको समाजवादको धारणालाई व्यवस्थित गर्ने उल्लेख गरे । अध्यक्ष नेपालले अहिलेको व्यवस्था र संविधान अनुसारको संरचनाबाट केहि विकृतिहरू पैदा भएकाले त्यसलाई सुधार गर्दै अघि बढ्नुपर्ने बताए। उनले आफूहरूसँग बिचार मिल्ने र सहकार्य गर्न चाहनेहरूलाई साथ साथ लिएर अघि बढ्न चाहेको र त्यसका लागि सक्दो पहलकदमी लिँदै आएको जिकिर गरे। त्यस्तै, नेकपा एकीकृत समाजवादीका सम्मानित नेता झलनाथ खनालले नेपालको कम्युनिष्ट आन्दोलनले समाजवादलाई अघि बढाउन नसकेकाले आफ्नो पार्टीले समाजवादी कार्यक्रमलाई अघि बढाउने धारणा राखे । उनले महाधिवेशनमा पार्टीको विभिन्न दस्तावेजहरूलाई परिस्कृत गर्दै पारित गर्ने दावी गरे। उनले सहमतिका साथ नेतृत्व निर्माण गर्नुपर्ने बताए। उनले श्रमजिवी महिलासँग पार्टी पुराउन नसके कुनै पनि क्रान्ति सम्भव नरहेको बताए।"
संसद सचिवालयका कर्मचारीसँग सभामुख र अध्यक्षले गरे छलफल,"काठमाडौं : प्रतिनिधिसभाका सभामुख देवराज घिमिरे र राष्ट्रियसभा अध्यक्ष नारायण दाहालले संसद सचिवालयका कर्मचारीको आन्दोलनका विषयमा छलफल गरेका छन्। सिंहदरबारमा घिमिरे र दाहालले विभिन्न दलका मुख्य सचतेकसहित कर्मचारीहरू आन्दोलनका विषयमा छलफल गरेका हुन्। सो क्रममा उनीहरू कर्मचारीको माग सकारात्मक भएकाले सम्बोधनका लागि पहल गर्ने भन्दै आन्दोलन फिर्ता लिन आग्रह गरेका थिए। कर्मचारीहरूले भने लिखित प्रतिबद्धता नआएसम्म आन्दोलन जारी राख्ने जानकारी गरएका थिए। छलफल कांग्रेस मुख्य सचेतक रमेश लेखकले संसदमा काम गर्ने समय यकिन नभएकाले सोही अनुसारको कर्मचारीको सेवा सुविधा उपलव्ध हुनुपर्नेमा एकमत रहेको जानकारी दिए। उनले संसद सञ्चालन गर्नको लागि सरकारले आवश्यक अर्थको व्यवस्था गर्नुपर्ने बताए। त्यस्तै एमालेका प्रमुख सचेतक महेश बर्तौलाले कर्मचारीको मागका विषयमा अर्थमन्त्रालयसँग छलफल गर्ने बताए। कर्मचारीहरूले उठाएको न्यायोचित मागलाई पूरा गर्नुपर्ने भन्दै उनले सरकारले आवश्यक बजेटको व्यवस्थापन गर्नुपर्नेमा जोड दिए। त्यस्तै संसद सचिवालय, आधिकारिक कर्मचारी युनियनका अध्यक्ष गोविन्द प्रसाद बेल्बासेले आफूहरूको मागप्रति गम्भीररूपमा छलफल भए पनि कुनै सहमति हुन नसकेको बताए। आफूहरूले छलफल र आन्दोलनलाई निरन्तररूपमा अघि बढाउने उनले बताए। अतिरिक्त समयमा गरेको कामको भत्ता पाउनुपर्ने लगायतको ११ बुँदे माग राखेर संसदका कर्मचारीहरू आन्दोलनरत छन्।"
"कृषि तथा वन विश्वविद्यालयका एक हजार ५९ विद्यार्थी दीक्षित, देशभित्रै भविष्य खोज्न प्रधानमन्त्रीको आग्रह","चितवन : प्रधानमन्त्री पुष्पकमल दाहालले बढ्दो विदेश पलायनप्रति चिन्ता ब्यक्त गरेका छन्। उनले देशभित्रै भविष्य खोज्न युवा पुस्तालाई आग्रह गरेका छन्। आफ्नो ज्ञान र सिपलाई देशको लागी लगानी गर्न आग्रह गरेका हुन्। चितवनको रामपुरमा कृषि तथा वन विज्ञान विश्वविद्यालयको चौथो दीक्षान्त समारोहलाई सम्बोधन गर्दै विज्ञता हासिल गरेकालाई ज्ञान र सिप किसानसँग बाढ्न आग्रह गरेका छन्। शिक्षा र रोजगारीको नयाँनयाँ अवसरको खोजी गर्नु स्वभाविक रहेको बताउँदै उनले राष्ट्रियता, देशभक्तिपूर्ण भावना र भाबी पुस्ताका लागि देशमै ज्ञान र सिप प्रयोग गर्न आग्रह गरे। सूचना र प्रविधिको युगमा आफ्नो भविष्यको खोजी गर्नु स्वभाविक हो। यसको प्रभावबाट नेपाल पनि अछुतो रहन सकेन,' उनले भने। शैक्षिक गुणस्तर वृद्धि गरेर युवा पुस्तालाई स्वदेशमै अवसर छ भन्ने सन्देश दिन उनले आग्रह गरे। भूमण्डलीकृत विश्वमा अनेक अवसर भए पनि हामीले अवसरलाई मात्र हेरेर पुग्दैन। आज विकसित भनिएका सबै इतिहासको विभिन्न कालखण्डमा निकै मिहेनत र संघर्षको जगमा निर्मित भएका हुन्। हामीले विकसित देशको उदाहरण र अनुभवबाट सिकेर हाम्रो देशलाई नयाँ उचाईमा पुर्याउनुपर्छ,' प्रधानमन्त्री दाहालले भने। कृषिमा अनुसन्धानमार्फत नयाँनयाँ प्रविधिको विकासबाट कृषिमा उत्पादन र उत्पादकत्व वृद्धि गर्नुपर्ने आवश्यकता रहेको प्रधानमन्त्री दाहालको भनाइ छ। कुलपतिसमेत रहेका प्रधानमन्त्री दाहालले सरकारको नीति तथा कार्यक्रममार्फत कृषि र प्रविधिलाई जोड दिएका बताए। अर्थतन्त्रको बलियो आधार कृषि रहेको बताउँदै सन् २०२३ देखि २०३३ सम्म कृषिमा लगानी दशक र सूचनाप्रविधि दशक घोषणा गरी काम अघि बढाएको बताए। यस क्षेत्रमा लगानी केन्द्रित गर्ने, लगानी आकर्षित गर्ने, कृषि र प्रविधिमा पुँजी, प्रविधि र जनशक्तिलाई केन्द्रित गरी रोजगारी सिर्जना एवं सूचना प्रविधिमा वस्तु तथा सेवाको निर्यात गर्ने लक्ष्य राखिएको बताए। 'आफ्नो माटोको सुगन्ध र मातृभूमिको माया सम्झेर आर्जित ज्ञान र सीप नेपालको दिगो विकासका लागि विश्वविद्यालयबाट प्राप्त ज्ञान दुपयोग गर्नुहोस्। देशभित्र नै भविष्य देख्ने वातावरणका निम्ति शिक्षा र व्यवस्थापनको गुणस्तर अभिवृद्धिमा विशेष जोड दिन चाहन्छु,' उनले भने। आफ्नो माटोको सुगन्ध र मातृभूमिको माया सम्झेर देशभित्रै भविष्य खोज्न प्रधानमन्त्रीले आग्रह गरेका थिए। कृषि, वन, पशु चिकित्सा र पशु विज्ञान, मत्स्य विज्ञानमा स्नातक, स्नातकोत्तर र विद्यावारिधी गरी एक हजार ५९ जना दीक्षित भएको विश्वविद्यालयका परिक्षा प्रमुख रहेका सहप्रशासक सहदेव चौधरीले बताए। उनीहरूलाई प्रधानमन्त्री दाहालले दीक्षित गराएका हुन्। कृषिमा ५६८, पशु चिकित्सा ४७ मत्स्य विज्ञानमा २६ र वन विज्ञानमा १५७ जनाले स्नातक गरेका छन्। त्यस्तै कृषिमा १२३ भेटेरीनरी विज्ञानमा ३६, पशु विज्ञानमा २०, मत्स्य विज्ञानमा १३ जना र वन विज्ञानमा ६० जनाले ले स्नातकोत्तर गरेका छन्। कषि संकायअन्तर्गत कृषिमा ९ र वन विज्ञानमा १ जना गरेर ९ जनाले विद्यावारिधी गरेको परिक्षा प्रमुख चौधरीले बताए।"
नगरसभाको बैठक स्थगित गरेर काठमाडौंका मेयर बालेन ब्राजिल प्रस्थान,"काठमाडौं : काठमाडौँ महानगरपालिकाका प्रमुख बालेन्द्र शाह (बालेन) नगरसभाको बैठक १० गतेसम्म स्थगित गरेर ब्राजिल प्रस्थान गरेका छन्। असार ५ र ६ गते ब्राजिलको साओ पाउलोमा हुने मेट्रोपोलिस निर्देशक समितिको बैठकमा भाग लिन उनी आज बिहान त्रिभुवन अन्तराष्ट्रिय विमानस्थल हुँदै ब्राजिल प्रस्थान गरेका हुन्। आइतबार नगरसभा बैठक सुरु भएपछि एमाले र कांग्रेसबाट निर्वाचित भएका जनप्रतिनिधिहरुले बहिष्कार गरेपछि महानगर प्रमुख शाहले नगरसभा असार १० गतेसम्मका लागि स्थगित गरेका थिए। बैठक सुरु हुनासाथ महानगर प्रमुख शाहले आर्थिक वर्ष २०८१८२ का लागि जेठ ३२ गते प्रस्तुत भएका वार्षिक नीति तथा कार्यक्रममाथि बोल्न चाहने सदस्यहरुलाई ५ मिनेटभित्र नाम टिपाउन समय दिएका थिए। त्यसपछि केहि जनप्रतिनिधिहरुले बैठक बहिष्कार गरेपछि शाहले बैठक स्थगित गरे। उनी बैठकमा सहभागी भएर असार ८ गते स्वदेश फर्कने कार्यतालिका छ। प्रमुखका साथमा पूर्वाधार सल्लाहकार सुनिल लम्साल गएका छन्। किन ब्राजिल गएका हुन् शाह ? प्रमुख शाह मेट्रोपोलिस निर्देशक बोर्डको सदस्य छन्। मेट्रोपोलिस विश्वका ठूला महानगरहरुका बिचमा विश्वव्यापी सहयोग, संवाद, ज्ञान र समाधान आदानप्रदान गर्ने, सामुहिक आवाज बुलन्द गर्ने अन्तरराष्ट्रिय संस्था हो। प्रमुख शाहलाई महानगरपालिकाका प्रमुख प्रशासकीय अधिकृत प्रदीप परियार, स्वकीय सचिव भूपदेव शाह लगायतले त्रिभुवन विमानस्थलको विशिष्ट कक्षबाट बिदाइ गरेका थिए। सहरी आवास र भवनहरुको विषय निर्देशक बोर्डमा छलफलको मुख्य विषय रहेको छ। सहरमा आवासका चुनौतीलाई सामना गर्न, सभ्य र सहज आवाससँग सम्बन्धित विषयमा छलफल गरेर निर्देशक बोर्डले निष्कर्ष निकाल्नेछ। बैठकमा प्रमुख शाहले सम्बोधन गर्ने बताइएको छ। कार्यक्रमअन्तर्गत मेयरल राउण्ड टेवल शीर्षकमा बुधबार हुने आवास र भूमि तथा महानगर कल्याण र जीवन स्तर सुधारसँग सम्बन्धित मेट्रोपोलिस नीति वहस मा प्रमुख शाहले प्यानलिष्टका रुपमा धारणा प्रस्तुत गर्नेछन्। सहरी आवासका आयाम, अभाव र प्रभाव तथा जलवायु जोखिम घटाउन विश्वव्यापी साझा कार्यक्रम, पर्याप्त पूर्वाधार, कम कार्बन फुटप्रिन्ट र समुदायका प्रत्येक सदस्यको विविध आवश्यकताहरू पूरा गर्न समावेशी दृष्टिकोणका विषयमा केन्द्रीत रहेर नीति बहस हुनेछ। नीति बहसले विश्वभरका प्रमुख सहरहरूका प्रमुख सरोकारवालाहरू, अन्तररराष्ट्रिय संस्था र वित्तीय संस्थालाई एकै ठाउँमा स्थानीय चुनौती समाधान गर्न अन्तरदृष्टि आदानप्रदान गर्ने र लगानीका अवसर सिर्जना गर्ने अपेक्षा गरिएको छ। उपयोग नीतिका आधारमा नविन आवास र भूमि व्यवस्थापनमा महानगरहरुका ज्ञान आदान प्रदान गर्न विश्वका प्रमुख सहरहरूबाट राजनीतिक नेताहरूलाई एकै ठाउँमा ल्याएर सञ्जाल निर्माण गर्नु, सभ्य, मितव्ययी सहरी आवास सुनिश्चित गर्न साओ पाउलोले गरेका प्रयास अवलोकन हुनेछ। बैठकले विश्व परिवेशका भिन्न भिन्न स्थानीय अनुभव, प्रयास र नतिजा तथा प्रमाणमा आधारित समाधान दिने बताइएको छ।"
विश्व बैंकको नेपाल निर्देशकमा डेभिड सिस्लेन नियुक्त,"काठमाडौं : विश्व बैंकले डेभिड सिस्लेनलाई नेपालका लागि विश्व बैंकको राष्ट्रिय निर्देशक नियुक्त गरेको छ । डेभिडले काठमाडौंस्थित विश्व बैंकको उपेक्षेत्रीय कार्यालयमार्फत माल्दिभ्स र श्रीलंकाको राष्ट्रिय निर्देशकको समेत जिम्मेवारी निर्वाह गर्नेछन् । अमेरिकी नागरिक डेभिड यसअघि ल्याटिन अमेरिका र क्यारिबियन मुलुकहरुका लागि विश्व बैंकका तर्फबाट सहरी व्यवस्थापन र विपद् जोखिम न्यूीकरणसम्बन्धी व्यवस्थापकका रुपमा कार्यरत थिए । उनीसँग विश्व बैंकमा रहेर युरोप, ल्याटिन अमेरिका, अफ्रिका, पूर्वी एसिया र एसिया प्रशान्त क्षेत्रमा पूर्वाधार, सहरी विकास तथा प्रकोप जोखिम व्यवस्थापनसम्बन्धी प्रबन्धक भएर काम गरेको अनुभव छ । डेभिडले अमेरिकाको जोन्स हप्किन्स विश्वविद्यालय र म्याकलेस्टर कलेजबाट अर्थशास्त्र र भूगोलमा स्नातकोत्तर गरेका छन् । नवनियुक्त निर्देशक डेभिडले नेपाल, माल्दिभ्स र श्रीलंकामा सञ्चालित कार्यक्रमको संयोजन गर्नेछन् । विश्व बैंकले हाल नेपालमा २० सञ्चालनमा रहेका र ३ पाइप लाइनका गरी २३ परियोजनामा लगानी गरेको छ । निवर्तमान निर्देशक फारिस हदाद जर्भोसको कार्यकाल सकिएसँगै विश्व बैंकले डेभिडलाई नयाँ निर्देशकका रुपमा नेपाल पठाएको हो । अर्थ मन्त्रालयले एक औपचारिक कार्यक्रम गरी फारिसको बिदाई र डेभिडको स्वागत गरेको छ । अर्थमन्त्री वर्षमान पुन अनन्तले आइतबार साँझ आयोजित एक कार्यक्रममा एकैसाथ उनीहरूको स्वागत र बिदाई गरेका हुन् । देशीय निर्देशकसँगै विश्व बैंकले नेपालका लागि राष्ट्रिय प्रबन्धक पनि परिवर्तन गरेको छ । लाडा स्ट्रेलकोवा कार्यकाल सकाएर फर्कन लागेकी छन् भने उनको ठाउँमा प्रिती अरोरा आएकी छन् । बिदाई कार्यक्रममा मुख्यसचिव बैकुण्ठ अर्याल, अर्थ मन्त्रालयका सचिव मधुकुमार मरासिनी, अर्थ मन्त्रालयको वैदेशिक सहायता समन्वय महाशाखा प्रमुख सहसचिव श्रीकृष्ण नेपाल र विश्व बैंकका दक्षिण एसिया हेर्ने उपाध्यक्ष मार्टिन मार्टिन रेजर सहभागी थिए । कार्यक्रममा मन्त्री पुनले नयाँ निर्देशक डेभिडको कार्यकाल सुखद रहने विश्वास व्यक्त गरे । फारिसको कार्यकालमा सुरु भएका प्रयासहरुको निरन्तरता र थप सहकार्यका लागि डेभिडको कार्यकाल सफल हुने विश्वास मन्त्री पुनको थियो । नेपालमा मंगलबारबाट सुरु हुने विश्व बैंकको आईडीए२१ बैठकको पूर्वसन्ध्यामा डेभिडलाई स्वागत गर्न पाउँदा खुसी लागेको बताए । उनले नेपाल र विश्व बैंकबीचको सहकार्य आगामी दिनमा थप सुदृढ हुने अपेक्षा व्यक्त गरे । फारिसको कार्यकालमा नेपाल र विश्व बैंकबीचको सम्बन्ध थप उचाइमा पुगेको उनको भनाइ थियो । उनले फारिसले विकास साझेदार संस्थाको प्रतिनिधिका रुपमा मात्र नभई नेपालको हैतिसी मित्रका रुपमा भूमिका खेलेको उल्लेख गरे । नेपालमा विश्व बैंकको पोर्टफोलियोको विस्तार, वित्तीय, वित्तीय, ऊर्जा र जलवायु क्षेत्रमा महत्वपूर्ण काम भएको स्मरण गरे । यस्तै फारिसले विकास साझेदारहरुबीच समझदारी निर्माण,भूकम्पपछिको पुनःनिर्माण, कोभिड१९ महामारीको समयमा आपतकालीन सहयोग र खोप कार्यक्रमहरु सञ्चालनका लागि खेलेको भूमिकाको सराहना गरे । अमेरिकी नागरिक फारिस ०७३ असारमा बैंकको नेपाल निर्देशकका रुपमा आएका थिए । त्यसअघि फारिस नेपालका लागि विश्व बैंकका राष्ट्रिय प्रबन्धक थिए ।"
"पेट्रोलियम पदार्थको ढुवानीमा हडताल : सरकारी पम्पमा सवारीसाधनको चाप, निजी बन्द (फोटो फिचर)","काठमाडौं : नेपाल पेट्रोलियम ट्याकंर चालक संघले ढुवानीमा हडताल गरेपछि काठमाडौं उपत्यकाका पेट्रोल पम्पहरुमा सवारी साधनको लाइन बढेको छ। विभिन्न सात बुँदे माग राख्दै अत्यावश्यक पेट्रोलियम पदार्थको चालकले हड्ताल गरेर पेट्रोलियम पदार्थको ढुवानी रोकिएपछि सरकारी पम्पमा सवारी साधनको लाइन देखिएको हो। आवश्यक सेवा सञ्चालन ऐन, २०१४ तथा आवश्यक पदार्थ नियन्त्रण (अधिकार) ऐन, २०१७ ले पेट्रोलियम पदार्थलाई अत्यावश्यक सेवाभित्र राखेर बन्द तथा हडताल गर्न निषेध भएपनि संघमा आबद्ध ट्याकंर चालकहरुले कानुनको उल्लङ्घन गर्दै आन्दोलनमा उत्रिएका हुन्। जसले गर्दा साझा र निजी पेट्रोल पम्पमा भने डिजेलपेट्रोल छैन भन्ने बोर्ड राखेर बन्द गरिएको छ। अत्यावश्यक सेवा ठप्प हुँदा सेवाग्राही प्रभावित बनेका छन्। संघले गत जेठ २९ गते आफ्ना माग सम्बोधनका लागि आयल निगमलाई पत्र पठाउँदै चरणबद्ध आन्दोलनको घोषणा गरेको थियो। साथै सात बुँदे माग पूरा नभए जेठ ३२ गते कालोपट्टी बाँधेर विरोध गर्ने, असार १ गते गाडीमा कालो झण्डा राखेर विरोध गर्ने र असार २ गते पूर्णरुपमा काम छोडेर गाडीको साँचो ट्याङ्कर धनीलाई हस्तान्तरण गर्ने गरी विरोधका कार्यक्रम घोषणा गरेको थियो। नेपाल आयल निगमका कार्यकारी निर्देशक डा चण्डिकाप्रसाद भट्टले आज उद्योग, वाणिज्य तथा आपूर्ति मन्त्रालयमा आन्दोलनरत पक्षसँग छलफल भइरहेको जानकारी दिए। आयल निगममा लामो समयदेखि ट्याङ्कर चालक मजदुरहरु आवश्यक सेवा सुविधाबिना नै काम गर्न बाध्य रहेको र यो समस्या समाधानका लागि लामो समयदेखि अनुरोध गर्दा पनि सुनुवाइ नभएपछि आन्दोलित हुनुपरेको पेट्रोलियम ट्याङ्कर चालक संघले जनाएको छ। केके छन् माग ? सम्पूर्ण ट्याङ्कर चालकसहचालक मजदुरको श्रम ऐन अनुसार नियुक्तिपत्र दिई नेपाल सरकारले तोके अनुसारको तलबको व्यवस्था गरिनुपर्ने, स्वरोजगारको हकमा मात्र लागू गरिएको दोब्बर बैंक ग्यारेण्टी र वार्षिक नवीकरण खारेज गरिनुपर्ने, सामाजिक सुरक्षा कोषमा आवद्धताको व्यवस्था गरिनु पर्ने, टेम्प्रेचरको सही व्यवस्थापन गरिनुपर्ने, ५० लिटरभन्दा बढी नाममा परेको दोब्बर प्रकरण खारेज गरिनुपर्ने, चालक तथा सहचालकलाई जोखिम भत्ताको व्यवस्थापन गरिनुपर्ने र प्रत्येक तीन महिनामा सुरक्षा सतर्कतासम्बन्धी तालिमको व्यवस्था गरिनुपर्ने लगायत माग संघले राखेको छ। तस्बिरमा हेर्नुहोस् उपत्यकाको पम्पको अवस्था तस्बिर : अभिषेक महर्जन"
कर्णालीका अर्थमन्त्री भन्छन् पुँजीगत बजेट कार्यान्वयन मुख्य प्राथमिकता,"वीरेन्द्रनगर : कर्णाली प्रदेशका आर्थिक मामिला तथा योजनामन्त्री महेन्द्र केसीले आगामी आर्थिक वर्षमा पुँजीगत बजेटलाई प्रभावकारी ढंगले कार्यान्वयन गर्नेगरी तयारी थालिएको बताएका छन्। आगामी आर्थिक वर्षको बजेटका सन्दर्भमा सोमबार मन्त्रालयमा आयोजित पत्रकार सम्मेलनमा मन्त्री केसीले यस्तो बताएका हुन्। उनले हरेक वर्ष सरकारले ल्याउने बजेटमा खर्च गर्न नसकेको पुँजीगत बजेटको आकार ठूलो हुँदै आएको र पुँजीगत बजेट खर्च गर्न नसकेकोमा सरकारको कार्यक्षमतामाथि आलोचना हुने गरेको भन्दै आगामी आर्थिक वर्षमा त्यस्तो हुन नदिने बताए। उनले भने, 'आगामी आर्थिक वर्षको बजेट प्रदेश सभामा प्रस्तुत भइसकेको छ। बजेटको आकार घटेको छ। संघीय सरकारको अनुदान घटेका कारण प्रदेश सरकारको बजेटको आकार पनि घटेको हो।' उनका अनुसार बजेटमा भार भएका सरकारी संरचना खारेज गर्ने, कात्तिक मसान्तसम्म ठेक्का प्रक्रियामा नभएका आयोजनाहरूको बजेट रोक्का गर्ने, समयमै प्रक्रियामा योजनाको कार्यन्वयनको जोड दिने, विनियोजित बजेटको ४ गुणासम्म तीन वर्षका लागिमात्र स्रोत सहमति दिने र स्रोत सहमति दिएको ६ महिनाभित्र ठेक्का नलागे सहमति खारेज भएको मानिने नीतिगत व्यवस्था गरिएको छ। सशर्त अनुदानलाई व्यवस्थित बनाउने, व्यक्तिगत जग्गामा सरकारी संरचना निर्माण गर्न बजेट नदिने, जाजरकोट र रुकुमपश्चिमलाई भूकम्प प्रभावित क्षेत्रको पुनःनिर्माणलाई जोड दिन ५० करोड र दलित आय आर्जनका लागि ५ करोड बिनियोजना गरेका छौं। बजेट कार्यन्वयन योजना साउनभित्रै बनाउने गरी तयारी गरिएको छ।"
देशभित्र भविष्य देख्ने वातावरण बनाउन गुणस्तरीय शिक्षामा जोड दिऔं : प्रधानमन्त्री,"रामपुर (चितवन) : प्रधानमन्त्री पुष्पकमल दाहाल प्रचण्डले देशभित्र भविष्य देख्ने वातावरण सिर्जना गर्नका लागि शिक्षा र व्यवस्थापनको गुणस्तर अभिवृद्धि गर्नुपर्ने बताएका छन्। कृषि तथा वन विज्ञान विश्वविद्यालयको चौथो दीक्षान्त समारोहलाई सोमबार सम्बोधन गर्दै प्रधानमन्त्री प्रचण्डले शैक्षिक गुणस्तर वृद्धि गरेर युवा पुस्तालाई स्वदेशमै अवसर छ भन्ने सन्देश प्रवाह गर्न निर्देशन दिएका हुन्। प्रधानमन्त्री दाहालले भने,'देशभित्रै भविष्य देख्ने सकारात्मक सोचका साथ आफ्नो माटोको सुगन्ध र मातृभूमिको माया सम्झेर आर्जित ज्ञान र सीप नेपालको दिगो विकासका लागि विश्वविद्यालयबाट प्राप्त ज्ञान दुपयोग गर्नुहोस्। त्यसका निम्ति शिक्षा र व्यवस्थापनको गुणस्तर अभिवृद्धिमा विशेष जोड दिन चाहन्छु ।' प्राविधिक विश्वविद्यालयहरूले अनुसन्धानमार्फत् नवीनतम प्रविधिको विकास गरी उत्पादन र उत्पादकत्व वृद्धि गर्ने कार्यमा आफ्नो सम्पूर्ण क्षमता र साधनस्रोत खर्चिनुपर्नेमा जोड दिँदै प्रधानमन्त्री प्रचण्डले विश्वविद्यालयका वैज्ञानिकहरूले भैंसीको बेमौसमी प्रजनन्को प्रविधि,गहुँको गर्मी सहन गर्न सक्ने जातको विकासलगायतका प्रविधि विकास गरेकोप्रति खुशी व्यक्त गरे। विश्वविद्यालयले आवश्यकताअनुसार कलेज तथा कृषि विज्ञान केन्द्र विस्तार र सबलीकरणका लागि योजना निर्माण गरी त्यसको कार्यान्वयन हुने विश्वास लिएको उल्लेख गर्दै प्रधानमन्त्रीले आवश्यक शिक्षक, कर्मचारीको व्यवस्थापनका लागि विश्वविद्यालय प्रयत्नशील रहेको बताए । उनले आगामी दिनमा विश्वविद्यालयको निम्ति आवश्यक जनशक्तिको व्यवस्थापनमा सरकारको तर्फबाट सहयोग रहने विश्वास व्यक्त गरे। 'विश्वविद्यालयले सङ्काय, कलेज तथा विज्ञान केन्द्रहरूको शैक्षिक भवन, एकीकृत अनुसन्धान प्रयोगशाला, जैविक सुरक्षा प्रयोगशाला निर्माण गरिरहेकोमा निर्माण कार्य छिटोभन्दा छिटो सम्पन्न गर्नुपर्छ,' प्रधानमन्त्रीले भने,'विश्वविद्यालयका शैक्षिक एवं अनुसन्धान र प्रसार कार्यलाई गुणस्तरयुक्त तथा समयसापेक्ष बनाउन दश वर्षे रणनीतिक योजना निर्माण एवं पाठ्यक्रम परिमार्जन गरी कार्यान्वयन गर्नुपर्छ ।'"
मधेसको आर्थिक सर्वेक्षण आर्थिक वृद्धिदर ३८७ प्रतिशत,"जनकपुरधाम : मधेसका अर्थमन्त्री भरतप्रसाद साहले गत वर्षभन्दा यस वर्ष मधेसको आर्थिक वृद्धिदर बढ्ने तथ्यांक प्रस्तुत गरेका छन् । उनले प्रस्तुत गरेको आर्थिक सर्वेक्षणमा प्राथमिक, द्वितीय र सेवा क्षेत्रको वृद्धिदर क्रमशः ५४७ प्रतिशत, ०१४ प्रतिशत र ६९७ प्रतिशत रहने अनुमान गरिएको छ । गत वर्ष २०७९८० मा २१६ आर्थिक वृद्धिदर बढ्ने अनुमान गरिएको थियो । सोही अबधिमा समग्र देशको आर्थिक वृद्धिदर ३८७ प्रतिशत रहने अनुमान छ । देशको चालु आव २०८०८१ मा प्रचलित मूल्यको कुल गार्हस्थ्य उत्पादन ५७ खर्ब ४ अर्ब ८४ करोड रुपैयाँ छ । चालु आर्थिक वर्ष प्रतिव्यक्ति राष्ट्रिय आय १,४५६ अमेरिकी डलर पुग्ने अनुमान गरिएको छ भने मधेसको कुल गार्हस्थ्य उत्पादन (प्रचलित मूल्यमा) ७ खर्ब ४८ अर्ब रुपैयाँ पुग्ने छ । मधेस प्रदेशको योगदान नेपालको कुल गार्हस्थ्य उत्पादन (प्रचलित मूल्यमा) १३१२ प्रतिशत हुने अनुमान रहेको छ भने मधेसको कुल गार्हस्थ्य उत्पादन वृद्धि दर उत्पादक मूल्यमा) ३७८ प्रतिशत रहने अनुमान छ । मधेसको चालु आर्थिक वर्षको कुल गार्हस्थ्य उत्पादनमा कृषि क्षेत्र (कृषि, वन तथा मत्स्यपालन) को योगदान सबैभन्दा धेरै ३५१९ प्रतिशत रहने अनुमान छ भने यस क्षेत्रको कुल मूल्य अभिवृद्धि दर ३८० प्रतिशत रहने अनुमान छ । सार्वजनिक वित्त आव २०७९८० मा प्रदेशगत कुल गार्हस्थ्य उत्पादन (प्रचलित मूल्यमा) मा मधेसको खर्च र राजस्वको अनुपात क्रमशः ३८२ र १९० प्रतिशत रहेको छ । चालु आवमा बजेटको आकार आव २०७९८० को भन्दा ५९० प्रतिशतले कम थियो । आव २०८०८१ को फागुन मसान्तसम्म प्रदेश सरकारको कुल खर्च रकम गत आर्थिक वर्ष अबधिको तुलनामा ३५३४ प्रतिशतले कमी भई ५ अर्ब ११ करोड रुपैयाँ छ । चालु आवको फागुन मसान्तसम्ममा चालु खर्चतर्फ रु ३ अर्ब १० करोड रुपैयाँ खर्चमा कुल खर्चको ३९२१ प्रतिशत चालु खर्च र ६०७९ प्रतिशत पुँजीगत खर्च भएको छ । चालु आव ०८०८१ को सरकारको बजेटमा समावेश भएको आय अनुमान ४४ अर्ब ११ करोड ४६ लाख ३२ हजार रुपैयाँ रहेकोमा फागुन मसान्तसम्म वार्षिक अनुमानको तुलनामा ५३३८ प्रतिशत अर्थात् जम्मा २३ अर्ब ५४ करोड ९८ लाख रुपैयाँ आय (आन्तरिक, बाँडफाँट र नगद मौज्दात) प्राप्त भएको छ । घर जग्गा रजिस्ट्रेसनतर्फ आर्थिक वर्ष २०८०८१ को फागुन मसान्तसम्म ८३ करोड ४४ लाख रुपैयाँ संकलन भएको छ, जुन कुल वार्षिक अनुमानको ४८५६ प्रतिशत हो । चालु आवमा आन्तरिक राजस्व र राजस्व बाँडफाँटबाट (नगद मौज्दात अनुदानबाहेक) जम्मा १७ अर्ब ७६ करोड रुपैयाँ संकलन हुने अनुमान अनुरूप चालु आवको फागुन मसान्तसम्म उक्त स्रोतहरूबाट कुल ९ अर्ब १८ करोड ६२ लाख ४० हजार रुपैयाँ छ । लक्ष्यको तुलनामा ९ अर्ब १८ करोड ६२ लाख ४० हजार रुपैयाँ अर्थात् लक्ष्यको तुलनामा ५१७२ प्रतिशत राजस्व प्राप्त भएको छ । वित्तीय क्षेत्र २०८० फागुन मसान्तसम्म बैंक तथा वित्तीय संस्थाको शाखा मधेसमा १७ सय ७८ छ । गत वर्षको तुलनामा चालु आवको समीक्षा अवधिसम्म प्रदेशभित्र बैंक तया वित्तीय संस्थाको थप ७ नयाँ शाखा सञ्चालन भएको छ । २०८० फागुन मसान्तसम्म मधेसको जिल्लाहरूमध्ये क, ख र ग वर्गका बैंक तथा वित्तीय संस्थाका शाखा धनुषा जिल्लामा सबैभन्दा बढी १ सय ७ वटा र सबैभन्दा कम सप्तरी जिल्लामा ६५ वटा छ । मधेसमा रहेका बैंक तथा वित्तीय संस्थाहरूले २०८० पुस मसान्तसम्म निक्षेपकर्ताबाट चल्ती, बचत र मुद्दतीलगायतका अन्य खातामा कुल ३ खर्ब १२ अर्ब ३० करोड रुपैयाँ निक्षेप संकलन गरेको थियो । गत आर्थिक वर्षको तुलनामा चालु आवको समीक्षा अवधिसम्म करिब १९ प्रतिशतले निक्षेप परिचालनमा वृद्धि भएको छ । नवनियुक्त अर्थमन्त्री साहले संसद्मा पेस गरेको आर्थिक सर्वेक्षणमा मधेस प्रदेशका लघुवित्त संस्थाहरूबाट चालु आवको चैत्र मसान्तसम्म कुल लगानीको करिब ५५ प्रतिशत कृषि क्षेत्र, साना तथा घरेलु उद्योगमा १० प्रतिशत लगानी भएको छ ।"
राष्ट्रपति पौडेल र जर्मनीका समकक्षी स्टाइनमायरबीच भेटवार्ता,"काठमाडौं : राष्ट्रपति रामचन्द्र पौडेल र जर्मनीका राष्ट्रपति डा फ्रयाङ्क वाल्टर स्टाइनमायरबीच जर्मनीको बर्लिनस्थित राष्ट्रपति भवनमा आज भेटवार्ता भएको छ। भेटमा राष्ट्रपति पौडेलले नेपालले जर्मनीसँगको सम्बन्धलाई सदैव उच्च महत्व दिएको र बदलिँदो विश्वपरिवेशमा यो सम्बन्ध अझ घनिष्ठ हुने विश्वास व्यक्त गरेको राष्ट्रपतिको सचिवालयले जनाएको छ। उनले सोसियलिष्ट इन्टरनेशनल तथा प्रोग्रेसिभ अलायन्सजस्ता संस्था सामाजिक न्याय, मानवअधिकार, लोकतन्त्र, कानुनी राज्य तथा स्वतन्त्रताका लागि विश्वस्तरमा अझ क्रियाशील रहनुपर्छ भन्ने आफूलाई लागेको बताएका थिए। 'दिगो शान्ति, स्थायित्व र विकासको राष्ट्रिय आकाङ्क्षा हासिल गर्न नेपाल तल्लीन रहेको छ। नेपालको शान्ति प्रक्रियामा जर्मनीबाट प्राप्त सहयोगका लागि धन्यवाद व्यक्त गर्दछु। नेपालको विकासको पथमा मित्रराष्ट्र जर्मनीको निरन्तर साथ र सहयोग रहनेमा हामी विश्वस्त छौं,' राष्ट्रपति पौडेलको भनाइ उद्धृत गर्दै उनका प्रेस सल्लाहकार किरण पोखरेलले बताए। राष्ट्रपति पौडेलले नेपालले हासिल गरेको राजनीतिक उपलब्धिलाई स्थायित्व दिन आर्थिक विकास गर्नु जरुरी रहेको बताउँदै अन्तर्राष्ट्रिय समुदाय र जर्मनीलगायतका मित्रराष्ट्रले नेपाललाई प्रदान गरिरहेको सहयोगलाई निरन्तरता दिइ नेपालको आर्थिक विकासको आकाङ्क्षा पूरा गर्नमा सहयोग गर्ने विश्वास व्यक्त गरेका थिए। त्यसैगरी उनले विकासशील मुलुकलाई जलवायु परिवर्तनको प्रभावसँग जुध्न जर्मनीले जलवायुसम्बन्धी हानिनोक्सानी कोषमा गरेको सहयोग प्रतिबद्धतालाई स्वागत गरेका थिए। राष्ट्रपति पौडेलले सहभागितामूलक र समावेशी लोकतन्त्र, मानवअधिकार, मौलिक अधिकार, लैङ्गिक समानता, जलवायु परिवर्तनजस्ता धेरै सामाजिकआर्थिक मुद्दामा दुई देशबीच अन्तर्राष्ट्रिय मञ्चहरूमा समान धारणा रहेको पनि बताएका थिए। नेपाल अतिकम विकसित मुलुकबाट स्तरोन्नति हुन प्रयासरत रहेको र यसलाई समस्यारहित, दिगो तथा अपरिवर्तनीय बनाउन आवश्यक भएको उल्लेख गर्दै उनले यसका लागि नेपाललाई स्रोतसाधन, प्रविधि, लगानी तथा आर्थिक सहकार्यको आवश्यकता रहेको बताउनुभएको प्रेस सल्लाहकार पोखरेलले जानकारी दिए। नेपालको वर्तमान लक्ष्य कृषिलाई आधुनिकीकरण गर्नु, जलस्रोत तथा ऊर्जा क्षेत्रमा रहेको विशाल सम्भावनालाई उपयोग गर्नु, पूर्वाधार विकासलाई तीव्र पार्नु, पर्यटनका सम्भावनालाई उपयोग गर्नु र जलवायु परिवर्तनको नकारात्मक प्रभावविरुद्ध लड्नु रहेको उनले बताएका थिए। 'नेपालको आर्थिक विकासका लागि कृषि क्रान्ति, जलस्रोत र पर्यटनको विकास आवश्यक छ। यसमा नेपालले सहयोगको अपेक्षा गरेको छ,' राष्ट्रपति पौडेलले भने। उनले बर्लिनको पर्खाल भत्कनु र नेपालमा प्रजातन्त्र पुनःस्थापना हुनु एकैपटक परेको उल्लेख गर्दै आफूले त्यसबेला स्थानीय विकास मन्त्रीका रूपमा जर्मनको भ्रमण गरेको स्मरण गरेका थिए। उनले युक्रेनमा झुक्याएर पुर्याइएका नेपालीलाई छुटाउन पहलका लागि पनि आग्रह गरेका थिए। नेपाल र जर्मनीबीच विद्यमान व्यापार, लगानी र वाणिज्यका सम्बन्धलाई थप विस्तार गर्न निजी क्षेत्रलाई अभिप्रेरित गर्नु जरुरी रहेको उल्लेख गर्दै उनले गत महिना काठमाडौंमा नेपाल सरकारले आयोजना गरेको तेस्रो लगानी सम्मेलनमा जर्मन लगानीकर्ताको उत्साहजनक सहभागिता रहेको उल्लेख गरे। 'नेपाल सरकार जर्मन लगानीकर्तालाई नेपालमा स्वागत गर्न चाहन्छ,' राष्ट्रपति पौडेलले भने। हालैका वर्षमा जर्मनी नेपाली युवाका लागि उच्च शिक्षा अध्ययन, सीपयुक्त काम र सीपजन्य तालिमको लागि एक आकर्षक गन्तव्यका रुपमा स्थापित भएको तथा नेपाल र जर्मनीबीच सीपयुक्त श्रम आप्रवासन र ज्ञान आदानप्रदानका क्षेत्रमा गत वर्ष एक सम्झौतामा हस्ताक्षर सम्पन्न भएकाले यसको कार्यान्वयनबाट जनस्तरको सम्बन्ध अझ मजबुद हुने उनले विश्वास व्यक्त गरेका थिए। उनले नेपाल वायु सेवालाई युरोपेली सङ्घको आकासमा उडान गर्न लगाइएको प्रतिबन्ध हटाउन जर्मन सरकारको दह्रो सहयोगको आशा व्यक्त गरेको पनि पोखरेलले जानकारी दिए। सो अवसरमा जर्मनीका राष्ट्रपति फ्रयाङ्क वाल्टरले जर्मनी नेपालको आर्थिक विकासका लागि हरतरहको सहयोग गर्न तत्पर रहेको बताएको उनको भनाइ उदृत गर्दै प्रेस सल्लाहकार पोखरेलले बताए। राष्ट्रपति पौडेलले आइतबार जर्मन वैज्ञानिकहरुसँगको भेटमा जलवायु परिवर्तनका असरबारे राखेको भनाइप्रति चासो राख्दै जर्मन राष्ट्रपतिले जर्मन त्यसबारे गम्भीर रहेको र नेपालप्रति आवश्यक सहयोगका सन्दर्भमा सहानुभूति रहेको उल्लेख गरेका थिए। उनले नेपाल जर्मनको पुरानो मित्र भएको बताउँदै संयुक्त राष्ट्रसङ्घका मञ्चमा पनि नेपालसँग जर्मनको धेरै कुरा मिल्ने उल्लेख गरे। जर्मनीका राष्ट्रपतिले नेपालजस्तो मुलुकको अप्ठ्यारो बुझेको र त्यसमा आफ्नो सहानुभूति रहेको बताएका थिए। उनले नेपाली हवाई कम्पनीलाई युरोपेली सङ्घको आकासमा उडान गर्न लगाइएको प्रतिबन्ध हटाउने सन्दर्भमा आफू सकारात्मक रहेको बताएका थिए। सन् १९८६ यता राष्ट्रप्रमुखको तहमा नेपालबाट जर्मनीमा भएको राष्ट्रपति पौडेलको यो पहिलो भ्रमण भएको हो। प्रेस सल्लाहकार पोखरेलले जर्मनले राष्ट्रपति पौडेललाई यसपटकको भ्रमणमा खुलेर स्वागत गरेको र खुलेर सहयोग गर्ने वचन दिएको बताए। दुई पक्षीय भेटवार्ता अघि राष्ट्रपति पौडेललाई जर्मन सरकारले गार्ड अफ अनरको सम्मान दिएको थियो। स्वीट्जरल्याण्डको जेनेभामा भएको ११२औं अन्तर्राष्ट्रिय श्रम सम्मेलनको उच्चस्तरीय कार्यक्रम तथा सामाजिक न्यायका लागि विश्वव्यापी गठबन्धनको उद्घाटनसत्रमा सहभागीपछि जर्मनीको औपचारिक भ्रमणमा गएका हुन्।"
प्रधानमन्त्रीसँग विश्व बैंकका वरिष्ठ प्रबन्ध निर्देशकको शिष्टाचार भेट,"काठमाडौं : प्रधानमन्त्री पुष्पकमल दाहालसँग विश्व बैंकका वरिष्ठ प्रबन्ध निर्देशक एक्सेल भान ट्रोस्टसेन्बर्गले शिष्टाचार भेट गरेका छन्। बालुवाटारमा आज साँझ भएको भेटमा उनीहरूबीच नेपालको विकास र विश्व बैंकले नेपाल पुर्याउँदै आएको सहयोगलगायत विविध विषयमा छलफल भएको प्रधानमन्त्री दाहालको सचिवालयले जनाएको छ। भेटमा प्रधानमन्त्री दाहालले स्थिर विकास साझेदार विश्व बैंकले विगत ६ दशकभन्दा बढी समयदेखि नेपालको विकास र वित्तपोषणमा भरपर्दो स्रोत उपलब्ध गराउँदै आएको बताए। आफू नेतृत्वको सरकारले आगामी आर्थिक नीति र बजेटमार्फत आर्थिक सुधारको थालनी गरेको बताउँदै उनले वैदेशिक लगानी र विवेकपूर्ण वित्तीय व्यवस्थापनका लागि नेपालमा अनुकूल वातावरण सिर्जना गर्ने विश्वास दिलाए। प्रधानमन्त्रीले ऊर्जा, पर्यटन, कृषि व्यवसाय, र सूचनाप्रविधिजस्ता क्षेत्रहरूमा लगानी गर्दा तुलनात्मकरूपमा फाइदा लिन सकिने बताए। नेपालमा जलवायु परिवर्तनको असरबाट नराम्रोसँग प्रभावित भएको उल्लेख गर्दै प्रधानमन्त्री दाहालले जलवायु न्यायका लागि नेपालले निरन्तर विभिन्न अन्तर्राष्ट्रिय मञ्चमार्फत वकालत गर्दै आएको र त्यसमा विश्व बैंकको महत्त्वपूर्ण सहयोग रहने विश्वास व्यक्त गरे। त्यस्तै विश्व बैंकका निर्देशक ट्रोस्टसेन्बर्गले नेपालको आर्थिक विकासमा विश्व बैंकबाट आवश्यक पर्ने सहयोग गर्न तयार रहेको बताए। असार ४ गतेदेखि ७ गतेसम्म काठमाडौंमा हुने आइडिए (अन्तर्राष्ट्रिय विकास सङ्घ) २१ पुनःपूर्ति (रिप्लेनिसमेन्ट) बैठकका विषयमा पनि सो अवसरमा छलफल भएको छ। बैठकमा विश्व बैंकका वरिष्ठ प्रबन्ध निर्देशक ट्रोस्टसेन्वर्गलगायत उच्च पदाधिकारीसहित ६१ देशका दुई सयभन्दा बढी प्रतिनिधिहरूको सहभागिता रहनेछ। बैठकको उद्घाटन समारोहलाई प्रधानमन्त्री दाहालले सम्बोधन गर्ने कार्यक्रम छ। बैठकले आगामी तीन वर्षसम्म नेपाललाई प्रदान गर्ने अनुदान, सहुलियतपूर्ण ऋण एवं अन्य सहयोगका प्राथमिकताबारे छलफल हुनेछ।"
प्रधानमन्त्री कुर्सी जोगाउनमै केन्द्रित छन् : विप्लव,काठमाडौं : नेपाल कम्युनिष्ट पार्टीका महासचिव नेत्रविक्रम चन्द विप्लवले कुर्सी जोगाउनेमा ध्यान केन्द्रित हुँदा प्रधानमन्त्रीले प्रभावकारी काम गर्न नसकेको बताएका छन्। बेपता योद्धा परिवार समाजले सोमबार काठमाडौंमा आयोजना गरेको कार्यक्रममा विप्लवले प्रधानमन्त्रीको ध्यान सत्ता समीकरणलाई मिलाउँदै कुर्सी बचाउनमा नै केन्द्रित भएको भन्दै यसका कारण प्रभावकारी ढंगले काम गर्न नसकेको बताए। प्रधानमन्त्री पुष्पकमल दाहालाई ५ वर्षे योजना बनाएर काम गर्न दिए सरकारले राम्रोसँग काम गर्न सक्ने उनको भनाइ छ। विप्लवले सबैलाई मिलाउन खोज्दा बजेट पनि राम्रो ढंगले आउन नसकेको बताए। बजेटप्रतिको असन्तुष्टि हेर्दा मिलेर बाँडेर खानेबाहेक केही नदेखिएको उनले बताए। त्यस्तै विप्लवले अमेरिकालाई खुसी पार्न एमसीसीमा सम्झौता गरेको भन्दै अब अमेरिकाले निरन्तर नेपाललाई च्याप्दै जाने र त्यसको शिकार प्रधानमन्त्री हुने बताए। उनले माओवादीहरूले अब आफूलाई नबदल्ने हो भने भयानक बिचल्लीमा पर्ने बताए। ज
उपचारका लागि सहयोग गरिदिन आग्रह,"परासी : नवलपरासीको पाल्हीनन्दन गाउँपालिका२ बस्ने मोहन हरिजनको परिवारले उपचार खर्चका लागि सहयोगको याचना गरेको छ। विगत लामो समयदेखि बिरामी भई उपचार गराउँदा गराउँदै आर्थिक रकम अभाव भएकाले परिवारजनले सहयोगको आग्रह गरेको हो। पाल्हिनन्दन घर भई हाल रामग्राम नगरपालिका१ गंगापथमा बसेर मजदुरी गर्दै आएका मनोजको प्रादेशिक अस्पताल बुटवलमा उपचार भइरहेको छ। सुगर र प्रेसरका कारण आँखाको ज्योति आंशिक गुमाएका मनोजलाई अहिले टाउकोमा समस्या देखिएको मनोजकी श्रीमती लक्ष्मी हरिजनले बताइन्। टाउकोमा रगत जमेको र अप्रेसन गराउन काठमाडौं लैजान चिकित्सकहरूले सुझाव दिएका छन्। घरको अवस्था नाजुक भएको र रकम अभावका कारण काठमाडौं लैजान नसकिएको भन्दै लक्ष्मीले आफ्ना श्रीमानको ज्यान बचाउनका लागि आर्थिक सहयोग गरिदिनुहुन अनुरोध गरेकी हुन्। उपचारका लागि अहिलेसम्म २ लाखभन्दा बढी खर्च भएको लक्ष्मीले बताइन्। आँखाको बिरामी भई अप्रेसन गराउँदा विभिन्न संघ संस्थाहरू र सहयोगीहरुको रकम सहयोग गर्नुभएको थियो। अहिले फेरि टाउकोमा समस्या देखिएको छ। पैसा छैन, आर्थिक सहयोग गरेर अप्रेसन गराउन सके श्रीमानलाई बचाउन सक्थें, लक्ष्मीले दुखेसो पोखिन्। लक्ष्मीका ८ वर्षीया छोरी र ७ वर्षीय छोरा छन्। श्रीमान बिरामी हुँदा छोरा छोरीको पठन पाठनमा समेत समस्या भएको लक्ष्मीले दुखेसो गरिन्। आर्थिक सहयोग गर्न चाहाने सहयोगीदाताहरुलाई लक्ष्मी हरिजनको नाउँमा नेपाल राष्ट्र बैंक पाल्हिनन्दन शाखामा रहेको बचत खाता नम्बर २४८०११०७६६०८५१०००००१ मा रकम जम्मा गर्न परिवारजनले आग्रह गरेको छ।"
ग्रामीण स्वयंसेविका प्रोत्साहन कार्यक्रम,"नुवाकोट : नुवाकोटको शिवपुरीमा महिला स्वास्थ्य स्वयंसेविका प्रोत्साहन कार्यक्रम सञ्चालन गरेको छ। कार्य क्षमतामा सुधार तथा आत्मबल बढाउने उद्देश्यले शिवपुरीले पहिलो पटक सो कार्यक्रम सञ्चालन गरेको छ। शिवपुरी गाउँपालिकाले कार्यक्रमका बीच लामो अवधि महिला स्वास्थ्य स्वयंसेविकाको भूमिका निभाएकाहरूलाई नगद पुरस्कारसहित सम्मान गरेको हो। राष्ट्रिय सामुदायिक महिला स्वास्थ्य स्वयंसेविकाको रुपमा लामो समय सेवा गरेका १३ जनालाई विशेष सम्मान र नगद पुरस्कार प्रदान गरिएको हो। ६० वर्ष उमेर पार गरेका महिला स्वास्थ्य स्वयंसेविकाकालाई गाउँपालिका अध्यक्ष गोविन्दप्रसाद थपलिया, उपाध्यक्ष वीरबहादुर लामा, प्रमुख प्रशासकीय अधिकृत वसन्त कार्की लगायतले नगद पुरस्कारका साथै कदरपत्र प्रदान गरेर सम्मान गरेका हुन्। १३ जना महिला स्वास्थ्य स्वयंसेविकाकालाई जनही ५० हजार रुपैयाँ नगद पुरस्कार प्रदान गरिएको हो। सम्मान तथा पुरस्कृत हुनेमा २०४५ सालदेखि सेवा प्रदान गरेका महिला स्वास्थ्य स्वसेविकाका समेत रहेका छन्। शिवपुरी गापा अध्यक्ष गोविन्दप्रसाद थपलियाले ग्रामीण समुदायमा स्वास्थ्य सेवाको विस्तार पहुँचमा महिला स्वास्थ्य स्वयंसेविकाको भूमिका महत्वपूर्ण रहेको र यस पटकदेखि विशेष रुपमा सम्मान गर्न सुरु गरिएको बताए। उपाध्यक्ष वीरवहादुर लामाले गाउँमा स्वास्थ्य सचेतनामा महिला स्वास्थ्य स्वयंसेविकाले गरेको सेवा निःस्वार्थ र अतुलनीय रहेको बताए। अधिकृत वसन्त कार्कीले स्थानीय तहको सरकारले आफ्नो कार्य क्षेत्र र नियमावली भित्र रहेर महिला स्वास्थ्य स्वयंसेविकालाई सम्मान तथा पुरस्कृत गर्न सुरु गरेको बताए। शिवपुरीका आठवटा वडामा गरी एकसय नौ जना महिला स्वास्थ्य स्वयंसेविका सेवारत छन्। उनीहरूलाई सरकारले सुविधावापत वार्षिक रुपमा एकमुष्ठ १० हजार पोशाक भत्ता र १२ हजार रुपैयाँ यातायात खर्च दिने गरेको छ।"
नेपालगन्जमा १२ वर्षपछि अत्यधिक गर्मी,"नेपालगन्ज : बाँकेको खजुरा गाउँपालिका२ घर भइ खजुरा बजारमा सुनचाँदी व्यवसाय गर्दै आएका टोपेन्द्र सुनारको अत्यधिक गर्मीका कारण आइतबार निधन भयो। खजुरा गाउँपालिकाका निवर्तमान उपाध्यक्ष एकमाया विश्वकर्माका अनुसार मोटर साइकल चलाउँदै गर्दा अत्यधिक गर्मी भएकाले सुनार बाइक रोकेर सडक छेउमा बस्दा चक्कर आएर ढलेका थिए। उनलाई अस्पताल लैजाँदा लैजाँदै मृत्यु भएको हो। पूर्वउपाध्यक्ष विश्वकर्मा भन्छिन्, चर्को घाम र तातो हावा (लु)बाट सबै जनाले सावधानी अपनाउन अनुरोध छ। विगत एक महिनादेखि दिनदिनै बाँकेमा ४० डिग्री सेल्सियसभन्दा माथिको तापक्रम छ। दिउँसो घर बाहिर निस्कन पनि गाह्रो छ। सहरका विभिन्न स्थानमा निःशुल्क पानीको व्यवस्था गरिएको छ। नेपाल रेडक्रस सोसाइटी बाँकेले त तातो हावा (लु)बाट जोगिन सचेतनामूलक कार्यक्रम गर्दै आएको छ। रेडक्रसका कार्यालय प्रमुख दोलखबहादुर डाँगी भन्छन्, तातो हावाको लहरबाट जोगिन हामीले सहरमा माइकिङ गरेका छौं। बाट बालबालिका, वृद्धवृद्धा, दीर्घरोगी बढी जोखिममा पर्ने भएकाले उनीहरुलाई सतर्कता अपनाउन भनेका छौं। यो काम रेडक्रसको तातो हावा लहर प्रतिकार्य कार्यक्रमले गरिरहेको छ। विश्वभर सन् २०२३ मा सबैभन्दा धेरै तापक्रम मापन भयो तर नेपालगन्जको हकमा भने विगत १२ वर्ष यता सबैभन्दा बढी गर्मी भएको छ। जल तथा मौसम विज्ञान कार्यालय कोहलपुरका अनुसार सन् २०१० यता पहिलो पटक लगातार एक महिनादेखि वर्षा नभएर लु चलिरहेको छ। कार्यालय प्रमुख राम विवेक राय भन्छन्, गर्मी त अरु वर्ष पनि हुन्थ्यो। विगत ३०४० दिनदेखि औसत ४० डिग्री सेल्सियसको तापक्रम भएको यो पहिलो पटक हो। विगत १२ वर्षमा नेपालगन्जमा सबैभन्दा बढी तापक्रम ४५ डिग्री सेल्सियस मापन गरिएको थियो। सन् १९९५१९९६ मा पनि ४५ डिग्री सेल्सियस तापक्रम मापन भएको थियो। गत १८ जेठमा नेपालगन्जमा १२ वर्ष यताकै सबैभन्दा उच्च ४४२ डिग्री सेल्सियस तापक्रम मापन भएको जल तथा मौसम विज्ञान विभागले जनाएको छ। सोमबार नेपालगन्जमा न्यूनतम् ३०६ र अधिकतम् ४२६ डिग्री सेल्सियस तापक्रम मापन भएको विभागले जनाएको छ। विभागले आगामी तीन दिनसम्म पनि लुम्बिनी बाहेकका प्रदेशमा मनसुनी प्रभाव पर्ने जनाएको छ। नेपालगन्ज लगायतका क्षेत्रमा भने अझै लु रहनेछ। तातो हावाका कारण बाँकेका एकाध स्थानीय तह बाहेक सबैले झन्डै दुई सातादेखि विद्यालय बन्द गरेका थिए। केही स्थानीय तहमा भने विद्यालय विस्तारै खुल्न थालेका छन्। लामो समयदेखि वर्षा नभएका कारण आकासे पानीमा भर पर्ने किसानले धानको बिउ नै राख्न पाएका छैनन्। लामो समय पानी नपरेपछि सोमबार बाँकेको राप्तीसोनारी गाउँपालिका९ महादेवाका थारु समुदायका महिलाहरुले इन्द्र भगवानसँग पानी मागेका छन्। थारु महिला र पुरुषको परम्परागत पोशाक लगाएर गीत गाउँदै पानी माग्ने यो परम्परालाई (गैया बेहोर्ना) भनिन्छ। समयमै वर्षा नहुँदा त्यसको असर कृषि उत्पादनमा हुने किसानहरु बताउँछन्।"
गुल्मीमा पुरुषको शव फेला,"गुल्मी :गुल्मीमा एक पुरुषको शव फेला परेको छ। जिल्लाको इस्मा गाउँपालिका१ जुकेपानीका ६२ वर्षीय ठगबहादुर रानाको शव फेला परेको जिल्ला प्रहरी कार्यालय गुल्मीले जनाएको छ। बिगत चार दिनदेखि सम्पर्कवहीन भएका रानाको सोमबार दिउँसो मुसिकोट नगरपालिका२ टारीडाँडाका पाटास्थित खेतको पाखामा मृत अवस्थामा फेला परेको जिल्ला प्रहरी कार्यालय गुल्मीका सूचना अधिकारी तथा प्रहरी नायब उपरीक्षक शंकर पोखरेलले जानकारी दिए। गत जेठ ३२ गते बिहान राना घरबाट खेतमा जान्छु भनि हिँडेका थिए। तर, उनी घर नफर्किएपछि आफन्त र परिवारले खोजी कार्यका लागि प्रहरी समक्ष पुगेका थिए। प्रहरीले खोजी कार्यलाई तीव्र पारेको थियो। शवको जिल्ला प्रहरी कार्यालय गुल्मीका प्रहरी निरीक्षक सूर्यभान चौधरीको कमाण्डमा रानाको शवलाई पोस्टमार्टमका लागि गुल्मी अस्पतालमा ल्याएको थियो। रानाको घटनाबारे थप अनुसन्धान भइरहेको प्रहरी जनाएको छ।"
भोजपुरको जरायोटारसिक्रेटार सडक स्तरोन्नति गरिँदै,"भोजपुर : भोजपुरको अरुण गाउँपालिकामा पर्ने जरायोटारसिक्रेटार सडक स्तरोन्नति गर्न थालिएको छ। यसअघि कच्ची सडकका कारण स्थानीयवासीले सास्ती पाउने गरेका थिए। आठ किलोमिटर सडकमध्ये पाँच किलोमिटर स्तरोन्नति गर्न थालिएको हो। गाउँपालिकाबाट विनियोजन गरिएको रु एक करोड बजेटबाट उक्त सडक स्तरोन्नति गर्ने काम भइरहेको अरुण७ का वडाध्यक्ष कुमार थापाले जानकारी दिए। वडाको गौरवको योजनाको रुपमा रहेको उक्त सडक विस्तार गर्ने काम तीव्र गतिमा भइरहेको छ। सडकलाई बाह्रैमास सञ्चालन गर्ने लक्ष्यका साथ काम भइरहेको छ, वडाध्यक्ष थापाले भने। वर्षामा आवतजावत गर्न समस्या भएपछि यसअघि वडाले १५ लाख बजेट विनियोजन गरेर भोजपुरलेगुवा सडकको शून्य विन्दुबाट करिब तीन किलोमिटर सडक स्तरोन्नति गरिएको उनले बताए। सडक स्तरोन्नति गरिएपछि बाह्रैमास यातायातका साधन सञ्चालन गर्न सकिने छ, उनले भने। चट्टान हटाउने, सडक चौडा बनाउने, सतह मिलाउने, मोड मिलाउने, ग्याबिन जाली भर्ने, नाली कटाउने, पर्खाल लगाउने, ढलान गर्ने लगायतको काम भइरहेको छ। सडक स्तरोन्नति गरिएपछि कृषि उपजको बजारीकरणसँगै आवतजावत गर्न सहज हुने स्थानीय केदारप्रसाद अधिकारीले बताए। स्तरोन्नति गरिएपछि भोजपुरको सदरमुकाम तथा छिमेकी जिल्ला धनकुटा हुँदै तराईका जिल्ला प्रवेश गर्न सहज हुने छ।"
बैतडी घटना : मध्यरातमा भागरथीले यसरी गरेकी थिइन् वीरभानको हत्या,"धनगढीबैतडी : तीन दिनदेखि बेपत्ता बैतडीको पाटन नगरपालिका६ का वीरभान सिंह विष्टको हत्या भएको खुलेको छ। उनको हत्यामा ४ जना संलग्न भएको प्रहरीले जनाएको छ। जिल्ला प्रहरी कार्यालय बैतडीका प्रहरी नायब उपरीक्षक दीपक गिरिले वीरभानको हत्यामा सोही ठाउँकी शिक्षिका भागरथी विष्ट र अन्य तीन जना युवाहरूको संलग्नता रहेको बताएका छन्। प्रहरीले हत्याको आरोपमा शिक्षिका भागरथी विष्ट र सोही ठाउँका २० वर्षका किशोर भट्टराई र १९ वर्षका राजेन्द्र भट्टराईलाई पक्राउ गरेको जनाएको छ। ५१ वर्षीय वीरभान विष्ट असार १ गतेदेखि बेपत्ता थिए। उनका आफन्तले सोमबारमात्रै प्रहरीमा उनी बेपत्ता भएको खबर गरेका थिए। आफन्तको उजुरीका आधारमा पक्राउ परेकी शिक्षिका भागरथीले दिएको प्रारम्भिक बयानका आधारमा प्रहरीले वीरभानको शव पनि फेला पारेको छ। हत्यामा संलग्न तीन जनामध्ये २ जना युवकहरू पक्राउ परेका छन्। विष्टको शव पाटन पञ्चेश्वर सडकखण्डअन्तर्गत पर्ने घानल खोलामा सोमबार दिउँसो सवा दुई बजे फेला परेको थियो। स्थानीय र प्रहरीले खोजी कार्य गर्दा विष्टको हत्या गरी काँच बेरेर फालेको अवस्थामा शव फेला परेको थियो। विष्टको मोबाइल भागरथीसँग फेला परेपछि उनकै बयानका आधारमा हत्यामा संलग्नको पहिचान गरिएको प्रहरीले जनाएको छ। हत्या गरिएका विष्ट ट्रक चालक हुन् भने उनी शिक्षिका भागरथीका ससुरा नाता पर्छन्। यसरी भएको थियो वीरभानको हत्या बैतडीको पाटन नगरपालिका वडा नम्बर ६ की भागरथी विष्ट र वीरभान विष्टबीच अनैतिक सम्बन्ध थियो। नाताले उनीहरू नजिकका ससुराबुहारी हुन्। नातामा वीरभान भागरथीका कान्छा ससुरा पर्छन्। भागरथीका श्रीमानको १० वर्षअघि नै मृत्यु भइसकेको थियो। उनी एकल भएपछि शिक्षण पेशा अंगालिन्। त्यसपछि उनको वीरभानसँग सम्बन्ध गाँसिएको थियो। भागरथीका एक जना अपांग र अर्का एक छोरा छन् भने वीरभान पनि विवाहित ब्यक्ति हुन्। असारको १ गते राति मदिरा सेवन गरेको अवस्थामा वीरभान भागरथीको घरमा पुगेका थिए। भागरथीको घरमा पाटन नगरपालिकाकै तीन जना युवाहरू पनि रहेका थिए। भागरथीसँग युवाहरू देखेपछि रिसाएका वीरभान र उनको विवाद भएको प्रहरीको अनुसन्धानबाट खुलेको छ। प्रहरीका अनुसार वीरभानले भागरथीलाई नानाथरी कुरा गर्छन्। त्यसपछि भागरथीले चिरपटले उनको टाउकोमा हान्छिन्। प्रहरी नायब उपरीक्षक दिपक गिरी भन्छन, प्रारम्भिक बयानका आधारमा त्यहाँ रहेका युवाहरूले पनि वीरभानमाथि कुटपिट गर्छन्। वीरभानको भागरथीकै घरमा मृत्यु हुन्छ। ती युवाहरू त्यहाँबाट राति नै भाग्छन्। तर, भागरथीले मृत्यु भइसकेका वीरभानको शव आफ्नै घरमा लुकाउँछिन्। त्यसपछि शव ब्यवस्थापनको योजना बन्छ। भागरथीको घर पाटन नगरपालिकामा पर्ने पाटनपञ्चेश्वर सडकभन्दा माथि अथवा पाटनको खतबारीको फाँटको माथि छ। शनिबार राति मारिएका वीरभानको शव आइतबार दिनभरि भागरथीकै घरभित्र रहन्छ। ती युवाहरूलाई भागरथीले शव ब्यवस्थापनका लागि बोलाउँछिन्। आइतबारको राति तीन जना युवाहरू राजेन्द्र भट्टराई, किशोर भट्टराई र एकजना फरार रहेका युवा आउँछन्। उनीहरूले वीरभानको शव पाटनको खेत (सेरो), जहाँ रोपाई गरिएको थियो। प्लाष्टिकमा बेरेर पाटनपञ्चेश्वर सडकसम्म पुर्याउँछन्। भागरथीको घरदेखि खेतैखेत शव तानेको निसानहरू पनि प्रहरीले संकलन गरिसकेको छ। सडकमा ती युवकहरूले ल्याएको से७प ४४०९ नम्बरको मोटरसाइकल तयारी अवस्थामा हुन्छ। एक जनाले मोटरसाइकल चलाउँछन भने अर्कोले बीचमा शव राखेर बोक्ने काम गर्छन्। घिसारेर सडकमा पुर्याइएको स्थानबाट वीरभानको शव झण्डै ५ किलोमिटर पञ्चेश्वतर्फ लगेर घाङल भीरमा फालिन्छ। डिएसपी गिरी भन्छन, तीमध्येकाका २ जना युवाहरू किशोर र राजेन्द्र शव फालिसकेपछि बसमा तराईतिर हिँड्छन। तर, उनीहरूलाई भागरथी पक्राउ परिसकेको र उनीहरूको नाम प्रहरीले थाहा पाइसकेको जानकारी हुन्छ। उनीहरू बसबाट झरेर जीपमा बस्नछन्। प्रहरी उनीहरूलाई डडेल्धुराको साहुखर्कबाट पक्राउ गरेको छ।"
सुर्खेतमा इनार खन्ने क्रममा निस्सासिएर २ जनाको मृत्यु,वीरेन्द्रनगर :सुर्खेत वीरेन्द्रनगर नगरपालिका११ पिपिरामा इनार सफा गर्ने क्रममा दुई जनाको मृत्यु भएको छ। जिल्ला प्रहरी कार्यालयका अनुसार वीरेन्द्रनगर नगरपालिका११ का तोर्ण विकको घरको इनार सफा गर्ने क्रमममा निसास्सिएर उनीहरुको मृत्यु भएको हो। मृत्यु हुनेहरुमा दैलेखको चामुण्डा घर भई हाल पिपिरा बस्ने ३२ वर्षीय विद्युप्रसाद रेग्मी र सोही ठाउँका ३१ वर्षीय लक्ष्मीप्रसाद कँडेल रहेका छन्। जिल्ला प्रहरी कार्यालयका सुचना अधिकारी वीरेन्द्र विश्वकर्माका अनुसार अक्सिजनको अभाव भएपछि बेहोस भएका उनीहरुलाई प्रदेश अस्पताल कालागाउँ पुर्याएपछि दुवै जनाको मृत्यु भएको हो।
शालिग्राम र कालिगण्डकी नदी संरक्षण अभियान,"बेनी : विश्वमा कालीगण्डकी नदीमा मात्र पाइने शालिग्राम शिला संरक्षणका लागि नागरिक स्तरबाट अभियान सञ्चालन भएको छ। शालिग्राम संरक्षण अभियानले शालिग्रामको चोरी निकासी र दोहन रोकेर संरक्षणका लागि समुदायमा सन्देश प्रवाह गराउने तथा सरोकारवालालाई दवाव दिन कालीगण्डकीको शिलाहरूमा हिन्दु धर्मावलम्बीहरूको नाम लेख्ने अभियान चलाएको हो। कालिगण्डकी नदी र शालिग्राम शिलालाई विश्वसम्पदा सूचीमा समावेश गर्न, नदीको स्वच्छता र पवित्रता कायम गरी प्रकृति र पर्यावरणको जगेर्ना गर्ने अभियानको उद्देश्य रहेको अभियानको बेनी नगर समितिका संयोजक नेत्रबहादुर महतले बताए। कालीगण्डकी नदी सभ्यता र त्यहाँका शालिग्राम शिलाको संरक्षणका सोमबार बेनी स्थित म्याग्दी र कालीगण्डकी नदीको दोभानका शिलामा भगवानका विभिन्न नाम अंकित गरिएको महतले बताए। अभियन्ता, साधु, सन्त र पर्यावरण प्रेमीहरूको समूहले हरहर गङ्गे, मच्छेमूर्ति, महाकुर्ममूर्ति, बराहमूर्ति, लक्ष्मीनारायण लगायत देवी देउताका नाम शिलामा कोरेका थिए। दुई नदीको दोभानमा सरसफाई गर्नुका साथै भजनकीर्तन र कविता वाचन गरेका थिए। कालीगण्डकी नदीमा मात्र पाइने शालिग्राम शिलालाई संसारभरका हिन्दूमार्गीले विष्णु भगवानका रूपमा पुज्ने गर्छन्, महतले भने अवैज्ञानिक उत्खननले एकातिर नदीको पारिस्थितिकीय प्रणाली नै खल्बलिने र अर्कातिर दुर्लभ शालिग्राम शिला लोप हुने जोखिम बढेपछि कालीगण्डकी जोगाउने अभियान थालेका हौ। कालीगण्डकी बचाऔँ अभियान र प्रकृति, पर्यावरण र शालिग्राम संरक्षण समितिमा आबद्ध अभियानीहरूले गत जेठ ६ गतेदेखि म्याग्दीको प्रसिद्ध गलेश्वरधामबाट बागलुङ हुँदै पर्वतको मोदीवेणीधाम सम्मको क्षेत्रमा अवस्थित प्रमुख धर्मघाटहरूमा शालिग्राम भगवानका नाम शिलाङ्कित गरेका छन्। गण्डकी स्नान गरी हरिहर सङ्कृतनका साथ शिलाहरूमा भगवान्का नाम अङ्कित गरिएको अभियानका प्रवक्ता हरेमबहादुर खत्रीले बताए। कालीगण्डकी नदीको पवित्रता एवम् चक्राङ्कित र निष्चक्राङ्कित शालिग्राम शिला र नदी संरक्षणको सन्देश दिनु पनि अभियानको उद्देश्य रहेको उनले बताए। अस्तित्व सङ्कटबाट गुज्रिरहेको कालीगण्डकी नदी संरक्षणमा सरोकार भएका पक्षको ध्यानाकर्षण होस्, जनस्तरमा सन्देश पुगोस् भनेर यो अभियान थालिएको हो, प्रवत्ता खत्रीले भने, सभ्यता बोकेको नदी मानवीय अतिक्रमणको चपेटमा छ, यसतर्फ बेलैमा सबैको ध्यान जानु जरुरी छ। नदी र खोलाका किनारैकिनार खनिएका सडक, अव्यवस्थित सहरीकरण र विकास गतिविधि, प्रकृति दोहन आदि कारणले मानव र प्राणी जगत जोखिममा परेको उनको भनाइ छ। पर्वत, बागलुङ र म्याग्दी आसपासमा पर्ने आनन्द बगर, फोर्से, सती बगर, राजा बगर, सहश्रधारालगायत क्षेत्रमा सञ्चालित दर्जनौँ क्रसर उद्योगले मनोमानी नदीजन्य पदार्थ उत्खनन गर्दै आएका छन्। अव्यवस्थित उत्खननका कारण नदी कुरुप बन्दै गएको मात्र छैन, ठाउँठाउँमा नदीको धार नै परिवर्तन भइरहेको छ। अभियन्ताहरूले गिट्टी, बालुवाका लागि खानीको विकास गर्नुपर्ने र ड्याम बनाएर सङ्कलित नदीजन्य पदार्थलाई प्राधिकरणमार्फत वितरण गर्न माग राख्दै आएका छन्। कालीगण्डकीको शिर मुक्तिनाथ र दामोदरकुण्डलाई हिन्दू र बौद्धमार्गी दुवैले पवित्र क्षेत्र मान्दछन्। कालीगण्डकीको जलाधार क्षेत्रमा आठ हजार मिटरभन्दा अग्ला तीनवटा हिमालय पर्वत श्रृङ्खला धवलागिरि, अन्नपूर्ण र मनाश्लु रहेका छन् भने आठ हजारदेखि छ हजार मिटरसम्मका दुई दर्जनभन्दा धेरै हिमशिखर रहेका छन्। कालीगण्डकीको जलाधार क्षेत्रमा मुस्ताङ, म्याग्दी, पर्वत, बाग्लुङ, स्याङ्जा, गुल्मी, पाल्पा, तनहुँ, नवलपुर, नवलपरासी गरी १० जिल्ला रहेका छन्। नदीको अप्राकृतिक दोहनले मुक्तिनाथदेखि देवघाटसम्म कालीगण्डकी तटमा रहेका दर्जनौँ तीर्थस्थलसमेत सङ्कटमा छन्। हिमालय क्षेत्रको दामोदरकुण्ड, मुस्ताङको मुक्तिक्षेत्र हुँदै दक्षिण बग्ने कालीगण्डकीसँग आफ्नै प्राचीन सभ्यता छ। यससँग जोडिएको हिमालय सभ्यताको पौराणिक तथा धार्मिक साहित्यमा चर्चा गरिएको पाइन्छ। यस क्षेत्रका फाँटहरूमा प्राचीनकालदेखि नै सांस्कृतिक गतिविधि हुने गरेको विभिन्न धर्मग्रन्थहरूमा उल्लेख छ। चिनियाँहरूले रेशम व्यापारका क्रममा हिमालय भञ्ज्याङ पार गरी कालीगण्डकीको किनारैकिनार पोखरा, पाल्पा, तानसेन, लुम्बिनी हुँदै भारतसम्मको यात्रा गरेको इतिहासमा उल्लेख छ।"
परम्परागत रैथाने बाली उवा भित्र्याउँदै मुस्ताङी (फोटोफिचर),"जोमसोम : यतिबेला मुस्ताङीलाई परम्परागत रैथाने बाली उवा थन्क्याउन यतिखेर मुस्ताङलाई भ्याइनभ्याई छ। यतिखेर मुस्ताङीको खेतबारीमा उवा पाकेर पहेँलै भएको छ। मुस्ताङको तल्लो क्षेत्र अन्तर्गत वारागुङ मुक्तिक्षेत्र, घरपझोङ र थासाङ गाउँपालिकाका किसानलाई आफूले उत्पादन गरेको उवा धमाधम खेतबारीबाट काटेर थन्क्याउन व्यस्त छन्। उवा थन्क्याउनु अघि काटेर २ दिनसम्म घाममा सुकाएपछि किसानले उवाको बालाबाट केस्रा छुट्याएर उवा घरमा भित्र्याउँछन्। हिमाली चिसो हावापानीमा उत्पादन हुने यहाँको उवा र जौ खेतीले यहाँको धार्मिक तथा सांस्कृतिक परम्परालाई जोगाउन ठुलो योगदान पुगेको छ। गहुँ प्रजातिको उवालाई स्थानीय भाषामा करुने र अंग्रेजीमा केक्ड बाली भन्ने गरिन्छ। समुन्द्री सतहको १ हजार ९८४ मिटर उचाइदेखि ३ हजार ९०० सय मिटरको उचाइमा उवा खेती गरिन्छ। मुस्ताङीले उवा खेती सदियौंदेखि निरन्तर अपनाउँदै आइरहेका छन्। उपल्लो मुस्ताङमा एकबाली मात्र हुने भएकाले उवा खेती चैत्रवैशाख महिनामा खेतबारीमा बिउँ छरेर भाद्रअसोज महिनामा थन्क्याउने गरिन्छ। तल्लो मुस्ताङमा मंसिरमा खेतबारीमा बिउ छरेर असारको पहिलो हप्तामा मात्र खेतबारीबाट काटेर घरमा थन्क्याउने गरिन्छ। तल्लो मुस्ताङमा रैथाने बाली जौ थन्क्याएपछि रैथाने बाली उवा थन्क्याउने सिजन सुरु हुने घरपझोङ३ का किसान बिनोद थकाली बताए। पछिल्लो समय आलु र तरकारी बालीमा विभिन्न रोगको प्रकोप देखिन थालेपछि रैथाने बाली उवा र जौ खेतीतर्फ किसानहरु ढल्किन थालेको उनले जनाए। उनले सडक यतायात सहज भएसँगै उवा र जौको माग हुने गरेकाले किसानले यसको मूल्य राम्रो पाउन थालेको किसान थकालीको भनाइ छ। मौसम परिवर्तनसँगै वर्षा हुन थालेपछि मुस्ताङमा फौजी किराको प्रकोपले उवा र जौ बालीमा समेत असर पार्न थालेको किसान थकालीको भनाइ छ। बौद्ध धर्मको बाहुल्यता रहेको यस क्षेत्रमा धार्मिक अनुष्ठान, काजक्रिया र विभिन्न चाडपर्वहरुमा उवा र जौको प्रयोग हुन्छ। मुस्ताङीले उवा र जौलाई भुटेर सातु बनाउँछन् भने कतिपयले छ्याङ र रक्सी बनाउन प्रयोग गर्छन्। हिमाली जिल्लाको उच्च उचाइमा उत्पादन हुने उवा र जौको परिकार स्वस्थ्यवर्द्धक र निकै पोषिलो हुने गर्छ। गत आर्थिक वर्ष मुस्ताङमा १३० हेक्टरमा लगाएको उवा खेतीबाट २८६ मेट्रिक टन उवा उत्पादन भएको थियो। यसैगरी ४४ हेक्टर क्षेत्रफलमा लगाएको जौ खेतीबाट ८२ मेट्रिक टन जौ उत्पादन भएको कृषि ज्ञान केन्द्र मुस्ताङले जनाएको छ।"
एक प्रेरक नमुना स्कुल,"विराटनगर : मोरङको ग्रामथान २ झोराहाटस्थित रवि आधारभूत विद्यालयमा सबै बालबालिका दलित समुदायकै छन्। दलित जातिको बसोबास रहेको बस्तीमा सञ्चालित विद्यालयको स्थापना पनि दलित समुदायकै पहलमा भएको हो। कोशी प्रदेशको पहिलो आधारभूत उक्त स्कुलमा अध्ययनरत विद्यार्थी सबै दलित समुदायकै छन्। विद्यालयमा दलित विद्यार्थी मात्र भएको शिक्षक अभिभावक संघका अध्यक्ष किरण सरदारले बताए। सरदारका अनुसार विद्यालयमा कटहरी गाउँपालिका र ग्रामथानका तरार्ईका दलित परिवारका ४ सय विद्यार्थी अध्ययनरत छन्। विद्यालयमा शिक्षक भने दलित र गैरदलित समुदायका छन्। १० जना शिक्षकमध्ये प्रधानाध्यापकसहित ५ जना दलित र अन्य गैरदलित छन्। २०४५ सालमा स्थापना भएको सो विद्यालयमा कोशी प्रदेशकै सबैभन्दा बढी विद्यार्थी बालविकासमा अध्ययनरत छन्। विद्यालयमा हाल बालविकासमा १ सय ३० जना बालबालिका अध्ययनरत छन्। उनीहरू सबै दलित हुन्। यसअघि दलित समुदायका विद्यार्थी निरन्तर विद्यालय नआउँदा सो विद्यालय अर्कोमा गाभ्ने अवस्थामा पुगेको थियो। उचित वातावरण र शिक्षाप्रति अभिभावक जागरुक नहुँदा दलित बालबालिका पठनपाठनबाट बञ्चित थिए, प्रअ जितेन्द्र्र सरदारले भने, अन्य विद्यालयमा गएर दलित बालबालिकाले पढ्ने वातावरण पनि थिएन। त्यसैले गाउँमै स्थापना गरिएको विद्यालयमा अभिभावकलाई शिक्षा प्रतिजागृत गराइयो। त्यसपछि विद्यार्थीको चाप बढेको हो। दलित समुदायको बाहुल्यता भएको त्यस क्षेत्रमा शिक्षा, चेतना, सरसफाइ, पूर्वाधारलगायतको अभाव छ। तर, निरन्तर विद्यालयका शैक्षिक र भौतिक रूपमा विकास गरेर अभिभावको भावनाअनुसार पठनपाठन सुरु गरेपछि विद्यार्थी र अभिभावको विद्यालयप्रतिको आकर्षण बढेको हो। दलित बालबालिकालाई शिक्षण गर्न पाउँदा खुसी छौं, प्रअ सरदारले भने। पूर्वाधार विकासका हिसाबले अझै अभिभावकको चाहनाअनुसार विद्यालय सञ्चालन गर्न समस्या भएको उनको भनाइ छ। ४० देखि ५० जनालाई एउटै कक्षाकोठामा राखेर अध्यापन गराउनु बाध्यता रहेको प्रअ सरदारले बताए। भौतिक संरचना प्रतिसरोकारवालाहरूले ध्यान नदिँदा सोचे अनुसारको काम गर्न नसकेकोमा प्रअ सरदारले दुःख व्यक्त गरे। विद्यालयमा भवन, खेलमैदान, फर्निचर, शैक्षिक सामग्रीको अभाव छ। दलित बस्तीको विद्यालय भएकाले सरकारी निकायको नजर परेको छैन, सरदारले सुनाए। बालविकासदेखि कक्षा चारसम्म अंग्रेजी माध्यम र ४ देखि ८ सम्म नेपाली माध्यममा अध्यापन हुने सो विद्यालयमा भौतिक संरचनाको अभावले विद्यार्थीको चापलाई भित्र्याउन नसकेको उनको भनाइ छ। प्रअ सरदारले आफ्ना दुवै छोरीलाई सोही विद्यालयमा भर्ना गरेर पढाउन थालेपछि अन्य अभिभावकले पनि विद्यार्थी निरन्तर रूपमा विद्यालयमा पठाउन थालेका हुन्। प्रअ सरदारको जेठी छोरी अंकिता ७ र कान्छी छोरी मोनीका कक्षा २ मा पढ्छिन्। आर्थिक वर्ष २०७९८० मा कोशी प्रदेशको आधारभूत विद्यालयहरूमध्ये उत्कृष्ट व्यवस्थापन भएको आधारभूत विद्यालयका रूपमा उक्त विद्यालयलाई प्रदेश सरकारले पुरस्कृत गरेको थियो। राज्यले भौतिक संरचना बनाउन सहयोग गरे प्रदेशकै नमुना दलित पढ्ने विद्यालयका रूपमा स्थापित गर्ने योजना रहेको प्रअ सरदारले बताए।"
काठमाडौंको घण्टाघरमा रहेको मस्जिदमा बकर इदको उल्लास (फोटोफिचर),"काठमाडौं : मुस्लिम धर्मावलम्बीको दोस्रो महान् पर्व बकर इद (इदुल जोहा) आज देशभरका मस्जिदमा मनाइँदै छ। इदुल फित्रअर्थात् रमजान पर्वको ७० औँ दिनमा बकर इद मनाउने धार्मिक विधि छ। यस अवसरमा सरकारले आज सार्वजनिक बिदा दिएको छ। मुस्लिम धर्मावलम्बीले आज बिहानै स्नान गरी नजिकैको मस्जिद वा इदगाहमा गई सामूहिक नमाज पढ्छन्। नमाज पढिसकेपछि एकापसमा शुभकामना आदानप्रदान गर्ने चलन छ। यस अवसरमा दरबारमार्गस्थित नेपाली जामे मस्जिद, काश्मिरी मस्जिदलगायत देशभरका मस्जिद र इदगाहमा मुस्लिम धर्मावलम्बीको भीड लाग्छ। हिजरी संवत् अनुसार १४३९ वर्ष पहिले अल्लाहको आदेशमा इब्राहिमले आफ्ना छोरा इस्माएल अलेह सलामलाई बलिदान गर्न तयार भएको सम्झनामा यो पर्व मनाउन थालिएको हो। मुस्लिम धर्मावलम्बीले बुधबारसम्म तीन दिन यो पर्व मनाउने जनाइएको छ। यो पर्व मनाउने तीनै दिन कुर्बानी गर्नुपर्ने मुस्लिम धर्मावलम्बीको विधि रहेको नेपाली जामे मस्जिदका सचिव मन्सुर हुसेनले जानकारी दिए। यसैबीच काठमाडौंमा पनि काश्मिरी मस्जिद घण्टाघरमा मुस्लिम धर्मावलम्बीका मानिस भेला भएर नमाज पढेर पर्व मनाएका छन्। तस्बिरमा हेर्नुहोस् काठमाडौंको घण्टाघरको मस्जिदमा मनाइएको बकर इद"
"पहिले कार्यपालिका सदस्य, अहिले अटोचालक","डडेल्धुरा : डडेल्धुराको अमरगढी नगरपालिका७ की धौलीदेवी दमाई जिल्लाकै पहिलो महिला अटोचालक हुन्। जिल्ला सदरमुकाममा सञ्चालित पाँच दर्जन अटो चालकमध्ये धौली दमाई पहिलो र एकमात्रै महिला अटोचालक हुन्। अमरगढी नगरपालिका नगर कार्यसमितिका निवर्तमान सदस्य धौली दमाईले २०७४ को आम निर्वाचन वडा नं ७ बाट जितेकी हुन्। कार्यपालिका सदस्य भइसकेकी उनले अटो चलाउन थालेको ५ महिनाभन्दा बढी भएको छ। २०७४ मा भएको स्थानीय तहको निर्वाचनमा उनी नेपाली कांग्रेसबाट विजयी हुँदै अमरगढी नगरपालिकाको कार्यपालिका सदस्य भएकी हुन्। तर, कार्यकाल सकिएपछि उनलाई घरखर्च चलाउन समस्या भएको थियो। उनका श्रीमान् तारा दमाई पोखरा बजारमा सिलाई कटाइसम्बन्धी व्यवसाय गर्छन्। त्यतिले मात्रै घर नचल्ने अवस्था आएपछि उनले पनि केही गर्ने अठोट गरिन्। राजनीति गर्दागर्दै कार्यपालिका सदस्य भएपछि महिलाले पनि केही गर्न सक्छन् भन्ने हिम्मत आयो। त्यसपछि एक बचत समूहबाट ४ लाख ऋण र दुईलाख जति आफूले थपेर ६ लाखमा अटो किनेको हुँ, उनले बताइन्। तर, अटो किनेर मात्रै भएन। चलाउन सिक्नुपर्ने समस्या उनीमाथि आइलाग्यो। तर, त्यो चुनौतीलाई चिर्दैै करिब २ महिना उनले अटो चलाउन सिकिन्। चलाउन सिकेपछि धौलीदेवीले अटो किनेकी थिइन्। अहिले उनले दिनको १५ सयभन्दा बढी कमाइ हुने बताइन्। महिनाको ५० हजारसम्म कमाउँछु। त्यसमध्येबाट बचत समूहबाट लिएको ऋणको किस्ता तिर्छु। बाँकी पैसाले घरखर्च चलाउछु उनी भन्छिन््, मेरा छोराछोरीको पढाइ खर्च यसैबाट चल्छ। उमेरले ४३ कटेकी उनी अटो चलाएर अमरगढी नगरपालिकाभित्र जता पनि पुग्छिन्। सबैले एक्लो महिला चालक भनेर सहयोेग र तारिफ गर्ने गरेको उनको अनुभव छ। तर, केहीले भने राजनीति सकिएपछि अहिले चालक बनेर हिँड्ने गरेको भन्दा उनको मन पोल्ने गर्छ। अमरगढी नगरकी निवर्तमान कार्यपालिका सदस्य धौली नेपालीको १५ वर्षको उमेरमा आजभन्दा गरि २८ वर्ष अगाडि विवाह भएको हो। सानैमा विवाह भएको बताउने अमरगढी ७ की धौली नेपालीले अमरगढी ७ पोखराका तारा दमाईसित विवाह भएको हो। उनको मागि विवाह हो। सबैले धौली नेपालीलाई बोलचालको भाषामा बोलाउने साइनो भने बउजु(भाउजू) रहेको छ। बउजु अहिले ४३ वर्षकी भइन्। सानै उमेरमा भएको विवाहका कारण उनका सन्तानको सख्या पनि बढी नै छ। सन्तानमा पनि छोरीहरूको सख्या बढी हुँदा आफूले भोग्नु परेको पिडा पोखेर साध्य नहुने भन्दै बउजु भन्छिन्, अहिलेको संविधानले त करिव वालविवाह हुनबाट त जोगाएको छ। २० वर्ष नपुगेसम्म विवाह त गर्न पाइँदैन, कम उमेरमा हुने विवाहका कारण समस्या त भोग्नु पर्दैन। २० वर्षमा त छोरीले पनि पढाइ र सीपका कारण दक्षता हासिल गरि आफ्नै खुट्टामा उभिने व्यवस्था त संविधानमा भएको छ। उनले कार्यपालिका सदस्य बनेर नै आफूमा योे हिम्मत आएको बताइन्। हामी महिलाले पनि पुरुषको जस्तै काम गर्नसक्ने रहेछन् भन्ने कुरा विभिन्न तालिम पाएर सिकेको जनाइन। उनले कार्यपालिका सदस्य निर्वाचन हुनुपूर्व सिलाई कटाईको काम पनि गरेकी थिइन्। उनी आफ्नोजस्तै हिम्मत गरेर अन्य महिलालाई स्वरोजगार बन्न सुझाव दिन्छिन्। कसैले सहयोग मागे आफूले अटो चलाउन सिकाउने उनको भनाइ छ। अमरगढी नगरपालिकाको कार्यपालिका सदस्य हुँदा पनि दलित तथा महिलाका लागि सधैंं अवाज उठाइ निर्णायक ठाउँमा समेत अग्रस्थानमा उभिएको उनका समकक्षी बताउँछन्। परिश्रमी, गरिब, मजदुर र महिलाका लागि धौली बउजु(भाउजू)ले सधैं आवाज बुलन्द गरी निर्णयका लागि दवाद दिइरहेको स्मरण अमरगढी नगरपालिका वडा नं ८ का वार्ड अध्यक्ष नरबहादुर साँकिले बताए। उनी मिलनसार छन्। समस्यामा सहयोग गर्ने उनको बानी हो। स्वार्थमा कहिले नलाग्ने र समस्यासँग सजिलै जुध्नसक्ने क्षमता पूर्वकार्यपालिका सदस्य धौली बउजुमा रहेको अमरगढी नगरपालिकाका समाजिक विकास शाखाप्रमुख लालबहादुर साउदले जानकारी दिए। उनी एक समाजिक अगुवा तथा प्ररणादायी महिला हुन्। प्रौढ शिक्षा पढेर ज्ञान हासिल गरेकी धोलीसँग सिलाइ कटाइ, अटोचालक सँगै प्रशासनिक र जनप्रतिनिधि भइ काम गरेको अनुभव छ। अहिले पनि सदरमुकामबाट बाहिर जानुपर्दा खोजिखोजि धौली बउजुको अटोमा चढ्ने गरेको स्थानीय बताउँछन्।"
महिलाको हत्या गरि भागेका पुरुष ५ वर्षपछि पक्राउ,विराटनगर : मोरङको जहदा गाउँपालिका१ मा महिलाको हत्या गरेर फरार बनेका एकजना पुरुष ५ वर्षपछि पक्राउ परेका छन् । इलाका प्रहरी कार्यालय बुधनगरबाट खटिएको सइ उज्वल शाक्य नेतृत्वको टोलीले जहदा१ का ४५ वर्षीय शम्भु साहलाई आइतबार साँझ पक्राउ गरेको हो । जग्गाको सिमाना विवादमा साहले २०७६ साल जेठ १० गते जहदा१ की ६० वर्षीय नान्कीदेवी ठाकुरको हत्या गरेको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए । दाउराले प्रहार गरेर महिलाको हत्या गरेपछि उनी फरार बनेको बस्नेतको भनाइ छ । उनका अनुसार फरार भएको लामो समयपछि हत्याका आरोपीलाई जहदा१ तिल्हरियाबाट पक्राउ गर्न प्रहरी सफल भएको हो । साहविरुद्ध कर्तव्य ज्यान मुद्दा चलाउने प्रहरीको तयारी छ । घटनाका सम्बन्धमा इलाका प्रहरी कार्यालय रानीका इन्सपेक्टर प्रकाश थापा नेतृत्वको टोलीले थप अनुसन्धान अघि बढाएको छ ।
'चिनियाँ नागरिक हुँ' भन्दै सुन तस्करी गर्थे सोनाम,"काठमाडौं : सुनसहित पक्राउ परेका विदेशी नागरिक भनिएका व्यक्तिसँग नेपाली नागरिकताको प्रमाण भेटिएको छ। आफूलाई चिनियाँ नागरिक बताउने ३७ वर्षीय शेरब ग्याल्मो भन्ने सोनाम गुरूङको साथबाट प्रहरीले नेपाली नागरिकता फेला पारेको हो। उनको साथबाट सोनाम गुरूङको नाममा रहेको नेपाली नागरिकताको प्रमाण पत्र एक थान बरामद भएको नेपालको केन्द्रीय अनुसन्धान ब्यूरो सीआईबीका प्रवक्ता होबिन्द्र बोगटीले जानकारी दिए। आफूलाई चिनियाँ नागरिक बताउने गुरूङले अवैधरूपमा सुन तस्करी गर्दै आएको प्रहरीको प्रारम्भिक अनुसन्धानले देखाएको छ। गत साउन २ गते त्रिभुवन अन्तर्राष्ट्रिय विमानस्थलबाट बरामद भएको ६० किलो अवैध सुनको थप अनुसन्धान गर्ने क्रममा गुरूङ पक्राउ परेको सीआईबीले जनाएको छ। सोमबार बिहान सीआईबीको टोलीले ६ किलो सु्नसहित गुरूङलाई बौद्धको तिनचुलीबाट नियन्त्रणमा लिएको हो। उनको साथबाट ९९९९ किलो सुन ६ थान (आधिकारिक रुपमा तौल र परीक्षण बाँकी),४८ लाख नेपाली रुपैयाँ र ३ थान मोबाइल बरामद भएको छ। गुरूङ अवैध सुन भन्सार चोरी पठारी गर्दै आएको खुलेको प्रहरीले जनाएको छ। बरामद सुन र गुरूबारे सीआईवीले थपअनुसन्धान गरिरहेको छ।"
"जहाँ पाइन्छन् हिमाल, पहाड, तराईकै गिद्ध","अर्घाखाँची : लुम्बिनी अञ्चलको पहाडी जिल्ला अर्घाखाँचीले प्रकृतिको कुचीकार मानिने गिद्धको उपयुक्त बासस्थानका रूपमा पहिचान बनाएको छ। नेपालमा गुँड बनाएर बच्चा कोरल्ने ६ प्रजातिका आवेशीय गिद्धमध्ये पाँच प्रजातिका गिद्धले जिल्लाका विभिन्न स्थानमा रहेका जंगल तथा पहरामा गुँड बनाएर बसेका छन्। गिद्धका केही प्रजातीले बच्चा उडाइसकेका छन् भने केही प्रजातीका बचेरा हुर्कँदै छन्। नेपालमा पाइने नौ प्रजातीका गिद्धमध्ये ८ प्रजातिका गिद्ध अर्घाखाँचीमा पाइने गरेका छन्। गिद्ध प्रकृतिको कुचिकार हो। यसले मरेका जनावरलाई आहारा बनाउँछ। पारिस्थितिक प्रणालीलाई सन्तुलनमा राखी पर्यावरण जोगाउन यसको निकै ठूलो योगदान रहन्छ। आफैं शिकार नगर्ने तर मरेका जनावरको सिनो मात्र खाने गिद्धले प्रदूषित र दुर्गन्धित वातवरणलाई स्वच्छ राखी महामारी, सरुवा रोगहरू लाग्नबाट जोगाउँछ। प्रकृतिलाई निकै आवश्यक पर्ने पक्षीका रूपमा रहेको गिद्ध पछिल्लो समयमा लोप हुने अवस्थामा छ। हिमाली क्षेत्र, मध्य पहाड र तराईमा बसोबास गर्ने गिद्धहरूले जिल्लाका विभिन्न स्थानमा समुन्द्री सतहबाट करिव नौं सय मिटरदेखि २४ सय मिटरसम्मको उचाइमा गुँड बनाउने गरेको पाइएको छ। उच्च पहाडदेखि हिमाली भेगसम्म पाईने संकटको नजिक रहेका हिमाली गिद्ध र हाडफोर गिद्धले मालारानी गाउँपालिकाको घेराभिरमा गुँड बनाएर बच्चा हुर्काएको विगत १५ वर्षदेखि जिल्लामा गिद्धको अध्ययन तथा अनुगमन गरेका गिद्ध विज्ञ कृष्ण भुसालले जानकारी दिए। त्यसैगरी मध्य पहाडमा गुड बनाउने विश्वमै दुर्लभ संकटापन्न सेतो गिद्धले पनि घेराभिरका अलावा अर्घा, धारापानी, पकले, नरपानी, डिभर्नाका पहरामा गुड बनाएर यति बेला बचेरा हुर्काइरहेको भुसालले बताए। घेराभिरमा नेपालको पहरामा गुड बनाउने तीनवटै प्रजातिले एकै ठाउँमा गुड बनाएको पाइन्छ, जुन संसारमै अति विरलै अवस्था हो। नेपालमा हालसम्मको अभिलेखअनुसार यो एक मात्र क्षेत्र हो। विश्वमै दुर्लभ अति संकटापन्न डंगर गिद्धले पनि जिल्लाको अर्घा र छत्रदेवका सल्लेरी जंगलमा गुँड बनाएर बचेरा हुर्काएका छन्। यी प्रजाति विशेषगरी तरार्ईमा मात्र पाइन्छन्। त्यसैगरी विश्वमै दुर्लभ अतिसंकटापन्न सुन गिद्धको पनि छत्रदेवमा गुड अभिलेख गरिएको थियो। यस वर्ष घेराभिरमा हिमाली गिद्धका ३५, हाडफोर गिद्ध र सेतो गिद्धका एकएकवटा गुँड अनुगमन गरिएको नेपाल पन्छी संरक्षण संघका जीव विज्ञ दिलीप चन्द ठकुरीले जानकारी दिए। त्यसैगरी डंगर गिद्धको जिल्लामा २१ वटा गुँड र सेतो गिद्धको चारवटा गुड अनुगमन गरिएको ठकुरीले बताए। घेराभिरमा गिद्धको अलावा नेपाल सरकारद्वारा संरक्षीत पन्छीको सुचीमा राखिएको विश्वमै दुर्लभ चिरकालिज पनि पाईने अनुसन्धानकर्ता नहकुल भुसालले जानकारी दिए। जिल्लामा जाडो याममा मंगोल्यिावाट बसाईसराई गरी आउने दुर्लभ गोमायु महाचील पनि अभिलेख गरिएको अनुसन्धाकर्ता भुसालले बताए। पाँचथरी गिद्ध सँधै भरि बस्ने रैथाने भए पनि समय समयमा सानो खैरे गिद्ध, खैरो गिद्ध र राज गिद्ध पनि बसाइसराइ गरेर आउने जाने गरेको गिद्ध विज्ञ कृष्ण भुसालले बताए। दुर्लभ गिद्ध र चिरकालीजको बासस्थान भएकाले जिल्लाको उत्तरी भूभागलाई बर्डलाइफ इन्टरनेसनल र नेपाल पन्छी संरक्षण संघले अर्घा महत्वपूर्ण चरा तथा जैविक विविधता क्षेत्र घोषणा गरेको छ। विश्वमै परिचित यस क्षेत्रको थप अध्ययन, अनुगमन र प्रबद्र्धनका लागि नेपाल सरकार र स्थानीय निकायबाट पहल हुन नसकेको भुसालले गुनासो गरे। यस क्षेत्रको प्रबद्र्धन गर्न सके देश विदेशका अनुसन्धानकर्ता तथा पर्यटकहरू दुर्लभ गिद्ध, चिरकालिज र यहाँको सुन्दर भुदृश्यको अवलोकन तथा फोटोग्राफीका लागि आउन सक्ने नेपाल पन्छी संरक्षण संघका गिद्ध संरक्षण कार्यक्रम प्रमुख अंकित बिलास जोशीले बताए। नेपाल पक्षी संरक्षण संघका अनुसार दश वर्षअघिसम्म नेपालमा पाँच लाख र भारतमा मात्र १६ करोड गिद्ध थिए। विगत दश वर्षयता नेपाल लगायत दक्षिण एशियामा ९५ प्रतिशत भन्दा बढी गिद्ध लोप भए। संरक्षणमा ध्यान नदिए बाँकी भएका गिद्धहरू सबै लोप भएर जाने विज्ञको भनाइ छ। सुन्निएको र दुखेको निको पार्न पशुहरूमा प्रयोग गरिने डाइक्लोफेनेक नामक औषधिको प्रयोग भएको जनावरको सिनो खाँदा ठूलो संख्यामा गिद्धहरू मरेको अनुसन्धानले देखाएको छ। नेपाल सरकारले गिद्ध संरक्षणका लागि तेस्रो कार्ययोजना २०२३२०२७ लागू गरी डाइक्लोफेनेक र अन्य गिद्धलाई हानी गर्ने औषधिको पूर्ण प्रतिबन्ध, सुरक्षित औषधि मेलोक्सिक्यामको प्रवद्र्धन, गिद्धलाई शुद्ध आहारको व्यवस्था, बासस्थानको संरक्षण, गिद्धको नियमित अनुगमन र जनचेतना अभिवृद्धीलाई जोड दिएको छ। गिद्धको बिनास भएमा विभिन्न महामारी रोगको संक्रमण बढ्ने र प्राकृतिक चक्रनै परिबर्तन हुने भएकाले यसको संरक्षण अति आबश्य रहेको संरक्षणविद्हरू बताउँछन्। विश्वकै दुर्लभ लोपोन्मुख डंगर गिद्धका छ बचेरालाई १३ वर्षअघि अर्घाको गर्ताखोला, खहरेखोला र गर्लामका वनबाट चितवन राष्ट्रिय निकुञ्जको कसरामा रहेको गिद्ध प्रजनन तथा संरक्षण केन्द्रमा समेत लगिएको थियो। प्रकृतिबाट सदाका लागि लोप हुने खतरा भएपछि प्रजनन केन्द्रमा लगिएको ति बचेरालाई सुरक्षित वातावरणमा हुर्काई त्यहाँँबाट पनि बचेरा कोरली विगत सात वर्षदेखि सुरक्षित प्राकृतिक बासस्थानमा छाडिएको छ। त्यसरी छाडिएका गिद्धको अनुगमनका लागि ढाडमा ट्याग लगाइएको र ति गिद्ध बेला बेला अर्घाखाँची जिल्लामा पनि आईरहने गिद्ध विज्ञ भुसालले बताए। अर्घाखाँचीका अलावा लुम्बीनी प्रदेशका अन्य जिल्लामा पनि गिद्धको बासस्थान भएपनि यहाँ जस्तो धेरै प्रजातीको उच्च घनत्वमा भने नपाईएको अनुसन्धाकर्ताको दाबी छ।"
"सिलीगुडीको रंगापानी नजिकै रेल दुर्घटना, सातजनाको मृत्यु",झापा : भारतको पश्चिम बङ्गालस्थित दार्जिलिङमा सोमबार बिहान रेल दुर्घटना भएको छ । सिलीगुडीको रंगापानी स्टेसन नजिकै भएको रेल दुर्घटनामा परी अहिलेसम्म ७ जनाको मृत्युको भारतीय सञ्चारमाध्यमले जनाएका छन् । मृतक तथा घाइतेहरूको सङ्ख्या अझै बढ्ने सक्ने अनुमान गरिएको छ । सोमबार बिहान करिब ९ बजेको समयमा न्यु जलपाईगुरी रेल्वे स्टेसनबाट छुटेको कञ्चनजंगा एक्सप्रेस (१३१७४)लाई एउटा मालगाडी रेलले पछाडिबाट ठक्कर दिएको थियो । कलकत्ता जाँदै गरेको कञ्चनजंगा एक्सप्रेस रातो सिङ्गलका कारण रोकिरहेको थियो । सोही बेला पछाडिबाट आएको मालगाडी रेलले ठक्कर दिएको थियो । ठक्करबाट यात्रु बोकेको कञ्चनजंगा एक्सप्रेस तीनवटा डिब्बा क्षतिग्रस्त भएको छ । घटनास्थलमा एक जना कोपो पाइलटको मृत्यु भएको छ । अहिले उद्धार कार्य जारी रहेको जनाइएको छ । घटना दु:खद भएको बंगालका मुख्यमन्त्री ममता बनर्जीले जानकारी गराउँदै उद्धार तथा राहत कार्यमा जुटन अपिल गरेकी छन् ।
सहकारी ठगीमा दम्पती पक्राउ,"काठमाडौं : ललितपुर५ कुमारीपाटीमा रहेको कृषि विकास बहुउद्देश्यीय सहकारी संस्था केही समयअघि निकै चर्चामा थियो। उक्त सहकारीले धेरै ब्याज दिन्छ भन्दै बचतकर्ताहरूले करोडौं रकम सहकारीमा जम्मा गरे। केही समयसम्म ब्याज लिनेदिने दुवै काम राम्रैसँग पनि चलेको थियो। तर, एक्कासि बचतकर्ताले आफ्नो रकम फिर्ता पाउन छाडे। सहकारीका सञ्चालक, अध्यक्ष तथा व्यवस्थापन कर्मचारी फरार भए। यो सहकारी हाल बन्द अवस्थामा छ। सहकारीले बचतकर्ताको निक्षेप फिर्ता नगरेको भन्दै पीडितहरूले सहकारी विभागमा १३ जनाविरुद्ध उजुरी दर्ता गरेका छन्। जिल्ला प्रहरी परिसर ललितपुरले यो मुद्दामा अनुसन्धान गरिरहेको छ। जिल्ला प्रहरी परिसर ललितपुरका प्रवक्ता नरेश सुवेदीका अनुसार सहकारीमा रकम ठगी भएको भन्दै ६५ वटा निवेदनमा ५ सय ६६ जना पीडितले उजुरी दिएका छन्। सुवेदी भन्छन्, उक्त सरकारीमा २ हजार ५ सय ३२ जनाको २ अर्ब ८० करोड लगानी रहेको थियो। यो सहकारी ठगीमा संलग्न भएको आरोपमा सहकारीका अध्यक्ष तेजविक्रम थापा, उनकी पत्नी सजना राजकर्णीकार, कीर्तिपुरका भीमसेन महर्जन र चाबहिलका सञ्जय सापकोटालाई प्रहरीले पक्राउ गरेको छ। उपत्यका अपराध अनुसन्धान कार्यालयको टोलीले चारै जनालाई काठमाडौंबाट पक्राउ गरेको हो। ७ जना फरार छन्। उपत्यका अपराध अनुसन्धान कार्यालयका प्रवक्ता अंगुर जिसीका अनुसार तेजविक्रम र सजनाको जोडीले अन्य व्यक्तिसँग मिलेर सरकारीको करोडौं रुपैयाँ ठगी गरेका हुन्। तेजविक्रम थापा २०६० सालदेखि नै सहकारीको अध्यक्ष छन्। उनी अध्यक्ष भएकै बेला पत्नी सजना राजकर्णिकार कृषि सहकारी संस्थाको व्यवस्थापकको जिम्मेवारीमा थिइन्। महर्जन र सापकोटा उक्त सहकारीको सदस्य थिए। उपत्यका अपराध अनुसन्धान कार्यालयका एसएसपी सानुराम भट्टराईका अनुसार तनहुँ घर भएका ४३ वर्षीय तेजविक्रम र सजनालाई काठमाडौंको गोकर्णेश्वर नगरपालिका७ बाट पक्राउ गरिएको हो। उनीहरूले बेलाबेला मोबाइल नम्बर परिवर्तन गरेर काठमाडौंमा नै लुकिछिपी बस्दै आएका थिए। तेजविक्रमले त नाम नै परिवर्तन गरेर अन्य संघसंस्थामा पनि काम गरेका थिए। तेजविक्रमको ठगी धन्दा यो मात्रै हैन, अन्य विभिन्न संघसंस्थामा पनि लाखौं रुपैयाँ ठगी गरेको उजुरी प्रहरीमा दर्ता भएका छन्। प्रहरीका अनुसार सजना दम्पती टोखामा फ्ल्याट भाडामा लिएर बस्दै आएका थिए। जिल्ला प्रहरी परिसर ललितपुरका प्रवक्ता सुवेदी भन्छन्, सहकारीमा रकम जम्मा गर्ने सबै बचतकर्ताको रकम अपचलन भएको छ। तर, सबै जना उजुरी लिएर आउनुभएको छैन। सजना दम्पतीसहित १३ जनाले बचतकर्ताको अर्बौं रुपैयाँ हिनामिना गरेका हुन्। प्रहरीका अनुसार उक्त सहकारीको अध्यक्ष रहेका तेजविक्रम थापा २०५६ सालदेखि संस्थाको चिफ अकाउन्टेन्टका रूपमा सहकारीमा प्रवेश गरेका थिए। उनी संस्थापक सदस्यसमेत हुन्। २०६६ सालदेखि समिट अस्पताल लोकन्थलीको अध्यक्ष रहेका थिए। २०७० देखि अन्नपूर्ण किसान फिड एन्ड फर्टिलाइजेसन उद्योगको अध्यक्ष, २०७१ देखि कृषि टेलिभिजनको संस्थापक अध्यक्ष, २०७३ सालदेखि गोर्खा टेलिभिजन (साझा संसार मिडिया नेटवर्क) को संस्थापक अध्यक्ष थिए। यस्तै २०७४ सालदेखि यती हर्बस प्रालिको अध्यक्ष, २०७१ सालदेखि इन्टेन्सिभ एग्रिकल्चर कम्पनी प्रालिको अध्यक्ष, २०६६ देखि कृषि इन्भेस्टमेन्ट प्रालिको अध्यक्ष बनेका थिए। २०७० देखि कृषि फ्रेस प्रालिको अध्यक्ष र २०७६ देखि यती टेक्निक प्रालिको अध्यक्ष रहेका थिए। उनले विभिन्न संघसंस्थाको नेतृत्वमा रहेर अन्य रकम पनि हिनामिना गरेको हुनसक्ने प्रहरीको अनुमान छ। तेजविक्रम थापाविरुद्ध जिल्ला प्रहरी परिसर काठमाडौंमा २६ लाख ६६ हजार ६६६ मा बैंकिङ कसुरको मुद्दा परेको थियो। यस्तै जिल्ला प्रहरी परिसर ललितपुरमा ९५ लाखको बैंकिङ कसुर मुद्दा दर्ता भएको र उनी फरार रहँदै आएका थिए। उनले गोर्खा टिभीको परिचयपत्रमा आफ्नो नाम राज ठकुरी बनाएका थिए। उनी गलत नाम प्रयोग गरेर पनि आर्थिक ठगीमा सक्रिय रहेका थिए। पक्राउ परेका सजना दम्पतीबाट ६ वटा मोबाइल, ३ वटा पेनड्राइभ, ३ वटा चेक, बा २५ च ४२९६ नम्बरको इको भ्यान एउटा, कृषि विकास बहुउद्देश्यीय सहकारी संस्थाको एक थान छाप, यती टेक्निक फर्मको छाप बरामद गरिएको छ।"
"तीन दिनदेखि बेपत्ता पुरुषको शव फेला, शिक्षिका पक्राउ",बैतडी : तीन दिनदेखि बेपत्ता बैतडीको पाटन नगरपालिका ६ का वीरभान सिंह बिष्टको शव फेला परेको छ । ५१ वर्षीय बिष्टको सोही वडाको पाटन पञ्चेश्वर सडकखण्डअन्तर्गत पर्ने घानल खोलामा सोमबार दिउँसो सवा दुई बजे शव फेला परेको जिल्ला प्रहरी कार्यालय बैतडीका प्रमुख डीएसपी दीपक गिरीले जानकारी दिए । हत्या गरी काँचले बेरेर फालेको अवस्थामा शव फेला परेको उनले बताए । असार १ गते शनिबार उनी सम्पर्कविहीन थिए । उनलाई बेपत्ता पारेको भन्दै बिष्टका आफन्तले सोमबार इलाका प्रहरी कार्यालय पाटनमा सोही वडाकै २६ वर्षीय महिला भागरथी बिष्टको नाममा उजुरी दिएका थिए । त्यसपछि लगत्तै उनलाई प्रहरीले घरबाटै नियन्त्रणमा लिएको थियो । स्थानीय र प्रहरीले खोजी कार्य गर्दा बिष्टको हत्या गरी काँच बेरेर फालेको अवस्थामा शव फेला परेको हो । बिष्टको मोबाइल प्रहरी नियन्त्रणमा रहेकी महिलासँग फेला परेको थियो । बिष्ट ट्रक चालक हुन् भने नियन्त्रणमा रहेकी महिला शिक्षिका हुन् । वीरभानका आफन्तले भने हत्यामा अरु व्यक्तिहरूको पनि संलग्नता रहेको भन्दै उनीहरुको खोजीको माग गरेका छन् । घटनाको विषयमा थप अनुसन्धान भइरहेको जिल्ला प्रहरी कार्यालय बैतडीले जनाएको छ।
ऋणको बोझमा सबैजसो नेपाली,"काठमाडौं : करिबकरिब सबै नेपाली कुनै न कुनै ऋणको बोझमा छन् । जीवनस्तर सर्वेक्षणको तथ्यांक २०७९८० अनुसार व्यक्तिगत रूपमा ९७३ प्रतिशत नेपालीको थाप्लोमा ऋणको भार छ । जम्मा २७ प्रतिशत नेपाली मात्रै ऋणविहीन छन् । पछिल्लो १२ वर्ष ऋण बोक्नेको संख्या ह्वातै बढेको देखिन्छ । २०६६६७ मा ६२६ प्रतिशत नेपाली मात्रै ऋणको बोझमा थिए । पछिल्लोपालि ऋण लिनेको संख्या ३४७ प्रतिशत बढेको छ । २०६०६१ मा ६६७ मा नेपालीको थाप्लोमा ऋण थियो भने २०५२५३ मा ५८४ प्रतिशत ऋण रहेको देखिएको छ । ऋण लिने परिवारको संख्या भने विगत ३० वर्षका करिबकरिब समान छ । २०५२५३ मा ६१३ प्रतिशत नेपालीले पारिवारिक ऋण लिने गरेका थिए । २०६०६१ मा ६८८ र २०६६६७ मा ६५ प्रतिशत परिवारण्ले कसै न कसैसँग ऋण लिने गरेका थिए । आफन्तबाट ऋण लिने घट्दै सबैभन्दा धेरै ऋण भने आफन्तबाट लिने गरेको जीवनस्तर सर्वेक्षणमा देखिएको छ । तर, यो पछिल्लो समय घट्दै गएको छ । ४२५ प्रतिशतले आफन्तबाट ऋण लिने गरेको प्रतिवेदनमा उल्लेख छ । जबकी २०६६६७ मा ५११ प्रतिशत र २०६०६१ मा ५४५ प्रतिशतले आफन्तबाट ऋण लिने गरेका थिए । २०५२५३ मा ४०८ प्रतिशतले आफन्तबाट ऋण लिने गरेका थिए । बैंकबाट ऋण लिनेका संख्या बढ्दै जीवनस्तर सर्वेक्षणअनुसार बैंक तथा वित्तीय संख्याबाट ऋण लिनेको सख्या बढ्दै गइरहेको छ । २०५२५३ मा १६१ प्रतिशतले बंैकबाट ऋण लिने गरेका थिए । २०७९८० मा २२४ प्रतिशतले बैंकबाट ऋण लिएको तथ्यांकले देखाएको छ । २०६६६७ मा २० प्रतिशत र २०६०६१ मा १५१ प्रतिशतले बैंकबाट ऋण लिने गरेका थिए । मिटरब्याजीबाट ऋण लिनेको संख्या व्यापक घट्यो पछिल्लो तीन दशकको तथ्यांकको तुलना गर्दा धनीमनी ऋणदाताबाट ऋणलिनको संख्यामा पनि ठूलो परिणाम घटेको छ । मिटरब्याजीका रूपमा धनीमनी साहुमहाजनले गरिबी, निमुखाले महँगो ब्याजमा ऋण दिने प्रचलन विगतमा रहँदै आएको थियो । त्यो सबैभन्दा बढी तराई मधेसमा हुने गरेको थियो । विभिन्न अभियान, आन्दोलनका कारण पछिल्लो समयमा यसरी धनीमनी साहुमहाजनबाट ऋण लिनेका संख्यामा व्यापक गिरावट आएको छ । २०५२५३ मा ३९४ प्रतिशतले धनीमनीबाट ऋण लिने गरेका थिए । २०७९८० आइपुग्दा यो घटेर ११४ प्रतिशत झेरको छ । धनीमनी साहुमहाजनबाट ऋण लिनेको सख्या २०६०६१ मा २६ प्रतिशत र २०६६६७ मा १५१ प्रतिशत थियो । ऋण व्यक्तिगत प्रयोजनमा धेरै खर्च बैंक होस्, आफन्त होस् वा ऋणदाताबाट लिएको ऋण मानिसहरूले व्यक्तिगत प्रयोगमा बढी खर्च गर्ने तथ्यांकले देखाएको छ । जीवनस्तर सर्वेक्षण प्रतिवेदन २०७९८० अनुसार आधाभन्दाले अन्य व्यक्तिगत प्रयोजनका लागि ऋण लिएको देखिएको छ । ५५८ प्रतिशतले अन्य व्यक्तिगत प्रयोगका लागि ऋण लिएको देखिएको छ । यो संख्या भने बढिरहेको देखाउँछ । बढी मात्रै त्यस्तो ऋण छोराछोराको शिक्षा(विदेश पठाउन)मा खर्च भइरहेको पाइएको छ । २०५२५३ मा २१९, २०६०६१ मा २९३ प्रतिशत र २०६६६७ मा ४३१ प्रतिशतले अन्य व्यक्तिगत उपयोगको लागि लिएको ऋण खर्च गर्ने गरेका थिए । व्यापार व्यवसायमा ऋण घट्दो लिएको ऋण व्यापार व्यवसाय र फार्ममा उपयोग गर्ने संख्या पनि घट्दो छ । प्रतिवेदनअनुसार २०७ प्रतिशतले मात्रै यसरी लिएको ऋण व्यापार व्यवसायमा प्रयोग गरेको देखिएको छ । २०५२५३ मा २८९, २०६०६१ मा २४२ प्रतिशत र २०६६६७ मा २८२ प्रतिशतले लिएको ऋण व्यापार व्यवसाय गर्न र कृषि फारम सञ्चालन गर्न उपयोग गर्ने गरेका थिए । घरायसी उपयोगमा कम लिएको ऋण घरायसी उपयोगमा पनि कमै प्रयोग हुन थालेको छ । पछिल्लो तथ्यांकअनुसार २३५ प्रतिशतले मात्रै घरायसी उपयोगमा यसरी लिएको ऋण प्रयोग गर्दै आएका छन् । जुन २०५२५३ मा ४९४, २०६०६१ मा ४६५ प्रतिशत र २०६६६७ मा ३०७ प्रतिशतले लिएको ऋण घरायसी उपयोगमा प्रयोग गर्ने गरेका थिए । कृषि पेसा अपनाउने परिवार घट्दै नेपाल कृषि प्रधान देश हो । ठूलो संख्यामा नेपालीहरू कृषि व्यवासयमा आश्रित रहँदै आएका छन् । तर, पछिल्लो समय कृषि पेसा आउने नेपालीको संख्या घट््दै गएको छ । २०५२५३ मा ८३१ प्रतिशत कृषि पेसामा संलग्न थिए भने हाल ६०३ प्रतिशत मात्रै कृषिमा संलग्न रहेको देखिएको छ । यो अवस्था विगतको तीन दशकको अबधिमा घट्दै गएको छ । २०६०६१ मा ७७५ प्रतिशत र २०६६६७ मा ७३९ प्रतिशत कृषिमा आश्रित परिवार थिए । प्रतिव्यक्ति वार्षिक खर्च १,३०,८५३ रुपैयाँ खाद्य, गैरखाद्य वस्तुको महँगी, जीवनस्तरमा आएको उत्तारचढावले घर व्यवहार चलाउन धेरै खर्च लाग्न थालेको छ । तीन दशकको अवधिमा प्रतिव्यक्ति घरपरिवार खर्च अत्याधिक बढेको छ । औसत प्रतिव्यक्ति वार्षिक उपयोग खर्च २०५२५३ मा ६,८०२ रुपैयाँ थियो । । जीवनस्तर सर्वेक्षण २०७९८० अनुसार अहिले प्रतिव्यक्ति प्रतिवर्ष उपभोग खर्च १,३०,८५३ रुपैयाँ पुगेको छ । २०६०६१ मा १५,८४८ र २०६६६७ मा ३४,८२९ रुपैयाँ उपभोग खर्च थियो । सबैभन्दा धनी २० प्रतिशतले त २,५४,८०६ रुपैयाँ उपभोग खर्चमा प्रयोग गर्छन् । जसकी सबभन्दा गरिबी २० प्रतिशतले ५७,८८५ रुपैयाँ घर चलाउन खर्च गरिरहेका छन् । यो खर्च धनी र गरिब दुवैमा बढेको छ । धनीले २०५२५३ मा १५,२४३, २०६०६१ मा ४२,२३६ र २०६६६७ मा ७८,५०४ रुपैयाँमा व्यवहार चलाउन खर्च गर्थे । गरिबीले २०५२५३ मा २,५७१ २०६०६१ मा ४,९१३ र २०६६६७ मा १३,१६८ रुपैयाँमा घर व्यवहारमा खर्च गर्थे । प्रतिव्यक्ति वार्षिक उपभोग खर्च सबैभन्दा बढी काठमाडौं उपत्यकालगायत सहरी क्षेत्रमा २,६३,३१८ रुपैयाँ छ । भने सबैभन्दा कम मधेस प्रदेशको ग्रामीण क्षेत्रमा ७१, ८२८ छ । कोशी, बागमती, गण्डकी र लुम्बिनीको सहरी क्षेत्रमा प्रतिव्यक्ति प्रतिवर्ष उपभोग खर्च औसतभन्दा बढी छ । सबैभन्दा बढी उपभोग खर्च अनुपात लुम्बिनी प्रदेशको सहरी क्षेत्र र काठमाडौं उत्यकाको सहरी क्षेत्रमा पाँच गुणाभन्दा बढी छ । त्यस्तै सबैभन्दा कम अनुपात सुदूरपश्चिमको ग्रामीण क्षेत्रमा तीन गुणनाभन्दा बढी(३१८) देखिएको छ । खाद्य खर्च घट्दै, गैरखाद्य खर्च बढ्दै औसत कुल खर्च बढ्दै जाँदा खाद्य खर्चको प्रतिशत घट्दै गएको देखिन्छ । तर, गैर खाद्य खर्च भने बढ्दै गएको प्रतिवेदनमा उल्लेख छ । सबभन्दा धनी मानिने मध्ये खाद्यमा सबभन्दा कम हिस्सा खर्च गर्ने व्यक्तिहरू काठमाडौं उपत्यका सहरी क्षेत्रमा छन् । जसले कुल खर्चको २८ प्रतिशत मात्र खाद्य वस्तुमा खर्च गर्छन् । यो प्रतिशत ग्रामीण क्षेत्रका सबभन्दा धनी व्यक्तिहरूले खर्च गर्नेभन्दा धेरै न्यून छ । परिवारको खाद्य तथा गैरखाद्य वस्तुहरूमा प्रतिव्यक्ति प्रतिवर्ष उपभोग खर्च हेर्दा जीवनस्तर सर्वेक्षण तेस्रो(२०६६६७)मा कुल उपभोग खर्चको ३८ प्रतिशत गैरखाद्य खर्च र ६२ प्रतिशत खाद्य खर्च रहेको थियो । हाल गैरखाद्य खर्चमा उल्लेख्य वृद्धि भएको छ । २०७९८० गैरखाद्य खर्चको अंश ४७ प्रतिशत पुगेको छ । यसैगरी खाद्य खर्चको अंशमा गिरावट भई ५३ प्रतिशतमा झरेको छ । घरपरिवारको खर्चमा भएको अत्याधिक वृद्धिले गर्दा उपभोगको प्रवृत्तिमा व्यापक परिवर्तन आएको अनुमान लगाउन सकिने प्रतिवेदनमा छ । अतिरिक्त जीवनस्तर सर्वेक्षण तेस्रो(२०६६६७)मा ४० वटा खाद्य वस्तुहरू समावेश भएको थियो भने हाल खाद्यवस्तुहरूको संख्या ७७ पुगेको छ । पछिल्लो समय खाद्य वस्तुमा पनि मासु, फलफूल, सुक्खा फलफूल जस्ता महँगा खाद्य वस्तुको उपयोग मानिसहरू गर्न थालेका छन् । प्रतिव्यक्ति २२३६ किलो क्यालोरी प्रतिदिन आवश्यक कुनै व्यक्तिको आधारभूत खाद्य आवश्यकता निर्धारण गर्न सर्वप्रथम एक व्यक्तिलाई स्वस्थ्य र सक्रिय जीवनयापनका लागि प्रतिदिन आवश्यक पर्ने न्यूनतम क्यालोरीको हिसाव गर्नुपर्ने हुन्छ । परिवारमा रहेका बालबालिका, किशोरकिशोरी, वयस्क महिला पुरुष र तिनको पेसा अनुसारको यथार्थ विवरण प्राप्त भएमा उमेर समूह र पेसाअनुसार आवश्यक औसत क्यालोरीको आधारमा हिसाव गरी प्रतिव्यक्ति प्रतिदिन आवश्यक पर्ने क्यालोरी निकाल्नुपर्ने प्रतिवेदनमा छ । प्रतिव्यक्ति २,२३६ किलो क्यालोरी प्रतिदिन आवश्यक गर्ने प्रतिवेदनमा छ । गरिबी विश्लेषणको एक महत्वपूर्ण पक्ष विगतका गरिबीका दरहरूसँग तुलनायोग्य हुने गरी विश्लेषण गर्नुभएको प्रतिवेदनमा छ । प्रतिवेदनमा भनिएको छ, तुलनायोग्य विश्लेषण गर्दा अपनाइने आधारभूत मान्यता सापेक्षिक गरिबले प्रयोग गर्ने खाद्य डालोमा परिवर्तन भएको छैन भन्ने मान्यता राखिएको हुन्छ । अर्थात् एउटै डालोलाई विभिन्न समयको बजारका आधारमा डालोको मूल्यांकन गरी परिवारको सुरुको अवस्थामा परिवर्तन आए नआएको हेर्न सकिन्छ । तर, तेस्रो जीवनस्तर सर्वेक्षणदेखि हालसम्मका वर्षको अवधिमा घरपरिवारले प्रयोग गर्ने आधारभूत खाद्य डालोको संरचनामा उल्लेखनीय रूपले परिवर्तन भएको पाइएको प्रतिवेदनमा उल्लेख छ । यी दुई सर्वेक्षण अवधिमा सापेक्षिक गरिब समूहले प्रयोग गर्ने खाद्य डालोमा पर्ने वस्तुहरूको भार संरचना, प्राप्त आधा क्यालोरी तथा खाद्य खर्चको हिस्सामा व्यापक परिवर्तन भएको पाइएको प्रतिवेदनमा छ । यो खाद्य डालोमा खास गरेर ताजा तथा सुक्खा फलफूल, माछामासु जस्ता खाद्यवस्तुको उपभोगमा वृद्धि भएको देखिएको । त्यसैगरी गैरखाद्य वस्तुहरूको खर्च संरचनामा समेत व्यापक परिवर्तन भएको अनुमान गर्न सकिने प्रतिवेदनमा छ । व्यक्तिलाई प्रतिदिन आवश्यक पर्ने क्यालोरीको हिसाब गर्दा उमेर समूहलाई १ वर्षभन्दा कम, १ देखि ३ वर्ष, ४ देखि ६ हिसाब वर्ष ७ देखि ९ वर्ष सम्मका बालबालिकालाई तोकिएको किलो क्यालोरी तथा १० देखि १२ वर्ष, १३ देखि १५ वर्ष, १६ देखि १७ वर्ष र १८ वर्षदेखि माथिका उमेर समूहमा रहेका व्यक्तिहरूलाई महिला र पुरूषअन्तर्गत आवश्यक क्यालोरी गरिबी छुट्याई हिसाब गरिएको प्रतिवेदनमा उल्लेख छ । सर्वेक्षणबाट प्राप्त घरपरिवारमा रहेका उमेर समूहअनुसारको जनसंख्याले उक्त समूहमा तोकिएको क्यालोरीलाई गुणन गरी दैनिक आवश्यक हुन आउने क्यालोरीको हिसाब गरिएको छ । यसरी उमेर समूहअनुसार हिसाब गरी आएको प्रतिघरपरिवारलाई आवश्यक औसत क्यालोरीलाई औसत परिवार संख्याले भाग गर्दा प्रतिव्यक्ति गरी प्रतिदिन २,२३६ किलो क्यालोरी पर्ने देखिएको प्रतिवेदनमा छ । यहाँ प्रतिव्यक्ति प्रतिदिन आवश्यक क्यालोरी गणना गर्दा संयुक्त १२ राष्ट्रसंघको कृषि तथा खाद्य संगठनको सन् २०१२ मा प्रकाशित प्रतिव्यक्ति प्रतिदिन आवश्यक न्यूनतम क्यालोरी र नेपाल सरकार कृषि तथा पशुपन्छी विकास मन्त्रालयले सन् २०१७ मा प्रकाशित पुस्तकमा सिफारिस गरिएको क्यालोरीलाई आधार मानिएको छ । सर्वेक्षणमा ६ महिनाभन्दा कम र ६ महिनादेखि १ वर्षसम्मको उमेर समूहको विवरण प्राप्त हुन नसकेकोले सोही उमेर समूहमा उल्लेख गरिएको आवश्यक क्यालोरी क्रमशः ५०६ र ६०० किलो क्यालोरीको औसत हिसाब गरी १ वर्षभन्दा कम उमेर समूहको लागि आवश्यक क्यालोरी निकालिएको छ । पेसा र भौगोलिक क्षेत्रअनुसार तथा महिलाको गर्भाअवस्था र दूध खुवाउने उमेर समूह जस्ता विवरण उपलब्ध हुन नसकेकोले यस अघिका सर्वेक्षणहरूमा जस्तै वयस्क उमेर समूहको लागि मध्यमस्तरको क्यालोरी प्रयोग गरी गणना गरिएको प्रतिवेदनमा छ । दुई सर्वेक्षण बीचको अवधि लामो भएको र घरपरिवारको उपभोग प्रवृत्तिमा व्यापक परिवर्तन आएकाले तेस्रो सर्वेक्षण २०६६६७ मा भएका ४० खाद्यवस्तुमा घरपरिवारमा उपभोग गरिएका खाद्यवस्तुमध्ये क्यालोरीमा मापन गर्न सकिने ३७ ओटा थप गरी ७७ वटा खाद्यवस्तुको डालो निर्माण गरिएको छ । जीवनस्तर सर्वेक्षण तेस्रोमा ४० ओटा खाद्य वस्तुहरू खाद्य डालोमा समावेश गरिएकोमा हाल उक्त वस्तुहरूको संख्या ७७ पुगेको छ । तेस्रो सर्वेक्षण (२०६६६७) मा निर्धारित खाद्य गरिबीको रेखा २०८० को मूल्यमा प्रतिव्यक्ति प्रतिवर्ष २६ हजार ९ सय ३६ रुपैयाँँ रहेकोमा हालको खाद्य गरिबीको रेखा ३५ हजार २९ रुपैयाँ रहेको छ । यसले तेस्रो सर्वेक्षण (२०६६६७) मा निर्धारित खाद्य उपभोग खर्चको तुलनामा यस सर्वेक्षणले उच्च खर्च आवश्यक पर्ने देखाएको प्रतिवेदनमा छ । खाद्य उपभोग खर्चमा भएको वृद्धिसँगै खाद्य उपभोग प्रवृत्तिमा नयाँ र तुलनात्मक रूपमा महँगा तथा पोषणयुक्त खाद्यवस्तुहरू जस्तैः मासु, फलफूल र सुक्खा फलफूलहरूको उपभोगतर्फ रूपान्तरण भएको देखिएको प्रतिवेदनमा छ । । गरिबीको दर वृद्धि नेपाल जीवनस्तर सर्वेक्षण तेस्रो (२०६६६७) को गैर खाद्य गरिबीको रेखालाई २०८० को मूल्यमा र नयाँ गैरखाद्य गरिबीको रेखा तालिका ६ मा प्रस्तुत गरिएको छ । तेस्रो सर्वेक्षणमा निर्धारित गरिबीको रेखा प्रतिव्यक्ति प्रतिवर्ष १५ हजार ९ सय ९ बाट वृद्धि भई ३७ हजार ८ सय ७९ रुपैयाँ पुगेको देखिन्छ । प्रतिवेदनअनुसार सर्वेक्षणको समयको प्रचलित मूल्यका आधारमा नेपालका विभिन्न क्षेत्रअनुसार गरिबीका रेखाहरू दुई समूहमा अर्थात् खाद्य तथा गैरखाद्य कायम गरिएका छन् जहाँ गैरखाद्यमा आवास, लत्ताकपडा र शिक्षा लगायतका खर्च समावेश नयाँ र गरिएको छ । खाद्य गरिबी रेखा र गैरखाद्य गरिबी रेखालाई जोडी गरिबीको रेखा निर्धारण गरिएको छ । यस सर्वेक्षणतर्फ गरिबीका रेखाहरू १५ वटा विश्लेषणात्मक क्षेत्रको आधारमा निकालिएको छ । नेपालको सालाखाला गरिबीको रेखा प्रतिव्यक्ति प्रतिवर्ष ७२ हजार ९ सय ८ रुपैयाँँ निर्धारण गरिएको छ भने तेस्रो सर्वेक्षणमा १९ हजार २ सय ६१ रुपैयाँँ निर्धारण गरिएको थियो । सर्वेक्षण अन्तराल अवधिको मुद्रास्फीति समायोजन गर्दा २०६६६७ को गरिबीको रेखा १९,२६१ रुपैयाँँ हालको मूल्यमा ४२ हजार ८ सय ४५ बराबर हुन आउने प्रतिवेदनमा छ । काठमाडौं उपत्यकाका बासिन्दाले अन्य क्षेत्रका बासिन्दाले भन्दा बढी मूल्यमा न्यूनतम आवश्यकता (१,२९,९३४) रुपैयाँँ) पूरा गरिरहेको प्रतिवेदनमा छ भने मधेस ग्रामीण क्षेत्रमा सबैभन्दा कम ४७,३४४ रुपैयाँँमा न्यूनतम आवश्यकता देखिन्छ । साथै क्षेत्रगत मूल्य सूचकांक १७८ (काठमाडौं उपत्यका) देखि ०६५ (मधेस ग्रामीण क्षेत्र) का बीचमा वितरण भएको पाइएको प्रतिवेदनमा छ । औसत आयमा पनि वृद्धि पछिल्लो प्रतिवेदनअनुसार परिवारको औसत आमदानी ५,५१,१४८ रुपैयाँ पुगेको छ भने प्रतिव्यक्ति आय १,३६,७०७ पुगेको छ । तीन दशकमा यो धेरै नै बढेको प्रतिवेदनमा उल्लेख छ । २०६६६७ मा परिवारको आय २,०२,३७४ थियो भने प्रतिव्यक्ति आय ४१,६५९ थियो । २०५२५३ मा परिवारिक औसत आय ४३,७३२, प्रतिव्यक्ति आय ७,६९० थियो । २०६०६१ मा परिवारिक औसत आय ८०,१११ र प्रतिव्यक्ति आय १५,१६२ थियो । ७१ प्रतिशत रेमिटेन्स विदेशबाट प्रतिवेदनअनुसार ७०७ प्रतिशत रेमिटेन्स विदेशबाट आउने गरेको छ । देशभित्रको रेमिटेन्स २९३ प्रतिशत छ । भारतबाट आउने रेमिटेन्स २१३ प्रतिशत छ । अन्य देशबाट प्राप्त हुने रेमिटेन्स ४९४ प्रतिशत छ । १२ वर्षको अवधिमा भारतबाट आउने रेमिटन्स बढेको छ भने अन्य देशबाट आउने आउने रेमिटेन्स घटेको छ । भारतबाट २०६६६७ मा ११३ प्रतिशत रेमिटेन्स आउने गरेको प्रतिवेदन छ । भने अन्य देशबाट ६९१ प्रतिशत २०६६६७ मा आउने गरेको थियो । बालबालिका घटदै, वृद्धवृद्धा बढ्दै पछिल्लो समय बालबालिकाको संख्या घट्दै गएको छ । १४ वर्षसम्मका बालबालिकाको संख्या भारी कटौती भएको छ । २०५२५३ मा ४२२ प्रतिशत बालबालिका थिए भने २०७९८० मा आइपुग्दा कुल जनसंख्याको २८३ प्रतिशत बालबालिका मात्रै छन् । क्रमशः बालबालिकाको संख्या घट्दै गएको छ । २०६०६१ मा ३९६,२०६६।६७ मा ३६७ बालबालिका थिए । बालबालिका घटे पनि १५ देखि ५९ वर्षका व्यक्तिको संख्यामा पनि नेपालमा बढेको छ । २०५२५३ मा ५०८,२०६०।६१ मा ५२८,२०६६।६७ मा ५४२ र २०७९।८० मा ६०८ प्रतिशत व्यक्ति १५ देखि ५९ वर्ष थिए । ६० वर्ष माथिको संख्या पनि बढ्दै गएको छ । जीवनस्तर सर्वेक्षण २०५२५३ मा ६८ रहेको ज्येष्ठ नागरिकको संख्या २०७९८० मा १०९ प्रतिशत पुगेको छ । २०६०।६१ मा ७६,२०६६।६७ मा ९१ प्रतिशत थियो । परिवार आकार खुम्चिँदै पछिल्लो २८ वर्षको पविारको संख्या पनि खुम्चिँदै गएको छ । २०५२।५३ मा एउटा परिवारका औसत ५७ (करिब ६ जना) थिए अहिले (२०७९।८०) आउँदा एउटा परिवारमा जम्मा ४ जना मात्रै छन् । परिवार संख्यामा २०६०।६१ मा ५३ र २०६६।६७ मा ४९ थियो ।"
जलजलाका सुत्केरीलाई घ्यू र अण्डा,"बेनी : पर्वतको जलजला गाउँपालिकाले सुत्केरीलाई घ्यू र अण्डा उपहार दिन थालेको थालेको छ। जलजला म्याग्दीको सदरमुकाम बेनी बजारसँगै रहेको पर्वतको स्थानीय तह हो। संस्थागत प्रसूति सेवा लिनेलाई प्रोत्साहन गर्दै घरमा हुने सुत्केरीलाई घटाउने, आमा र बच्चाको पोषण सुधारका लागि सन्देश प्रवाह गराउने उद्देश्यले घ्यू र अण्डा उपलब्ध गराइएको हो। चालु आर्थिक वर्षमा चार लाख रुपैयाँ बजेट विनियोजन गरिएको उपाध्यक्ष सुत्केरी पोषण कार्यक्रम मार्फत संस्थागत सुत्केरी भएकालाई घ्यू र अण्डा वितरण गरिएको उपाध्यक्ष दीपक आचार्यले जानकारी दिए। २०८० साउनदेखि यही असार मसान्तसम्म स्वास्थ्य संस्थामा सुत्केरी हुनेलाई दुई क्यारेट अण्डा र एक माना घ्यू वितरण गर्ने कार्यक्रम छ उनले भने, पालिकाका१, ५, ६ र ७ नम्बर वडाको तल्लो धाइरिङका ६४ जनालाई सम्बन्धित वडामा पुगेर वितरण गरिएको हो। बाँकीलाई पनि वितरण गर्ने अभियान निरन्तर छ। १ का ११, ५ का २२, ६ का २० र तल्लो धाइरिङका ११ जनालाई अण्डा र घ्यू वितरण गरिएको छ। गाउँपालिकाका सिनियर अनमी अञ्जली बैरागीका अनुसार ९ वटै वडामा पछिल्लो एक वर्षयता १७७ जना सुत्केरी र हाल ८९ जना गर्भवती छन्। सुत्केरी, गर्भवती तथा बच्चा दुई वर्षको हुँदासम्मको अवस्थामा पौष्टिक आहारको व्यवस्थापन गर्नुपर्ने सन्देश प्रवाह गराउने र संस्थागत सुत्केरी सेवामा पहुँच बढाउने कार्यक्रमको लक्ष्य रहेको छ। लक्षित वर्ग शीर्षकमा विनियोजन भएको बजेटबाट उपाध्यक्षको सुत्केरी पोषण कार्यक्रम सञ्चालन गरिएको हो। गाउँपालिकाका महिला तथा बालबालिका शाखाका प्रमुख विन्दु शर्माले घ्यू र अण्डा वितरणका क्रममा स्वास्थ्यकर्मीबाट पोषण र पौष्टिक आहार तयार पार्ने विषयमा परामर्श पनि दिने गरिएको बताइन्।"
धाप्लाङघाटमा निर्माणाधीन पक्की पुलको खम्बा बाङ्गियो,"खोटाङ : खोटाङ र उदयपुर जोड्ने सुनकोशीस्थित धाप्लाङघाटमा निर्माणाधीन पक्की पुलको खम्बा (पिल्लर) बाङ्गिएको छ। खोटाङको बराहपोखरी गाउँपालिका२ सुन्तले र उदयपुरको त्रियुगा नगरपालिका१४ साउने जोड्ने धाप्लाङघाट पुलको खोटाङतर्फको खम्बा नदीतर्फ ढल्किएको हो। वर्षा सुरु नहुँदै नदीको पानीले जग्गा कटान गरेपछि खम्बा बाङ्गिँदै गएको प्रत्यक्षदर्शीले बताएका छन्। निर्माण कम्पनी रसुवा एसएनएस पप्पु जेभीले ठेक्का लिएको पुल तत्कालीन प्रधानमन्त्री एवम् नेपाली कांग्रेसका सभापति शेरबहादुर देउवाले २०७४ साल भदौ ३१ गते शिलान्यास गरेका थिए। २०७६ मै बनिसक्नुपर्ने पुलको २०८० साल फागुन २८ गतेदेखि पाइल फाउन्डेसनको काम भइरहेको छ। त्यही पाइल फाउन्डेसन बनाउने क्रममा खोटाङतर्फ फर्काइएको पानीले कटान गर्दा खम्बा बाङ्गिएको बराहपोखरी गाउँपालिका प्रमुख शालिकराम बञ्जाराले बताए। धाप्लाङघाटका स्थानीय दीर्घ मगरका अनुसार खम्बाको माथिल्लो भाग फाट्दै गएको र नदीतिर ढल्किँदै गएको छ, तर सडक विभाग पुल सेक्टर धरान, सुनसरीका योजना प्रमुख इन्जिनियर दारोगा प्रसादले भने पुलको खम्बा बाङ्गिएको विषयमा जानकारी नभएको जवाफ दिए। सुरुमा यहाँ वेल फाउन्डेसन प्रविधिको पुल बनाउने ठेक्का खुलाइएको थियो। शिलान्यास गरेको सात वर्षपछि गत वर्ष पाइल फाउन्डेसन प्रविधिको पुल बनाउने गरी डिजाइन परिवर्तन गरिएको हो। रसुवा एसएनएस पप्पु जेभीले २०७६ असार२९ गतेभित्र सम्पन्न गर्नेगरी २०७३ असार ३० गते धाप्लाङघाटमा दुई सय मिटर लम्बाइको पक्की पुल निर्माणको सम्झौता गरेको थियो। म्याद नाघेको पाँच वर्ष बित्दा ठेकेदारले खम्बाको काम पूरा गरेको छैन। खोटाङ र उदयपुरतर्फ वर्षौंअघि सडक बनिसकेको भए पनि धाप्लाङघाटमा पक्की पुल निर्माण नहुँदा झोलुङ्गे पुलको प्रयोग हुँदै आएको छ। निर्माणाधीन पक्की पुलको खम्बा बाङ्गिएपछि गुणस्तरमासमेत प्रश्न उठेको छ। धाप्लाङघाटमा पक्की पुल नहुँदा सबैभन्दा बढी कृषि उपज लोडअनलोड गर्दा किसानले व्ययभार खेपिरहेका छन्। भोजपुरको आमचोक गाउँपालिका र उदयपुरको रानीटार जोड्ने पुलका साथै धाप्लाङघाटको गरी दुईवटा पुल ५० करोड १४ लाख ६० हजार लागतमा सम्पन्न गर्नेगरी रसुवा एसएनएस पप्पुले एउटै ठेक्कामार्फत जिम्मा लिएको थियो। एकै दिन शिलान्यास गरिएका रानीटार पुलको प्रगति पनि निराशाजनक रहेको स्थानीयबासीले बताएका छन्।"
मुस्लिम समुदायले बकर इद मनाउँदै,"विराटनगर : मुस्लिम धर्मावलम्बीको दोस्रो महान् पर्व बकर इद (इदुल जोहा) सोमबार मुलुकभर हर्षोल्लासपूर्वक मनाइँदै छ। इदुल फित्र अर्थात् रमजान पर्वको ७०औं दिनमा बकर इद मनाउने परम्पराअनुसार मुलुकभरका मुस्लिम धर्मावलम्बीहरूले बकर इद (इदुल जोहा) आज मनाउन लागेका हुन्। इस्लाम पात्रो हिजारी संवत अनुसार नयाँ वर्षको जुल हिज्जा महिनाको १०औं दिनमा यो पर्व मनाइन्छ। यस दिन बिहान सबैरै उठेर नुहाइधुवाइ गरी शुद्ध हुने र खुलास्थान वा मस्जिदमा गई नमाज पढ्नुका साथै अँगालोमा बाँधिएर एक आपसमा शुभकामना आदानप्रदान गरिने मुस्लिम अगुवा जफर अहमद जमालीले बताए। देशभरका मस्जिद र इदगाहमा मुस्लिम धर्मावलम्बीको भीड लाग्ने गर्छ। यो पर्व मनाउन सरकारले सार्वजनिक विद्या दिएको छ। हिजरी संवत्अनुसार हजारौं वर्ष पहिले अल्लाहको आदेशमा इब्राहिमले आफ्ना छोरा इस्माएल अलेह सलामलाई बलिदान गर्न तयार भएको सम्झनामा यो पर्व मनाउने गरिएको मुस्लिम अगुवाहरू बताउँछन्। नमाज पढेर घर फर्किएपछि खसी, बाख्रा, राँगा र भैंसीको बलि दिने परम्परा छ। बलि दिइएको पशुको मासु तीन भाग लगाइन्छ। त्यसमध्ये एक भाग आफ्ना लागि, अर्को एक भाग आफ्ना नजिकका मित्रलाई र तेस्रो भाग गरिब तथा असहायलाई दान गरिन्छ। मुस्लिम धर्मग्रन्थका अनुसार आजभन्दा करिब चार हजार वर्षपहिले हजरत इब्राहिमले सपनामा परमेश्वरले आफ्नो सबभन्दा प्रिय वस्तु मलाई चढाउ भनेको देखेपछि आफ्नै छोरालाई आफैंंले छुरी रोपेर बलि दिएको देखेपछि भोलिपल्ट विपनामा त्यसैगरी छुरी हान्दा छोरालाई केही नभई आफूसँग रहेको भेडा मरेपछि सोही घटनाको सम्झना स्वरूप यो पर्व मनाउन थालिएको विश्वास गरिन्छ। कुर्वानीको उद्देश्य जीवन र मरण सम्पूर्ण नै ईश्वरका लागि हो भन्ने भावना जागृत गराउनु हो। आजको दिन मुस्लिम समुदायले आफ्नो परम्परागत पोशाक लगाएर शुभेच्छा र मीठा परिकार एकापसमा साटासाट गर्छन््। नेपाली मुस्लिम समुदायले यो दिनमा आफ्नत र साथीभाइलाई बोलाएर मुस्लिम परिकारहरू खुवाउने र एक आपसमा खुसियाली साटेर पर्व मनाउँछन्। इदमा परीक्षा राखिएको भन्दै असन्तुष्टि बकर इद पर्वका अवसरमा राज्यले सार्वजनिक दिए पनि त्रिभुवन विश्वविद्यालयले परीक्षा राखेको भन्दै मुस्लिम अगुवाहरूले असन्तुष्टि व्यक्त गरेका छन्। त्रिभुवन विश्वविद्यालयले ४ वर्षे बीबीएस पुरानो कोर्षको परीक्षा बकर ईदको दिन राखेको भन्दै पर्व मनाउने दिन मुस्लिम विद्यार्थीलाई परीक्षा दिन लगाउने विश्वविद्यालयको परीक्षा तालिकाको विरोध गरेर असन्तुष्टि जनाएका हुन्। राज्यको दोहोरो नीति देखेर दुःख लाग्यो। मुस्लिम समुदायलाई राज्यले दोस्रो दर्जाको नागरिक ठाने जस्तो महसुस भएको छ, मुस्लिम अगुवा साहेव अहमद गुड्डुले भने, मुस्लिम समुदायहरूको महान पर्व बकर इदको सार्वजनिक बिदा दिने, अर्को तिर बिदाको दिन मुस्लिम विद्यार्थीलाई परीक्षा दिन लगाइने। मुस्लिम समुदायको धैर्य नटुटोस् भन्दै गणतन्त्र ल्याउन मुस्लिम समुदायले गरेको बलिदान राज्यले बिर्सेको मुस्लिम युवा नेता अनिश आलमले बताए। उनले भने, मुस्लिम समुदायको अधिकार स्थापित गर्न एक भएर राज्यसँग फेर िसंघर्ष गर्नुपर्ने भएको छ। मुस्लिम आयोगको कामप्रति पनि मुस्लिम अगुवाहरूले आक्रोश व्यक्त गर्दै आयोगका अध्यक्षहरूले पनि फोटो खिचाउने बाहेकको कुनै पनि काम गर्न नसकेको आरोप लगाए। नेपाल मुस्लिम इक्तिहाद संगठन कोशी प्रदेशका अध्यक्ष अजीम आलमले पनि राज्यले मुस्लिम समुदायको पर्व र संस्कारलाई बेवास्ता गर्दै आएको बताए। अबका दिनमा सबै मुस्लिम अगुवाहरू एक स्थानमा उभिएर मुस्लिमको धर्म र पहिचान स्थापित गर्नुको विकल्प नरहेको उनले सामाजिक सञ्जालमार्फत जनाएका छन्।"
दोलखामा स्थानीय तहले खाना र खाजामा २ करोड बढी सके,"दोलखा : जिल्लाको स्थानीय तहले एक वर्षमा खाना र खाजामा दुई करोड भन्दा बढी खर्च गरेका छन्। महालेखाको वार्षिक प्रतिवेदन अनुसार जिल्लाका दुई नगरपालिका र सात गाउँपालिकाले खाना र खाजा शीर्षकमा दुई करोड ७ लाख ६७ हजार २ सय ७० रुपैयाँ सकाएका हुन्। सबैभन्दा बढी विगु गाउँपालिकाले खर्च गरेको छ। यस गाउँपालिकाले एक वर्षमा ४७ लाख ९८ हजार ५९६ रुपैयाँको खाना तथा खाजामा खर्च गरेको छ। त्यसैगरी तामाकोशी गाउँपालिकाले ३१ लाख ६० हजार ३७८, बैतेश्वर गाउँपालिकाले २७ लाख १६ हजार ९१२, भीमेश्वर नगरपालिकाले २२ लाख ४६ हजार ४४३, गौरीशंकर गाउँपालिकाले २० लाख ३१ हजार ५९८, शैलुङ गाउँपालिकाले १९ लाख १३ हजार ५३, मेलङ गाउँपालिकाले १७ लाख ८ हजार ८२८, कालिञ्चोक गाउँपालिकाले १२ लाख ९१ हजार ४६२ र जिरी नगरपालिकाले ९ लाख रुपैयाँ खर्च गरेको छ। जनप्रतिनिधिहरूले मासिक रुपमा अतिथि सत्कार,खाजा खर्च, सञ्चार खर्च, समन्वय खर्च लगायतका सुविधा लिँदै आएकोमा दोहोरो खर्च देखिएको हो। पालिकाको कर्मचारीका लागि मात्र नभई अन्य गाउँपालिकाबाट विभिन्न कार्यक्रममा आएका कर्मचारीहरूलाई व्यवस्थापन गर्दा खर्च भएको हुन सक्ने विगु गाउँपालिकाका प्रमुख प्रशासकीय अधिकृत लक्ष्मीप्रसाद रिजालले बताए। हाम्रोमा बाहिरबाट आउने धेरै हुन्छन्। विगु (पालिका कार्यालय) राजनीतिक अड्डा हो। यहाँ थुप्रै किसिमका पाहुनाहरू आउने र उनीहरूको स्वागतदेखि खाना, खाजामा खर्च गर्नुपर्ने भएको हुँदा बढी खर्च भएको हामीले पनि महसुस गरेका छौँ, प्रमुख प्रशासकीय अधिकृतले भने। कर्मचारीले खाएको खाजा खाना खर्च बाहेक विविध खर्च पनि हुने भएकाले बढी देखिन आएको तामाकोशी गाउँपालिकाका प्रमुख प्रशासकीय अधिकृत बद्रीप्रसाद शर्माले बताए। भीमेश्वर नगरपालिकाका प्रमुख प्रशासकीय अधिकृत विशकसेन ढकालले महालेखाको प्रतिवेदनमा आएको कुराको विषयमा समीक्षा गर्नुपर्ने बताए।"
६ किलो सुनसहित कपनबाट विदेशी नागरिक पक्राउ,काठमाडौं : कपनबाट ६ किलो सुनसहित विदेशी नागरिक पक्राउ परेका छन् । नेपाल प्रहरीको केन्द्रीय अनुसन्धान व्युरो (सीआईबी) का प्रमुख श्यामलाल ज्ञवालीले सुनसहित एकजना विदेशी नागरिक पक्राउ परेको बताए । उनका अनुसार आइतबार साँझ उनको साथबाट ११ केजीका ६ वटा सुनका विस्कुट प्रहरीले बरामद गरेको हो । सुन तस्करीमा संलग्न अन्यको खोजि भइहेको प्रहरीले जनाएको छ। बरामद सुन र विदेशी नागरिकबारे सीआईवीले अनुसन्धान गरिरहेको छ।
"ट्यांकर चालक र निगमबीच ४ बुँदे सहमति, पेट्रोल ढुवानी आजैदेखि हुने","काठमाडौं : पेट्रोलियम ट्यांकर चालक र नेपाल आयल निगमबीच चार बुँदे सहमति भएको छ। उद्योग, वाणिज्य तथा आपूर्ति मन्त्रालयका सचिवको अध्यक्षता बसेको बैठकले निगम र ट्यांकर चालकबीच सहमति गरेको हो। ट्यांकर चालकले माग गरेको ७ बुँदे माग समाधान गर्न १५ दिनभित्र प्रतिवेदन पेस गर्ने सहमति भएको छ। त्यसका लागि निगमका नायव कार्यकारी निर्देशक (बजार व्यवस्था) को संयोजकत्वमा उद्योग, वाणिज्य तथा आपूर्ति मन्त्रालयका प्रतिनिधि तथा नेपाल पेट्रोलियम ट्यांकर चालक संघ, नेपाल यातायात स्वतन्त्र मजदुर संगठन र अखिल नेपाल पेट्रोलियम तथा ग्यास श्रमिक संघका प्रतिनिधित्व हुनेगरी उपसमिति गठन हुने भएको छ। त्यस्तै नेपाल आयल निगमले व्यवसायीहरूलाई दिँदै आएको पारिश्रमिक र सुविधा ट्यांकर चालकसहचालक तथा यस क्षेत्रमा कार्यरत श्रमिकलाई उपलब्ध गराउने व्यवसायीले प्रतिबद्धता व्यक्त गर्ने सहमति समेत भएको छ। सहमति भएसँगै आजदेखि ट्यांकर चालक संघले आफ्नो सम्पूर्ण आन्दोलनका कार्यक्रम फिर्ता लिएर पेट्रोलियम पदार्थको ढुवानी गर्ने सहमति भएको हो। दुई पक्षबीच विद्यमान कानुनी व्यवस्थाहरूको पालना सम्बन्धमा नियमितरूपमा प्रभावकारी अनुगमन गर्ने सहमति समेत भएको छ। सहमतिपत्रमा निगमका तर्फबाट कार्यकारी निर्देशक चण्डिका प्रसाद भट्ट र ट्यांकर चालक संघबाट अध्यक्ष ईश्वर लामाले हस्ताक्षर गरेका छन्। ट्यांकर चालक संघले गत जेठ २९ गते आफ्ना माग सम्बोधनका लागि आयल निगमलाई पत्र पठाउँदै चरणबद्ध आन्दोलनको घोषणा गरेको थियो। आयल निगममा लामो समयदेखि ट्याङ्कर चालक मजदुरहरू आवश्यक सेवा सुविधा बिना नै काम गर्न बाध्य रहेको र यो समस्या समाधानका लागि लामो समयदेखि अनुरोध गर्दा पनि सुनुवाइ नभएपछि आन्दोलित गर्नुपरेको अध्यक्ष लामाले भने। चालकहरूले सम्पूर्ण ट्याङ्कर चालकसहचालक मजदुरको श्रम ऐन अनुसार नियुक्तिपत्र दिई नेपाल सरकारले तोके अनुसारको तलबको व्यवस्था गरिनुपर्ने, स्वरोजगारको हकमा मात्र लागू गरिएको दोब्बर बैंक ग्यारेण्टी र वार्षिक नवीकरण खारेज गरिनुपर्ने, सामाजिक सुरक्षा कोषमा आबद्धताको व्यवस्था गरिनु पर्ने, टेम्प्रेचरको सही व्यवस्थापन गरिनुपर्ने, ५० लिटरभन्दा बढी नाममा परेको दोब्बर प्रकरण खारेज गरिनुपर्ने, चालक तथा सहचालकलाई जोखिम भत्ताको व्यवस्थापन गरिनुपर्ने र प्रत्येक तीन महिनामा सुरक्षा सतर्कतासम्बन्धी तालिमको व्यवस्था गरिनुपर्ने लगायत माग राखेका छन्।"
मोरङको ग्रामथान गाउँपालिका अध्यक्षको निधन,विराटनगर : मोरङको ग्रामथान गाउँपालिकाका अध्यक्ष ५६ वर्षीय जयप्रकाश गच्छदार थारुको निधन भएको छ। ग्रामथान४ घर भएका उनको सोमबार दिउँसो १ बजेतिर निधन भएको गाउँपालिकाका प्रमुख प्रशासकीय अधिकृत हरिप्रसाद भट्टराईले जानकारी दिए। राष्ट्रियसभा निर्वाचनका लागि छलफल गर्न विराटनगरस्थित होटल स्टर्न स्टारमा नेपाली कांग्रेसले आयोजना गरेको कार्यक्रममा सहभागी भएका उनी २०८० माघ १० गते साँझ बेहोस भएर ढलेका थिए। अचानक बेहोस भएपछि उपचारका लागि पारस अस्पताल लगिएको थियो। त्यहाँ सम्भव नभएपछि थप उपचारका लागि नोबेल शिक्षण अस्पताल लगियो। अचेत अवस्थामै लामो समयसम्म नोबेलमा उपचाररत थारुलाई जेठ १ गते घर लगिएको थियो। उनको निधन घरमै भएको हो। उपचारमा संलग्न चिकित्सकले थारुलाई ब्रेन ह्याम्रेज भएको बताएका छन्। २०७९ सालको स्थानीय तह निर्वाचनमा उनी कांग्रेसबाट उम्मेदवार बनेर गाउँपालिका अध्यक्षमा निर्वाचित भएका थिए। अध्यक्ष बिरामी परेपछि गाउँपालिकाकी उपाध्यक्ष गुणवतीदेवी थारुले कार्यवाहक अध्यक्षको रूपमा काम गरिरहेकी छन्। थारुको मंगलबार अन्तिम संस्कार गरिने परिवारले जनाएको छ।
चट्याङ लागेर एकजनाको मृत्यु,मनहरी : मकवानपुरको राक्सिराङ गाउँपालिका२ थुम्कीमा चट्याङ लागेर एकजनाको मृत्यु भएको छ । आज बिहान घरमै सुतिरहेको अवस्थामा ४५ वर्षीय वीरबहादुर प्रजालाई चट्याङ लागेको जिल्ला प्रहरी कार्यालय मकवानपुरका प्रवक्ता एंव प्रहरी नायब उपरीक्षक लक्ष्मी भण्डारीले राससलाई जानकारी दिएका छन्। चट्याङ लागेर घाइते भएका प्रजाको हेटौंडा अस्पतालमा लगेपछि चिकित्सकले मृत घोषणा गरेका प्रवक्ता भण्डारीले बताए । उनका अनुसार मृतकको शव अस्पतालमा राखिएको रहेको छ । घटनाबारे थप अनुसन्धान गर्न चैनपुरबाट प्रहरी सहायक निरीक्षक गौरव विष्टको टोली राक्सिराङस्थित प्रहरी चौकी गएको प्रवक्ता भण्डारीले बताए।

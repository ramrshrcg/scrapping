शीर्षक,विवरण
राष्ट्रिय सहमतिको सरकार,"संविधान बन्यो । निर्वाचनहरू भए । निर्वाचनकै माध्यमबाट सत्ता हस्तान्तरण भइरहेको छ । तर पनि राजनीतिक स्थिरताजस्तो अनुभूति जनताले गरेका छैनन् । कारण के भने सरकार फेरिएको फेरियै छन् । संविधान बनेयताको ९ वर्षमा ९ वटै सरकार बनेका छन् । संघीय सरकारमात्रै होइन, प्रदेशहरूमा पनि सरकार उत्तिकै दरमा फेरिएका छन् । दलहरूको ध्यान सरकार गठन र विघटनमामात्रै देखिन्छ । संघीय सरकारका प्रधानमन्त्री पुष्पकमल दाहाल पदमा रहिरहे पनि चार पटक विश्वासको मत लिनु परेको छ । प्रदेश सरकारहरू त झन् सर्वाेच्च अदालतको दैलोमा मुद्दा मामिलामा अल्झिएका छन् । अदालतले भनिदिनुपरेको छ कि बहुमत कति संख्या हो ? सरकार कसले बनाउन पाउँछ र पाउँदैन । यस्तै अस्थिरताले मात्रै होइन, सरकारी कार्यालयहरूको सेवा प्रवाहको ढिलासुस्ती र भ्रष्टाचारले नागरिकमा चरम निराशा उत्पन्न छ । तर दलहरूलाई सुशासन दिने वा सरकारी सेवा प्रवाह चुस्त बनाउने ध्याउन्न यसबीच आएकै छैन । यसै पनि निर्वाचन प्रणालीकै कारण एउटै दलको बहुमत प्रतिनिधिसभामा पुग्न कठिन देखिन्छ । त्यसमाथि झन्डै दुई तिहाइ नै ल्याएको वामपन्थी गठबन्धनसमेत सत्ता स्वार्थकै टकरावले टुक्रियो र सरकार पाँच वर्ष टिकेन । त्यसमा खास संविधान वा निर्वाचन प्रणालीको कमजोरीभन्दा पनि नेताहरूकै जुँगाको लडाइँ थियो । हाम्रो मुलुकमा जस्तै निर्वाचन प्रणाली भएका कतिपय युरोपेली मुलुकमा गठबन्धनका सरकारहरू पनि पाँचै वर्ष टिकेका हुन्छन् । छिमेकी भारतमा पनि कसैको बहुमत नहुँदा पनि पूरा अवधि एउटै सरकार चलेको देखिन्छ । तर हाम्रोमा समस्या भनेको हाम्रा दल र तिनका नेताहरूमा संस्कारको अभाव हो । आर्थिक मन्दीको दलदलमा फसेको मुलुकलाई साँच्चिकै समृद्धिको दिशामा लैजाने हो भने दलहरू एकगठ भएरै अघि बढ्नुपर्छ । त्यसका लागि राष्ट्रिय सहमतिमा सरकार गठन गर्नु उत्तम हुन्छ । सबैभन्दा पहिला देशका प्रमुख समस्या खुट्ट्याएर तिनलाई सम्बोधन गर्न प्राथमिकीकरण सूची बनाउने र हल गर्दै जाने हो भने नागरिकमा आशा जागिहाल्छ । संविधानका थुप्रै कमजोरीहरू सुधार गर्न पनि सबै दल एकै ठाउँ उभिन जरुरी छ । राजनीतिक रत्यौलीमात्रै चलाइरहने हो भने लोकतान्त्रिक व्यवस्था विरोधी शक्तिको मनोबल उँचो हुन्छ । ७० वर्षको संघर्षले स्थापित लोकतन्त्रका लागि हिजो जसरी दलहरू एकै ठाउँ थिए, फेरि उसैगरी मिलेर अघि बढ्ने र देशमा राजनीतिक स्थिरतासहित सुशासन दिनुपर्छ ।"
"लुम्बिनीमा संघीय सरकारका पुरानै योजना, कार्यान्वयनमा शंका","बुटवल : प्युठान र अर्घाखाँचीको साँध नौमुरेमा बहुउद्देश्यीय जलविद्युत् आयोजना बजेटमा समावेश भएको एक दशकभन्दा बढी भयो। २८१ मेगावाट क्षमताको जलविद्युत् र झन्डै ८० हजार हेक्टर क्षेत्रफलमा सिँचाइ हुने आकांक्षा राखिएको छ। परियोजनाको लागत अनुमान १ खर्ब ३६ अर्ब रुपैयाँ हुने र सात वर्षमा सकिने सम्भाव्यता अध्ययनबाट देखिएको छ। तर, यति ठूलो आयोजनाका लागि सरकारले बजेट विनियोजनमा भने सधैं कञ्जुस्याइँ गर्छ। यो योजना सधैं अध्ययनमै सीमित छ। भौतिक काम थालिएको छैन। चालु आर्थिक वर्षमा ५ करोड २७ लाख रुपैयाँ विनियोजन भएको छ जुन बजेटले निर्माणस्थलमा पुग्ने पहुँचमार्ग निर्माणको काम भइरहेको आयोजनाले जनाएको छ। यो आयोजनाको पहिलोपटक २०४४ सालमा दुई वर्ष लगाएर सर्वेक्षण गरिएको थियो। त्यसको २७ वर्षपछि २०७१ सालमा राष्ट्रिय योजना आयोगले पुनः सर्वेक्षणको योजना बनाएको थियो। तर, उपलब्धिपूर्ण काम भएन। बुटवलको तिनाउ नदीमा जलाशय र सिँचाइ योजनासहित कालीगण्डकीको पानीलाई सुरुङमार्फत ल्याउने योजना बजेटमा परेको दशक नाघ्यो। १२५ मिटर लामो बाँध र ३८ किलोमिटर लामो एवं नौ मिटर गोलो सुरुङ बनाउन धेरैपटक अध्ययन भए। मुलुकको बजेटको झन्डै ८ प्रतिशत लागत लाग्ने अनुमान गरिएको यो योजना हरेक वर्षको बजेटमा समावेश हुँदै आएको छ। १२६ मेगावाट विद्युत् र ५४ हजार हेक्टर सिँचाइ गर्ने योजना छ। यो आयोजनाको ०७८ असारमा बुटवलमा कार्यालयसमेत स्थापना गरिएको थियो। यी दुई ठूला आयोजनाजस्तै संघीय सरकारले जेठ १५ गते १८ खर्ब ६० अर्ब ३० करोडको अनुमानित बजेट प्रस्तुत गर्दा लुम्बिनी प्रदेशमा अधिकांश पुरानै कार्यक्रम समावेश गरेको छ। संघीय सरकारले हरेक आर्थिक वर्षमा घोषणा गर्दै आएका तर कार्यान्वयनमा नरहेका योजनाहरू यो पटकको बजेटमा पनि अर्थमन्त्री वर्षमान पुनले उच्चारण गरे। अर्घाखाँचीको नौमुरे जलविद्युत् आयोजना, बुटवलको मेडिकल कलेज, तिनाउ कोरिडोर बजेटमा सुनिरहने तर प्रगति कम भइरहेका आयोजना हुन्। नौमुरे बहुउद्देश्यीय आयोजनाको कुनै ठोस काम सुरु भएको छैन। तैपनि बजेटमा भने नियमित लेखिने गरिएको छ। अर्थमन्त्री पुनले २ सय ८१ मेगावाटको नौमुरे जलविद्युत् आयोजना सुरु गर्ने यो बजेटमा पनि घोषणा गरेका छन्। त्यसैगरी दमौली न्यूबुटवल, न्यूबुटवललमही, लमहीदोधारा ४ सय केभी प्रसारण लाइनको विस्तार गरिने उल्लेख छ। न्यूबुटवलगोरखपुर ४ सय केभी प्रसारण लाइन सम्पन्न गर्ने घोषणा अर्थमन्त्री पुनले गरेका छन्। बुटवलमा सूचना प्रविधि पार्क बनाउने कुरा बजेटमा उल्लेख छ, जुन पुरानै कार्यक्रम हो। औद्योगिक क्षेत्र निर्माण अलपत्र रोल्पामा गुरिल्ला टेल र लुम्बिनी क्षेत्रमा बुद्ध परिपथ बनाउने पुरानै कार्यक्रम बजेटमा राखिएको छ। रोल्पाको बडाचौर, दाङको टरिगाउँ र नेपालगञ्ज विमानस्थल स्तरोन्नति गर्ने अर्थमन्त्री पुनले बजेटमा बताएका छन्। लामो समयदेखि सुस्त भएको बुटवलको मोतीपुर र बाँकेको नौबस्तामा औद्योगिक क्षेत्र निर्माण अघि बढाउने घोषणा पनि अर्थमन्त्री पुनले गरेका छन्। दुई वर्षअघि तत्कालनि अर्थमन्त्री विष्णु पौडेलले यी औद्योगिक क्षेत्र दुई वर्षमा सक्ने भनी बजेट राखेका थिए। तर, अहिलेसम्म कुनै काम सुरु नै भएको छैन। विमानस्थल र औद्योगिक क्षेत्र बनाउने योजनाहरू पनि पुरानै हुन्। गुल्मीको कंके देउराली जलाशययुक्त खानेपानी आयोजना अघि बढाउने योजना बजेटमा छ। पूर्वपश्चिम राजमार्ग विस्तारअन्तर्गत गोरुसिंगेबुटवल, भालुवाङलमहीको काम सुरु गर्ने अर्थमन्त्री पुनले बताएका छन्। यी सडकको भने टेन्डर प्रक्रिया पूरा भई निर्माण ब्यवसायी छनौट भएका छन्। पूर्वपश्चिम राजमार्ग विस्तारका लागि २० अर्ब ८८ करोड रुपैयाँ संघीय सरकारले राखेको छ। कालीगण्डकी करिडोरको गैडाकोटराम्दीमालढुंगा खण्डको ५० किमि सडक पक्की गर्ने बजेटमा घोषणा गरिएको छ। सहिद मार्गअन्र्तगत होलेरीदारबोट खण्डमा २० किमि पक्की गर्ने, दारबोटघर्तीगाउँदुइखोली खण्डमा ग्राभेल गर्ने योजना बजेटमा छ।दाङको घोराहीहोलेरी सडक पक्की सुरु गर्ने उल्लेख छ। यी सडकका लागि १ अर्ब २५ करोड रुपैयाँ विनियोजन गरेको अर्थमन्त्री पुनले बताए। त्यसैगरी सालझन्डीढोरपाटन सडक स्तरोन्नति गर्न पनि बजेट विनियोजन गरिएको छ। नारायणी र तिनाउमा सिग्नेचर ब्रिज निर्माण सुरु गर्ने र त्यसका लागि २ अर्ब ४६ करोड रुपैयाँ विनियोजन गरिएको छ। बुटवलको जितगढी छेउको पक्की पुल हटाएर सिग्नेचर ब्रिज बनाउने योजना छ। यो पनि पूरानै योजना हो। राप्ती स्वास्थ्य विज्ञान प्रतिष्ठान र भेरी प्रादेशिक अस्पताललाई ५ सय शय्यामा स्तरोन्नति गरिने भएको छ। भैरहवामा एकीकृत भन्सार जाँचचौकी निर्माणको काम सम्पन्न गर्नका लागि बजेट विनियोजन गरिएको छ। यो काम भइरहेको आयोजना हो। सिँचाइअन्तर्गत सिक्टाको क्षेत्र विस्तार गर्न डुडुवा र नरैनापुर शाखा नहरको निर्माण गरिने बताइएको छ। सिक्टा सिँचाइका लागि १ अर्ब ६० करोड विनियोजन गरिएको छ। बबई सिँचाइ अयोजना पूर्वी तथा पश्चिममा मूल नहरबाट शाखा विस्तार गरेर थप १ हजार हेक्टरमा सिँचाइ गर्न यसका लागि १ अर्ब ७० करोड बजेट विनियोजन गरिएको छ। भेरीबबई डाइभर्सन बहुउद्देश्यीय आयोजनाको हेडवक्र्स र विद्युत्गृहका लागि २ अर्ब विनियोजन भएको छ। यो लामो समयदेखि चलिरहेको आयोजना हो। कालीगण्डकीतिनाउ डाइभर्सनको काम अघि बढाइने गरी बजेट राखिएको छ। यो योजनाको नाम बजेटमा आउन थालेको झन्डै दशक पुगेको छ, काम भने भएको छैन। सिद्धबाबा सुरुङमार्गको काम तीव्र ढंगले अघि बढाउने गरी बजेट राखिएको छ। लुम्बिनी प्रदेशमा कृष्णसेन इच्छुक सञ्चारग्राम स्थापना गर्न बजेट राखिएको छ। बुद्ध जन्मस्थल लुम्बिनीलाई बर्थिङ हब बनाउने पुरानै योजनालाई यो पटकको बजेटमा पनि राखिएको छ। सरकारले भरतपुर, पोखरा र बुटवललाई जोडेर गण्डकी आर्थिक त्रिभुज परियोजना सञ्चालन गर्ने घोषणा गरेको छ। यो भने नयाँ योजना हो। अर्थमन्त्री पुनले एकीकृत विकासको अवधारणाअनुसार नमुना विकास अभियान सञ्चालन गर्न भरतपुर, बुटवल र पोखरालाई तीनवटा कोणमा राखी गण्डकी आर्थिक त्रिभुज परियोजना सञ्चालन गरिने बताए। अर्थमन्त्री पुनका अनुसार परियोजनाअन्तर्गत निजी क्षेत्रसँगको साझेदारीमा औद्योगिक इकोसिस्टम निर्माण गरी औद्योगिक पुनरुत्थान र गुणस्तरीय रोजगारी सिर्जना गरिनेछ। गण्डकी त्रिभुजमा पर्ने निर्माणाधीन नारायणगढबुटवल र मुग्लिनपोखरा सडक खण्डको विस्तार कार्य आगामी आर्थिक वर्षमा सम्पन्न गर्ने प्रतिबद्धता उनले जनाए। बुटवलपोखरा सडकलाई डेडिकेटेड दुई लेनमा विस्तार गरिने पनि मन्त्री पुनले बताए। त्रिभुजका तीनवटै कोरिडोरमा औद्योगिक विकासका लागि आवश्यक यातायात सञ्जाल विकास गरिने अर्थमन्त्री पुनले जानकारी दिए। पाल्पाको बर्तुङ लिफ्ट खानेपानी आयोजना, बुटवलको झुम्सा खानेपानी आयोजना, अर्घाखाँची र दाङ नारायणपुरको विमानस्थल बजेटमा देखिने योजना यो बजेटमा पनि समावेश छन्। रुकुमपूर्वको राजधानी निर्माण बजेटमा छ। बुटवल धागो कारखाना भने यो वर्षको बजेटमा उल्लेख गरिएको छैन। लुम्बिनी र लुम्बिनी करिडोरमा रहेका नगरपालिकामा एकीकृत सहरी पूर्वाधार विकास गर्ने नयाँ कार्यक्रम बजेटमा रहेको छ। नौमुरेमा ठूलो काम, सानो बजेट नौमुरे बहुउद्देश्यीय आयोजनाका प्रमुख बीरबहादुर बोहोरा पहुँचमार्ग निर्माणको काम अघि बढेको बताउँछन्। आयोजना निर्माणका लागि जग्गा अधिग्रहणसहित कामहरूको अध्ययन भइरहेको छ। कार्यालयका लागि ७२ रोपनी जग्गा अधिग्रहणको काम अन्तिम चरणमा पुगेको उनले बताए। अहिले रहेको ५ करोड २७ लाख बजेटबाट सडक निर्माणको काम भइरहेको छ। ३०४० करोडको सडकको योजना हो, तर बजेट नै आउँदैन, उनले भने। नौमुरे ड्याम, लामाताल ड्याम र सुरैनाका ड्याम गरेर तीन परियोजना यसअन्तर्गत छन्। पहुँच मार्ग निर्माणपछि कार्यालय निर्माण गर्ने तयारी छ। कार्यालय निर्माणका लागि १३ रोपनी जग्गा अधिग्रहणको निर्णय भने सरकारले गरिसकेको छ। सिद्धबाबा सुरुङ कार्यान्वयनमाबजेटमा धेरै वर्षदेखि चर्चामा रहीरहने सिद्धबाबा सुरुङमार्गको काम भने सुरु भएको छ। १२ प्रतिशत प्रगति भए पनि रातो किताबमै सीमित आयोजना कार्यान्वयनमा आएको हो। सुरुङ मार्गका सुरुङलाई चार महिनाभित्र ब्रेक थ्रु गर्ने गरी निर्माणको काम धमाधम भइरहेको छ। अहिले ब्लास्ट गरेर सुरुङ खनिएको छ। सिद्धबाबा सुरुङमार्ग आयोजनाले हालै सार्वजनिक गरेको पछिल्लो अपडेटअनुसार १२ दशमलव ६३ प्रतिशत भौतिक निर्माणको काम सकिएको छ। सुरुङको अहिलेसम्म १ सय ६६ दशमलव २८ मिटर खनिएको छ। सिद्धार्थ राजमार्गअन्तर्गत सिद्धबाबा खण्डमा पर्ने यो क्षेत्रमा १ हजार १ सय २६ मिटर लामो सुरुङ मार्ग निर्माण कार्य गत माघदेखि सुरु भएको थियो। असार २ गतेसम्म मुख्य सुरुङको उत्तरतर्फ ७६ दशमलव १२ मिटर र दक्षिणतर्फ ९० दशमलव १६ मिटर खनिएको सिद्धबाबा सुरुङ परियोजनाले जानकारी दिएको छ। यसका अलावा मुख्य सुरुङको दुई मुखबीचमा पहिलो बाइपास ३८ दशमलव १ मिटर, दोस्रो बाइपास ३५ दशमलव ३ मिटर र तेस्रो बाइपास ३४ दशमलव १ मिटर खनिएको छ। ती बाइपास क्रमशः १५१, १६१ र १३० मिटर खनिने छ। यस्तै मेन टनेलको साउथ पोर्टलमा २ हजार ३ सय वर्गमिटरमा भीर सुरक्षाको व्यवस्था गर्नुपर्नेमा अहिलेसम्म १ हजार ४ सय ९५ वर्गमिटर काम भइसकेको छ। नर्थ पोर्टलतर्फ एक हजार एक सय मिटरको काम गर्नुपर्नेमा हालसम्म ४ सय ९५ वर्गमिटर सकिएको छ। अबको ४ महिनाभित्र सुरुङको ब्रेक थ्रु गर्ने योजनासहित काम अघि बढेको आयोजनाले जनाएको छ। आयोजनाकी इन्जिनियर सविता ज्ञवालीका अनुसार गत जेठ १३ गतेदेखि बिस्फोट गराएर तीव्र रूपमा काम भइरहेको हो। मेसिनले मात्र काम गर्न सम्भव नभएपछि दैनिक ३४ पटक ब्लास्ट गराएर कामलाई तीव्रता दिइएको छ, ज्ञवालीले भनिन्। अहिले ३ सिफ्टमा २४ सैं घण्टा काम भइरहेको छ। सुरुङको दुवै तर्फबाट निर्माण कार्य धमाधम् भइरहेको हो। बुटवलको तल्लो सिद्धबाबादेखि पाल्पाको दोभान चौकीसम्मको करिब तीन किलोमिटर सडक क्षेत्र पहिरोका कारण जोखिमयुक्त भएकाले यहाँ सुरुङमार्ग बनाउन लागिएको हो। चाइना स्टेट कन्सट्रक्सन इञ्जिनियरिङ कर्पोरेसनले सुरुङमार्ग निर्माणका लागि ७ अर्ब ३४ करोड २१ लाख रुपैयाँमा २०७८ फागुन १ मा ठेक्का पाएको हो। गत साउन पहिलो साता झरेको पहिरोले सुरुङमार्गको टनेल पोर्टल नै पुरिएपछि तीन महिना बढी समय रोकिएको थियो। निर्माण कार्यको सन् २०२२ मार्च ९ मा ठेक्का सम्झौता भएर २२ मार्च २०२७ मा सक्नुपर्ने सम्झौता रहेको छ। ठूलो क्षति बेहोर्नु परेको र त्रासदीमा यात्रा गर्नेुपर्ने बाध्यतामा रहेका स्थानीय सुरुङमार्गको कामले गति लिएपछि भने वर्षौंदेखि सुरुङ बन्ने सपना पूरा हुनेमा ढुक्क छन्। यो सडक खण्ड प्रयोग गरी गुल्मी, पाल्पा, अर्घाखाँची, स्याङ्जा, पोखरा, बाग्लुङ तथा म्याग्दीसम्म यातायातका साधन चल्ने गर्छन्। औद्योगिक क्षेत्र निर्माणमा अन्योल लुम्बिनी प्रदेशमा ठूला औद्योगिक क्षेत्र बनाई सञ्चालन गर्ने योजनाले बजेटमा प्राथमिकता पाउन थालेको दशक नाघेको छ। रुपन्देहीको मोतीपुर र बाँकेको नौवास्तामा यो प्रक्रिया अघि बढाइएको हो। रुपन्देहीको मोतीपुरमा जग्गा विवादले औद्योगिक क्षेत्रको काम हुन सकिरहेको छैन। औद्योगिक क्षेत्रको जग्गा अधिक्रमण हुँदै गएको छ। सरकारी संयन्त्रबाट बलियो गरी योजना कार्यान्वयन नगराउँदा योजना नै अलपत्र पर्दै गइरहेका हुन्। औद्योगिक क्षेत्र निर्माणको शिलान्यास गर्न आएका रुपन्देहीका सांसद एवं पूर्वअर्थमन्त्री विष्णु पौडेललाई अवरोध गरिएको थियो। त्यसयता औद्योगिक क्षेत्रमा कुनै काम हुन सकेको छैन। सुनसान धागो कारखाना बुटवल धागो कारखाना सञ्चालन गर्ने नीति तथा कार्यक्रम र बजेट आउन लागेको दशकभन्दा बढी भइसकेको छ। यो कारखानाको सञ्चालनका लागि अध्ययन गर्न नै तीनवटा समिति बनेका छन्। तर, प्रगति भने शून्य छ। पछिल्लो सयम औद्योगिक क्षेत्रका उपकरणहरू नै चोरी भइरहेका छन्। आगामी आर्थिक वर्षको बजेट भाषणमा अर्थमन्त्री पुनले बुटवल धागो कारखाना उच्चारण नगरे पनि नीति तथा कार्यक्रममा भने समावेश गरेका थिए। अझै अपुरो लुम्बिनी विकास गुरुयोजनालुम्बिनी विकास गुरुयोजना निर्माणका चार दशक सकिए। विश्वसम्पदा सूचीमा सूचीकृत लुम्बिनी क्षेत्रको गुरुयोजना अझै अपुरो छ। बजेट नहुँदा गुरुयोजनाको काम हुन नसकेको पदाधिकारीहरू बताउँछन्। गुरुयोजनाअनुसारका काम गर्न १३ अर्ब बजेट आवश्यक पर्नेमा हालसम्म सात अर्ब मात्र प्राप्त भएको कोषका उपाध्यक्ष ल्हारक्याल लामा बताउँछन्। सरकारले चालु आर्थिक वर्षमा ३० करोड ७० लाख बजेटमात्र विनियोजन गरेको छ। रकम कम हुँदा सम्पन्न भएका कामकोसमेत भुक्तानी हुन नसकेको उपाध्यक्ष लामाले बताए। कोषका अनुसार ५० करोड भुक्तानी दिन बाँकी छ। लुम्बिनीलाई २०७१ सालमा राष्ट्रिय गौरवको आयोजनाका रुपमा राखिएको थियो। गौरवको आयोजनाका रुपमा राखे पनि बजेट आवश्यक मात्रामा प्राप्त हुन सकेको छैन। योजनाको गाम्भिर्यता बुझिएनराष्ट्रिय योजना आयोगका पूर्व उपाध्यक्ष डा गोबिन्दराज पोख्रेलले महत्वपूर्ण आयोजनालाई सरकारले महत्व नदिँदा यस्तो भइरहने बताए। योजनाको महत्व र गाम्भिर्यता सरकारको नेतृत्वमा बस्नेमा छैन, योजनाको पूर्वअध्ययन नै नगरी बजेट राख्दा कामै नहुने हुन्छ, उनी भन्छन्। उनी दीर्घकालीन योजना कार्यान्वयन गर्ने भिजन, क्षमता र ल्याकत राजनीतिक नेतृत्वमा नरहेको दाबी गर्छन्। अहिले १ रुपैयाँ कमाउनका लागि ४ रुपैयाँ खर्च गर्ने अवस्था भयो। उद्योग पर्यटनमा त यो अझै ६ रुपैयाँ हुन आउँछ, उनले भने, तर सरकारका बजेटहरू कुलघर मन्दिर बनाउनमा केन्द्रित भइरहेका छन्। राज्यमा संकलन भएको राजश्व र ऋणप्रति सरकार गम्भीर नभएको उनको भनाइ छ। ऋण लिएको पैसाले उत्पादनमूलक कार्य गर्नुपर्छ भन्ने चेतनास्तरसमेत राज्य सञ्चालकमा नदेखिएको भन्दै उनले यसले देशलाई संकटमा धकेल्ने बताए। बजेट लोकरिझ्याइका लागि आइरहेका छन्, जनताहरू सामाजिक सञ्जालमा कुलघर बनाइदिएकोमा खुसी भइरहेका छौं, उनले भने, अब जनताहरू नै सचेत हुनुपर्छ। बुटवल उद्योग वाणिज्य संघका अध्यक्ष हरि अर्याल बजेटमा सुनिने तर कार्यान्वयन नहुने आयोजनामा बजेट राख्नु गलत भएको बताउँछन्। अहिले अर्थतन्त्र चलायमान बनाउने गरी उत्पादनमूलक कार्यमा सरकारको लगानी हुनुपर्ने हो, उनी भन्छन्, तर, बजेटमा कहिल्यै ती विषयलाई सम्बोधन गरेको देखिएन। राज्यमा संकलन भएको राजस्व र ऋण प्रतिसरकार गम्भीर भएको देखिएन। ऋण लिएको पैसाले उत्पादनमूलक कार्य गर्नुपर्छ भन्ने चेतनास्तरसमेत राज्य सञ्चालकमा नदेखिएकाले यसले देशलाई संकटमा धकेल्दै जानेछ। बजेट लोकरिझ्याइका लागि आइरहेका छन्। जनता सामाजिक सञ्जालमा कुलघर बनाइदिएकोमा खुसी भइरहेका छौं। अब जनता नै सचेत हुनुपर्छ।डा गोविन्दराज पोख्रेल, पूर्वउपाध्यक्ष, राष्ट्रिय योजना आयोग लुम्बिनी विकास गुरुयोजनाका लागि १३ अर्ब बजेट आवश्यक छ। अहिलेसम्म ७ अर्ब मात्र बजेट आएको छ। बजेट समयमा नआउँदा काम सम्पन्न भएको ५० करोड भुक्तानीसमेत हुन सकेको छैन।डा ल्हारक्याल लामा, उपाध्यक्ष, लुम्बिनी विकास कोष विगतदेखि बजेटमा दोहोरिएका तर काम कम भएका आयोजनाहरू"
"न्याय निरुपणमा गम्भीर त्रुटि : नाम मिलेकै आधारमा १ वर्ष जेल, सर्वोच्चले दियो छाडिदिने आदेश","डोल्पा : कुनै व्यक्ति अन्यायमा पर्यो भने न्यायको खोजीमा प्रहरी, प्रशासन र अदालत पुग्छन्। तर, डोल्पाका एक नागरिकको हकमा भने ठीक उल्टो भएको छ। सरकारका यिनै न्यायिक निकायका कारण एक निर्दोष व्यक्तिले एक वर्ष जेल जीवन बिताउनुपर्यो। यसरी न्याय निरुपणमा भएको गम्भीर त्रुटिले बिना कुनै अपराध नागरिकले जेल जीवन बिताउनु परेको छ। यस्तो छ घटना मनाङ जिल्लाबासी खुङ्गा गुरुङले जिल्ला अदालत मनाङमा ज्यान मार्ने उद्योगमा डोल्पाको छार्का गाविस ८ घर भई हाल मनाङको टंका गाविस ७ बस्ने पेम छिरिङ गुरुङ जोडिएको बताउँदै मुद्दा दायर गरिन्। मनाङ जिल्ला अदालतबाट पनि २०७७ चैत १ गते पेम छिरिङ गुरुङ भन्ने पेम्बा बुढा एकै व्यक्ति भनी दोषी ठहर गरियो। उनलाई १० वर्ष कैद सजायको फैसलासहित ३ लाख ५० हजार रुपैयाँ जरिवान तोकियो। पेम्बासँग सम्बन्धित कानुन व्यवसायीका अनुसार उक्त मुद्दासँग सम्बन्धित डोल्पाको कुनै एक व्यक्ति मनाङमा पक्राउ पर्यो र उक्त व्यक्तिले फलानो व्यक्ति डोल्पाको हो भनी बयान दिएपछि मनाङ जिल्ला अदालतले फैसला कार्यान्वयनका लागि डोल्पामै लेखी पठाइएको हो। सोही पत्रका आधारमा जिल्ला प्रहरी कार्यालयले पनि कुनै तथ्य जाँच नगरी २०८० असार २४ गते दुई दिन अघिको पक्राउ पुर्जी थमाउँदै उनलाई पक्राउ गर्यो। पक्राउ गर्नेबित्तिकै कारागार चलान गरियो। पक्राउका क्रममा प्रहरीले नागरिकता जफत गरी नागरिकता सम्बन्धमा थप बुझ्न सदरमुकाम जानुपर्छ भनेको विषय सर्वोच्च अदालतमा दिइएको जाहेरीमा उल्लेख छ। पेम्बा आफू मनाङ कहिल्यै नगएको बताउँछन्। आफू उक्त मुद्दामा कहीँ कतै पनि नजोडिए पनि झन्डै एक वर्ष कैदी जीवन बिताउन बाध्य पारिएको भन्दै दुखेसो पोख्छन्। हाल छार्काताङसोङ गाउँपालिका ४ ठेगाना भएका ४० वर्षीया पेम्बाले नाम मिलेकै आधारमा एक वर्ष जेल जीवन बिताए। आफू निर्दोष भएर पनि अदालत, प्रहरी र कारागारको गम्भीर त्रुटिले एक वर्ष अनाहकमा कैद हुनुपरेको भन्दै आफ्नो मानव अधिकार हनन् भएकाले राज्यले क्षतिपूर्ति दिनुपर्ने उनको माग छ। पेम्बाको जिल्ला प्रशासन कार्यालय डोल्पाबाट २०५९ साल वैशाख २२ गते जारी भएको नागरिकता र मतदाता परिचयपत्रमा समेत नाम पेम्बा बुढानै छ। यसरी खुल्यो घटना डोल्पा जिल्ला ठूलीभेरी नगरपालिका ३ बस्दै आएकी अधिवक्ता अनिता तिमिल्सिना अर्को कुनै मुद्दाको कामको सिलसिलामा कैदी बन्दी भेट्न जिल्ला कारागार डोल्पा पुगिन्। कुराकानीका क्रममा अन्य कैदीबन्दीहरूबाट बिना कसुर एक जना जेलमा थुनिरहेको कुरा उनको कानमा पर्यो। उतिखेरै सोही व्यक्तिलाई उनले भेटिन्। उनीबाट सबै कुरा बुझिसकेपछि बुढा ठूलो अन्यायमा परेको महसुस उनलाई भयो र सोहीअनुसार कानुनी सहायताका लागि सहजीकरण गरिन्। एक कानुन व्यवसायीको हिसाबमा मैले सबै कानुनी सल्लाह दिएँ, तिमिल्सिनाले भनिन्। उनले डोल्पाबाट सबै प्रमाण जुटाएर जिल्ला अदालत डोल्पा, जिल्ला प्रहरी कार्यालय डोल्पा र जिल्ला कारागार कार्यालय डोल्पालाई विपक्षी बनाएर सर्वोच्च अदालतमा बन्दी प्रत्यक्षीकरणको रिट निवेदन दायर गर्न सहयोग गरिन्। सोहीअनुसार सर्वोच्च अदालतले पनि प्राप्त मिसिल प्रमाणमा कहीँ कतै पनि पेम छिरिङ गुरुङ भन्ने पेम्बा बुढा उल्लेख भएको नदेखिएको भन्दै मनाङ जिल्ला अदालतको फैसलाउपर उत्प्रेषण आदेश जारी गर्दै सोमबार बदर गरिदियो। निज व्यक्ति पेम गुरुङ नभई पेम्बा बुढा भएको र उनी उक्त मुद्दामा कहीँ कतै नजोडिएको भन्दै कैद मुक्त गर्न बन्दी प्रत्यक्षीकरणको आदेश जारी भयो। सर्वोच्च अदालतको फैसलाअनुसार पेम्बा मंगलबार जिल्ला कारागार डोल्पाबाट छुटेका छन्। पेम्बाका तर्फबाट अधिवक्ता विष्णुप्रसाद तिमिल्सिना, भुवन निरौला र ज्योति बानियाँले बहस गरेका थिए भने विपक्षीको तर्फबाट सहन्यायाधिवक्ता गोविन्द खनालले बहस गरेका थिए। यस्तो छ पेम्बाले सर्वोच्चमा दिएको निवेदनको अंश डोल्पा छर्का गाविस वडा नं ८ घर भई हाल जिल्ला टंकी मनाङ गाविस वडा नं ७ बस्ने पेम छिरिङ गुरुङ समेत भएको ज्यान मार्ने उद्योग मुद्दामा कैद र जरिवाना तोकिएको व्यक्ति भनी पेम छिरिङ गुरुङ भन्ने पेम्बा बुढा नाम भनी जिल्ला प्रहरी कार्यालय डोल्पाले लेखेको गैर कानुनी पत्रको उचित मूल्यांकन विश्लेषण नगरी प्रत्यर्थी जिल्ला अदालत डोल्पाले सोही मिति २०८०।३।२४ मा मलाई कैद ठेगिएको भनी कारागार कार्यालय डोल्पालाई लेखेको पत्रका आधारमा प्रत्यर्थी कारागार कार्यालय डोल्पाले गरेको थुना नितान्त गैरकानुनी भएकाले उक्त कामकारबाही बदरयोग्य भएकाले बदर गरी मलाई गैरकानुनी थुनाबाट मुक्त गरी पाउँ। (२) म पेम्बा बुढालाई उनाउँको व्यक्ति पेम छिरिङ गुरुङको नाउँको लगत ठेगी कैदमा राख्नु आफैंमा गैर संवैधानिक गैरकानुनी मात्र नभई मेरो गम्भीर मानव अधिकारको उल्लंघन गर्ने कार्य प्रत्यर्थीहरूबाट भएको छ। वास्तविक वतनसमेत मलाई सोधी मेरो नागरिकता आफू साथ जफत गरी मेरो नामको कैर्दीपुर्जी भिराई कैदमा राखिएकाले उक्त कैद प्रवृत्त भावनावाट प्रेरित पूर्वाग्रहपूर्ण र फैसला कार्यान्वयन मनोमानी स्वछन्द रूपबाट गरिएकाले निरन्तरता पाउन सक्दैन। मलाई पक्राउ गरी कैदमा राख्ने कार्यबाट राज्यबाट प्रदत्त तमाम आधिकारिक प्रमाणहरूको पूर्णत बेवास्ता भएको संविधान कानुनी फौजदारी न्यायको सिद्धान्तको उपहास भएकाले मलाई कैदमा राख्न प्रत्यर्थीहरूबाट भए गरेका सम्पूर्ण कामकारबाही गैरकानुनी भएकाले वदर गरि गैरकानुनी थुनाबाट मुक्त गरी पाउँ । मुलुकी फौजदारी कार्यविधि संहिता, २०७४ को दफा १३२ बमोजिम मलाई फैसलाको सूचना र नक्कल नदिनु पर्नाको कारण समेत छैन। यसरी उनाउ व्यक्ति पेम छिरिङ गुरुङलाई कैद गर्ने र निजबाट जरिवाना असुल गर्ने फैसला भएको भन्ने आधारमा निर्दोष एवं बेकसुरको व्यक्ति म निवेदकलाई कैद ठेग्ने गरी प्रत्यर्थीहरूबाट गरिएको पक्राउ पुर्जी तथा थुनामा राख्ने काम कारबाही सर्वथा गैरकानुनी भएकोले वन्दि प्रत्यक्षीकरणको आदेश जारी गरी गैरकानुनी थुनाबाट मुक्त गरी पाउँ।"
राष्ट्रपति पौडेल र चीनका उपविदेशमन्त्री सुनबीच भेटवार्ता,"काठमाडौं : राष्ट्रपति रामचन्द्र पौडेलसँग नेपाल भ्रमणमा रहेका चीनका उपविदेशमन्त्री सुन वेइतोङले शिष्टाचार भेटवार्ता गरेका छन्। उनीहरूबीच बुधबार बिहान राष्ट्रपति भवन शीतल निवासमा शिष्टाचार भेटवार्ता भएको हो। भेटमा दुई पक्षीय हीत,सहयोग र सम्बन्धका विविध पक्षमा कुरा भएको राष्ट्रपतिको स्वकीय सचिवालयले जनाएको छ । राष्ट्रपति पौडेलले मित्रराष्ट्र चीन नेपालको प्रमुख एवं लामो समयदेखिको विकास साझेदार रहिआएको र यसले सधैं नेपालको विकास प्रयासमा योगदान पुर्याएको बताएका थिए । उनले नेपाल सन् २०२६ सम्म अल्पविकसित देशको श्रेणीबाट स्तरोन्नति हुन गइरहेको सन्दर्भमा र त्यसपछि पनि चीनले थप सहयोग जारी राख्ने विश्वास व्यक्त गरे। राष्ट्रपति पौडेलले नेपाल र चीनबीच जनस्तरमा अत्यन्त सुमधुर सम्बन्ध रहिआएको उल्लेख गर्दै चिनियाँ तथा नेपाली भिक्षु, भृकुटी र कलाकार अरनिकोलगायतले दुई देशबीचको जनस्तरको सम्बन्ध र सांस्कृतिक आदान प्रदानलाई समृद्ध बनाउन ठूलो योगदान दिएको पनि बताएका थिए। यसअघि सोमबार चीनका उपविदेशमन्त्री सुनले प्रधानमन्त्री पुष्पकमल दाहालसँग भेटवार्ता गरेका थिए। उनीहरूबीच द्विपक्षीय सम्बन्ध,आपसी चासो र सहकार्यका विषयमा छलफल भएको थियो। कूटनीतिक परामर्श संयन्त्रको १६ औं बैठकमा सहभागी हुन चीनका उपविदेशमन्त्री सुन नेतृत्वको प्रतिनिधिभण्डल सोमबार नेपाल आएको हो।"
लुम्बिनीमा बहुमतले बजेट पास,दाङ : लुम्बिनी प्रदेश सरकारको आर्थिक वर्ष २०८१८२ को बजेट बहुमतले पारित भएको छ। बुधबार बसेको प्रदेशसभाको २३औँ बैठकले बजेटलाई बहुमतले पारित गरेको हो। सरकारले असार १ गते बजेट ल्याएको थियो। आर्थिक मामिला तथा योजनामन्त्री चेतनारायण आचार्यले अर्थसम्बन्धी प्रस्तावलाई कार्यान्वयन गर्न बनेको विधेयक पारित गरियोस् भन्ने प्रस्ताव प्रदेशसभाको बैठकमा प्रस्तुत गरेका थिए। उक्त प्रस्ताव बहुमतले पारित भएको सभामुख तुलाराम घर्तीले घोषणा गरेका थिए। प्रदेशसभामा सरकारका तर्फबाट आर्थिक वर्ष ०८१र८२ का लागि ३८ अर्ब ९७ करोड रुपैयाँको बजेट सार्वजनिक गरिएको थियो। जसमध्ये चालुतर्फ ११ अर्ब २४ करोड २७ लाख ८४ हजार अर्थात् २८ दशमलव ८७ प्रतिशत र पुँजीगततर्फ २४ अर्ब ५८ करोड ५९ लाख अर्थात् ६३ दशमलव ०९ प्रतिशत विनियोजित गरिएको थियो। प्रदेशसभाको चौथो अधिवेशनको १३औं बैठकमा प्रस्तुत भएको बजेटमा वित्तीय हस्तान्तरणका लागि ३ अर्ब १४ करोड १३ लाख १६ हजार अर्थात् ८ दशमलव ०६ प्रतिशत अनुमान गरिएको थियो। लुम्बिनी प्रदेशका समग्र क्षेत्रलाई चलायमान बनाउँदै उच्च र दिगो आर्थिक वृद्धि हासिल गर्ने खालको बजेट ल्याइएको मन्त्री आचार्यको भनाइ छ।
पर्यटन क्षेत्रको विकास गर्न सके मधेस प्रदेशको कायापलट हुन्छ : मुख्यमन्त्री सिंह,"वीरगन्ज : मधेस प्रदेशका मुख्यमन्त्री सतीश सिंहले पर्यटन क्षेत्रको विकास गर्न सके मधेस प्रदेशको कायापलट हुने बताएका छन्। त्यसका लागि प्रदेश सरकारले निजी क्षेत्रसँगको सहकार्यमा काम पनि थालिसकेको उनले बताए। वीरगन्जमा बुधबार प्रदेशको उद्योग वाणिज्य तथा पर्यटन मन्त्रालयले आयोजना गरेको सरकोकारवालासंग अन्तरक्रिया एंव संवाद कार्यक्रममा मुख्यमन्त्री सिंहले भने, मधेस प्रदेशको विकास र समृद्धिको मुख्य आधार पर्यटन पनि हो। यदि पर्यटन क्षेत्रको विकास गर्न सकियो भने यो प्रदेशको कायापलट गर्न सकिन्छ। यसका लागि निजी क्षेत्रलाई पनि सँगै लिएर प्रदेश सरकारले काम पनि थालिसकेको छ। प्रदेश सरकारको आगामी निती, कार्यक्रम तथा बजेटमा पर्यटकीय क्षेत्रका पूर्वाधार विकास र प्रचार प्रसारका लागि योजना र कार्यक्रमहरू समावेश गरिसकिएको जानकारी पनि उनले गराए। मधेस प्रदेशमा पर्सा र बारा, रौतहट र सर्लाही, महोत्तरी र धनुषा तथा सिरहा र सप्तरीका पर्यटकीयस्थललाई जोडेर चार वटा पर्यटकीय सर्किट बनाउने काम भइरहेको उनले बताए। मधेस प्रदेशमा घुम्न आउने पर्यटकलाई कम्तिमा पनि तीन दिन बास बसाउन सक्ने गरी पर्यटन क्षेत्रमा प्रदेश सरकारले काम गरिरहेको जानकारी उनले गरााए। मुख्यमन्त्री सिंहले भने, अहिलेको सरकार पहिलेको सरकारको जस्तो मोजमस्ती गर्नका लागि बनेको होइन। रातदिन काम गर्नका लागि बनेको हो। मधेस सरकारमाथि विगत ७ बर्षदेखि परेको नकरात्मक धारणालाई मेट्ने गरी अहिलेको सरकारले काम गरिरहेको छ। कार्यक्रममा प्रदेशका उद्योग, वाणिज्य तथा पर्यटन मन्त्री युवराज भट्टराई (समीर)ले विक्रम संवत २०८२ लाई मधेस प्रदेश सरकारले भिजिट मधेस वर्षका रुपमा बनाउने घोषणा गरे। भिजिट मधेसको नारा घुमौं मधेस, बुझौं मधेस रहेको जानकारी पनि गरााए। उनले भने, यसका लागि प्रदेश सरकारले अहिलेदेखि नै तयारी थालिलसकेको छ। प्रदेश सरकारको आगामी नीति, कार्यक्रम तथा बजेटमा प्रदेशको पर्यटन क्षेत्रको विकासका लागि थुप्रै योजनाहरू समेटिएको जानकारीपनि उनले गराए। मधेस प्रदेशका ६५ वटा पर्यटकीय गन्तव्यको पहिचान गरी त्यहाँ पूर्वाधार विकासका लागि डिपिआर बनाउन आगामी नीति तथा कार्यक्रममा बजेटको व्यवस्थापन गरिसकिएको उनले बताए। मधेस प्रदेशको मुख्य पर्यटकीय गन्तव्यस्थल पर्साको ठोरीमा पर्यटन पूर्वाधार विकासका लागिपनि आगामी नीति तथा कार्यक्रममा बजेट विनियोजन गरिएको जानकारी पनि मन्त्री भट्टराईले गराए। कार्यक्रममा होटल तथा पर्यटन व्यवसायी महासंघ मधेस प्रदेशका मोहन शर्माले मधेसमा पर्यटन क्षेत्रको विकासका लागि प्रदेश सरकार, स्थानीय तह, निजी क्षेत्र र पर्यटन बोर्डबिच सहकार्यको आवश्यकता रहेको औंल्याए। उनले मधेसमा रहेका ऐतिहासिक सम्पदा र पर्यटकीय स्थलहरूको उपयोग गर्न नसकिएको टिप्पणी पनि गरे। मधेस प्रदेशको पर्सा राष्ट्रिय निकुञ्ज र बागमती प्रदेशको चितवन राष्ट्रिय निकुञ्जलाई जोडेर थप अर्को पर्यटकीय सर्किट बनाउन सके मधेसमा अझ पर्यटकको संख्या बढाउन सकिने धारणा उनले राखे। उनले बाराको निजगढ अन्तर्राष्ट्रिय विमानस्थल निर्माण नभएसम्म मधेस प्रदेशमा बाह्य पर्यटकको संख्या बढाउन नसकिने तर्कपनि गरे। उद्योग, वाणिज्य तथा पर्यटन मन्त्रालयका सचिव राजीव पोख्रेलले मधेस प्रदेशमा पर्यापर्यटन, धार्मिक र ऐतिहासिक पर्यटकीय गन्तव्यहरू प्रशस्त भएकाले यहाँ पर्यटनको प्रचुर सम्भावना रहेको बताए। उनले सबै मिलेर पर्यटन क्षेत्रको विकास गर्न सके छिमेकी मुलुक भाारतबाट मात्रै एक बर्षमा ५० लाख पर्यटक भित्र्याउन सकिने बताए। मन्त्री भट्टराईको अध्यक्षतामा भएको कार्यक्रममा प्रदेशका पूर्व पर्यटन राज्यमन्त्री रहबर अन्सारी, प्रदेशसभा सदस्यहरु जनार्दन सिंह क्षेत्री र श्याम पटेल, मधेस विश्व विद्यालयका उपकुलपति डाक्टर दीपक शाक्य, जिजिट मधेसका अभियन्ता ओमप्रकाश सर्रााफ,मन्त्रालयका उपसचिव सुशील साहका साथै पर्सा, बारा र रौतहट जिल्लाका विभिन्न पालिकाका प्रमुख, प्रमुख जिल्ला अधिकारी, सशस्त्र प्रहरी उपरीक्षक, पर्यटन विकास कार्यालयका प्रमुख, होटल तथा पर्यटन व्यवसायी, सञ्चारकर्मी लगायतको पनि सहभागीता थियो।"
"गोरखा मिडियामा रकम अपचलनको विषयमा सुरू भयो छानबिन, समितिले झिकायो ९ वटा सहकारीका कागजात","काठमाडौं : सहकारी प्रकरणसम्बन्धी गठित संसदीय छानबिन समितिले गोरखा मिडियामा रकम अपचलनका विषयमा छानबिन सुरू गरेको छ। समितिका संयोजक सूर्य थापाले कार्यादेशमा उल्लेखित अनुसूची २ मा रहेका सहकारीको कागजात झिकाउने निर्णय भएको बताए। बुधबारको बैठकपछि सञ्चारकर्मीसँग उनले भने, 'अनुसूची २ मा रहेका ९ वटा सहकारीसँग सम्बन्धित कागजात मगाउने निर्णय भएको छ। जसमा साधारणसभाको प्रतिवेदन, लेखा परीक्षणको प्रतिवेदन, सञ्चालक समितिको प्रतिवेदन र अन्य वित्तीय प्रतिवेदनहरूलगायत छन्।' उनले विभिन्न सहकारीमार्फत गोरखा मिडियामा रकम प्रवाह भएको र उक्त रकमको स्थिति अध्ययनका लागि ६ वटा बुँदासहित कागजात मगाएको बताए। उनले गोरखा मिडियामा रकम अपचलन भएको विषयमा सबैको चासो रहेको र टीओआरमा पनि छुट्टै अध्ययन गर्ने उल्लेख भएकाले सोही विषयमा केन्द्रित भएको बताए। समितिले गोरखा मिडियामा रकम अपचलन भएका भनिएका सहकारीहरू आइडियल यमुना बहुउद्देश्यीय संस्था, इमेज बचत तथा ऋण सहकारी संस्था, सहारा बचत तथा ऋण सहकारी, समानता बचत तथा ऋण सहकारी, सानो पाइला बचत तथा ऋण सहकारी, सुप्रिम बचत तथा ऋण सहकारी, सूर्यदर्शन बचत तथा ऋण सहकारी, सुमेरु बचत तथा ऋण सहकारी र स्वर्णलक्ष्मी बचत तथा ऋण सहकारीसँग कागजात झिकाउने निर्णय गरेको हो। समितिका संयोजक थापाले यसअघि समितिले सहकारी समस्याका विषयमा गठित विभिन्न ८ समितिहरूको प्रतिवेदन मगाएको र ती प्रतिवेदनहरूबारे अध्ययन अनुसन्धान भइरहेको बताए। 'ती प्रतिवेदनहरू हामीले प्राप्त गरिसकेका छौं। अहिले अध्ययन गर्ने काम भइरहेको छ। अरु केही निकायसँग पनि छलफल गर्ने निर्णय गरेका छौं। सहकारीको समग्र विषयको अध्ययन गर्दै कार्यादेशले तोकेको विषय पनि टेक्दै जानेछौं,' उनले भने। उनले संसदीय समिति कसैको ढाकछोप र कसैलाई नियोजितरूपमा फसाउन नबनेको भन्दै सबुत, प्रमाण वा बहुमूल्य रिपोर्ट भए उपलब्ध गराउन आह्वान गरे। त्यस्तै आजको बैठकमा समितिले सहकारी विज्ञ दीपक प्रकाश बास्कोटा र केशव प्रसाद बडालसँग छलफल गरेको थियो। उनीहरूले राष्ट्रिय तथा अन्तर्राष्ट्रिय स्तरमा भएका ऐन कानुन र प्रवाधानका विषयमा जानकारी गराएको संयोजक थापाले बताए।"
"लगानीसम्बन्धी विधेयकमा कांग्रेसले संशोधन दर्ता गर्ने, कानुन व्यवसायी र उद्योगीसँग परामर्श",काठमाडौं : नेपाली कांग्रेसले संसदमा विचाराधीन लगानी सहजीकरणसम्बन्धी विधेयकका विषयमा सरोकारवालासँग परामर्श गरेको छ। बुधबार सिंहदरबारस्थित संसदीय दलको कार्यालयमा कांग्रेसले उक्त विधेयकमा सन्दर्भमा कानुन व्यवसायीका साथै उद्योगीहरूसँग परामर्श गरेको हो। परामर्शका आधारमा विधेयकमाथि कांग्रेसका सांसदहरूले आवश्यक संशोधन दर्ता गर्ने कांग्रेस प्रवक्ता डा प्रकाशशरण महतले जानकारी दिए। उनले स्वदेशीका व्यवसायीका साथै बाह्य लगानीकर्तालाई सहजरूपमा लगानी गर्नका लागि आफू अर्थमन्त्री हुँदा नै लगानी सहजीकरणसम्बन्धी विधेयक अघि बढाइएको बताए। अहिले सदनमा प्रस्तुत भएको विधेयकलाई लगानीको वातावरण बनाउनका साथै दुरुपयोग हुन नदिने गरी अघि बढाउनका लागि सांसदहरू परामर्श गरिएको उनको भनाइ छ। यसअघि मंगलबार बसेको प्रतिनिधिसभा बैठकले विधेयकमाथि विचार गरियोस् भन्ने प्रस्ताव सर्वसम्मतले स्वीकृत गरेको थियो भने उक्त विधेयकमाथि ७२ घण्टाभित्र संशोधन दर्ता गर्न सकिने व्यवस्था छ। सरकारले लगानी सम्मेलनअघि ल्याएको अध्यादेश प्रतिस्थापन गर्न अहिले लगानी सहजीकरणसम्बन्धी विधेयक ल्याएको हो।
पहिलोपटक ४०० केभी प्रसारण लाइनबाट विद्युत प्रवाह सुरु,"काठमाडौं : निर्माणाधीन हेटौंडाढल्केबरइनरुवा ४०० केभी प्रसारण लाइनको ढल्केबरइनरुवा खण्ड सञ्चालनमा आएको छ। देशभित्रको विद्युत प्रसारण प्रणाली सुदृढीकरण तथा विश्वसनीय बनाउन र नेपालभारतबीचको विद्युत् व्यापार विस्तारका लागि यो प्रसारणलाइन महत्वपूर्ण छ। धनुषाको ढल्केबरबाट सुनसरीको भोक्राहा नरसिंह गाउँपालिका४ स्थित इनरुवा सबस्टेसम्मको १५४ किलोमिटर ४०० केभी डबल सर्किट प्रसारण लाइनलाई मंगलबार बेलुका साढे ७ बजे चार्ज गरी सञ्चालनमा ल्याइएको हो। ढल्केबर र इनरुवा ४०० केभी सबस्टेसनमा जोडेर प्रसारण लाइन चार्ज गरिएको हो। ढल्केबरइनरुवा खण्ड सञ्चालनमा आएसँगै देशभित्र पहिलोपटक ४०० केभीबाट विद्युत् प्रसारण सुरु भएको छ। यसअघि ढल्केबरमुजफ्फरपुर (भारत) अन्तरदेशीय प्रसारण लाइनबाट ४०० केभीमा विद्युत् आयातनिर्यात हुँदै आएको थियो। अब देशभित्र पनि ४०० केभी प्रसारण लाइनबाट विद्युत् प्रवाह सुरु गरिएको हो। नेपाल विद्युत प्राधिकरणका कार्यकारी निर्देशक कुलमान घिसिङले ढल्केबरइनरुवा खण्ड सञ्चालनमा आएसँगै मुख्यरूपमा कोशी प्रदेशका तराईका जिल्लामा विद्युत् आपूर्तिको भोल्टेज सुधार गर्न, समग्रमा देशको प्रसारण प्रणालीलाई गुणस्तर तथा विश्वसनीय बनाउन र नेपालभारतबीचको विद्युत् व्यापारको परिमाण वृद्धि गर्न महत्वपूर्ण उपलब्धी हासिल भएको बताए। प्रसारण लाइनले करिब ४ हजार मेगावाट विद्युत् प्रवाह गर्न सक्छ। प्रसारण पूर्वाधार तयार नभएकाले हालः सञ्चालमा रहेको ढल्केबरमुजफ्फरपुर अन्तरदेशीय प्रसारण लाइनबाट हुने विद्युत् आयातनिर्यात परिमाण अब बढाउन सकिने कार्यकारी निर्देशक घिसिङले उल्लेख गरे। अहिले दुई देशबीचको विद्युत् आयात निर्यात परिमाण ८०० मेगावाट मात्र छ। उनले कोशी करिडोर हुँदै इनरुवा सबस्टेसनमा आएको विद्युत्लाई त्यस क्षेत्रमा खपत गरी अतिरिक्त भएमा ढल्केबरइनरुवा प्रसारण लाइनमार्फत ढल्केबर ल्याएर भारतर्फ निर्यात गर्न पनि सकिने बताए। मकवानपुरको हेटौंडा उपमहानगरपालिका११ स्थित थानाभर्याङस्थित हेटौंडा सबस्टेसनबाट इनरुवा सबस्टेसम्म २ सय ८८ किलोमिटर प्रसारण लाइनलाई दुई खण्डमा विभाजन गरी निर्माण सुरु गरिएको थियो। प्रसारण लाइनलाई हेटौंडाढल्केबर १३४ किलोमिटर र ढल्केबरइनरुवा १५४ किलोमिटरलाई दुई खण्डमा विभाजन गरिएको छ। हेटौंडाढल्केबर खण्ड निर्माणाधीन छ।"
"नेपाल आइडलका विजेता करण परियारलाई प्रधानमन्त्रीको बधाई, बालुवाटार बोलाएर दिए गितार उपहार","काठमाडौं : प्रधानमन्त्री पुष्पकमल दाहाल प्रचण्डले नेपाल आइडल सिजन ५ का विजेता करण परियारलाई बधाइ दिएका छन्। बुधबार बिहान प्रधानमन्त्री निवासमा बालुवाटार नेपाल आइडलका विजेता परियारलाई बोलाएर प्रचण्डले बधाई दिँदै गितार उपहार दिएका हुन्। बधाइ ज्ञापन गर्दै प्रधानमन्त्रीले खेल र सङ्गीतका खास खास इभेन्ट आफूले हेर्ने गरेको बताउँदै युवा पुस्ताका हरेक सुखदुखमा आफू साथमै रहेको बताए। विजेता परियारको साङ्गीतिक क्षेत्रमा निकै राम्रो सम्भावना र भविष्य भएकाले निरन्तर साधनामार्फत् देशकै प्रतिष्ठा बढाउन मेहनत गर्ने प्रचण्डले विश्वास व्यक्त गरे। बर्दियाका परियाले शनिबार पोखराकी सलोमी गुरूङ,दार्जिलिङका सचिन विश्वकर्मा र मोहित भुजेललाई पछि पार्दै उपाधि जितेका हुन्। परियारले नगद २५ लाख र ट्रफीसहित थुप्रै उपहारहरू प्राप्त गरेका थिए। दर्शकको भोटका आधारमा उनलाई विजेता घोषणा गरिएको हो। यस्तै फर्स्ट रनरअप सलोनी गुरुङ र सेकेन्ड रनरअप सचिन विश्वकर्मा भए। गुरुङले १० लाख नगद र ट्रफी पाए भने विश्वकर्माले ५ लाख नगदसहित ट्रफी हात पारेका थिए। विजेताहरूलाई अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले ट्रफी प्रदान गरेका थिए। एपीवान टेलिभिजनले निर्माण गरेको अन्तर्राष्ट्रिय फ्रेन्चाइज गायन रियालिटी शो नेपाल आइडलको पाँचौं संस्करण गत फागुन २४ देखि प्रसारण भएको थियो। पाँचौं संस्करणका लागि देशभरिबाट १ सय ५२ जना छानिएका थिए। एपिवान टेलिभिजनको स्टुडिओमा भएको फिनालेलाई टेलीभिजनसँगै नेपाल आइडलको युटयुबमा लाइभ गरिएको थियो।"
"कोशीमा विपद्को कहर : २४ जनाको मृत्यु, २२५ परिवार विस्थापित","विराटनगर : कोशी प्रदेशमा मनसुनजन्य विपद्बाट जनधनको क्षति हुने क्रम बढेको छ। विपद्को कहरले जनजीवन नराम्रोसँग प्रभावित भइरहेको हो। अविरल वर्षासँगै पहाडमा बाढीपहिरो तथा तराईमा बाढी, डुबान र कटानको समस्या निम्तिएको छ। बाढी, पहिरो, डुबान तथा चट्याङबाट मानवीय र भौतिक क्षति भइरहेको छ। मनसुन भित्रिएयता बाढी, पहिरो, डुबान र चट्याङमा परेर २४ जनाको मृत्यु भइसकेको प्रदेश प्रहरी कार्यालय विराटनगरले जनाएको छ। १७ जनाभन्दा बढी घाइते र २ जना बेपत्ता भएको तथ्यांक प्रहरीले उपलब्ध गराएको छ। १ सयभन्दा बढी पशु चौपाया मरेको र आर्थिक हिसाबले करिब १० करोड बराबरको क्षति भएको जनाइएको छ। प्रदेशका प्रहरीका प्रवक्ता एवं एसपी सुमनकुमार तिमल्सिनाका अनुसार मोरङमा ६, ताप्लेजुङमा ५, झापा र संखुवासभामा ४४, इलाम र सुनसरीमा २२, तथा ओखलढुंगामा १ जनाको मृत्यु भएको हो। बाढी, पहिरो तथा डुबानका कारण २ सय २५ परिवारका ७ सय ३८ जना विस्थापित भएको उनले बताए। एसपी तिमल्सिनाका अनुसार अनुसार ताप्लेजुङमा ७५, मोरङमा ६८, संखुवासभामा ५५ र झापामा २७ परिवार विस्थापित भएका छन्। विस्थापित भएकालाई उद्धार गरेर सुरक्षित स्थानमा लगी विद्यालय, सामुदायिक भवनलगायतमा अस्थायी बासस्थानको व्यवस्था गरिएको उनको भनाइ छ। प्रहरीका अनुसार बाढी र पहिरोका कारण ३३ वटा घरमा पूर्ण र ४२ वटा घरमा आंशिक क्षति पुगेको छ। प्राकृतिक प्रकोपमा परेर पछिल्लो २ दिनमा मात्रै ९ जनाको मृत्यु भएको छ। बाढी र पहिरोमा परेर ६ तथा चट्याङले लागेर ३ जनाको मृत्यु भएको प्रहरीले जनाएको छ। बाढीले बगाएर २ जना बेपत्ता छन्। मोरङको रंगेली नगरपालिका४ मा घाँगी खोलाले बगाउँदा ४५ वर्षीय नागेन मण्डलको बुधबार मृत्यु भएको छ। मोरङ प्रहरीका प्रवक्ता डीएसपी ज्ञानेन्द्रबहादुर बस्नेतका अनुसार ४ जनाले एकैपटक तर्न खोज्दा बिहान १०:४५ बजेतिर नागेनलाई खोलाले बगाएको थियो। स्थानीयको सहयोग लिएर नेपाल र सशस्त्र प्रहरीले खोजी गर्दा घटनास्थलबाट १ सय ५० मिटरजति तल शव भेटिएको डीएसपी बस्नेतले बताए। नागेनसँगै रहेका अरु ३ जना सकुशल छन्। मोरङको रतुवामाई नगरपालिका५ का नुर मोहमदका २ वर्षीय छोरा मोहमद मुसाहाको घरनजिक जमेको पानीमा डुबेर बुधबार मृत्यु भएको छ। मोरङ र सुनसरीको सिमाना भएर बग्ने बूढीखोलाले बगाएर मोरङको सुन्दरहरैँचा नगरपालिका५ खोक्साका २ जना बेपत्ता छन्। बाढीले २४ वर्षीया फूला चौधरी र ६० वर्षीया असरादेवी चौधरीलाई बेपत्ता बनाएको हो। माहिली फुदनी भनिने २२ वर्षीया प्रेमकला चौधरी इटहरी उपमहानगरपालिका४ स्थित गैरीगाउँमा मृत फेला परेकी थिइन्। २२ वर्षीया स्वस्तिका चौधरीलाई उद्धार गरिएको थियो। प्रहरीका अनुसार फूला, प्रेमकला र स्वस्तिका एकै परिवारका बुहारी तथा असरादेवी उनीहरूकी कार्की सासू हुन्। माछा मार्न गएका बेला ४ जनालाई नै मंगलबार बिहान बूढीखोलाले बगाएको जानकारी प्रहरीले दिएको छ। प्रेमकला मृत फेला परेपनि फूला र असरादेवी बेपत्ता छन्। उनीहरूको खोजी भइरहेको प्रहरीले जनाएको छ। मोरङकै केराबारी गाउँपालिका४ को गोगुने खोलाले बगाउँदा ११ वर्षीय श्याम राईको मंगलबार मृत्यु भएको थियो। विद्यालय जाने क्रममा खोलाले बगाएर उनको मृत्यु भएको हो। श्यामलाई उद्धार गर्न खोज्दा १४ वर्षीय भरत राई घाइते भएका थिए। ओखलढुंगामा पहिरोले घर पुरिँदा बुधबार बिहान १ जना महिलाको मृत्यु भएको छ। अविरल वर्षासँगैको पहिरोले चिसंखुगढी गाउँपालिका५ थुम्कीमा घर भत्काउँदा ३५ वर्षीया देवकुमारी खत्रीको मृत्यु भएको प्रहरीले जनाएको छ। प्रहरीका अनुसार देवकुमारीका पति ३९ वर्षीय बाबुराम खत्री र छोरी १८ वर्षीया मेनुका खत्री घाइते भएका छन्। उनीहरूलाई थप उपचारका लागि काठमाडौं लगिएको प्रदेश प्रहरी कार्यालयले जनाएको छ। झापाको मेचीनगर नगरपालिका१४ नमुना टोलका बामरा सतारका २० महिने छोरा रिहान सतारको मंगलबार साँझ खोलाले बगाएर मृत्यु भएको छ। खेल्ने क्रममा फूलबासा खोलामा खसेका उनको खोलाले बगाएर मृत्यु भएको प्रहरीले जनाएको छ। चट्याङले लागेर मंगलबार झापामा २ जनाको मृत्यु भएको थियो। कमल गाउँपालिका६ का ४६ वर्षीय राजन खड्का र गौरादह नगरपालिका८ का ४२ वर्षीय विकाश गिरीको मृत्यु भएको प्रदेश प्रहरी कार्यालयले जनाएको छ। सुनसरीको रामधुनी नगरपालिका४ का ३० वर्षीय उमेशकुमार चौधरीको पनि चट्याङले लागेर मृत्यु भएको थियो। खेतमा काम गर्दैगर्दा चट्याङले लागेर घाइते भएका उनको उपचारका क्रममा विराट शिक्षण अस्पतालमा मृत्यु भएको हो। निरन्तरको वर्षासँगै प्रदेश राजधानी विराटनगर डुबानमा परेको छ। बुधबार दिउँसोबाट पानी रोकिएपछि डुबान कम हुँदै गएको थियो। विराटनगरको पूर्वतर्फ सिंघिया र पश्चिमतर्फ केसलिया खोला छन्। दुवै खोलामा आएको बाढी ओभरफ्लो भएर बस्तीमा छिरेको जानकारी मोरङ प्रहरी प्रमुख एसपी नवराज कार्कीले दिए। बाढी बस्तीमा छिरेपछि खोला आसपासका करिब ५ सय घर डुबानमा परेको अनुमान छ। विराटनगरका धेरै घरहरुमा पानी छिरेको थियो। बस्ता खोलाको बाढी पस्दा विराटनगर विमानस्थलमा उडान अवरुद्ध भएको थियो। ट्याक्सी वे र पार्र्किङमा खोलाबाट ओभरफ्लो भएर बाढी पसेको विमानस्थलका सूचना अधिकारी युवराज भण्डारीले बताए। उनका अनुसार घाम लागेर दिउँसो २ बजेपछि पानी सुकेसँगै उडान सुचारु भएको थियो। विराटनगर महानगरपालिका८ सुकुम्बासी बस्तीमा सिंघिया खोलाको बाढी पस्दा १० परिवार विस्थापित भएका छन्। विराटनगर१९ सरदार टोलका १० र मोरङको बूढीगंगा गाउँपालिका१ मा १६ परिवार विस्थापित भएको एसपी कार्कीले बताए। विस्थापित परिवारलाई खुला ठाउँमा त्रिपाल टाँगेर, विद्यालय, सामुदायिक भवन र छिमेकीको घरमा राखिएको छ। विराटनगर१२ बखरीमा केसलिया खोलाको बाढी पसेको थियो। वर्षासँगै सडक जलमग्न हुँदा कोशी लोकमार्गमा सवारीसाधन आवागमनमा समस्या भएको थियो। बूढीगंगा२ मा रहेको विराट शिक्षण अस्पतालको आकस्मिक कक्ष र विराटनगर४ स्थित नोबेल शिक्षण अस्पतालको भुइँ तला डुबानमा परेको प्रहरीले जनाएको छ। तर, दुवै अस्पतालमा सेवा भने सुचारु रहेको थियो। विराटनगर७ स्थित मालपोत कार्यालयभित्र पानी पस्दा केही कागजपत्र र कम्प्युटर डुबेर क्षति पुगेको प्रहरीले जनाएको छ। विराटनगर३ स्थित प्रहरी चौकी बरगाछीको भाडाको घरभित्र र विराटनगर८ हाटखोलास्थित वडा प्रहरी कार्यालयको ब्यारेक तथा मेसमा समेत १ फिट जति पानी जमेको थियो। निरन्तरको वर्षासँगै विराटनगरमा डुबान हुँदा अधिकांश स्थान जलमग्न बनेका थिए। विराटनगरमा पानी निकासको उचित प्रबन्ध छैन। जसका कारण सामान्य वर्षामै डुबानमा हुन्छ। विराटनगरका विराटनगर महानगरपालिकाले पानीको निकासलाई व्यवस्थित गर्न सकिरहेको छैन। महानगरपालिकाकै लापरबाही र बेवास्ताका कारण बर्सेनि सयौं सर्वसाधारण बाढी एवं डुबानको चपेटामा पर्ने गरेका छन्। एसपी कार्कीले ठाउँठाउँमा प्रहरी परिचालन गरेर बाढी र डुबानबाट पीडित भएकाको उद्धार गरिएको बताए। जोखिमयुक्त स्थानका र समस्यामा परेका सर्वसाधारणलाई उद्धार गरेर सुरक्षित स्थानतर्फ लगिएको उनले बताए। सम्भावित जोखिमलाई ध्यानमा राखेर ठूलो संख्यामा सुरक्षाकर्मी परिचालन गरिएको छ, एसपी कार्कीले भने, जोखिमयुक्त ठाउँहरूको निरीक्षण गर्ने र सर्वसाधारणलाई सचेत गराउने काम जारी छ। विपद्को सम्भावित जोखिमलाई ध्यानमा राखेर सतर्कता अपनाउन सबैमा आग्रह गरिएको उनको भनाइ छ। विराटनगर महानगरका प्रवक्ता एवं विराटनगर५ का वडाध्यक्ष सन्तोष न्यौपानेले पीडितलाई उद्धार गरेर राख्नका लागि विद्यालय र सामुदायिक भवनलाई सेल्टरका रूपमा तयारी अवस्थामा राखिएको बताए। विराटनगरमा ६० वटा सेल्टर तयारी अवस्थामा राखिएको उनको भनाइ छ। अविरल वर्षाले जनजीवन प्रभावित भएसँगै विराटनगर महानगर क्षेत्रका विद्यालयमा बुधबार बिदा दिइएको छ। सरकारी तथा निजी विद्यालयमा एक दिन पठनपाठन बन्द गरिएको हो। प्याब्सन विराटनगरका अध्यक्ष मोहन बुढाथोकीले वर्षा रोकिएर डुबानेको समस्या सामान्य बन्दै गएमा बिहीबारदेखि पठनपाठन नियमित हुने जानकारी दिए। कोशी प्रदेशका प्रहरी प्रमुख डीआईजी चन्द्रकुवेर खापुङले मनसुनजन्य प्रकोप सुरु भएसँगै खोज तथा उद्धारलाई प्रभावकारी बनाइएको जानकारी दिए। पीडितको उद्धारका लागि कुनै कसर बाँकी राखिने छैन। सम्भावित जोखिमको आँकलन गर्दै सर्वसाधारणलाई सुरक्षित स्थानतर्फ सार्ने काम पनि भइरहेको छ, उनले भने, प्रकोपबाट हुने क्षति न्यूनीकरण गर्ने उद्देश्यले ठूलो संख्यामा सुरक्षाकर्मी परिचालन गरिएको छ। उद्धारलाई प्राथमिकतामा राखिएको छ। डीआईजी खापुङले क्षति न्यूनीकरणका लागि सबै निकायबीच एकआपसमा समन्वय गर्ने काम भइरहेको बताए। कोशी प्रदेशमा विगतभन्दा यसवर्षको मनसुनमा औषतभन्दा धेरै पानी परेर मनसुनजन्य जोखिमको सम्भावना अधिक रहेको पूर्वानुमान छ। मुलुकका ७ वटा प्रदेशमध्ये मनसुनमा कोशी सबैभन्दा बढी प्रभावित हुने अनुमान राष्ट्रिय विपद् जोखिम न्यूनीकरण तथा व्यवस्थापन प्राधिकरणले गरेको हो। यो प्रदेशमा करिब १ लाख १३ हजार परिवारका करिब ५ लाख मानिस विपद्बाट कुनै न कुनै हिसाबले प्रभावित हुने आकलन गरिएको छ। कोशीमा बाढीपहिरो तथा डुबानका घटनाबाट २२ हजार घर प्रत्यक्ष प्रभावित हुने तथा ५ हजार परिवारलाई राहत र उद्धारको व्यवस्था गर्नुपर्ने अवस्था आउनसक्ने देखिन्छ। मनसुनजन्य प्रकोपको विश्लेषण गर्दै क्षति न्यूनीकरण गर्न प्रदेश सरकारले मनसुन पूर्वतयारी तथा प्रतिकार्य योजना पास गरेर कार्यान्वयनमा लगिसकेको प्रदेशको आन्तरिक मामिला तथा कानुन मन्त्रालयका निमित्त सचिव कमलबहादुर थापाले बताए। उनका अनुसार सम्भावित जोखिमलाई मध्यनजर गर्दै प्रदेश सरकारले विपद् व्यवस्थापन कार्यलाई अघि बढाएको छ। प्राकृतिक प्रकोप देखा परेको ठाउँमा उद्धारका लागि नेपाली सेना, नेपाल तथा सशस्त्र प्रहरीसहितको टोली परिचालन गरिएको छ, थापा भन्छन्, अन्य सरकारी संयन्त्र पनि परिचालन गरेर खोज तथा उद्धारलाई प्रभावकारी बनाइएको छ। उद्धारका लागि स्रोत, साधन तथा जनशक्तिको व्यवस्थापन मुख्य चुनौती छ। मनसुनजन्य प्रकोपलाई दृष्टिगत गरी खोज, उद्धार तथा राहत र शीघ्र पुनर्लाभका लागि अत्यावश्यकीय मानवीय सहयोग एवं पुनःनिर्माण र पुनःस्थापनामा आधारित रहेर सरकारले काम गरिरहेको थापाले बताए। उनका अनुसार मुख्यमन्त्री हिक्मतकुमार कार्कीको अध्यक्षतामा यसअघि बसेको प्रदेश विपद् परिषद्को बैठकले विपद्का समयमा खोज, उद्धार, राहत सामग्री खरिद र भण्डार गर्नसक्ने अधिकार आन्तरिक मामिला मन्त्रालयलाई दिएको छ। त्यसका लागि विपद् व्यवस्थापन कोषबाट ६ करोड रूपैयाँ खर्च गर्ने तयारी रहेको उनले बताए। जिल्ला विपद् व्यवस्थापन समिति वा स्थानीय विपद् व्यवस्थापन समितिले गरेको सिफारिसका आधारमा पीडितलाई राहत उपलब्ध गराउने प्रदेश सरकारको तयारी छ। विस्थापित भएकालाई तत्काल त्रिपाल, खाद्यान्न, कम्बल र भाँडाकुँडालगायतका राहत सामग्री दिन्छौं, निमित्त सचिव थापाले भने, विपद्मा उद्धारका लागि मन्त्रालयको विपद् व्यवस्थापन महाशाखा प्रमुखको संयोजकत्वमा सबै सुरक्षा निकाय सम्मिलित सूचना समन्वय इकाई खडा गरेर काम सुरु गरिएको छ। इकाईले विपद्का बेला खोज तथा उद्धारका लागि तत्काल टोली परिचालन गर्ने उनको भनाइ छ। थापाका अनुसार प्राकृतिक प्रकोपमा परेर भएको क्षतिको विवरण अनुसार राहत रकम उपलब्ध गराइने छ। एकाघरको दुई जनासम्मको मृत्यु भएमा प्रतिव्यक्ति ११ लाखका दरले र दुई जनाभन्दा बढीको मृत्यु भएमा प्रतिव्यक्ति ५० हजार रूपैयाँका लागि दरले राहत रकम दिइने छ, उनले भने, यसअघि ताप्लेजुङका पीडित परिवारलाई ३ लाख दिइसकिएको छ। घर पूर्ण क्षति भएमा ५० हजार, आंशिक क्षति भएमा ३० र सामान्य क्षति भएमा १५ हजार रूपैयाँका दरले राहत रकम दिइने उनले बताए।"
"कैलालीमा चट्याङबाट दुई जनाको मृत्यु, छ घाइते","कैलाली : कैलालीमा चट्याङबाट दुई जनाको मृत्यु भएको छ । जोशीपुर गाउँपालिका३ भितरियाका ३१ वर्षीय जयराम डगौरा र धनगढी उपमहानगरपालिका १८ एफ गाउँका २७ वर्षीय शालिम चौधरीको चट्याङबाट मृत्यु भएको जिल्ला प्रहरी कार्यालयका प्रहरी नायब उपरीक्षक कविन्दसिंह बोहराले जानकारी दिए। उनका अनुसार डगौराको खेतमा आली बनाउने क्रममा चट्याङ लागि घाइते भइ उपचारका क्रममा महापार्वती क्लिनिकमा मृत्यु भएको हो । चौधरीको खेतमा रोपाइँ गर्ने क्रममा चट्याङ लागि घाइते भइ सेती प्रादेशिक अस्पताल धनगढीमा उपचारकै क्रममा मृत्यु भएको रासस समाचारमा उल्लेख छ। त्यस्तै घाइते हुनेमा जानकी गाउँपालिका४ बेलपुरका २९ वर्षकी रीता कठरिया, सोही ठाउँकी वर्ष २३ की सुष्मा डगौरा, भजनी नगरपालिका६ वर्ष ५५ को रामबहादुर चौधरी, घोडाघोडी नगरपालिका९ बुदेनी वर्ष ९ की सरस्वती भुल र सोही ठाउँका वर्ष ७ की पारु कठायत र वर्ष १० की खिमा कठायत रहेको बताइएको छ ।"
"लमजुङको बगुम पहिरोमा बेपत्ता चारैजनाको शव भेटियो, दोर्दीमा एकको मृत्यु","बेसीसहर : लमजुङको क्व्होलासोथार गाउँपालिका ३, बगुममा मंगलबार राति पहिरोले घर बगाउँदा बेपत्ता भएका ४ जनाको शव भेटिएको छ । गएराति १ बजेतिर पहिरोले ३ वटा घर बगाउँदा २ घरका ४ जना बेपत्ता भएका थिए । स्थानीय, प्रहरी र जनप्रतिनिधि मिलेर खोजतलास गर्दा चारैजनाको शव फेला परेको हो । जिल्ला प्रहरी कार्यालय प्रमुख डीएसपी मिनबहादुर घलेका अनुसार पहिरोमा परेर ७० वर्षीय रुद्रमान गुरुङ,अर्को घरमा बस्ने रुद्रमानका बुहारी ३७ वर्षीया पञ्चकुमारी गुरुङ, पञ्चकुमारीका २ छोरीहरू अन्दाजी ९ वर्षीया इच्छा र अन्दाजी ५ वर्षीया नम्रता गुरुङको शव फेला परेको छ । ३६ वर्षीय भीमबहादुर घले घाइते रहेको र उपचारका लागि सदरमुकाम बेंसीसहर पठाइएको उनले बताए । क्व्होलासोथार गाउँपालिका अध्यक्ष सूर्यप्रसाद गुरुङका अनुसार आमा र २ छोरीको शव घरबाट करिब १५२० मिटर तल र हुमदेवी गुरुङको धन्सारको आडमा एकैठाउँमा फेला परेको थियो । रुद्रमानको शव भने आफ्नै आँगनको तल्लो कुनामा भेटिएको क्व्होलासोथार गाउँपालिका३ का वडाअध्यक्ष आसविर गुरुङले जानकारी दिए । योसँगै लमजुङमा पहिरोबाट मर्नेको संख्या ५ पुगेको छ । दोर्दी गाउँपालिका ९, धैरेनी सुनारगाउँमा मंगलबार राति पहिरोले घर पुरिँदा १६ वर्षीय विकल सुनारको मृत्यु भएको छ । उनका दाइ १८ वर्षीय मिलन सुनार घाइते भएका छन् । २ दाजुभाइ सुतिरहेको अवस्थामा माथिबाट पहिरो घरमा खसेपछि दुवैजना घाइते भएका थिए । घाइते दुवैजनालाई उपचारका लागि बेंसीसहरस्थित लमजुङ अस्पताल ल्याइकोमा अस्पताल ल्याइएकोमा विकललाई चिकित्सकले मृत घोषणा गरेका थिए । घाइते मिलनको उपचार भइरहेको प्रहरीले जनाएको छ । यस्तै मर्स्याङ्दी गाउँपालिका वडा नं ९ लामागाउँमा बलबहादुर गुरूङ र युद्वजंग गुरूङको घर पहिरोले पुरेको छ । मानवीय क्षति नभएपनि अन्य उद्दारकार्य भइरहेको खुदी प्रहरी चौकीका प्रमुख प्रेमप्रसाद शर्माले जानकारी दिए ।"
मोरङमा खोला तर्नेक्रममा एकजना वेपत्ता,विराटनगर : मोरङको रंगेली नगरपालिका४ मा खोलाले बगाएर बुधबार बिहान एकजना बेपत्ता भएका छन् । घाँगी खोलाले बगाउँदा रंगेली४ का ४५ वर्षीय नागेन मण्डल बेपत्ता भएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए । उनका अनुसार ४ जनाले एकैपटक खोला तर्न खोजेका थिए । तर्ने क्रममा नागेनलाई बिहान १०:४५ बजेतिर खोलाले बगाएको बस्नेतले बताए । अन्य ३ जना सकुशल रहेको प्रहरीले जनाएको छ । प्रहरीका अनुसार बेपत्ताको खोजी जारी राखिए पनि हालसम्म फेला पार्न सकिएको छैन । उद्धार सामग्रीसहित नेपाल प्रहरीका १० जना र सशस्त्र प्रहरीका ८ जनाको संयुक्त टोलीले स्थानीयको सहयोग लिएर नागेनको खोजी गरिरहेको छ ।
कपिलवस्तुमा चट्याङ लागेर दुई युवकको मृत्यु,कपिलवस्तु : हावाहुरी र वर्षासँगै परेको चट्याङ कारण दुईजनाको मृत्यु भएको छ । जिल्ला प्रहरी कार्यालयका अनुसार यशोधरा गाउँपालिका वडा नं६ भैसहियाका २२ वर्षीय महेश कलवार र बुद्धभूमि नगरपालिका वडा नं१० प्रेमनगरका १८ वर्षीय राजु ठाकुरको मृत्यु भएको हो । पानी परेको समयमा घर नजिककैको खेतमा गएका बेला महेश कलवारको चट्याङ्ग परेर घटना स्थलमै मृत्यु भएको थियो । यसैगरी राजु ठाकुरको पनि घर बाहिर खेततर्फ जाँदै गर्दा बाटोमै चट्याङ्ग परेर मृत्यु भएको जिल्ला प्रहरी कार्यालयले जनाएको छ । मृतक दुवैजनाको शव पोष्टमार्टमका लागि जिल्ला अस्पतालमा ल्याइएको छ ।
मुख्यमन्त्री अरविन्द केजरीवाललाई लिएर अदालत पुग्यो सीबीआई,नयाँ दिल्ली : बुधबार बिहान सीबीआई दिल्लीका मुख्यमन्त्री अरविन्द केजरीवाललाई लिएर राउज एभिन्यू अदालत पुगेको छ। सीबीआईले मंगलबार राति अरविन्द केजरीवाललाई तिहाड जेलबाट पक्राउ गरेको थियो। राउज एभिन्यू अदालतले सीबीआईको निवेदनमा वारेन्ट जारी गरेको थियो। अरविन्द केजरीवालको जमानत याचिकामा पनि बुधबार सर्वोच्च अदालतमा सुनुवाइ हुँदैछ। यसअघि पनि सीबीआईले तिहार गएर केजरीवाललाई अन्तःशुल्क नीति मामिलामा सोधपुछ गर्यो र त्यसपछि उनलाई हिरासतमा लिएको थियो। अदालतमा हाजिर भएपछि सीबीआईले केजरीवाललाई हिरासतमा लिने प्रयास गर्नेछ। अरविन्द केजरीवालकी पत्नी सुनिता केजरीवाल पनि राउज एभिन्यू कोर्टमा उपस्थित छन्। भ्याकेसन जज अमिताभ रावतले मुद्दाको सुनुवाइ गर्नेछन्। केजरीवालको तर्फबाट वरिष्ठ अधिवक्ता विक्रम चौधरी मुद्दा लडिरहेका छन्। आम आदमी पार्टीका सांसद सञ्जय सिंहले सीबीआईमाथि ठूलो षड्यन्त्र रचेको आरोप लगाएका छन्। सीबीआईले गिरफ्तारीको अनुमानलाई अस्वीकार गर्दै केजरीवाललाई सोधपुछ गर्न सीबीआई टोली तिहाड जेल गएको र उनको बयान रेकर्ड गरेको बताएको छ। यसअघि कथित रक्सी घोटाला मुद्दामा अरविन्द केजरीवालले तल्लो अदालतबाट १ लाख रुपैयाँको व्यक्तिगत धरौटीमा जमानत पाएका थिए तर ईडीले उच्च अदालत गएर त्यसलाई रोक लगाएको थियो। अहिले सर्वोच्च अदालतमा जमानतको सुनुवाइ हुनुअघि सीबीआईले उनलाई पक्राउ गरेको छ। बीबीसी
पोखरामा सडक भासिंदा आवागमनमा समस्या,गण्डकी : पृथ्वी राजमार्गअन्तर्गत पोखरा महानगरपालिका१४ चाउथेमा सडक भासिँदा आवागमनमा समस्या भएको छ। जिल्ला प्रहरी कार्यालय कास्कीका अनुसार सो राजमार्ग आज बिहान भासिएको हो। अविरल वर्षाका कारण चाउथेको आनन्द टोल घट्टेकुलोको पानी बहाव बढ्न गई पृथ्वी राजमार्ग सडकखण्ड भासिएको कार्यालयका सूचना अधिकारी प्रहरी नायब उपरीक्षक वसन्तकुमार शर्माले जानकारी दिए। उक्त स्थानबाट करिब १० मिटर अगाडिको सडकको दायाँतर्फ करिब सात मिटर लम्बाइ र करिब एक मिटर चौडाइ भासिएको उनले जानकारी दिए। सडक मर्मत गरेर यातायात सहज बनाउने प्रयास भइरहेको उनले बताए। रासस
बज्रयोगिनी माईको १२ वर्षे कलेबर फेर्ने कार्यको शुभारम्भ,"काठमाडौं : काठमाडौंको साँखुस्थीत बज्रयोगिनी माईको १२ वर्षे कलेबर फेर्ने कार्यको बुधबारदेखि शुभारम्भ भएको छ । बज्रयोगिनी माईका मूलपूजारी लगाएतका पूजारीहरु तीनदिनसम्म चोखो बसेर पूजाआजा गरेपछि बुधबारबाट कलेबर फेर्ने कार्य शुभारम्भ भएको हो । कलेबर फेर्ने क्रममा भाद्र २० गतेसम्म बज्रयोगिनी माईको मुर्तिमा रङ्ग कोटन गर्ने, अङ्गन्यास गर्ने, प्राण प्रतिष्ठा गर्ने, सिन्दुरा चरण, शिराहुती लगाएतको प्रक्रिया हुने मन्दिरका पूजारी सिद्धिअष्ट बज्राचार्यले जानकारी दिए । सो क्रममा १२१२ बर्षमा बिशेष पूजा हुने उनले बताए। कलेबर फेर्ने कार्य शुभारम्भ गर्नुअघि मुर्तिमा रहेको जीवलाई कलशमा प्रवेश गराउने परम्परा रहेको उनको भनाइ छ । कलेबर फेर्ने क्रममा बज्रयोगिनीको मन्दिर बन्द गर्ने र भाद्र १ गतदेखि भाद्र १० गतेसम्म सोहि स्थानमा रहेको पापमोचन घाटमा दाहसंस्कार गर्न नमिल्ने सक्व बज्राचार्य संघले जनाएको छ ।"
शैक्षिक गुणस्तर सुधारमा गम्भीर बनौं,"न्यून गुणस्तर, असमान पहुँच, भौगोलिक विकटता, लैंगिक र आर्थिकसामाजिक तथा जातीय भिन्नताहरू शिक्षामा व्याप्त छन्। उमेरसमूहका हिसाबले नेपालमा ५ देखि १२ वर्षका ७ लाख ७० हजार बालबालिका अझै विद्यालय बाहिर छन्। कर्णालीमा मात्र १८ हजार बालबालिका विद्यालय बाहिर छन्। कक्षा ३ देखि ८ का आधामात्रै विद्यार्थी अंग्रेजी र गणित विषयको परीक्षामा सफल हुने गरेका छन्। प्रारम्भिक बाल शिक्षामा उपस्थिति दर ५१ प्रतिशत मात्र छ। शिक्षा क्षेत्रमा असमानता व्याप्त छ। किनभने सम्पन्न समूहको ६५ प्रतिशत, विपन्न समूहका १२ प्रतिशत बालबालिका मात्र साक्षरता र संख्याको आधारमा शिक्षामा आबद्ध छन्। निजी क्षेत्रका शैक्षिक संस्थाहरू शैक्षिक गुणस्तरको नाममा अस्पष्ट र भ्रामक विज्ञापन गरी अभिभावक र विद्यार्थीलाई भ्रमित पारिरहेको देखिन्छ। कतिपयले अंग्रेजी भाषा जान्नु, परीक्षामा उच्च अंक ल्याउनु, धेरै अर्थोपार्जन गर्ने विषयहरू डाक्टर, इन्जिनियर विषयको पढाइ गुणस्तरीय मान्छन्। राज्यले नागरिकलाई गुणस्तरीय शिक्षा प्रदानको व्यवस्था सुनिश्चित गर्नुपर्छ। गुणस्तरहीन शिक्षा प्रदान गर्नु भनेको राष्ट्रलाई चाँडै बर्बादीतर्फ धकेल्नु हो। गुणस्तरीय शिक्षाबिना दीक्षित र प्रमाणित जनशक्तिले उत्पादन, सेवा प्रवाहका क्षेत्रहरूमा गुणस्तरहीन सेवा प्रदान गर्दै पुनः दुरगामी नकारात्मक असर पारिरहेको हुन्छ। त्यसकारण शिक्षामा प्रमुख लगानीकर्ता राज्य, दोस्रो लगानीकर्ता अभिभावक, विद्यार्थी समाज, शिक्षक, शिक्षा क्षेत्रका विज्ञहरू गुणस्तरीय शिक्षा र शैक्षिक पहुँचका बारेमा स्पष्ट हुनु जरुरी छ। यहाँको उत्पादन प्रणाली, मूल्य, मान्यता र आन्तरिक र विश्वबजारसमेतलाई मध्यनजर गरी गुणस्तरीय शिक्षाको स्पस्ट परिभाषा तय गर्नुपर्छ। कर्णालीमा पनि शिक्षाको गुणस्तर खस्किँदो अवस्थामा छ। यसलाई सुधार गर्न समयमै गम्भीर नहुने हो भने बेरोजगार जनशक्ति बढ्नेछ। यसले मुलुकलाई नै धक्का पुग्नेछ। (मल्ल, खाँडाचक्र नगरपालिका१, कालीकोटका शैक्षिक एवं सामाजिक अभियन्ता हुन्।)"
"सिन्धुलीका नौवटा पालिकाको बजेट सार्वजनिक : स्वास्थ्य,शिक्षा र पूर्वाधार विकास प्राथमिकतामा","सिन्धुली : सिन्धुलीका नौवटै स्थानीय तहले आगामी आर्थिक वर्षका लागि नीति तथा कार्यक्रम र बजेट सार्वजनिक गरेका छन् । दुई नगरपालिकासहित नौंवटै पालिकाले आगामी आर्थिक वर्ष २०८१०८२ का लागि कूल ६ अर्ब ८२ करोड १८ लाख ४९ हजार २ सय रुपैयाँ बराबरको अनुमानित बजेट सार्वजनिक गरेका हुन् । जिल्लाका अधिकांश पालिकाहरूले कृषिलाई प्रथामिकतामा राखेर बजेट सार्वजनिक गरेका हुन् । यस्तै स्वास्थ्य,शिक्षा र पूर्वाधार विकासमा पनि बजेटले प्राथमिकता पाएका छन । जिल्लामा सबैभन्दा धेरै कमलामाई नगरपालिकाले १ अर्ब ३५ करोड ९ लाख ५५ हजारको अनुमानित बजेट सार्वजनिक गरेको छ । यस्तै दुधौली नगरपालिकाले १ अर्ब ९ करोड ६१ लाख ११ हजार ४ सय रुपैयाँ बराबरको बजेट सार्वजनिक गरिएको छ । गाउँपालिका मध्ये जिल्लाको तिनपाटन गाउँपालिकाले ८१ करोड ५० लाख ३५ रुपैयाँको बजेट सार्वजनिक गरेको गाउँपालिकाका उपाध्यक्ष धनबहादुर पुलामी (अशोक) ले बताए । गाउँपालिकाले आगामी आर्थिक वर्ष कृषि,पशुपंक्षी,सिप विकास र रोजगार, शिक्षा,स्वास्थ्य र खानेपानीलाई प्राथमिकतामा राखेको छ । यस्तै पूर्वाधार विकाससँगै आयुर्वेद,बहुक्षेत्रीय पोषण प्रवद्र्धन र सामाजिक सुरक्षा, खानेपानी र सरसफाइ, खेलकुद, वन तथा वातावरण,विपद व्यवस्थापन,संथागत विकास तथा सेवा प्रवाहलाई समेत नीति तथा कार्यक्रममा प्राथमिकता राखिएको गाउँपालिकाका अध्यक्ष कर्णबहादुर थापाको भनाइ छ । हरिहरपुरगढी गाउँपालिकाले ६८ करोड ५९ लाख ७७ हजारको बजेट सार्वजनिक गरेको छ भने सुनकोसी गाउँपालिकाले ६४ करोड १५ लाख २७ हजारको अनुमानित बजेट सार्वजनिक गरेको छ । गाउँपालिकाकी अध्यक्ष दिपा बोहोरा दाहालले निति तथा कार्यक्रम र उपाध्यक्ष कपिल कोइरालाले आगामी आर्थिक वर्षका लागि अनुमानित बजेट प्रस्तुत गरेका हुन् । जिल्लाको मरिण गाउँपालिकाले अन्य पालिकाको तुलनामा यस पटक जनमुखी निति तथा कार्यक्रम र बजेट सार्वजनिक गरेको जनाएको छ । कुल ६३ करोड ८० लाख ६३ हजार ८० सय बराबरको अनुमानित बजेट प्रस्तुत गरेको मरिण गाउँपालिकाले कृषि र रोजगारलाई मुख्य प्राथमिकता दिएको भएपनि आगामी वर्षका लागि समाजवाद उन्मुख आधार तयार गर्ने गरी निति तथा कार्यक्रम ल्याइएको मरिण गाउँपलिकाका अध्यक्ष विमर्श मोक्तान प्रख्यातको भनाई छ । अध्यक्ष मोक्तानद्धारा प्रस्तुत निति तथा कार्यक्रममा मरिणका विपन्न परिवारलाई आवास निर्माण, किसानलाई पेन्सन, जनयुद्धका शहिद तथा वेपत्ता परिवारलाई मासिक निर्वाह भत्ता देखि पूर्व जनमुक्ति सेना र जनयुद्धका घाइते तथा अपाङ्गता भएका व्यक्तिहरुलाई निशुल्क स्वास्थ्य वीमा गर्ने जस्ता कार्यक्रम ल्याइएको छ । सहिद तथा वेपत्ता परिवारका आफन्तका लागि मासिक दुई हजार रुपैयाँका दारले निर्वाह भत्ता दिईने छ । गणतन्त्र सेनानी पूर्वजनमुक्ती सेनालाई सम्मान र आजिवन स्वास्थ्य विमाको कार्यक्रम लागु गरिने छ, अध्यक्ष मोक्तानले भने । गोलन्जोर गाउँपालिकाले गाउँपालिकालाई कृषि तथा फलफुलमा आत्मनिर्भर बनाउने महत्वपूर्ण योजनाका साथ निति तथा कार्यक्रम र बजेट सार्वजनिक गरेको छ । गाउँपालिकाका उपाध्यक्ष ज्वाला प्रसाद न्यौपाने (पुकार) ले गोलन्जोर गाउँसभाको १५ औं अधिवेशनमा आगामी आर्थिक वर्ष २०८१०८२ का लागि कूल ५७ करोड ४ लाख ११ हजार ५ सय रुपैयाँको बजेट सार्वजनिक गरेका हुन् । यस्तै फिक्कल गाउँपालिकाले ६० करोड रुपैयाँ बराबरको बजेट सार्वजनिक गरेको छ । फिक्कलले पनि कृषिलाई नै प्राथमिकतामा राखेर बजेट विनियोजन गरिएको उपाध्यक्ष राजु बरालले जनाए । जिल्लामा सबभन्दा कम बजेट घ्याङ्लेख गाउँपालिकाले सार्वजनिक गरेको छ । उक्त पालिकाले ४२ करोड ९० लाख ३ हजार ३ सय ६५ रुपैयाँको अनुमानित बजेट सार्वजनिक गरेको हो । यस पटक जिल्लाका सबै पालिकाहरुले तोकिएको समयमा नै नीति तथा कार्यक्रमहरू सार्वजनिक गरेका हुन् ।"
जिल्ला अस्पताल हुम्लामा खानेपानीको चरम अभाव,हुम्ला : जिल्ला अस्पताल हुम्लामा खानेपानीको चरम अभाव देखिएको छ। १५ शैयाको सो अस्पतालमा नियमित पानी नआएपछि सेवा लिन आएका बिरामीलगायत अस्पतालको सरसफाइमा समस्या देखिएको छ। अस्पातलमा पानी नहुँदा बिरामीको लुगाकपडा धुन नपाएको सिमकोट गाउँपालिका ५ की सरस्वती रोकायाले दुखेसो पोखिन् । उनले सुत्केरी आमा र बच्चाको कपडा सफा गर्न पानी नहुँदा साह्रै समस्यामा परेको बताइन्। खानेपानीको समस्याले बिरामीदेखि अस्पतालका उपकरण सरसफाइमा समस्या भएको जिल्ला जनस्वास्थ्य कार्यालय हुम्लाको प्रमुख प्रेमबहादुर सिंहले जानकारी दिए । महिनौंदेखि खानेपानी अभाव हुँदा खानेपानी उपभोक्त समितिलाई हारगुहार गरेपनि सुनुवाइ नभएको प्रमुख सिंहले बताए । उनले यस विषयमा खानेपानी उपभोक्ता समिति गम्भीर बन्नुपर्ने बताए। अस्पताललाई दैनिक १० हजार लिटर पानी आवश्यक पर्ने उनको भनाइ छ।
जलवीरेमा पहिरो खस्दा नारायणगढमुग्लिन सडक अवरुद्ध,चितवन : नारायणगढमुग्लिन सडक खण्डअन्तर्गत इच्छाकामना गाउँपालिका६ जलवीरेमा पहिरो खस्दा सडक अवरुद्ध भएको छ । जिल्ला प्रहरी कार्यालयका सूचना अधिकारी प्रहरी नायब उपरीक्षक भेषराज रिजालका अनुसार बिहानदेखि परेको अविरल वर्षाका कारण पहिरो खसेपछि अवरुद्ध सडक खोल्ने प्रयास जारी छ । हाल पानी परिरहेकाले द्रुत गतिमा पहिरो पन्छाउन समस्या भएको उनले राससलाई बताए। सडक अवरुद्ध भएपछि यातायातका साधनहरू बाटोमै रोकिएका छन्।
एसइई नतिजा भोलि सार्वजनिक हुने,"भक्तपुर : परीक्षा नियन्त्रण कार्यालय सानोठिमीले यस वर्षको माध्यमिक शिक्षा परीक्षा (एसइई)को नतिजा बिहीबार सार्वजनिक गर्ने निर्णय गरेको छ। परीक्षा नियन्त्रण कार्यालय सानोठिमीमा एसइईको नतिजा सार्वजनिक गर्न आज बसेको राष्ट्रिय परीक्षा बोर्डको बैठकले बिहीबार नतिजा सार्वजनिक गर्ने निर्णय गरेको परीक्षा नियन्त्रक नन्दलाल पौडेलले जानकारी दिए। 'नतिजा आज सार्वजनिक गर्ने तयारी रहेको र बैठक बसेर नमुना अभ्यास पनि गरियो, केही प्राविधिक काम बाँकी भएकाले भोलि बिहान पुनः बैठक बसेर नतिजा सार्वजनिक गर्ने छौं,' उनले भने। असार १५ गतेभित्र नतिजा सार्वजनिक गर्ने बोर्डको तालिका रहेको थियो। बोर्डले गत वर्ष असार २४ मा एसइईको नतिजा सार्वजनिक गरेको थियो। परीक्षा नियन्त्रक पौडेलले यस वर्ष लेटर ग्रेडिङ निर्देशिका, २०७८ अनुसार नतिजा सार्वजनिक बताए। यस वर्षको नतिजामा विद्यार्थीले सैद्धान्तिकतर्फ ७५ अङ्कको परीक्षामा ३५ प्रतिशत अर्थात् २६ दशमलव २५ अंक अनिवार्य ल्याउनै पर्ने अन्यथा फेल भएसरह मानिने गरी एनजी उल्लेख गरिएको ग्रेड सिट आउने उनले जानकारी दिए। आन्तरिकतर्फ २५ पूर्णाङ्कको परीक्षामा ४० प्रतिशतअर्थात् १० अङ्क ल्याउनुपर्छ। एनजी आउने परीक्षार्थीले ग्रेड वृद्धि परीक्षा नदिई कक्षा ११ मा पढ्न पाउने छैनन्। विद्यार्थीले दुई विषयमा ग्रेड वृद्धि परीक्षा दिन पाउने छन्। दुईभन्दा बढी विषयमा न्यूनतम ३५ प्रतिशत अङ्क नपाएका र ग्रेड वृद्धि परीक्षा दिँदा पनि ३५ प्रतिशत अङ्क ल्याउन नसकेका परीक्षार्थीले अर्को वर्ष एनजी लागेको विषयमा मात्र परीक्षा दिन पाउनेछन्। गतचैत १५ गतेदेखि २७ गतेसम्म सञ्चालित परीक्षामा नियमिततर्फ चार लाख ६७ हजार विद्यार्थीले परीक्षा दिएका छन्। ग्रेड वृद्धितर्फ २१ हजार विद्यार्थीले परीक्षा दिएका छन्।"
भरतपुरको दियालो बंगला साउनबाट सर्वसाधारणका लागि खुला हुने,"चितवन : भरतपुरस्थित ऐतिहासिक दियालो बंगला साउनको पहिलो साताबाट सर्वसाधारणका लागि खुल्ला गर्ने तयारी गरिएको छ । बंगलाको स्तरोन्नति र रङरोगनको काम अन्तिम चरणमा पुगेको छ । १५ दिनमा सबै काम सकेर उदघाटनको मिति ताकिने जनाइएको छ। सो बंगला पूर्वराजाहरूले प्रयोग गर्दै आएका थिए। संस्कृति,पर्यटन तथा नागरिक उड्डयनमन्त्री हितबहादुर तामाङ ,भरतपुर महानगरपालिका प्रमुख रेनु दाहाल लगायतले मंगलबार दरबारको निरीक्षण गरेका थिए । 'नेपाल ट्रष्टले स्तरोन्नति र रङ लगाउने काम गरिरहेको छ । महानगरपालिकाको तर्फबाट हरियाली र सौन्दर्यकरणको काम गरेको छ । दरवारभित्रको सरसमान मिलाउने काम बाँकी छ । असार मसान्तभित्र सबै तयारी पूरा हुनेछ,' महानगर प्रमुख रेनु दाहालले भनिन् । भरतपुर भ्रमण वर्ष २०२४का क्रममा भरतपुर महानगरपालिकाले पर्यटकीय आकर्षणको रुपमा सर्वसाधारणको लागि खुल्ला गर्न लागेको हो । यसका लागि महानगरले नेपाल ट्रष्टसँग द्विपक्षीय सहमति गरिसकेको छ । महानगरपालिकाले भरतपुर भमण वर्षको सन्दर्भ पारेर सर्वसाधारणको लागि खुल्ला गर्न लागेको हो। भरतपुर भ्रमण वर्षको सन्दर्भमा छिटो सञ्चालनमा ल्याउन प्रयत्न भइरहेको छ। पर्यटक कम आउने समय भएकाले ढिलो भएपनि राम्रो गरौं भनेर समय लिएका हौं । भित्र पस्दा सबैलाई बेग्लै अनुभूति हुने वातावरण हुने खालको काम गर्न लागेका छौं,महानगर प्रमुख दाहालले भनिन् ,असार मसान्तभित्र सबै काम सकेपछि उदघाटनको मिति तोक्ने छौं।' योजना अनुसार प्रधानमन्त्री पुष्पकमल दाहालले संग्रहालयको उदघाटन गर्ने कार्यक्रम रहेको छ । दियालो बंगलामा राजपरिवारले प्रयोग गरेका सामग्री अहिले पनि जस्ताको तस्तै छन् । दरवारको छेउमा दरवारका महिला सुसारेका लागि नानीगञ्ज छ भने सँगै राजाको सुरक्षा गार्डका लागि एडीसी क्वाटर छ । त्यस्तै,राजाले प्रयोग गरेका पलङ पनि सुरक्षित नै राखिएका छन् । राजा महेन्द्रको निधन भएको कक्ष,डाइनिङ हल र भान्साका भाँडाकुँडा,शिकार गर्ने सामग्री,क्याम्प गर्ने संरचना पनि जोगाएर राखिएको छ । महानगरका पर्यटन विज्ञ सल्लाहकार विश्व सुवेदीले नेपालको ऐतिहासिक सामग्रीलाई पर्यटनसँग जोड्न खोजिएको बताए । राजपरिवारले प्रयोग गर्ने सामान सर्वसाधरणलाई देखाउन पर्यटनको केन्द बनाउन खोजिएको हो ,सुवेदीले भने ,जंगल सफारीमा मात्रै सिमित चितवनमा दरवारले पर्यटकीय क्रियाकलाप बढाएर बसाइ अवधि लम्बाउन सकिन्छ । दरबारको पहिलो तलाको ठूलो बैठक कक्षको भित्तामा राजा महेन्द्र र वीरेन्द्रको तस्बिर सजाएर राखिएका छन् । भित्तामा बाघको टाउको जस्ताको तस्तै राखिएको छ । राजा महेन्द्रले शिकार गरी मारेको घडियाल गोही भर्याङमा राखिएको छ । दरबारको छेउमै महिला सुसारेका लागि नानीगन्ज, सुरक्षा गार्डका लागि एडीसी क्वार्टर, ग्यारेज र त्यसको छेउमा स्वीमिङ पुल छ । अहिले त्यहाँ ट्रस्टको कार्यालय राखिएको छ। बंगलाका पमुख दिल बहादुर कार्कीले ऐतिहासिक दरवार खुला गरेसँगै पर्यटकको चहल पहल बढ्ने विश्वास व्यक्त गरे। संग्रहालय खुलाउन बृक्षारोपण गरिएको छ । सरसफाइको काम भएको छ ,कार्कीले भने ,'राजा आउन छोडेपछि सुनसान थियो । अब चहलपहल बढ्छ कि भन्ने लागेको छ । शिकारका सौखीन राजा महेन्द्र तराईमा शिकार खेल्न जाँदा दियालोमै बस्थे। उनको २०२८ माघ १७ मा दियालो बंगलामै निधन भएको थियो। त्यसपछि विरेन्द्र राजा महेन्द्रको वार्षिक तिथि पारेर राजा वीरेन्द्र बंगलामा आउने गर्थे। राजा वीरेन्द्रले २०५७ सालमा आफ्नो जन्मोत्सव पनि यही दरबारमा मनाएका थिए ।"
सिन्धुलीमा ६ सय १५ किलो गाँजासहित एकजना प्रहरी नियन्त्रणमा,"सिन्धुली : सिन्धुली प्रहरीले ६ सय १५ किलोग्राम गाँजासहित एकजनालाई पक्राउ गरेको छ। कटारी नगरपालिका ६ उदयपुर घर भइ सिन्धुलीको हरिहरपुरगढी ७ चिसापानी बस्ने ४६ वर्षीय कुमार पाख्रिन गाँजासहित पक्राउ परेका हुन्। शनिबार साँढे १ बजेतिर इलाका प्रहरी कार्यालय कपिलाकोटलाई प्राप्त विशेष सूचनाका आधारमा सिन्धुलीको हरिहरपुरगढी गाउँपालिका ७ चिसापानी स्थित थोले ब्लोनको गोठमा गई खानतलासी गर्दा ६ सय १५ किलो लागुऔषध गाँजा बोरा तथा फलामको ड्रममा लुकाइ छिपाइ राखेको अवस्थामा बरामद गरिएको सिन्धुलीका प्रहरी प्रमुख गोविन्दराज काफ्लेले जानकारी दिए । उक्त गाँजा नियन्त्रण गर्न सूचना प्राप्त हुनासाथ जिल्ला प्रहरी कार्यालय सिन्धुलीबाट प्रहरी अधिकृतको कमाण्डमा प्रहरी टोली खटिएको थियो। बरामद भएको गाँजा जिल्ला प्रहरी कार्यालय सिन्धुलीमा नापतौल गर्दा बोरासहित ६ क्विन्टल १५ किलो भएको पुष्टि भएको छ। यो सिन्धुली जिल्लामा सम्भवत अहिलेसम्मकै ठूलो परिमाणमा बरामद गरिएको गाँजा हो । यो त जिल्लामा लागुऔषध गाँजा नियन्त्रण गरिएको एउटा प्रतिनिधि घटना मात्रै हो । पछिल्ला वर्षहरूमा जिल्लामा लागुऔषध ओसारपसारको ग्राफ बढ्दै गएको प्रहरीकै तथ्यांकले देखाएको छ । जिल्ला प्रहरी कार्यालय सिन्धुलीका प्रहरी प्रमुख तथा प्रहरी उपरिक्षक काफ्लेका अनुसार पछिल्ला तीन वर्षमा मात्र जिल्लामा १४ सय ५५ दशमलव ९९५ किलो गाँजा प्रहरीले नियन्त्रणमा लिएको छ । यसले जिल्ला अबैध गाँजा खेतिको उत्पादन तथा ओसार पसारको ट्रान्जिट प्वइन्ट बन्दै गएको पुष्टि गर्दछ । सिन्धुलीमा अबैध गाँजा खेति गर्ने र अबैधरुपमा ठूलो परिमाणमा गाँजा निकासी हुने गरेको यस तथ्यांकले पुष्टि गर्दछ । गत आर्थिक वर्ष २०७८०७९ देखि ०८००८१ को हालसम्म जिल्लाका विभिन्न स्थानमा गरी १७ विगाह १८ कठ्ठा क्षेत्रफलमा लगाइको अबैध गाँजा खेति प्रहरीले फडानी गरेर नष्ट गरेको छ । सिन्धुलीका हरिहरपुरगढी, मरिण र घ्याङलेख गाउँपालिकामा विशेष गरेर अबैध गाँजा खेति गर्ने गरिएको छ । भारतीय व्यवसायीको लगानीमा यी क्षेत्रमा बर्सेनि गाँजा खेति गर्ने र प्रहरीले नष्ट गर्ने कार्य हुँदै आएको छ । प्रहरी प्रमुख काफ्लेका अनुसार सिन्धुलीमा गाँजासहित खैरो हिरोईन, एम्पुल, ट्यावलेट तथा विभिन्न प्रकारका झोल लागुऔषधको समेत ओसार पसार हुने गरेको छ । गत आर्थिक वर्ष २०७८०७९ देखि ०८००८१ को हालसम्मको तथ्यांङ्क अनुसार सिन्धुलीमा १४ सय ५५ दशमलव ९९५ किलो गाँजा, १ सय ५२ दशमलव ७२६ मिलिग्राम हिरोईन, ७ सय ५ दशमलव ८५५ ग्राम चरेश, ६ हजार ३ सय ५५ एम्पुल, ७ हजार १ सय ७ वटा ट्यावलेट र १ हजार १ सय १४ बोतल झोल पदार्थ नियन्त्रणमा लिइएको छ, उनले भने । यो समयमा लागुऔषध ओसार पसार तथा नियन्त्रणका १ सय ७२ घटना घटेका छन् । यो निक्कै ठुलो तथ्यांङ्क हो । प्रहरीले २०७८०७९ देखि ०८००८१ सम्ममा १ सय ११ वटा लागुऔषधका मुद्धा दर्ता गरेर अनुशन्धान गरेको छ । उक्त मुद्धामा ५० जनालाई संझाई बुझाई गरेर छाडिए पनि १ सय १ जनालाई पक्राउ गरेर कानुनी दायरामा ल्याएको तथ्याङ्क छ । प्रहरीले तीन वर्षको अवधिमा १ सय ३६ पटक विभिन्न स्थानमा जनचेतनामुलक कार्यक्रमको आयोजना गर्दै अवैध लागुऔधषको ओसार पसार तथा दुरुपयोगसम्बन्धी सचेतना प्रवाह गरेको थियो । यसपटक पनि लागु औषध दुरुपयोग तथा अवैध ओसारपसारविरुद्धको अन्तराष्ट्रिय दिवस मनाइ रहँदा जिल्लामा यति ठूलो परिमाणमा गाँजा नियन्त्रण हुँदा प्रहरीलाई नै चुनौति थपिएको छ । सिन्धुलीमा उत्पादन हुने गाँजा तराईका जिल्लाका साथै भारतसम्म ओसारपसार हुने गरेको छ भने खैरोहिरोइन, एम्पुल, ट्यावलेट तथा झोल पदार्थका लागु औषधहरु सिन्धुली हुँदै राजधानी काठमाडौं सप्लाई हुने गरेको छ । तराईका जिल्लासँग जोडिएको सिमानामा कडाईका साथ चेकजाँच नहुनु र वीपी,मध्येपहाडी र मदनभण्डारी जस्ता ठूला तीनवटा राजमार्गहरु सिन्धुली जिल्लाअन्तरगत नै पर्ने भएका कारण पनि अवैध लागुऔषध ओसार पसारका घटनाहर बढ्दै गएको देखिन्छ।"
खोलाले बगाएर बेपत्ता भएका पुरुष मृत फेला,विराटनगर : मोरङको रंगेली नगरपालिका४ मा खोलाले बगाएर बुधबार बिहान बेपत्ता भएका पुरुषको शव फेला परेको छ। घाँगी खोलाले बगाउँदा बेपत्ता भएका रंगेली४ का ४५ वर्षीय नागेन मण्डललाई मृत अवस्थामा फेला पारिएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए। उनका अनुसार ४ जनाले एकैपटक खोला तर्न खोजेका थिए। तर्ने क्रममा नागेनलाई बिहान १०:४५ बजेतिर खोलाले बगाएको थियो। स्थानीयको सहयोग लिएर नेपाल र सशस्त्र प्रहरीले खोजी गर्ने क्रममा घटनास्थलबाट १५० मिटरजति तल शव फेला डीएसपी बस्नेतले बताए। शवलाई पोस्टमार्टमका लागि रंगेली अस्पताल लगेर इन्सपेक्टर सन्तोष खड्का नेतृत्वको टोलीले घटनाको अनुसन्धान सुरु गरेको छ। नागेनसँगै रहेका अन्य ३ जना भने सकुशल छन्।
पसल बन्द गरेर सुनचाँदी व्यवसायी आन्दोलित,"काठमाडौं : सरकारले बजेटमार्फत सुनमा अव्यवहारिक भन्सार वृद्धि गरेको भन्दै सुनचाँदी व्यवसायीहरूले पसल बन्द गरेर विरोध प्रदर्शन गरेका छन् । हाल सुनमा लगाइएको भन्सार वृद्धिको विरोध गर्दै संयुक्त सुनचाँदी व्यवसायी तथा कालिगढ संघर्ष समितिले काठमाडौं न्युरोड क्षेत्रमा विरोध प्रदर्शन गरेका हुन् । उनीहरूले प्रदर्शनका क्रममा पसल बन्द गर्दै विरोध जनाएका छन् । उनीहरुले अव्यवहारिक सुनको भन्सार वृद्धिका कारण उपभोक्तालाई महङ्गो पर्ने,कालीगढहरूलाई विस्थापीत गर्ने अवस्था निर्माण भएको जनाएका छन् । त्यस्तै भन्सार वृद्धिका साथै गहनामा बिलासिता कर लगाउने निर्णयको विरोध गर्दै शान्तिपूर्ण पदयात्रा गरिएको नेपाल सुनचाँदी व्यवसायी महासंघका उपाध्यक्ष विपिन रामुदामुले बताए । त्यस्तै सुनचाँदी व्यवसाय तथा कालिगढ मैत्री नीति निर्देशीका, ऐन तुरुन्त लागू गर्नुपर्ने माग पनि आफूहरुको रहेको उनले बताए। त्यस्तै व्यवसायीहरूले सुनचाँदीमा आकर्षक विज्ञापन प्रकाशित गरी आम उपभोक्तामा भ्रम छर्ने,गहना व्यवसायीहरूलाई अन्योलमा पर्ने एवं व्यवसायी र कालीगढबीच द्वन्द्व सिर्जना गर्ने कार्य केही व्यवसायीहरूले गरेको भन्दै त्यसको समेत विरोध समेत गरेका छन् ।"
पहिरोमा परी घाइते भएका बाबुछोरीलाई उपचारका लागि हेलिकोप्टरबाट काठमाडौं लगियो,ओखलढुंगा : पहिरोले घर गोठ पुरिँदा घाइते भएका बाबु छोरीलाई उपचारका लागि हेलिकोप्टरबाट काठमाडौं लगिएको छ । चिशंखुगढी गाउँपालिका ५ स्थित थुम्की बस्ने ३९ वर्षीय बाबुराम खत्री र उनकी छोरी मेनुका खत्रीलाई हेलिकोप्टरबाट उपचारका लागि टिचिङ हस्पिटल पठाइएको गाउँपालिका अध्यक्ष निशान्त शर्माले जानकारी जानकारी दिए । पहिरोले घर पुर्दा खत्रीकी श्रीमती ३५ वर्षीय देवकुमारी खत्रीको घटनास्थलमै मृत्यु भएको थियो। प्रहरीले मृतकको शव घटनास्थबाट उद्धार गरी पोष्टमार्टमका लागि जिल्ला अस्पताल पठाइएको जिल्ला प्रहरी कार्यालय ओखलढुंगाल जनाएको छ।
कलंकी ट्रेड सेन्टरको सटर ठगीमा ६ जना पक्राउ,"आवश्यक सबै पूर्वाधार र सुविधासहितको ज्येष्ठ नागरिकको एकीकृत सामूहिक बस्ती विकास गतिलो अभ्यास हुन सक्छ। काठमाडौं :कलंकीस्थित कलंकी ट्रेड सेन्टर केटीसी र नेसनल बिजनेस ट्रेड सेन्टर एनविटीसी का सटरको स्वामित्व दिने भन्दै करोडौं ठगी गर्ने पक्राउ परेका छन् । जिल्ला प्रहरी परिसर काठमाडौंको टोलीले उनीहरूलाई काठमाडौंको विभिन्न स्थानबाट पक्राउ गरेको हो । पक्राउ पर्नेमा कलंकी डेभलपर्स र मिला ल्यान्ड डेभलपमेट प्रालिका सञ्चालक समितिका अध्यक्ष लाजिम्पाटका नरेन्द्र बज्राचार्य छन् । यस्तै गरी ललितपुर कुपण्डोलका राजेशकृष्ण श्रेष्ठ, पाल्पा तानसेनका निरन्जनकुमार श्रेष्ठ, कास्कीका चिरञ्जीवी पौडेल, स्याङ्जा वालिङका शान्तिरमण पंगेनी छन् । जिल्ला प्रहरी परिसर काठमाडौंका प्रवक्ता नवराज अधिकारीका अनुसार उनीहरूविरुद्ध विमला भण्डारीसमेत ३३ जनाको जाहेरी परेको छ । उनीहरूले सटरको स्वामित्व दिने भन्दै विभिन्न व्यक्तिहरूबाट अर्बौं उठाएको आरोप छ । पहिलो फेजमा १३ करोड ७३ लाख रुपैयाँ बढी ठगी भएको भन्दै ३३ जनाले प्रहरी परिसर काठमाडौंमा जाहेरी दिएका छन् । प्रहरीका अनुसार पक्राउ परेका बज्राचार्य प्राइम बंैकका सञ्चालकसमेत हुन् । यो समूहले निर्माण गरेको कलंकी ट्रेड सेन्टर केटीसी र नेशनल बिजनेस टेड सेन्टर एनविटीसी मा सयौ व्यापारीको ५ अर्ब रुपैयाँ बढी लगानी रहेको छ । न्युरोड, भोटेबहाल र महाबौद्ध एरियामा व्यापार गरिरहेको व्यापारीलाई नेपालकै ठूलो होलसेल मार्केट निर्माण गर्न लागेको भन्दै लगानी गर्न हौस्याएको थियो । २०६९ सालबाट बन्न सुरु भएको एनविटीसी मा सयौ व्यक्तिको झन्डै ३ अर्ब रुपैयाँ लगानी रहेको छ । भवन बनाएर सञ्चालनमा आए पनि सटरको स्वामित्व नदिएपछि लगानीकर्ताहरू जाहेरी लिएर प्रहरीकोमा पुगेका हुन् । निर्माण कम्पनीले पटकपटक समय सार्ने र बहाना बनाउन थालेपछि व्यापारीहरू आन्दोलित भएका थिए ।"
"वडाध्यक्षले नै विद्यालयमा गरे तालाबन्दी, पठनपाठन ठप्प","ढल्केवर(धनुषा) : धनुषाको धनुषाधाम नगरपालिका९ धारापानीस्थित रहेको श्री माध्यमिक (प्राविधिक तथा व्यावसायिक) विद्यालयमा तीन दिनदेखि पठनपाठन अवरुद्ध भएको छ। सहजीकरण गर्नुपर्ने विषयमा वडाध्यक्ष सुरजकुमार लामा आफ्नो प्रत्यक्ष संलग्नतामै विद्यालयमा हंगामा गराएपछि तीनदिनदेखि पठनपाठन ठप्प भएको हो। प्रधानाध्यापक प्रदिप कुमार सिंहले विद्यालयमा रहेको शिक्षक अभावलाई परिपूर्ती गर्ने विषयमा सहजीकरण गरिदिन वडाध्यक्ष लामालाई पटकपटक आग्रह गरेपनि वडाध्यक्षले त्यसो नगरी उल्टै विद्यालयलाई विवादतर्फ धकेलेको आरोप छ। विद्यार्थीलाई उक्साएर वडाध्यक्ष लामाले आफ्नै उपस्थितिमा विद्यालयमा ताल्चा लगाएपछि विवाद बढेको हो। सोमबार वडाध्यक्ष लामाको नेतृत्वमा विद्यालयमा तालाबन्दी गरी विद्यालयका प्रधानाध्यापक सिंहलगायत सम्पूर्ण शिक्षकमाथि गालीगलौज दुर्व्यवहार गर्दै केही शिक्षकहरूमाथि हातपातसमेत भएको एक स्थानीयले बताए। अहिले विद्यालय पूर्णरूपमा बन्द छ। पढाई प्रभावित भइरहेको छ। यस्ता विषयमा वडाध्यक्षले त समवन्य गर्नुपर्थ्यो। विद्यालयजस्तो क्षेत्रमा स्टन्टबाजी गर्ने नै होइन नि। वडाध्यक्षजस्तो गन्यमान्य मान्छे त झन् संबेदनशील हुनुपर्छ। तर, वडाध्यक्षको रोहवरमा नै विद्यालयमा तालाबन्दी गरिनु आपत्तिजनक विषय हो, ती स्थानीय भन्छन् अगाडि गल्ती जोसुकैको भएपनि यो घटनाले वडाध्यक्षज्युको गल्ती नाङ्गियो। यो लज्जाको विषय हो। विद्यालयमा शिक्षक अभावको विषयले विवाद बढेको प्रधानाध्यापक सिंह बताउँछन्। विद्यालयमा दुईमहिनादेखि विज्ञान विषयको शिक्षक अभाव छ। त्यस विषयमा हामी गम्भीर भएर लागेकै सथियौं। विद्यालयमा व्यवस्थापन समिति नभएकोलेहजीकरणका लागि हामीले वडाध्यक्षज्यूलाई पनि आग्रह गरेका थियौं, प्रधानाध्यापक सिंहले भने केहीदिनअघि हामीले स्थानीय एक शिक्षकलाई हायर गर्यौं। ती शिक्षकको पढाइबाट विद्यार्थीहरू सन्तुष्ट भएनन्। हामीलाई कम्पलेन आयो। उहाँ (त्यो शिक्षक) पनि जानुभयो। विद्यार्थीको भविष्य र गुणस्तरीय पठनपाठनका लागि विद्यालय जहिल्यै गम्भिर भएर प्रस्तुत भइरहेको उनको भनाइ छ। विद्यार्थी नै असन्तुष्ट हुने गरी शिक्षक राख्ने कुरा आउँदैन। शिक्षक पूर्तिको विषयमा हामी विद्यार्थीलाई पनि कनभिन्स गरेका थियौं। समन्वय र सहजीकरणका लागि छलफल गर्न वडाध्यक्षज्युलाई पनि विद्यालयमा आमन्त्रण गरेका थियौं। हामीले माइनुटको व्यहोरा पनि लेखिसकेका थियौं। तर, वहाँ (वडाध्यक्ष) आउनुभएन, प्रधानाध्यापक सिंह भन्छन् अचानक वडाध्यक्षज्यू आफै विद्यार्थीलाई उक्साएर विद्यालयमा अस्वभाविक रुपमा प्रस्तुत हुनुभयो। आफूलगायत शिक्षकमाथि भएको दुर्व्यवहारले विद्यालयमा तत्कालै पठनपाठनको अवस्था नरहेको प्रधानाध्यापक सिंहले बताए। विद्यालयजस्तो शान्ति क्षेत्रको अवस्था खलबलिएको छ। शिक्षकहरू पनि त्रसित हुनुहुन्छ। तत्कालै पठनपाठनको अवस्था छैन, प्रधानाध्यापक सिंहले भने, वडाध्यक्षलगायत घटनामा संलग्न दोषीलाई कारबाही गरेर यथाशीघ्र पठनपाठनको अवस्था निर्माण गर्नुपर्छ। विद्यालयका प्रधानाध्यापकसहितका शिक्षकहरुले नगरप्रमुख, प्रमुखजिल्ला अधिकारीलाई ज्ञापनपत्र समेत बुझाएका छन्। उनीहरूले घटनाको घोर निन्दा र भर्त्सना गर्दै घटनामा संलग्न रहेको दोषीमाथि अबिलम्ब कारबाहीको माग गर्दै विद्यालय जस्तो शान्ति क्षेत्रमा शान्ति सुरक्षा कायम गरी सम्पूर्ण शिक्षक स्टाफहरुलाई सुरक्षाको अनुभुति दिलाई विद्यालय संचालनको सहज वातावरण बनाइदिन अनुरोध गरेका छन्। यता प्रतिक्रियाको लागि वडाध्यक्ष सुरजकुमार लामासँग पटकपटक सम्पर्क गर्न खोज्दा उनको फोन उठेन।"
जनप्रतिनिधिबीच किचलोले नवलपरासीको पाल्हीनन्दनले बजेट ल्याउन सकेन,"परासी : जनप्रतिनिधिहरूबीच किचलोले नवलपरासीको पाल्हीनन्दन गाउँपालिकाले आगामी वर्षको बजेट समयमा ल्याउन सकेन । जिल्लामा ३ नगरपालिका र ४ गाउँपालिका छन् । आर्थिक वर्षको असार १० गतेभित्र बजेट ल्याउनुपर्ने कानुनी प्रावधान छन् । जिल्लाका अन्य सबै स्थानीय तहले समयमा बजेट ल्याए पनि पाल्हीनन्दनले भने ल्याउन नसकेको हो । योजना र कार्यक्रम छनौटका विषयमा जनप्रतिनिधिबीच कुरा नमिल्दा बजेट आउन नसकेको बताइएको छ । स्थानीय सरकार सञ्चालन ऐन, २०७४ र अन्तर सरकारी वित्त व्यवस्थापन ऐनअनुसार समयमा बजेट नल्याउने स्थानीय तहको वार्षिकरुपमा संघ सरकारबाट पाउने समानीकरण अनुदान घट्न जान्छ । समयमा बजेट ल्याउ नसक्नुलाई पाल्हीनन्दन गाउँपालिका अध्यक्ष बैजु प्रसाद गुप्ताले वडा अध्यक्षहरूलाई दोष दिएका छन् । वडा अध्यक्षहरूलाई योजना छनौट गरेर पठाउन पटक पटक भने पनि नल्याएका कारण समयमा बजेट ल्याउन सकिएन,'अध्यक्ष गुप्ताले भने । केही दिनमा छलफल गरेर बजेट प्रस्तुत गर्ने मिति तय गरिने अध्यक्ष गुप्ताको भनाइ छ । समयमा योजना छनौट गर्न नसकेको अध्यक्ष आरोपबारे वडा नं ६ का अध्यक्ष कृष्णलाल यादवले गाउँपालिकाले ढिलो गरी बजेट सिलिङ पठाएकाले योजना छनौटमा समस्या भएको बताउँछन् । राजश्व परामर्श समितिको बैठकमा समेत पूर्णरुपमा छलफल हुन नसकेको उनको भनाइ छ । प्रमुख प्रशासकीय अधिकृत प्रेमबहादुर रोकाहाले जनप्रतिनिधिहरूको आपसी असन्तुष्टिका कारण बजेट समयमा आउन नसकेको बताए । प्रशासनिक काम सबै पूरा भएको छ,जनप्रतिनिधिहरुको असन्तुष्टिले बजेट आउन नसकेको हो । उहाँहरूले चाहे एकदुई दिनमा बजेट ल्याउन सकिन्छ,'रोकाहाले भने । कस्तो असन्तुष्टि भन्नेबारे उनले केही खुलाएनन् । यसैबीच जिल्लाका ६ स्थानीय तहको कूल बजेट ५ अर्ब ५१ करोड ८३ लाख रहेको छ । सबैभन्दा बढी रामग्राम नगरपालिकाको १ अर्ब ४२ करोड ४० लाख रहेको छ । सबैभन्दा कम बजेट सरावल गाउँपालिकाको ५३ करोड ४८ लाख रहेको छ । त्यसैगरी सुनवल नगरपालिकाको १ अर्ब १८ करोड ९२ लाख, बर्दघाट नगरपालिकाको ९१ करोड ७८ लाख रहेको छ । त्यस्तै प्रतापपुर गाउँपालिकाको ७१ करोड ७९ लाख, सुस्ता गाउँपालिको ६५ करोड रहेको छ । बजेट ल्याएका सबैजसो स्थानीय तहहले कृषि, स्वास्थ्य, सिँचाई,पूर्वाधारलगायतमा बढी रकम विनियोजन गरेका छन् । विनियोजन गरिएको बजेटमा अधिकांश स्थानीय तहहले पुरानै योजना र कार्यक्रमलाई दोहर्याएका छन्।"
झापामा छुट्टाछुट्टै घटनामा परी दुई बालबालिकाको मृत्यु,झापा : झापामा छुट्टाछुट्टै घटनामा परी दुई बालबालिकाको मृत्यु भएको छ। कचनकवल गाउँपालिकामा विषालु सर्पले डस्दा एक बालिका र मेचीनगरमा खोलामा डुबेर एक बालक मृत्यु भएको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए। कचनकवल ३ स्थित गंगाबस्तीमा मंगलबार साँझ ५:३० बजेको समयमा हरिप्रसाद राजवंशीकी छोरी १२ वर्षीया मनिषा राजवंशीलाई आफ्नै भण्डार कोठाभित्र टेबल निकाल्ने क्रममा कालो गोमन सर्पले डसेको थियो। बालिकालाई बनियानी सर्प दंश उपचार केन्द्रमा प्राथमिक उपचार गरी थप उपचारको लागि बीएण्डसी अस्पताल बिर्तामोड लैजाने क्रममा बाटैमा मृत्यु भएको प्रहरीले जनाएको छ। स्वर्णिम शिक्षा सदनको कक्षा ६ मा अध्ययनरत मनिषा परीक्षाको तयारीका लागि टेबल निकालेर पढ्न लागेकी थिइन्। बालिकालाई टोकेको कालो गोमनलाई भण्डार कोठा सफा गरी मारिएको गाउँपालिका उपाध्यक्ष नवराज भट्टराईले जानकारी दिए। त्यस्तै मेचीनगरस्थित फुलवासा खोलामा डुबेर मेचीनगर नगरपालिका१४ स्थित नमुना टोलका बामरा सन्थालका २० महिनाका छोरा रिहान सन्थालको मृत्यु भएको छ। मंगलबार साँझ साढे ७ बजेको समयमा खेल्ने क्रममा घरदेखि अन्दाजी ३०० मिटर पूर्वमा रहेको फुलवासा खोलामा ती बालक डुबेका थिए। कानुनी प्रक्रिया पुरा गरी बालकको शव पोस्टमार्टमको लागि मेची प्रादेशिक अस्पताल भद्रपुर पठाइएको प्रहरीले जनाएको छ।
न्यूनतम र अधिकतमबीच अन्तर कम हुँदा अधिक गर्मी,"काठमाडौं : जब अधिकतम र न्यूनतम तापक्रमबीचको अन्तर थोरै हुन्छ, त्यस्तो बेला एकदमै गर्मी हुने, चिटचिटाहट हुने र शरीर अस्वस्थ्य महसुस हुन्छ। लामो समयदेखि मुलुकका धेरैजसो ठाउँहरूमा अधिकतम र न्यूनतम तापक्रम बीचको दूरी निकै कम छ। त्यसैकारण मुलुकमा उधुम गर्मी भएको जानकारहरू बताउँछन्। त्रिभुवन विश्वविद्यालय जल तथा मौसम विज्ञान केन्द्रीय विभागका सहप्राध्यापक मदन सिग्देल भन्छन्, अधिकतम र न्यूनतम तापक्रम बीचको दूरी कम भएमा शरीरले तापमान बढेको महसुस गर्छ। उनका अनुसार अधिकतम तापक्रम भन्नाले दिउँसोको साढे दुईतीन बजेको तापमान जनाउँछ। न्यूनतम तापक्रम भनेको बिहानको ६ बजेतिरको तापमानलाई जनाउँछ। जब सुक्खापन बढ्दै जान्छ। त्यो बेला आद्रता (हावामा हुने पानीको मात्रा) र त्यस्तो समयमा ड्यु पोइन्ट टेम्प्रेचर (शीत बन्ने तापक्रम) माथि उक्लिन्छ। त्यो माथि आउँदा न्यूनतम तापक्रम पनि माथि आउँछ र अधिकतम तापक्रमसँग नजिकनजिक हुन खोज्छ। त्यस्तो अवस्थामा अत्यधिक गर्मी हुन्छ। ड्यु पोइन्ट टेम्प्रेचर बन्ने प्रक्रिया उकालो लाग्दा तथा हावामा आद्र्रता कम हुँदै जाँदा न्यूनतम तापक्रम कम हुन सक्दैन। अधिकतम तापक्रमकै बराबरीमा आउँदा चिटचिटाहट हुने, शरीरमा अप्ठेरो हुनेलगायतका समस्या हुन्छ। लामो समय सुक्खा हुँदा, हावामा पानीको मात्रा र माटोमा ओसको मात्रा कम भइसकेपछि शरीरमा पसिना निकाल्नेलगायतका समस्या हुने सिग्देलले बताए। उनका अनुसार विगतमा पूर्वमा मनसुन सुरु हुँदा पश्चिममा सुक्खा हुन्थेन। मनसुन भित्रिएको साता दिनमा पश्चिममा पुग्थ्यो। पहिला पूर्वमा मनसुन भित्रिँदा त्यसको असर पश्चिममा पनि देखिन्थ्यो। तर, अहिलको बदलिँदो मौसमी परिवेशमा पूर्वमा घनघोर पानी पर्दा पश्चिममा खडेरी छ। यस्तो समस्या पछिल्लो सात, आठ वर्षमा मात्रै देखिएको उनले जनाए। पूर्वी नेपालबाट मनसुन जानेबित्तिकै पश्चिममा अलिकति भए पनि हावाको ओस पुग्थ्यो, आजकल त्यस्तो भएन, सिग्देल भन्छन्। बदलिँदो मौसमी प्रणालीमा, लामो समय पानी नपर्दा तथा न्यून वर्षा हुँदा हावामा पानीको मात्रा कम र माटोमा ओस नपुगेको उनले बताए। त्यसले न्यूनतम तापक्रम माथिल्लो बिन्दुमा पुर्याएको र मानिसमा चिटचिटाहट महसुस गराएको उनले बताए। मौसम पूर्वानुमान महाशाखाकी मौसमविद् प्रतिभा मानन्धर भन्छिन्, जति धेरै घाम लाग्यो त्यति नै अधिकतम र न्यूनतम तापक्रमको रेन्ज बढी हुन्छ। बिहानैदेखि बेलुकीसम्म बादल लागेको खण्डमा यो बीचको अन्तर कम हुन्छ। बादल लाग्नेबित्तिकै तापक्रमको रेन्ज बढ्न पाउँदैन। दिनैभरि बादल लागेमा अधिकतम र न्यूनतम तापक्रमको अन्तरनजिक नजिक हुन आउने उनले बताइन्। राति आकाश एकदमै सफा भएमा रातिको तापक्रम घट्छ। बादलले घट्न नदिए पनि सफा खुला आकाशले तापक्रम घटाउन र बढाउन मद्दत गर्छ। खुला आकाश भएको बेला दिउँसो तापक्रम धेरै हुने र रातिको समयमा चिसो हुने गर्छ। काठमाडौं उपत्यकाको मौसम प्रणाली भने अन्य ठाउँको भन्दा पृथक् भएको मानन्धरले बताइन्। जल तथा मौसम विज्ञान विभागले बुधबार विज्ञप्ति निकाल्दै गत अप्रिलमा देशैभरिको अधिकतम तापक्रम सरदरभन्दा बढी भएको जनाएको छ। जम्मा १९४ प्रतिशत सरदरभन्दा कम वर्षाका कारण यस्तो भएको जनाएको छ। मधेस प्रदेश, बागमती प्रदेशको दक्षिणपूर्वी भाग, लुम्बिनी र सुदूरपश्चिम प्रदेशमा न्यूनतम तापक्रम सरदरभन्दा कम भए पनि मुलुकका अन्य भू्भागमा बढी न्यूनतम तापक्रम रहेको जनाएको छ। शनिबारसम्म मुलुकभरि नै मनसुन फैलिने महाशाखाकी मौसमविद् मानन्धरका अनुसार शनिबारसम्ममा देशैभरि मनसुन फैलिन सक्छ। काठमाडौंमा पनि बुधबार रातिदेखि मनसुनी वर्षा सुरु भएको उनले जनाइन्। अब आउने दिनमा मनसुनी वर्षा हुन्छ। चट्यांग र मेघगर्जनसहितको वर्षा भइरहेको भए पनि त्यो विस्तारै हटेर जान्छ। हावाहुरी, मेघगर्जन मनसुनी वर्षामा हुँदैन। हाल राम्रोसँग मनसुन नफैलिएको र मिश्रित वायुको प्रभावको कारण हावाहुरी र मेघगर्जनसहितको वर्षा भइरहेको मानन्धरले बताइन्। पश्चिममा पनि बैतडी, बझाङ, अछामतिर हावाहुरीसहितको वर्षा भइरहेको उनले बताइन्। हाल अध्ययनका सिलसिलामा अछाम पुगेका, सहप्राध्यापक सिग्देलले पनि त्यहाँ हावाको ओस पश्चिममा पुग्न थालेको उनले जनाए। मनसुन भित्रिएको सातामा पश्चिम पुग्नुपर्ने भए पनि आगामी केही दिनमा मनसुन सबैतिर फैलिने उनले जनाए।"
"लमजुङमा पहिरो : एकजनाको मृत्यु, चार बेपत्ता, दुई घाइते","बेसीसहर : लमजुङको बेसीसहर नगरपालिका११ चिति स्याउतमा गएराति पहिरोले पुरिंदा १ जनाको मृत्यु भएको छ। मृत्यु हुनेमा १६ वर्षीय विकल सुनार रहेका छन्। पहिरोमा परी उनका दाइ १८ वर्षीय मिलन सुनार घाइते भएका छन्। घाइते दुबै जनालाई उपचारका लागि लमजुङ जिल्ला अस्पताल ल्याउँदै गर्दा विकलको बाटोमै मृत्यु भएको हो। यसैगरी लमजुङको क्ब्होंलासोथर गाउँपालिका३ उत्तरकन्याको बगुमस्थित पच्यु टोलमा गएराति गएको पहिरोमा परी ४ जनाको बेपत्ता भएका छन्। वडासदस्य विनप्रसाद घलेका अनुसार स्थानीय रूद्रमान गुरूङ, पञ्चकुमारी गुरूङ र गाउँपालिकाका योजना शाखा प्रमुख चित्र घलेको घर पहिरोले बगाउँदा चारजना बेपत्ता भएका हुन्। पहिरोमा परी ६९ वर्षीय रूद्रमान गुरूङ, बुहारी ३६ वर्षीया पञ्चकुमारी गुरूङ, दुई नातिनीहरू ७ वर्षीया ईच्छा गुरूङ र ५ वर्षीया नम्रता गुरूङ बेपत्ता छन्। रूद्रमानको श्रीमती लिलाकुमारी, पञ्चकुमारीका छोरा ९ वर्षीय निरज छिमेकी घरमा सुतेको र चित्र घले गाउँपालिकाको केन्द्र मालिङमा रहेकाले पहिरोबाट बचेको वडासदस्य घलेले जनकारी दिए। पहिरोमा परि चित्रका भाइ ३६ वर्षीय भिमबहादुर घले भने घाइते भएका छन्। घटनास्थलमा सदरमुकाम बेसीसहर र मालिङबाट प्रहरी टोली पुगेको छ। उत्तरकन्याका वडाअध्यक्ष आसविर गुरूङका अनुसार पहिरोमा बेपत्ता भएकाहरूको खोजी कार्य भैरहेको छ। गएराती गएको पहिरोले बेसीसहर चामे सडकखण्ड बन्द भएको छ।"
"ओखलढुंगामा पहिरोले घर र गोठ पुरियो : १ जनाको मृत्यु, २ घाइते",ओखलढुंगा : ओखलढुंगामा अविरल वर्षाका कारण गएको पहिरोले घर गोठ पुरिएको छ । ओखलढुंगाको चिशंखुगढी गाउँपालिका ५ स्थित थुम्की बस्ने वर्ष ३९ को बाबुराम खत्रीको घर र गोठ पुरिएर एक जनाको घटनास्थलमै मृत्यु भएको छ । मृत्यु हुनेमा खत्रीकी श्रीमती ३५ वर्षीया देवकुमारी खत्री रहेकी प्रहरीले जनाएको छ । घर पुरिंदा खत्री र निजकी १८ वर्षीया मेनुका खत्री घाइते भएका छन् । उनीहरुको स्थानीय मेडिकलमा उपचार भइरहेको छ । प्रहरीले मृतकको लास घटनास्थलबाट उद्धार गरी कानुनी प्रक्रिया सुरु गरेको जिल्ला प्रहरी कार्यालय ओखलढुंगाल जनाएको छ । पहिरोको जोखिममा रहेका स्थानीयलाई सतर्क गराइएको प्रहरीको भनाइ छ ।
"लमजुङमा चट्याङ लागेर एकजनाको मृत्यु, एक घाइते","बेसीसहर : गएराती परेको चट्याङ लागेर लमजुङमा एकजनाको मृत्यु भएको छ। एकजना घाइते भएका छन्। क्व्होलासोथार गाउँपालिका७ तल्लो चरागाउँ केम्लीका ६५ वर्षीय दानबहादुर भुजेलको चट्याङ लागेर मृत्यु भएको वडाअध्यक्ष लक्षुमन गुरुङले जानकारी दिए। मंगलबार राती २ बजेतिर पिसाब फेर्न बाहिर निस्केको बेलामा चट्याङ लागेको स्थानीयले बताएका छन्। यसैगरी चट्याङका कारण राइनास नगरपालिका९ ढाड कलाउँचेका ३८ वर्षीय रामचन्द्र अधिकारी घाइते भएका छन्। उनको सुन्दरबजारस्थित नमुना अस्पतालमा उपचार भइहेको जिल्ला प्रहरी कार्यालयका प्रमुख डीएसपी मिनबहादुर घलेले जानकारी दिए। घटनास्थलमा गिलुङ प्रहरी चौकीबाट प्रहरी खटिएको उनले बताए। घटनाको एकीन विवरण आउन बाँकी रहेको उनले बताए। चट्याङका कारण बेंसीसहर नगरपालिका ६, शेराका मदन परियारको एउटा गोरु मरेको छ। विभिन्न क्षेत्रमा विद्युतीय सामाग्रीमा क्षति पुगेको बताइएको छ।"
"न्याय निरुपणमा गम्भीर त्रुटि : नाम मिलेकै आधारमा १ वर्ष जेल, सर्वोच्चले दियो छाडिदिने आदेश","डोल्पा : कुनै व्यक्ति अन्यायमा पर्यो भने न्यायको खोजीमा प्रहरी, प्रशासन र अदालत पुग्छन्। तर, डोल्पाका एक नागरिकको हकमा भने ठीक उल्टो भएको छ। सरकारका यिनै न्यायिक निकायका कारण एक निर्दोष व्यक्तिले एक वर्ष जेल जीवन बिताउनुपर्यो। यसरी न्याय निरुपणमा भएको गम्भीर त्रुटिले बिना कुनै अपराध नागरिकले जेल जीवन बिताउनु परेको छ। यस्तो छ घटना मनाङ जिल्लाबासी खुङ्गा गुरुङले जिल्ला अदालत मनाङमा ज्यान मार्ने उद्योगमा डोल्पाको छार्का गाविस ८ घर भई हाल मनाङको टंका गाविस ७ बस्ने पेम छिरिङ गुरुङ जोडिएको बताउँदै मुद्दा दायर गरिन्। मनाङ जिल्ला अदालतबाट पनि २०७७ चैत १ गते पेम छिरिङ गुरुङ भन्ने पेम्बा बुढा एकै व्यक्ति भनी दोषी ठहर गरियो। उनलाई १० वर्ष कैद सजायको फैसलासहित ३ लाख ५० हजार रुपैयाँ जरिवान तोकियो। पेम्बासँग सम्बन्धित कानुन व्यवसायीका अनुसार उक्त मुद्दासँग सम्बन्धित डोल्पाको कुनै एक व्यक्ति मनाङमा पक्राउ पर्यो र उक्त व्यक्तिले फलानो व्यक्ति डोल्पाको हो भनी बयान दिएपछि मनाङ जिल्ला अदालतले फैसला कार्यान्वयनका लागि डोल्पामै लेखी पठाइएको हो। सोही पत्रका आधारमा जिल्ला प्रहरी कार्यालयले पनि कुनै तथ्य जाँच नगरी २०८० असार २४ गते दुई दिन अघिको पक्राउ पुर्जी थमाउँदै उनलाई पक्राउ गर्यो। पक्राउ गर्नेबित्तिकै कारागार चलान गरियो। पक्राउका क्रममा प्रहरीले नागरिकता जफत गरी नागरिकता सम्बन्धमा थप बुझ्न सदरमुकाम जानुपर्छ भनेको विषय सर्वोच्च अदालतमा दिइएको जाहेरीमा उल्लेख छ। पेम्बा आफू मनाङ कहिल्यै नगएको बताउँछन्। आफू उक्त मुद्दामा कहीँ कतै पनि नजोडिए पनि झन्डै एक वर्ष कैदी जीवन बिताउन बाध्य पारिएको भन्दै दुखेसो पोख्छन्। हाल छार्काताङसोङ गाउँपालिका ४ ठेगाना भएका ४० वर्षीया पेम्बाले नाम मिलेकै आधारमा एक वर्ष जेल जीवन बिताए। आफू निर्दोष भएर पनि अदालत, प्रहरी र कारागारको गम्भीर त्रुटिले एक वर्ष अनाहकमा कैद हुनुपरेको भन्दै आफ्नो मानव अधिकार हनन् भएकाले राज्यले क्षतिपूर्ति दिनुपर्ने उनको माग छ। पेम्बाको जिल्ला प्रशासन कार्यालय डोल्पाबाट २०५९ साल वैशाख २२ गते जारी भएको नागरिकता र मतदाता परिचयपत्रमा समेत नाम पेम्बा बुढानै छ। यसरी खुल्यो घटना डोल्पा जिल्ला ठूलीभेरी नगरपालिका ३ बस्दै आएकी अधिवक्ता अनिता तिमिल्सिना अर्को कुनै मुद्दाको कामको सिलसिलामा कैदी बन्दी भेट्न जिल्ला कारागार डोल्पा पुगिन्। कुराकानीका क्रममा अन्य कैदीबन्दीहरूबाट बिना कसुर एक जना जेलमा थुनिरहेको कुरा उनको कानमा पर्यो। उतिखेरै सोही व्यक्तिलाई उनले भेटिन्। उनीबाट सबै कुरा बुझिसकेपछि बुढा ठूलो अन्यायमा परेको महसुस उनलाई भयो र सोहीअनुसार कानुनी सहायताका लागि सहजीकरण गरिन्। एक कानुन व्यवसायीको हिसाबमा मैले सबै कानुनी सल्लाह दिएँ, तिमिल्सिनाले भनिन्। उनले डोल्पाबाट सबै प्रमाण जुटाएर जिल्ला अदालत डोल्पा, जिल्ला प्रहरी कार्यालय डोल्पा र जिल्ला कारागार कार्यालय डोल्पालाई विपक्षी बनाएर सर्वोच्च अदालतमा बन्दी प्रत्यक्षीकरणको रिट निवेदन दायर गर्न सहयोग गरिन्। सोहीअनुसार सर्वोच्च अदालतले पनि प्राप्त मिसिल प्रमाणमा कहीँ कतै पनि पेम छिरिङ गुरुङ भन्ने पेम्बा बुढा उल्लेख भएको नदेखिएको भन्दै मनाङ जिल्ला अदालतको फैसलाउपर उत्प्रेषण आदेश जारी गर्दै सोमबार बदर गरिदियो। निज व्यक्ति पेम गुरुङ नभई पेम्बा बुढा भएको र उनी उक्त मुद्दामा कहीँ कतै नजोडिएको भन्दै कैद मुक्त गर्न बन्दी प्रत्यक्षीकरणको आदेश जारी भयो। सर्वोच्च अदालतको फैसलाअनुसार पेम्बा मंगलबार जिल्ला कारागार डोल्पाबाट छुटेका छन्। पेम्बाका तर्फबाट अधिवक्ता विष्णुप्रसाद तिमिल्सिना, भुवन निरौला र ज्योति बानियाँले बहस गरेका थिए भने विपक्षीको तर्फबाट सहन्यायाधिवक्ता गोविन्द खनालले बहस गरेका थिए। यस्तो छ पेम्बाले सर्वोच्चमा दिएको निवेदनको अंश डोल्पा छर्का गाविस वडा नं ८ घर भई हाल जिल्ला टंकी मनाङ गाविस वडा नं ७ बस्ने पेम छिरिङ गुरुङ समेत भएको ज्यान मार्ने उद्योग मुद्दामा कैद र जरिवाना तोकिएको व्यक्ति भनी पेम छिरिङ गुरुङ भन्ने पेम्बा बुढा नाम भनी जिल्ला प्रहरी कार्यालय डोल्पाले लेखेको गैर कानुनी पत्रको उचित मूल्यांकन विश्लेषण नगरी प्रत्यर्थी जिल्ला अदालत डोल्पाले सोही मिति २०८०।३।२४ मा मलाई कैद ठेगिएको भनी कारागार कार्यालय डोल्पालाई लेखेको पत्रका आधारमा प्रत्यर्थी कारागार कार्यालय डोल्पाले गरेको थुना नितान्त गैरकानुनी भएकाले उक्त कामकारबाही बदरयोग्य भएकाले बदर गरी मलाई गैरकानुनी थुनाबाट मुक्त गरी पाउँ। (२) म पेम्बा बुढालाई उनाउँको व्यक्ति पेम छिरिङ गुरुङको नाउँको लगत ठेगी कैदमा राख्नु आफैंमा गैर संवैधानिक गैरकानुनी मात्र नभई मेरो गम्भीर मानव अधिकारको उल्लंघन गर्ने कार्य प्रत्यर्थीहरूबाट भएको छ। वास्तविक वतनसमेत मलाई सोधी मेरो नागरिकता आफू साथ जफत गरी मेरो नामको कैर्दीपुर्जी भिराई कैदमा राखिएकाले उक्त कैद प्रवृत्त भावनावाट प्रेरित पूर्वाग्रहपूर्ण र फैसला कार्यान्वयन मनोमानी स्वछन्द रूपबाट गरिएकाले निरन्तरता पाउन सक्दैन। मलाई पक्राउ गरी कैदमा राख्ने कार्यबाट राज्यबाट प्रदत्त तमाम आधिकारिक प्रमाणहरूको पूर्णत बेवास्ता भएको संविधान कानुनी फौजदारी न्यायको सिद्धान्तको उपहास भएकाले मलाई कैदमा राख्न प्रत्यर्थीहरूबाट भए गरेका सम्पूर्ण कामकारबाही गैरकानुनी भएकाले वदर गरि गैरकानुनी थुनाबाट मुक्त गरी पाउँ । मुलुकी फौजदारी कार्यविधि संहिता, २०७४ को दफा १३२ बमोजिम मलाई फैसलाको सूचना र नक्कल नदिनु पर्नाको कारण समेत छैन। यसरी उनाउ व्यक्ति पेम छिरिङ गुरुङलाई कैद गर्ने र निजबाट जरिवाना असुल गर्ने फैसला भएको भन्ने आधारमा निर्दोष एवं बेकसुरको व्यक्ति म निवेदकलाई कैद ठेग्ने गरी प्रत्यर्थीहरूबाट गरिएको पक्राउ पुर्जी तथा थुनामा राख्ने काम कारबाही सर्वथा गैरकानुनी भएकोले वन्दि प्रत्यक्षीकरणको आदेश जारी गरी गैरकानुनी थुनाबाट मुक्त गरी पाउँ।"
"झलनाथ खनालका नाममा खोलिएको सर्पदंश उपचार केन्द्रमा भ्रष्टाचार, मन्त्रीसहित ५ जना दोषी ठहर","काठमाडौं : विशेष अदालतले पूर्वप्रधानमन्त्री तथा नेकपा एकीकृत समाजवादीका नेता झलनाथ खनालका नाममा खोलिएको झलनाथ स्वास्थ्य विज्ञान प्रतिष्ठानको सहकार्यमा स्थापित सर्पदंश उपचार केन्द्रमा भ्रष्टाचार भएको ठहर गरेको छ । विशेष अदालतका अध्यक्ष टेकनारायण कुँवर तथा सदस्यद्वय तेजनारायण सिंह राई र मुरारीबाबु श्रेष्ठको इजलासले मंगलबार मधेस प्रदेशका तत्कालीन मन्त्री विजय कुमारसहित ५ जनालाई दोषी ठहर गरेको हो । विजयकुमार मधेस प्रदेशका आर्थिक मामिला तथा योजना मन्त्रालयका तत्कालीन मन्त्री हुन् । त्यस्तै प्रतिष्ठानका अध्यक्ष रेवतीप्रसाद पन्त, महासचिव नवराज भण्डारी, कोषाध्यक्ष नीरज भण्डारी र सदस्य देवेन्द्र राय पनि दोषी ठहर भएका छन् । लालबन्दी नगरपालिकाका तत्कालीन प्रमुख मानबहादुर खड्का र मधेस सरकारका तत्कालीन सचिव प्रेमकुमार श्रेष्ठले भने सफाइ पाएका छन् । दोषी ठहर भएका ५ जनालाई सजाय निर्धारणका लागि असार २५ गतेका लागि पेसी तोकिएको छ । सामाजिक संस्था भनि कम्पनी रजिष्ट्रारको कार्यालयमा दर्ता भएको यो कम्पनीमा राज्यकोषबाट रकम लिएर अनियमितता गरेको भन्दै अख्तियार दुरुपयोग अनुसन्धान आयोगले मधेश प्रदेशका पूर्व अर्थमन्त्रीसहित ७ जना विरुद्ध भ्रष्टाचार मुद्दा दायर भएको थियो। अख्तियारले उनीहरुविरुद्ध सरकारी सार्वजनिक सम्पत्ति हानिनोक्सानी, दुरुपयोग गरेको देखिएकाले कैद र जरिवाना गरी हानिनोक्सानी, दुरुपयोग भएको १७ करोड ९८ लाख ३३ हजार रुपैयाँ असुलउपर गर्न माग गर्दै मुद्दा दायर गरेको हो। कसरी खुल्यो प्रतिष्ठान ? मधेस प्रदेशअन्तर्गत सर्लाहीस्थित लालबन्दी नगरपालिकामा झलनाथ खनाल स्वास्थ्य विज्ञान प्रतिष्ठान नेपाल खोलिएको थियो। २०७१ मंसिर १९ मा प्रतिष्ठान दर्ता भयो। यसको मुख्य उद्देश्य सर्प उत्पादन र अनुसन्धान गर्ने भनेर राखियो। विवादमा आएपछि यो संस्थाको नामसमेत परिवर्तन गरिएको छ। २०७९ साउन १३ मा राष्ट्रिय स्वास्थ्य विज्ञान तथा अनुसन्धान परिषद् राखिएको छ। यो संस्था खोलेपछि सरकारको नीति तथा कार्यक्रम, हुँदै बजेटमा समेत सर्पको विष संकलन, प्रशोधन, उत्पादन गर्न स्नेक ह्याचरी केन्द्र स्थापनाका निमित्त भौतिक संरचना निर्माण गर्ने उद्देश्य उल्लेख गरिएको थियो।"
"निरन्तरको वर्षासँगै विराटनगरमा सुरु भयो डुबान, विद्यालयहरुमा बिदा","विराटनगर : कोशी प्रदेशको राजधानी विराटनगरमा डुबानको समस्या सुरु भएको छ। निरन्तरको वर्षासँगै ठाउँठाउँमा डुबान हुन थालेको हो। विराटनगरको पूर्वतर्फ सिंघिया र पश्चिमतर्फ केसलिया खोला छन्। मंगलबार रातिदेखिको अविरल वर्षासँगै दुवै खोलामा पानीको बहाव उच्च भएको छ। खोलामा आएको बाढी ओभरफ्लो भएर बस्तीतिर पस्न थालेको प्रहरीले जनाएको छ। विराटनगरमा पानी निकासको उचित प्रबन्ध छैन। जसका कारण सामान्य वर्षामै विराटनगर डुबानमा पर्ने गरेको छ। निरन्तरको वर्षापछि विराटनगरका अधिकांश स्थान जलमग्न बनेका छन्। विराटनगर महानगरपालिकाले विराटनगर बजारलाई डुबानमुक्त गर्ने योजना अनुरुप काम भइरहेको दाबी गरेपनि पानीको निकासलाई व्यवस्थित गर्न सकिरहेको छैन। महानगरपालिकाकै लापरबाहीका कारण बर्सेनि सयौं सर्वसाधारण बाढी र डुबानको चपेटामा पर्ने गरेका छन्। विराटनगर५ का सनोज मण्डलले महानगरपालिकाको बेवास्ताका कारण सर्वसाधारण समस्यामा परिरहेको बताए। वर्षा भएर डुबान सुरु भएपछि जनप्रतिनिधिहरु डुबान प्रभावित क्षेत्रमा पुग्ने गरेका छन्। तर, बेलैमा निकासको उचित प्रबन्ध गरिदिएको भए यस्तो अवस्था आउने थिएन, उनी भन्छन्, डुबान हुन थालेपछि अनुगमन गर्ने र काम देखाउने प्रवृत्ति हावी भयो। सर्वसाधारण समस्यामा परिरहेका छन्। मोरङ प्रहरीका प्रवक्ता डीएसपी ज्ञानेन्द्रबहादुर बस्नेतका अनुसार सिंघिया खोलाको बाढी हाटखोला आसपासका बस्तीतिर पस्न थालेको छ। हाटखोला क्षेत्रका ५७ वटा घर डुबानमा परेको जानकारी आएको छ। पूर्ण विवरण प्राप्त हुन बाँकी छ, उनले भने, केसलिया खोलाको बाढी पनि ओभरफ्लो भएर बस्तीमा छिरेको जानकारी आएको छ। वर्षा रोकिएन भने बाढी र डुबानले राम्रैसँग जनजीवन प्रभावित बनाउने देखिन्छ। मोरङ प्रहरी प्रमुख एसपी नवराज कार्कीका अनुसार बाढी र डुबानबाट पीडित भएकाको उद्धारका लागि ठाउँठाउँमा प्रहरी परिचालन गरिएको छ। जोखिमयुक्त स्थानका सर्वसाधारणलाई सुरक्षित स्थानतर्फ लैजान पहल भइरहेको उनले बताए। सम्भावित जोखिमलाई ध्यानमा राखेर ठूलो संख्यामा सुरक्षाकर्मी परिचालन गरिएको छ, एसपी कार्कीले भने, जोखिमयुक्त ठाउँहरुको निरीक्षण गर्ने र सर्वसाधारणलाई सचेत गराउने काम भइरहेको छ। उनका अनुसार निरन्तरको वर्षासँगै खोलानजिक रहेका बस्ती बढी जोखिममा परेका छन्। विपद्को सम्भावित जोखिमलाई ध्यानमा राखेर सतर्कता अपनाउन एसपी कार्कीले सबैलाई अनुरोध गरेका छन्। विराटनगर महानगरका प्रवक्ता एवं विराटनगर५ का वडाध्यक्ष सन्तोष न्यौपानेले वर्षासँगै विराटनगर जलमग्न भएको बताए। विराटनगरका अधिकांश स्थान डुबानमा परेको उनको भनाइ छ। उनका अनुसार सर्वसाधारणका घरघरमा पानी पस्न थालेको छ। पानीको निकास भएपनि धेरै स्थानमा बनाइएका ठूला पर्खालले अवरोध पुर्याएको न्यौपाने बताउँछन्। उनका अनुसार विराटनगरका करिब ५ सय घरमा पानी पसेको आकलन छ। पीडितलाई उद्धार गरेर राख्नका लागि विद्यालय र सामुदायिक भवनलाई सेल्टरका रूपमा तयारी अवस्थामा राखिएको जानकारी न्यौपानेले दिए। विराटनगरमा ६० वटा सेल्टर तयारी अवस्थामा राखिएको उनले बताए। उनका अनुसार विराटनगर १९ का ८ परिवारलाई उद्धार गरेर शिवशक्ति विद्यालयमा राखिएको छ। महानगरले डुबान क्षेत्रमा उद्धार र नाला निकासका लागि ३ वटा जेसीबी, २ वटा टिपर र महानगरप्रहरीसहित करिब १ सय ५० बढी जनशक्ति उद्धारमा खटाएको न्यौपानेले बताए। त्यस्तै, अविरल वर्षाले जनजीवन प्रभावित भएसँगै विराटनगर महानगर क्षेत्रका विद्यालयमा बुधबार बिदा दिइएको छ। सरकारी तथा निजी विद्यालयमा एक दिन पठनपाठन नहुने भएको हो। अधिकांश स्थान जलमग्न भएपछि विद्यार्थी आउनसक्ने सम्भावना नरहेकाले बिदा दिइएको प्याब्सन विराटनगरका अध्यक्ष मोहन बुढाथोकीले जानकारी दिए। वर्षासँगै केही विद्यालयसमेत डुबानमा परेका छन्। पठनपाठन गराउन सक्ने अवस्था छैन, उनले भने, विद्यार्थी विद्यालयसम्म आइपुग्नसक्ने अवस्था छैन। वर्षाकै कारण पठनपाठन प्रभावित भएको हो। वर्षा रोकिएर अवस्था सामान्य बनेपछि पठनपाठन नियमित गराइने बुढाथोकीले बताए।"
"लमजुङको बगुममा पहिरोले ३ घर बगायो, ४ जनाको मृत्यु","बेसीसहर : लमजुङको क्ब्होंलासोथर गाउँपालिका ३ मा पहिरोले घर बगाउँदा ४ जनाको मृत्यु भएको छ। उत्तरकन्याको बगुमस्थित पच्यु टोलमा गएराति पहिरो जाँदा तीन घर बगाउँदा पहिरोमा परि ४ जनाको मृत्यु भएको हो। वडासदस्य विनप्रसाद घलेका अनुसार स्थानीय रूद्रमान गुरूङ, पञ्चकुमारी गुरूङ र गाउँपालिकाका योजना शाखा प्रमुख चित्र घलेको घर पहिरोले बगाएको छ। पहिरोमा परेर ६९ वर्षीय रूद्रमान गुरूङ, ३६ वर्षिय पञ्चकुमारी गुरूङ, उनका दुई छोरीहरू ७ वर्षिया ईच्छा गुरूङ र ५ नम्रता गुरूङको मृत्यु भएको हो। रूद्रमानको श्रीमती छिमेकी घरमा सुतेको र चित्र घले गाउँपालिकाको केन्द्र मालिङमा रहेकाले पहिरोबाट बचेको वडासदस्य घलेले जनकारी दिए। पहिरोमा चित्रका भाइ भिमबहादुर घले भने घाइते भएका छन्। घटनास्थलमा सदरमुकाम बेसीसहर र मालिङबाट प्रहरी टोली जाँदै गरेको प्रहरी निरीक्षक थानेश्वर चपाईले जानकारी दिए। उत्तरकन्याका वडाअध्यक्ष आसविर गुरूङका जनप्रतिनिधिको टोलीपनि घटनास्थल पुग्दैछ। घटनाको विस्तृत विवरण आउन बाँकी छ।"
"मकवानपुरमा जङ्गली च्याउ खाँदा तीन जनाको मृत्यु, १६ बिरामी","मनहरी : जङ्गली विषालु च्याउ खाँदा मकवानपुरमा एक साताभित्र तीन जनाको मृत्यु भएको छ भने १६ जना बिरामी परेका छन् । मृत्यु हुनेमा कैलाश गाउँपालिका नामटार बस्ने विनोद लामाका चार वर्षीय छोरा दिपेश लामा, सोही स्थानकी २५ वर्षीया निरुमाया रुम्बा र राक्सिराङ गाउँपालिका ७ दुगुवाङका ५५ वर्षीय बलबहादुर प्रजा रहेको जिल्ला प्रहरी कार्यालय मकवानपुरका प्रहरी नायब उपरीक्षक एवं प्रवक्ता लक्ष्मी भण्डारीले बताए। असार ३ गते जङ्गली च्याउ खाएर बिरामी परेका बालक लामा र रुम्बाको चितवनस्थित सिएमसी अस्पतालमा उपचार भइरहेकामा आर्थिक अभावका कारण परिवारले आफू खुसी घर लगेको र उनीहरुको असार ८ गते घरमै मृत्यु भएको प्रवक्ता भण्डारीले बताए। यस्तै जङ्गली च्याउ खाएर बिरामी परेका प्रजाको पनि भरतपुर अस्पताल चितवनमा सोही दिन मृत्यु भएको प्रहरीले जनाएको छ । बिरामी परेकामध्ये आठ जना उपचारपछि घर फर्किएको र अन्यको सामान्य अवस्थामा उपचार भइरहेको प्रहरीले जनाएको छ । ग्रामीण क्षेत्रमा बर्खा लागेसँगै जङ्गलमा च्याउ निस्कने गर्दछन् । सोही विषालु च्याउ नचिन्नाले मानिसको मृत्युसमेत हुने गरेकाले सतर्क रहन प्रहरीले आग्रह गरेको छ ।"
"कास्कीमा पहिरोमा परेर दुई बालबालिकाको मृत्यु, एक घाइते",पोखरा : अविरल वर्षाको कारण पहिरो जाँदा कास्कीमा दुई जनाको मृत्यु भएको छ भने एक जना घाइते भएका छन्। मंगलबार रातिदेखि परेको अविरल वर्षाको कारण पहिरो जाँदा कास्की जिल्लाको मादी गाउँपालिका ५ चितेपानी घुम्तीमा घर पछाडिको ढिस्को खसेर घर भत्कँदा कोठामा सुतिरहेकी १३ वर्षकी आयुस्मा रानाभाटको मृत्यु भएको कास्की प्रहरीले जनाएको छ। एउटै कोठामा सुतेकी ७० वर्षीया हजुरआमा लालमाया बन्जारीलाई प्रहरी र स्थानीयले सकुशल उद्धार गरेको छ। दुई जना मात्र सुतेको घरको पछाडिको भाग क्षति भएको प्रहरीले बताएको छ। प्रकाश रानाभाटको ब्लक र टिनले बनेको ३ कोठे घरको पछाडिको माटोको ढिस्को खस्दा यो घटना भएको हो। यसै गरी पोखरा २७ आरुपाटामा पहिरोले घर भत्कँदा घरमा सुतिरहेका तीन वर्षीय अनमोल सुनारको मृत्यु भएको छ। आरुपाटाका हरि सुनारको ढुङ्गा माटोले बनेको दुई कोठे कच्ची घर माथिबाट आएको पहिरोले भत्कँदा बालकको मृत्यु भएको कास्की प्रहरीले जनाएको छ। घरमा सुतेको अवस्थामा हरिका तीन वर्षका छोरा अनमोलको पहिरोले थिच्दा मृत्यु भएको र उनकी श्रीमती २७ वर्षीय रितु सुनारलाई घाइते अवस्थामा उद्धार गरी उपचारका लागि गण्डकी मेडिकल कलेज पठाइएको बताइएको छ। हरि सुनार र उनकी ९ वर्षकी छोरी अंजलीलाई सकुशल उद्धार गरिएको कास्की प्रहरीले बताएको छ। पहिरोका कारण घर पूर्ण रूपमा क्षति भएको पनि प्रहरीले बताएको छ।
मोरङको रतुवामाईमा घरनजिक जमेको पानीमा डुबेर २ वर्षीय बालकको मृत्यु,विराटनगर : मोरङको रतुवामाईमा घरनजिक जमेको पानीमा डुबेर बुधबार बिहान एक जना नाबालकको मृत्यु भएको छ । रतुवामाई नगरपालिका५ का नुर मोहमदका २ वर्षीय छोरा मोहमद मुसाहाको मृत्यु भएको मोरङ प्रहरी प्रमुख एसपी नवराज कार्कीले जानकारी दिए । उनका अनुसार खेल्ने क्रममा डुबेर नाबालकको मृत्यु भएको प्रारम्भिक अनुसन्धानबाट खुलेको छ । एकाबिहानै घरबाट नाबालक हराएपछि अभिभावकले खोजी सुरु गरेका थिए । खोजी गर्ने क्रममा डुबेर मृत्यु भएको अवस्थामा बिहान ७ बजेतिर शव फेला परेको हो । घटनाको जानकारी पाउनसाथ इलाका प्रहरी कार्यालय सिजुवाका इन्सपेक्टर दीपक खरेल नेतृत्वको टोली घटनास्थलमा पुगेको छ । कानुनी प्रक्रिया पूरा गरी शवलाई पोस्टमार्टमका लागि पठाएर घटनाको अनुसन्धान सुरु गरिने प्रहरीले जनाएको छ । निरन्तरको वर्षासँगै रतुवामाईका अधिकांश स्थान जलमग्न बनेको छ ।
तीन दिनको मौसम पूर्वानुमान : कुनकुन स्थानमा हुँदैछ भारी बर्षा ?,"काठमाडौं : नेपालमा मनसुनी वायुको आंशिक प्रभाव रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाका अनुसार हाल बागमती,कोशी र गण्डकी प्रदेशको केहि स्थानहरुमा तथा बाँकी प्रदेशका एकदुई स्थानमा मेघ गर्जनचट्याङ्गसहित वर्षा भइरहेको छ। मोरङ,सिराहाको दोधना,उदयपुरको सुन्दरपुर र झापाको केचनास्थित वर्षामापन केन्द्रमा भारी वर्षा भएको र थप वर्षा हुन सक्ने सम्भावना रहेकोले, तटीय क्षेत्र र डुबान भइरहने होचा भूभागहरूमा दिउँसोसम्म सतर्कता अपनाउन बाढी पूर्वानुमान महाशाखाले अनुरोध गरेको छ। विभागले सिन्धुपाल्चोकस्थित ढुङ्गे,तार्केघ्याङ वर्षामापन केन्द्र लगायत स्थानहरुमा मध्यमभारी वर्षा भईरहेको,थप वर्षा हुने सम्भावना रहेकोले मेलम्ची नदी तटिय क्षेत्रमा सतर्कता अपनाउन आग्रह गरेको छ। बुधबार दिउँसो कोशी, मधेश, बागमती र गण्डकी प्रदेशका केही स्थान, लुम्बिनी, कर्णाली र सुदूरपश्चिम प्रदेशका थोरै स्थानहरुमा मेघ गर्जनचट्याङ्गसहित मध्यम वर्षाको सम्भावना रहेको छ । साथै कोशी ,मधेश, बागमती र गण्डकी प्रदेशका एकदुई स्थानमा भारी वर्षाको पनि सम्भावना रहेको महाशाखाबाट जारी बुलेटिनमा उल्लेख छ राती पनि कोशी ,गण्डकी ,कर्णाली र सुदूरपश्चिम प्रदेशका एकदुई स्थानमा भारी वर्षाको पनि सम्भावना रहेको छ बिहीबार कोशी, मधेश, बागमती र गण्डकी प्रदेशका केही स्थानहरूका साथै लुम्बिनी, कर्णाली र सुदूरपश्चिम प्रदेशका थोरै स्थानहरुमा मेघ गर्जनचट्याङ्गसहित मध्यम वर्षाको सम्भावना रहेको छ । साथै बागमती,लुम्बिनी, गण्डकी र कर्णाली प्रदेशका एकदुई स्थानमा भारी वर्षाको पनि सम्भावना रहेको बुलेटिनमा उल्लेख छ शुक्रबार दिउँसो देशभर पूर्णतया बदली रहने छ। महाशाखाका अनुसार कोशी, मधेश, बागमती र लुम्बिनी प्रदेशका केही स्थानहरूका साथै गण्डकी,कर्णाली र सुदूरपश्चिम प्रदेशका थोरै स्थानहरुमा मेघ गर्जनचट्याङ्गसहित मध्यम वर्षाको सम्भावना रहेको छ । साथै कोशी,मधेश, बागमती र लुम्बिनी प्रदेशका एक दुई स्थानमा भारी वर्षाको पनि सम्भावना रहेको छ।"

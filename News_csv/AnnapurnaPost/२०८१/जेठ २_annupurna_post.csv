शीर्षक,विवरण
"एनसेल सधैं अन, डिजिटल भविष्यको पाइला","काठमाडौं : नेपालको सबैभन्दा ठूलो विदेशी लगानी भइको कम्पनी मध्येको एक एनसेलले फाइभजी भिजनमा आधारित हुँदै आकर्षक योजना ल्याएको घोषणा गरेको छ। यससँगैं अब ग्राहकहरुले अनावश्यक रुपमा मोबाइलमा ब्यालेन्स काटिने समस्याका झेल्नु पर्ने छैन। सधैं अन नाम रहेको यस योजनाको मुख्य औचित्य भनेको नेपाली ग्राहकहरूलाई आफ्नो ब्यालेन्स खतम हुने डर नगरी डटा सधैँ अन राखेर सशक्त बनाउनु र डिजिटल भविष्यतिर डोर्याउनु हो। उपभोक्ताका आवश्यकताहरू परिवर्तन हुँदैछन्, र धेरै मोबाइल फोन प्रयोगकर्ताहरूले आफ्ना दैनिक कार्यहरू जस्तै किनमेल, यात्रा, बैंकिङ कारोबार लगायतका कार्यहरु अनलाइनबाटै गर्ने भएकोले उनीहरुलाई सधैं अन अर्थात अनलाईन बस्न इन्टरनेट धेरै आवश्यक छ, एनसेलका प्रमुख कार्यकारी अधिकृत तथा प्रबन्ध निर्देशन जाब्बोर कायुमोभले भने। नेपाली ग्राहकको डेटा उपयोग गर्ने व्यवहारलाई विश्वका अन्य मुलुकहरु सरह बनाउँदै डिजिटलाइजेसनमा योगदान पुर्याउनु यो योजनाको अवधारणा रहेको छ। हाल चाहे त्यो एनसेल होस् वा नेपालका अरु सेवा प्रदायकका प्लानहरु हुन् इन्टरनेटमा कनेक्टेड रहँदा ग्राहकहरुको जानकारी बिना स्मार्टफोनमा रहेका विभिन्न एप्सले डेटा उपयोग वापत ब्यालेन्स कटाइदिर्ई रहेको हुन्छ। यहि समस्यालाई एनसेलले तत्काल समाधान गर्न चाहेको छ। सधैं अनमार्फत एनसेल ग्राहकहरुका ब्यालेन्स खतम हुने समस्या समाधान गर्न प्रतिवद्ध रहेको र ग्राहकहरुका सुझावहरुलाई विषेश ध्यानमा राखेर डेटा प्याकहरुलाई सरल बनाउँदै पाँच दर्जन बढि त्यस्ता डेटा प्याकहरुलाई २० वटामा झारेको छ। वास्तवमा यो योजनाको अझ ठूलो उद्देश्य भनेको नेपाली ग्राहकहरूलाई फाइभजीका लागि तयार पार्नु रहेको छ। फाइभजी ताररहित प्रविधिको भविष्य हो र यसले व्यवसाय र अर्थतन्त्रले कसरी काम गर्छ भनेर क्रान्तिकारी परिवर्तन गर्नेछ। ६० वटा भन्दा बढी देशहरूमा यो प्रविधि पहिले नै आईसकेको छ। हामी चाहन्छौं भारतपछि नेपाल व्यावसायिक रुपमा फाइभजी संचालनमा ल्याउने दक्षिण एसियाको दोस्रो मुलुक बनोस्। तर त्यसका लागि हामीले एउटा महत्वपूर्ण पहिलो कदम चाल्नुपर्छ, र त्यो हो, प्रत्येक नेपालीले आफ्नो मोबाइल फोन उत्पादक रूपमा प्रयोग गर्न थाल्नुपर्छ, यसको मतलब, तपाईँको डेटा सधैं अन हुनुपर्छ, कायुमोभले भने। फाइभजीको अर्थ केवल दु्रत इन्टरनेट मात्र होइन, यसको वास्तविक अर्थ भनेको अत्याधुनिक प्रविधिको परिचय गराउने क्षमता हो जसले कृषि, स्वास्थ्य शिक्षा, पर्यटन लगायतका क्षेत्रहरुको विकासमा महत्वपूर्ण प्रभाव पार्न सक्छ। यसले नै सरकारले लिएको डिजिटल नेपालको अवधारणालाई मार्ग प्रशस्त गर्दछ। मोबाइल ब्रोडब्यान्ड स्पीडमा नेपाल अहिले विश्वको १०९ औं स्थानमा छ। सन् २०२६ सम्ममा नेपाल विश्वको शीर्ष ५० मा पर्न सफल होस् भन्ने चाहना एनसेलले राखेको छ। नेपाली मोबाइल फोन प्रयोगकर्ताहरूको आवश्यकता र माग बढ्दै गए पनि दैनिक डेटाको उपयोग एकदमै न्यून छ १० मध्ये २ जना मात्रै नेपालीले नियमित रूपमा मोबाइल डाटा प्रयोग गर्छन्। साथै, औसत प्रति ग्राहक प्रति महिना डाटा खपत मात्र ४ जीबी रहेको छ, जुन अन्य छिमेकी देशहरूको तुलनामा कम हो। सधैं अन मा के छ? एनसेलको सधैं अन अन्तर्गत कम्पनीले बेसिक, बेस्ट र अनलिमिटेड गरि ३ वटा समुहमा ८ वटा विभिन्न आकर्षक प्लानहरु संचालनमा ल्याएको छ। यसमा ७ दिनको समयसिमा हरेको रु ९८ बाट सुरु हुने प्याक देखि २८ दिन समयावधि रहेको रु १४९९ पर्ने सम्मको विभिन्न प्लानहरु रहेका छन्। हरेक प्लानमा डेटा, अल नेपाल कल टक टाइम र अल नेपाल एसएमएसको बण्डलिङ्ग रहेको छ र यी प्लानहरु ग्राहकलाई विद्यमान शुल्क भन्दा दुई गुणा सस्तो शुल्कमा उपलब्ध हुन्छ। यसका साथै सधैं अनसुचारु गर्नुहुने ग्राहकले सामाजिक सञ्जाल प्रयोगको लागि निःशुल्क डेटा पनि प्राप्त गर्दछन्। उदाहरणकालागि यदि कुनै ग्राहकले रु ९९ को बेसिक प्लान सुचारु गरेमा ग्राहकले २ जीबी डेटा, १ जीबी निःशुल्क सोसल मिडिया डेटा, ४९ मिनेट अल नेपाल कल टक टाइम र ४९ वटा अल नेपाल एसएमएस प्राप्त गर्नेछन् र यो ७ दिनको लागि मान्य रहनेछ। त्यस्तैगरी रु ४९९ को बेस्ट प्लान सुचारु गर्ने ग्राहकले १२ जीबी डेटा, ५ जीबी निःशुल्क सोसल मिडिया डेटा, ४४९ मिनेट अल नेपाल कल टक टाइम र ४४९ वटा अल नेपाल एसएमएस प्राप्त गर्नेछन् र यो २८ दिनको लागि मान्य रहनेछ। आफ्नो आवश्यकता अनुसार धेरै डेटा तथा टक टाइम प्रयोग गर्ने ग्राहकका लागि एनसेलले ठूलो भोलुम भएको डेटा र अनलिमिटेड अल नेपाल कल टक टाइम रहेको प्लानहरु पनि ल्याएको छ। उदाहरणका लािग यस प्लान अन्तर्गत रु १४९९ को प्याक सुचारु गर्ने ग्राहकले १०० जीबी डेटा, १५ जीबी निःशुल्क सोसल मिडिया डेटा र अनलिमिटेड अल नेपाल कल टक टाइमको सुविधा लिन पाउँछन्। यो प्याक अन्तर्गतको सेवाहरु २८ दिनको लागि मान्य रहन्छ। ग्राहकले एष्ट्रिक्स१२३ह्यास डायल गरि सजिलै आफ्नो आवश्यकता अनुसार कुनै पनि सधैं अन प्लान लिन सक्छन्।"
क्यानले गर्यो सन्दीप लामिछानेको निलम्बन फुकुवा,"काठमाडौं : नेपाल क्रिकेट संघ (क्यान)ले सन्दीप लामिछानेलाई लगाएको निलम्बन फुकुवा गरेको छ। उच्च अदालत पाटनको फैसलापछि क्यानले लामिछानेलाई लगाएको निलम्बन फुकुवा गरेको हो। क्यानका अध्यक्ष चतुरबहादुर चन्दले विज्ञप्ति जारी गरेर घरेलु तथा अन्तर्राष्ट्रिय सबै प्रकारका खेल गतिविधिबाट निलम्बन फुकुवा गरेको जानकारी दिएका छन्। 'सम्मानित उच्च अदालत पाटनको मिति २०८१ जेठ २ को फैसला बमोजिम नेपाली राष्ट्रिय क्रिकेट टिमका खेलाडी सन्दीप लामिछानेविरुद्ध बलात्कार मुद्दामा निर्दोष रहेको भनी फैसला आएको हुँदा सन्दीप लामिछानेलाई घरेलु तथा अन्तर्राष्ट्रिय सबै प्रकारका क्रिकेट खेल गतिविधिबाट निलम्बन फुकुवा गरिएको जानकारी गराउँदछौं,' विज्ञप्तिमा भनिएको छ।"
बागलुङको ढोरपाटनमा जीप दुर्घटना,"बागलुङ : बागलुङको ढोरपाटन नगरपालिकामा जीप दुर्घटना भएको छ। बुतिबाङ बजारदेखि ढोरपाटन नगरपालिका५ चौर जाँदै गरेको ग२च २३१४ नम्बरको बोलेरो जीप मस्तीमा दुर्घटना हुँदा चालकसहित हुँदा १६ जना घाइते भएको इलाकाप्रहरी कार्यालय बुर्तिबाङका प्रहरी निरीक्षक राजकुमार विकले जानकारी दिए। दुर्घटनामा ढोरपाटन नगरपालिका५ चौरकी २४ वर्षीया सावित्रा विक, २३ वर्षीया लक्ष्मी विक, २३ वर्षीया अनुसा विक, १० बर्षीय मनोज विक, २३ वर्षीया टिका विक, २९ वर्षीया पुजा विक, ४० वर्षीया पूर्णकला विक, २३ वर्षीया अनिता पौडेल र उनका १८ महिनाको छोरा प्रिन्स पौडेल, ४२ वर्षीया ज्ञान बहादुर घर्ती, २८ वर्षीया मिना विक, ढोरपाटन नगरपालिका२ अर्नाकोटका २० वर्षीया धनकुमारी क्षेत्री, १९वर्षीया सिता रोका,निसीखोला गाउँपालिका२ का २० वर्षीया मिना कार्की र उनको तीन महिनाको छोरी सुहाना कार्की र चालक तमानखोला गाउँपालिका४ का ३० वर्षीय अमन सिर्पाली घाइते भएको प्रनि विकले बताए। घाइतेहरूको उद्धार गरेर उपचारको लागि प्राथमिक स्वास्थ्य केन्द्र बुर्तिबाङ पठाइएको प्रहरी निरीक्षक विकले जानकारी दिए। जीप व्याक गर्ने क्रममा सडकदेखि २० मिटर तल खसेको प्रनि विकले बताए।"
सफाइ पाएपछि उच्च अदालत पाटन पुगे सन्दीप लामिछाने (फोटो फिचर),काठमाडौं : क्रिकेटर सन्दीप लामिछाने उच्च अदालत पाटन पुगेका छन्। सफाइ पाएलगत्तै उनी उच्च अदालत पाटन पुगेका हुन्। यसअघि बहस सकिएर उनी अदालतबाट बाहिरिएका थिए। न्यायाधीशद्वय सुदर्शनदेव भट्ट र अन्जु उप्रेती ढकालको संयुक्त इजलासले जिल्ला अदालत काठमाडौंको फैसला उल्टाउँदै लामिछानेलाई सफाइ दिएको हो। सफाइ पाएलगत्तै अदालत आसपास सन्दीपका समर्थकहरूले खुसीयाली साटेका छन्। उनीहरूले पञ्जेबाजासहित खुसीयाली मनाइरहेका छन्।
सन्दीप लामिछानेलाई विश्वकप खेल्ने बाटो खुल्यो,काठमाडौं : क्रिकेट सन्दीप लामिछानलाई टी२० विश्वकप खेल्ने बाटो खुलेको छ। उच्च अदालत पाटनले जिल्ला लामिछानेको मुद्दामा अदालत काठमाडौंको फैसला उल्टाउँदै बुधबार सफाइ दिएको हो। न्यायाधीशद्वय सुदर्शनदेव भट्ट र अन्जु उप्रेती ढकालको संयुक्त इजलासले जिल्ला अदालत काठमाडौंको फैसला उल्ट्याउँदै लामिछानेलाई सफाइ दिएको हो। अदालतबाट सफाइ पाएका लामिछानेले क्रिकेटमा फर्किने बाटो खुलेको हो। जिल्ला अदालतको फैसलापछि नेपाल क्रिकेट संघ (क्यान)ले क्रिकेट खेल्नबाट प्रतिबन्ध लगाएको थियो। उच्च अदालतको फैसलापछि क्यानले निलम्बन फुकुवा गर्नसक्नेछ।
गोरखाली आँटिला चेलीहरू सगरमाथा आरोहण गर्दै,"गोरखा : गोरखाली चारजना चेलीहरु सगरमाथा आरोहणको क्रममा छन्। आठ हजार मिटरभन्दा अग्ला आठवटा हिमाल आरोहण गरिसकेकी चर्चित आरोही पूर्णिमा श्रेष्ठले दोहोर्याएर सगरमाथा आरोहण गरेकी छन्। गत आइतबार बिहान ६:४० बजे उनले शिखर चुमेकी हुन्। गोरखाको आरुघाट निवासी पूर्णिमाबाहेक गोरखाका अरु तीन छोरीहरू पनि सगरमाथा आरोहणको क्रममा छन्। सबैभन्दा कम समयमा सगरमाथा आरोहण गर्ने महिलाका रूपमा गिनिजबुकमा नाम लेखाएकी फुञ्जो झाङ्मु लामा आफ्नै रेकर्ड ब्रेक गर्दै सगरमाथा आरोहण गर्ने तयारीमा छन्। चुमनुब्री गाउँपालिका७ छेकमपारकी फुञ्जो अहिले बेसक्याम्पमा आरोहण अभ्यासमा व्यस्त छिन्। उनले आउँदो मे २३ मा सगरमाथा शिखर चुम्ने साइत जुराएकी छन्। त्यस्तै चुमनुब्री १ सामागाउँकी नाङ्साल छ्वेदोन लामा पनि सगरमाथा आरोहणको तयारी गर्दैछिन्। २५ वर्षकी छेदेनले गत वर्ष ८,१६३ मिटर अग्लो मनास्लु आरोहण गरेकी थिइन्। उनी आउँदो २२ तारिखमा सगरमाथा आरोहण गर्ने तयारीमा छिन्। त्यस्तै धार्चे ५ गुम्दाकी नानुमाया गुरुङ पनि अहिले विश्वकै चौथो र नेपालको तेस्रो अग्लो ल्होत्से हिमाल आरोहणको तयारीमा छिन्। यसअघि सगरमाथा आरोहण गरिसकेकी उनी अहिले ८,५१६ मिटर अग्लो ल्होत्से आरोहणको तयारी गरिरहेकी हुन्। ल्होत्से आरोहण गरेपछि लगत्तै सगरमाथा आरोहण गर्ने बताइएको छ।"
"सन्दीप लामिछानेको प्रतिक्रिया म निर्दोष छु भनिरहेँ, तर मलाई फसाएँ","काठमाडौं : क्रिकेटर सन्दीप लामिछानेले आफूलाई धेरै तवरबाट फसाइएको बताएका छन्। उच्च अदालत पाटनले सफाइ दिएपछि संक्षिप्त प्रतिक्रिया दिँदै उनले समर्थकहरूप्रति आभार प्रकट गरे। आफूले सुरुदेखि निर्दोष रहेको बताउँदै आए पनि विगत साढे १ वर्षदेखि विभिन्न तवरले फसाएको बताए। 'सुरुदेखि म निर्दोष छु भनिरहेँ। साढे १ वर्षभन्दा माथि भयो, मलाई धेरै तरिकाले फसाइएको थियो। अपराधी करार गरिएको थियो। अन्त्यमा यहाँसम्म आइपुगेको छु,' उनले भने। उनले यसअघि जिल्ला अदालत काठमाडौंको फैसलालाई पनि सम्मान गरेको र उच्च अदालत पाटनको फैसलालाई पनि सम्मान गर्ने बताए। उनले काँधमा नेपालको झन्डा राख्दै नेपाली क्रिकेटलाई झन् माथि पुर्याउने प्रतिवद्धता गरे। 'नेपाली क्रिकेटलाई जहाँ पुर्याएको थिएँ, त्यसभन्दा पनि माथि पुर्याउँछु,' उनले भने। सन्दीपका कानुन व्यवसायी सरोजराज घिमिरेले सन्दीप लामिछानेलाई कप्तानीसहितको जिम्मेवारी दिनुपर्ने बताएका थिए।"
ओलीको चेतावनीपछि प्रधानमन्त्रीसँग गगन थापा र कृष्ण सिटौलाको सघन भेटवार्ता,"काठमाडौं : प्रधानमन्त्री पुष्पकमल दाहालसँग नेपाली कांग्रसका महामन्त्री गगनकुमार थापा र कांग्रेसको राष्ट्रिय सभा संसदीय दलका नेता कृष्ण सिटौलाबीच भेटवार्ता भएको छ। संसदीय छानबिन समिति र संसदको गतिरोध हटाउने विषयमा उनीहरूबीच सघन छलफल भएको बालुवाटार स्रोतले जानकारी दिएको छ। प्रधानमन्त्री दाहाल निकट माओवादीका एक नेताका अनुसार एमाले अध्यक्ष केपी शर्मा ओलीको अभिव्यक्तिपछि कांग्रेस नेताहरूले आज साँझ ६ बजेतिर प्रधानमन्त्रीसँग छलफल गरेका हुन्। थापा र सिटौलाले सहकारीको रकम हिनामिनामा संलग्न रहेका गृहमन्त्री रवि लामिछानेविरुद्ध संसदीय समिति नबनाएसम्म संसद बैठक चल्न नदिने अडान दोहोर्याएका थिए। महामन्त्री थापाले संसदीय समिति नबनाएसम्म कार्यसूचीमा प्रवेश गर्न नदिने र सत्तापक्षको धम्कीबाट कांग्रेस पछि नहट्ने सन्देश प्रधानमन्त्रीलाई सुनाएका थिए। 'सत्तापक्षले दबाबमा राखेर कांग्रेसलाई गलाउँछ भनेर सोचेको छ भने हामी दबाब झेल्न तयार छौं। तर, सहकारी पीडितलाई न्याय नगरेसम्म, संसदीय छानबिन समिति नबनाएसम्म कांग्रेस पछि हट्दैन। संसदमा कार्यसूची अगाडि बढ्दैन,' महामन्त्री थापाको भनाइ उद्धृत गर्दै एक कांग्रेस नेताले भने। नेकपा एमाले अध्यक्ष केपी शर्मा ओलीले आज कांग्रेसले संसदमा दादागिरी देखाएको बताएका थिए। एमाले संसदीय दलको बैठकमा उनले रवि लामिछानेले बोल्न पाउनुपर्ने बताएका थिए। उनले कांग्रेसलाई चेतावनी दिँदै भनेका थिए, कांग्रेसलाई अब बोल्न दिइँदैन। पहिले रवि लामिछानेले बोल्न पाउनुपर्यो, होइन भने हामी बोल्छौं।' कांग्रेसले आरोप लगाइरहने, बकवास बोलिरहने प्रवृत्ति अब संसदमा नहुने उनको भनाइ थियो। उनले कांग्रेसले संसदीय मर्यादा नराखेको बताएका थिए। सरकारको नीति तथा कार्यक्रम प्रस्तुत गरेका राष्ट्रपति रामचन्द्र पौडेललाई धन्यवाद ज्ञापन गर्न नपाएपछि सत्तपक्ष चिढिएको छ। आजमात्र सभामुख देवराज घिमिरेले प्रधानमन्त्री दाहाललाई भेटेर सदन सञ्चालनमा सहयोग पुर्याउन आग्रह गरेका थिए। सभामुखको आग्रहपछि प्रधानमन्त्री दाहालले सत्ता गठबन्धनको बैठक पनि बोलाएका थिए। बैठकमा एमाले अध्यक्ष ओली र रास्वपा सभापति लामिछाने सहभागी थिए। बैठकमा लामिछानेले कांग्रेसले आफूमाथि आरोप लगाएका बोल्न पाउनुपर्ने माग गरेका थिए। यस विषयमा सत्तापक्षले ठोस निर्णय गर्न नसकेको स्रोतको भनाइ छ। ओलीको अभिव्यक्ति र कांग्रेसको रणनीतिले भोलि संसदमा मुठभेडको स्थिति सिर्जना हुने आँकलन गर्न सकिन्छ।"
बलात्कार मुद्दामा सन्दीप लामिछानेले पाए सफाइ,"काठमाडौं : उच्च अदालत पाटनले बलात्कार मुद्दामा क्रिकेटर सन्दीप लामिछानेलाई सफाइ दिएको छ। न्यायाधीशद्वय सुदर्शनदेव भट्ट र अन्जु उप्रेती ढकालको संयुक्त इजलासले जिल्ला अदालत काठमाडौंको फैसला बदर गर्दै लामिछानेलाई सफाइ दिएको हो। अदालत स्रोतका अनुसार प्रमाण नपुगेको भन्दै लामिछानेलाई सफाइ दिएको हो। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय र ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। न्यायाधीश शिशिरराज ढकालको इजलासले ८ वर्ष कैदका साथै लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। त्यसपछि लामिछाने बलात्कार मुद्दामा आफू निर्दोष रहेको दावी गर्दै फागुन २० गते उच्च अदालतमा पुनरावेदन दर्ता गराएका थिए। बुधबार दुवै पक्षका वकिलहरूको बहसका साथै जवाफी बहस सकिएपछि उच्च अदालत पाटनले लामिछानेलाई सफाइ दिएको हो। बहसपछि न्यायाधीशहरूले सीसीटीभी फुटेज पनि हेरेका थिए। न्यायाधीशहरूले सन्दीप र गौशाला२६ होटलभित्र पसेको र होटलबाट बाहिरिएको फुटेज हेरेका थिए। मंगलबार न्यायाधीशद्वय भट्ट र ढकालको संयुक्त इजलासमा बहस नसकिएपछि सुनुवाइका लागि हेर्दाहेर्दैमा राखिएको थियो । बहसका लागि दुवै पक्षका वकिललाई अदालतले डेढ घण्टाको समय दिएको थियो। यसअघि पटकपटक सुनुवाइ स्थगित हुँदै आएको मुद्दाको सुनुवाइका लागि गत वैशाख २३ गते पेशी तोकिएको थियो। उक्त दिन 'हेर्न नमिल्ने'मा परेपछि मंगलबारका लागि पेशी तोकिएको थियो। अघिल्लो पेसीमा इजलासले मुद्दालाई प्राथमिकतामा राखेर हेर्ने आदेश दिएको थियो । यसअघि वैशाख ३ गते उच्च अदालतले गौशाला २६ ले जन्मदर्तामा जन्म मिति सच्याउन दिएको निवेदन र जन्ममिति स्पष्ट खुल्ने काजगात झिकाउन आदेश दिएको थियो। न्यायाधीशद्वय मुनेन्द्रप्रसाद अवस्थी र दुर्गाप्रसाद ढुंगेलको इजलासले गौशाला २६ ले जन्ममितिसम्बन्धी स्पष्ट हुने काजगात झिकाउन आदेश दिएको हो। यसअघि जिल्ला अदालतले पीडित गौशाला २६ को उमेर १८ वर्ष कटेको ठहर गरेको थियो। पीडितको उमेर १८ वर्ष कटेको भएपनि सन्दीपले सहमतिबिना नै शारीरिक सम्बन्ध राखेको भन्दै जिल्ला अदालतले दोषी ठहर गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको थियो। काठमाडौंको गौशालास्थित एक होटलमा लगेर बलात्कार गरेको आरोपमा पीडितले लामिछानेविरुद्ध उजुरी दिएकी थिइन्।"
संसदको गतिरोध हटाउन गठबन्धनका शीर्ष नेताबीच सिंहदरवारमा छलफल,"काठमाडौं : संसदको गतिरोध अन्त्य गर्न सत्ता गठबन्धनका शीर्ष नेताबीच सिंहरदवारमा छलफल भएको छ। बैठकमा प्रधानमन्त्री पुष्पकमल दाहाल, नेकपा एमाले अध्यक्ष केपी शर्मा ओली, राष्ट्रिय स्वतन्त्र पार्टीका सभापति रवि लामिछाने र जनता समाजवादी पार्टीका नेताहरू सहभागी थिए। प्रधानमन्त्री सचिवालयका अनुसार बैठकमा प्रमुख प्रतिपक्षी दलले उठाउँदै आएको संसदीय छानबिन समितिको माग र संसदको गतिरोध हटाउने विषयमा छलफल भएको थियो। आजमात्रै सभामुख देवराज घिमिरेले प्रधानमन्त्री दाहाललाई भेटेर सहजरूपमा सदन सञ्चालनका लागि आग्रह गरेका थिए। उनले सरकारको नीति तथा कार्यक्रमपछि राष्ट्रपति रामचन्द्र पौडेललाई धन्यवाद ज्ञापन गर्न नसकेको भन्दै सदन सञ्चालनको वातावरण मिलाउन आग्रह गरेका थिए। कांग्रेसले सहकारीको रकम हिनामिना गरेको प्रकरणमा गृहमन्त्रीसमेत रहेका रवि लामिछानेविरुद्ध संसदीय छानबिन समिति माग गर्दै आएको छ।"
जसपालाई दल दर्ताको मान्यता दिने निर्वाचन आयोगको निर्णयलाई यथास्थितिमा राख्न सर्वोच्चको आदेश,"काठमाडौं : सर्वोच्च अदालतले उपेन्द्र यादवको रिटमा अल्पकालीन अन्तरिम आदेश जारी गरेको छ। न्यायाधीश विनोद भट्टराईको इजलासले अशोक राई नेतृत्वको जनता समाजवादी पार्टी (जसपा)लाई दल दर्ताको मान्यता दिने निर्वाचन आयोगको निर्णयलाई यथास्थितिमा राख्न आदेश दिएको हो। अदालतले जेठ ८ गते दुवै पक्षलाई छलफलमा बोलाएको छ। 'निर्वाचन आयोगको बैठक संख्या १२२०८१ मिति २०८१०१२४ को बैठकको प्रस्ताव नं ३० मा भएका विभिन्न निर्णयहरूमध्ये कतिपय कार्यान्वयन भइसकेका र कतिपय कार्यान्वयनको प्रक्रियमारहेका भन्ने देखिन आई उक्त विषयमा प्रत्यर्थी निर्वाचन आयोगसमेतसँग छलफल गरी निष्कर्षमा पुग्न मुनासिव देखिएकाले वैशाख २४ को बैठकबाट भएका निर्णयहरू र सोका आधारमा भएका कामकारबाहीहरू जहाँ जेजस्तो अवस्थामा छन् सोही अवस्थामा यथास्थितिमा राखी जेठ ८ मा छलफलको लागि उपस्थित हुनु भनि सर्वोच्च अदालत नियमावली, २०७४ को नियम ४९ (२) (ख) बमोजिम प्रत्यर्थीहरूका नाममा अल्पकालीन अन्तरिम आदेश जारी गरी दिएको छ,' आदेशमा भनिएको छ।"
रकम भुक्तानी नहुँदा अस्पतालमा व्यावसायीको ताला,"गुल्मी : राज्यबाट निर्माण व्यावसायीलाई रकम भुक्तानी नहुँदा गुल्मीको एक अस्पताल सञ्चालनमा आउन सकेको छ। जिल्लाको गुल्मीदरबार गाउँपालिका३ धुरेलडाँडामा निर्माण गरिएको १५ शय्याको अस्पताल काम सकि एपनि हालसम्म सञ्चालनमा आउन सकेको छैन। कुनैबेला अस्पताल भवन निर्माणले उत्साहित भएका यहाँका स्थानीय यतिबेला भवन अलपत्र परेपछि निरासमात्र हैन, आक्रोशितसमेत बनेका छन्। २०८० असार मसान्तसम्म काम सक्नेगरी विकाई, अर्जुन, न्यू लिजा जेभीले १२ करोड ९४ लाख ५६ हजार ९१३ रुपैयाँमा भवन निर्माणको जिम्मा पाएको थियो। २०७८ असार २५ गते राज्य र निर्माण कम्पनीबीच सम्झौता भएको थियो। तर, निर्माण कम्पनीले एक वर्षअघि नै अस्पतालको काम सकाइसकेको छ। निर्माण कम्पनीले सम्झौता समय अगावै निर्माणको काम सकेपनि राज्यबाट २ करोड ७ लाख रकम भुक्तानी लिन बाँकी रहेको विकाई, अर्जुन, न्यू लिजा जेभीका प्रतिनिधि विजय खनालले जानकारी दिए। समयमै अस्पताल भवन निर्माणको काम सम्पन्न गरेपनि राज्यले भुक्तानी नदिएको भन्दै निर्माण व्यावसायीले ताला लगाएका छन्। अस्पताल भवनमा बनाएका संरचना विग्रने र भत्कने भएकाले त्यसको संरक्षणको लागि भवनमा ताला लगाउनुपरेको निर्माण कम्पनीको भनाइ छ। अस्पताल निर्माण सकिएपछि गाउँपालिकामा भुक्तानी माग गर्न धैरपटक निर्माण कम्पनी पुगेपनि गरी त्यसको सुनुवाइ नभएको प्रतिनिधि खनालले बताए। भुक्तानी र भवन हस्तान्तरणको विषय लगेर आफूहरू पुग्ने गरेपनि छलफल गरौंला भन्ने र विभिन्न बाहाना बनाएर गाउँपालिका तर्कन खोजेको उनको आरोप छ। भवन निर्माण सकिएको बर्षदिन वितिसक्दा यसको व्यावस्थापनमा कसैले चासो नदिँदा संरचना समेत जीर्ण बन्न थालेका छन्। भवन वरपर घाँस पलाएर झाडी बन्न थालेको छ। बनेका कतिपय संरचना भत्किन थालेका छन्। भवनको रकम निकासा गर्नका लागि गाउँपालिका र निमार्ण व्यावसायीले निरन्तर पहल गरिरहेको गुल्मीदरबार गाउँपालिकाका अध्यक्ष सरोजकुमार थापाले बताए। भवनको बाँकी रकम भुक्तानी गर्नको लागि पालिकामा कुनै स्रोत नभएकाले आगामी वर्षको बजेटबाट व्यावस्थापन गर्ने तयारीमा गाउँपालिका रहेको गाउँपालिका अध्यक्ष थापाले बताए। आधारभूत अस्पताल निर्माणका लागि देशभरका स्थानीय तहमा सरकारले २०७७ मंसिर १५ गते एकैपटक शिलान्याश गरिएको थियो।"
चितुवाको आक्रमणमा परी बर्दियामा ३ जना घाइते,"गुलरिया : बर्दियाको ठाकुरबाबा नगरपालिका६ स्थित बनखेतमा चितुवाको आक्रमणमा परी ३ जना घाइते भएका छन्। चितुवाको आक्रमणम परी स्थानिय ५० वर्षीय होलुराम थारु (हाउले), २४ वर्षीया राममाया चौधरी र २३ वर्षीय हिमाल अधिकारी घाइते भएका छन्। उनीहरूलाई उपचारका लागि नेपालगञ्ज पठाइएको छ। निकुञ्जलगायत एनटीएनसी बर्दियाको प्राविधिक टोलीले आक्रमण गर्ने चितुवालाई डार्टमार्फत बेहोस गराई छोपेर निकुञ्ज कार्यालय पुर्याएको छ। उनीहरू मकै टिप्न गएका बेला चितुवाले आक्रमण गरेको चोरी शिकार नियन्त्रण युवा परिचालन अभियान ठाकुरबाबा उपभोक्ता समितिका अध्यक्ष अनुराम थारुले बताए। बर्दिया राष्ट्रिय निकुञ्जबाट आएको चितुवा मकैबारीमै रहेको बताइएको छ। पछिल्लो समय गाउँ पसेपछि चितुवाले मानिसलाई आक्रमण गर्ने गरेको पाइन्छ।"
स्लोभाकियाका प्रधानमन्त्रीमाथि गोली प्रहार,काठमाडौं : स्लोभाकियाका प्रधानमन्त्री रोबर्ट फिकोमाथि गोली प्रहार भएको छ। क्याबिनेट बैठकबाट बाहिरिँदै गर्दा उनीमाथि गोली प्रहार भएको हो। गोली लागेर प्रधानमन्त्री फिको घाइते भएका छन्। उनलाई घाइते अवस्थामै अस्पताल पुर्याएको बीबीसीले उल्लेख गरेको छ। स्थानीय अस्पतालमा प्राथमिक उपचारपछि उनलाई हेलिकोप्टरबाट बान्स्का बाइस्ट्रिकास्थित ट्रमा सेन्टरमा भर्ना गरिएको छ। गोलीबाट घाइते भएका फिकोलाई सुरक्षाकर्मीहरूले तत्काल कारमा राखेर अस्पताल लगिएको भिडियो यतिबेला भाइरल बनेको छ। गोली हान्ने व्यक्तिलाई प्रहरीले पक्राउ गरेर अनुसन्धान अगाडि बढाएको जनाएको छ।
प्रचण्डओलीसँगको छलफलपछि रविले भने  आरोप लागिसकेपछि मैले संसदमा बोल्न पाउनुपर्छ,काठमाडौं : उपप्रधान तथा गृहमन्त्री रवि लामिछानेले आफूमाथि कांग्रेसले लगाएको आरोपका विषयमा संसदमा बोल्न पाउनुपर्ने बताएका छन्। बुधबार सिंहदरबारमा प्रधानमन्त्री पुष्पकमल दाहाल 'प्रचण्ड' र एमाले अध्यक्ष केपी शर्मा ओलीसँग भएको छलफलपछि लामिछानले संसदमा आफूले बोल्न पाउनुपर्छ भन्ने विषयमा छलफल भएको जानकारी दिए । उनले लोकतन्त्रमा बोल्न पाउने अधिकार सबैको भएको भन्दै संसदमा आफूमाथि लागेको आरोपको विषयमा सदनबाटै स्पष्ट पार्न पाउनुपर्ने धारणा राखे। आफ्नो जवाफ चित्त नबुझेमा कांग्रेसले विरोध गर्न पाउने अधिकारको सम्मान गर्ने उनको भनाइ छ। लामिछानले सदन र सडकमा आफ्नो विषयमा आरोप र गालीगलौज नै उठिसकेको अवस्थामा बोल्न पाउनुपर्ने बाहेक अरु कुनै माग नरहेको जिकिर गरे। कांग्रेसले लगातार सदन अवरुद्ध गरेपछि प्रधानमन्त्री प्रचण्डले ओली र लामिछानेलाई सिंहदरबारमा छलफलका लागि बोलाएका थिए । एमालेले बुधबार नै संसदीय दलको बैठकमार्फत कांग्रेसले एकतर्फी मात्रै कुरा राख्ने विषय स्वीकार्य नहुने प्रष्ट पारिसकेको छ ।
उद्योगमन्त्री भण्डारी र युरोपियन कमिसनका उपनिर्देशक फेरानबीच भेट,"काठमाडौं : वाणिज्य तथा आपूर्तिमन्त्री दामोदर भण्डारी र युरोपियन कमिसनका उपनिर्देशक मिरियाम फेरानसँग आज विविध विषयमा कुराकानी भएको छ। काठमाडौंको सोल्टी होटलमा भएको भेटमा मन्त्री भण्डारीले नेपालको आर्थिकसामाजिक विकासका लागि युरोपियन युनियनले प्रदान गर्दै आएको निरन्तर सहयोग र सहायताको उच्च प्रशंसा गरे। 'नेपाल र युरोपियन युनियनबीच सन् १९७४ देखि घनिष्ठ सम्बन्ध रहिआएको छ। युरोपियन युनियनसँगको साथ र सहकार्यलाई नेपाल सरकारले उच्च प्राथमिकता दिने गरेको छ,' उनले भने। मन्त्री भण्डारीले लोकतन्त्र, स्वतन्त्रता र बहुपक्षीयताको आवश्यकता एवं औचित्यका विषयमा नेपाल र युरोपियन युनियनको साझा धारणा रहेको बताए। उनले साझा लक्ष्यका रुपमा रहेका दिगो विकासका लक्ष्य प्राप्त गर्न र विश्वव्यापी महामारी एवं जलवायु परिवर्तनजस्ता विभिन्न संकटलाई सम्बोधन गर्न बहुक्षेत्रीय सहायताको आवश्यकता रहेको बताए। 'नेपाल अल्पविकसित राष्ट्रबाट विकासशील राष्ट्रमा सन् २०२६ सम्ममा स्तरोन्नती हुने जमर्को गरिरहेको छ। यस ऐतिहासिक रुपान्तरणलाई दिगो बनाउन नेपाल सरकारलाई विभिन्न विकास साझेदारका साथै युरोपियन युनियनबाट प्राविधिक र आर्थिक सहयोग आवश्यकता रहेको छ,' उनले भने। नेपाल र युरोपियन युनियनले सहयोग तथा पारस्परिक सम्मानमा आधारित सम्बन्ध र सहकार्य गर्दै आएको उनको भनाइ थियो। त्यस्तै उपनिर्देशक फेरानले नेपाली वस्तुको बजार विस्तारमा सघाउने प्रतिबद्धता व्यक्त गरिन्। उनले उद्योगमन्त्री भण्डारीलाई नेपाली वस्तु युरोपियन मुलुकमा निर्यातको वातावरण बनाउन आग्रह गरिन्। 'हामी नेपाली वस्तुको युरोपमा व्यापार विस्तार होस् भन्ने चाहन्छौं। त्यसका लागि हामीबाट गर्नुपर्ने पहलमा कमी हुने छैन,' उनले भनिन्।"
सुजल डेरीको रस बदाम ड्रिंक बजारमा,"काठमाडौं : सुजल डेरीले रस बदाम ड्रिंक बजारमा ल्याएको छ। रस बदाम ड्रिंकमा प्रयोग भएको क्यालिफोर्नियन अलमोन्डस, आयातित उत्कृष्ट केसर र पोखरा तथा पोखरा वरिपरिबाट संकलन गरिएको दूधले यसको गुणस्तर र स्वाद सर्वोत्कृष्ट हुने कुरामा कम्पनीको दाबी छ। रस बदाम ड्रिंक अन्तर्राष्ट्रिय स्तरको मेसिनबाट उत्पादन गरिएको र रस बदाम ड्रिंकमा अलमोन्डसको स्वाद,  को  र दूधको तागतले उपभोगतालाई ऊर्जा प्रदान गर्ने कम्पनीको दाबी छ। 'वर्तमान समयको जिवनशैली एकदमै छिटो बन्दै गइरहेको छ र निरन्तर अघि बढ्नको लागि शरीरलाई चहिने ऊर्जाले पनि त्यत्तिकै महत्व राख्दछ। उपभोगतालाई निरन्तर प्रयास गर्न र सफल बन्नको लागि चाहिने उर्जा रस बदाम ड्रिंक ले पूर्ण गर्दछ,' कम्पनीले भनेको छ। रस बदाम ड्रिंकको १८० एमएल क्यानको मूल्य एक सय रुपैयाँ तोकिएको छ।"
"७ रुपैयाँले घट्यो पेट्रोलको मूल्य, डिजेल र मट्टितेलमा कति?",काठमाडौं : पेट्रोलियम पदार्थको मूल्य घटेको छ। नेपाल आयल निगमको सञ्चालक समितिको बैठकले पेट्रोलियम पदार्थको मूल्य घटाएको हो। निगमका अनुसार पेट्रोलमा प्रतिलिटर ७ रुपैयाँ र डिजेल र मट्टितेलमा प्रतिलिटर ५ रुपैयाँ घटेको हो। नयाँ मूल्य सूचीअनुसार काठमाडौं उपत्यकामा पेट्रोलको मूल्य १७१ रुपैयाँ कायम भएको छ भने डिजेल र मट्टितेलको मूल्य १५४ रुपैयाँ कायम भएको छ।
ट्राफिक कारबाहीबाट मुस्ताङमा १० महिनामै उठ्यो ३३ लाख ४३ हजार राजश्व,"जोमसोम : धार्मिक तथा पर्यटकीय जिल्ला मुस्ताङलाई राष्ट्रिय गौरवको सडकले जोड्ने बेनीजोमसोमकोरला सडक सहज भएसँगै जिल्ला भित्रिने सवारी साधन बर्सेनि वृद्धि भइरहेका छन् । मुस्ताङमा सवारी साधनको आवागमन चाँप बढेसँगै यहाँको राजश्व संकलन समेत बढेको छ। जिल्ला ट्राफिक कार्यालय मुस्ताङले चालु आर्थिक वर्ष २०८००८१ को १० महिनाको अवधिमा ३३ लाख ४३ हजार ५ सय रुपैयाँ राजश्व संकलन गरेको छ । कार्यालय चालु वर्षको साउनदेखि वैशाख महिनाको १० महिनामा ४ हजार ५४६ वटा सवारी साधनलाई कारबाही गर्दा उक्त राजश्व संकलन भएको जिल्ला ट्राफिक कार्यालयका ईञ्चार्ज राजाराम मण्डलले जानकारी दिए । उनका अनुसार चालु वर्षको साउनदेखि माघ महिनासम्म ११४ वटा सवारी साधनदेखि ५ सय वटा सवारी साधन कारबाहीमा परेकोमा फागुनदेखि वैशाखसम्ममा ५ सयदेखि ९११ वटासम्म सवारी साधन ट्राफिक कारबाहीमा परेका हुन् । सबैभन्दा बेसी वैशाखमा सर्वाधिक राजश्व संकलन भएको उनले बताए । जिल्ला ट्राफिक कार्यालय मुस्ताङले मादक पदार्थ सेवन गरी सवारी चलाउने,सवारी मापदण्ड विपरित सवारी साधन चलाउने जथाभावी पार्किङ गर्ने,क्षमताभन्दा बढी यात्रु ओसोर पोसार गर्ने ,सवारी चलाउँदा आवश्यक कागजपत्र साथमा लिएर सवारी नचलाउने र बिना हेलिमेट मोटरसाइकल चलाउने आदीलाई कारबाही गर्दा उक्त परिमाण राजश्व संकलन गरेको हो । मुस्ताङमा सवारी नियम र सवारी मापदण्ड अनुसार सवारी सञ्चालन गर्न ट्राफिक कार्यालयले सरोकारवालालाई जानकारी गर्ने गरेको छ । मुस्ताङमा ट्राफिक प्रहरीले वैशाख २५ देखि वैशाख ३१ गतेसम्म ट्राफिक सप्ताह समेत गरेको थियो ।"
भरतपुरमा अन्तराष्ट्रिय पोल्ट्री एस्पो हुने,काठमाडौं : चितवनको भरतपुरमा अन्तराष्ट्रिय पोल्ट्री एस्पो २०८१ आयोजना हुने भएको छ । चितवनको भरतपुरस्थित अन्तराष्ट्रिय प्रदर्शनी केन्द्रमा आयोजना हुने पोल्ट्री एस्पोको बारेमा छलफल कार्यक्रममा नेपाल पोल्ट्री व्यवसायी महासंघका केन्द्रीय अध्यक्ष गुणचन्द्र बिष्टले कोरानापछि सुस्ताएको पोल्ट्री व्यवसायलाई चलायमान बनाउने उद्देश्यले अन्तराष्ट्रिय पोल्ट्री एस्पोको आयोजना गर्न लागिएको बताए । उनले पोल्ट्री एस्पोले शिथिल अवस्थामा रहेको चितवनको व्यापार व्यवसायहरू प्रवर्द्धनमा सहयोग पुग्ने बताए । अध्यक्ष बिष्टले अन्तर्राष्ट्रिय पोल्ट्री एस्पो पोल्ट्री व्यवसाय गर्न चाहनेहरूलाई पोल्ट्रीसम्बन्धी अत्याधुनिक उपकरणहरू आवश्यक औषधिलगायत सम्पूर्ण जानकारी लिन सक्ने बताए । उनले एस्पोमा पोल्ट्री पाठशालाको पनि आयोजना गरिने बताए । उनले पोल्ट्रीको व्यवसायीकरणमा चितवनको महत्वपूर्ण योगदान रहेको बताउँदै चितवनका पोल्ट्री व्यवसायीहरूले आफूले जानेको कुरा र प्रयोगमा ल्याएका उपकरणको बारेमा सबैलाई जानकारी गराउने गरेको बताए। कार्यक्रममा नेपाल कुखुरा व्यवसायी मञ्चका अध्यक्ष रधुनाथ भट्टले पोल्ट्री एस्पो दिन प्रतिदिन धराशायी बन्दै गएको पोल्ट्री व्यवसायलाई वृद्धि गर्न र चितवनको अर्थतन्त्रलाई चलाएमान बनाउन मद्दत पुग्ने बताए। अल इण्डिया पोल्ट्री इकोमेण्ट म्यानुफ्याक्चर एसोसियन र नेपाल पोल्ट्री महासंघको आयोजनामा हुने अन्तर्राष्ट्रिय पोल्ट्री एस्पो जेठ १८ गते देखि २० गतेसम्म सञ्चालन हुनेछ । एस्पोमा नेपाल र भारत लगायत विभिन्न देशका ८० वटा स्टल रहने छन् । एस्पोको करिब १० हजार दर्शकले अवलोकन गर्ने अनुमान गरिएको छ ।
भिजिट भिसामा कुवेत लगेर महिला बेचबिखन गर्ने दुईजना पक्राउ,काठमाडौं : भिजिट भिसामा कुवेत पुर्याइ मानव बेचबिखन तथा ओसारपसारमा संलग्न रहेको आरोपमा प्रहरीले दुईजनालाई पक्राउ गरेको छ। पक्राउ पर्नेमा दैलेख नारायण नगरपालिका ९ घर भइ हाल काठमाडौंको तार्केश्वर नगरपालिका बस्ने २४ वर्षीय राकेश सुनार र गोखरा पालुङटार नगरपालिका ६ का हाल बौद्ध पिपलबोट बस्ने २५ वर्षीय आयुष विक रहेको उपत्यका अपराध अनुसन्धान कार्यालयका प्रवक्ता प्रहरी उपरीक्षक रविन्द्र अधिकारीले जानकारी दिए। उनीहरूलाई बौद्ध पिपलबोटमा प्रहरीले नियन्त्रणमा लिएको हो। बेरोजगार महिलाहरूलाई दुबईमा रहेको कम्पनीमा आकर्षक तलबको प्रलोभनमा पारी भिटिज भिसामा दुबई लगी घरेलु काममा लगाइ शारीरिक तथा मानसिक यातना दिएको उनीहरूमाथि आरोप छ। पीडितका आफन्तले उद्दारका लागि प्रहरीमा निवेदन दिएपछि घटना बाहिर आएको हो। नेपाल सरकारबाट घरेलु कामदारमा निषेधित गरेको क्षेत्रमा इजाजत बेगर आफ्नो नाम ढाटी ठूलो संख्यामा महिला पठाउने गरेको प्रहरी अनुसन्धानबाट खुलेको छ। प्रहरीका अनुसार महिलाहरूलाई संयुक्त इमिरेट दुबईमा सेल्स रिप्रिजेन्टेटिभमा काम लगाउने भनी लगेर कुवेत पुर्याइ घरेलु कामदारको रुपमा काम लगाएको र शारीरिक तथा मानसिक यातना दिएको खुल्न आएको छ। पीडितहरूले घरमा काम गर्न नसकेपछि स्वदेश फर्किन खोज्दा एजेन्टले बन्धक बनाएको १ लाख ५० हजार मागेको र बढी गरे त्यही मारी दिने धम्की दिएपछि पीडितले आफन्तलाई खबर गरेका थिए। राकेश नेपालीले गोपाल सुनार र राकेश सुनारको नाममा जन्म मिति फरक राखी ठेगाना फरक बनाइ २ वटा नागरिकता लिएको भेटिएको प्रहरीले जनाएको छ। यसैगरी उनीहरूले दुबईमा सम्पर्क कार्यालय खोलेर महिलाहरूलाई प्रलोभनमा पारेर दुबई लैजाने भनी कुवेत पुर्याउने र त्यहाँ एजेन्ट राखेर ठूलो रकम लिइ मानव ओसारपसार गर्ने गरेको प्रहरी अनुसन्धानबाट खुलेको छ।
सन्दीप लामिछानेको मुद्दामा सुनुवाइ हुँदै गर्दा अदालत परिसरको सुरक्षा व्यवस्था कडा,काठमाडौं : उच्च अदालत पाटन परिसरको सुरक्षा व्यवस्था कडा पारिएको छ। क्रिकेटर सन्दीप लामिछानेको मुद्दामा सुनुवाइ भइरहेका बेला अदालत आसपास सुरक्षा व्यवस्था कडा पारिएको हो। अदालत आसपास सन्दीप लामिछानेका समर्थकहरूको भीड बढेपछि प्रहरीले सुरक्षा व्यवस्था कडा बनाएको हो। सम्भवतः आज सन्दीपको मुद्दामा फैसला आउने बताइएको छ। फैसला आउने भएपछि क्रिकेटर लामिछाने पनि अदालत पुगेका छन्। मंगलबार बहस नसकिएपछि उनको मुद्दा हेर्दाहेर्दैमा परेको थियो। पाटन उच्च अदालतका न्यायाधीशद्वय सुदर्शनदेव भट्ट र अञ्जु उप्रेती ढकालको इजलासमा सन्दीपको मुद्दा सुनुवाइ भइरहेको छ।
प्रतिबन्धपछि फेरि इजरायललाई एक अर्ब डलर बराबरको हतियार पठाउने तयारीमा अमेरिका,"वासिङटन डिसी : ह्वाइट हाउसले कंग्रेसलाई इजरायललाई एक अर्ब डलरभन्दा बढीको हतियार पठाउन चाहेको बताएको छ । एक अधिकारीले यसको पुष्टि गरेका छन् । समाचार एजेन्सी रोयटर्सका अनुसार यो प्याकेजमा ट्याङ्क, मोर्टार र बख्तरबंद सवारीसाधन समावेश हुनेछन्। कंग्रेसका एक कर्मचारीले यो योजनाको बारेमा बताए। यो योजना अमेरिकी कांग्रेसबाट पारित हुन आवश्यक छ। गत हप्ता मात्रै अमेरिकी राष्ट्रपति जो बाइडेनले गाजाको रफाहमा इजरायलले आफ्नो सैन्य कारबाही जारी राखेमा इजरायललाई हतियारको आपूर्ति बन्द गरिने बताएका थिए। इजरायली ट्याङ्कहरू मङ्गलबार दक्षिणपूर्वी रफाह र त्यहाँभित्र प्रवेश गरेको प्यालेस्टाइनीहरूले समाचार एजेन्सीले रोयटर्सलाई बताएका छन्। बाइडेनले गत हप्ता इजरायलमा ९०० किलोग्राम बमको ढुवानी पठाउन रोके बताएका थिए। यी बमका कारण गाजाका मानिसहरू मरिरहेकोले आपूर्ति बन्द गरेको जनाएका थिए। बीबीसी"
"सेयर बजार फेरि ओरालोतिर, कारोबार रकम पनि घट्यो",काठमाडौं : साताको चौथो कारोबार दिन बुधबार सेयर बजारमा गिरावट आएको छ। साताको पहिलो कारबार दिन आइतबारदेखि निरन्तर उकालो लागेको नेप्से चौथो दिन घटेर बन्द भएको हो। नेप्से परिसूचक ९५४ अंकले घटेर २०१७९७ विन्दुमा कायम भएको छ। सेन्सेटिभ इण्डेक्स ०६० प्रतिशतले गिरावट आएर ३५८०९ विन्दुमा अडिएको छ। यसदिन ३१५ स्क्रिप्सको ८४ लाख ९० हजार ७२२ कित्ता सेयर ३ अर्ब ७० करोड ८४ लाख ३० हजार ५५ रुपैयाँमा खरिदबिक्री भए। झन्डै दोहोरो अंकले घटेको बजारमा दुईवटा कम्पनीको सेयर सकारात्मक सर्किट लेभलमा कारोबार भयो। अघिल्लो कारोबार दिन ४ अर्बभन्दा बढीको सेयर कारोबार भएको थियो। उपकार लघुवित्त वित्तीय संस्था र युनिक नेपाल लघुवित्तको सेयर १० प्रतिशतले वृद्धि भएको हो। यसदिन गुराँस लघुवित्त वित्तीय संस्थाका लगानीकर्ताले गुमाए। सोको सेयर मूल्य १० प्रतिशतले ओरालो लाग्यो। ११ करोड मूल्य बढीको कारोबार गरी पिपुल्स पावर शीर्षस्थानमा रह्यो। ३ वटा समूहको उपसूचकबाहेक अन्यको उपसूचक नकारात्मक देखिएका छन्। कारोबारमा आएका ६५ स्टकको मूल्य बढ्दा १७२ वटाको घट्यो।
सरकारको नीति तथा कार्यक्रम जेठ ९ गते प्रतिनिधि सभाबाट पारित हुने,"काठमाडौं : सरकारको आगामी आर्थिक वर्ष २०८१८२ को वार्षीय नीति तथा कार्यक्रम प्रतिनिधि सभाबाट जेठ ९ गते पारित हुने भएको छ। प्रतिनिधिसभाले तय गरेको सम्भावित कार्यसूची अनुसार जेठ ३ गतेबाट सभामा सरकारको नीति तथा कार्यक्रममाथि छलफल प्रारम्भ हुने र ९ गते पारित गर्ने उल्लेख छ। सम्भावित कार्यतालिका अनुसार जेठ ४ , ६, ७ र ८ गते नीति तथा कार्यक्रममाथि छलफल हुनेछ। त्यसपछि ९ गते छलफल गरेर निर्णयार्थ प्रस्तुत गर्ने तयारी छ। सम्भावित कार्यसूचीमा निर्णयार्थ पेश गर्नु अगाडि शून्य सयम, विशेष समय, प्रधानमन्त्रीबाट वार्षिक नीति तथा कार्यक्रममाथिको छलफलमा उठेका प्रश्नहरुको जवाफ, प्राप्त संशोधनहरु र वार्षिक नीति तथा कार्यक्रम निर्णयार्थ प्रस्तुत गरिने उल्लेख छ। प्रतिनिधि सभामा जेठ १३ गते शून्य समय, विशेष समय, आर्थिक वर्ष २०८००८१ को आर्थिक सर्वेक्षण पेश, बैंक तथा वित्ती संस्थासम्बन्धी (पहिलो संशोधन) विधेयकमाथि विचार गरियोस्, रासमा उत्पत्ति भएको विधायनसम्बन्धी विधेयकमाथि विचार गरियोस् भन्ने प्रस्ताव प्रस्तुत हुने संसदीय क्यालेन्डरमा उल्लेख छ। सरकारले जेठ १५ गते आर्थिक वर्ष २०८१०८२ को बजेट ल्याउने संवैधानिक व्यवस्था छ। उक्त दिन संयुक्त बैठक बस्ने संसद् सचिवालयले जनाएको छ। सम्भावित कार्यतालिका अनुसार राजस्व र व्ययको वार्षिक अनुमानको प्रति टेबुल, आर्थिक विधेयक २०८१ पेश, राजस्व र व्ययको वार्षिक अनुमानमाथि छलफलका लागि दिन र समय निर्धारण हुनेछ।"
आठवटा डिपट्युवेलका ट्रान्सफर्मर चोरी,"जनकपुरधाम : सिँचाइका लागि महोत्तरी र धनुषाका किसानले जडान गरेका आठवटा डिपट्युवेलका ट्रान्सफर्मर चोरी भएका छन्। ट्रान्सफर्मर चोरी भएपछि सिँचाइ गर्न नपाएको उनीहरूले बताएका छन्। मधेस प्रदेश भूमिगत जलस्रोत तथा सिँचाइ विकास डिभिजन कार्यालय महोतरीद्वारा महोत्तरी तथा धनुषाका विभिन्न ग्रामीण क्षेत्रमा जडान गरिएको डिपट्युवेलका ट्रान्सफर्मर चोरी भएको सो कार्यालयले जनाएको छ। दुवै जिल्लाका डिपट्युवेलवाट चोरी भएका ट्रान्सफर्मर खोजी गर्न प्रहरी प्रशासनलाई पटकपटक लिखित एवं मौखिक जानकारी गराए पनि कुनै पहल नभएको सिँचाइ विकास कार्यालयका अधिकारीले गुनासो गरेका छन्। चालु आर्थिक वर्षमा पाँचवटा तथा गत आवमा तीनवटा ट्रान्सफर्मर चोरी भएका हुन्। कार्यालयका इन्जिनियर अमलेश यादवका अनुसार चालु आवमा औरही गाउँपालिका२, देउरीपरवाहा धनुषा, नगराईन नपा फुलगामा धनुषा, मटिहानी नगरपालिका२ धिरापुर महोत्तरी, भङ्गाहा नगरपालिका४ पशुपतिनगर महोत्तरी, वलवा नपा९ अध्ययनपुर महोत्तरीमा जडान गरिएका डिपट्युवेलका ट्रान्सफर्मर चोरिएका हुन्। त्यसैगरी गत आव मा धनुषाधाम नपा४ धनुषा, हंसपुर नपा५ सुुगानिकास धनुषा तथा नगराइन नपा फुलगामा जडान भएका ट्रान्सफर्मर हराएका थिए। एउटा ट्रान्सफर्मर जडान गर्न रु पाँच लाख खर्च लाग्ने गरेको छ। धनुषा र महोत्तरीमा ४१ वटा डिपट्युवेल जडान गरेर सिँचाइ भइरहेको छ।एउटा डिपट्युवेलबाट ४० हेक्टर जमिनमा सिँचाइ हुने गरेको छ। एउटा डिपट्युवेलको निर्माण तथा सञ्चालनमा रु ७० देखि ९० लाखसम्म खर्च हुने गरेको छ। उक्त कार्यालयबाट जाडन भएका ८० वटा पावर ड्रिलट्युवेल प्रयोग गरी सिँचाइको व्यवस्था भएको छ। एउटा ड्रिलट्युवेलबाट तीन हेक्टर जमिन सिँचाइ गर्न सकिन्छ। त्यसको लागत रु १५ लाख छ। यहाँका किसानले डिपट्युवेल जडानका निम्ति अनुरोध गर्दै आएका कार्यालय प्रमुख नयन पोखरेलले बताए। रासस"
अपांगता भएका व्यक्तिहरूको संवेदनशीलतामाथि ख्याल गरौं : कांग्रेस,"काठमाडौं : नेपाली कांग्रेसले सामुदायिक सहायताको सुनिश्चितताको माग गर्दै धर्नामा बसेका अपांगता भएका व्यक्तिहरूको आन्दोलनमा प्रहरीले दमन र धरपकड गरेकोप्रति निन्दा गरेको छ। अपाङ्गता भएका व्यक्तिहरूको आन्दोलनमा बुधबार प्रहरीले दमन गरी केहीलाई नियन्त्रणमा लिएपछि कांग्रेसले आपत्ती जनाएको हो। उसले अपांगता भएका व्यक्तिहरूको संवेदनशीलतामाथि ख्याल गर्न समेत आग्रह गरेको छ। अपांगता भएका व्यक्तिहरूको न्यायोचित माग तत्काल सम्बोधन गरी जीवन रक्षा गर्न,पक्राउ परेकाहरूको तत्काल रिहाइ गर्नुपर्ने,घाइतेहरूको स्वास्थ्योपचारको व्यवस्था गर्नु्पर्ने जोडदार माग गरेको छ। प्रदर्शनका क्रममा केहि घाइते भएका छन्। सामुदायिक सहायताको सुनिश्चितताको माग गर्दै अपाङ्गता भएका व्यक्तिहरुले ह्विलचियरसहित काठमाडौंमा प्रदर्शन गरेका थिए। उनीहरूले काठमाडौंको भृकुटिमण्डपदेखि भद्रकालीसम्म प्रदर्शन गरेका थिए। सडक अवरुद्ध गरेर प्रदर्शन गरेको भन्दै प्रहरीले हस्तक्षेप गरेको थियो। प्रहरीले हस्तक्षेप गरेपछि उनीहरुले भद्रकालीमा कोणसभा गरेका थिए । उनीहरुले सामुदायिक सहायता तथा व्यक्तिगत सहयोगी सेवा सुरु गर्ने विषयमा यसअघि सरकारले गरेको सहमति कार्यान्वयन गर्न माग गरेका छन् । गत चैत्र १४ गते भएको उक्त सहमति कार्यान्वयन नभएको भन्दै केहि अपाङ्गता भएका व्यक्तिहरु शान्ति वाटिकामा आमरण अनसन सुरू गरेका हुन्।"
सहकारीको रकम झ्वाम्मै पार्ने ? पाप त लाग्छ नि रवि दाइ,"काठमाडौं : प्रमुख प्रतिपक्षी दल नेपाली कांग्रेस निकट विद्यार्थी संगठन नेपाल विद्यार्थी संघ (नेविसंघ) ले सहकारी ठगी प्रकरण र गिरीबन्धु टी स्टेटमा भएको नीतिगत भ्रष्टाचारविरूद्ध र्याली निकालेको छ। नेविसंघ त्रिचन्द्र इकाइले बुधबार सरकारविरुद्ध काठमाडौंमा खबरदारी र्याली निकालेको हो। उनीहरूले विभिन्न नारा लेखेका प्लेकार्ड लिएर प्रदर्शन गरेका छन्। उनीहरूले 'रवि दाइ खै जीबी दाइ,गृहमन्त्रीज्यू सहकारी ठगीको प्रमाण यहाँ छ,लाखौंले दु:ख गरी जम्मा गरेको पैसा झ्वाम्मै पार्ने र पाप त लाग्छ रवि दाइ,गृहमन्त्रीज्यू सहकारी ठग र गिरिबन्धु ठगलाई टुँडीखेलमा राखेर नाकको डाडी भाँचिनेगरी हान्नु है ' जस्ता नारा लेखिएका प्लेकार्डहरू प्रदर्शन गरेका थिए। प्रदर्शनकारीहरूले नेकपा एमाले अध्यक्ष केपी ओलीविरूद्ध समेत नारा लगाएका छन्।"
"एमाले संसदीय दलको बैठक जारी, महासचिव पोखरेल र डा खतिवडा पनि सहभागी",काठमाडौं : नेकपा एमालेको संसदीय दलको बैठक जारी रहेको छ। संघीय संसद भवनको ल्होत्से हलमा बुधबार दिउँसो सरकारको नीति तथा कार्यक्रमबारे छलफल गर्न बैठक बसेको हो। बैठकमा कांग्रेसले उठाउँदै आएको संसदीय छानबिन समितिबारे पनि छलफल हुने बताइएको छ। बैठकमा अध्यक्ष केपी शर्मा ओलीले सांसदहरुलाई सम्बोधन गर्दैछन्। आजको संसदीय दलको बैठकमा एमाले महासचिव शंकर पोखरेल र पूर्व अर्थमन्त्री डायुवराज खतिवडा पनि सहभागी छन्। मंगलबार संघीय संसदको संयुक्त बैठकमा सरकारको आगामी आर्थिक वर्ष २०८१८२ को नीति तथा कार्यक्रम राष्ट्रपति रामचन्द्र पौडेलले पेश गरेका थिए। उक्त नीति तथा कार्यक्रममाथि छलफल गरेर जेठ ९ गते पारित गर्ने तयारी छ। सरकारको नीति तथा कार्यक्रम प्रस्तुत भएलगत्तै मंगलबार बेलुका बसेको संसद बैठकमा कांग्रेसले सहकारी ठगी प्रकरणमा रास्वपा सभापति एवम् उपप्रधान तथा गृहमन्त्री रवि लामिछाने मुछिएकाले संसदीय छानबिन समिति माग गर्दै संसद अवरुद्ध पारेको थियो। कांग्रेसले निरन्तर सदन अवरुद्ध पारेपछि सभामुख घिमिरेले कार्यसूचीमा रहेका कार्यक्रम हटाउँदै जेठ ३ गते बिहान ११ बजेसम्मका लागि बैठक स्थगित गरेका छन्। समिति गठन नभएसम्म अवरोध जारी राख्ने कांग्रेसको अडान छ। पछिल्लो समय गृहमन्त्री लामिछानेले आफूले संसदमा जवाफ दिन पाउनुपर्ने त्यसपश्चात छलफल गर्न सकिने बताउँदै आएका छन्।
"सन्दीप लामिछानेको मुद्दामा सुनुवाइ जारी, आजै फैसला आउने संभावना","काठमाडौं : काठमाडौं जिल्ला अदालतको फैसलाविरुद्ध क्रिकेटर सन्दीप लामिछानेले उच्च अदालत पाटनमा दिएको पुनरावेदनमा बहस सुरू भएको छ। मंगलबार न्यायाधीशद्वय सुदर्शनदेव भट्ट र अन्जु उप्रेती ढकालको संयुक्त इजलासमा परेको मुद्दाको सुनुवाइ नसकिएपछि हेर्दाहेर्दैमा राखिएको थियो । सोही इजलासले आज सुनुवाइलाई निरन्तरता दिएको हो। दुवै पक्षको बहस सकिए आजै फैसला आउने संभावना छ। मुद्दाको बहसका लागि दुवै पक्षलाई निश्चित समय तोकिएको छ। बहस गर्न बाँकी रहेका सन्दीप र गौशाला २६ का तर्फका कानुन व्यवसायीहरूको आज बहस हुनेछ। यसअघि पटकपटक सुनुवाइ स्थगित हुँदै आएको मुद्दाको सुनुवाइका लागि गत वैशाख २३ गते पेशी न्यायाधीश नृपध्वज निरौला र दुर्गाप्रसाद ढुङ्गेलको इजालसमा तोकिएको थियो। उक्त दिन हेर्न नमिल्नेमा परेपछि मंगलबारका लागि पेशी तोकिएको हो। पटकपटक पेश सर्दा लामिछानेले दिए पुनरावेदनमाथि सुनुवाई गर्दै दोषी भए जेल सजाय र निर्दोष भए विश्वकप खेल्न पठाउनुपर्ने माग नागरिकस्तरमा उठ्न थालेको छ। अघिल्लो पेसीमा इजलासले मुद्दालाई प्राथमिकतामा राखेर हेर्ने आदेश दिएको थियो । यसअघि वैशाख ३ गते उच्च अदालतले गौशाला २६ ले जन्मदर्तामा जन्म मिति सच्याउन दिएको निवेदन र जन्ममिति स्पष्ट खुल्ने काजगात झिकाउन आदेश दिएको थियो। न्यायाधीशद्वय मुनेन्द्रप्रसाद अवस्थी र दुर्गाप्रसाद ढुंगेलको इजलासले गौशाला २६ ले जन्ममितिसम्बन्धी स्पष्ट हुने काजगात झिकाउन आदेश दिएको हो। यसअघि जिल्ला अदालतले पीडित गौशाला २६ को उमेर १८ वर्ष कटेको ठहर गरेको थियो। पीडितको उमेर १८ वर्ष कटेको भएपनि सन्दीपले सहमतिबिना नै शारीरिक सम्बन्ध राखेको भन्दै दोषी ठहर गरेको थियो। लामिछानेले गत फागुन २० गते उच्च अदालतमा पुनरावेदन दर्ता गराएका थिए। बलात्कार मुद्दामा आफू निर्दोष रहेको दाबी गरेका छन्। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको थियो। काठमाडौंको गौशालास्थित एक होटलमा लगेर बलात्कार गरेको आरोपमा पीडितले उजुरी दिएकी थिइन्।"
ठूला माछा,"रहस्यको कुरो भनुँ ? ठूला माछाहरू समातिन्छन्, अथवा समातिने प्रयासहरू हुन्छन्, अर्थात् समातिने प्रयास गरिए जस्तो या समातिएै जस्तो देखिन्छ पनि । थाहा पाइराख्नुस्, तिनै ठूला माछा समात्ने वा समात्न प्रयास गर्ने म पनि एक माछा नै हुँ, ठूलै डालको माछा !! देशभर बगिरहेछन् नदीहरू । राजधानीमा पनि बगिरहेका छन् बागमती, विष्णुमती, धोबीखोला, टुकुचा । र, नदीको नाम आएपछि पानीको कुरो आउने नै भयो । तर, नदीहरूमा कति पानी बगिरहेछ या बगिरहेको पानी कति धमिलो छ भन्ने सरोकारको विषय होइन । केवल, पानीको प्रसंग आएपछि तलाउको कुरो उप्काउन खोजिएको मात्रै हो ! त्यसो त, मञ्जुश्रीले चोभारको डाँडा छप्छप् नकाटेको भए हामी यहाँको तलाउमा पौडी खेलेर मनोरञ्जन लिइरहेका हुन्थ्यौं सायद । तर, सबैलाई थाहै छ अहिले यहाँ तलाउ छैन । तलाउ नभएपछि स्वभावतः पानी पनि छैन । विडम्बना ! पानी नभए पनि माछा भने प्रशस्तै छन् यहाँ । माछाको कुरो गर्दा, दोकान खोलेर जिउँदै बेच्न राखिएका माछाको कुरा गर्न लागेको भने होइन । त्यस्ता माछाको कुरा गर्दै छु जो पानीबिना पनि बाँचिरहेका छन् । बाँचिरहेका मात्र होइन, बडो आनन्दपूर्वक मोजमस्तीका साथ बाँचिरहेछन्, ढुक्कको श्वास फेरेर बाँचिरहेका छन् । दुई वर्गका माछा छन् यहाँ, एउटा साना माछा, अर्को ठूला माछा । राजधानीको घरडेराभित्रको आफ्नो कोठाको टेलिभिजनमा अन्यले झैं पनि हेरिरहेछुसुनिरहेछु माछाका खबरहरू । बेलाबेलामा माछालाई नै पनि देखाइन्छ । चाख मानीमानीकन हेर्ने गर्छु सुनै सुनजस्ता झलल चम्किएका माछा, मिटरब्याजी माछा, सहकारी माछा, सरकारी जग्गा नै निल्न सक्ने अजंगका माछा, मान्छेजस्तो चेतनशील प्राणीलाई पनि वस्तु झैं बेच्ने हिम्मत भएका माछा । माछा ! स्वभावतः जातै चिप्लो । तुलनात्मक रूपमा साना माछाहरू अलिक कम चिप्लो भए पनि ठूला माछाहरू त कता हो कता बढी चिप्ला छन्, एकदमै चिप्लो समात्नै नसकिने । समातिहाले पनि फुत्तै चिप्लिहाल्ने । बजारमा हल्ला पनि छ माछालाई समात्नै सकिन्न । जतिसुकै दह्रो बल्छी थापेर या बलियो जाल नै हालेर माछालाई समात्न सफल नै भएछ भने पनि फेरि कुन सड्को ती अन्ततः जसरी पनि उम्किहाल्छन् । हुन पनि, अस्ति भर्खर एउटा ठूलै माछा समातिएको थियो क्यार, नभन्दै छिट्टै उम्की त हाल्यो ! फेरि पनि गफ हाँक्न भने छाडिएकै हैन जत्रोसुकै ठूला चिप्ला माछा किन नहोउन्, हामी एकएक गरेर हरेक प्रकारका माछालाई समातिछाड्ने छौं । यस्तो गफलाई धेरैले पत्याएका पनि छन् र ढुक्कका साथ भनेका छन् हेरौला, एक दिन सबै ठूला माछाहरू समातिने छन् । अर्कातिर, नपत्याउनेहरूले आशंका व्यक्त गरिरहेका छन् कसरी समातिनु ? एक त भेटिनै कठिन, भराभुरी त सजिलै भेटिएलान् तर ठूला माछाहरू कता लुकेका हुन्छन् कता ! कदाचित् भेटिई नै हाले पनि तिनलाई समात्न त्यति सजिलो कहाँ छ ? अनेक जुक्ति खियाउनुपर्छ । फकाउनुपर्छफुल्याउनुपर्छ । अझ भएन, स्वीकृति नै पो लिनुपर्छ त । विडम्बना, स्वीकृति पनि फेरि माछासँगै लिनुपर्छ । भुराभुरीसँग त किन लिइराख्नुपर्यो र स्वीकृति ! ठूलाठूला माछासँग भने पक्कै स्वीकृति लिनुपर्छ । अझ त्यो पनि, यहाँका ठूला माछासँग मात्र स्वीकृति लिएर पुग्छ र ! विदेशका, साँच्चै भन्ने हो भने मित्रराष्ट्रहरूका सामुद्रिक ह्वेल माछाहरूसँग पनि स्वीकृति लिनुपर्छ । ल भैगो, ठूलो माछा कसै गरेर समातियो रे ! तर, समातिएको माछा चानचुने हुन्छ र ? समातिनुसाथ दिमाग लगाइहाल्छ ठूलो माछाले, अर्थात् नियोजित रूपले त्यो माछा बिरामी परिहाल्छ । अनि, समातिनुको सट्टा नभएको चोट या नभएको दुखाइ देखाएरसुनाएर प्राइभेट अस्पतालको फाइभस्टार सरहको बेडमा सलाइनपानी चढाउँदै लम्पसार परेको पो देखिन्छ ! अब, समातिएन त ठूलो माछा ?? हातमा हतकडीको बदला सलाइनपानी, वाह !! यसबाटै स्पष्ट हुन्छ, वा कसैलाई थाहा नभए अब थाहा होस् ठूला माछाको कनेक्सन धेरै किसिमका हुन्छन्धार्मिक हुन्छ, सांस्कृतिक हुन्छ, जातीय हुन्छ, शैक्षिक हुन्छ, व्यापारिक हुन्छ, प्रशासनिक हुन्छ; सबैभन्दा बढी राजनीतिक हुन्छ । र, भन्नै परेन कि त्यस्तो कनेक्सन स्वदेशीय मात्रै होइन अन्तरदेशीय नै हुन्छ । यहाँनिर, मेरा एक मित्रले भनेको एउटा रहस्यको कुरो भनूँ ? ठूला माछाहरू समातिन्छन्, अथवा समातिने प्रयासहरू हुन्छन्, अर्थात् समातिने प्रयास गरिए जस्तो या समातिएै जस्तो देखिन्छ पनि । थाहा पाइराख्नुस्, तिनै ठूला माछा समात्ने वा समात्न प्रयास गर्ने म पनि एक माछा नै हुँ, ठूलै डालको माछा !!पुनश्चः टेलिभिजनका पर्दामा माछाहरूको नौटंकी देखेर म त सधैँ हाँसिदिन्छु । हाँस्नु स्वास्थ्यका लागि पक्कै पनि हानिकारक हुन्न ।"
नारायणीमा तटबन्ध : अब कुम्लोे बोक्न पर्दैन,"भरतपुरको रामघाटदेखि गोलाघाटसम्म तटबन्ध गरेपछि बाढीको डर हटेको छ। चितवन : वर्षायाममा आकाश गर्जिएपछि नारायणी नदी किनारका बस्तीमा कसैलाई निन्द्रा लाग्दैन। बालबच्चा च्यापेर कुम्लो बोकेको घटना सम्झँदा पनि कहाली लाग्छ उनीहरूलाई। ज्यान जोगाउन कैयौं रात उनीहरूसुत्न पाएनन्। जाग्राम बसेका ती रातहरू सम्झिँदा अहिले दंग पर्छन् पश्चिम चितवनस्थित नारायणी नदी किनारका नागरिक। नारायणीको भल पस्ने त्रासैत्रासमा बसेका उनीहरूलाई अब बाढीको चिन्ता छैन। नारायणी नदी किनारमा आधुनिक प्रविधिसहितको बाँध हालेपछि उनीहरू खुसी मात्रै छैनन्, अब रातमा कुम्लो बोक्न नपर्ने भो भन्नेमा ढुक्क छन्। नारायणी नदीबाट हुने जोखिम न्यूनीकरण गर्न नदीको दुवैतर्फ तटबन्ध बाँधिएको छ। यसले नदी किनारका बासिन्दालाई निर्धक्क बनाएको छ। भरतपुर २६ सिसुवारकी सुनिता महतो ढुक्क हुँदै भन्छिन्, अघिल्लो वर्षमा बाढीले उठिबास नै लगाएको थियो। कैयौंपटक सामान बोकेर राती ज्यान जोगाउन हिँड्यौं। राति सुत्न पनि पाइँदैनथ्यो, सुनिताले भनिन्, अब घर डुवानमा पर्दैन। ढुक्कले सास फेर्न पाउने भयौं। भरतपुरको रामघाटदेखि गोलाघाटसम्म तटबन्ध गरिएको छ। करिब २५ मिटर अग्लो तटबन्ध छ। त्यसमा ६ मिटर चौडाइको सडक बनेको छ। यसलाई पर्यटकीय हिसावले योजना बनाइएको हो। नदीको सतह बढेपछि नारायणघाटको नजिकै रहेको रामघाट छेउमा पनि बाढीको डर थियो। अहिले तटबन्धले स्थानीय खुसी छन्। नदी कटानको समस्याबाट मुक्त भएका छन्। तटबन्धका कारण भरतपुर४ स्थित रामेश्वर शान्ति टोल विकास संस्थाका अध्यक्ष राजेन्द्र कँडेलले नदीबाट बाढी खतरा हटेको बताए। पहिला नदी बढेपछि बस्तीमा बाढी आउथ्यो। अहिले तटबन्धले डर हटेको छ, उनले भने, विकास भनेको हाम्रो लागी बाढी रोक्नु हो। यसैमा खुसी छौं। १३ वटा ठेक्का सम्झौतामार्फत प्याकेज बनाएर तटबन्ध निर्माणको काम भइरहेको उनले बताए। नारायणीको भरतपुर महानगरपालिका र नवलपुरको गैंडाकोटतर्फ ३० किलोमिटरमा तटबन्ध बनिरहेको छ। भरतपुर क्षेत्रमा २० र गैंडाकोटमा १० किलोमिटर क्षेत्रमा तटबन्धको काम तीव्र भएको छ। योजनाअनुसार भरतपुरतर्फ करिब ३५ किलोमिटर र नवलपरासीतर्फ करिब ५८ किलोमिटर तटबन्ध हुँदै छ। उनले पहिलो चरणमा मानव बस्ती जोखिममा रहेको क्षेत्रमा तटबन्ध निर्माणको काम सम्पन्न भएपछि अर्को चरणमा बाँकी क्षेत्रमा तटबन्धको योजना ल्याउन पहल गर्ने बताइन्। महानगरपालिकाको सबैभन्दा ठूलो गौरवको आयोजना भन्नुपयो भने मेरा लागि बाढीबाट जोगाएको तटबन्ध भन्छु, दाहालले भनिन्, बस्ती जोगिएको छ। पहिला कटान भएको जग्गा आएको छ। तटबन्धसँगै सौन्र्यकरणको कामले हरियाली सहितको पर्यटकीय गन्तव्य बन्नेछ। कुल ३ अर्ब ९५ करोड ५० लाख ६८ हजार रुपैयाँमा ठेक्का भएको हो। नारायणी नदी व्यवस्थापन आयोजनाका प्रमुख मनोहरकुमार साहकाअनुसार अहिलेसम्मको कामको प्राप्तिअनुसार चितवनतर्फको काममा ४०९९ र नवलपरासीतर्फको काममा १९०३ प्रतिशत प्रगति भएको छ। नारायणी नदी व्यवस्थापन आयोजनाका प्रमुख मनोहरकुमार साहले निमार्ण कम्पनीलाई ताकेता गरेर निर्माणमा निगरानी गरिरहेको बताए। निर्माण गरिएको कामको प्रभावकारिता र यसले जोगाएको कुरा प्रष्ट देखिन्छ। एउटा प्याकेजमा ६५ बिघा जमिन जोगिएको छ, उनले भने, तटबन्धमा नमुनाको काम भएको छ। दीर्घकालीन रूपमा प्रभावकारी हुने काम गरिएको छ। रामघाटदेखि काभ्रेघाट, गाजीपुरदेखि हिरापुर, रामघाटदेखि शिवघाट, गोलाघाटदेखि बलुवासम्म, सिसईभगडीबलुवामा तटबन्धको काम भइरहेको छ। नवलपुरमा पाँचवटा प्याकेजमा तटबन्ध निर्माण भइरहेको छ। गैंडाकोटको सिस्नेपितौंजी खण्ड, कुसुमघाटदेखि थुम्सीसम्म, देवचुली१७ देखि कावासोतीसम्म काम भइरहेको छ। नारायणी नदीमा तटबन्ध गर्ने आयोजनाको तत्कालीन चितवन क्षेत्र नम्बर ३ का सांसद रहेका नेकपा माओवादी केन्द्रका अध्यक्ष पुष्पकमल दाहाल प्रचण्डले २०७८ साल चैत १६ गते शिलान्यास गरेका थिए।"
नवप्रवर्तन र उद्यमशीलताको संस्कृति प्रवर्द्धन गर्न नेपाल प्रतिबद्ध : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले लगानी प्रक्रियालाई सरलीकृत गर्दै नवप्रवर्तन र उद्यमशीलताको संस्कृति प्रवर्द्धन गर्ने नीति लिइएको बताएका छन्। नेपालयुरोपेली सङ्घबीच कूटनीतिक सम्बन्ध स्थापना भएको ५० औँ वार्षिकोत्सवका अवसरमा बुधबार आयोजित नेपालइयु व्यापार मञ्चको उद्घाटन गर्दै प्रधानमन्त्री प्रचण्डले नेपाल सरकार व्यवसायका लागि खुलापन सुनिश्चित गर्न प्रतिबद्ध रहेको बताएका हुन्। 'सरकारले नवप्रवर्तन र उद्यमशीलताको संस्कृतिलाई बढवा दिने नीति लिएको छ,'प्रधानमन्त्री प्रचण्डले भने,'बलियो आर्थिक संरचना सिर्जना गर्ने नेपालको नीतिले अन्तर्राष्ट्रिय साझेदारी बढाउँछ,आर्थिक विस्तारमा सहयोग गर्छ ।' गत महिना सफलतापूर्वक सम्पन्न लगानी२०२४ मा विश्वका ५० भन्दा बढी देशहरूको उत्साहजनक सहभागिता रहेको उल्लेख गर्दै प्रधानमन्त्री प्रचण्डले अन्तर्राष्ट्रिय समुदाय नेपालमा लगानी ल्याउन उत्सुक छ भन्ने सन्देश प्रवाह भएको बताए । वैदेशिक लगानी भित्र्याउने नेपालको सत्प्रयासमा युरोपेली संघका सदस्य मुलुकहरूसँग थप सहकार्य गर्न नेपाल तत्पर रहेको उनले बताए। नेपालले सन् २०२६ सम्ममा अतिकम विकसित मुलुकको वर्गबाट स्तरोउन्नती हुने र सन् २०३० सम्ममा दिगो विकास लक्ष्यहरू हासिल गर्ने लक्ष्य लिएको उल्लेख गर्दै प्रधानमन्त्री प्रचण्डले यी लक्ष्य पूरा गर्नका लागि विदेशी साझेदारहरूबाट पर्याप्त मात्रामा लगानी र आवश्यक प्रविधि हस्तान्तरण हुनुपर्ने आवश्यकता औँल्याए। सरकारले ५० करोडसम्मका प्रत्यक्ष वैदेशिक लगानीका आवेदनका लागि हालै स्वचालित रुट सुरु गरेको जानकारी दिँदै प्रधानमन्त्रीले यस सुरुआतसँगै नेपालमा व्यवस्थापकीय दक्षता र पूँजी भित्रिने विश्वास व्यक्त गरे। प्रधानमन्त्रीले भने,'हामीले स्वचालित मार्गमार्फत प्राप्त लगानीका केही आवेदनहरू र स्वीकृत गरेका छौँ। अन्तर्राष्ट्रिय साझेदारमार्फत हाम्रा प्रयासहरूलाई बलियो बनाउन खोजिरहेका छौँ, यसले नेपालमा पुँजी मात्र होइन प्राविधिक र व्यवस्थापकीय विशेषज्ञता पनि ल्याउनेछ ।' वातावरणीय रूपमा दिगो र आर्थिक रूपमा व्यवहारिक हुने हरित अर्थव्यवस्थालाई नेपाल सरकारले प्राथमिकता दिएको स्पष्ट पार्दै प्रधानमन्त्री प्रचण्डले नवीकरणीय ऊर्जा परियोजनाहरूको प्रवर्द्धन, दिगो कृषि अभ्यासहरू वातावरणीय लक्ष्य प्राप्तिमा लक्षित गतिविधि भएको बताए। 'हाम्रा विकासका गतिविधिहरू राष्ट्रिय हित र विश्वव्यापी वातावरणीय लक्ष्यहरूसँग मिल्दाजुल्दा छन्,'प्रधानमन्त्री प्रचण्डले भने, 'नेपाल पेरिस सम्झौताप्रति सधैँ प्रतिबद्ध छ, हाम्रा विकास योजना र कार्यक्रमहरूमा जलवायु कार्यलाई सक्रियरूपमा समावेश गर्दै आएको छौँ ।'"
"कांग्रेसको अर्को एजेन्डा, गिरिबन्धु टीस्टेट","काठमाडौं : प्रमुख विपक्षी कांग्रेसले झापाको गिरिबन्धु टीस्टेटको जग्गा हिनामिना प्रकरणलाई संसद्मा एजेन्डाका रूपमा अघि बढाउने निर्णय गरेको छ। मंगलबार बसेको कांग्रेस संसदीय दलको बैठकले गिरिबन्धु टीस्टेटको मुद्दा चर्काउने निर्णय गरेको हो। गिरिबन्धु टीस्टेटको जग्गा सट्टापट्टा गर्न तत्कालीन मन्त्रिपरिषद्ले ०७८ वैशाख १३ गते गरेको निर्णय र त्यससँग सम्बन्धित काम कारबाहीका सम्बन्धमा सर्वोच्च अदालतले पैसला गरेको थियो। कांग्रेस संसदीय दलको बैठकपछि प्रमुख सचेतक रमेश लेखकका अनुसार गिरिबन्धु टीस्टेटको विषय संसदीय दल बैठकमा प्रवेश भएको छ। सबै कोणबाट अध्ययन गरेर धारणा सार्वजनिक गर्छाैं। संसद्मा यो विषय उठ्छ, उनले भने। संसदीय दल बैठकमा महामन्त्री गगन थापाले गिरिबन्धु टीस्टेटबारे सर्वोच्च अदालतले दिएका फैसला गहिरोसँग अध्ययन गर्न आग्रह गरेका थिए। थापाको भनाइ उध्रित गर्दै कांग्रेसका एक सांसदले भने, महामन्त्रीजीले सबै सांसदहरूलाई गिरिबन्धु टीस्टेटको विषय सदनमा आवाज उठाउनुपर्ने भएकाले मज्जाले अध्ययन गरेर आउन अनुरोध गर्नुभएको छ। कांग्रेसका अर्का सांसद प्रदीप पौडेलले भने, यसरी स्वार्थ समूहलाई फाइदा हुने गरी कानुन संशोधन गरेर नीतिगत निर्णय गरिनु अपराध हो। यो पनि पढ्नुहोस गिरिबन्धु टीस्टेट, सार्ने नाममा सिध्याउने सेटिङ गिरिबन्धु फुटाएर पहिल्यै जग्गा बिक्री हदबन्दी छुटको दुरुपयोग : अघिअघि गिरिबन्धु, पछिपछि १०० कम्पनी गिरिबन्धु टी स्टेट हडप्ने दाउ"
संसदमा कांग्रेसको दादागिरी चल्दैन : अध्यक्ष ओली,"काठमाडौं : नेकपा एमाले अध्यक्ष केपी शर्मा ओलीले संसद कांग्रेसको दादागिरी चल्ने ठाउँ नभएको बताएका छन्। बुधबार पार्टीको संसदीय दलको बैठकमा सम्बोधन गर्दै अध्यक्ष ओलीले राजनीतिक स्वार्थका लागि सदन अवरोध गर्नु न्यायोचित नहुने बताए। कांग्रेसले एमालेका कारण संसद अवरोध गर्नुपरेको बताएको भन्दै अध्यक्ष ओलीले यसमा आफू चुप लागेर नबस्ने बताए। उनले उपप्रधान एवं गृहमन्त्री रवि लामिछानेले संसदमा बोल्न पाउनुपर्ने बताए। उनले गृहमन्त्रीमाथि आरोप लगाउँदैमा कांग्रेस कुनै न्यायाधीश नभएको तर्क गरे। 'प्रधानमन्त्रीले चलाऔं भनिरहनु भएको छ। गृहमन्त्री रवि लामिछानेले पनि चलाऔं भनिरहनु भएको छ। एमालेका कारण संसद अवरोध गर्नु परेको छ भनेर भनिरहनु भएको छ। हामीले पनि चलाऔं भनिराखेका छौं । तर, कांग्रेसको दादागिरी चल्ने ठाउँ होइन संसद। विधि र नियमले चल्नुपर्छ। लोकतान्त्रिक तरिकाले चल्नुपर्छ। संसदमा सांसदले बोल्न नपाउने? कसैमाथि आरोप लगाएपछि त्यो सांसदले बोल्न नपाउने हुँदैन। कांग्रेस कुनै न्यायाधीश होइन। जसले अपराधी हो भनेर तोक्छ ,'उनले भने, 'राजनीतिक स्वार्थ पूरा भएन भने अर्को अपराधी भइहाल्ने। आफ्नो तर्फ आउनलाई फकाउन फकिएन भने अपराधी भइहाल्ने। संसदमा नारा लगाउन पनि कांग्रेसलाई सरम लाग्नुपर्छ।' पूर्वप्रधानमन्त्री समेत रहेका ओलीले कांग्रेस कराइरहने र आफूहरु सुनिरहने स्थिति नरहने जिकिर गरे। उनले भने,' 'नेपाली कांग्रेसले बकबास बोलिरहने हामी सुनिरहने होइन । अब बकबास सुनिरहन हामी तयार छैनौं । चाहिने कुरा गरे हुन्छ। यतै टोक्या छ, उतै टोक्या छ, यो के तरिका हो ? सहकारी ठगीमा मुछिएपछि उपप्रधानमन्त्री एवं गृहमन्त्री रवि लामिछानेमाथि अनुसन्धानका लागि संसदीय छानबिन समिति बनाउन माग गर्दै कांग्रेसले संसद अवरोध गर्दै आएको छ। उसले संसदीय छानबिन समिति नबनेसम्म संसद चल्न नदिने अडान लिएको छ। मंगलबार सरकारको नीति तथा कार्यक्रम सार्वजनिक लगत्तै बसेको प्रतिनिधिसभा बैठकमा कांग्रेसले नाराबाजी गरेपछि बैठक भोलिसम्मका लागि स्थगित भएको छ।"
भोलिदेखि काठमाडौं उपत्यकाका यी स्थानमा विद्युत अवरुद्ध हुने,"काठमाडौं : नेपाल विद्युत प्राधिकरणले भोलिदेखि उपत्यकाका विभिन्न स्थानमा विद्युत सेवा अवरुद्ध हुने भएको छ। बिहीबार नयाँबजार, जेठ ५ गते नयाँबजार र क्षेत्रपाटी, ६ गते भीमसेनस्थानका साथै ८ गते भीमसेनस्थान र त्रिपुरेश्वर क्षेत्रमा विद्युत सेवा अवरुद्ध हुने जनाएको छ। प्राधिकरणले आज एक सूचना प्रकाशित गरी रत्नपार्क वितरण केन्द्रअन्तर्गतका विद्युतीय लाइन भूमिगत गर्ने काम भइरहेकाले उपत्यकाका विभिन्न स्थानमा विद्युत आपूर्ति प्रभावित भइरहेको जनाएको हो। प्राधिकरणका अनुसार भोलि नयाँबजार फिडरअन्तर्गत खुसिबु, सोह्रखुट्टे चोक, भ्याली कोल्ड स्टोर, पिपुल्स डेन्टल अस्पताल, ५ गते क्षेत्रपाटी फिडरअन्तर्गत टेकु, पुष्पलाल पार्क, ढल्कु, क्षेत्रपाटी धोविचौर, ठहिटी, पकानचोक, ज्याठा र कान्तिपथ, खुसिबु, सोह्रखुट्टे चोक, भ्याली कोल्ड स्टोर, पिपुल्स डेन्टल अस्पताल क्षेत्रमा विद्युत सेवा अवरुद्ध हुनेछ। त्यस्तै जेठ ६ गते भीमसेन स्थान फिडरअन्तर्गत वडा नं १२ वडा कार्यालय, ह्युमत, जैसीदेवल चिँकमुगल, भीमसेनस्थान, काष्ठमाण्डप, जेठ ८ गते भीमसेनस्थान, त्रिपुरेश्वर फिडरअन्तर्गत टेकु, पचली भैरव मन्दिर, बम्सीघाट, सवलबहाल, त्रिपुरेश्वर, विश्वनिकेत स्कुल, वडा नं १२ वडा कार्यालयलगायत क्षेत्रमा विद्युत आपूर्ति अवरुद्ध हुने भएको छ। माथि उल्लिखित फिडरअन्तर्गतका विभिन्न स्थानमा विहान ११ बजेदेखि साँझ ५ बजेसम्म विद्युत् सेवा अवरुद्ध हुने प्राधिकरणले जनाएको छ।"
निक्षेपको ब्याजदरमा हेरफेर,"काठमाडौं : जेठ महिनामा वाणिज्य बैंकहरूको अधिकतम व्यक्तिगत मुद्दती निक्षेपको ब्याजदर औसत ७५१ प्रतिशत हाराहारीमा पुगेको छ। वर्षको पहिलो महिना वैशाखको तुलनामा जेठ महिनाका लागि सार्वजनिक भएको ब्याजदरअनुसार उक्त हाराहारीमा अधिकतम ब्याजदर कायम भएको छ। यसअघि वैशाख महिनाका लागि मुद्दतीमा निक्षेपमा न्यूनतम औसत ५६९ प्रतिशत र अधिकतम औसत ६९६ प्रतिशतले ब्याज दिइएको थियो। यससँगै संस्थागत मुद्दती निक्षेपमा बैंकहरूको अधिकतम ब्याजदर औसत ६३४ प्रतिशत रहेको छ। बैंकहरूले रेमिट्यान्सको मुद्दती निक्षेपमा भने व्यक्तिगतभन्दा थप १ प्रतिशत बिन्दु दिँदै आएका छन्। जेठमा वाणिज्य बैंकहरूमध्ये अधिकतम व्यक्तिगत मुद्दती निक्षेपमा सबैभन्दा बढी ब्याजदर एनएमबी बैंक र एनआईसी एसिया बैंकको देखिन्छ। साथै उक्त दुई बैंक संस्थागत निक्षेपमा पनि अधिकतम ब्याज दिनेमा अग्रस्थानमा रहेका छन्। उक्त बैंकले व्यक्तिगत मुद्दती निक्षेपमा अधिकतम साढे ७ प्रतिशत ब्याज र संस्थागततर्फ साढे ६ प्रतिशत ब्याजदर तोकेका छन्। यसैगरी, ग्लोबल आईएमई, हिमालयन र प्रभु बैंकले अधिकतम साढे ७ प्रतिशत दिएको छ। जसमा संस्थापकमा हिमालयनले ६ प्रतिशत र अन्य दुई बैंकले साढे ६ प्रतिशत संस्थापक निक्षेपको अधिकतम ब्याज तोकेका छन्। यसैगरी कुमारी बैंक र माछापुच्छेले व्यक्तिगत निक्षेप ७२५ प्रतिशत ब्याज तोकेका छन्। उक्त बैंकले संस्थापकमा अधिकतम क्रमशः ६२६ र ५५ प्रतिशत तोकेका छन्। यसपछि व्यक्तिगतमा ७ प्रतिशत अधिकतम ब्याज तोक्नेमा सिटिजन्स, लक्ष्मी सन्राइज, नेपाल इन्भेस्टमेन्ट मेगा, प्राइम, सानिमा, सिद्धार्थ र स्ट्यान्डर्ड चार्टर्ड रहेका छन्। उक्त बैंकले संस्थापकमा ५२५ देखि ६ प्रतिशतसम्म अधिकतम ब्याज संस्थापक निक्षेपमा निर्धारण गरेका छन्। यसपछि व्यक्तिगत मुद्दती निक्षेपमा नबिल बैंक र नेपाल बैंकले अधिकतम ६७५ प्रतिशत र संस्थागतमा क्रमशः ५७५ र ४७५ प्रतिशत तोकेका छन्। यसबाहेक बेंकको क्रमश एभरेस्टको साढे ६ प्रतिशत, राष्ट्रिय वाणिज्य बैंक ६४ प्रतिशत, नेपाल एसबीआईको ६३९ प्रतिशत, कृषि विकास बैंकको ५६६ प्रतिशत व्यक्तिगत निक्षेपको अधिकतम ब्याजदर कायम गरेका छन्। उक्त बैंकले संस्थागत निक्षेपमा क्रमशः ५५, ५३५, ५३९ र ४५१ प्रतिशत ब्याजदर घोषणा गरेर कार्यान्वयनमा ल्याएका छन्। चालु आर्थिक वर्षको मौद्रिक नीतिको अर्धवार्षिक समीक्षामार्फत संस्थागत मुद्दती निक्षेप (बोलकबोलसमेत) मा प्रदान गरिने अधिकतम ब्याजदर सर्वसाधारणलाई मुद्दती निक्षेपमा प्रदान गरिने अधिकतम ब्याजदरभन्दा कम्तीमा एक प्रतिशत बिन्दुले कम हुनुपर्ने उद्घोष गरेको थियो। सोही व्यवस्थालाई आगामी चैतदेखि कार्यान्वयनमा ल्याउन नेपाल राष्ट्र बैंकले निर्देशन दिएको थियो। फागुनमा वाणिज्य बैंकहरूको संस्थागत निक्षेप अधिकतम ६ प्रतिशत हाराहारीमा थियो। अझ वाणिज्य बैंकहरूले सार्वजनिक गरेको, पुस माघ महिनाका लागि निक्षेपको नयाँ ब्याजदर एकल अंकमा कायम भएको थियो। जबकि यसअघि गत मंसिरमा निक्षेपको ब्याजदर दोहोरो अंकमा अर्थात् औसत १०२५ प्रतिशतसम्म थियो। यसपछिका महिनामा निक्षेपको ब्याजदर क्रमशः घट्दै गयो। निक्षेपको ब्याजदर विस्तारै कम हुँदै जाँदा कर्जाको पनि सामान्य रूपमा घट्यो। २०८० वैशाखमा भारित औसत कर्जाको ब्याजदर १२८४ प्रतिशत भएकोमा चैत्रसम्ममा १०७८ प्रतिशतमा सीमित भयो। यो औसतमा भएकाले कम देखियो तर बैंकअनुसार कर्जाको ब्याजदर घटेको महसुस खासै नभएको सर्वसाधारणको गुनासो पनि सुनिन्छ। यद्यपि बैंकहरूले ब्याजदर घटाउने भन्दैमा ह्वारह्वार्ती घटाउन वा बढाउन मिल्दैन। यसका लागि राष्ट्र बैंकले तोकेको परिधिभित्र रहनुपर्ने हुन्छ। केन्द्रीय बैंकका अनुसार ब्याजदर घटाउँदा पनि अघिल्लो महिनाको औसतमा बढीमा १० प्रतिशत बिन्दुले मात्र परिवर्तन गर्न पाइन्छ। उदाहरणको लागि यदि ब्याजदर घटाउने भएमा अधिकतम औसत ८५ प्रतिशतमा १० प्रतिशत कम गरी कायम हुने ७६५ प्रतिशतसम्म मात्र वाणिज्य बैंकले अधिकतम ब्याजदर निर्धारण गर्न सक्नेछन्। यसैगरी, यदि अघिल्लो महिना न्यूनतम ब्याजदरको औसत ५५ प्रतिशत भएमा बढीमा १० प्रतिशत बिन्दुले मात्र कम गरी कायम हुने ४९५ प्रतिशतसम्म मात्र वाणिज्य बैंकले न्यूनतम ब्याजदर निर्धारण गर्न सक्नेछन्।"
पूर्वप्रधानमन्त्री गिरिजाको शालिक फेरि ठडियो,"वीरगन्ज : वीरगन्जमा ९ वर्ष पहिले मधेस आन्दोलनका क्रममा आन्दोलनकारीले तोडफोड गरेर भत्काएको पूर्वप्रधानमन्त्री स्व गिरिजाप्रसाद कोइरालाको शालिक फेरि नयाँ बनाइएको छ। वीरगन्ज महानगरपालिका२ छपकैयाको इदगाह चोकमा जिपी कोइराला फाउन्डेसनले स्थापना गरेको नेपाली कांग्रेसका पूर्वसभापतिसमेत रहेका स्व कोइरालाको शालिक मधेस आन्दोलनमा २०७२ भदौ १५ गतेका दिन आन्दोलनकारीले तोडफोड गरेर भत्काइदिएका थिए। त्यही स्थानमा अहिले फेरि स्व कोइरालाको पूर्ण कदको नयाँ शालिक निर्माण गरिएको हो। फाउन्डेसनका मधेस प्रदेश अध्यक्ष महम्मद शाहबुद्धिनका अनुसार, मधेस प्रदेश सरकारबाट प्राप्त १६ लाख रुपैयाँ बजेटबाट इदगाह चोकमा स्व कोइरालाको पूर्ण कदको नयाँ शालिक निर्माण गरी स्थापना गरिएको हो। पित्तल लगायतका धातुबाट निर्मित करिब ६ फिट उचाइको उक्त शालिक ११ लाख रुपैयाँमा काठमाडौंबाट खरिद गरेर ल्याइएको उनले जानकारी दिए। मधेस प्रदेश सरकारबाट प्राप्त कुल १६ लाख रुपैयाँ बजेटमध्ये ११ लाख रुपैयाँमा शालिक खरिद गरिएको र बाँकी ५ लाख रुपैयाँ शालिक राखिएको पार्कको मर्मत सम्भार र सौन्दर्यकरणमा खर्च गरिएको उनले बताए। इदगाह चोकमा स्थापना गरिएको स्व कोइरालाको नयाँ शालीकको अनावरण गिरिजाप्रसाद कोइरालाको १०१औं जन्मजयन्तिका दिन आगामी असार १८ गते गरिने शाहबुद्धिनले जानकारी दिए। शालिकको अनावरण नेपाली कांग्रेसका सभापति तथा पूर्वप्रधानमन्त्री शेरबहादुर देउवाबाट गराइने उनले सुनाए। अनावरण कार्यक्रममा कांग्रेस नेता शेखर कोइरालाका साथै अन्य शीर्ष नेताहरू पनि आउने जानकारी उनले दिए।"
एमालेले बोलायो संसदीय दलको बैठक,काठमाडौं : सत्तारुढ दल नेकपा एमालेको संसदीय दलको बैठक बस्दैछ। दिउँसो १२:३० बजे नयाँ बानेश्वरस्थित संसद् भवनको ल्होसे हलमा बस्नेगरी दलको बैठक बोलाएको प्रमुख सचेतक महेश बर्तौालाले जानकारी दिए। बैठकमा सरकारको नीति तथा कार्यक्रम र समसामयिक राजनीतिक विषयमा छलफल हुने बताइएको छ। मंगलबार संघीय संसदको संयुक्त बैठकमा राष्ट्रपति रामचन्द्र पौडेलेले सरकारको आगामी वर्षको नीति तथा कार्यक्रम प्रस्तुत गरेका थिए। तर प्रमुख प्रतिपक्षी दल नेपाली कांग्रेसले नीति तथा कार्यक्रममा सहयोग गरेपनि बेलुका ६ बजे बसेको प्रतिनिधिसभा बैठकमा अवरोध गरेको थियो। जसका कारण संसदले धन्यवाद प्रस्ताव समेत पारित गर्न पाएन। कांग्रेसले सहकारी ठगी प्रकरणमा मुछिएका उपप्रधान एवं गृहमन्त्री रवि लामिछानेमाथि अनुसन्धान हुनुपर्ने र त्यसका लागि संसदीय छानबिन समिति गठनको माग गर्दै आएको छ। संसदको अवरोध हटाउन प्रधानमन्त्री पुष्पकमल दाहाल 'प्रचण्ड' ले सक्रियता देखाए पनि सहमति जुट्न सकेको छैन। बुधबार बिहान सोही विषयलाई लिएर सभामुख देवराज घिमिरे प्रधानमन्त्री भेट्न बालुवाटार पुगेका थिए। छलफलमा सभामुख घिमिरेले प्रधानमन्त्री प्रचण्डलाई संसदको अवरोध हटाउन आवश्यक पहल गर्न अपिल गरेका थिए।
एमाले तनहुँको अध्यक्षमा कँडेल र सचिवमा अधिकारी विजयी,"दमौली : नेपाल कम्युनिष्ट पार्टी (एमाले) तनहुँको अध्यक्षमा हरिराज कँडेल विजयी भएका छन् । मंगलबार राति सम्पन्न अन्तिम मतपरिणामअनुसार दुई सय ९२ मत प्राप्त गरी उनी विजयी भएका हुन्। अध्यक्षका प्रतिस्पर्धी विष्णुभक्त सिग्देलले दुई सय चार मत प्राप्त गरेको निर्वाचन कमिटीका अध्यक्ष पदमलाल लामिछानेले जानकारी दिए । यसैगरी, उपाध्यक्षमा राजेश्वर ढकाल, सचिवमा प्रदीपराज अधिकारी, उपसचिव खुलामा खिमबहादुर कुमाल, उपसचिव महिलामा सुनिता नेपाली विजयी भएका छन्। अधिवेशनले ९९ सदस्यीय जिल्ला कमिटी र पाँच सदस्यीय लेखा कमिटी निर्वाचित गरेको छ । पाँच सय ८५ मतदातामध्ये पाँच सय ६० जनाले मतदान गरेका थिए । रासस"
कति छ भारतीय प्रधानमन्त्री नरेन्द्र मोदीको सम्पत्ति?,नयाँ दिल्ली : प्रधानमन्त्री नरेन्द्र मोदीको चुनावी शपथपत्र अनुसार उनको सम्पत्ति ३ करोड भारतीय रुपैयाँभन्दा बढी रहेको छ । यसमध्ये धेरैजसो रकम बैंकमा रहेको मुद्दती निक्षेप हो । प्रधानमन्त्री मोदीले १४ मे मा आफ्नो संसदीय सीट वाराणसीबाट आफ्नो चुनावी उम्मेदवारी दर्ता गरेका छन्। शपथपत्रमा दिइएको जानकारी अनुसार प्रधानमन्त्रीसँग भारु ३ करोड २ लाख ६ हजार ८ सय ८९ को चल सम्पत्ति रहेको छ जसमध्ये करिब २ करोड ८५ लाख रुपैयाँ भारतीय स्टेट बैंकमा मुद्दती निक्षेप रहेको छ । यसबाहेक पीएम मोदीसँग चारवटा सुनको औँठी छन् जसको मूल्य २६७ लाख रुपैयाँ छ । प्रधानमन्त्रीसँग ५२ हजार ९२० नगद र ९ लाख १२ हजार रुपैयाँको राष्ट्रिय बचत प्रमाणपत्र रहेको छ । गत आर्थिक वर्षमा प्रधानमन्त्री मोदीले ३३३ लाख रुपैयाँ आयकर तिरेका थिए । निर्वाचन शपथपत्रको अचल सम्पत्तिको स्तम्भमा कुनै जानकारी दिइएको छैन। सामान्यतया यसमा जग्गा र घरको विवरण दिइएको हुन्छ । जशोदाबेनलाई प्रधानमन्त्री मोदीकी पत्नीको रूपमा वर्णन गरिएको छ। उनीसँग कति सम्पत्ति छ भन्ने जानकारी शपथपत्रमा दिइएको छैन । पीएम मोदी विरुद्ध कुनै आपराधिक मुद्दा विचाराधीन छ न त उनी कुनै अपराधमा दोषी ठहरिएका छन्। प्रधानमन्त्री मोदीलाई अहमदाबादका बासिन्दा भनिएको छ । पीएम मोदीले दिल्ली विश्वविद्यालयबाट १९७८ मा बीए र १९८३ मा गुजरात विश्वविद्यालयबाट एमए डिग्री हासिल गरेका थिए। २०१९ को लोकसभा चुनावमा मोदीले गुजरातको गान्धीनगरमा आवासीय जग्गासहित २५ करोड रुपैयाँको सम्पत्ति रहेको बताएका थिए। जसमध्ये १२७ करोड रुपैयाँ मुद्दती निक्षेप थियो । त्यस्तै २०१४ लोकसभा चुनावमा उनले कुल सम्पत्ति १६५ करोड भारु थियो। बीबीसी
केरा लोड गरिएको पिकअपमा भेटियो २ सय ५० किलो गाँजा,"विराटनगर : विराटनगरमा काँचो केरा लोड गरिएको पिकअप गाडीबाट ठूलो परिमाणको लागूऔषध गाँजा बरामद भएको छ। नेपालभारत सीमानजिक विराटनगर महानगरपालिका१७ आईसीपी रोडबाट प्रहरीले मंगलबार राति ११:३५ बजेतिर २ सय ५० किलोग्राम गाँजा बरामद गरेको हो। जिल्ला प्रहरी कार्यालय मोरङ र इलाका प्रहरी कार्यालय रानीबाट खटिएको संयुक्त टोलीले प्रदेश १०२०२ च ६३३१ नम्बरको पिकअप भेनलाई नियन्त्रणमा लिएर खानतलासी गर्दा गाँजा भेटिएको थियो। भेनलाई बाटोको साइडमा रोकेर केरा र गाँजा अनलोड गर्दै गरेको विशेष सूचना प्राप्त भएपछि नियन्त्रणमा लिन मोरङ प्रहरी प्रमुख एसपी नवराज कार्कीले टोली परिचालन गरेका थिए। बोरामा प्याक गरेर पिकअपको पछाडि डालामा राखिएको अवस्थामा गाँजा बरामद भएको एसपी कार्कीले बताए। उनका अनुसार काँचो केरा लोड गरिएको पिकअपबाट गाँजा बरामद भएपछि चालक धनकुटाको सहिदभूमि गाउँपालिका३ का १८ वर्षीय दिवस राईलाई पक्राउ गरिएको छ। केरा ओसारपसार गरेको देखाएर गाँजाको अवैध धन्दा चलाउने गरेको प्रारम्भिक अनुसन्धानबाट खुलेको छ। केराको आवरणमा गाँजा तस्करी गर्ने गरेको खुल्यो, एसपी कार्कीले भने, यस विषयमा थप अनुसन्धान भइरहेको छ। उनका अनुसार पिकअपको डालोमा गाँजा तल राखी माथिबाट केराले छोपिएको थियो। पिकअप र गाँजासहित पक्राउ परेका चालकका सम्बन्धमा इलाका प्रहरी कार्यालय रानीका इन्सपेक्टर सन्दीप बेलबासे नेतृत्वको टोलीले थप अनुसन्धान अघि बढाएको छ। चालक राईविरुद्ध लागूऔषध ऐनअन्तर्गतको मुद्दा चलाउने प्रहरीको तयारी छ। प्रहरीका अनुसार पूर्वी पहाडी जिल्लामा उत्पादन हुने गाँजा अवैध बाटोको प्रयोग गर्दै सुरक्षाकर्मीलाई छलेर भारत कटाउने गरिएको छ। बरामद भएको गाँजा पनि भारततर्फ लैजानका लागि सीमा क्षेत्रनजिक पुर्याइएको प्रहरीको भनाइ छ। नेपालमा भन्दा भारतमा दोब्बर बढी मूल्य पाइने भएका कारण अवैध धन्दामा संलग्नले विभिन्न उपाय लगाएर तयारी गाँजा भारत पुर्याउने गरेका हुन्।"
"फ्रान्समा कैदीहरूको भ्यानमा आक्रमण : २ प्रहरीको मृत्यु, कैदीहरू फरार",पेरिस : फ्रान्समा कैदी बोकेको भ्यानमा आक्रमण भएको छ। यस हमलामा कम्तीमा दुई प्रहरी अधिकारी मारिएका छन्। मंगलबार फ्रान्सको नर्मन्डी क्षेत्रमा यो आक्रमण भएको हो। यी बन्दीहरूलाई अदालतबाट कारागार लगिएको थियो। आक्रमणपछि कैदीहरू घटनास्थलबाट फरार भएका छन्। यस आक्रमणमा अन्य तीन जना पनि घाइते भएका छन्। फ्रान्सका कानुन मन्त्री एरिक डुपुय मोरेट्टीले यस आक्रमणमा तीन जना गम्भीर घाइते भएको बताएका छन्। प्रहरीमाथि भारी हतियारले आक्रमण भएको मन्त्रीले बताए। यस हमलापछि सयौं प्रहरी आक्रमणकारीको खोजीमा जुटेका छन्। बीबीसी
दमकमा ब्राउन सुगरसहित चारजना पक्राउ,"झापा : झापाको दमकमा लागूऔषध ब्राउन सुगरसहित चारजना पक्राउ परेका छन् । पक्राउ पर्नेहरूमा दमक नगरपालिका२ का ४३ वर्षीय नेत्र थापा, सोही ठाउँका २६ वर्षीय भेषबहादुर भुजेल, १९ वर्षीय किरण थापा र दमक५ का २६ वर्षीय प्रकाश लिम्बू रहेको जिल्ला प्रहरी कार्यालय झापाले जनाएको छ । गएराति अन्दाजी १० बजेको समयमा दमक नगरपालिका२ स्थित हिमालय माध्यमिक विद्यालय नजिक बाटोमा लागूऔषध बिक्री गरिरहेको भन्ने विशेष सूचना आधारमा इलाका प्रहरी कार्यालय दमकको टोलीले उनीहरूलाई ससानो प्लास्टिकको पोकामा ३० पोका ब्राउन सुगरसहित पक्राउ गरेको हो । डिजिटल तराजुमा तौल गर्दा उनीहरूको साथबाट प्लास्टिकसहित ७ ग्राम ५१० मिलिग्राम ब्राउन सुगर फेला थियो । उनीहरूलाई तत्काल नियन्त्रणमा लिएर अनुसन्धान भइरहेको प्रहरी कार्यालय झापाले जनाएको छ ।"
क्रिकेटर सन्दीप लामिछानेको मुद्दामा आज सुनुवाइ हुने,"काठमाडौं : काठमाडौं जिल्ला अदालतको फैसलाविरुद्ध क्रिकेटर सन्दीप लामिछानेले उच्च अदालत पाटनमा दिएको पुनरावेदनमा आज पनि बहस हुने भएको छ। मंगलबार न्यायाधीशद्वय सुदर्शनदेव भट्ट र अन्जु उप्रेती ढकालको संयुक्त इजलासमा परेको मुद्दाको सुनुवाइ नसकिएपछि उनको मुद्दा हेर्दाहेर्दैमा राखिएको थियो । अदालतका प्रवक्ता तीर्थराज भट्टराईका अनुसार दुवै पक्षको बहस सकिएकाले हेर्दाहेर्दैमा राखिएको हो। आज पनि न्यायाधीशद्वय भट्ट र उप्रेतीको इजलासले नै लामिछानेको मुद्दाको फैसला गर्नेछ । यसअघि पटकपटक सुनुवाइ स्थगित हुँदै आएको मुद्दाको सुनुवाइका लागि गत वैशाख २३ गते पेशी न्यायाधीश नृपध्वज निरौला र दुर्गाप्रसाद ढुङ्गेलको इजालसमा तोकिएको थियो। उक्त दिन हेर्न नमिल्नेमा परेपछि मंगलबारका लागि पेशी तोकिएको हो। पटकपटक पेश सर्दा लामिछानेले दिए पुनरावेदनमाथि सुनुवाई गर्दै दोषी भए जेल सजाय र निर्दोष भए विश्वकप खेल्न पठाउनुपर्ने माग नागरिकस्तरमा उठ्न थालेको छ। अघिल्लो पेसीमा इजलासले मुद्दालाई प्राथमिकतामा राखेर हेर्ने आदेश दिएको थियो । यसअघि वैशाख ३ गते उच्च अदालतले गौशाला २६ ले जन्मदर्तामा जन्म मिति सच्याउन दिएको निवेदन र जन्ममिति स्पष्ट खुल्ने काजगात झिकाउन आदेश दिएको थियो। न्यायाधीशद्वय मुनेन्द्रप्रसाद अवस्थी र दुर्गाप्रसाद ढुंगेलको इजलासले गौशाला २६ ले जन्ममितिसम्बन्धी स्पष्ट हुने काजगात झिकाउन आदेश दिएको हो। यसअघि जिल्ला अदालतले पीडित गौशाला २६ को उमेर १८ वर्ष कटेको ठहर गरेको थियो। पीडितको उमेर १८ वर्ष कटेको भएपनि सन्दीपले सहमतिबिना नै शारीरिक सम्बन्ध राखेको भन्दै दोषी ठहर गरेको थियो। लामिछानेले गत फागुन २० गते उच्च अदालतमा पुनरावेदन दर्ता गराएका थिए। बलात्कार मुद्दामा आफू निर्दोष रहेको दाबी गरेका छन्। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको थियो। काठमाडौंको गौशालास्थित एक होटलमा लगेर बलात्कार गरेको आरोपमा पीडितले उजुरी दिएकी थिइन्।"
फोहोरबाट रोजगारी सिर्जना गर्न कोरियाद्वारा नेपाललाई ९८ लाख अमेरिकी डलर सहयोग,"काठमाडौं : दक्षिण कोरियाले फोहोर मैला व्यवस्थापनबाट हरित रोजगारी सिर्जना गर्न ९८ लाख अमेरिकी डलर बराबर अनुदान प्रदान गर्ने भएको छ। अर्थ मन्त्रालय र कोरिया सरकारबीच त्यससम्बन्धी समझदारीपत्रमा मंगलबार हस्ताक्षर भएको हो। समझदारीपत्रमा अर्थ मन्त्रालयका सचिव मधुकुमार मरासिनी र नेपालका लागि कोरियाली राजदूत तेयोङ पार्कले हस्ताक्षर गरे। कोरियाली अन्तर्राष्ट्रिय सहयोग नियोग (कोइका) मार्फत प्राप्त हुने सो रकम पोखरा महानगरपालिकालाई हस्तान्तरण गरिनेछ। उक्त कार्यक्रम सयुंक्त राष्ट्रसंघीय विकास कार्यक्रम (यूएनडीपी) मार्फत सञ्चालन हुने समझदारीपत्रमा उल्लेख छ। परियोजनाको संयोजन सङ्घीय मामिला तथा सामान्य प्रशासन मन्त्रालयले गर्नेछ। अर्थ मन्त्रालयको अन्तर्राष्ट्रिय आर्थिक सहायता समन्वय महाशाखा प्रमुख सहसचिव श्रीकृष्ण नेपालका अनुसार पोखरा महानगरपालिकासँगको सहकार्यमा फोहोरमैला व्यवस्थापन माध्यमबाट हरित रोजगारी सिर्जना गरिनेछ। परियोजनाको लक्ष्य नगरपालिकाको क्षमता अभिवृद्धि, सूक्ष्म, साना तथा मझौला उद्यम प्रवद्र्धन गरी दिगो विकास लक्ष्य हासिल गर्नु रहेको मन्त्रालयले जनाएको छ। महानगर क्षेत्रभित्रका घरहरुबाट निस्कने अव्यवस्थित फोहोरको पुनः प्रयोग तथा फोहोरमा आधारित उद्योगहरुलाई आर्थिक र प्राविधिक सहयोग गर्नुका साथै बजारसँगको पहुँच वृद्धिका लागि उक्त रकम खर्च गरिनेछ। समझदारीपत्रमा हस्ताक्षर गर्न आयोजित कार्यक्रममा अर्थसचिव मरासिनीले कोरियाले नेपालको आर्थिक विकासमा गर्दै आएको सहयोगका लागि धन्यवाद दिए। राजदूत पार्कले हरित रोजगारी परियोजनामार्फत बेरोजगारीहरुले रोजगारीको अवसर प्राप्त गर्ने तथा नेपालको आर्थिक विकासमा महत्वपूर्ण योगदान पुग्ने विश्वास व्यक्त गरे। नेपालकोरिया दौत्य सम्बन्ध स्थापनाको ५० वर्ष पूरा भएको स्मरण गर्दै नेपाल आफूहरुको प्राथमिकतामा रहेको बताए। उनले नेपाललाई आगामी दिनमा थप सहयोग गर्ने प्रतिबद्धता पनि जनाए। नेपालका लागि कोइकाका आवासीय निर्देशक कङ मुहेओनले यस परियोजनाले सर्वसाधारणमा फोहोरको उचित व्यवस्थापन कसरी गर्न सकिन्छ भन्नेबारे ज्ञानसमेत प्राप्त हुने बताए।"
संसद्को गतिरोध अन्त्य गर्न प्रधानमन्त्री प्रचण्ड र सभामुख घिमिरेबीच छलफल,"काठमाडौं : प्रधानमन्त्री पुष्पकमल दाहाल प्रचण्ड र सभामुख देवराज घिमिरेबीच छलफल भएको छ। बुधबार बिहान सभामुख घिमिरे संसद्को गतिरोध अन्त्य गर्ने विषयमा छलफल गर्न प्रधानमन्त्री निवास बालुवाटार पुगेका हुन्। प्रतिपक्ष दल नेपाली कांग्रेसले संसद् बैठक अवरोध गरेकाले नीति तथा कार्यक्रम प्रस्तुत भएपछि राष्ट्रपतिलाई धन्यवाद प्रस्तावसमेत पारित नभएको विषयलाई सभामुख घिमिरेले गम्भीररुपमा लिएको सभामुखका प्रेस सल्लाहकार शेखर अधिकारीले जानकारी दिए। घिमिरेले संसद्लाई प्रभावकारी बनाउन सरकारले पहल गर्नुपर्ने बताएका छन्। उनले भने,सभामुखले कम्तिमा धन्यवाद प्रस्ताव पारित गर्न, राष्ट्रपति कार्यालय, प्रधानमन्त्री तथा मन्त्रिपरिषदको कार्यालयबाट प्राप्त पत्र र अध्यादेश पेस गर्न हिजो कार्यव्यवस्था बैठक र प्रमुख सचेतकहरुसँगको बैठकमा ध्यानाकर्षष गराउनुभएको थियो। घिमिरेले दलहरूबीच सहमति नहुँदा बजेट प्रभावित हुने अवस्था आउनु राम्रो नभएको बताए हुन्। राजनीतिक दलहरूबीच सहमति नहुँदा संसदको बिजनेश प्रभावित भएको छ। यो राम्रो होइन, उनले भन्दै आएका छन्,संवैधानिक संकट हुने अवस्था नआओस्। जवाफमा प्रधानमन्त्री प्रचण्डले सहकारीको समस्या समाधान गर्न सरकार प्रतिबद्ध रहेको र सतापक्षप्रतिपक्षसँग छलफल गरेर चाडै निकास निकाल्ने बताए। सरकारको नीति तथा कार्यक्रम प्रस्तुत भएलगत्तै मंगलबार बेलुका बसेको संसद बैठकमा कांग्रेसले सहकारी ठगी प्रकरणमा रास्वपा सभापति एवम् उपप्रधान तथा गृहमन्त्री रवि लामिछाने मुछिएकाले संसदीय छानबिन समिति माग गर्दै संसद अवरुद्ध पारेको हो। कांग्रेसले निरन्तर सदन अवरुद्ध पारेपछि सभामुख घिमिरेले कार्यसूचीमा रहेका कार्यक्रम हटाउँदै जेठ ३ गते बिहान ११ बजेसम्मका लागि बैठक स्थगित गरेका थिए। समिति गठन नभएसम्म अवरोध जारी राख्ने कांग्रेसको अडान छ।"
सी जिनपिङको निमन्त्रणामा बेइजिङ भ्रमण गर्दै पुटिन,"रुसी राष्ट्रपति भ्लादिमिर पुटिनले चिनियाँ राष्ट्रपति सी जिनपिङको निमन्त्रणामा यसै हप्ता चीनको भ्रमण गर्ने बेइजिङको विदेश मन्त्रालयले मङ्गलबार जनाएको छ। पुटिन बिहीबारदेखि शुक्रबारसम्म बेइजिङ भ्रमणमा रहने विदेश मन्त्रालयका प्रवक्ता हुआ चुनयिङले बताउनुभयो। रूसी नेताको छ महिनाभन्दा लामो समयमा दोस्रो चीन भ्रमण हो भने मार्चमा राष्ट्रपतिमा पुनः निर्वाचित भएपछि पहिलो विदेश भ्रमण हो। पश्चिमले आफ्नो सैन्य आक्रमणलाई लिएर अभूतपूर्व प्रतिबन्धहरू लगाएका कारण रूस एक महत्त्वपूर्ण आर्थिक जीवन रेखाका रूपमा चीनमा तीव्ररूपम निर्भर रहेको विश्लेषकहरू बताएका छन्। बेइजिङले मस्कोसँगको आफ्नो सम्बन्धप्रतिको आलोचनालाई अस्वीकार गरेको छ। उसले कुनै सीमा नभएको साझेदारीको प्रशंसा गरेको छ। चीनले सस्तो रूसी ऊर्जा आयात र पावर अफ साइबेरिया पाइपलाइनमार्फत स्थिर ग्यास ढुवानीसहित विशाल प्राकृतिक स्रोतहरूमा पहुँच प्राप्त गरेको छ। तथापि उक्त आर्थिक साझेदारी पश्चिममा कडा जाँचको दायरामा आउँदा चिनियाँ बैंकहरूलाई अमेरिकी प्रतिबन्धको डरले विश्वव्यापी वित्तीय प्रणालीबाट अलग गर्नसक्ने डर छ। त्यसैले उनीहरूले रुसी व्यवसायमाथि नियन्त्रण सुरु गरेका छन्। 'चीनले आफूलाई समर्थन गर्न अझ धेरै प्रयास गरोस् भने रुस चाहन्छ। यस्तो गर्न चीन अनिच्छुक छ किनकी ऊ पश्चिमसँगको आफ्नो सम्बन्धलाई खतरामा पार्न चाहँदैन', कार्नेगी रुस युरेसिया केन्द्रका निर्देशक अलेक्जेन्डर गाबुयेभले भने। चिनियाँ भन्सार तथ्याङ्कअनुसार युक्रेनमा आक्रमणपछि चीन र रुसबीचको व्यापार बढेको छ। यसलाई बेइजिङले कहिले पनि निन्दा गरेको छैन। सन् २०२३ मा यी दुई मुलुकबीचको व्यापार दुई खर्ब ४० अर्बसम्म पुगेको छ। यद्यपि वासिङ्टनले मस्कोलाई सुविधा दिने वित्तीय संस्थाहरूलाई कारबाही गर्ने वाचा गरेपछि वर्षको सुरुमा रुसमा बढेको चिनियाँ निर्यात मार्च र अप्रिलमा घटेको छ। आफूलाई रुसबाट अलग हुने बढ्दो माग वा यसको परिणामको सामना गरिरहेकाले बेइजिङ रुसको सङ्घर्षरत अर्थतन्त्र सम्हाल्न तयार नभएपछि यस्तो भएको हो। 'चिनियाँ बैंकहरू प्रतिष्ठित लागतका बारेमा चिन्तित छन् किनकि उनीहरूले ठूला प्रतिबन्धहरू रोक्न खोजेका छन्', सिएनएका वरिष्ठ अनुसन्धान वैज्ञानिक एलिजाबेथ विशनिकले एएफपीलाई भने, 'निश्चितरूपमा प्रमुख चिनियाँ बैंकहरू हालको आर्थिक कठिनाइहरूलाई ध्यानमा राख्दै त्यस परिस्थितिबाट बच्न चाहन्छन्।' विज्ञहरूले यस हप्ताको अत्यधिक प्रतीकात्मक बैठकले कुनै सीमा नभएको साझेदारीको प्रशंसा गरिने र केही सम्झौताहरूमा हस्ताक्षर र व्यापार बढाउने वाचा गर्ने अपेक्षा गरेका छन्। विश्लेषकहरूका अनुसार बेइजिङले मस्कोलाई समर्थन गर्न कटिबद्ध भएको रुसी नेतालाई राम्रोसँग थाहा छ। यसलाई विश्लेषकहरूले चिनियाँ नीति निर्माता पश्चिमविरुद्ध महत्त्वपूर्ण पर्खाल र अमेरिकी नेतृत्वको विश्व व्यवस्थाविरुद्धको लडाइँमा महत्त्वपूर्ण सहयोगीका रूपमा हेरेका छन्। रासस"
पानीसपना : दस लाख पोखरी,"सधैं कति नेता, राजनीति, पैसा, उपद्रव, आदिमात्रको कुरा गर्नु ? आज पानीसपनाको कुरा गरौं। सधैं कति नेता, राजनीति, पैसा, उपद्रव, आदिमात्रको कुरा गर्नु (आज समथिङ क्रेजी हो कि जस्तो लाग्ने एउटा पानीसपनाको कुरा गरौं। तर कुरा फेरि राष्ट्रकै छ (राष्ट्रप्रेमी जो परियो) कुरा नि, केही ससाना कामहरूले पनि राष्ट्रलाई धेरथोर परिवर्तन गर्ने सम्भावना राख्छन् होइन र ? एउटा ठूलो भिजनसँग जोडिएर ससाना कामहरू टन्न गरौं न बरु ? यस्तै विचारले खोज्दा भेटिएको, त्यस्तरी डटेर काम गर्न सकिने र नतिजा ल्याउन पनि सकिने, नेपाल सुहाउँदो एउटा क्षेत्र जलवायु परिवर्तन पनि हो। प्रकृतिसँग जोडिएर काम गर्न सकिने जलवायु परिवर्तनको क्षेत्र हाम्रो लागि लाभदायक, सम्भाव्यता भएको, र कीर्तिपूर्ण छ। पूरा विश्व जलवायु परिवर्तनको असरसँग जुधिरहेको बेला विश्वको चासो र स्रोत (लगानी) सहयोगलाई आकर्षित गर्न हामीले गर्न सक्ने धेरै अभ्यासहरू छन् भन्ने यो लेखकलाई पूरा विश्वास छ। तर फायर फाइटिङ मात्रले अल्मल्याएको हामीलाई नवीनता र प्रयोग परीक्षणमा छिर्न ऊर्जा र साहसको व्यापक कमी छ। समग्रतामा सोच्न सक्ने सीप र साहस नहुन्जेल, हामी नियमित र यसैउसै पनि कायम रहने गतिमा मात्र हिँडिरहने पक्का प्रायः छ। त्यो साहस प्रज्ज्वलित गराउन विचारको काँटीले नेपाली धुलो लागेको चेतनालाई कोट्ट्याइरहनु पर्छ। विषय प्रवेशमा गर्दै यसो सन्दर्भतिर लागौं। एक समय थियो, तीन दशक जतिअघि, भक्तपुरमा हुर्केको यो लेखकले आधा घण्टा हिँडेपछि र आधा घण्टाको पर्खाइपछि मात्र एक गाग्री पानी घर ल्याउन पाउथ्यो। त्यस्तो डरलाग्दो समय त अब भूत भइसकेको होला, कम्तीमा भक्तपुरजस्ता ठाउँका लागि, तर यो अन्त छैन र यहाँ पनि फेरि नफर्केला भन्नेमा यो लेखक ढुक्क भने छैन। बस्ती, सडक र सहरीकरणको लोभ र लतमा हामी जंगल, मूलमुहान, जडीबुटी, पाटीपौवा, चराचुरुंगी, वन्यजन्तुप्रति ज्यादै असहिष्णु बनेका छौं जस्तो लाग्छ। काफल पाकेको खबर दिन आजकल यो लेखकको बारीमा कोइली आउदिनन्, भ्यागुता पनि पैलाजस्तो गिज्याउँदैनन्। किरा खासै कराउँदैनन्, चेइचेइ बोलाउँदा कुकुर आउँदैनन्, सल्लाघारी पातलो भयो। सल्लो ठूलो सुसाउँदैनन्। चौतारीमा सुगा आउँदैन। लाग्छ, मानिसबाहेकका पुराना साथी छिमेकी बेस्सरी रिसाएका छन्, चित्त दुःखाएका छन्। प्रेम र सम्बन्ध त हाम्रो उनीहरूसँगको पनि हो नि ? हामी किन निष्ठुरी ? कतै अनुदारआधुनिकता र मोबाइलशीलता बाट संक्रमित हामी प्रकृति, यथार्थ, सामाजिक सम्बन्धन र स्वास प्रामाणिकताबाट धेरै नै टाढा जाँदै नै त छैनौं ?। खैर, कुनै पनि कुरालाई उल्ट्याउन सकिँदैन तर विवेकशील भएको नाताले अलिकति पनि त्यो पुरानो प्यारो पुनः प्राप्त गर्न के गर्न सकिन्छ भन्ने सोच्नु चै पर्छ होला। भिजन र कालीगढी सक्षम होस्, पानीसपना विश्व आकर्षण बन्ने नै छ। पानीसपना पटक्कै महँगो छैन, यस्ले इच्छाशक्ति मात्र खोज्छ। हामीले राष्ट्रियस्तरमा यस्ता पहलहरू सुरु किन नगर्ने ? यति पृष्ठभूमिले पुग्यो होला। हामी मूलकुराभन्दा पृष्ठभूमि बढी तन्काउँछौं। मैंले पनि शायद त्यसै गरें। अब पानीसपनातिर लागौं। पानीको महिमा मैले भट्ट्याइरहनु नपर्ला। सिन्धलगायतको सभ्यताको मुख्य मापदण्ड नै बनेको पानी। आज पनि हाम्रो शरीरको ६० प्रतिशतभन्दा बढी घटक बनेको पानी। राजनीति, अर्थनीति, मानवविज्ञान सबैको पहिलो चासो, पानी नुहाउने, पिउने, खाना पकाउने, कृषि, उद्योग र बिजुली सबैलाई नभई नहुने पानी। जब यस्तो महŒवपूर्ण छ पानी, यसलाई माया गर्न किन आनाकानी ? जय पानी ! यो लेखकलाई कल्पनामा पनि एउटा सपना आयो पानीसपना। एउटा सपना जहाँ लेखक एक नेपाली नागरिकको हैसियतमा (ग्रेटा थनवर्गभन्दा विशिष्ट फोरममा) नेपालले विकसित गरेको पोखरीको प्रोटोटाइपको बारेमा संयुक्त राष्ट्रसंघमा भाषण दिइरहेको छ। लेखक नेपालले दस लाख पोखरीको निर्माणको रेकर्ड बनाउने मिसन बनाएको बताइरहेको छ, जसमध्ये नौ लाख सकिएको घोषणा गरिरहेको छ। पोखरीहरू साना, मध्यम र ठूला भएको र तिनीहरूलाई विशेष रूपमा हिमाल, पहाड, तराईमा आधारित अनुकूलित डिजाइन बनाइएको भनिरहेछ। ऊ थपिरहेछ हरेक पोखरी स्थानीय विशेषताले गर्दा अद्वितीय छ र त्यहाँ पानीभित्र के जैविक विविधता स्थापना गर्न सकिन्छ, वरपर के के बिरुवाहरू हुनेछन्, र तिनीहरू कसरी त्यहाँको ठूलो इकोसिस्टमको समग्रतामा सिङ्क्रोनाइज हुनेछन् भन्ने विशेष सूत्र हुनेछ। त्यही पोडियमबाट राष्ट्रिय, अन्तर्राष्ट्रियता नेता र मेडियासामु ऊ दाबी गरिरहेछ। यसले नेपाललाई दस लाखभन्दा बढी ओएसिसजस्तै पानीका पकेटहरूसहित वर्षाको पानी संकलन गर्ने माहुरीको चाकाजस्तो पोखरीको देश बनाएको छु। माछा पौडिरहेको, चराहरू नजिकै चलिरहेको, सुरक्षा प्रोटोकलहरू पालना गर्दै बच्चाहरू खेलिरहेको, पानी खेलहरूमा युवाहरू व्यस्त भइरहेको, बुढाबुढीहरू बेन्चमा गफिरहेको, प्रेम फस्टाइरहेको, शीतलता फैलिइरहेको र खुसी महकिरहेका पानी पार्कहरूले खुसीलाई जीवनसँग जोडिरहेको ऊ बुझाइरहेछ। पोखरीले विभिन्न जनावरहरूलाई पिउनका लागि छुट्टाछुट्टै ठाउँ पनि दिइरहेको, अनि श्याम गोयन्का जस्ता भेटिभर अग्रगामीहरूलाई निम्तो, मौका, र साथ दिई (लौ देखाऊ तिमीहरूको भेटिभर पावर भनेर उत्साहित गरिरहेको पनि ऊ थपिरहेछ। त्यसैगरी समुदायहरू पोखरी व्यवस्थापनको दक्षतामा स्वस्थ प्रतिस्पर्धा भइरहेको, विश्वकै सबैभन्दा अग्लो मानिसले बनाएको पोखरी आकर्षणको केन्द्र भएको, अनि हिमाल र नदीहरूको देश नेपाललाई पोखरीको चाकाको देश वा ओएसिसको स्वर्ग पनि भनिन थालेको ऊ विश्वलाई सूचित गरिरहेछ र यो हेर्न बुझ्न संसारभरका नागरिकहरूलाई नेपाल निम्तो गरिरहेछ। दस लाख पोखरीले परोपकार, सम्पदा, सिमसार व्यवस्थापनमा विभिन्न अन्तर्राष्ट्रिय पुरस्कार जितेको ऊ घमण्ड गर्दैछ। यही थियो त्यो सुन्दर कल्पनाभित्रको पानीसपना। सपना हराएको देशमा यो एउटा सपना पनि रमाइलो जस्तो लग्यो। यस लेखकका आदरणीय गुरु डा प्रमोद ढकाल भन्थे इनोभेसन जटिल हुनु हुँदैन, सरल हुनुपर्छ। एउटा पोखरी राम्रोसँग बनाइयो भने त्यो नै नवाचारको ठूलो प्रतीक बन्दछ। के यो पानीसपना यथार्थपरक कुरो हुन सक्छ त ? तर नेपालभर पोखरी बनौ न भने हाम्लाई गाह्रो नहोला। हामीले कठिन भूभागमा भ्यु टावरहरू बनाइसकेकाले, पोखरी बनाउन धेरै सजिलो हुनेछ। सामुदायिक वन व्यवस्थापनमा हामीले आफ्नो क्षमता प्रमाणित गरिसकेकाले सिमसार व्यवस्थापन धेरै कठिन हुने छैन। धेरै मेहेनत र सावधानी भने अनुसन्धान र पोखरीहरूको प्रोटोटाइपमा जानुपर्छ। राष्ट्रिय र अन्तर्राष्ट्रिय विश्वविद्यालय र अनुसन्धान एजेन्सीहरूले निश्चित रूपमा त्यसमा मद्दत गर्नेछन्। यस्ता पोखरीहरूले हामीलाई वर्षभरि पानी मात्र दिनेछैन, सहरदुर्गममा हराएका आशाहरू पनि फर्काउने छन्। बाँझो बन्जर जमिनले केही जीवन पाउनेछ। मनसुन झन् धेरै उत्साह बोकेर आउनेछ। समुदायहरूसँग एजेन्डा र नजिकिने बहाना पनि हुनेछ। पोखरीले नवचौतारो बन्नेछ। हामी एक कदम अझ समृद्ध र एक कदम अझ प्रसिद्ध हुनेछौं। हुन त क्यानडा, रसिया, चीन, अमेरिका, ब्राजिल आदि ठूलो भूभाग भएका देशहरूहरूसँग धेरै ताल (पोखरीहरू छन् तर सानो देश भइकन पनि भर्टिकल एडभान्टेज हामीसँग जति अरूसँग छैन जसले गर्दा मानव निर्मित पोखरीहरूको महासञ्जाल विश्व कीर्तिमानमात्र होइन आठौं आश्चर्यसमेत हुने सम्भावना बढी छ। भिजन र कालीगढी सक्षम होस्, पानीसपना विश्व आकर्षण बन्ने नै छ। पानीसपना पटक्कै महँगो छैन, यस्ले इच्छाशक्ति मात्र खोज्छ। हामीले राष्ट्रियस्तरमा यस्ता पहलहरू सुरु किन नगर्ने ? पानीसपना होस् वा आधुनिकीकरण गरिएको चट्टानमात्रको निर्माण सामग्रीद्वारा निर्मित नयाँ नेपाली पूर्वाधार मोडेलको ढुंगा सपना होस्, नागरिकहरूका सपनाहरूमध्येकै केही सपनाहरूले देशको अपरम्परागत र अकल्पनीय विकास गर्ने हो।"
गाजामा भएको आक्रमणमा संयुक्त राष्ट्रसंघमा कार्यरत भारतीय नागरिकको मृत्यु,संयुक्त राष्ट्र संघले गाजामा आफ्ना एक कर्मचारीको मृत्यु भएको र अर्का एक सदस्य घाइते भएको बताएको छ। उनीहरू दक्षिणी गाजाको अस्पतालमा जाँदै थिए। संयुक्त राष्ट्रसंघमा भारतीय नियोगले मारिएका कर्मचारीको नाम कर्णेल वैभव काले राखेको छ। कर्णेल वैभव काले संयुक्त राष्ट्र संघको सुरक्षा र सुरक्षा विभागमा कार्यरत थिए। संयुक्त राष्ट्रसंघस्थित भारतीय नियोगले कर्णेल वैभव कालेको निधनप्रति दुःख व्यक्त गरेको छ। संयुक्त राष्ट्रसंघका अनुसार आक्रमणको समयमा उनीहरू संयुक्त राष्ट्रको गाडीमा रफाह नजिकैको युरोपेली अस्पताल जाँदै थिए। यद्यपी संयुक्त राष्ट्रसंघले यो आक्रमणको पछाडि कसको हात रहेको भन्ने खुलाएको छैन। संयुक्त राष्ट्रसंघले द्वन्द्व सुरु भएयता पहिलो पटक संयुक्त राष्ट्रसंघका एक अन्तर्राष्ट्रिय कार्यकर्ताको मृत्यु भएको बताएको छ। इजरायली सेनाले यस मामिलामा प्रारम्भिक अनुसन्धानले युद्ध क्षेत्रमा एउटा गाडी अड्किएको र उक्त गाडीको रुटबारे सेनालाई जानकारी नदिइएको देखाएको बताएको छ। तर संयुक्त राष्ट्रसंघले इजरायली सेनालाई उक्त गाडीको रुटबारे पहिल्यै जानकारी गराएको बताएको छ। बीबीसी
अन्तर्राष्ट्रिय अदालतले रफाहमा आक्रमणसम्बन्धी विषयको सुनुवाइ गर्ने,दक्षिण अफ्रिकाको अनुरोधमा इजराइललाई रफाहमा आक्रमण रोक्नका लागि आपत्कालीन आदेश लागू गर्न बिहीबार र शुक्रबार सुनुवाइ गर्ने संयुक्त राष्ट्रसङ्घ अन्तर्राष्ट्रिय अदालतले जनाएको छ । हेगमा रहेको अन्तर्राष्ट्रिय अदालतले बिहीबार दक्षिण अफ्रिकाका वकिलहरूको तर्फबाट बयान सुन्ने र अर्को दिन इजराइलको प्रतिक्रिया बयान सुन्ने एक विज्ञप्तिमा बताएको छ । यस महिनाको सुरुमा प्रिटोरियाले रफाहमा भएको आक्रमणलाई लिएर इजराइललाई तत्काल आफ्नो सैन्य आक्रमण बन्द गर्न आदेश दिन आग्रह गर्दै अन्तराष्ट्रिय अदालतमा निवेदन दिएको थियो । यसले इजराइललाई गाजामा मानवीय सहायताको अवरोध हटाउन र यसको पहुँचलाई सहज बनाउन सबै प्रभावकारी उपायहरू अवलम्बन गर्ने आदेश दिन पनि अदालतलाई अनुरोध गरेको थियो । हालका दिनहरूमा लगभग चार लाख ५० हजार प्यालेस्टिनी र उत्तरी गाजाबाट करिब एक लाख सर्वसाधारण रफाहबाट विस्थापित भएको राष्ट्र सङ्घीय एजेन्सीले बताउनुका साथै उक्त क्षेत्रमा कुनै ठाउँ सुरक्षित नरहेको चेतावनी दिएका छन् । इजराइली आधिकारिक तथ्याङ्ककअनुसार इजरायलमा अक्टोबर ७ मा हमासको आक्रमण पछि सबैभन्दा रक्तपातपूर्ण गाजा युद्ध सुरु भएको हो । हमासको आक्रमणमा एक हजार एक सय ७० भन्दा बढी मानिसको मृत्यु भएको थियो ।
थोरै प्रगतिशील नीति तथा कार्यक्रम,"काठमाडौं : सरकारले २०८१०८२ आर्थिक वर्षको नीति तथा कार्यक्रम सार्वजनिक गरेको छ। प्रधानमन्त्री तथा मन्त्रिपरिषद्बाट मंगलबार बिहान पारित भएको नीति तथा कार्यक्रम अपराह्न राष्ट्रपति रामचन्द्र पौडेलले संसद्को दुवै सदन समक्ष प्रस्तुत गरेका हुन्। वर्तमान नीति तथा कार्यक्रमहरूको समीक्षा गर्दै प्राप्त उपलब्धि र कार्यान्वयनबाट हासिल अनुभव तथा १६औं योजनामा आधारित भई आगामी आर्थिक वर्ष २०८१८२ को नीति तथा कार्यक्रम तर्जुमा गरिएको पौडलले भने। प्रस्तुत नीति तथा कार्यक्रममा लोकतन्त्रको सुदृढीकरण, अर्थतन्त्रको पुनरुत्थान, सुशासन, सामाजिक न्याय र समृद्धिलाई केन्द्रमा राखेको छ। आगामी आर्थिक वर्षको कार्यक्रमसंविधान कार्यान्वयन, संघीयताको सबलीकरण, अर्थतन्त्रको सुधार र पुनरुत्थान, उत्पादन र उत्पादकत्व वृद्धि, रोजगारी सिर्जना, सुशासन प्रवद्र्धन, सार्वजनिक सेवा प्रवाहमा सुधार र सरलीकरण, नागरिकमैत्री शासन प्रणालीको स्थापना तथा भ्रष्टाचार नियन्त्रणमा केन्द्रित रहेको बताइएको छ। नीति तथा कार्यक्रम संसद्मा प्रस्तुत गर्दै राष्ट्रपति पौडेलले सुशासनलाई संस्थागत गर्न, विकास निर्माणलाई गति दिन र सेवाप्रवाहमा सारभूत र आमजनताले अनुभूति गर्न सक्ने सुधार गर्न सरकार स्पष्ट कार्ययोजनाका साथ अघि बढेको बताए। देशको राजनीतिक, सामाजिक र आर्थिक वातावरण सुधारका लागि वर्तमान सरकार दृढ रहेको कार्यक्रममा उल्लेख छ। तीन तहका सरकारको अधिकार क्षेत्रलाई थप स्पष्ट पारिएको बताइएको छ। पुराना कार्यक्रमलाई निरन्तरता दिँदै केही नयाँ कार्यक्रम र नाराले सजाइएको नीति तथा कार्यक्रम कार्यान्वयन हुनेमा आशंका छ। कार्यक्रम बजेट जस्तै लामो हुनु, कार्यक्रममा प्राथमिकता नदेखिनु, अधिकांश कार्यक्रम दोहोरिनु, साधन र स्रोत अनिश्चितता, बजटे घाटामा चलिरहेका सम्बन्ध नयाँ लोकप्रिय कार्यक्रम घोषणा हुनु, दशक घोषणाको औचित्य लगायतका विषयमा विज्ञहरूले असन्तुष्टि देखाएका छन्। नीति तथा कार्यक्रमअनुसार बजेट आउने हो भने बजेट आकार बढी हुने बताइएको छ। बजेट घाटामा रहेको सरकारलाई राष्ट्रिय योजना आयोगले करिब १८ खर्बको बजेटको सिलिङ तोकेको छ। प्रधानमन्त्री पुष्पकमल दाहालले एक सार्वजनिक कार्यक्रममा १९ खर्ब बजेट ल्याइने बताएका थिए। संक्षेपमा सरकारको आगामी आर्थिक वर्षको नीति तथा कार्यक्रममा संघीयता कार्यान्वयन एवं कर प्रणाली तीनै तहबाट प्रवाह हुने सेवाको न्यूनतम मापदण्ड निर्धारण गरी कार्यान्वयनमा ल्याइने । संघीयता कार्यान्वयनसँग सम्बन्धित बाँकी कानुन शीघ्र निर्माण गरिने । सरकारी स्रोतको पुनः प्राथमिकीकरण गरी सार्वजनिक खर्चमा विनियोजन कुशलता र कार्यान्वयन दक्षता वृद्धि गरिने । तीन तहका सरकारबीच प्राकृतिक स्रोतको परिचालन एवं बाँडफाँट, लगानी तथा प्रतिफलको हिस्सा निर्धारण तथा विवाद निरूपणका लागि एकीकृत कानुन तर्जुमा गरिने । राजस्वका थप क्षेत्र पहिचान गरी दायरा विस्तार गरिने । सार्वजनिक ऋण सार्वजनिक ऋणको विवेकपूर्ण छनौट अतिकम विकसित राष्ट्रबाट स्तरोन्नतिपश्चात् प्राप्त हुने अवसर एवं विविध क्षेत्रमा पर्ने असर तथा प्रभावको विश्लेषण गरी सोअनुरूप रणनीति तथा कार्यक्रम कार्यान्वयन गरिने । पूर्वाधार आयोजना कार्यान्वयन पूर्वतयारी पूरा भएका र प्रतिफल सुनिश्िचत भएका आयोजना मात्र छनौट गरिने । कार्यान्वयनमा रहेका आयोजना तथा कार्यक्रमहरूको पुनःप्राथमिकीकरण गरी नतिजा दिने र तोकिएको समयमा सम्पन्न हुनसक्ने आयोजना तथा कार्यक्रममा यथेष्ट बजेट विनियोजन गरिने । कार्यान्वयनमा रहेका तर अपेक्षित गति नलिएका सम्भाव्य आयोजनाहरू सार्वजनिकनिजी साझेदारी अवधारणामा सञ्चालन गर्ने प्रक्रिया अघि बढाइने । खरिद कानुनमा पुनरावलोकन गरिने । सडक, रेल तथा जलमार्ग समेटी एकीकृत राष्ट्रिय यातायात गुरुयोजना तयार गरिने । कोशी, कालीगण्डकी र कर्णाली कोरिडोरको अधिकांश खण्डमा बाह्रै महिना यातायात सञ्चालन हुने गरी निर्माण कार्यलाई तीव्रता दिइने काठमाडौंतराईमधेस द्रुतमार्ग सडक निर्माण २०८३ साल भित्र सम्पन्न गरिने । आगामी आर्थिक वर्षभित्र नागढुंगा सुरुङमार्ग र ग्वार्को ओभरपास सञ्चालनमा ल्याइने । केरुङकाठमाडौं रेलमार्गको सम्भाव्यता अध्ययन कार्य शीघ्र सम्पन्न गरिने । भूमिसुधार तथा घरजग्गा आगामी आर्थिक वर्षमा ५ लाख भूमिहीन, सुकुमबासी, स्ववासी र अव्यवस्थित बसोवासीको समस्या समाधान गरिने । गुठीसम्बन्धी कानूनलाई समयानुकूल बनाइने । घरजग्गामा कानुनी तथा संरचनागत सुधार गरिने मालपोत र नापीसम्बन्धी आधारभूत सेवा स्थानीय तहबाटै । आधुनिक प्रविधिबाट भूमिको पुनर्नापी । वन तथा वातावरण राष्ट्रिय वनको रणनीतिक योजना कार्यान्वयन गरिने । वनक्षेत्रको तथ्यांक अद्यावधिक गरिने । डढेलो, सुक्खा, बाढी व्यवस्थापन र जल पुनर्भरण गर्न चुरे क्षेत्र र भित्री मधेसमा १० जलाशय निर्माण गरिने । प्रदेशसँगको सहकार्यमा वन पैदावारको उत्पादन व्यवस्थित गरी काठ तथा काष्ठजन्य वस्तुको आयात प्रतिस्थापन गरिने । चुरेतराई मधेस संरक्षण तथा व्यवस्थापन गुरुयोजनालाई समयानुकूल बनाइने । सामुदायिक वनबाट प्राप्त प्रतिफलमा सीमान्तकृत समुदायको पहुँच सुनिश्िचत गरिने समृद्ध कर्णाली उद्यमशीलता कार्यक्रम सञ्चालन गरिने । संस्कृति, पर्यटन तथा नागरिक उड्डयन पर्यटन क्षेत्रका कार्यक्रमको पुनर्संरचना गरिने राष्ट्रिय पर्यटकीय गन्तव्य प्रोफाइल तयार गरिने तीनै तह र निजी क्षेत्रको समन्वयमा टाकुरा पर्यटकीय गन्तव्यको विकास गरिने । पर्वतारोहण अनुमति प्रणालीलाई स्वचालित बनाइने । पोखरा र भैरहवा अन्तर्राष्ट्रिय विमानस्थल सञ्चालनका लागि विशेष प्रोत्साहन प्याकेजको व्यवस्था गरिने । जानकी मन्दिरलगायतका महत्वपूर्ण सम्पदालाई विश्वसम्पदा सूचीमा समावेश गर्न पहल गरिने बुद्ध परिपथ, शिव परिपथ, रामायण परिपथ, किराँत सांस्कृतिक परिपथको मार्ग निर्धारण गरी पर्यटन प्रवद्र्धन गरिने सहरी विकास भूसूचना प्रणालीमा आधारित सहरी पूर्वाधार सूचक तयार गरिने । देशैभर भूसूचना प्रणालीमा आधारित ठेगाना प्रणाली लागू गरिने । निजी क्षेत्रले समेत जग्गा विकास कार्यक्रम सञ्चालन गर्न सक्ने नीतिगत व्यवस्था गरिने नगर विकास कोषको पुनर्संरचना । क्लस्टर सिटीको अवधारणामा लुम्बिनी, पोखरा र जनकपुरमा एकीकृत सहरी पूर्वाधार निर्माण गरिने बञ्चरेडाँडा ल्यान्डफिल्ड साइटको व्यवस्थापनका लागि प्रभावित क्षेत्रका सरोकारवाला सहित अधिकारसम्पन्न संयन्त्रको व्यवस्था गरिने । जलस्रोत आगामी आर्थिक वर्षभित्र कुल विद्युत् जडित क्षमता ४ हजार ५ सय मेगावाट र प्रतिव्यक्ति विद्युत् खपत ४ सय ५० किलोवाट घण्टा पुर्याइने । बूढीगण्डकी जलविद्युत् आयोजना र नलसिङगाड जलाशययुक्त आयोजनाको निर्माण कार्य अगाडि बढाइने । दूधकोशी जलाशययुक्त जलविद्युत् आयोजनाको निर्माणपूर्वका कार्य सम्पन्न गरिने । माथिल्लो अरुण, फुकोट कर्णाली, तामाकोशी५, जगदुल्ला, चैनपुर सेती जलविद्युत् आयोजनाको वित्तीय व्यवस्थापनसहित कार्यान्वयन सुरु गरिने घुन्सा र सिम्बुवा जलविद्युत् आयोजना रेमिट हाइड्रोको अवधारणामा अगाडि बढाइने । कर्णालीचिसापानी जलविद्युत् आयोजनाको विस्तृत सम्भाव्यता अध्ययन सम्पन्न गरिने । हेटौंडाढल्केबरइनरुवा प्रसारण लाइनको निर्माण सम्पन्न गरिने सञ्चार तथा सूचना प्रविधि डिजिटल नेपाल फ्रेमवर्कलाई परिमार्जन गरिने । राष्ट्रिय कृत्रिम बौद्धिकता रणनीति तयार गरी यसको प्रयोगसम्बन्धी सम्भाव्यता अध्ययन गरिने नेपालको आफ्नै भूउपग्रह स्थापना गर्ने कार्य अघि बढाइने । डाटा सेन्टरको निर्माण र सञ्चालनसम्बन्धी मापदण्ड तयार गरिने । सूचना प्रविधि राष्ट्रिय ज्ञानपार्क स्थापनाको कार्य अगाडि बढाइने । प्रणाली तथा सफ्टवेयर सरकारी क्षेत्रबाट निर्माण गर्ने तथा स्वदेशमा विकसित सफ्टवेयरलाई प्राथमिकता दिई उपयोग गर्ने नीति लिइने । आगामी दशकलाई सूचना प्रविधि दशकको रूपमा अगाडि बढाइने । नेपाललाई ग्लोबल सूचना प्रविधि हबको रूपमा विकास गरिने । खानेपानी तथा सरसफाइ एक घर एक धारा कार्यक्रमलाई प्रभावकारी बनाइने । मेलम्ची खानेपानी आयोजनाबाट बाह्रै महिना खानेपानी आपूर्ति हुने व्यवस्था मिलाइने । खानेपानी तथा सरसफाइ आयोजनाको अनिवार्य बिमा कार्यक्रमको व्यवस्था गरिने । महिला, बालबालिका तथा जेष्ठ नागरिक लैंगिक उत्तरदायी शासकीय पद्धतिलाई राज्यका तीनै तहमा संस्थागत गरिने । राष्ट्रपति महिला सशक्तीकरण कार्यक्रमलाई पुनर्संरचना गरिने । दुर्गम क्षेत्रका ज्यान जोखिममा परेका गर्भवती तथा सुत्केरीको हवाई उद्धार कार्यलाई प्रदेशसँगको समन्वयमा विस्तार गरिने । महिलालाई आर्थिक रूपमा सक्षम, सबल र सशक्त बनाउन प्रधानमन्त्री छोरी आत्मनिर्भर कार्यक्रम सञ्चालन गरिने । बालसुधार गृहमा रहेका बालबालिकाको स्वास्थ्य बिमा गरिने । प्रदेश तहमा आपत्कालीन बालउद्धार तथा पुनःस्थापना कार्यक्रम सञ्चालन गरिने । अनाथ, असहाय, टुहुरा, अपांगता भएका व्यक्ति, अशक्त, बेवारिसे, हिंसापीडित तथा सडक बालबालिकाको उद्धार, संरक्षण र पुनःस्थापनाको लागि प्रदेश तथा स्थानीय तहमा आपत्कालीन बाल उद्धार कोषको व्यवस्था गरिने । २०८२ सालसम्मा नेपाललाई सडक मानवमुक्त बनाइने । पाँच वर्षभित्र सबै बालबालिकालाई आधारभूत शिक्षा प्राप्त हुने सुनिश्िचत गरिने । एक पालिका एक स्मार्ट विद्यालय अवधारणा कार्यान्वयनमा ल्याइने । विपन्न लक्षित छात्रवृत्ति १२ कक्षासम्म विस्तार गरिने । स्वास्थ्य तथा जनसंख्या सहिद दशरथचन्द स्वास्थ्य विज्ञान विश्वविद्यालयमा तीन सय शय्याको मेडिकल कलेज र प्राज्ञिक कार्यक्रम यसै वर्ष सञ्चालनमा ल्याइने । संघ, प्रदेश र स्थानीय तहबाट प्रवाह हुने स्वास्थ्यसेवाको वर्गीकरण गरिने । सहिद गंगालाल राष्ट्रिय हृदय केन्द्रलाई हृदयरोगसम्बन्धी विशेषज्ञ उत्पादन गर्न सक्षम संस्थाका रूपमा विकास गरिने । श्रम तथा रोजगारी एकीकृत राष्ट्रिय रोजगार ढाँचा कार्यान्वयनमा ल्याइन । प्रदेशमा निजी क्षेत्रसमेतको सहकार्यमा बहुप्राविधिक शिक्षालय स्थापना गरिने राष्ट्रिय सिपविकास तथा रोजगार प्राधिकरणको संस्थागत व्यवस्था मिलाइने । श्रम कूटनीतिलाई थप सक्रिय बनाउँदै विभिन्न मुलुकसँगको श्रम सम्झौताको पुनरावलोकन तथा थप गन्तव्य मुलुकसँग श्रम सम्झौता तथा समझदारी गरिने । वैदेशिक रोजगारबाट फर्केका नागरिकका सीप र व्यावसायिक दक्षताका आधारमा उद्यमशीलता विकास तथा रोजगारी सिर्जना गर्न रिटर्नी उद्यमशीलता कार्यक्रम कार्यान्वयन गरिने । युवा तथा खेलकुद १ हजार प्रतिभावान युवालाई फेलोसिप उपलब्ध गराउने व्यवस्था मिलाइने । राष्ट्रनिर्माणमा युवा स्वयंसेवी कार्यक्रम सञ्चालन गरिने । आगामी आर्थिक वर्षमा १०औं राष्ट्रिय खेलकुद प्रतियोगिताको आयोजना गरिने । गृह प्रशासन सबै तहका प्रहरी कर्मचारीको सेवानिवृत्त हुने अवधि पुनरावलोकन गरी बढुवा प्रणालीलाई अनुमानयोग्य बनाइने । सीमापार अपराध र राजस्व चुहावट नियन्त्रण गरिने । गाँजाको औषधीजन्य उपयोग, नियन्त्रित उत्पादन र व्यवसायीकरणलाई प्रोत्साहन गर्न नीतिगत र कानुनी प्रबन्ध गरिने । कानुन तथा न्याय प्रशासन न्यायपालिकालाई साधनस्रोत सम्पन्न बनाइ सर्वोच्च अदालतको कार्यबोझ घटाउन आवश्यक पहल गरी कार्यविधि सरलीकरण गरिने । शान्ति प्रक्रिया र संक्रमणकालीन न्यायसम्बन्धी बाँकी काम शीघ्र सम्पन्न गरिने । प्राकृतिक विपद् व्यवस्थापन विपद्बाट प्रभावित संरचनाहरूको पुनर्निर्माण तथा पुनःस्थापना कार्यलाई उच्च प्राथमिकता दिइने । जाजरकोट, बझाङ, डोटी केन्द्रबिन्दु बनाई गएका भूकम्पबाट क्षति भएका निजी आवास तथा सार्वजनिक संरचनाको प्रबलीकरण, पुनर्निर्माण र पुनःस्थापना कार्य शीघ्र सम्पन्न गरिने । पर्यटकीय पदमार्गमा मौसम पूर्वानुमान तथा पूर्वसूचना प्रणाली विस्तार गरिने । सामान्य प्रशासन संघीय निजामती सेवा कानुन यथाशीघ्र कार्यान्वयनमा ल्याइने । नागरिकले सेवा प्राप्त गर्दा हुने झन्झट हटाई सेवाको लागत, समय र गुणस्तरमा सुधार गरिने सरकारी सेवाप्रवाहमा टोकन र टाइम कार्ड प्रणाली लागू गरिने । स्वदेश तथा विदेशमा रहेका नेपालीलाई सरल र सहज रूपमा राहदानी सेवा उपलब्ध गराइने राष्ट्रसेवक कर्मचारीको सेवासुविधा समयानुकूल, आकर्षक, पूर्वानुमानयोग्य र समन्यायिक बनाइने दलित समुदायका परम्परागत सीप, ज्ञान र पेशालाई आधुनिकीकरण एवं व्यवसायिकीकरण गर्न सातवटै प्रदेशमा शिल्पी उद्यमशीलता विशेष कार्यक्रम सञ्चालन गरिने । सुशासन भ्रष्टाचारमा शून्य सहनशीलता अपनाइने अख्तियार दुरुपयोग अनुसन्धान आयोगलाई थप सुदृढ तुल्याई भ्रष्टाचारजन्य कार्यको वस्तुपरक छानबिन, अनुसन्धान र अभियोजन गर्न तथा सुशासन कायम गर्न सक्षम संस्थाको रूपमा विकास गरिने । सार्वजनिक निकायमा रहेको बेरुजु फछ्यौट गर्ने कार्यलाई अभियानको रूपमा सञ्चालन गरिने । सम्पत्ति शुद्धीकरण तथा आतंकवादी क्रियाकलापमा वित्तीय लगानीविरुद्ध नेपालले गरेको अन्तर्राष्ट्रिय प्रतिबद्धता कार्यान्वयन गरिने । परराष्ट्र स्वतन्त्र र सन्तुलित परराष्ट्र नीति अवलम्बन गरिने । सीमा समस्या समाधानका लागि कूटनीतिक पहल गरिने । कृषिमा लगानी दशक उत्पादन, उत्पादकत्व र रोजगारी वृद्धिलाई केन्द्रित गर्दै सरकारको नीति तथा कार्यक्रमले कृषिलाई विशेष प्राथमिकता दिएको छ । आर्थिक वर्ष २०८१८२ को दशकलाई कृषिमा लगानी दशक घोषणा गरी सरकारी, निजी, सहकारी तथा विकास साझेदारको लगानी वृद्धि गरिने। तीनै तह, निजी क्षेत्र, सहकारी र समुदायको साझेदारीमा उत्पादन र रोजगारीका लागि साझेदारी कार्यक्रम चलाउने। कृषि क्षेत्रको उत्पादन, उत्पादकत्व वृद्धि, आधुनिकीकरण, व्यवसायीकरण एवं बजारीकरणको स्पष्ट मार्गचित्र तयार गरी कार्यान्वयनमा ल्याइने उत्पादनदेखि बजारीकरणसम्मको कृषि इकोसिस्टम सुधार कार्ययोजना कार्यान्वयन गरिने। खाद्यान्न तथा तरकारीमा आत्मनिर्भर हुने गरी कृषि क्षेत्रका कार्यक्रमहरूको पुनर्संरचना गरिने। उत्पादनका साधनमा सहज पहुँच हुने सुनिश्चित । कृषि उत्पादनमा आधुनिक प्रविधिको प्रयोगलाई प्रोत्साहित गरिने। कृषियोग्य भूमिको संरक्षण, नदी किनारसहितका बाँझो तथा नदी उकास जग्गाको सदुपयोग एवं चक्लाबन्दी गरिने। कृषिभूमिको एकीकरण गरी सामूहिक खेती, करार खेती एवं सहकारी खेतीको प्रवद्र्धन गरिने। कृषियोग्य जमीनमा व्यावसायिक कृषिको विकास गरी निजीक्षेत्रको सहकार्यमा खाद्य प्रशोधन उद्योग स्थापना गरिने। बिउबिजनमा आत्मनिर्भरताका लागि विशेष कार्यक्रम सञ्चालन गरिने छ। सहज रूपमा कृषि कर्जा उपलब्ध हुने व्यवस्था मिलाइने छ। कृषि, पशुपन्छी तथा मत्स्य बिमालाई सूचना प्रविधिमा आधारित बनाइ बिमाको पहुँच र दायरा विस्तार गरिने। कृषक समूह र सहकारीसँग समन्वय गरी एकीकृत उत्पादन र बजारीकरण कार्यक्रम कार्यान्वयन गर्न स्थानीय तहलाई प्रोत्साहित गरिने छ। कृषियोग्य बाँझो जमिनमा पशुपालन, उच्च मूल्यका फलफूल, गैरकाष्ठ वन पैदावार तथा नगदेबाली खेती गर्न सहयोग गरिने छ। तीनै तहको सहकार्यमा न्यूनतम समर्थन मूल्य तोकिएका कृषि उपज खरिद एवं व्यावसायिक उत्पादकसँग अग्रिम खरिद सम्झौता गर्ने। कृषि उत्पादनको वितरणलाई सहज बनाउन निजी र सहकारी क्षेत्रको संलग्नतामा भण्डारण क्षमता वृद्धि गरिने छ। माटोको उर्वराशक्तिको दिगो व्यवस्थापन गर्न गुणस्तरीय रासायनिक मलको आपूर्ति सुनिश्िचत गरिनेछ। माटोको अम्लीयपना घटाउन र उत्पादन वृद्धि गर्न प्रांगारिक खेतीलाई प्रोत्साहित गरिने छ। निजी क्षेत्रसमेतको सहभागितामा कृषि बजार संरचना निर्माण र सञ्चालन गरिने छ। कृषि, पशुपन्छी तथा मत्स्य उत्पादनको बजारीकरणको नियमन संयन्त्र विकास गरिनेछ। आयातित खाद्यान्न एवं तरकारीमा विषादी परीक्षणको दायरा विस्तार गरिने छ। सम्भाव्यताको आधारमा महानगर तथा उपमहानगरपालिकाहरूमा चिस्यान कक्षसहितका बहुतले कृषि तथा फलफूल थोकबजार सञ्चालनमा ल्याइने। युवा कृषक तथा उद्यमीहरूसँगको साझेदारीमा वडास्तरमा नमुना फार्म स्थापना गरी सिकाइ केन्द्रको रूपमा विकास गरिने। कृषि अनुसन्धानका कार्यक्रमहरू किसानका समस्या र बजारको मागअनुरूप निर्देशित हुने व्यवस्था मिलाइने छ। किसान परिचयपत्रलाई कृषि क्षेत्रमा प्रदान गरिने सेवा सहुलियतसँग आबद्ध गरिने। कृषि क्षेत्रका सेवासुविधा तथा सहुलियतलाई डिजिटलाइजेसन गरी सर्वसुलभ र पारदर्शी बनाइने। परम्परागत र प्राकृतिक तथा पोषणयुक्त रैथाने खाद्यान्न बालीको खेती विस्तार गर्दै व्यवसायीकरण गरिने छ। फलफूल नर्सरी र बेर्ना रोपणलाई व्यापक रूपमा विस्तार गरी ५ वर्षभित्र देशलाई फलफूलमा आत्मनिर्भर बनाइने छ। देशभित्रै टिस्यु कल्चर प्रविधिद्वारा बिरुवा उत्पादन गर्न अत्याधुनिक प्रयोगशाला स्थापना गरिने छ। दुई वर्षभित्र पशुपन्छी तथा मत्स्य उत्पादनमा पूर्ण आत्मनिर्भरता हासिल गरिने छ। सिँचाइ सिँचाइ र कृषिका कार्यक्रमहरूमा सामञ्जस्य कायम गरी सिञ्िचत क्षेत्रमा सघन कृषि प्रसार सेवा प्रदान गरिनेछ। सिँचाइ सुविधा नपुगेका कृषि भूमिमा साना सतह तथा भूमिगत सिँचाइको प्रबन्ध गरिने छ। कृषियोग्य भूमिमा वर्षैभरि दिगो एवं भरपर्दो सिँचाइ सुविधा उपलब्ध गराउन पूर्वाधार निर्माण र वितरण प्रणाली सुदृढ गरिनेछ। आगामी आर्थिक वर्षमा थप १५ हजार ५ सय हेक्टर कृषियोग्य भूमिमा सिँचाइ सुविधा विस्तार गरिनेछ। तराईमधेसका ३ लाख १८ हजार हेक्टर खेतीयोग्य जमिनमा क्लस्टरमा आधारित स्यालो तथा डिप ट्युबवेलबाट सिँचाइ सेवा विस्तार गरिनेछ। पहाडी तथा हिमाली क्षेत्रका नदी छेउछाउका कृषियोग्य टारहरूमा सिँचाइ सुविधा विस्तार गर्न नदी बेसिनमा आधारित एकीकृत नदी बेसिन सिँचाइ तथा जलस्रोत व्यवस्थापन कार्यक्रम अगाडि बढाइनेछ। प्रदेश र स्थानीय तहको सहकार्यमा लिफ्ट एवम् भूमिगत सिँचाइका लागि विद्युत् सुविधा उपलब्ध गराइनेछ। राष्ट्रिय गौरवका सिक्टा, बबई, रानी जमरा कुलरिया, महाकाली तेस्रो, भेरीबबई डाइभर्सन र सुनकोशीमरिन डाइभर्सन बहुउद्देश्यीय आयोजनाको निर्माण कार्यलाई तीव्रता दिइने छ। उद्योग र व्यापार औद्योगिक क्षेत्र, विशेष आर्थिक क्षेत्र र औद्योगिक ग्रामको निर्माण र सञ्चालनमा निजीक्षेत्रलाई आकर्षित गरिनेछ। उद्योगहरूमा चौथो पुस्ताको औद्योगिक अवधारणा उपयोग गर्न प्रोत्साहित गरिने। उद्यमशीलता र नवप्रवर्तनलाई प्रोत्साहित गर्न सहयोग पुर्याउने कार्यक्रम कार्यान्वयनमा ल्याइने। सरकारी क्षेत्रका सीपमूलक तालिमलाई उद्यमशीलता विकास र स्वरोजगार प्रवद्र्धन हुने गरी कार्यान्वयन गरिने। मेक इन नेपाल र मेड इन नेपाल अभियानलाई प्रवद्र्धन गरिने। स्वदेशी तथा विदेशी लगानीकर्ताहरूलाई खानी तथा खनिज पदार्थको अन्वेषण, उत्खनन र प्रशोधन कार्यमा आकर्षित गरिनेछ। दैलेखमा पेट्रोलियम पदार्थ अन्वेषणको कार्य आगामी आर्थिक वर्षमा सम्पन्न गरिने। तीनै तहका सरकारका साथै निजी क्षेत्रको सहकार्यमा राष्ट्रिय स्टार्टअप उद्यम नीतिको कार्यान्वयन गरिने छ। निजी क्षेत्र समेतको सहभागितामा सातै प्रदेशमा बिजनेस इन्कुबेसन सेन्टरको स्थापना गरी स्टार्टअपको विकास र प्रवद्र्धन गरिने छ। आगामी आर्थिक वर्ष कम्तीमा १ हजार युवालाई स्टार्टअप व्यवसाय सञ्चा्लन गर्न सहुलियत कर्जा प्रदान गरिने छ। वैदेशिक रोजगारीबाट फर्केका युवा, दलित, महिला तथा सीमान्तकृत समुदायको उद्यमशीलता विकास गरी स्थानीय तहमा लघु, घरेलु तथा साना उद्योगको प्रवद्र्धन र स्तरोन्नति गरिने छ। आगामी आर्थिक वर्ष कम्तीमा १ हजार लघु, घरेलु तथा साना उद्योगीलाई ब्याजमा अनुदान तथा प्रविधि उपलब्ध गराइनेछ। लघु, घरेलु एवम् साना उद्यमीले एक ठाउँमा मात्र दर्ता गरी व्यवसाय सञ्चावलन गर्नसक्ने व्यवस्था गरिने छ। मूर्तिकला, थांका, काष्ठधकलालगायतका पारम्परिक हस्तकला प्रवद्र्धन गरी नेपाली उत्पादनको अन्तर्राष्ट्रिाय पहुँच बढाउन कूटनीतिक नियोग र गैर आवासीय नेपाली समुदायलाई परिचालन गरिने छ। व्यापार पूर्वाधार विकास गुरुयोजना तयार गरी कार्यान्वयनमा ल्याइने छ। बहुविधिक ढुवानीको माध्यमबाट अन्तर्राििष्ट्रय व्यापारको लागत र समय घटाइने निर्यात हुनसक्ने विशेष प्रकृतिका बाली तथा वस्तुको भौगोलिक संकेत मापदण्ड तयार गरिने। वित्त, बैंक तथा वित्तीय संस्था र सहकारी आन्तरिक स्रोतको परिचालनलाई दिगो बनाइने। राजस्वका थप क्षेत्र पहिचान गरी दायरा विस्तार गरिने छ। सबै प्रकारका आर्थिक क्रियाकलापलाई औपचारिक प्रणालीमा आबद्ध गर्न जोड दिइने। करदाताको व्यावसायिक लागत घटाउने गरी कर प्रणालीमा सुधार गरिने अन्तर्राष्ट्रिैय भुक्तानी सेवाप्रदायकसँग अन्तरआबद्धता कायम गरी विद्युतीय प्रणालीबाट सुरक्षित रूपमा वैदेशिक मुद्रामा भुक्तानी हुने व्यवस्था मिलाइने। सार्वजनिक ऋणको विवेकपूर्ण छनौट गरी अधिकतम प्रतिफल प्राप्त हुने क्षेत्रमा परिचालन र आन्तरिक ऋणको उपयोग पूँजी निर्माण तथा उत्पादनको क्षेत्रमा मात्र गरिने। अतिकम विकसित राष्ट्रबाट स्तरोन्नतिपश्चात् प्राप्ते हुने अवसर एवं विविध क्षेत्रमा पर्ने असर तथा प्रभावको विश्लेरष्ण गरी सोअनुरूप रणनीति तथा कार्यक्रम कार्यान्वयन गरिने। बैंकर तथा वित्तीय संस्था, लघुवित्त, सहकारी, बिमा र पुँजीबजारमा देखिएका समस्या समाधान गर्न विभिन्नर समयमा भएका अध्ययनबाट प्राप्त सुझावहरू क्रमशः कार्यान्वयन गरिने। अब बजेट र यसको कार्यान्वयनले महत्व राख्छ चन्द्रप्रसाद ढकाल, अध्यक्ष, नेपाल उद्योग वाणिज्य महासंघ सरकारको नीति तथा कार्यक्रमलमा निजी क्षेत्रले दिएका कतिपय सुझाव समेटिएको छ। यो कार्यक्रम सरकारको वार्षिक प्रतिबद्धता हो। सरसर्ती हेर्दा कोभिडपछिको अर्थतन्त्र संकुचित भएको छ। यसलाई चलायमान गर्न व्यावसायिक गतिविधि बढाउने, रोजगारी सिर्जना गर्ने, सम्भावित क्षेत्र कृषिदेखि पर्यटन लगायतलाई यसले प्राथमिकता दिएको देखिन्छ। तर, अब यो अनुसारको बजेट र बजेटअनुसारको कार्यान्वयन कसरी हुन्छ भन्नेले महत्व राख्छ। अब आगामी आर्थिक वर्षदेखि १६ औं योजना पनि आउने भएकाले पनि यसले सबै क्षेत्रलाई समेटेको छ। तर, यसलाई बजेटमा राखेर कार्यान्वयनपछि परिणाममुखी हुन जरुरी छ। सुन्नमा राम्रो छ तर उत्साहित हुनुपर्ने अवस्था छैन कमलेशकुमार अग्रवाल, अध्यक्ष,नेपाल चेम्बर्स अफ कमर्स समग्रमा नीति तथा कार्यक्र सुन्नमा राम्रो छ तर हाम्रो स्रोत र अर्थतन्त्रको अवस्था हेर्दा त्यत्ति उत्साहित हुनुपर्ने अवस्था देख्दिन। यसमा जति पनि विद्यमान नीति तथा कार्यक्रमहरू आएका छन् त्यसका लागि धेरै ठूलो स्रातको आवश्यकता पर्छ। तर, यो स्रोत कहाँबाट आउने ? यो त बजेटबाट थाहा हुन्छ। यसअनुसारको कार्यक्रमलाई स्रोतको व्यवस्था हुनै सक्दैन। हामी कहाँ अहिले आर्थिक शिथिलताले राजस्वको लक्ष्य पूरा भइरहेको छैन। लक्ष्यभन्दा धेरै नै कम छ। यस्तो अवस्थामा स्रोतहरूको वयवस्थापन हुनु धेरै नै चुनौतीपूर्ण छ। बजेटमा कती स्रोतको वयवस्था भएर आउँछ त्यसपछि मात्रै कार्यान्वयन निर्भर गर्छ। आर्थिक गतिविधि विस्तार नभई राजस्व असुली हुँदैन। यसो हुँदा स्रोतको व्यवस्थापन हुँदैन। महत्वकांक्षी बजेट आएर मात्रै हुँदैन लक्ष्यअनुसारको राजस्व उठ्न गाह्रो भए अर्थ हुँदैन। आर्थिक शिथिलताले गर्दा स्रोतको धेरै ठूलो दबाब देखिन्छ। नयाँभन्दा पनि पुरानैलाई निरन्तरता सुनिल केसी, अध्यक्ष, नेपाल बैंकर्स संघ तथा प्रमुख कार्यकारी अधिकृत, एनएमबी बैंक सरकारले लोकप्रिय हुने खालका कार्यक्रम ल्याएको देखिन्छ। कृषि दशक, लगानी दशक, सूचनाप्रविधि (आईटी)को १० वर्षको कार्यक्रमहरू ल्याएको छ। धेरै नयाँभन्दा पनि पूरानैलाई निरन्तरता दिंदै आएको देखिन्छ। तर, अब यसलाई बजेटमा कसरी सामेल गर्छौं र कसरी कार्यान्वयन हुन्छ भन्ने मुख्य पाटो हो। यसबाहेक सहकारीहरूको निक्षेप र कर्जा सुरक्षण गर्ने उठान गरेको छ। यसले सहकारीका समस्यालाई केही समाधान पनि गर्न सक्ला। अब मुलुकको क्रेडिट रेटिङ आगामी आवभित्रै पूरा गर्ने प्रतिबद्धता गरेको छ। हुनतः पहिला पनि भन्दै आएको हो । यद्यपि यो एककदम जरुरी नै थियो। नवप्रवद्र्धन व्यवसायलाई अगाडि बढाउन खोजिएको छ। अहिलेको समयमा राम्रो हो। नेसनल आईडीलाई विभिन्नसँग लिंक गरेर जाने भनिएकाले यसले डिजिटल ईको सिस्टमलाई सहयोग गर्छ। आईटीको दशक भनेर मनाउन खोजेकाले केही त गर्ला। लघुवित्त वित्तीय संस्थाहरूलाई सहुलियत दिने भन्ने मौद्रिक नीतिबाट आउने कुरा हो। तर, लघुवित्तको समस्या समाधान गर्नु राम्रै हो। तर, यो बजेटमा कसरी आउँछ भन्ने हेर्न बाँकी छ। यो पनि पढ्नुहोस के छ सरकारको नीति तथा कार्यक्रममा ? (पूर्णपाठ)"
नीति तथा कार्यक्रम परम्परावादी र अलिकति नयाँपन,"समग्रमा सरकारको नीति तथा कार्यक्रम एक प्रकारको मिश्रित, परम्परावादी र अलिकति नयाँपन दिन खोजिएको छ। तर, अहिले जुन किसिमको अर्थतन्त्रका समस्याहरू छन्। त्यसलाई ठोस रूपमा सम्बोधन गर्नेभन्दा पनि थोरै नयाँ ल्याएर हल गर्न खोजिएको छ। तर जुन किसिमको अपेक्षा, ब्रेक थ्रु र क्रमभंगता गर्ने खालको आउला भन्ने आशाअनुसार अझै आएन। यसभित्र छरपष्ट ढंगले नीति र कार्यक्रम आएको छ। यसले अझ बजेटलाई व्यवस्थित गरेर परिणाममुखी, चुस्त दुरुस्त हिसाबले ल्याउन कार्यक्रमले अलि जटिलता थपेको देखियो। यद्यपि अहिले देखिएका केही समस्यालाई कानुनी, नीति तथा कार्यक्रमलाई सम्बोधन गरेको छ। लघुवित्त, सहकारीमा आएका समस्यालाई सम्बोधन गरिएको छ। क्षेत्रगत रूपमा कृषिलाई लगानी दशक मनाउने पक्ष एकदम उचित छ। सरकारको कार्यान्वयन गर्ने क्षमता कति छ भन्नेतिर पनि राम्रोसँग ध्यान दिइएन। अलि बढी छरिएर आएको छ। प्राथमिकीकरणमा हिजो सरकारका साझा कार्यक्रममा पनि आएको थियो। समृद्धि, न्याय र सुशासनलाई जोड दिएको थियो। यसलाई केन्द्रभागमा राखेर समष्टिगत, क्षेत्रगत र सूक्ष्मगत नीतिहरूलाई सुनिश्चित गर्ने गरी हुनुपर्छ। अन्तरसम्बन्धित नीति तथा कार्यक्रमलाई एउटै मालामा राखेर आउनुपथ्र्यो। अझ संघ र प्रदेशमा कन्फ्युज हुनेछ। कुनै कार्यक्रलाई प्रदेश, संघ वा स्थानीय तह मिलेर गर्ने भनिएकोमा स्पष्ट भएन। कतिपय लगानीसँग जोडिएका सानासाना कार्यक्रमहरू निजीक्षेत्रसँग अथवा साझेदारीमा भनेर आएको उचित हो। यो धेरै छरिएर आएकाले अब यसमा टेकेर बजेट आउँदा अलि महाभारत पर्ने देखिन्छ। चुस्त, दुरुस्त, छरितो ढंगले परिणाममुखी हुने गरी आउनुपथ्र्यो। यसैले न्यूनतम साझा कार्यक्रमले प्राथमिकतामा राखे को कृषि, ऊर्जा, पर्यटन, हरीत अर्थतन्त्र, उत्पादन र रोजगारी लगायतलाई राखेको थियो। (खनाल अर्थविद् हुन्।)"
रामेछापमा भरुवा बन्दुक पड्किँदा एक जना घाइते,"काठमाडौं : रामेछापमा भरुवा बन्दुक पड्किँदा एक जना घाइते भएका छन्। रामेछाप नगरपालिका ६ च्यास्कुका ५२ वर्षीय रामबहादुर तामाङले सोमबार भरुवा बन्दुक खेलाउने क्रममा पड्किएर घाइते भएको जिल्ला प्रहरी कार्यालय रामेछापले जनाएको छ। बन्दुकको छर्रा, बारुदले उनको पेटमा लागेर घाइते भएपछि उपचारको लागि जिल्ला अस्पताल रामेछापडाँडा ल्याइएको थियो। उनले त्यहाँ सामान्य उपचारपश्चात थप उपचारको लागी पाटन अस्पताल काठमाडौंमा ल्याइएको छ। प्रहरीले १ नाल भरुवा बन्दुक र हतियारमा प्रयोग हुने बारुद जस्तो देखिने धुलो पदार्थ समेत प्रहरीले बरामदगरेको छ। घटनाको थप अनुसन्धान गरिरहेको प्रहरीले जनाएको छ।"
संसद्को गतिरोधको विषयमा छलफल गर्न सत्तारुढ दलको बैठक बस्दै,"काठमाडौं : सत्तारुढ दलहरुको बैठक आज बस्ने भएको छ। आज बिहान प्रधानमन्त्री पुष्पकमल दाहाल प्रचण्ड र सभामुख देवराज घिमिरेबीच बालुवाटारमा संसद्को गतिरोधको विषयमा छलफल भएको थियो। छलफलमा प्रधानमन्त्री प्रचण्डले आज सत्तापक्षका नेताहरुको बैठक बस्ने तयारी भएको जानकारी दिएका हुन्। घिमिरेलेले राष्ट्रपतिलाई धन्यवाद प्रस्तावसमेत पारित नभएको सन्दर्भमा प्रतिपक्षी दलसँग तत्कालै सहमति गर्न अपिल गरेपछि प्रचण्डले भोलि बस्ने संसद बैठक सहज ढंगले अगाडि बढ्ने बताए। प्रधानमन्त्री र सभामुखबीच करिब ४५ मिनेट संसद अवरोधकै विषयमा केन्द्रित रहेर छलफल भएको सभामुखका प्रेस सल्लाहकार शेखर अधिकारीले जानकारी दिए। उनका अनुसार सभामुखले संसदबाट विधेयकहरु पारित हुन नसकिरहेका बेला भइरहेको निरन्तरको अवरोधले जनस्तरमा वितृष्णा फैलिएको बताएका छन्। सभामुख घिमिरेले संसद सुचारु भए केही विधेयक तत्कालै पारित गर्न सकिने अवस्थामा रहेको,केही विधेयकलाई समितिमा पठाउन सकिने जानकारी दिएका छन्। सरकारको नीति तथा कार्यक्रम प्रस्तुत भएलगत्तै मंगलबार बेलुका बसेको संसद बैठकमा कांग्रेसले सहकारी ठगी प्रकरणमा रास्वपा सभापति एवम् उपप्रधान तथा गृहमन्त्री रवि लामिछाने मुछिएकाले संसदीय छानबिन समिति माग गर्दै संसद अवरुद्ध पारेको हो। कांग्रेसले निरन्तर सदन अवरुद्ध पारेपछि सभामुख घिमिरेले कार्यसूचीमा रहेका कार्यक्रम हटाउँदै जेठ ३ गते बिहान ११ बजेसम्मका लागि बैठक स्थगित गरेका थिए। समिति गठन नभएसम्म अवरोध जारी राख्ने कांग्रेसको अडान छ। पछिल्लो समय गृहमन्त्री लामिछानेले आफूले संसदमा जवाफ दिन पाउनुपर्ने त्यसपश्चात छलफल गर्न सकिने बताउँदै आएका छन्।"
रफाह आक्रमणले हमास वार्तालाई पछाडि धकेलेको मध्यस्थकर्ता कतारको आरोप,"मध्यस्थकर्ता कतारले मङ्गलबार इजराइलको सैन्य अभियानले हमाससँगको वार्तालाई पछाडि धकेलेको र वार्ता लगभग गतिरोध मा पुगेको बताएको छ । 'विशेषरूपमा पछिल्ला केही सातामा हामीले केही गति देखेका छौँ तर दुर्भाग्यवश चिजहरू सही दिशामा बढेनन् र अहिले हामी लगभग गतिरोधको अवस्थामा छौँ', प्रधानमन्त्री मोहम्मद बिन अब्दुलरहमान अलथानीले कतार आर्थिक मञ्चलाई भने, 'निस्सन्देह रफाहमा जे भएको छ त्यसले हामीलाई पछाडि धकेलेको छ ।' सन् २०१२ मा दोहामा हमासको राजनीतिक कार्यालयको आतिथ्यता प्रदान गरेको कतार इजिप्ट र संयुक्त राज्य अमेरिकासँग मिलेर इजराइल र प्यालेस्टिनी लडाकू समूह हमासबीचको महिनौँदेखि पर्दापछाडिको मध्यस्थतामा संलग्न छ । 'इजराइली पक्षको तर्फबाट युद्ध रोक्नेबारे कुनै स्पष्टता छैन, हामीले सम्झौताका बारेमा कुरा गरिरहँदा र सम्भावित युद्धविरामतर्फ अगाडि बढिरहँदा पनि उनीहरूले यसलाई एउटा विकल्पका रूपमा विचार गरिरहेका छन् भन्ने मलाई लाग्दैन', शेख मोहम्मदले भने, 'इजराइली राजनीतिज्ञहरूले उनीहरू त्यहीँ रहने र युद्ध जारी राख्ने सङ्केत दिइरहेका छन्, यसपछि गाजा कस्तो हुनेछ भन्नेबारे कुनै स्पष्टता छैन ।' विस्थापित प्यालेस्टिनीले भरिएको दक्षिणी गाजा सहर रफाहमा पूर्णस्तरको आक्रमणविरुद्ध अमेरिकी चेतावनीका बावजुद इजराइलले सोमबारबाट रफाहमा हमाससँग लडाइँ जारी राखेको छ । मे ९ देखि इजराइलले रफाहमा घुसपैठ गरी मुख्य सहायता क्रसिङ बन्द गरेपछि गाजाका जनतासम्म मानवीय सहयाता पुग्न नसकेको अर्को पत्रकार सम्मेलनमा कतारको विदेश मन्त्रालयका प्रवक्ताले बताए। 'गाजा पट्टीमा हाम्रा भाइहरूले मे ९ देखि कुनै सहायता पाएका छैनन र यो गाजा पट्टीमा मानवीय विपत्तिको निरन्तरताको सङ्केत हो', प्रवक्ता माजिद अलअन्सारीले भने।"
पाकिस्तानका सबै सरकारी उद्योगलाई निजीकरण गर्ने घोषणा,स्लामावाद : देशको चरम आर्थिक सङ्कटका बीच प्रधानमन्त्री शहबाज सरिफले मङ्गलबार रणनीतिकरूपमा महत्त्वपूर्ण संस्थाबाहेक सबै सरकारी स्वामित्वका उद्योगलाई निजीकरण गर्ने घोषणा गरेका छन् । इस्लामाबादमा आयोजित निजीकरण मन्त्रालय र निजीकरण आयोगसँग सम्बन्धित मामिलाको समीक्षा बैठकको अध्यक्षता गर्दै प्रधानमन्त्री शरिफले रणनीतिक सरकारी उद्योगबाहेक नाफा वा घाटा गर्ने अन्य सबै उद्योगलाई निजीकरण गरिने बताए। बैठकमा निजीकरण मन्त्रालय र निजीकरण आयोगले निजीकरण कार्यक्रम २०२४२९ को मार्गचित्र प्रस्तुत गरेको एआरवाई न्यूजले जनाएको छ । प्रधानमन्त्री सरिफले लगानीकर्ताहरूलाई सहजीकरण गर्ने बाहेक राज्यको व्यवसाय सञ्चालनमा कुनै सरोकार नभएको बताए। उनले राज्यको स्वामित्वमा रहेका उद्योगहरूको निजीकरणले करदाताको पैसा बचत हुने र सरकारले जनतालाई गुणस्तरीय सेवा उपलब्ध गराउन सक्ने धारणा व्यक्त गरे। प्रधानमन्त्री सरिफले यस सम्बन्धमा आवश्यक कदम चाल्न र निजीकरण आयोगलाई सहयोग गर्न सबै सङ्घीय मन्त्रालयहरूलाई निर्देशन दिएका छन्। उनले पाकिस्तान इन्टरनेशनल एयरलाइन्स कम्पनी लिमिटेड (पीआइए) को निजीकरणलगायतका बिडिङ तथा अन्य महत्त्वपूर्ण कदमको प्रत्यक्ष प्रसारण गर्न निर्देशन दिएका छन् । साथै अन्य संस्थाको निजीकरणको प्रक्रिया पनि प्रत्यक्ष प्रसारण गरिने कुराको जानकारी गराए। बैठकमा पिआइएको निजीकरणका लागि पूर्वयोग्यता प्रक्रिया यसै महिनाको अन्त्यसम्ममा सम्पन्न हुने जानकारी दिइएको छ । बैठकमा विद्युत् वितरण कम्पनीको निजीकरणलाई निजीकरण कार्यक्रम २०२४२०२९ मा समावेश गरिएको बताइएको छ । घाटामा रहेका सरकारी उद्योगहरूलाई प्राथमिकताका आधारमा निजीकरण गर्ने र निजीकरणको प्रक्रियालाई तीव्रता दिन निजीकरण आयोगमा पूर्वदक्ष विज्ञको प्यानल नियुक्ति भइरहेको जानकारी बैठकमा दिइएको थियो । उक्त बैठकको एक दिनअघि सङ्घीय अर्थमन्त्री महम्मद औरङ्गजेबले सबै सम्बन्धित मन्त्रालय र डिभिजनलाई आआफ्नो राज्यको स्वामित्वमा रहेका उद्यमको वर्गीकरणका लागि मे २० भित्र प्रस्ताव पेश गर्न निर्देशन दिएका थिए।
पाथीभरामा केबलकार बनाउन रुख काटेको विरोधमा मेची राजमार्ग र तमोर करिडोर बन्द,"फिदिम : ताप्लेजुङको पाथीभरा क्षेत्रका रुख काटेको विरोधमा मेची राजमार्ग र तमोर करिडोरमा यातायात बन्द गरिएको छ । पाथीभरामा केबलकार निर्माणका लागि जबरजस्ति रुख काटेको भन्दै बुधबार र बिहिबार यातायात बन्द आवहान गरिएको हो । मुक्कुमलुङ संरक्षण संयुक्त संघर्ष समिति, प्रदेश नं १ पुनः नामाङ्कन संयुक्त संघर्ष समिति, पाथीभरा केवलकार खारेजी संयुक्त संघर्ष समिति लगायतका संस्थाहरुले बन्द आह्वान गरेका हुन् । बन्दका कारण पाँचथर र ताप्लेजुङको यातायात ठप्प छ । मेची राजमार्ग र तमोर करिडोरमा चल्ने छोटा तथा लामो दुरीका सवारी सधान चल्न सकेका छैनन् । रुख काटेकोमा सार्वजनिक रुपमा माफी माग्नुपर्ने, केवलकार बनाउने योजना खारेज गर्नुपर्ने लगायतका माग राखेर यातायात बन्द गरिएको हो । केवलकार निर्माणका लागि निर्माण कम्पनीले सोमबारदेखि रुख काट्न थालेको थियो । रुख कटान अन्तिम चरणमा पुगेको कम्पनीले जनाएको छ ।"
प्राइम बहुउद्देश्यीय सहकारी ठगी : डेढ अर्ब अपचलनमा ८ पक्राउ,"पोखरा : पोखराको गैरपाटनस्थित प्राइम बहुउद्देयीय सहकारी संस्था लिमिटेडका बचतकर्ताको रकम हिनामिना प्रकरणमा जिल्ला प्रहरी कार्यालय कास्कीले मंगलबार ८ जनालाई पक्राउ गरेको छ । उक्त सहकारीको १ अर्ब १५ लाख ८ हजार १ सय ४२ रुपैयाँ ५० पैसा रकम अपचलन तथा हिनामिना गरेको भन्ने सहकारी रजिष्ट्रारको कार्यालय पोखराको पत्र जाहेरीका आधारमा सहकारीका पूर्व र वर्तमान पदाधिकारी तथा कर्मचारी गरी ८ जनालाई कास्की प्रहरीले पक्राउ गरेको हो । सहकारी रजिस्ट्रारको कार्यालय गण्डकी प्रदेश पोखराले पत्र पठाइ मंगलबार सहकारी ऐन, २०७४ बमोजिम अनुन्धान गरी दिन अनुरोध गरेको पत्रको आधारमा जिल्ला प्रहरी कार्यालय कास्कीबाट खटिएको प्रहरी टोलीले ८ जनालाई पक्राउ गरेको हो । पक्राउ पर्नेमा सहकारीका निवर्तमान अध्यक्ष निदेशप्रसाद कोइराला, अध्यक्ष शंकर कार्की, सहकारी व्यवस्थापक निरु थापा केसी, कर्मचारी सुरेन्द्रमणि पौडेल, कानुनी सल्लाहाकार इन्द्रप्रसाद बराल, पूर्वकोषध्यक्ष कुलदिप भट्टराई, कर्जा अधिकृत सुनील थापा र सेयर सदस्य एवं सल्लाहकार मानबहादुर गुरुङ रहेको जिल्ला प्रहरी कार्यालय कास्कीका सूचना अधिकारी बसन्तकुमार शर्माले जानकारी दिए । बचत कर्तालाई उजुरीका लागि आह्वान कास्की प्रहरीले सहकारीका बचतकर्तालाई उजुरीका लागि मंगलबार नै सार्वजनिक सूचनामार्फत आह्वान गरेको छ । सहकारी रजिस्ट्रारको कार्यालय गण्डकीले प्राइम सहकारीमा बचतकर्ताको बचत हिनामिना भएको भन्ने पत्राचार प्रहरीलाई गरेको थियो । यसैको आधारमा कास्की प्रहरीले प्रमाण खुल्ने कागजातसहित उजुरी दिन बचतकर्तालाई आह्वान गरेको हो । जेठको २० गतेभित्र उजुरी दिन प्रहरीले भनेको छ । सहकारी पदाधिकारी तथा सञ्चालकले बचतकर्ताको बचत फिर्ता नगरी हिनामिना गरेको गुनासो गरेका थिए । सहकारीमा बचतकर्ताको कति रकम हिनामिना भएको हो भन्नेचाहिँ खुलिसकेको छैन ।"
पौडी खेल्ने क्रममा बबईमा डुबेर दाजुभाइको मृत्यु,तुलसीपुर : पौडी खेल्ने क्रममा डुबेर दाजुभाइको मृत्यु भएको छ । बबई नदीमा पौडी खेल्ने क्रममा बबई गाउँपालिका७ ओदाले घाटमा डुबेर दाजुभाइको मृत्यु भएको हो । भारतबाट फूपूको घरमा आएका १८ वर्षीय दीपक परियार र १६ वर्षीय दिपेश परियारको डुबेर मृत्यु भएको इलाका प्रहरी कार्यालय खिलतपुरका प्रहरी निरीक्षक अजयजङ्ग थापाले बताए। दीपकको उपचारका क्रममा प्रादेशिक अस्पताल तुलसीपुरमा र दिपेशको घटनास्थलमै मृत्यु भएको हो । मृतकका परिवार कामको सिलसिलामा भारत बस्ने गरेका थिए । रासस
सुरक्षण मुद्रण केन्द्रको भ्रष्टाचार,"सुरक्षण मुद्रण केन्द्रका उपकरण आयात गर्दा कार्यकारी निर्देशक विकल पौडेलले गरेको अनियमितताले राज्यमा मौलाएको भ्रष्टाचारको कुरुप तस्बिर देखाएको छ। जति ठूलो कारोबार उति नै ठूलो भ्रष्टाचार हुने पुष्टि गरेको छ। अनि सत्ता र शक्तिलाई रिझाएर भ्रष्टाचारीहरू कसरी हर्ताकर्ता बन्छन् भन्ने पनि यो प्रकरण एउटा अर्काे उदाहरण हो। पौडेल तिनै व्यक्ति हुन् जसलाई सरकारले दुईदुई पटक नियुक्ति दिएको थियो। भ्रष्टाचारमा सुरक्षण मुद्रण केन्द्रलाई चुर्लुम्ब डुबाएका पौडेलले अमेरिकाको स्थायी बसोबास अनुमतिपत्रसमेत लिएर नेपाली कानुनमाथि बलमिच्याइँको हर्कत पनि गरेका थिए। तिनैविरुद्ध अख्तियार दुरुपयोग अनुसन्धान आयोगले ४० करोड ७५ लाख रुपैयाँको भ्रष्टाचार मुद्दा दायर गरेको छ। अब उनीमाथि कारबाहीको बल अदालतको कोर्टमा पुगेको छ। विश्वास गरौं कानुनको कठघराबाट उनी उम्कन पाउने छैनन्। अन्तःशुल्क स्टिकर, बैंक नोट, स्मार्टकार्ड चेकबुक, राहदानी, हुलाक टिकटजस्ता सुरक्षण कागजात छपाइको काम गर्ने गरी सुरक्षण मुद्रण केन्द्र बनेको हो। त्यस्ता सामग्री विदेशमा होइन स्वदेशमै छपाइ गर्ने उद्देश्य हो। तर त्यसका लागि आवश्यक उपकरण खरिदमा भ्रष्टाचार गरी पौडेलले त्यसैमा असुरक्षा पैदा गरिदिए। कतिसम्म भने पौडेल स्वयं बोलपत्र मूल्यांकन समितिमा बस्थे। आफैं प्रतिवेदन दिन्थे। र निर्णय पनि आफैं गर्थे। त्यो पनि आफूले सेटिङ गरेको कम्पनीलाई पर्ने गरी बोलपत्रका सर्तहरू बनाउँथे। त्यसैले त केन्द्रले आह्वान गरेको बोलपत्रमा म्याक्स इन्टरनेसनलले टेन्डर हालेर सामान आपूर्ति हुन्थ्यो। म्याक्सका सीईओ अकबर हुसेनसँग विकलले सबै सेटिङ मिलाएका थिए। उनैलाई टेन्डर पर्ने गरी बोलपत्रका सर्तहरू राखिन्थे। अनि कमिसनबापतको पैसा विकलले विदेशका विभिन्न बैंकमा जम्मा गराउँथे। सार्वजनिक खरिद गर्दा अवलम्बन गर्नुपर्ने कानुनी प्रावधानका सामान्य मूल्य र मान्यतालाई पनि विकलले पालना नगर्नुबाटै उनको बदनियत प्रस्ट हुन्छ। र, जे जे आवश्यक हो, त्योभन्दा विपरीतका सामग्री पनि खरिद गर्ने र क्षमतामा पनि गडबडी गर्ने सेटिङ उनीबाट भएको थियो। मुलुकको सुरक्षासँगै जोडिने संवेदनशील कार्यमा भएको यति ठूलो मात्राको भ्रष्टाचारले धेरैलाई झस्काएको छ। धन्न अख्तियारले अनुसन्धान गरी भ्रष्टाचारका प्रमाणहरू संकलन गरेको छ। पक्कै पनि अदालतले दोषीमाथि कडाभन्दा कडा कारबाही गर्ने नै छ। मुलुकलाई खोक्रो पार्ने तहसम्मका यस्ता ठूला भ्रष्टाचारविरुद्ध अख्तियारको सत्प्रयासलाई धन्यवाद भन्नै पर्छ। यो पनि पढ्नुहोस सेक्युरिटी प्रेसमा अनियमितता, चलाइएन पनि सेक्युरिटी प्रेस खरिदमा ७० करोड भ्रष्टाचार आरोपमा कार्यकारी निर्देशक पौडेलसहित ९ जनाविरुद्ध मुद्दा सेक्युरिटी प्रेस खरिदमा ७० करोडको भ्रष्टाचार मुद्दा सुरक्षण मुद्रणमा भ्रष्टाचार : विकल पौडेलसहित छजनाविरुद्ध ४० करोडको मुद्दा दायर"
"एसको केन्द्रीय कमिटीको बैठक आज पनि, महाधिवेशनमा पेस हुने प्रतिवेदनमाथि छलफल जारी","काठमाडौं : नेकपा (एकीकृत समाजवादी) पार्टीको केन्द्रीय कमिटीको बैठक आज पनि बस्दैछ। पार्टीको केन्द्रीय कमिटी बैठक ललितपुरको बालकुमारीमा बिहान ११ बजे बस्न लागेको हो। राष्ट्रिय महाधिवेशनमा पेस हुने प्रतिवेदनमाथि मंगलबारबाट छलफल जारी रहेको छ। पार्टीले आगामी असारमा काठमाडौँमा महाधिवेशनको तयारी गरेको छ। बैठकमा अध्यक्ष माधवकुमार नेपालले राजनीतिक प्रतिवेदन, नेता झलनाथ खनालले पार्टीको समाजवादी कार्यक्रम, उपाध्यक्ष बेदुराम भुसालले विधान संशोधन र महासचिव घनश्याम भुसालले प्रस्तुत गर्नुभएको साङ्गठानिक प्रतिवेदनमा सामुहिक छलफल गर्न १२ समूह बनाइएको पोलिटब्युरो सदस्य दिलु पन्तले जानकारी दिइन्। केन्द्रीय कमिटी बैठकलाई सम्बोधन गर्दै अध्यक्ष माधवकुमार नेपालले गठबन्धन लम्बाउन नै उपेन्द्र यादव नेतृत्वको जसपा नेपाल विभाजित गराइएको दाबी गरेका छन्। पेन्द्र यादवले राजीनामा नदिएको भए गलहत्त्याएर निकाल्ने षडयन्त्रसम्म भएको अध्यक्ष नेपालले बताए। उनले आफ्नो पार्टीका सन्दर्भमा पनि फुटको हल्ला चलाइएको भन्दै त्यसमा कुनै सत्यता नरहेको धारणा राखे। उनले राष्ट्रिय राजनीतिमा अहिले नै के हुन्छ भन्ने निश्चित नरहेको अवस्थामा सबै विषयलाई गम्भीरतापूर्वक हेर्नुपर्ने जिकिर गरे। राजनीतिक प्रतिवेदनमा राष्ट्रिय एकता, सामाजिक सांस्कृतिक पक्ष, समसामयिक विषयवस्तु उल्लेख गरिएका छन्। देशका समस्त वामपन्थी, प्रगतिशील, देशभक्त, लोकतान्त्रिक शक्तिबीचको सहकार्यलाई जोड दिइएको छ। समाजवादी कार्यक्रमसम्बन्धी प्रतिवेदनमा समाजवादको स्वरुप, आर्थिक रुपान्तरणका साथै वैज्ञानिक समाजवादका विषय छन्। विधान दस्तावेजमा पार्टीमा तल्लो तहदेखि माथिल्लो तहसम्म निर्वाचित हुनुपर्ने, सबै कमिटीलाई लोकतान्त्रिक पद्धतिबाट अनुमोदित गराउने विशेषता छ। कायम रहेको ७० वर्षीय उमेर हद हटाउने भनिएको छ। साङ्गठनिक दस्तावेजमा देशभर पार्टीको सङ्गठनको अवस्था, आगामी योजना तथा कार्यक्रम, सशक्त सङ्गठन निर्माणका विधि, महाधिवेशन केन्द्रित अभियान उल्लेख गरिएका छन्। समूहगत छलफलबाट आएका निष्कर्षलाई टोली नेताले प्रस्तुत गरेपछि प्रतिवेदनमा समावेश गरी त्यसलाई अन्तिम रुप दिइने केन्द्रीय सदस्य मोहन गौतमले जानकारी दिए।"
अस्ताए ऐतिहासिक ज्ञानका मणि,"काठमाडौं : इतिहास भनेको आफ्नो देशलाई हेर्ने र चिन्ने आँखा हो, इतिहासकार ज्ञानमणि नेपालले देश र इतिहासबारे डेढ दसकअघि अन्नपूर्णसँगको कुराकानीमा भनेका थिए, जब मानिसले इतिहास बिर्सन्छ वा इतिहास जान्दैन तब उसले आफ्नै देशलाई समेत बिर्सन्छ । प्राचीन र मध्यकालीन इतिहासबारेको गहिरो ज्ञान भएका उनै ज्ञानमणि नेपालको मंगलबार निधन भएको छ । लामो समयदेखि मुटुको रोगलगायत केही स्वास्थ्य समस्या झेल्दै आएका उनको शुक्रबारदेखि मनमोहन कार्डिओभास्कुलर एन्ड ट्रान्सप्लान्ट सेन्टरमा उपचार चलिरहेको थियो । त्यसअघि सिभिल अस्पतालमा उपचार गरिरहेका उनलाई गंगालाल अस्पताल पुयाइएको थियो । अन्तिम समयमा उनमा मिर्गाैलाको समस्या देखिएको थियो । हाम्रो देशमा इतिहास पढ्ने पढाउने लेख्ने प्रवृत्ति छुटेर गएको हुनाले हामी आफ्ना देशको इतिहासदेखि अनभिज्ञ भयौं । हाम्रो देशमा इतिहास पढ्ने लेख्ने कुरा छुट्यो, नेपालले यस्तो छ नेपालमा इतिहास लेखनको १५ सय वर्षे यात्रा शीर्षकको लेखमा लेखेका थिए, हाम्रा पुर्खाले के गर्दा देशको उत्थान गरेथे, के गर्दा वा के कुरा बिराउँदा उनको अधस्पतन भएथ्यो भन्ने कुरा जान्न र जानेर त्यसबाट सबक सिकेर भविष्यमा पाइला चाल्न र वर्तमान सम्हाल्न पनि हामी इतिहासकै अध्ययन मननबाट समर्थ बन्दछौं । यसरी उनी देश जोगाउन र चलाउन इतिहासको सहारा लिनुपर्छ जुन प्रामाणिक हुन्छ भन्थे उनी । इतिहास लोकव्यवहारमा र राज्य सञ्चालन कार्यमा पनि कुशलता प्रदान गर्ने भएकाले नभई नहुने विद्या भएको उनको भनाइ थियो । दिनेशराज पन्तले प्रामाणिक ढंगले इतिहासका अनेक विषय खोतल्ने अनुसन्धानकर्ताका रूपमा ज्ञानमणि नेपाललाई नेपालीले चिनिरहने बताए । उनले यसका साथै संस्कृति, संस्कृत बाङमय र नेपाली साहित्यातिहासको पनि नेपालसँग गहिरो ज्ञान भएको जानकारी दिए । सम्झनै पर्ने कुरा बुबा नयराज पन्तले जुन गुरुकुलको जुन पद्धति चलाउनुभयो त्यसमा बुबाको चेलो बनेर सिक्दै गुरुकुल पद्धतिको प्रामाणिक मान्छे बन्नुभयो ज्ञानमणि, नेपाल प्रज्ञा प्रतिष्ठानका पूर्वप्राज्ञपरिषद् सदस्य पन्तले अन्नपूर्णसँग भने, १९८८ सालमा जन्मिएका धनबज्र बज्राचार्य र एक वर्षपछि जन्मिएका ज्ञानमणि दुवै इतिहास लेखनमा सक्रिय नाम । दुईबीच गहिरो मित्रता थियो । धनबज्र स्वर्गीय भएको ३० वर्ष पुग्छ तर ज्ञानमणि २०८० सालको अन्तिम समयसम्म निरन्तर अनुसन्धान र लेखनमा सक्रिय हुनुभयो, त्यो पनि कसैसँग मलमोलाइजा नगरी । जीवनभर मात्र काम गर्नुभयो । संस्कृतिविद् तेजेश्वरबाबु ग्वंगःले इतिहास र संस्कृतिमा पारंगत व्यक्तित्वका रूपमा ज्ञानमणि नेपाललाई सम्झिए । प्रज्ञा प्रतिष्ठानमा हुँदा पनि अनुसन्धानमा लागिपर्ने शालीन मानिस लाग्नुहुन्थ्यो, उहाँको सौहाद्र्रता न्यानो छ, बाक्लो छ, ग्वंगःले भने, उहाँको मूल विशेषता भनेकै अत्यन्तै अनुसन्धानमूलक र विश्लेषणात्मक किताबहरू लेख्नुभयो । उनका अनुसार सरकारले राष्ट्रका लागि योगदान दिने ज्ञानमणिजस्ता बौद्धिक व्यक्तित्वलाई प्राथमिकताका साथ सेवासुविधा दिनुपर्ने भए पनि राजनीतिक व्यक्तित्वहरूलाई भने अनेक सुविधा दिन्छ । उनले थपे, सरकारले ज्ञानमणि नेपालका श्रीसम्पत्तिहरूलाई जोगाइदिए हुन्छ । उहाँका सामग्री जगेर्ना गरे राष्ट्रकै धन हो । पाण्डुलिपीहरू जस्ताको तस्तै प्रकाशन गर्ने व्यवस्था गर्दिए उत्तम । कुलपतिलाई भेट्ने इच्छा जाहेर गरेपछि केही दिनअघि नेपाल प्रज्ञा प्रतिष्ठानका कुलपति भूपाल राई नेपाललाई भेट्न सदस्यसचिव डा धनप्रसाद सुवेदीसहित मनमोहन अस्पताल पुगेका थिए । म आएँ भनेँ । अब निको हुनुपर्छ भन्दा उहाँ प्रफुल्ल हुनुभयो, राईले कामविशेषले आफूलाई खोजेको दुई दिनपछि पुगेको जानकारी दिँदै भने, बोल्न खोज्नुभयो तर उहाँमा शब्द नै बाहिर निस्कन सकेन । साहित्यकार शैलेन्दुप्रकाश नेपालले ठूलोबुबा पर्नुहुने ज्ञानमणिले नेपाली इतिहासको प्रमाणीकरण गरेर राष्ट्रलाई गुन लगाएको बताए । नयराज पन्तको गुरुकुल पद्धतिमा रहँदा इतिहास संशोधन मण्डलबाट पूर्णिमा पत्रिका निस्कन्थ्यो । नेपालको अभिलेखीय इतिहास कहाँ कमजोर छन्, सत्य तथ्य खोजेर संशोधन गर्दै जाने काम हुन्थ्यो शिष्य बनेर उनले भने, इतिहासको केन्द्रीयताका सामाजिक, सांस्कृतिक राजनीतिक सन्दर्भहरूमा लेख्दै ज्ञानमणि नेपालको जीवन बित्यो तर उहाँले देश र नेपालीलाई धेरै दिनुभयो । इतिहासमाथि पनि राजनीति ! दुई महिना अघिको कुरा हो भेटमा नेपालले भन्नुभएथ्यो, साहित्यकार जीवनपानी भन्छन्, नेपालले भन्नुभयो, हामी पुस्तकहरूमा पढ्थ्यौं पृथ्वीनारायण शाहले नेपाल एकीकरणका समयमा पूर्वका ३२,००० किराँतीलाई मारेका थिए । तीमध्ये लिम्बुहरूलाई त उनीहरूको टाउको ढिकीको ओखलमा राखेर धान कुटे झैं थिचेर मारेका थिए । र, यस्तै कीर्तिपुरको युद्धमा त्यहाँका व्यक्तिको १७ धार्नी नाक काटेका थिए । यो लेख्ने एकजना रेजिडेन्ट भन्ने थियो । उसले भए नभएको कुरा लेख्थ्यो । त्यतिबेला म सानै थिएँ । हाम्रोतिर एकजना हिमानसिंह चेम्जोङ भन्ने किराँत समुदायका पढेलेखेका व्यक्ति थिए । उनले रेजिडेन्टले लेखेको कागज हेरेर भनेँ पृथ्वीनारायण शाहले ३२ जना किराँती पनि मारेका छैनन् । कोही लिम्बूहरूलाई ढिकीमा राखेर मारेका पनि होइनन् । यो सबै यसले सम्बन्धित ठाउँका मान्छेलाई पैसा तिरेर लेख्न लगाएको हो । यसरी नेपालको इतिहासमा यस्तै गलत मान्छेका कारण ठाउँठाउँमा गलत तथ्यांकहरू पनि घुसेका छन् । फलतः असल व्यक्तिका असल कर्महरू इतिहासका पन्नाहरूबाट मेटिन सक्ने डर छ । १९८९ सालमा भोजपुरमा जन्मिएका नेपालका इतिहाससम्बन्धी दर्जनभन्दा बढी पुस्तक प्रकाशित छन् । उनको नेपाल निरुत्त चर्चित पुस्तक हो । उदयानन्द अज्र्यालले पृथ्वीन्द्रोदय महाकाव्य लेखे । ज्ञानमणिले उनलाई महाआदिकविको उपमा दिएका थिए जब कि भानुभक्तलाई आदिकवि भनियो । संस्कृत नाटक भैरवानन्द, महिरावणवध लगायतका केही कृति नेपालीमा अनुवाद, व्याख्या र सम्पादन गरी नेपालले निकालेका थिए । परराष्ट्र मन्त्रालयमा भएका कागजात खोजेर नेपालभोटचीन सम्बन्धका विविध पक्ष नामक पुस्तक उनले लेखे । नेपाल प्रज्ञा प्रतिष्ठानमा एक कार्यकाल प्राज्ञ सदस्य भएर नेपालले काम गरेका थिए । उनी प्रज्ञाको आजीवन सदस्य हुन् । ज्ञानमणि नेपालले २०४३ सालमा पशुपतिनाथको दर्शन स्पर्शन पूजनसम्बन्धमा समीक्षा नामक पुस्तक लेखेका थिए । जसमा पशुपतिनाथको प्रादुर्भावबारे वंशावली वर्णन, पशुपतिनाथलाई छोएर पूजा गर्न पाइने धार्मिक परम्परा, मल्ल राजाहरूले पशुपतिनाथलाई छोएर पूजा गरेको साथै अंकमालसमेत गरेको आदिबारे विस्तृत रूपमा व्याख्या गरिएको छ । जसमा बंगाली मुसलमानी सैन्यले पशुपतिनाथलाई तीन टुक्रा पारेको उल्लेख छ, समसुद्दिनको नेतृत्वमा आएको बंगाली मुसलमानी सैन्यले पशुपतिनाथलाई तीन टुक्रा पारी ध्वस्त पारिदियो ।"

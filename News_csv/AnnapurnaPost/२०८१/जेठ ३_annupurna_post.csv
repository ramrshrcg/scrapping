शीर्षक,विवरण
गृहमन्त्रीलाई गगनको चेतावनी कुन कुन फाइल हो खोले हुन्छ,"काठमाडौं : नेपाली कांग्रेसका महामन्त्री गगनकुमार थापाले गृहमन्त्री रवि लामिछानेलाई पुराना फाइल खोल्न आग्रह गरेका छन्। उनले मिडियामा केके फाइल खोल्ने धम्की आएको भन्दै उनले गृहमन्त्री लामिछानेलाई इंगित गर्दै भने, 'कुन कुन फाइल हो खोले हुन्छ। हामीले पनि पुराना फाइल खोलेकै हो।' उनले धम्की दिनुभन्दा पनि पुराना फाइल खोलेर आरोपलाई कानुनी कारबाही गर्न आग्रह गरे। उनले गिरिबन्धु टी स्टेटलगायत फाइलहरू खोल्न आग्रह गरेका थिए।"
बैंकिङ कसुर मुद्दाका फरार प्रतिवादी पक्राउ,"काठमाडौं : बैंकिङ कसुर मुद्दाका फरार प्रतिवादी पक्राउ परेका छन्। पक्राउ पर्नेमा सर्लाही ईश्वरपुर नगरपालिका१२ का ४१ वर्षीय अजय कुमार चौधरी रहेका छन्। बैंकिङ कसुर मुद्दामा उच्च अदालत पाटन ललितपुरको २०७९ कात्तिक ४ गतेको फैसलाले ७ लाख जरिवाना, ३ दिन कैद र २८ हजार मात्र क्षतिपूर्ति शुल्क भराउने गरी फैसला भएको थियो। त्यसपछि फरार रहेका उनलाई काठमाण्डौं उपत्यका अपराध अनुसन्धान कार्यालयको टोलीले काठमाडौंको गैह्रीगाँउबाट पक्राउ गरेको हो। पक्राउ परेका उनलाई फैसला कार्यान्वयनका लागि आज काठमाडौं जिल्ला अदालत पठाइएको छ।"
कोरला नाकाको तिब्बती भूमि लिजीमा मुस्ताङीको स्टल,"जोमसोम : उत्तरी चीनको स्वशासित क्षेत्र तिब्बतसँग सिमाना जोडिएको कोरला नाकाको तिब्बती भूमि लिजीमा तिब्बती व्यापारीहरूको व्यावसायिक स्टलसँगै उपल्लो मुस्ताङीले समेत व्यावसायिक स्टल राखेका छन्। चीन पक्षले उपल्लो मुस्ताङीलाई त्यहाँ आएर व्यापार गर्न मार्ग प्रशस्त गरेसँगै कोरला नाकाको तिब्बती भूमि लिजीमा नेपाल पक्षबाट मुस्ताङीले स्टल राखेर व्यापार गर्न सुरु गरेका हुन्। कोरोना कहरको जोखिम देखाउँदै चीन पक्षले लगातार ४ वर्षसम्म बन्द गरेको कोरला नाका गत कात्तिक २७ गते औपचारिक रुपमा खुल्ला गरेको हो। प्रधानमन्त्री पुष्पकमल दाहाल प्रचण्डको चीन भ्रमण लगत्तै खुला गरिएको कोरला नाकामा उपल्लो मुस्ताङीले मात्रै सीमापार अनुमतिपत्र पाएका छन्। नाका खुलेसँगै उपल्लो मुस्ताङका नागरिकले चीनको लिजी पुगेर दैनिक उपभोग्य वस्तु आयात गर्न सुरु गरिएको थियो। चीनले बाह्रै महिना उपल्लो मुस्ताङीलाई कोरला नाका खुल्ला गरेसँगै त्यहाँका नागरिकले चीनको तिब्बती भूमि लिजीबाट आफूलाई चाहिने जति सामान ल्याउन थालेका छन्। कतिपयले भने व्यावसायिक प्रयोजनका रुपमा ठुलो परिणाम चिनियाँ सामान ल्याएर नेपाली बजारमा बिक्री गर्ने गरेका छन्। कोरला नाका खुलेको ७ महिनापछि वैशाखदेखि नेपाल पक्षबाट पनि कोरला नाकाको तिब्बती भूमि लिजीमा व्यावसायिक स्टल राखेर व्यापार गर्न सुरु गरेको मुस्ताङका प्रमुख जिल्ला अधिकारी जनकराज पन्तले जानकारी दिए। उनले सीमापार पास पाएका दर्जन नेपाली व्यापारीले स्थानीय उत्पादनका साथै चाउचाउ,चामल, मदिरा, पिठो, बिस्कुट र गलैंचा आदि लगेर बिक्री गर्ने गरेको सुनाए। उता चीनको तिब्बती भूमि लिजीबाट मुस्ताङले खाद्यान्न, लत्ता कपडा, कस्मेटिक सामान, कृषि उपकरण, किराना सामान र लत्ताकपडा आदि आयात गर्ने गरेको प्रजिअ पन्तले बताए। उत्तरी चीनको कोरला नाका औपचारिक रुपमा खुला भएसँगै हालसम्म जिल्ला प्रशासन कार्यालय मुस्ताङले उपल्लो मुस्ताङका १ हजार ५२० जनालाई सीमापार पास वितरण गरिसकेको छ।"
रास्वपाले भन्यो अब संसदीय छानबिन समिति बन्दैन,"काठमाडौं : राष्ट्रिय स्वन्त्र पार्टीका सहप्रवक्ता मनिष झाले अब संसदीय छानबिन समिति बन्न नसक्ने बताएका छन्। उनले कांग्रेस नेताहरूको फाइल खोल्न तयार भएमात्रै समिति बन्ने बताए। उनले सहमतिको धेरै प्रयास गरिए पनि अब नगर्ने बताए। 'छातीमा हात राखेर हामी सबै सांसदहरू भन्न सक्छौं कि हाम्रा सभापतिको सबै छानबिन गरोस्, उहाँको केही खोट निस्कियो भने हामी राजनीति छाड्न तयार छौं,' उनले प्रश्न गर्ने, कांग्रेसले त्यो हिम्मत राख्न सक्छ?'"
"संसदमा जुन दृश्य देखियो, प्रधानमन्त्रीसँग त्यसको जवाफ चाहन्छौं : गगन थपा","काठमाडौं : नेपाली कांग्रेसका महामन्त्री गगनकुमार थापाले संसद बैठकमा देखिएको दृश्यका बारेमा प्रधानमन्त्री पुष्पकमल दाहालसँग जवाफ माग्ने भएका छन्। महामन्त्री थापाले बिहीबार साँझ पत्रकार सम्मेलन गरेर सत्तपक्षले नै संसद बैठकमा मुठभेडतर्फ धकेल्न खोजेको भन्दै प्रधानमन्त्रीसँग जवाफ माग्ने बताएका हुन्। 'सदनभित्र आज तिक्तता भएको सबैले देख्यौं। सत्तापक्षले नै संसदलाई मुठभेडतर्फ धकेल्न खोजे। गृहमन्त्रीलाई रोस्टममा जान हामीले रोकिरहँदा सत्तपक्षका प्रमुख दलका नेताले सिन क्रियट गर्न खोज्नुभयो। यस विषयमा हामीले प्रधानमन्त्रीसँग जवाफ चाहन्छौं। उहाँले के चाहनुभएको छ। उहाँले जवाफ दिनुपर्छ,' महामन्त्री थापाले भने।"
"गुल्मीमा बस दुर्घटना हुँदा सहचालकको मृत्यु, १२ घाइते","गुल्मी : पोखराबाट गुल्मीको सदरमुकाम तम्घासतर्फ आउँदै बस रिडीमा दुर्घटना हुँदा एक जनाको मृत्यु भएको छ। मृत्यु हुनेमा जुम्लाको ताल्चा घर भई हाल बुटवल बस्दै आएका ३५ वर्षीय युवराज कुँवर रहेका छन्। उनको लुम्बिनी मेडिकल कलेज प्रभास पाल्पामा उपचारका क्रममा मृत्यु भएको हो। उनी बसका सहचालक रहेको जिल्ला प्रहरी कार्यालय गुल्मीका सूचना अधिकारी प्रहरी नायब उपरीक्षक शंकर पोखरेलले जानकारी दिए। जिल्लाको रुरुक्षेत्र गाउँपालिका१ मक्वादीस्थितरिडी तम्घास पक्की सडक खण्डमा लु १ ख ८१७५ नम्बरको बस दुर्घटना भएको जिल्ला प्रहरी कार्यालय गुल्मीले जनाएको छ। रिडीतम्घास पक्की सडकबाट बस अन्दाजी ५०६० मिटर तल खसेको थियो। बसमा १३ यात्रु घाइते भएका थिए। दुर्घटनामा घाइते भएका ११ जनाको पाल्पाको प्रभासस्थित लुम्बिनी मेडिकल कलेजमा उपचार भइरहेको छ। सामान्य घाइते भएका एक जनाको रिडीस्थित रुरु प्राथमिक स्वास्थ्य केन्द्रमा उपचारपछि डिस्चार्ज भएका छन्। बस दुर्घटनामा परेर स्याङ्जाको बालिङका २८ वर्षीय मनोज वाल्यालको बायाँ खुट्टामा चोट लागेको छ। उनी सवारी चालक समेत हुन्। त्यस्तै स्याङ्जाका २७ वर्षीय खेमराज लम्साल, कास्कीका २३ वर्षीय रोशनी नेपाली, गुल्मीको रुरुक्षेत्र गाउँपालिका१ का ३० वर्षीय रीता विश्वकर्मा, छत्रकोट गाउँपालिका३ का ४२ वर्षीय शान्ति परियार घाइते भएका छन्। रुरुक्षेत्र गाउँपालिका३ का २३ वर्षीय सुशीला नेपाली, २३ वर्षीय गंगा नेपाली रेसुंगा नगरपालिका १० का केशव अर्याल र इन्द्रा सुवेदी घाइते भएका छन्। गुल्मी दरबार गाउँपालिका२ का २० वर्षीय ओम बहादुर बलाल र डडेलधुरा नवदुर्गा गाउँपालिका२ का राज बहादुर साउद घाइते भएको प्रहरी नायब उपरीक्षक पोखरेलले जानकारी दिए। घटनाबारे थप अनुसन्धान भइरहेको कार्यालयले जनाएको छ।"
ओलीमाथि दुर्व्यवहार भएको भन्दै एमालेले भन्यो कांग्रेसले अधिनायकवादी चरित्र देखायो,"काठमाडौं : सत्तारूढ दल नेकपा एमालेले आफ्ना संसदीय दलका नेता केपी शर्मा ओलीमाथि भएको दुर्व्यवहारप्रति भर्त्सना गरेको छ। प्रमुख प्रतिपक्षी दलले ओलीमाथि अपमानजनक व्यवहार देखाएको भन्दै एमालेले आपत्ति जनाउँदै भर्त्सना गरेको हो। 'प्रतिपक्षी दलका सांसदले सरकारको रोमा आएर अवरोध गर्ने, उपसभामुखको कुर्सीमा बस्नेजस्ता असंसदीय, गैरराजनीतिक व्यवहार गर्नुभयो। संसदीय दलका नेतामाथि अपमानजनक व्यवहार गर्नुभयो। अभिव्यक्ति प्रहशन गर्नुभयो। घोर अलोकतान्त्रिक व्यवहार गर्नुभयो। अधिनायकवादी चरित्र देखाउनुभयो। एमाले यसको घोर भर्त्सना गर्दछ,' एमालेका प्रमुख सचेतक महेश बर्तौलाले भने।"
भन्सार छलिका रासायनिक मल जफत,नुवाकोट : भन्सार छलि गरिएको रासायनिक मलसहितको गाडी नुवाकोटको विदुरमा प्रहरीले जफत गरेको छ। कारबाहीका लागि मल बोकेको गाडीसहित आन्तरिक राजस्व विभाग पठाइएको छ। पासाङल्हामु मार्गको विदुरत्रिशूली सडकखण्डको बीचमा रहेको विदुर नगरपालिका१ ढुंगेबजारमा गाडी रोकेर छापा मार्ने क्रममा भन्सार छलि गरिएको २० बोरा युरिया मल नियन्त्रण गरिएको जिल्ला प्रहरी कार्यालय नुवाकोटले जनाएको छ। नुवाकोटको ढुंगेस्थित व्यस्त सडक खण्डमा सवारी साधन चेकजाँच गर्ने क्रममा बा३ख ९१३७ नम्बरको आइचरमा भन्सार छलि गरी ल्याएको २० बोरा युरिया मल फेला परेको हुँदा कानुन बमोजिम बरामद गरी आवश्यक कारबाहीका लागि मालवाहक साधनसहितको युरिया मल आन्तरिक राजस्व विभाग हरिहर भवन लगेर बुझाइएको प्रहरी नायव उपरीक्षक तिलक भारतीले जानकारी दिए। उनका अनुसार भारत हुँदै ल्याइएको सो मल आइचरमा युरिया मल लुकाई छिपाई पृथ्वी राजमार्गको गल्छीबाट ढुंगेतर्फ ल्याउँदै गरेको भन्ने सूचनाका आधारमा जिल्ला प्रहरी कार्यालय नुवाकोटबाट खटिएको प्रहरी अधिकृतसहितको टोलीले जफत गरेको हो। प्रहरीले गाडी र भन्सार छलीको मल जफत गरेर आन्तरिक राजश्व विभाग पठाए पनि थप विवरण सार्वजनिक गरेको छैन।
सुदूरपश्चिमका मुख्यमन्त्री नियुक्तिविरुद्धको रिट खारेज,"काठमाडौं : सर्वोच्च अदालतले सुदूरपश्चिम प्रदेशको मुख्यमन्त्रीमा दीर्घ सोडारीको नियुक्तिविरुद्धको रिट निवेदन खारेज गरेको छ। न्यायाधीशहरू प्रकाशकुमार ढुंगाना, कुमार चुडाल र सुनीलकुमार पोखरेलको पूर्ण इजलासले आज निर्देशनात्मक आदेश गर्दै रिट निवेदन खारेज हुने फैसला सुनाएको हो। सुदूरपश्चिमको मुख्यमन्त्रीमा सोडारीको नियुक्तिविरुद्ध गत वैशाख ९ गते सर्वोच्च अदालतमा रिट निवेदन दायर गरिएको थियो। नेपाल कम्युनिष्ट पार्टी (एकीकृत समाजवादी) प्रदेश संसदीय दलका नेता सोडारीको मुख्यमन्त्री नियुक्ति बदर गर्न माग गर्दै नागरिक उन्मुक्ति पार्टी (नाउपा) का लक्ष्मणकिशोर चौधरीले रिट निवेदन दायर गरेका थिए। तत्कालीन मुख्यमन्त्री कमलबहादुर शाहले राजीनामा दिएपछि प्रदेश प्रमुखले संविधानको धारा १६८ (२) अनुसार सरकार गठनका लागि पहिलोपटक दाबी पेस गर्न समय दिँदा एकीकृत समाजवादीको समर्थनसहित लक्ष्मणकिशोरलाई मुख्यमन्त्री प्रस्ताव गरिएको थियो। सोही समयमा नाउपाकै कैलाश चौधरीले नेकपा (एमाले) र नेकपा (माओवादी केन्द्र) संसदीय दलका नेताको समर्थनसहित दाबी पेस गरेका थिए। प्रदेश प्रमुख नजिर मियाँले भने दुवै दाबीलाई खारेज गरी फेरि दाबी पेशका लागि समय दिएपछि सोडारीलाई मुख्यमन्त्रीमा नियुक्त गरिएको थियो।"
सदनमा ओलीले खेलेको भूमिका खेदजनक छ : गगन थापा,"काठमडौं : नेपाली कांग्रेसका महामन्त्री गगनकुमार थापाले संसदमा देखिएको दृश्य सुनियोजित भएको बताएका छन्। उनले संसदमा देखिएको दृश्य सत्तारुढ दल नेकपा एमाले अध्यक्ष केपी शर्मा ओलीको डिजाइनमा भएको आरोपसमेत लगाए। बुधबार ओलीले संसदीय बैठक बोलाएर, लाइभ देखाएर संसदमा आजको दृश्य मञ्चन गरिएको उनको आरोप छ। उनले सभामुख देवराज घिमिरे पनि ओलीको आदेश पालकको भूमिका निर्वाह गरेको आरोप लगाए। उनले संसद बैठकमा जेजे कुरा भयो, त्यसको जिम्मेवारी सभामुखले लिनुपर्ने बताए। 'कांग्रेसको अवरोधबीच संसद अगाडि बढ्छ भनेर ओलीले बुधबार हुँकार गरेका थिए। सभामुखले आज त्यसलाई पूरा गरको दृश्य देख्न पाइयो। सभामुखले पार्टीको नेताको आदेश पालकको भूमिका निर्वाह गर्नुभयो। त्यसको मुख्य जिम्मेवारी सभामुखले लिनुपर्छ,' उनले भने। सभामुखले जबर्जस्ती सभालाई अगाडि बढाउने काम नै गलत गरेको उनको भनाइ छ। उनले संसदलाई मुठभेडतर्फ लैजान ओलीले 'सिन क्रियट' गरेको आरोप लगाए। 'सदनभित्र आज तिक्तता भएको सबैले देख्यौं। सत्तापक्षले नै संसदलाई मुठभेडतर्फ धकेल्न खोजे। गृहमन्त्रीलाई रोस्टममा जान हामीले रोकिरहँदा सत्तपक्षका प्रमुख दलका नेताले जबर्जस्ती सिन क्रियट गर्न खोज्नुभयो। मुठभेडतर्फ जाने अवस्था निम्त्याउनुभयो। यसको जवाफ हामी प्रधानमन्त्रीसँग चाहन्छौं,' उनले भने। उनले ओलीमाथि दुर्व्यवहार भएको आरोपलाई खण्डनसमेत गरे। उनले ओलीको भूमिका नै खेदजनक रहेको बताए। 'सदनमा आफ्नो कुरा राखिरहेका बेला सत्तपक्षका प्रमुख दलका नेताले वातावरण बिगार्ने प्रयास गर्नुभयो। त्यो आफैंमा खेदजनक छ,' उनले भने, 'ओलीमाथि हामीले अभद्र व्यवहार गरेका छैनौं। कांग्रेसको त्यस्तो नीति नै छैन,' उनले भने। उनले ओलीले कांग्रेस सांसदलाई हप्काएकाले त्यसको प्रतिकार गरेको स्पष्ट पारे। 'सभामुखले जबर्जस्ती सरकारको काम कारबाही अगाडि बढाउन खोजेपछि हामीले रोक्ने प्रयास गरेका हौं। तर ओलीजीले कांग्रेसका सांसदलाई एमालेको कार्यकर्ता भन्नठान्नुभयो। हप्काउने, थर्काउने प्रयास गर्नुभयो। हामी उहाँको कार्यकर्ता होइनौं। हप्काएपछि हाम्रा सांसदहरूले प्रतिकारमात्र गरेका हुन्,' उनले भने। उनले कांग्रेस सांसदलाई एमाले सांसद ठानेर अह्राउने काम नगर्न आग्रह गरे। उनले रवि लामिछानेले सहकारीबाट ऋण लिएको नभएर ठगी गरेको बताए। 'सहकारीबाट ऋण लिएका छैनौं भनिराखेका छन् नि। हामीले नि ऋण भनेका छैनौं। ऋण त सहकारीका सदस्यले लिने हो। उनले त सहकारीबाट ठगेका हुन्। सहकारीको रकम निजी कम्पनीमा खर्च गरेका हुन्,' उनले भने। उनले सहकारी विभागको प्रतिवेदन, पोखरा, रुपन्देही, कम्पनी रजिस्ट्रार र गोरखा मिडियाको अडिटमा पनि रवविरुद्ध प्रमाणहरू छरपस्ट रहेको बताए। उनले संसदमा सहकारी ठगलाई कारबाही गर्ने र सहकारी ठगलाई जोगाउने पक्षमा परिणत भएको बताए। महामन्त्री थापाले गृहमन्त्री लामिछानेलाई पुराना फाइल खोल्न आग्रहसमेत गरे। उनले मिडियामा केके फाइल खोल्ने धम्की आएको भन्दै उनले गृहमन्त्री लामिछानेलाई इंगित गर्दै भने, 'कुन कुन फाइल हो खोले हुन्छ। हामीले पनि पुराना फाइल खोलेकै हो।' उनले धम्की दिनुभन्दा पनि पुराना फाइल खोलेर आरोपलाई कानुनी कारबाही गर्न आग्रह गरे। उनले गिरिबन्धु टी स्टेटलगायत फाइलहरू खोल्न आग्रह गरेका थिए।"
"रवि लामिछानेले सहकारीबाट ऋण लिएका होइनन्, ठगेका हुन् : गगन थापा","काठमाडौं : नेपाली कांग्रेसका महामन्त्री गगनकुमार थापाले गृहमन्त्रीसमेत रहेका राष्ट्रिय स्वतन्त्र पार्टीका सभापति रवि लामिछानेले सहकारीबाट ऋण लिएको होइन, ठगी गरेको बताएका छन्। बिहीबार साँझ पत्रकार सम्मेलन गर्दै उनले रवविरुद्धका प्रमाणहरू जति पनि रहेको बताए। 'सहकारीबाट ऋण लिएका छैनौं भनिराखेका छन् नि। हामीले नि ऋण भनेका छैनौं। ऋण त सहकारीका सदस्यले लिने हो। उनले त सहकारीबाट ठगेका हुन्। सहकारीको रकम निजी कम्पनीमा खर्च गरेका हुन्,' उनले भने। उनले सहकारी विभागको प्रतिवेदन, पोखरा, रुपन्देही, कम्पनी रजिस्ट्रार र गोरखा मिडियाको अडिटमा पनि रविविरुद्ध प्रमाणहरू छरपस्ट रहेको बताए। उनले संसदमा सहकारी ठगलाई कारबाही गर्ने र सहकारी ठगलाई जोगाउने पक्षमा परिणत भएको बताए।"
डडेल्धुरामा मृत चितुवा फेला,डडेल्धुरा : डडेल्धुरामा चितुवा मृत फेला परेको छ। बिहीबार बिहान ११ बजेतिर नवदुर्गा गाउँपालिका३ को चेल्फीस्थित भूमिदेव सामुदायिक वनमा पाँच वर्षको चितुवा मृत फेला परेको हो। सुदूरपश्चिम प्रदेश प्रहरी कार्यालय धनगढीका अनुसार चितुवाको कम्मरमा घाउ रहेको छ। स्थानीयले चितुवा मृत फेला परेको जानकारी दिएपछि प्रहरी चौकी बेलापुरको टोली घटना स्थल पुगेको थियो। प्रहरीले मृत चितुवालाई डिभिजन वन कार्यालयको जिम्मा लगाएको छ ।
केपी ओलीमाथि आक्रमण प्रयास भयो : रघुजी पन्त,"काठमाडौं : नेकपा एमालेका सांसद रघुजी पन्तले आफ्ना दलका नेता केपी शर्मा ओलीमाथि आक्रमण प्रयास भएको बताएका छन्। प्रमुख प्रतिपक्षी दलका सांसदहरूले आफ्ना नेतामाथि आक्रमण प्रयास गरेको उनले बताए। कांग्रेसले असंसदीय व्यवहार देखाएको उनको आरोप छ। 'यस्तो अवरोध पहिले पनि हुन्थ्यो। हामीले गर्दा प्रतिपक्षीका नेतामाथि दुर्व्यवहार गरेका थिएनौं। पूर्वप्रधानमन्त्रीले बोल्न पाउनुपर्छ भन्दा झम्टिन जाने हो? आक्रमण गर्न जाने हो? यो असंसदीय घटना हो,' उनले भने।"
नौ बुँदे कालीकोट बाल घोषणापत्र जारी,"कालीकोट : जिल्ला स्तरीय बाल सम्मेलनमार्फत नौ बुँदे कालीकोट घोषणापत्र जारी भएको छ। बालबालिकामा लगानी, सुनौलो भविष्यको थालनी भन्ने नाराका साथ सुरु भएको सम्मेलनले बालविवाह अन्त्यको विशेष नीतिसहित बालबालिका माथि हुने हिंसा न्यूनीकरणको माग गर्दै ९ बुँदे कालीकोट घोषणापत्र जारी गरेको हो। तिलागुफा नगरपालिका बाल सञ्जालका अध्यक्ष नमुना रोकायाले जिल्लाका ९ वटै स्थानीय तहबाट सदरमुकाम मान्म आएका बालबालिकाले बाल भेलामार्फत सवालहरूको पहिचान गरी प्राथमिकीकरणमा परेका सवाललाई घोषणापत्रमा समेटेर जिल्ला समन्वय प्रमुख धनजित शाहीमार्फत स्थानीय तहलाई बुझाउन हस्तान्तरण गरिएको बताइन्। उनले भनिन्, बालबालिकामाथि अझै पनि हिंसा कायमै छ, सुखी र समृद्ध नेपाल बनाउन बालबालिकामा लगानी बढाउनुपर्छ। उनले निःशुल्क र गुणस्तरीय शिक्षा नारा र प्रचारमा मात्र सीमित भएको छ। सबै पालिकाका विद्यालयमा गुणस्तरीय शिक्षा प्रदान गरेको भए बीचैमा पढाइ छाडेर बाल विवाह गर्ने, ज्याला मजदुरीका लागि विद्यालय छाड्ने बालबालिकाको संख्यामा कमी आउने थियो। तर स्थानीय सरकारले यसो कहिल्यै गरेन। जिल्लाका प्राय स्थानीय तहले बाल हित कोषको स्थापना गरी जोखिममा रहेका बालबालिकाको संरक्षणमा सहयोग गरे पनि अझै बाल कल्याण अधिकारी नियुक्त गरेका छैनन्। सामान्य परिवारमा जन्मेका बालबालिकाले गुणस्तरीय जीवन बाच्न नपाएको रोकायाको गुनासो छ। यो सम्मेलनले स्थानीय तहको बजेटमा पैरवी गर्न सहयोग पुग्ने सशक्त बालिका परियोजना संयोजक बलिराज शाहीले बताए। विभिन्न विकास साझेदारको सहयोग र सामाजिक विकास कार्यालय कालीकोटको सहजीकरणमा जिल्ला स्तरीय बाल सम्मेलन ६ वर्षपछि आयोजना भएको हो। घोषणापत्र ग्रहण गर्दै जिल्ला समन्वय समिति प्रमुख शाहीले सम्मेलनमा बालबालिकाले उठाएका सवाल आगामी योजना तर्जुमाका लागि मार्गदर्शन भएको बताए। उनले बालबालिकाले तयार गरेर जारी गरेको घोषणापत्र जिल्ला समन्वयको तर्फबाट स्थानीय तह, प्रदेश सरकार र बालबालिकाका क्षेत्रमा काम गर्ने विकास साझेदारलाई पठाइने प्रतिबद्धता गरे। तिलागुफा नगरपालिकाकी महिला, बालबालिका तथा ज्येष्ठ नागरिक शाखा प्रमुख गोमा कुँवरले सवालहरूको पहिचान गरी प्राथमिकीकरणमा परेका सवालहरू घोषणपत्रमा समेटेको बताइन्। बालबालिकाको संरक्षकको रुपमा स्थानीय तहका महिला, बालबालिका शाखा प्रमुखहरू समेत सम्मेलनमा भाग लिएका थिए। बाल सम्मेलनले कालीकोटमा सबैभन्दा बढी बालविवाहको समस्या रहेको जनाउँदै सरोकारवालालाई रोकथाम, न्यूनीकरण र अन्त्यको योजना बनाउन माग गरेको छ। कर्णाली प्रदेश बाल सञ्जालकी सदस्य यमुना बोहोराले संविधानले कक्षा ८ सम्मको आधारभूत शिक्षा अनिवार्य र माविसम्मको शिक्षा निःशुल्क भने पनि कालीकोटका बालबालिकाले शिक्षक दरबन्दीको अभावका कारण निःशुल्क शिक्षा नपाएको बताइन्। कालीकोटका बालबालिकाले आफूले भोगेका देखेका समस्या पहिचान गरेर घोषणा पत्रमा समेटेकाले उनीहरूको आवाज सबैले सुन्नुपर्ने नागरिक अगुवा तुलाराम पाण्डेले बताए। यसैगरी सञ्जालको अध्यक्षमा तिलागुफाकी बन्दना शाही, उपाध्यक्षमा नरहरिनाथकी पवित्रा विश्वकर्मा, सचिवमा शुभकालिकाकी यमुना बोहोरा, सहसचिवमा रास्कोटकी रोजना सार्की, कोषाध्यक्षमा पलाताकी निशा जैसी निर्वाचित भइन्। सदस्यमा जनजातिको तर्फबाट शुभकालिकाकी पवित्रा रोकामगर र सान्नीत्रिवेणीकी अस्मिता लामा विजयी हुँदा अपांग सदस्यमा खाडाचक्रमा महेश पाण्डे निर्वाचित भए। अन्य सदस्यमा पचालझरनाका हिक्मत विश्वकर्मा, सान्नीत्रिवेणीका कुल सिम्खाडा, महाबैकी विनिता मल्ल र खाडाचक्रकी प्रमिला शाही निर्वाचित भएका छन्। जिल्लाका प्रमुख जिल्ला अधिकारीले बालबालिकाका साँझा सवालहरू सम्बोधन गर्न स्थानीय तहका जनप्रतिनिधि गम्भीर हुनुपर्ने बताए।"
अर्घाखाँचीको सुपा देउरालीमा नयाँ प्रविधि प्रयोग गरेर सडक विस्तार,"अर्घाखाँची : अर्घाखाँचीको सुपा देउराली मन्दिरमा आउने धार्मिक पर्यटकलाई लक्षित गरी नयाँ प्रविधिबाट सडक विस्तारको काम भइरहेको छ। कडा चट्टान पाइएपछि यसको नयाँ प्रविधि प्रयोग गरेर ड्रिल गरेर बाटो विस्तारको कार्य भइरहेको शिवपुर सडक डिभिजन कार्यालयका इन्जिनियर अर्जुन पाण्डेले बताए। जिल्ला सदरमुकाम जोड्ने पुरानो र महत्त्वपूर्ण गोरुसिंगेसन्धिखर्क सडकको लाउरे बजारदेखि सुपा मन्दिरसम्म झन्डै दुई सय मिटर कडा चट्टान र भिरालोका कारण साँघुरो भई यातायात आवागमनमा समस्या भएपछि सडक विस्तारको काम सुरु भएको हो। साघुँरो सडक, खाल्टा खुल्टीका कारण र पुरानो पिच भएका कारण जीर्ण बनेको गोरुसिंगेसन्धिखर्क सडकलाई फराकिलो बनाउने, नाली निर्माण गर्ने र कालोपत्रे गर्ने गरी काम अगाडि बढेको हो। गोरुसिंगेबाट सदरमुकाम सन्धिखर्कसम्म सडकको दूरी ६८ किलोमिटर छ। गोरुसिँगेबाट पिरापानीसम्म झण्डै १५ किलोमिटर सडक विस्तार तथा मर्मतको कार्य सम्पन्न भएको छ। यस आर्थिक वर्षको अन्त्यसम्ममा झण्डै १७ किलोमिटर सडकमा नयाँ पिच हुने भएको छ। सडक निर्माण तथा विस्तारको काम समयमै सम्पन्न गर्नका लागि सडकलाई खण्ड खण्ड गरी निर्माण व्यवसायीसँग ठेक्का सम्झौता भएको छ।"
महिला सशक्तीकरणका लागि शिक्षित लक्ष्मी पहल,"काठमाडौं : महिला सशक्तिकरणप्रतिको प्रतिबद्वतालाई निरन्तरता दिदैँ लक्ष्मी सनराइज बैंकले शिक्षित लक्ष्मी पहलको थालनी गरेको छ। बैंकले सो पहलअन्तर्गत विगतका वर्षहरूमा नारी शिक्षाको उद्देश्यलाई सक्रिय रूपमा समर्थन गर्न बैंकले गरेका विभिन्न गतिविधि र कार्यक्रमहरूलाइ एउटै छाताभित्र ल्याएको हो। यस पहलले नारी शिक्षालाई प्रोत्साहन गरी उनीहरूलाई राष्ट्र निर्माणमा योगदान पुर्याउन सक्षम बनाउँदै समावेशी र समतामूलक समाज निर्माण गर्ने उद्देश्य राखेको छ। यस पहल अन्तर्गत आगामी ७ वर्षमा कूल ३५ लाख रकम प्रदान गर्ने गरी बैंकले हालै समता एजुकेशन ट्रस्टसँग समझदारी () गरेको छ। सो रकमले देशभरीका समता स्कूलमा अध्ययनरत सामाजिक र आर्थिक रूपमा विपन्न छात्राहरूले वार्षिक रूपमा छात्रवृत्ति प्राप्त गर्नेछन्। यसै गरी बैंकले आगामी ५ वर्षसम्ममा १ करोड रुपैयाँको छात्रवृत्ति कोष स्थापना गर्न काठमाडौं विश्वविद्यालयसँग सम्झौता गरेको छ। सो कोष मार्फत सोही विश्वविद्यालयबाट  (विज्ञान, प्रविधि, इन्जिनियरिङ र गणित) विषयहरूमा स्नातकोत्तर वा विद्यावारिधि गर्न चाहने योग्य तथा आर्थिक रूपमा विपन्न महिलाहरूले छात्रवृत्ति प्राप्त गर्नेछन्। सो कार्यक्रम अन्तर्गत छात्रवृत्ति प्राप्त गर्ने महिलाहरूको संख्या वर्षेनी बढाउँदै लगिने छ। यस छात्रवृत्ति मार्फत २०२४ ब्याचका इरादा सुवेदी (एमइ स्ट्रकचरल इन्जिनियरिङ) र सुनेना न्याछ्योँ (एमएससीइएस) हाल अध्ययनरत छन्। यसअघि पनि बैंकले नेपाल प्रहरीसँगको सहकार्यमा नेपालभरीका प्रहरी विद्यालयहरूमा अध्ययनरत योग्य छात्राहरूलाई यस्तै प्रकारको अक्षय कोष स्थापना गरी छात्रवृत्ति प्रदान गर्दै आएको छ। यस बाहेक बैंकले छात्राहरूलाई अन्य क्षेत्रहरूमा सहयोग गर्नुका साथै महिला उत्थानका लागि विभिन्न अभियानहरू सञ्चालन गर्दै आएको छ।"
संसद बैठकमै जब केपी ओली र धनराज गुरुङबीच भनाभन भयो,काठमाडौं : नेकपा एमाले अध्यक्ष केपी शर्मा ओली र प्रमुख प्रतिपक्षी दल नेपाली कांग्रेसका उपसभापति धनराज गुरुङबीच भनाभन भएको छ। संसद बैठक चलिरहेकै बेला उनीहरूबीच भनाभन भएको हो। सहकारी प्रकरणमा मुछिएका गृहमन्त्री रवि लामिछानेलाई संसदमा बोल्न दिनेनदिने विषयमा अध्यक्ष ओली र उपसभापति गुरुङबीच भनाभन भएको थियो। बिहीबार संसद बैठक सुरू भएलगत्तै कांग्रेसले नाराबाजी गरेको थियो। त्यसबीच सभामुख देवराज घिमिरेले नाराबीच सदन सञ्चालन गरेका थिए। उनले राष्ट्रपति कार्यालयको पत्र पढेर गृहमन्त्री रवि लामिछानेलाई बोल्ने समय दिएका थिए। त्यहीबीच कांग्रेस नेताहरूले गृहमन्त्री लामिछानेलाई रोस्टममा जान रोकेका थिए। सबै दृश्य देखिरहेका ओलीले कांग्रेस सांसदहरूलाई सम्झाउने प्रयास गरेका थिए। त्यही बेला कांग्रेस सभापति गुरुङले औंला ठड्याउँदै ओलीसँग भनाभन गरेका थिए। त्यसक्रममा एमाले अध्यक्ष ओलीसमेत आक्रामक बनेका थिए। संसदमा मुढभेडको अवस्था आएपछि सभामुख घिमिरेले भोलिसम्मका लागि बैठक स्थगित गरेका छन्। बैठक भोलि ११ बजे बस्ने छ।
म्याद गुज्रेको अखाद्य सामग्री नयाँ बोरामा प्याक गर्दै बेच्दै,"सिन्धुली : सिन्धुलीको कमला सप्लायर्सले म्याद गुज्रेको अखाद्य सामग्री नयाँ बोरामा प्याक गरेर बेच्ने गरेको पाइएको छ। कमलामाई नगरपालिका४ ढुंग्रेवासमा रहेको सप्लायर्सले ठूलो परिमाणमा अखाद्य सामग्री नयाँ बोरामा रिप्याकिङ गरेर बिक्री वितरण गर्दै आएको पाइएको हो। गत सोमबार, मंगलबार र बुधबार जिल्ला अनुगमन समितिले गरेको अुनगमनका क्रममा म्याद सकिएको चामल, चिउरा, कोकाकोला, खाने तेल, भुजा ६ महिना म्याद भएको सोही ब्राण्डको नयाँ बोरा तथा कार्टुन आफैंले प्रिन्ट गरेर रिप्याकिङ गर्दै बजारमा विक्री गर्ने गरेको पुष्टि भएको छ। अनुगमनका क्रममा सप्लायर्सको गोदाममा म्याद गुज्रेका २ सय ५० एमएलको पेय पदार्थ (क्लास कोला) १ हजार ७ सय ७६ बोटल समेत फेला पारिएको प्रमुख जिल्ला अधिकारी भरत खनालले जानकारी दिए। कमला सप्लायर्सका सञ्चालक जयकुमार दासले गोदामबाट म्याद गुज्रेका चामल, चिउरा लगायतका अखाद्य वस्तुलाई ६ महिनासम्मको नयाँ म्याद भएको बोरा तथा लेबल बनाई रिप्याकेजीङ गरि बिक्री गर्ने गरेका रहेछन्, खनालले थपे। सप्लासर्यको ढुंग्रेवास गोदाममा डकमै राखेर खुलमखुला चामल र चिउराको बोरा रिप्याकिङ गरिरहेको आफैंले देखेपछि तत्काल संयुक्त बजार अनुगमन समिति बोलाएर अनुगमन गर्न लगाइएको प्रजिअ खनालको भनाइ छ। समितिले तीन दिन लगाएर दासको ५१ वटा गोदाममा एकै साथ अनुगमन गरेको थियो। अनुगमनका क्रममा म्याद सकिएको र घुन लागेको गोल्डेन फ्लेभर ब्राण्डका चामलमध्ये २० बोरा चामलको नयाँ बोरामा प्याकिङ गरिएको र थप ठूलो परिमाणमा रहेको म्याद गुज्रिएको चामल रिप्याकिङ गर्ने तयारी गरिएको पाइएको छ। यस्तै २७ बोरा चिउरा रिप्याकिङ गरिएको अवस्थामा भेटिएको छ। अनुगमनका क्रममा केही खाद्य सामग्रीको म्याद गुज्रिएको अवस्थामा भेटिएको केही म्याद सकिन एक महिना बाँकी रहदै अर्को नयाँ बोरामा ६ महिनाको म्याद लेखि रिप्याकिङ गरेर उपभोक्तालाई झुक्याएर बिक्री गर्ने तयारी गरिएको पाइएको छ। यो गम्भीर अपराध हो, प्रजिअ खनालले भने। म्याद गुज्रीएका कोकाकोला तथा क्लास कोला लगायतका अखाद्य सामग्री लाई नियन्त्रणमा लिई नष्ट गरिएको छ। यस्तै खनालका अनुसार सिन्धुलीको तिनपाटन गाउँपालिकाको चकमके बजारमा समेत अनुगमनका क्रममा कमला सप्लायर्सबाटै लगिएको भुजियाको लेवल र बजन समेत फरक भएको पाइएको छ। त्यस्तै कमलामाई नगरपालिका ६ मा रहेको सुजित सप्लार्य र कनपा ७ मा रहेको दिनेश ट्रेड एण्ड सप्लायर्सबाट समेत अखाद्य सामग्री विक्री वितरण हुने गरेको पाइएको छ। सुजित सप्लायर्सबाट समेत ४० बोरा म्याद सकिएको च्यूरा रिप्याकिङ गरेर बजारमा विक्रीका लागि पठाउन तयार पारिएको पाइएको छ। दिनेश ट्रेड एण्ड सप्लायर्समा १ सय ७२ बोरा मकैको च्याङ्ख्ला उपभोग गर्न योग्य नभएको पाइएपछि फिर्ता पठाउन भनिएको छ, खनालले थपे। दासले कमला सप्लार्यका नाममा सिन्धुलीमा एक सय एक गोदाम सञ्चालन गर्दै आएको बताइन्छ। ति मध्ये ५१ वटा गोदामको अनुगमन गर्दा म्याद गुज्रिएका १ लाख ६७ हजार ८ सय ५० रुपैयाँ बराबरको अखाद्य सामग्री जफत गरि नष्ट गरिएको उद्योग तथा वाणिज्य कार्यालयका प्रमुख तथा जिल्ला अनुगमन समितिका सदस्य सचिव ध्रुव प्रसाद ढकालले जानकारी दिए। जिल्लाका यि सप्लायर्स मार्फत सिन्धुली, रामेछाप, दोलखा, ओखलढुंगा लगायतका जिल्लामा खाद्य सामग्री सप्लाई हुने गरेको छ। कमला सप्लायर्सको यस्तो बदमासी तेस्रो पटकको हो। यस अघि दोस्रो पटक कमला सप्लायर्सले घुन लागेको चामलको बोरा बिगारेर रिप्याकिङ गर्ने र बेच्ने गरेको भन्ने गुनासो आएपछि जिल्ला स्तरीय बजार अनुगमन समितिले अनुगमन गरि सप्लायर्समा तालाबन्दी गरेको थियो।"
"संसदीय छानबिन समितिमा सहमति जुटेन, कांग्रेसले संसद अवरोध कायमै राख्ने","काठमाडौं : प्रमुख प्रतिपक्ष दल नेपाली कांग्रेसले सदन अवरोध जारी राख्ने निर्णय गरेको छ। सिंहदरवारमा बसेको शीर्ष नेताको बैठकले गृहमन्त्री रवि लामिछानेको विषयलाई समेटेर संसदीय छानबिन समिति नबनेसम्म संसद अवरोध कायमै राख्ने निर्णय गरेको हो। कांग्रेस प्रवक्ता डा प्रकाशशरण महतले सत्तापक्ष रवि लामिछानेबाहेक सहकारीको विषयमा मात्रै छानबिन गर्ने भन्दै पन्छिन खोजेको आरोप लगाए। 'सत्तापक्ष सहकारीको विषयमात्र हेर्ने भन्दै पन्छिन खोजेको छ। सहकारीका विषयमा छानबिन हुनुपर्छ। तर, रविजी पनि सहकारीको रकम हिनामिना प्रकरणमा मुछिनुभएको छ। त्यस मुद्दालाई प्रहरीले पनि अगाडि नबढाएको अवस्था छ। त्यसैका लागि त हामीले संसदीय छानबिन समिति माग गरेका हौं। यो विषयलाई ओझेलमा पारेर सामान्यकरण गर्न खोज्छ भने त्यो स्वीकार्य हुँदैन,' सञ्चारकर्मीसँग उनले भने। त्यस्तै कांग्रेसका सहमहामन्त्री ब्रदीप्रसाद पाण्डेले छानबिन समितिबाट पछि नहट्ने निर्णय भएको अन्नपूर्णलाई बताए। 'सरकारले पहिले हाउस चलाओस्। हामीले हाउसमै आफ्नो अडान दोहोर्याउने हो। समिति नबनेसम्म संसद चल्न दिँदैनौं,' उनले भने।"
कांग्रेसका अवरोधबीच सभामुखले बैठक सञ्चालन गर्दै,"काठमाडौं : प्रमुख प्रतिपक्षी दल नेपाली कांग्रेसको नाराबाजीबीच सभामुख देवराज घिमिरेले संसद बैठक अगाडि बढाएका छन्। उनले राष्ट्रपति कार्यालयबाट प्राप्त पत्र पढेर सुनाएका छन्। कांग्रेस सांसदहरूले भने जबर्जस्ती गर्न पाइँदैन, संसदीय मर्यादा कायम गर भन्दै नाराबाजी गरिरहेका छन्।"
संसदमा कांग्रेसको नाराबाजी,"काठमाडौं : संसद बैठक बसेलगत्तै प्रमुख प्रतिपक्षी दल नेपाली कांग्रेसले नाराबाजी सुरु गरेको छ। सहकारी पीडितलाई न्याय देउ भन्दै कांग्रेस सांसदहरूले नाराबाजी गरेका हुन्। कांग्रेस सांसदहरूले संसदीय छानबिन समिति बनाउ, सहकारी पीडितलाई न्याय दे भन्दै नाराबाजी गरेका हुन्। सभामुख देवराज घिमिरेले भने अवरोधका बीच संसद सञ्चालन गरिरहेका छन्। उनले राष्ट्रपति कार्यालय र प्रधानमन्त्री कार्यालयबाट प्राप्त पत्रहरू पढिरहेका छन्।"
असिनाले फलफूल र अन्नबालीमा क्षति,"मुगु : जिल्लाको पश्चिम क्षेत्रमा पर्ने खत्याड गाउँपालिकाको पाँचवटा गाउँमा बुधबार परेको असिनाले फलफूल, अन्नबालीको तथा तरकारीमा क्षति पुगेको छ। बुधबार दिउँसो परेको असिनाले खत्याड गाउँपालिका३ रोल, शैना सोही गाउँपालिका२ को जोखिलेख, वमकाँडा र तर्मामा किसानले लगाएका फलफूल, अन्नबाली तरकारी बालीमा क्षति पुगेको गाउँपालिका विपद् व्यवस्थापन शाखा प्रमुख कुलबहादुर शाहीले जानकारी दिए। असिनाले पुर्याएको क्षतिको विवरण प्रहरीको मुचुल्का र प्रतिवेदनपछि जानकारी आउने खत्याड गाउँपालिका कार्यवाहक अध्यक्ष सरिता रोकायाले बताइन्। राहतका लागि कार्यपालिका बैठक बसेर निर्णय गरिने रोकायाले बताइन्।"
कांग्रेसको अवरोधपछि राष्ट्रियसभा बैठक स्थगित,काठमाडौं : प्रमुख प्रतिपक्षी दल नेपाली कांग्रेसको अवरोधपछि राष्ट्रियसभा बैठक स्थगित भएको छ। सहकारी हिनामिना प्रकरणमा गृहमन्त्री रवि लामिछानेका विषयमा संसदीय छानबिन समितिको माग गर्दै कांग्रेसले संसद अवरोध गरेपछि बैठक स्थगित गरेको हो। राष्ट्रिय सभा अध्यक्ष नारायणप्रसाद दाहालले बैठक भोलि १:१५ बजे बस्नेगरी स्थगित गरेका हुन्।
कांग्रेसले भन्यो सभामुखले पार्टी नेतृत्वको निर्देशन मान्नुभयो,"काठमाडौं : प्रमुख प्रतिपक्षी दल नेपाली कांग्रेसले सभामुख देवराज घिमिरेले पार्टीको निर्देशनमा असंसदीय व्यवहार देखाएको आरोप लगाएका छन्। प्रतिपक्षी दलले सदन अवरोध गरिरहेका बेला संसदको मर्यादा विपरीत सभा अगाडि बढाउने काम भएको कांग्रेस प्रवक्ता प्रकाशशरण महतले बताए। 'सभामुख स्वयंले संसदको मर्यादा विपरीत सभा अगाडि बढाउने काम गर्नुभयो। यसअघि सुवासचन्द्र नेम्वाङजीले कहिल्यै त्यस्तो गर्नुभएन। प्रमुख प्रतिपक्ष दलले सदन अवरोध गरिरहेका बेला जबर्जस्ती सदन अगाडि बढाउन खोज्नु संसदीय संस्कार भएन। सभामुखले पार्टी नेतृत्वको निर्देशन मान्नुभयो,' उनले भने। उनले एमाले अध्यक्ष केपी शर्मा ओलीमाथि आक्रमण नभएको स्पष्ट पारे। उनले कांग्रेसले त्यस्तो व्यवहार देखाउनै नसक्ने भन्दै आरोपको खण्डन गरे।"
"सेयर बजारमा सामान्य वृद्धि, ४ अर्बको कारोबार","काठमाडौं : साताको अन्तिम सेयर कारोबार दिन बिहीबार नेप्से परिसूचक सामान्य अंकले बढेर बन्द भएको छ। नेप्से परिसूचक ०७९ अंकले बढेर २०१८७६ विन्दुमा कायम भएको छ। नेप्से सामान्य अंकले बढेपनि कारोबार रकम भने बुधबारको तुलनामा बढेको छ। अघिल्लो दिन नेप्से ९५४ अंकले घटेको थियो। सो दिन ३ अर्ब ७० करोड मूल्य बराबरको सेयर कारोबार भएको थियो। यसदिन ३१५ स्क्रिप्सको ८२ लाख ८२ हजार ५५६ कित्ता सेयर ४ अर्ब २३ करोड ३८ लाख १६ हजार ४०३ रुपैयाँमा खरिदबिक्री भए। सामान्य अंकले बढेको सेयर बजारमा तीन कम्पनीको सेयर सकारात्मक सर्किट लेभलमा कारोबार भएको थियो। हिमालयन लघुवित्त वित्तीय,जल्पा सामुदायिक लघुवित्त वित्तीय र सृजनशील लघुवित्त वित्तीयको सेयर १० प्रतिशतले बढेको हो। स्वाबलम्बनलघुवित्त वित्तीयको सेयर ९९४ प्रतिशतले बढ्दा सीईडीबी हाइड्रोपावर डेभलपमेन्टको ९६१ प्रतिशतले बढ्यो। कारोबार रकमका आधारमा सीईडीबी हाइड्रोपावर डेभलपमेन्ट शीर्षस्थानमा रह्यो। सो कम्पनीको ४३ करोड ९० लाम मूल्य बराबरको सेयर कारोबार भयो। दुईवटा समूहको उपसूचकबाहेक अन्यको उपसूचक नकारात्मक देखिएका छन्। माइक्रोफाइनान्सको उपसूचक सर्वाधिक ३८० प्रतिशतले बढ्यो। कारोबारमा आएका स्टकमध्ये १०३ वटाको मूल्य बढ्दा १३९ को मूल्य घट्यो । ३ वटा स्टकको मूल्य भने स्थिर रह्यो।"
कांग्रेस र एमाले सांसदबीच धकेलाधकेल भएपछि बैठक स्थगित,"काठमाडौं : प्रमुख प्रतिपक्षी दल नेपाली कांग्रेसको अवरोधपछि संसद बैठक स्थगित भएको छ। सभामुख देवराज घिमिरेले भोलि ११ बजे बस्नेगरी बैठक स्थगित गरेका हुन्। संसद बैठक सुरु भएलगत्तै कांग्रेस सांसदहरूले नाराबाजीसहित संसद अवरुद्ध पारेका थिए। उनीहरूले सहकारी पीडितलाई न्याय दे, सहकारी ठगलाई कारबाही गर भन्दै नाराबाजी गरेका थिए। सभामुखले बैठक अगाडि बढाएपछि कांग्रेसले संसदीय मर्यादा कायम गर, जबर्जस्ती गर्न पाइँदैन भन्दै नाराबाजी गरेका थिए। सभामुखले गृहमन्त्री रवि लामिछानेलाई बोल्ने समय दिएपछि कांग्रेसका सांसदहरू आक्रामक बनेका थिए। कांग्रेस सांसदहरू आक्रामक बनेपछि नेकपा एमाले अध्यक्ष केपी शर्मा ओली उठेर सम्झाउने प्रयास गरेका थिए। त्यसबीच ओली र कांग्रेस सांसदबीच भनाभन भएको थियो। मुठभेडको स्थिति आउने देखिएपछि सभामुख घिमिरेले बैठक स्थगित गरेका थिए।"
सरकारका प्रवक्ता भन्छिन् गृहमन्त्रीलाई बोल्न दिने सहमति प्रतिपक्षी दलले भाँडे,"काठमाडौं : सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले प्रमुख प्रतिपक्षी जिम्मेवार नदेखिएको आरोप लगाएकी छन्। सरकारका मन्त्रीहरू बस्ने स्थानमा प्रतिपक्षी दलका सांसदहरू छिर्नु गैरसंसदीय अभ्यास भएको उनको भनाइ छ। 'सरकार भिड्ने स्थितिमा छैन। प्रतिपक्षी दल जिम्मेवार नदेखिएको हो। प्रतिपक्षी दलका सांसदहरू सरकारको रो (मन्त्री बस्ने लाइन)मा छिर्नु गलत हो। यो गैरसंसदीय अभ्यास भयो। उहाँहरू सच्चिनुपर्छ,' उनले भनिन्। उनले गृहमन्त्रीलाई बोल्न दिइने सहमति भए पनि प्रतिपक्षी दलले अन्त्यमा भाँडेको आरोप लगाइन्। 'आरोप लागेपछि स्पष्ट गर्न पाउनुपर्छ। गृहमन्त्रीलाई बोल्न दिइने सहमति पनि भएको थियो। तर उहाँहरू किन भाँड्नुभयो थाहा भएन,' उनले भनिन्।"
प्रतिनिधि सभाको बैठक सुरू (लाइभ),"काठमाडौं : प्रतिनिधि सभाको बैठक सुरू भएको छ। संघीय संसद भवन नयाँ बानेश्वरमा ६ घण्टा ढिलोगरी बैठक सुरू भएको हो। बैठक बिहान ११ बजेका लागि बोलाइएको थियो। प्रमुख प्रतिपक्षी दल नेपाली कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको र उनीमाथि अनुसन्धान गर्न संसदीय छानबिन समिति नबनेसम्म सदन चल्न नदिने अडान लिएपछि सहमति जुटाउन शीर्ष नेताहरू आन्तरिक छलफलमा जुटेपछि बैठक समयमै बस्न नसकेको हो। बैठकमा राष्ट्रपति र प्रधानमन्त्री तथा मन्त्रिपरिषदको कार्यालयबाट प्राप्त पत्र पढेर सुनाउने कार्यसूची छ। आजको बैठकमा राष्ट्रपति पौडेलले दुवै सदनको संयुक्त बैठकलाई गरेको सम्बोधनको प्रति टेबुल गरिने र राष्ट्रपतिलाई धन्यवाद दिने सम्भावित कार्यसूची छ। यसैगरी शिक्षा,स्वास्थ्य तथा सूचना प्रविधि समितिका सभापति अम्मरबहादुर थापाले सुरक्षण मुद्रण सम्बन्धी विधेयक समितिको प्रतिवेदन २०८०, उद्योग, वाणिज्य तथा आपूर्ति मन्त्री दामोदर भण्डारीले लगानी सहजीकरण सम्बन्धी केही नेपाल ऐनलाई संशोधन गर्ने अध्यादेश, २०८० र राष्ट्रिय सभामा उत्पत्ति भएको विद्युतीय व्यापार विधेयक, २०८० लाई दफावार छलफलका लागि सम्बन्धित समितिमा पठाइयोस् भन्ने प्रस्ताव प्रस्तुत गर्ने कार्यसूची छ। यसैगरी उपप्रधानमन्त्री तथा गृहमन्त्री रवि लामिछानेले राजनीतिक दल सम्बन्धी (दोस्रो संसोधन) विधेयक, २०८० माथि विचार गरियोस् भन्ने प्रस्ताव प्रस्तुत गर्ने कार्यसूची छ। २०८० चैत २ गते पनि यो विधेयक गृहमन्त्रीले पेश गर्ने कार्यसूची थियो, तर कांग्रेसले वेल घेराउ गरेपछि लामिछाने रोष्टम पुगेर पेश गर्न पाएका थिएनन्। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्।"
८ वर्षको प्रयासपछि पर्सा बन्यो पूर्ण खोपयुक्त जिल्ला,"वीरगन्ज : ८ वर्षको निरन्तर प्रयासपछि पर्सालाई पूर्ण खोपयुक्त जिल्ला घोषणा गरिएको छ। बिहीबार वीरगन्जमा औपचारिक कार्यक्रम आयोजना गरेर पूर्ण खोपयुक्त जिल्ला घोषणा गरिएको हो। मधेस प्रदेशको स्वास्थ्य मन्त्रालयका सचिव डाक्टर प्रमोद यादवले पर्सालाई पूर्ण खोपयुक्त जिल्ला घोषणा गरे। पर्सामा पूर्ण खोपयुक्त कार्यक्रम २०७३ वैशाखबाट थालिएको थियो। लक्ष्य अनुसार सन् २०१७ भित्रै पर्सा जिल्लालाई पूर्ण खोपयुक्त जिल्ला घोषणा गरी सक्नु पर्थ्यो। तर त्यस अवधिमा पनि हुन नसकेपछि पटक पटक म्याद थप्दै काम हुँदै आएकोमा बिहीबार पर्सा जिल्लालाई पूर्ण खोपयुक्त जिल्ला घोषणा गरिएको स्वास्थ्य कार्यालय पर्साका प्रमुख डाक्टर मुक्ति नारायण साहले बताए। अब मधेस प्रदेशका आठ मध्ये रौतहट, धनुषा र महोत्तरी पूर्ण खोपयुक्त जिल्ला घोषणा हुन बाँकी रहेको जनस्वास्थ्य अधिकृत जयमोद ठाकुरले बताए।"
डोल्पा जिल्ला अस्पतालको नवनिर्मित भवन उद्घाटन,डोल्पा : हिमाली जिल्ला डोल्पामा नवनिर्मित जिल्ला अस्पताल भवनको उद्घाटन गरिएको छ। बिहीबार नवनिर्मित ५ शय्याको भवन कर्णाली प्रदेश सरकारका सामाजिक विकास मन्त्री वीरबहादुर शाहीले उद्घाटन गरेका हुन्। उद्घाटनका क्रममा मन्त्री शाहीले तोकिएको समय भन्दा अघि नै काम सम्पन्न गरेकोमा निर्माण कम्पनीका प्रतिनिधि बुढालाई प्रमाणपत्र र दोसल्लासहित सम्मान गरेका छन्। उक्त भवन २३ करोड रुपैयाँको लागतमा निर्माण भएको हो।
"रवि लामिछानेले भने  एकपटक संसदमा बोल्न पाउनुपर्यो, मागेको त्यत्ति हो","काठमाडौं : उप्रधान एवं गृहमन्त्री रवि लामिछानेले आफूले प्रतिनिधि सभा बैठकमा एकपटक बोल्न पाउनुपर्ने बताएका छन्। प्रतिपक्षी दल नेपाली कांग्रेसले सहकारी ठगी प्रकरणमा लामिछानेमाथि अनुसन्धान गर्न संसदीय छानबिन समिति गठन गर्नुपर्ने अडानबाट पछि नहटेपछि उनले यस्तो बताएका हुन्। 'एकपटक बोल्न पाउनु पर्यो। त्यत्ति हो मागेको। यति घिन लाग्दो मिडिया ट्रायल,'उनले फेसबुकमा लेखेका छन्। संसदीय छानबिन समिति गठन नभएसम्म कांग्रेसले संसदमा अवरोध कायम राख्ने निर्णय गरेको छ। बिहीबार अपरान्ह पार्टीको संसदीय दलको बैठक बसेर संसदीय समिति गठन नभएको भन्दै संसदमा अवरोध कायम राख्ने निर्णय गरेको हो।"
नक्कली लाइसेन्स प्रकरणमा यातायातका कर्मचारी पक्राउ,"काठमाडौं : नक्कली लाइसेन्स प्रकरणमा यातायात व्यवस्था विभागको मीनभवनस्थित कार्यालयबाट एक जना कर्मचारी पक्राउ परेका छन्। प्रहरीको केन्द्रीय अनुसन्धान व्युरोले कम्प्युटर अपरेटर दीपा न्यौपानेलाई पक्राउ गरेको हो। यसअघि व्युरोले अख्तियार दुरुपयोग अनुसन्धान आयोगका कम्प्युटर इन्जिनियर सुरज प्रकाश अर्याल, यातायात व्यवस्था विभागमा करारमा कार्यरत कम्प्युटर इन्जिनियर हरिश भट्ट पक्राउ परेका थिए। विभागको छानबिनबाट विगत १० वर्षमा एक लाखभन्दा बढी लाइसेन्स अनियमित तरिकाले वितरण गरिएको पाइएको छ। पछिल्लो १० वर्षमा ३५ वटा यातायात कार्यालयबाट १ लाख २ हजार सेवाग्राहीले लिखित परीक्षा र ट्रायल नदिइकनै लाइसेन्स लिएको देखिएपछि विभागले छानबिन गरेको थियो। सवारी तथा यातायात व्यवस्था ऐन तथा नियमावलीमा भएको कानुनी व्यवस्था पूरा नगरी गलत तरिकाबाट इलेक्ट्रोनिक ड्राइभिङ लाइसेन्स सिस्टममा चलखेल गरी लाइसेन्स जारी भएको पाइएपछि यातायात व्यवस्था विभागका आइटी प्रमुख मुकेश रेग्मीको संयोजकत्वमा छानबिन गरिएको थियो।"
मदन भण्डारीका हत्यारा पत्ता लगाउनुपर्छ : माधव नेपाल,काठमाडौं : नेकपा एकीकृत समाजवादीका अध्यक्ष माधवकुमार नेपालले दासढुंगा घटनाका बारेमा गम्भीर खोजि गर्नुपर्ने बताएका छन्। मदनआश्रितको ३१औं स्मृति दिवसका अवसरमा बिहीबार काठमाडौंमा आयोजित कार्यक्रममा नेपालले मदन भण्डारीको हत्या गर्ने गरि भएको दासढुंगा दुर्घटनामा विषयमा गम्भीर खोजी गर्नुपर्ने बताएका हुन्। दासढुंगा दुर्घटनापछि पद्मरत्न तुलाधरको संयोजकत्वमा छानविन कमिटी र त्यसपछि केपी ओलीको नेतृत्वमा छानविन समिति बनेपछि ठोस निचोड आउन नसकेको उनको भनाइ छ । नेपालले दासढुंगा दुर्घटनाको साक्षी अमर लामाको पनि हत्या भएपनि उक्त घटना थप रहस्यमय बनेको बताए। उनले दासढुंगा दुर्घटनाको छानविनमा सबैले सहयोग गर्नुपर्ने आवश्यक रहेको जिकिर गरे।
भक्तपुर अस्पतालमा आजदेखि पाठेघर खसेकाको निःशुल्क उपचार तथा शल्यक्रिया,"भक्तपुर : भक्तपुर अस्पतालले पाठेघर खस्ने समस्या भएकाहरूको निःशुल्क उपचार एवं शल्यक्रियाको व्यवस्था गरेको छ । उक्त अस्पतालकी निर्देशक डा सुमित्रा गौतमले आजदेखि पाठेघर खसेकाहरूको निःशुल्क उपचार एवं शल्यक्रिया सुरु भएको बताए। उनले भने, 'धेरै महिला पाठेघर खस्ने समस्याबाट पीडित हुनुहुन्छ, कतिपयले लोकलाजका कारण रोग लुकाएका छन्भने कतिपयले आर्थिक समस्याका कारण शल्यक्रिया गर्न सकेकाका छैनन्, हामी त्यस्ता सबै बिरामीलाई रोग लुकाएर नबस्न आग्रह गर्दछौँ ।' आर्थिक अभावका कारण उपचारमा गराउन असमर्थहरूलाई निःशुल्क उपचार, शल्यक्रिया एवं उचित परामर्शको व्यवस्था गरिएको उनले जानकारी दिए। आफ्नै नेतृत्वमा पाठेघरको उपचार एवं शल्यक्रिया सुरु गरेको जानकारी दिदै उनले अस्पतालले आजदेखि असारसम्म पाठेघरको उपचारमा निःशुल्क सेवा प्रवाह गर्ने बताए। रासस"
६ वर्षदेखि रारामा सरसफाइ गर्दै सिंहबहादुर,"मुगु : छायाँनाथ रारा नगरपालिका८ जुगा गाउँका ३८ वर्षीय सिंहबहादुर कामी रारा क्षेत्र आसपासको सरसफाइमा जुटेका ६ वर्ष भइसक्यो । रारा तालबाट डेढ घण्टा टाढा रहेको चुगा गाउँबाट बिहानै हिँडेर सल्लेरीबाट सरसफाइ सुरु गर्दै उनको दैनिकी सुरुवात हुन्छ । रारा घुम्न आउने आन्तरिक तथा बाह्य पर्यटकहरूले आफ्नो साथमा ल्याएका प्लास्टिकजन्य र पेय पदार्थका सामग्री सही ठाउँमा बिसर्जन नगर्दा रारामा वाताबरणीय प्रदूषण बढेको छ । यसको ठूलो चिन्ताले गर्दा सिंहबहादुरले रारा राष्ट्रिय निकुञ्जअन्तर्गत मध्यवर्ती क्षेत्र व्यवस्थापन समितिसँग समन्वय गरी ६ वर्षसम्म एक्लै सरसफाइमा जुटेका हुन् । सिंहबहादुरले रारा पुग्ने सबैलाई उनीहरू बसेको र हिँडेको स्थानमै पुगी फोहोर सही ठाउँमा बिसर्जन गर्न सल्लाहसमेत दिने गरेका छन् । रारा क्षेत्रको सरसफाइ र राराको सुन्दरता कायम राख्ने विषयमा उनी निकै चिन्तित हुने गरेको डाँफे होटलका सञ्चालक पूर्णदेवी बमले बताइन् । ०७५ सालदेखि रारा क्षेत्रको सरसफाइमा जुटेका सिंहबहादुरलाई सरसफाइ गरेबापत मध्यवर्ती क्षेत्र व्यवस्थापन समितिले महिनाको १० हजार पारिश्रमिक उपलब्ध गराउने गरेको छ । श्रीमती, दुई छोरा र एक छोरीसहित पाँचजनाको परिवारलाई यही १० हजार रूपैयाँले महिनाभर जसोतसो गरी पुर्याउनु परेको उनले बताए । आफ्नो दैनिकी राराको सरसफाइमै बित्न थालेपछि घरको काममा बाधा पुग्न थाल्यो भन्दै उनकी श्रीमतीले सरसफाइ छाड्न दबाब दिइन् । २०७९ सालको जेठ असारतिर उनले करिब दुई तीनदिन सरसफाइमा गएनन् । तर, उनको मनले मानेन । राराको मिलि क्षेत्रमा पुग्दा दुई दिनभित्र जताततै प्लााष्टिक र पेय पदार्थका बोतल मात्र देखे उनले । त्यसपछि पुनः ती फोहोर संकलन गरी फेरि उनी सरसफाइमै जोडिए । अहिले मध्यवर्ति क्षेत्र व्यवस्थानपन समितिले १० हजारबाट ३ हजार थपेर १३ हजार रूपैयाँ मासिक दिँदै आएको भए पनि बजारको महँगीले पाँचजनाको परिवारलाई दैनिकी धान्न सारै गाह्रो भएको सिंहबहादुरले गुनासो गरे ।रारा घुम्ने सिजन सुरु भएपछि यहाँ पर्यटकहरूको संख्या वार्षिक ५ हजारदेखि १० हजारसम्म पुग्छ । उनी बिहानै घरबाट हिँडेर सल्लेरीबाट सुरु गर्दै ताल वरिपरि भेटिएका फोहोर सकंलन गरी आगोमा नष्ट गरेपछि बेलुका घर जाने मध्यवर्ति क्षेत्र व्यवस्थापन समितिका सचिव लोकेन्द्र बम बताउँछन् ।"
गिरिबन्धु टी स्टेटबारे ओलीलाई देउवाको जवाफ आफूले गरेको निर्णय मैले नै गरेको हुँ भन्नलाई केको आपत्ती,"काठमाडौं : नेपाली कांग्रेस सभापति शेरबहादुर देउवाले गिरिबन्धु टी स्टेट्को जग्गासम्बन्धी निर्णय आफ्नो पालामा नभएको प्रष्टिकरण दिएका छन्। नेकपा एमाले अध्यक्ष केपी शर्मा ओलीले संसदीय दलको बैठकमा गिरिबन्धु टी स्टेटको ५१ बिघा र १९ बिघा जमिन कमिसन खाएर जग्गा बिक्री गरेको आरोप कांग्रेसलाई लगाएपछि देउवाले यसबारे कांग्रेसले कुनै निर्णय नगरेको जवाफ दिएका हुन्। बिहीबार काठमाडौंमा आयोजित प्रजातान्त्रिक विचार समाजको कार्यक्रमलाई सम्बोधन गर्दै सभापति देउवाले गिरिबन्धु टी स्टेटको जग्गासम्बन्धी निर्णय ओलीकै पालामा भएको दावी गरे। 'अदालतले फैसला गरेपछि गिरिबन्धु टी स्टेटको निर्णय कांग्रेसको पालामा भएको कुरा नेकपा एमालेका अध्यक्ष केपी शर्मा ओलीले बोलेको कुरा बाहिर आएको छ। आफूले निर्णय गर्ने अरुलाई भन्नुहुन्छ । कतिबेला भयो ? कहिले भयो? भने भइहाल्यो नि। यस्तो कुरा उहाँजस्तो नेताले भन्न सुहाउँदैन। आफूले गरेको निर्णय गरेको हुँ भन्नलाई केको आपत्ती। अदालतले उहाँलाई भनेको छ। उहाँले कांग्रेसको पालामा भएको भन्नुहुन्छ। देउवाले भने,'कांग्रेसको पालामा भएको छैन। ओलीलेजी यस्तो बोल्नु हुँदैनथ्यो।' गिरिबन्धु टीस्टेटको क्षेत्रफल ३४३ बिघा १९ कट्ठा १२ धुर छ। त्यसमध्ये ५१ बिघा २०६०६१ सालमै सट्टापट्टा तथा बिक्री वितरण भइसकेको छ। केही जग्गा मजदुरलाई बाँडिएको छ। हाल २ सय ८० बिघा यसको नाममा छ।"
तराईको गर्मीमा फल्यो लटरम्म स्याउ,"कैलाली : तराईको प्रचण्ड गर्मीमा स्याउ फल्यो भनेको सुन्दा अचम्म लाग्नसक्छ, तर कैलालीको लम्कीचुहा नगरपालिका९ प्रतापपुरका एकजना किसानको बगैँचामा लटरम्म स्याउ फलेका छन् । चिसो हावापानी भएको ठाउँमा मात्रै स्याउखेती हुँदै आए पनि तराईको गर्मीमा किसान गोकर्ण ओलीले लटरम्म स्याउ फलाएका छन्। किसान ओलीले फलाएका (हर्मन ९९) जातको स्याउ ४८ डिग्री सेल्सियस तापक्रम भएको ठाउँमा लगाउन सकिन्छ । उनले तीन बिघा जग्गामा व्यावसायिक रूपमा नै स्याउखेती गरेका छन्। कैलालीमा उनले पहिलोपटक व्यावसायिक रुपमा नै स्याउखेती गरेका छन्। विसं २०७८ माघमा ओलीले भारतको हिमाचल प्रदेशको विलासपुरबाट स्याउका बिरुवा ल्याएर रोपेका हुन्। रोपेको एक वर्षमा नै सबै बोट फुलेका बताउँदै उनले भने, 'अहिले फुलेको स्याउलाई औषधि हालेर झारेको छु, अघिल्लो वर्ष पनि परीक्षणका रूपमा २० बोटमा मात्र फलाएको थिएँ, अहिले पनि तीसचालीस बोटमा मात्र फलाएको छु ।' उनका अनुसार बिरुवा लगाएको दुई वर्ष पूरा भएको छ, अर्को वर्षदेखि एक बोटबाट आठदेखि १० किलोग्रामसम्म आम्दानी लिन सकिनेछ । बिरुवा लगाएको तीन वर्षपछि मात्रै आम्दानी गर्न सकिन्छ भने पॉच वर्षपछि भने एउटै बोटमा ५० देखि एक सय किलो ग्रामसम्म स्याउ फल्ने गर्दछ । तराईका क्षेत्रमा नौलो मानिएको स्याउखेतीका लागि हालसम्म ८० लाख लागत लागिसकेको ओलीले बताए। ओलीले स्याउसँगै अम्बा र बयर पनि रोपेका छन्। एक हजार दुई सय स्याउ, पाँच सय अम्बा र एक सय बयर उनले लगाएका छन्। तराईमा पनि स्याउ फल्ने विषय इन्टरनेटका माध्यमबाट थाहा पाएको बताउँदै ओलीले भने, 'कृषि निर्देशक यज्ञराज जोशीको सल्लाहले मैले यो खेती गर्ने हौसला पाएँ र मलाई काम गर्न सहयोग मिल्यो ।' हाललाई अम्बा र बयर बेचेर आम्दानी गरिरहेका ओलीले स्याउको बेर्नाबाट पनि आम्दानी लिइरहेका छन्। प्रतिबेर्ना तीन सयका दरले बेचेको बताउँदै उनले भने, 'हालसम्म एक हजार आठ सय बेर्ना बेचिसकेको छु ।' ओलीका अनुसार सिरहा, सप्तरीलगायत तराई क्षेत्रबाट र सिन्धुपाल्चोकबाट पाँच सय बिरुवा किन्न किसान आएका थिए तर पहाड क्षेत्र भएकाले बेर्ना बेचिएन । ओलीले प्रदेश कृषि निर्देशनालय र कृषि ज्ञान केन्द्र कैलालीबाट रु १५ लाख अनुदानसमेत पाएका छन्। स्याउखेती गर्दाको सुरुआतमा नै बिरुवा खरिदका लागि प्रदेश कृषि निर्देशनालयले चार लाख दिएको बताउँदै उनले भने, 'कृषि ज्ञान केन्द्र कैलालीले तारबारका लागि रु ११ लाख पचास हजार अनुदान दिएको थियो र हाल सिँचाइका लागि ज्ञान केन्द्रले रु चार लाख २८ हजार अनुदान दिएको छ ।' विगतमा कञ्चनपुरको भीमदत्त नगरपालिका४ भासीमा बस्दै आएका ओली स्याउखेती गर्नका लागि कैलालीको प्रतापपुरमा आएका हुन्। उनले रु एक करोड ४६ लाखमा जमिन खरिद गरी स्याउखेती थालेका हुन्। सुरुमा तराईमा स्याउ लगाउनेभन्दा छिमेकीले विश्वास नगरे पनि अहिले बगैँचामा फलेको स्याउ हेर्न विभिन्न ठाउँबाट मानिस आउने गरेका छन् । आफूले गरेको खेती सफल भएमा त्यसलाई बढाउँदै लैजाने उनले भने। रासस"
गृहमन्त्रीसहित सहकारी ठगीमा संलग्नलाई छानबिन गर्न समिति गठन गरौं : एकीकृत समाजवादी,"काठमाडौं : नेपाल कम्युनिष्ट पार्टी (एकीकृत समाजवादी)ले समग्र समस्या समाधानको लागि छानविन समिति गठन गर्न माग गरेको छ। ललितपुरको बालकुमारीमा बसेको पार्टीको आठौं बैठकको निर्णय सार्वजनिक गर्दै उपमहासचिव तथा प्रचार विभाग प्रमुख जगन्नाथ खतिवडाले उपप्रधानमन्त्री तथा गृहमन्त्री रवि लामिछानेको समेत संलग्नताको समाचार प्रकाशित भएकाले छानविन समिति गठन गरी दोषिमाथि कडा कारबाही गर्न माग गरेका हुन्। कतिपय सहकारी संस्थाले अधिकारको दुरूपयोग गरी सर्वसाधारण जनताको बचत अपचलन गरेर ठूलो धनरासी दुरूपयोग गरी आर्थिक तथा वित्तिय अपराध गरेको दुःखद घटनाहरू सार्वजनिक भईरहेका छन्। उनले भने,यस सम्बन्धमा गृहमन्त्रीको समेत संलग्नताको समाचार प्रकाशित भएको छ। यो बैठक समग्र समस्या समाधानको लागि छानविन समिति गठनगरी दोषिमाथि कडा कारबाही गरियोस् भन्ने मागगर्दछ। एससले अहिले हाम्रो आर्थिक जीवन दिनानुदिन सङ्कटपूर्ण बन्दै गएको ठहर गरेको छ। उद्योग व्यवसायहरू धमाधम बन्द हुँदैछन् वा अति कम क्षमतामा चलेका छन्। यसबाट उद्यमीहरूमा निराशा बढ्दैछ, रोजगारीका अवसरहरू पनि दिनानुदिन साँघुरिँदै गएका छन्। वैदेशिक रोजगारी र शिक्षाका लागि बाहिरिने युवाहरूको संख्या बढ्दैछ। उत्पादन मात्रै होइन मागमा पनि ह्रास आएको छ। उपभोक्ताको क्रयशक्ति घट्दैछ। निर्णयमा भनिएको छ, यो बैठक, वर्तमान आर्थिक अवस्थाप्रति गम्भीर चिन्ता व्यक्त गर्दछ। लगानी र उत्पादनको वातावरण बनाउन, उद्यमहरू डुब्न नदिन प्रभावकारी आर्थिक, वित्तिय तथा मौद्रिक नीतिहरूमार्फत् अर्थतन्त्रको वर्तमान निराशापूर्ण अवस्थामा जिम्मेवारीपूर्वक हस्तक्षेप गर्न सरकारसँग जोडदार माग गर्दछ। उचित ज्यालाको व्यवस्था गर्दै अनौपचारिक क्षेत्रका श्रमजीवीहरूलाई पनि सामाजिक सुरक्षा कोषमा समावेश गर्न तथा श्रम निरिक्षण प्रणालीजस्ता संवैधानिक, कानूनी तथा नीतिगत व्यवस्थालाई प्रभावकारीरुपमा लागू गर्दै श्रमको अवस्थामा सुधार ल्याउन र राष्ट्रिय श्रम आयोग गठनका लागि आवश्यक निर्णय गर्न एकीकृत समाजवादीले माग गरेको छ।"
हुरीबतासले विद्यालयको छाना उडायो,बैतडी : हुरीबतासले बैतडीको एक विद्यालय भवनको छानो उडाएको छ । बुधबार साँझ आएको हावाहुरीले जिल्लाको सुर्नया गाउँपालिका२ चिल्लेपानीस्थित सरस्वती आधारभूत विद्यालयको भवनको छानो उडाएको हो । विद्यालयको पाँचकोठे भवनमध्ये दुई कोठाको छानो हुरीबतासले उडाउँदा पूर्ण रूपमा क्षति भएको विद्यालयका प्रधानाध्यापक धीरबहादुर चन्दले बताए । उनका अनुसार बाँकी तीन कोठाको छानो पनि आंशिक रूपमा क्षति भएको छ । हुरीबतासले विद्यालय भवनको छानो उडाएपछि पठनपाठनमा समस्या भएको विद्यालय प्रशासनले जनाएको छ । विद्यालयमा दुईकोठे कार्यालय भवन र पाँचकोठे भवनमात्रै रहेको प्रअ चन्दले जानकारी दिए। उनका अनुसार कक्षा ५ सम्म पढाइ हुने विद्यालयमा ५२ विद्यार्थी अध्ययनरत छन् । छानो मर्मत नहुँदासम्म पठनपाठनमा समस्या हुने उनको भनाइ छ । रासस
सुदूरपश्चिमका मुख्ममन्त्री सोडारीले पाए विश्वासको मत,"काठमाडौं : सुदूरपश्चिम प्रदेशका मुख्यमन्त्री दीर्घ सोडारीले विश्वासको मत पाएका छन्। मु्ख्यमन्त्री सोडारीले विश्वासको मतका लागि प्रदेश सभामा राखेको प्रस्तावको पक्षमा २८ मत र विपक्षमा शून्य मत खसेको छ। बैठकमा २८ सांसद सहभागी थिए। नेपाली कांग्रेस र नागरिक उन्मुक्ति रेशम पक्षका सांसदहरूले भने विश्वासको मत दिएनन्। उनीहरू मतदान प्रक्रियामा सहभागी नै भएनन्। मुख्यमन्त्री सोडारीले एमाले,नेकपा माओवादी केन्द्र, नागरिक उन्मुक्ति पार्टी रन्जिता पक्षका र स्वतन्त्र सांसले विश्वासको मत दिएका हुन्। बैठक सुरु हुनेबित्तिकै कांग्रेस र नाउपाको रेशम चौधरी पक्षका सांसदहरूले विरोधसहित नाराबाजी गरेका थिए । विरोधका बीच सभामुख भण्डारीले मतदान प्रक्रिया अगाडि बढाएपछि उनीहरूले बैठक बहिष्कार गरेका थिए। उनी वैशाख ६ गते एमाले,माओवादी,नागरिक उन्मुक्तिका २ जना र स्वतन्त्र सांसदको समर्थनमा मुख्यमन्त्री बनेका थिए।"
सामुदायिक वनबाट तस्करी गरिएको काठ बरामद,"इलाम : माइजोगमाई गाउँपालिका२ स्थिति कागे महादेव सामुदायिक वन हिउँदे खोल्सीमा बहुमूल्य र लोपोन्मुख चाँप जातको सातवटा टुना बरामद भएको छ। विशेष सूचनाका आधारमा वन कार्यालय माईजोगमाईका कर्मचारी, वडा नम्बर २ का वडाध्यक्ष डम्बर बहादुर सुवेदी तथा वन समिति तथा स्थानीयको संयुक्त टोलीले उक्त चाँप जातका टुनाहरु बरामद गरेर समितिको जिम्मा लगाएको छ। चोरी निकासीमा संलग्न व्यक्तिहरूको खोजी कार्यका लागि मुचुल्का तयार गरिएको वडाध्यक्ष सुवेदीले बताए।"
संसद्को गतिरोध अन्त्य गर्न कांग्रेस लचक : गृहमन्त्री लामिछानेलाई रोष्टममा बोल्न दिने,"काठमाडौं : प्रतिनिधि सभाको बैठक सरेपछि नेपाली कांग्रेसका सांसदबीच छलफल जारी रहेको छ। प्रमुख प्रतिपक्षी दल नेपाली कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। कांग्रेसले संसद् अवरोध गरे एमाले प्रतिवाद गर्ने बुधबार संसदीय दलको बैठकमा केपी शर्मा ओलीले जानकारी गराएका थिए। बिहीबारको बैठकमा गृहमन्त्री लामिछानेले बोल्न पाउनुपर्ने र लामिछानेलाई संसदमा बोल्न नदिए एमाले बोल्ने चेतावनी दिएपछि कांग्रेसले लामिछानेलाई बोल्न दिन लचिलो बनेको छ। संसदको गतिरोध र संसदीय समिति गठनको विषयमा आज बिहानपनि सत्तारुढ दल र प्रतिपक्ष कांग्रेसको प्रधानमन्त्री पुष्पकमल दाहालले छलफल गरेका छन्। प्रधानमन्त्रीले गृहमन्त्रीलाई संसद्मा बोल्न दिएर समिति बनाउन आग्रह गरेपछि सभापति शेरबहादुर देउवा पनि लचिलो बनेको कांग्रेसका प्रमुख सचेतक रमेश लेखकले जानकारी दिए। कांग्रेसका सांसदहरुको बैठकमा चलिरहेको छ, म पनि जाँदै छु। प्रधानमन्त्री प्रचण्डजीले गृहमन्त्रीलाई संसद्मा बोल्न दिएर समिति बनाऊँ भन्नुभएको छ। लेखकले भने, सभापति शेरबहादुर देउवा पनि यसमा सकारात्मक हुनुहुन्छ। अरू साथीहरूको राय लिन बैठक बस्दैछौँ। लामिछाने बोलेपछि कांग्रेसले पनि बोल्न पाउनुपर्ने उनीहरुको माग छ। प्रतिनिधि सभाको बैठक आज बिहान ११ बजे बोलाइएको बैठक दिउँसो ४ बजेका लागि सारिएको छ।"
"सुनको मूल्यमा नयाँ रेकर्ड, तोलाको पुग्यो १ लाख ४० हजार",काठमाडौं : नेपाली बजारमा सुनको मूल्यले नयाँ रेकर्ड कायम गरेको छ। नेपाल सुन चाँदी व्यवसायी महासंघका अनुसार आज प्रतितोला सुनको मूल्य १ लाख ४० हजार कायम भएको हो। तेजाबी सुन प्रतितोला १ लाख ३९ हजार ३०० रुपैयाँ पुगेको छ। यसैगरी एक तोला चाँदीको मूल्य १ हजार ८०५ रुपैयाँ कायम भएको महासंघले जनाएको छ।
"दलहरु आन्तरिक छलफलमा, प्रतिनिधि सभाको बैठक ४ बजेसम्म सर्यो","काठमाडौं : प्रतिनिधि सभाको आजको बैठक सरेको छ। प्रमुख प्रतिपक्षी दल नेपाली कांग्रेसले संसद् अवरोध गर्ने भएपछि दलहरुबीच आन्तरिक छलफल जारी रहेकाले बैठक सारिएको हो। सभामुख देवराज घिमिरेले बोलाएको कार्यव्यवस्था परामर्श समिति बैठकमा प्रमुख दलका मुख्य सचेतक र सचेतकबीचको छलफलपछि बिहानको ११ बजे बोलाइएको बैठक अपराह्न ४ बजे सार्ने निर्णय भएको छ। उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। सरकारको नीति तथा कार्यक्रम प्रस्तुत गरेका राष्ट्रपति रामचन्द्र पौडेललाई धन्यवाद ज्ञापन गर्न नपाएपछि सत्तापक्ष चिढिएको छ। बुधबार सभामुख देवराज घिमिरेले प्रधानमन्त्री दाहाललाई भेटेर सदन सञ्चालनमा सहयोग पुर्याउन आग्रह गरेका थिए। आजको बैठकमा बैठकमा राष्ट्रपति र प्रधानमन्त्री तथा मन्त्रिपरिषदको कार्यालयबाट प्राप्त पत्र पढेर सुनाउने, राष्ट्रपति पौडेलले दुवै सदनको संयुक्त बैठकलाई गरेको सम्बोधनको प्रति टेबुल गरिने र राष्ट्रपतिलाई धन्यवाद दिने, उपप्रधानमन्त्री तथा गृहमन्त्री रवि लामिछानेले राजनीतिक दल सम्बन्धी (दोस्रो संसोधन) विधेयक, २०८० माथि विचार गरियोस् भन्ने प्रस्ताव प्रस्तुत गर्नेलगायतका कार्यसूची छ। २०८० चैत २ गते पनि यो विधेयक गृहमन्त्रीले पेश गर्ने कार्यसूची थियो, तर कांग्रेसले वेल घेराउ गरेपछि लामिछाने रोष्टम पुगेर पेश गर्न पाएका थिएनन्। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। कांग्रेसले संसद् अवरोध गरे एमाले प्रतिवाद गर्ने तयारी गरेको छ। एमाले संसदीय दलका नेता केपी शर्मा ओलीले बुधबार आजको बैठकमा गृहमन्त्री लामिछानेले बोल्न पाउनुपर्ने र लामिछानेलाई संसदमा बोल्न नदिए एमाले बोल्ने बताएका थिए। कांग्रेसका साथीहरूले एमालेका नेतामाथि मर्यादाहीन ढंगले आरोप लगाएका छन्, एमाले संसदीय दलको बुधबारको बैठकमा ओलीले भने, केसम्म सुनिएको छ भने संसद् चल्न नदिएको एमालेले गर्दा हो रे! कांग्रेसप्रति आक्रोश पोख्दै ओलीले भने, कांग्रेसको दादागिरी चल्ने ठाउँ होइन संसद्। संसद् विधि र प्रक्रियाले चल्छ, लोकतान्त्रिक तरिकाले चल्नुपर्छ। फलानो व्यक्ति अपराधी हो भनेर तोक्न कांग्रेस कुनै न्यायाधीश नभएको ओलीको भनाइ थियो। ओलीले भने, सांसद्हरूले बोल्नै नपाउने, लोकतन्त्र भन्न अप्ठेरो लाग्दैन कांग्रेसलाई ? कसैमाथि आरोप लगाइएपछि त्यो सांसद् र माननीयले बोल्न पाउनुपर्छ, व्यक्ति तोकेर यस्तो संसदीय अभ्यास होइन। राजनीतिक अभिष्ट पूरा भएन, स्वार्थ पूरा भएन भने अर्को अपराधी भइहाल्ने ? आफूतर्फ फर्किएन भने अपराधी भइहाल्ने ?"
यस्ता छन् मन्त्रिपरिषद् बैठकको निर्णयहरू,काठमाडौं : सरकारले जलवायु परिवर्तनसम्बन्धी कार्यक्रम कार्यान्वयनका लागि फिनल्याण्ड सरकारबाट प्राप्त हुने अनुदान सहायता स्वीकार गर्ने निर्णय गरेको छ। सिंहदरबारमा बिहीबार बसेको मन्त्रिपरिषद् बैठकले जलवायु परिवर्तन अनुकुलन कार्यक्रम कार्यान्वयनका लागि फिनल्याण्ड सरकारबाट प्राप्त हुने १३ मिलियन युरो अनुदान सहायता स्वीकार गर्ने निर्णय गरेको हो। बैठकले नीति अनुसन्धान प्रतिष्ठान विकास समितिको कार्यकारी अध्यक्षमा प्राडालेखनाथ शर्मालाई नियुक्त गर्ने निर्णय गरेको छ भने न्यूनतम पारिश्रमिक निर्धारण समितिको अध्यक्षमा संगीता खड्कालाई नियुक्त गरेको सरकारका प्रवक्ता रेखा शर्माले जानकारी दिइन्। त्यस्तै बैठकले नेपाल प्रशासन सेवा समूहीकरणअन्तर्गतको राजपत्रांकित विशिष्ठ श्रेणीको पदमा लोकनाथ पौडेललाई बढुवा गर्ने निर्णय गरिएको छ भने नेपाल कृषि वन सेवा समूहीकरणअन्तर्गत राजपत्रांकित विशिष्ठ श्रेणीको पदमा राजेन्द्रप्रसाद पौडेललाई बढुवा गर्ने निर्णय गरिएको सरकारका प्रवक्ता शर्माले बताइन्।
"सभामुखलाई प्रधानमन्त्रीको टेलिफोन, कांग्रेससँग सहमतिको प्रयास भइरहेको छ, बैठक ढिलो गरौं","काठमाडौं : प्रधानमन्त्री पुष्पकमल दाहाल 'प्रचण्ड' ले सभामुख देवराज घिमिरेसँग टेलिफोनमा कुराकानी गरेका छन्। संसद बैठक बस्नुअघि प्रधानमन्त्री प्रचण्डले कांग्रेससँग सहमतिको प्रयास भइरहेकाले संसद बैठक केहीबेर ढिला गर्न सभामुख घिमिरेलाई आग्रह गरेका हुन्। प्रधानमन्त्रीले आजको संसद बैठकमा गृहमन्त्रीलाई बोल्ने गरी वातावरण निर्माण भइरहेको समेत सभामुखलाई जानकारी गराएको सभामुखको सचिवालयले जनाएको छ। प्रतिनिधिसभा बैठक बिहान ११ बजेका लागि बोलाइएको छ। सभामुखले संसदको अवरोध हटाउनेबारे कानुन मन्त्रीसहित प्रमुख दलका मुख्य सचेतक र प्रमुख सचेतक र सचेकसँग छलफल गरेका छन्। छलफलमा कानुनमन्त्री पदम गिरी,उपसभाख इन्दिरा राना,कांग्रेस सचेतक सुशीला थिङ,एमाले प्रमुख सचेतक महेश बर्तौला,माओवादी मुख्य सचेतक हितराज पाण्डे, रास्वपा प्रमुख सचेतक सन्तोष परियार र राप्रपा सचेतक बिनाकुमारी लामा सहभागी थिए। उपप्रधान एवं गृहमन्त्री रवि लामिछाने सहकारी ठगी प्रकरणमा मुछिएको विषयमा संसदीय छानबिन समिति गठन गरिनुपर्ने अडानबाट कांग्रेस पछि नहटेपछि संसद बैठक अवरुद्ध हुँदै आएको छ।"
करिब ८ करोड मूल्यको कोकिनसहित तीन विदेशी महिला पक्राउ,काठमाडौं : प्रहरीले करिब ८ करोड मूल्य बराबरको लागुऔषध कोकिनसहित तीनजना विदेशी मिहलालाई नियन्त्रणमा लिएको छ। लागुऔषध नियन्त्रण ब्युरोले बिहीबार पत्रकार सम्मेलन गर्दै काठमाडौंका विभिन्न स्थानबाट २ किलो ६५४ ग्राम कोकिनसहित तीन महिलालाई पक्राउ गरेको जानकारी गराएको हो। वैशाख ३० गते कतारबाट काठमाडौं आएकी युगान्डाकी ४४ वर्षीया केभिना मुगाला सिनामंगलबाट प्रहरीले नियन्त्रणमा लिएको थियो। उनको पेटभित्र लागुऔषध रहेको शंका लागेपछि प्रहरीले प्रहरी अस्पताल लगेर पेटबाट १ किलो २६० ग्राम कोकिन निकालेको थियो। यस्तै जेठ २ गते धोबीचौरबाट पक्राउ परेकी युगान्डाकै लिलयान सु्सनसाथबाट १ किलो ३९४ ग्राम कोकिन बरामद भएको थियो। यसैगरी भारतीय नागरिक ३३ वर्षीया दिवा जनी पाल जेठ २ गते पक्राउ परेकी थिइन्। उनको साथबाट ३९४ ग्राम कोकिन बरामद भएको प्रहरीले जनाएको छ। पक्राउ परेका तीनैजना अन्तर्राष्ट्रिय गिरोहमा आवद्ध रहेको प्रहरीले जनाएको छ। लागुऔषधको कारोबारमा संलग्न अन्य व्यक्तिको खोजि भइरहेको प्रहरीको भनाइ छ।
एमाले ७६ (३) हुँदै ५ मा गएर संसद विघटन गरेको पुष्टि गर्न उद्दत छ : कोइराला,"काठमाडौं : नेपाली कांग्रेसका नेता डा शेखर कोइरालाले एमाले ७६ को ३ उपधारामा जान खोजिरहेको दाबी गरेका छन्। बसुन्धारामा आयोजित एक कार्यक्रममा उनले ओली संसद विघटन पुष्टि गर्न उद्दत बनेको बताएका हुन्। एमाले ७६ को ३ उपधारामा जान खोजिरहेको छ। प्रचण्ड जीलाई थाहा छ कि छैन म भन्न सक्दिनँ। उनले भने, एमाले ७६ को ३ धारामा गइसकेपछि केपी शर्मा ओलीले कसैलाई स्वीकार्ने पक्षमा हुनुहुन्न। ७६ को ३ पछि ७६ को ५ मा जान्छ। र त्यो ५ बाट संसद् विघटन गरिकन, दुईअढाई वर्ष पहिले उहाँले जुन संसद विघटन गरेको पुष्टि गर्नलाई उहाँ उद्दत हुनुहुन्छ भन्ने कुरामा दुई मत छैन। कुनै शंका गर्नु आवश्यकता देख्दिनँ। यो कसरी रोक्न सकिन्छ सोच्नुपर्छ। उनले जसपा नेपाल फुटेको नभई फुटाइएको दाबी गरे। धारा ७६ मा केछ व्यवस्था ? (१) राष्ट्रपतिले प्रतिनिधि सभामा बहुमत प्राप्त संसदीय दलको नेतालाई प्रधानमन्त्री नियुक्त गर्नेछ र निजको अध्यक्षतामा मन्त्रिपरिषदको गठन हुनेछ। (२) उपधारा (१) बमोजिम प्रतिनिधि सभामा कुनै पनि दलको स्पष्ट बहुमत नरहेको अवस्थामा प्रतिनिधि सभामा प्रतिनिधित्व गर्ने दुई वा दुई भन्दा बढी दलहरूको समर्थनमा बहुमत प्राप्त गर्न सक्ने प्रतिनिधि सभाको सदस्यलाई राष्ट्रपतिले प्रधानमन्त्री नियुक्त गर्नेछ। (३) प्रतिनिधि सभाको निर्वाचनको अन्तिम परिणाम घोषणा भएको मितिले तीस दिनभित्र उपधारा (२) बमोजिम प्रधानमन्त्री नियुक्ति हुन सक्ने अवस्था नभएमा वा त्यसरी नियुक्त प्रधानमन्त्रीले उपधारा (४) बमोजिम विश्वासको मत प्राप्त गर्न नसकेमा राष्ट्रपतिले प्रतिनिधि सभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ। (४) उपधारा (२) वा (३) बमोजिम नियुक्त प्रधानमन्त्रीले त्यसरी नियुक्त भएको मितिले तीस दिनभित्र प्रतिनिधि सभाबाट विश्वासको मत प्राप्त गर्नु पर्नेछ। (५) उपधारा (३) बमोजिम नियुक्त प्रधानमन्त्रीले उपधारा (४) बमोजिम विश्वासको मत प्राप्त गर्न नसकेमा उपधारा (२) बमोजिमको कुनै सदस्यले प्रतिनिधि सभामा विश्वासको मत प्राप्त गर्न सक्ने आधार प्रस्तुत गरेमा राष्ट्रपतिले त्यस्तो सदस्यलाई प्रधानमन्त्री नियुक्त गर्नेछ। (६) उपधारा (५) बमोजिम नियुक्त प्रधानमन्त्रीले उपधारा (४) बमोजिम विश्वासको मत प्राप्त गर्नु पर्नेछ। (७) उपधारा (५) बमोजिम नियुक्त प्रधानमन्त्रीले विश्वासको मत प्राप्त गर्न नसकेमा वा प्रधानमन्त्री नियुक्त हुन नसकेमा प्रधानमन्त्रीको सिफारिसमा राष्ट्रपतिले प्रतिनिधि सभा विघटन गरी छ महीनाभित्र अर्को प्रतिनिधि सभाको निर्वाचन सम्पन्न हुने गरी निर्वाचनको मिति तोक्नेछ।"
सुनवलमा आयोजनाका नाउँमा नदीजन्य पदार्थको जथाभावी बिक्री,"परासी : नवलपरासीको सुनवल नगरपालिकास्थित भूमही खोलाबाट मापदण्डविपरीत नदीजन्य पदार्थको जथाभावी उत्खनन् र बिक्री गर्ने गरेको पाइएको छ । आयोजनाका नाउँमा निकालिएका नदीजन्य पदार्थ अन्यन्त्र बिक्री हुनुका साथै मापदण्डविपरीत उत्खनन् र संकलन गरेको गुनासो बढेपछि जिल्ला अनुगमन समितिले नदीजन्य पदार्थ निकाल्नमा रोकसमेत लगाएको छ । नगरपालिकाले गौतमबुद्ध अन्तराष्ट्रिय विमानस्थल निर्माण आयोजनाका लागि भूमही खोलाको नदीजन्य पदार्थ निकाल्न आशिषक्षेमादेवी बुद्ध हिमाली जेवीलाई ठेक्का दिएको हो । अनुगमनका क्रममा उत्खनन् र संकलनका लागि स्वीकृत विधि प्रकृया र परिमाण सम्बन्धीको व्यवस्थाको पालना नगरेकाले नगरपालिकालाई पत्र पठाएर दुई दिनका लागि उत्खनन् र ढुवानीमा रोक लगाइएको जिल्ला अनुगमन समितिका संयोजक एंव जिल्ला समन्वय समितिका प्रमुख भगौतीप्रसाद यादवले जानकारी दिए । नदीजन्य पदार्थ निकाल्दा कम्पनीले वन क्षेत्रको स्थान र ठूला खाल्डा खनेर खोलालाई नै असर गर्ने गरी निकालेको पाइएको हो । नदीजन्य पदार्थ निकालेपछि त्यसको परिमाणको विवरण कम्पनीले रसिद काटेर राख्दै आएको छ । तर, नगरपालिकाले उपलब्ध गराएको रसिदमा परिमाण थोरै देखाएर अन्यन्त्र नदीजन्य पदार्थ पठाउने गरेको खुलेको हो । रसिदमा ७ वटा गाडी देखाइएको छ । तर, त्यहाँ रहेका नगर प्रहरीले गन्दा १० वटा गाडी देखियो । अन्यन्त्र ३ वटा गाडीको नदीजन्य पदार्थ कहाँ गयो ?, जिसस प्रमुख यादवले भने । रसिद नकाटी पठाइएका गाडीका नदीजन्य पदार्थ अन्यन्त्र बिक्री गर्ने गरेको बताइएको छ । कम्पनीले मापदण्डविपरीत वन क्षेत्रको केही स्थानमा पनि उत्खनन् गरेको पाइएको डिभिजन वन कार्यालयका निमित्त डिभिजनल वन अधिकृत रविन्द्रनाथ चौधरीले बताए । खोलामा धेरै गहिरो हुने गरी नदीजन्य पदार्थ निकालेको देखियो । त्यसमा वन क्षेत्रबाट पनि निकालेको पाइएको छ , अनुगमनमा गएका वन अधिकृत चौधरीले भने । मापदण्डविपरीत उत्खनन्, संकलन तथा बिक्री गर्ने गरेको भन्दै नदीजन्य पदार्थको ढुवानीमा अनुगमन समितिले रोक लगाएपछि त्यसको परिमाण नाप जाँच गरिएको नगरपालिकाकी प्रमुख विमला अर्यालले बताइन् । पत्रपछि हामीले परिमाण नाप जाँच गर्यौं । अझ केही घनमिटर कम्पनीले लैजान बाँकी रहेको देखिएको छ । धेरै परिमाण लैजान नदिनका लागि नगर प्रहरीलाई समेत परिचालन गरिएको छ , अर्यालले भनिन् । कम्पनीले विमानस्थलमा एकै पटक नदीजन्य पदार्थ लैजान समस्या हुने भन्दै रामग्राम नगरपालिका११ का तीन र सुनवलमा १ गरी चार स्थानमा (घाटगद्दी) डम्पिङ्ग स्थल तोकेको छ । घाटगद्दी स्थलबाट समेत नदीजन्य पदार्थ अन्यन्त्र बिक्री गर्ने गरेको स्थानीयको गुनासो छ । विमानस्थलका लागि नगरपालिकाले कुल २ करोड ४९ लाख ६४ हजारमा ३५ घनमिटर नदीजन्य पदार्थ बिक्री गरेको हो । नगरपालिकाले भूमहीबाहेक तुरिया र विचासय खोलाको नदीजन्य पदार्थ नारायणगढबुटवल सडक खण्ड विस्तार गरिरहेको चिनियाँ कम्पनी (चाईना स्टेट कन्स्ट्रक्सन)लाईसमेत दिएको छ । पानभार खोला बोलपत्रमार्फत ठेक्का लगाएको छ । नदीजन्य पदार्थ बिक्री गरिएका खोलाहरुबाट मापदण्डविपरीत उत्खनन् गर्दा बाढी र कटानको जोखिम बढ्न सक्ने भन्दै अनुगमन गरेर व्यवस्थित गर्न स्थानीयले नगरपालिकासँग आग्रह गरेका छन् ।"
कम्युनिष्टहरू नै पार्टी फुटाउन उद्दत : अध्यक्ष ओली,"काठमाडौं : नेकपा एमालेका अध्यक्ष केपी शर्मा ओलीले कम्युनिष्ट भन्नेले नै पार्टी विभाजन गर्दा विश्वास नै नलागेको बताएका छन्। नेकपा (एमाले) का तत्कालीन महासचिव जननेता मदनकुमार भण्डारी र तत्कालीन सङ्गठन विभाग प्रमुख जीवराज आश्रितको ३१औँ स्मृति दिवसका अवसरमा बल्खुस्थित मदननगरमा आयोजित माल्र्यापण कार्यक्रमका बोल्दै ओलीले झण्डै दुईतिहाई नजिक पुराएको कम्युनिष्ट पार्टीलाई दक्षिणपन्थीको इशारामा फुटाउन कम्युनिष्ट भन्नेले भूमिका खेलेको देख्दा विश्वास नै नलागेको बताएका हुन्। अध्यक्ष ओलीले सबै कुरालाई पराजित गर्दै अलमलमा परेका नेताहरूलाई एकतावद्ध बनाउँदै कम्युनिष्ट पार्टी सुदृढ शक्तिको रुपमा आएको बताए। सबै एकतातिर हुँदा एमालेले एक्लै चुनाव लड्दा पनि आफ्नो हैसियता देखाउन सफल भएको उनको भनाइ छ। अध्यक्ष ओलीले पार्टीलाई सिद्धाउने चक्रव्युहबाट बाहिर निस्केको अवस्थामा अब दिगो विजय हाँसिल गर्न मिसन ८४ मा ध्यान केन्द्रीत रहेको धारणा व्यक्त गरे । ओलीले अग्रज नेताहरूले देखाएको बाटो पछ्याउँदै मुलुकलाई समृद्ध बनाउन एमाले ध्यान केन्द्रीत हुने जिकिर गरे। कार्यक्रममा पूर्वराष्ट्रपति विद्यादेवी भण्डारी,एमालेका अध्यक्ष ओली,वरिष्ठ उपाध्यक्ष ईश्वर पोखरेल,उपाध्यक्षत्रय युवराज ज्ञवाली,अष्टलक्ष्मी शाक्य र विष्णुप्रसाद पौडेल, महासचिव शङ्कर पोखरेल लगायतले मदन आश्रितप्रति श्रद्धाञ्जली अर्पण गरेका थिए । विसं २०५० जेठ ३ गते चितवनको दासढुंगामा जीप दुर्घटनामा परी पार्टीका तत्कालीन महासचिव भण्डारी र सङ्गठन विभाग प्रमुख आश्रितको निधन भएको थियो ।"
सम्पर्कविहीन भएका दुई भारतीय पर्यटक सकुशल उद्धार,"जोमसोम : राउण्ड अन्नपूर्ण चक्रीय पदमार्गअन्तर्गत मनाङबाट मुस्ताङतर्फ ट्रेकिङ पदयात्रा गर्दै गरेका दुई भारतीय पर्यटकको बिहीबार हेलिकोप्टरमार्फत सकुशल उद्धार गरिएको छ। १० जना भारतीय पर्यटक र ६ जना पथ प्रदर्शक भरियासहित १६ जनाको टोली मनाङ र मुस्ताङको सीमाक्षेत्र थोरङ्लापास हुँदै मुक्तिनाथ आउने क्रममा प्रतिकूल मौसमका कारण टोलीमध्ये २ जना भारतीय बुधबार दिउँसो सम्पर्कविहीन भएका थिए। उनीहरुको सुरक्षा निकायको समन्वयमा सकुशल उद्धार गरिएको जिल्ला प्रहरी कार्यालय मुस्ताङले जनाएको छ। काठमाडौंस्थित हिमालयन ओन्ड्रस ट्रेनिङ एजेन्सी मार्फत ७ जना पुरुष र ३ जना महिला भारतीय पर्यटकसहित १६ जनाको टोली मनाङ हुँदै मुस्ताङ झर्ने क्रममा मुस्ताङको वारागुङ मुक्तिक्षेत्र२ मा पर्ने मनाङ र मुस्ताङको सीमाना थोरङ्लापासमा टोली मध्ये टोनी पार्रमर र अमनज्योति पार्रमर प्रतिकुल मौसमका कारण सम्पर्कविहिन भएका थिए। उनीहरू श्रीमान श्रीमती हुन्। दुवै जना भारतस्थित मुम्बईका नागरिक हुन्। प्रतिकुल मौसमका कारण थोरङ्लापासमा सम्पर्कविहीन भएका दुई भारतीय पर्यटकलाई खोजतलास गरिदिन बिहीबार बिहान ५ बजेर ३० मिनेट जाँदा इलाका प्रहरी कार्यालय मुक्तिनाथलाई सूचना गरिएको थियो। भारतीय पर्यटक सम्पर्कविहीन भएको सूचनापछि जिल्ला प्रहरी कार्यालय मुस्ताङका डीएसपी भोजराज पाण्डेयको कमाण्डमा ७ जनाको प्रहरी टोली , इलाका प्रहरी कार्यालय मुक्तिनाथबाट प्रहरी सहायक निरीक्षक गिरुप्रसाद पौडेलको कमाण्डमा २ जना प्रहरी टोली र नारायण दल गण जोमसोमबाट खटिएको सुरक्षा टोलीले उद्धारमा खटिएको थियो। यसमा सुरक्षाकर्मीको टोलीसहित ट्रेकिङ पदयात्रामा सम्मिलित ३ जना पथप्रर्दशक टोली समेत उद्धारमा खटिएको थियो। सोमबार दिउँसोदेखि सम्पर्कविहीन रहेका दुई भारतीय पर्यटकलाई मुस्ताङको वारागुङ मुक्तिक्षेत्र२ स्थित थोरङ्लापासको तल टीसपको छाप्रोमा खोजतलास गर्दा सकुशल फेला परेका थिए। सम्पर्कविहीन भारतीय पर्यटक श्रीमान् टोनी पार्रमर र श्रीमती अमनज्योती पार्रमरलाई प्रहरी र नेपाली सेनाको समन्वयमा त्यहाँबाट उद्धार गरी हेलिकोप्टरमार्फत काठमान्डौं पठाइएको डीएसपी पाण्डेयले बताए।"
प्रतिनिधि सभाको बैठकमा अनिवार्य उपस्थित हुन कांग्रेसको ह्वीप,काठमाडौं : नेपाली कांग्रेसले प्रतिनिधि सभाको बैठकमा अनिवार्य उपस्थित हुन सांसदलाई निर्देशन दिएको छ। नेपाली कांग्रेसका प्रमुख सचेतक रमेश लेखकले बिहीबारका लागि बोलाइएको संसद बैठकमा अनिवार्य उपस्थित ह्यीपजारी गरेका हुन्। आज बिहान ११ बजेका लागि बोलाइएको बैठक कांग्रेस र प्रधानमन्त्रीबीच छलफल जारी रहेकाले हालसम्म बैठक बस्न सकेको छैन। प्रमुख प्रतिपक्षी दल कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडानमा छ। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। सरकारको नीति तथा कार्यक्रम प्रस्तुत गरेका राष्ट्रपति रामचन्द्र पौडेललाई धन्यवाद ज्ञापन गर्न नपाएपछि सत्तापक्ष चिढिएको छ। बुधबार सभामुख देवराज घिमिरेले प्रधानमन्त्री दाहाललाई भेटेर सदन सञ्चालनमा सहयोग पुर्याउन आग्रह गरेका थिए।
निर्माणका समस्या हल गर्न सरकार गम्भीर हुनुपर्छ,"मानव बम । नेपालमा निर्माण व्यवसायीका समस्या समाधान गर्न सरकार गम्भीर भएन। सरकारले पुँजीगत बजेट खर्च गर्ने क्षमता वृद्धि नगर्दा बजेट खर्च नहुने, निर्माण सम्पन्न भएका आयोजनाहरूको पनि समयमै भुक्तानी नदिने समस्याले नेपालको निर्माण क्षेत्र निकै जोखिममा छ। यसलाई समयमै सुधार गर्न सकिएन भने आर्थिक हिसाबले मुलुक थप जटिल मोडमा पुग्ने अवस्था छ। निर्माण व्यवसायीले यसअघि पनि पटकपटक आन्दोलन गर्दै सरकारसँग विभिन्न सम्झौतासमेत गरेका छन्। तर, तिनको कार्यान्वयनमा भने सरकार उदासीन देखिँदै आएको छ। कुनै पनि विकास निर्माणका योजनाहरूमा सरकारी संरचना र नीतिकै कारण समयमै काम नहुने, काम भइरहेका बेला अवरोध हुने जस्ता कारण निर्माण आयोजनामा लागत बढ्ने समस्या त छदैछ। वृद्धि भएको लागतमा निर्माण व्यवसायीले घाटामा काम गर्दा पनि समयमै भुक्तानी नदिँदा मजदुरहरूले समेत ज्याला नपाउने, व्यवसायीलाई बैंकले समस्यामा पार्ने जस्ता कारणले मुलुकको आर्थिक समृद्धिमा बाधा पुगेको छ। मुलुकको पूर्वाधार निर्माणका लागि निर्माण व्यवसायी महत्वपूर्ण अंग हुन्। त्यसो हुँदा तिनले भोगेका समस्यालाई उचित सम्बोधन गर्नु आवश्यक छ। समग्र निर्माण व्यवसायलाई नै समस्यामा पार्ने र अविश्वास गर्ने काम भने राज्यले गर्नुहुँदैन। नेपालमा सार्वजनिक खरिद ऐन र विनियममा थुप्रै समस्या छन्। निर्माण क्षेत्रमा देखिएका विकृतिलाई अन्त्य गर्न व्यवसायी र सरकारबीच छलफल गरी कुनकुन कुरा गर्न सकिने हो वा होइन भन्नेबारे स्पष्ट हुँदै काममा जुट्नु आवश्यक छ। (बम निर्माण व्यवसायी महासंघ, कर्णाली प्रदेशका महासचिव हुन्।)"
राजनीति झन् असमझदारीतर्फ,"काठमाडौं : उपप्रधान तथा गृहमन्त्री रवि लामिछानेको सहकारी ठगी अभियोगमा छानबिन समिति बनाउनुपर्ने कांग्रेसको अडानका कारण सिर्जित समस्यालाई लिएर बुधबार दिनभर राजनीतिक गतिविधि भएका छन्। यसले आरोपप्रत्यारोपको शृंखलासमेत सुरु भएको छ। ओलीले भने, कांग्रेसको दादागिरी चल्दैन एमाले अध्यक्ष केपी ओलीले यसलाई लिएर कांग्रेसको दादागिरीमा संसद् बैठक नचल्ने बताएका छन्। कांग्रेसका साथीहरूले एमालेका नेतामाथि मर्यादाहीन ढंगले आरोप लगाएका छन्, एमाले संसदीय दलको बुधबारको बैठकमा ओलीले भने, केसम्म सुनिएको छ भने संसद् चल्न नदिएको एमालेले गर्दा हो रे ! कांग्रेसप्रति आक्रोश पोख्दै ओलीले भने, कांग्रेसको दादागिरी चल्ने ठाउँ होइन संसद्। संसद् विधि र प्रक्रियाले चल्छ, लोकतान्त्रिक तरिकाले चल्नुपर्छ। फलानो व्यक्ति अपराधी हो भनेर तोक्न कांग्रेस कुनै न्यायाधीश नभएको ओलीको भनाइ थियो। ओलीले भने, सांसद्हरूले बोल्नै नपाउने, लोकतन्त्र भन्न अप्ठेरो लाग्दैन कांग्रेसलाई ? कसैमाथि आरोप लगाइएपछि त्यो सांसद् र माननीयले बोल्न पाउनुपर्छ, व्यक्ति तोकेर यस्तो संसदीय अभ्यास होइन। राजनीतिक अभिष्ट पूरा भएन, स्वार्थ पूरा भएन भने अर्को अपराधी भइहाल्ने ? आफूतर्फ फर्किएन भने अपराधी भइहाल्ने ? मुद्दा खेपेका, भ्रष्टाचारी, अपराधी हो भनेर अदालतले फैसला गरेका सांसद्हरूलाई अघि सारेर कांग्रेसले संसद्मा नाराबाजी गरेको भन्दै ओलीले अगाडि भने, कांग्रेसका भ्रष्टाचारमा आरोपी ठहरिएका मान्छेलाई नाराबाजी गर्ने, अर्को जसमाथि कुनै मुद्दा छैन उचाहिँ भ्रष्टाचारी हो छानबिन आयोग गठन गर रे ! उनले गिरीबन्धु टीस्टेटका विषयमा आएको फैसला अपरिपक्क भएको भन्दै आफूहरूले यसमा कानुन बनाउने काम मात्र गरेको प्रष्ट पार्दै भने, ५१ र १९ गरेर ७० बिघा जमिन कमिसन खाएर बेच्न दिएको कुरा यसमा समावेश हुनुपर्ने भएको छैन। बोल्न पाउनुपर्ने अडानमा रवि उपप्रधान तथा गृहमन्त्री रवि लामिछानेले आफूविरुद्ध सदनमा कुरा उठेपछि बोल्न पाउनुपर्ने बताएका छन्। बुधबार प्रधानमन्त्री पुष्पकमल दाहाल प्रचण्ड र एमालेका अध्यक्ष केपी शर्मा ओलीसँग भेटेपछि लामिछानेले सञ्चारकर्मीसँग यस्तो बताएका हुन्। उनले लोकतन्त्रमा बोल्न पाउने अधिकार सबैको भएको भन्दै संसदमा आफूमाथि लागेको आरोपको विषयमा सदनबाटै स्पष्ट पार्न पाउनुपर्ने धारणा राखे। आफ्नो जवाफ चित्त नबुझेमा कांग्रेसले विरोध गर्न पाउने अधिकारको सम्मान गर्ने उनको भनाइ छ। कांग्रेस नेताले भेटे प्रधानमन्त्री प्रधानमन्त्री पुष्पकमल दाहालसँग कांग्रसका महामन्त्री गगनकुमार थापा र कांग्रेसको राष्ट्रिय सभा संसदीय दलका नेता कृष्ण सिटौलाले भेटेका छन्। संसदीय छानबिन समिति र संसदको गतिरोध हटाउने विषयमा उनीहरूबीच सघन छलफल भएको बालुवाटार स्रोतले जानकारी दिएको छ। थापा र सिटौलाले सहकारीको रकम हिनामिनामा संलग्न रहेका गृहमन्त्री रवि लामिछानेविरुद्ध संसदीय समिति नबनाएसम्म संसद बैठक चल्न नदिने अडान दोहोयाएका थिए। महामन्त्री थापाले संसदीय समिति नबनाएसम्म कार्यसूचीमा प्रवेश गर्न नदिने र सत्तापक्षको धम्कीबाट कांग्रेस पछि नहट्ने सन्देश प्रधानमन्त्रीलाई सुनाएका थिए। सत्तापक्ष रुष्ट सरकारको नीति तथा कार्यक्रम प्रस्तुत गरेका राष्ट्रपति रामचन्द्र पौडेललाई धन्यवाद ज्ञापन गर्न नपाएपछि सत्तपक्ष चिढिएको छ। बुधबार सभामुख देवराज घिमिरेले प्रधानमन्त्री दाहाललाई भेटेर सदन सञ्चालनमा सहयोग पुर्याउन आग्रह गरेका थिए। सभामुखको आग्रहपछि प्रधानमन्त्री दाहालले सत्ता गठबन्धनको बैठक पनि बोलाएका थिए। बैठकमा एमाले अध्यक्ष ओली र रास्वपा सभापति लामिछाने सहभागी थिए।"
रूपान्तरणकारी रणनीति सहितको १६औं योजना,"काठमाडौंं : सुशासन, सामाजिक न्याय र समृद्धि कायम गर्ने उद्देश्यले राष्ट्रिय योजना आयोगले महत्वकांक्षी लक्ष्यसहित १६औं पञ्चवर्षीय योजना ल्याएको छ । आर्थिक वर्ष २०८१८२ देखि २०८५८६ समयावधिमा विशेष गरेर रोजगारी र उत्पादन वृद्धिलाई प्राथमिकता दिइएको छ । १६औं योजनामा लगानीको आकार बढाउनेदेखि कुल गार्हस्थ्य उत्पादन (जीडीपी) र प्रतिव्यक्ति आयको आकारलाई बढोत्तरी गर्ने लक्ष्य छ । समृद्धिका मुख्य २० राष्ट्रिय लक्ष्यहरूमा बेरोजगारी घटाएर प्रतिव्यक्ति आयको आकार बढाउने र गरिबीलाई कम गर्ने जस्ता उल्लेख्य सुधारको लक्ष्य हासिलमा जोड दिइएको छ । त्यसअन्तर्गत ५ वर्षको अन्त्यसमममा आर्थिक वृद्धिदर ७३ प्रतिशत पुर्याउने लक्ष्य छ । साथै यस अवधिभर आर्थिक वृद्धि ७१ प्रतिशतमा कायम राख्ने लक्ष्य छ । यस्तै हाल भएको प्रतिव्यक्ति आय १ हजार ४ सय ५६ अमेरिकी डलरलाई बढाएर २ हजार ३ सय ५१ पुर्याउने लक्ष्य छ । यस्तै गरिबीको रेखामुनि रहेका जनसंख्यालाई २०३ प्रतिशतबाट झारेर १२ प्रतिशत कायम गर्ने सोच छ । यसैगरी महँगी अर्थात् उपभोक्ता मुद्रास्फीतिलाई नियन्त्रण गरेर ५५ प्रतिशतमा सीमित राख्ने लक्ष्य छ । यस्तै मानव विकास, मानव सम्पत्ति सूचकांक र आर्थिक तथा वातावरणीय जोखिम सूचकांकलाई उल्लेख्य सुधार गर्ने भनिएको छ । यससँगै आगामी ५ वर्षमा बेरोजगारीको दरलाई ११४ प्रतिशतबाट घटाएर ५ प्रतिशत कायम गर्ने भनिएको छ । यस्तै, आगामी ५ वर्षको अन्त्यसम्ममा शतप्रतिशत जनसंख्यामा विद्युत्को पहुँच पुर्याउने सोच छ । जसका लागि विद्युत् उत्पादन (जलविद्युत् तथा बैंकल्पिक ऊर्जा जडित क्षमतालाई हालको २ हजार ९ सय ६२ मेगावाटलाई बढाएर ११ हजार ७ सय ६९ मेगावाट पुर्याउने) लक्ष्य राखिएको छ । यसअघि १४औं योजनासमेत ल्याइसकेका उपाध्यक्ष डा मीनबहादुर श्रेष्ठले १६ औं योजनाबारे बोल्दै पहिलाको भन्दा केही फरक अर्थात इन्टिग्रेटिभ पिसफुल रूपमा बनाएको बताए । डा श्रेष्ठ भन्छन्, यसर्थ मन्त्रालयहरूले के उद्देश्य पूरा गर्न कुन रणनीतिअन्तर्गत के काम गर्ने उनीहरूले नै डिजाइन गर्छन्् । यसपटक रूपान्तरणकारी भनेर ठूला कार्यक्रमहरूलाई यसमा उल्लेख गरेका छौं । यो आकारको हिसाबमा १५ औं योजनाभन्दा करिब आधा छ । १६ औं योजनाको कार्यान्वयनमा सम्बन्धित मन्त्रालय, प्रदेश तथा स्थानीय तहले अगाडि बढाउने हो । २०८० माघ मसान्तसम्ममा सोह्रौं योजनाको दस्तावेज प्रकाशनमा आउने भने पनि नजिकिँदै गरेको नीति तथा कार्यक्रम र बजेटले पनि यसलाई समेट्नका लागि ३ महिना पर सार्नु परेको उपाध्यक्ष डाश्रेष्ठले प्रष्ट्याए । उनकाअनुसार आर्थिक वर्ष २०८१८२ को नीति तथा कार्यक्रम र वार्षिक बजेट सोह्रौं योजनाको पहिलो वर्षको बजेट तथा कार्यक्रम पनि यसै योजनामा आधारित भएर तर्जुमा गरिएको छ । अब यसपछिका ४ वर्ष सोही अनुसार तादात्म्य हुने गरी कार्यान्वयनमा जोड दिइनेछ । यो दस्तावेजले नेपाल सरकारको मध्यमकालीन खर्च संरचना र वार्षिक विकास कार्यक्रम तर्जुमा तथा प्रदेश र स्थानीय तहको आवधिक योजना तर्जुमालाई मार्गदर्शन गर्नेछ । साथै, यसबाट बजेट तर्जुमा र कार्यान्वयनमा समेत सहयोग पुग्ने अपेक्षा गरिएको छ, उनले थपे । यसैक्रममा योजना आयोगका प्रवक्ता यमलाल भुसालले प्रस्तुत लक्ष्य हासिल गर्न योजना कार्यान्वयनका लागि सम्बन्धित मन्त्रालय वा केन्द्रीय निकायले आआफ्नो व्यावसायिक योजना तयार गरी कार्यान्वयन गर्ने बताए । उनकाअनुसार राष्ट्रिय योजनाले तय गरेको सोच र दिशालाई आधार बनाई सबै प्रदेश तथा स्थानीय तहले प्रादेशिकस्थानीय सम्भावना र विशेषता समेतका आधारमा आआफ्नो आवधिक योजना तर्जुमा गरी कार्यान्वयन गर्नुपर्ने छ । उनले भने, योजना कार्यान्वयनका लागि राष्ट्रिय योजना आयोगले सहजीकरण गर्ने छ । आयोगको पुनःसंरचना गरी यसलाई कानुनी र संरचनागत रूपमा थप सबल, सक्षम बनाउने छौं । सूक्ष्म क्रियाकलापहरूसहितको विस्तृत योजना नभई राष्ट्रिय विकासको समग्र दिशा र गति देखाउने सांकेतिक योजनाको स्वरूपमा तर्जुमा गरिएकोले योजनाको विशेषता रहेको उनले बताए । सफलताको नजिक पन्ध्रौं योजना राष्ट्रिय योजना आयोगका तत्कालीन उपाध्यक्ष प्राडा पुष्पराज उपाध्यायको पालामा पन्ध्रौं योजना जारी गरिएको थियो । चालु आव समाप्त भएसँगै यो योजनाको अन्तिम निचोड आउने छ । यद्यपि सो योजनाको अहिलेसम्मको अवधिलाई समीक्षा गर्दा सफलताको नजिक रहेको योजनाका रूपमा व्याख्या गर्छन् आयोगका सदस्य डा रमेश पौडेल । यसैबीच योजना बनाउदा कोभिड महामारी, रसिया र युक्रेनको युद्ध, इजरायल र प्यालेष्टाइन युद्ध होला भन्ने कसैले कल्पना गरेको थिएन । यस्ता खालका आन्तरिक र बाह्य अप्रत्यासित घटनाले गर्दा लक्ष्यअनुसार पूर्ण सफलता हासिल गर्न नसके पनि सफलताको नजिक भने पुगेको छ, उनले भने । पन्ध्रौं योजना अवधिमा आधारभूत मूल्यमा ९६ प्रतिशतको औसत आर्थिक वृद्धिदर हासिल गर्ने लक्ष्य रहेकोमा कोभिड१९ महामारीको कारण योजनाको पहिलो वर्ष नै आर्थिक वृद्धिदर २४ प्रतिशतले ऋणात्मक रहन गयो । कोभिड महामारीपछि पुनरुत्थानतर्फ अग्रसर भएको अर्थतन्त्रमा रुसयुक्रेन युद्धले थप चुनौती सिर्जना गन्यो । बाह्य प्रभावका साथै आन्तरिक संरचनागत समस्या समेतको कारण योजनाको दोस्रो र तेस्रो वर्षमा आर्थिक वृद्धिदर क्रमशः ३८ प्रतिशत र ५५ प्रतिशत रह्यो भने चौथो वर्ष २२ प्रतिशत रहेको अनुमान गरिएको छ । यसअनुरूप योजनाको पहिलो चार वर्षको औसत आर्थिक वृद्धिदर २४ प्रतिशतमा सीमित हुने देखिन्छ । आधार वर्ष २०७५७६ मा कुल गार्हस्थ्य उत्पादनमा कृषि क्षेत्रको योगदान २५६ प्रतिशत, उद्योग क्षेत्रको योगदान १४३ प्रतिशत र सेवा क्षेत्रको योगदान ६०१ प्रतिशत रहेको थियो भने आर्थिक वर्ष २०७९८० मा त्यस्तो योगदान क्रमशः २४६ प्रतिशत, १३० प्रतिशत र ६२४ प्रतिशत रहेको अनुमान छ । विप्रेषण, सेवा व्यापार र सरकारी खर्चले सेवा क्षेत्रको विस्तार गर्न सहयोग पुर्याएको छ । योजनाले आर्थिक वर्ष २०७९८० मा प्रतिव्यक्ति राष्ट्रिय आय १४५६ अमेरिकी डलर पुर्याउने लक्ष्य लिएकोमा १४१० अमेरिकी डलर पुगेको छ । गरिबीको रेखामुनि रहेको जनसंख्या आव २०७९८० सम्ममा ११२ प्रतिशतमा घटाउने लक्ष्य राखिएकोमा १५३ प्रतिशतमा घटेको अनुमान छ । बहुआयामिक गरिबी २८६ प्रतिशतबाट १७४ प्रतिशतमा घटेको छ । यस अवधिमा योजनाले परिलक्षित गरेका सामाजिक सूचकहरूको लक्ष्य प्राप्ति मिश्रित भएको आयोगले औंल्याएको छ । आयोगकाअनुसार जन्म हुँदाको अपेक्षित आयु, पाँच वर्षमुनिको बाल मृत्युदर, किशोरी अवस्थाको प्रजनन्दर, आधारभूत तह (कक्षा १८) को शिक्षामा खुद भर्ना दर, इन्टरनेटमा पहुँच प्राप्त जनसंख्याको प्रतिशत, विद्युत्मा पहुँच प्राप्त जनसंख्याको प्रतिशत, मानव विकास सूचकांक, आधारभूत खानेपानी पुगेको जनसंख्याको प्रतिशतलगायतका सूचकमा प्राप्त उपलब्धिहरू सन्तोषजनक छन् । सामाजिक क्षेत्रतर्फका कतिपय उपक्षेत्रमा कोभिड१९ महामारीले पारेको असरका कारण योजनाले लिएका कतिपय लक्ष्यहरू हासिल हुन सकेनन् । सडक तथा अन्य यातायात पूर्वाधारमा पनि न्यून उपलब्धि हासिल भएको छ । यिनै कारणहरूले गर्दा दिगो विकासका लक्ष्यहरू हासिल गर्ने कार्य थप चुनौतीपूर्ण बनेको छ आयोगको भनाइ छ । पन्ध्रौं योजना अवधिमा आधारभूत मूल्यमा ९६ प्रतिशतको औसत आर्थिक वृद्धिदर हासिल गर्ने लक्ष्य रहेकोमा कोभिड१९ महामारीको कारण योजनाको पहिलो वर्ष नै आर्थिक वृद्धिदर २४ प्रतिशतले ऋणात्मक रहन गयो । कोभिड महामारीपछि पुनरुत्थानतर्फ अग्रसर भएको अर्थतन्त्रमा रुसयुक्रेन युद्धले थप चुनौती सिर्जना गर्यो । बाह्य प्रभावका साथै आन्तरिक संरचनागत समस्या समेतको कारण योजनाको दोस्रो र तेस्रो वर्षमा आर्थिक वृद्धिदर क्रमशः ३८ प्रतिशत र ५५ प्रतिशत रह्यो भने चौथो वर्ष २२ प्रतिशत रहेको अनुमान गरिएको छ । यस अनुरुप योजनाको पहिलो चार वर्षको औसत आर्थिक वृद्धिदर २४ प्रतिशतमा सीमित हुने देखिन्छ । आधार वर्ष २०७५७६ मा कुल गार्हस्थ्य उत्पादनमा कृषि क्षेत्रको योगदान २५६ प्रतिशत, उद्योग क्षेत्रको योगदान १४३ प्रतिशत र सेवा क्षेत्रको योगदान ६०१ प्रतिशत रहेको थियो भने आर्थिक वर्ष २०७९८० मा त्यस्तो योगदान क्रमशः २४६ प्रतिशत, १३० प्रतिशत र ६२४ प्रतिशत रहेको अनुमान छ । विप्रेषण, सेवा व्यापार र सरकारी खर्चले सेवा क्षेत्रको विस्तार गर्न सहयोग पुर्याएको छ । योजनाले आर्थिक वर्ष २०७९८० मा प्रतिव्यक्ति राष्ट्रिय आय १४५६ अमेरिकी डलर पुर्याउने लक्ष्य लिएकोमा १४१० अमेरिकी डलर पुगेको छ । गरिबीको रेखामुनि रहेको जनसंख्या आव २०७९८० सम्ममा ११२ प्रतिशतमा घटाउने लक्ष्य राखिएकोमा १५३ प्रतिशतमा घटेको अनुमान छ । बहुआयामिक गरिबी २८६ प्रतिशतबाट १७४ प्रतिशतमा घटेको छ । यस अवधिमा योजनाले परिलक्षित गरेका सामाजिक सूचकहरूको लक्ष्य प्राप्ति मिश्रित छ । जन्म हुँदाको अपेक्षित आयु, पाँच वर्षमुनिको बाल मृत्युदर, किशोरी अवस्थाको प्रजनन् दर, आधारभूत तह (कक्षा १८) को शिक्षामा खुद भर्ना दर, इन्टरनेटमा पहुँच प्राप्त जनसंख्याको प्रतिशत, विद्युत्मा पहुँच प्राप्त जनसंख्याको प्रतिशत, मानव विकास सूचकांक, आधारभूत खानेपानी पुगेको जनसंख्याको प्रतिशतलगायतका सूचकमा प्राप्त उपलब्धिहरू सन्तोषजनक छन् । सामाजिक क्षेत्र तर्फका कतिपय उपक्षेत्रमा कोभीड१९ महामारीले पारेको असरका कारण योजनाले लिएका कतिपय लक्ष्यहरू हासिल हुन सकेनन् । सडक तथा अन्य यातायात पूर्वाधारमा पनि न्यून उपलब्धि हासिल भएको छ । यिनै कारणहरूले गर्दा दिगो विकासका लक्ष्यहरू हासिल गर्ने कार्य थप चुनौतीपूर्ण बनेको छ । उपाध्यक्ष डा श्रेष्ठकै पालाको १४ औं योजना राष्ट्रिय योजना आयोगका तत्कालीन उपाध्यक्ष डा मीनबहादुर श्रेष्ठकै पालामा आर्थिक वर्ष २०७६७७२०८०८१ लाई समेटिने गरी ल्याएका पन्ध्रौं योजना ल्याइएको थियो । यो योजनाले उत्पादनशील रोजगारी उन्मुख र न्यायपूर्ण वितरण सहितको उच्च आर्थिक वृद्धिद्वारा गरिबी द्रुतरूपमा न्यूनीकरण गर्दै आर्थिक सामाजिक रूपान्तरण गर्ने उद्देश्य लिएको थियो । सो अनुरूप ७२ प्रतिशत औसत आर्थिक वृद्धिदरको लक्ष्य रहेकोमा आव २०७३७४ मा ७७ प्रतिशत, आव २०७४७५ मा ६३ प्रतिशत र आव २०७५७६ मा ६८ प्रतिशत गरी वार्षिक औसत ६९ प्रतिशत उच्च आर्थिक वृद्धि भएको थियो । क्षेत्रगत आधारमा यस अवधिमा कृषि क्षेत्रको कुल मूल्य अभिवृद्धि वार्षिक औसत ४२ प्रतिशत र गैरकृषि क्षेत्रको ८ प्रतिशत रहेको थियो । योजना अवधिमा कुल सरकारी खर्च रू ३० खर्ब ३४ अर्ब ९२ करोड भएको थियो । योजनाको पहिलो, दोस्रो र तेस्रो वर्षमा कुल गार्हस्थ्य उत्पादनको अनुपातमा सार्वजनिक खर्च क्रमशः ३१३, ३५९ र ३१६ प्रतिशत रहेको छ। विगतभन्दा तीव्र रूपमा भइरहेको आर्थिक विस्तार एवं वित्त नीति र मौद्रिक नीतिबीच उचित तालमेलका कारण मुद्रास्फीति न्यून रहन गएको छ । १६ औं योजनाका विशेषता सूक्ष्म क्रियाकलापहरू सहितको विस्तृत योजना नभई राष्ट्रिय विकासको समग्र दिशा र गति देखाउने सांकेतिक योजना (इन्डिकेटिभ प्लान) को स्वरूपमा तर्जुमा गरिएको, विषय क्षेत्रगत (थेमेटिक) स्वरूपमा योजनाका परिच्छेदहरू निर्धारण गरिएको, अतिरिक्त मेहनत गर्दा प्राप्त हुन सक्ने गरी कार्यान्वयनयोग्य, तोकिएका लक्ष्य हासिल गर्न सकिने, उपलब्धिका नतिजा सूचक मापन गर्न सकिने, साथै नागरिकमा आशा र भरोसा सिर्जना गर्न सक्ने किसिमबाट तर्जुमाको प्रयास भएको, सरोकारवाला व्यक्ति र निकायहरूबीचको अधिकतम छलफल तथा अन्तरक्रियाका आधारमा तयार गरिएको, सरकारको आगामी वर्षको वार्षिक बजेट तथा कार्यक्रम तर्जुमाको साथै प्रदेश र स्थानीय तहका योजना निर्माणको समयलाई समेत ध्यानमा राखी २०८१ वैशाख महिना भित्र नै सोह्रौं योजनालाई अन्तिम स्वरूप दिनेगरी कार्य अघि बढाइएको । समष्टिगत रणनीति विकासका सबै क्षेत्र तथा आयाममा देखिएका संरचनागत अवरोधहरूको पहिचान, सम्बोधन र निराकरण गर्दै उत्पादन, उत्पादकत्व तथा प्रतिस्पर्धात्मक क्षमता अभिवृद्धि गर्ने । संघ, प्रदेश र स्थानीय तीनै तह तथा सरकारी, निजी, सहकारी र गैरसरकारी क्षेत्र एवं विकास साँझेदार बीचको अन्तरसम्बन्ध र कार्यात्मक क्षमतालाई मजबुत तुल्याउँदै दिगो विकास योजना कार्यान्वयन गर्ने । विकासका सबै क्षेत्र तथा आयाममा लैंगिक मूलप्रवाहीकरण, आधुनिक प्रविधिको प्रयोग, वातावरण संरक्षण र विपद्् जोखिम न्यूनीकरणलाई आन्तरिकीकरण गर्ने । अध्ययन, अनुसन्धान तथा तथ्यमा आधारित नीति निर्माण एवं विकासका कार्यक्रम कार्यान्वयन गर्ने । दर्जन बढी क्षेत्रमा संरचनात्मक रूपान्तरण समष्टिगत आर्थिक आधारहरूको सबलीकरण र उच्च आर्थिक वृद्धि उत्पादन, उत्पादकत्व तथा प्रतिस्पर्धात्मक क्षमता अभिवृद्धि उत्पादनशील रोजगारी, मर्यादित श्रम र दिगो सामाजिक सुरक्षा स्वस्थ, शिक्षित र सीपयुक्त मानव पुँजी निर्माण गुणस्तरीय भौतिक पूर्वाधार विकास एवं सघन अन्तरआबद्धता योजनाबद्ध, दिगो र उत्थानशील सहरीकरण तथा बस्ती विकास लैंगिक समानता, सामाजिक न्याय तथा समावेशी समाज प्रादेशिक तथा स्थानीय अर्थतन्त्रको सुदृढीकरण र सन्तुलित विकास गरिबी तथा असमानता न्यूनीकरण र समतामूलक समाज निर्माण प्रभावकारी वित्त व्यवस्थापन तथा पुँजीगत खर्च क्षमता वृद्धि शासकीय सुधार तथा सुशासन प्रवर्द्धन जैविक विविधता, जलवायु परिवर्तन र हरित अर्थतन्त्र अतिकम विकसितबाट विकासशील राष्ट्रमा सहज स्तरोन्नति तथा दिगो विकास लक्ष्य कार्यान्वयन । समष्टिगत आर्थिक आधारहरूको सबलीकरण र तीव्रत्तर आर्थिक वृद्धि अर्थतन्त्रका प्रमुख क्षेत्रहरूको सुदृढीकरण, उत्पादन तथा उत्पादकत्व अभिवृद्धि र रोजगारी सिर्जनालाई प्रोत्साहन, उत्पादनमूलक उद्योगको संरक्षण र विकास, प्रतिस्पर्धी बजार तथा आपूर्ति व्यवस्थापन, राजस्व प्रणालीको संरचनागत सुधार, सार्वजनिक ऋणको कुशल व्यवस्थापन र विवेकशील उपयोग, सार्वजनिक स्रोतलाई अधिकतम प्रतिफल दिने, साथै निजी क्षेत्रको लगानीलाई प्रोत्साहन गर्ने क्षेत्रमा केन्द्रित, औद्योगिक तथा पर्यटन प्रवर्द्धन र विकास, वैदेशिक सहायताका नयाँ स्रोतसम्मको पहुँच तथा नयाँ औजारहरूको उपयोग, आयात व्यवस्थापन र निर्यात प्रवर्द्धनमूलक नीति तथा कार्यक्रम प्रवर्द्धन, उत्पादनशील क्षेत्रमा बाह्य लगानी र आधुनिक प्रविधाई प्रोत्साहन, विनिमय प्रणालीको सुदृढीकरण, विप्रेषण आप्रवाहको व्यवस्थापन; अवैध कारोबारमा नियन्त्रण; अनौपचारिक क्रियाकलापको औपचारिकीकरण, वित्तीय बजारमा आम नागरिकको सहज पहुँच अभिवृद्धि, उत्पादनशील एवं दिगो विकास मैत्री क्षेत्रमा कर्जा परिचालनलाई प्रोत्साहन, सार्वजनिक संस्थानको पुनर्संरचना र सुधार, अनुमानयोग्य तथा खर्च आवश्यकता र क्षमतामा आधारित वित्त हस्तान्तरण, सहकारी क्षेत्रको नियमन तथा सुदृढीकरण , उत्पादन, उत्पादकत्व तथा प्रतिस्पर्धात्मक क्षमता अभिवृद्धि कृषि योग्य भूमिको सदुपयोग, सार्वजनिक जमिनलाई समेत कृषि उत्पादनमूलक कार्यमा उपयोग, कृषिजन्य क्षति न्यूनीकरण तथा मानव र वन्यजन्तु द्वन्द्व निवारण, सिँचाइ सुविधाको सहज उपलब्धता र उत्पादकत्व अभिवृद्धि, कृषिको व्यवसायीकरण र आकर्षण अभिवृद्धि, देशभित्रै रासायनिक मल कारखाना स्थापनाको कार्यलाई द्रुतता, उत्पादन र रोजगारी वृद्धि गर्न नयाँ मोडेलमा आधारित कार्यक्रम, अन्तर्राष्ट्रिय व्यापार विविधिकरण र सन्तुलन, उद्योगमा पर्याप्त लगानी अभिवृद्धि, सञ्चालनमा सहज वातावरण, प्राकृतिक स्रोत र साधनको विवेकसम्मत व्यावसायिक उपयोग, साना, मझौला तथा घरेलु उद्योगको विकास र प्रबर्द्धन, जलविद्युत् उत्पादन र प्रसारण लाइन निर्माण; नवीकरणीय ऊर्जाको प्रबर्द्धन, पर्यटन पूर्वाधार विकास र पर्यटकीय गन्तव्यको प्रबर्द्धन । उत्पादनशील रोजगारी, मर्यादित श्रम र दिगो सामाजिक सुरक्षा स्वदेशमा रोजगारीका अवसर सिर्जना, विद्यमान कार्यक्रमहरूको पुनर्संरचना, प्राविधिक तथा व्यावसायिक सिप विकासमा जोड, श्रम व्यवस्थापनमा सुधार र मर्यादित श्रम प्रबर्द्धन, वैदेशिक रोजगारीको व्यवस्थापन, वैदेशिक रोजगारबाट फर्केका युवाका लागि विशेष कार्यक्रम, विदेशबाट फर्केका श्रमशक्तिको ज्ञान, सीप, अनुभव र पुँजीको उत्पादनशील क्षेत्रमा उपयोग, युवा जनशक्ति परिचालन र क्षमता वृद्धिका लागि राष्ट्र निर्माणमा लाख युवा कार्यक्रम, श्रम सम्झौता एवं कूटनीतिक नियोगको सुधार, वैकल्पिक रोजगारीका अवसर अभिवृद्धि, योगदानमूलक सामाजिक सुरक्षाको प्रबर्द्धन र दिगो व्यवस्थापन, सामाजिक सुरक्षा व्यवस्थालाई जीवनचक्रमा आधारित एकीकृत कार्यक्रम, आन्तरिक पुँजी परिचालनमार्फत उत्पादन चक्रको सक्रियता अभिवृद्धि । स्वस्थ्य, शिक्षित र सीपयुक्त मानव पुँजी निर्माण आधारभूत स्वास्थ्य सेवामा सर्वव्यापी, निःशुल्क र समतामूलक पहुँच प्रवर्द्धन; विशेषज्ञ र विशिष्टीकृत स्वास्थ्य सेवालाई स्वास्थ्य बिमासँग आबद्धता, गुणस्तरीय, भरपर्दो, सुदृढ तथा एकीकृत स्वास्थ्य प्रणाली र सिपयुक्त जनशक्तिको विकास, सामुदायिक स्वास्थ्य सेवाको सुदृढीकरण, सुरक्षित मातृत्व तथा बाल स्वास्थ्य संस्था प्रबर्द्धन, औषधि, औषधिजन्य सामग्री तथा खोपको उत्पादनमा आत्मनिर्भरता अभिवृद्धि, राष्ट्रिय जनशक्ति विकास योजना निर्माण र जनसांख्यिक लाभको सदुपयोग, सबै स्थानीय तहमा प्रारम्भिक बाल विकास, आगामी १० वर्षका लागि मानव स्रोतको आवश्यकता प्रक्षेपण, दक्ष जनशक्ति उत्पादन तथा शिक्षा र सीप विकासमा जोड, मौलिक ज्ञान र प्रविधिको प्रबर्द्धनका लागि उच्च शिक्षा, विश्वविद्यालय अनुदान आयोगको रूपान्तरण (उच्चस्तरीय शैक्षिक अनुगमन प्राधिकरण), विश्वविद्यालयहरूको पुनःसंरचना र गुणस्तरीयता अभिवृद्धि, उच्च शिक्षामा बाह्य विश्वविद्यालयसँगको आवद्धता र विदेशी विद्यार्थी आकर्षण, शिक्षा र सीपलाई उत्पादन र बजारसँग आबद्धता तथा पाठ्यक्रममा सुधार; उच्च शिक्षामा शैक्षिक क्यालेन्डरको सुनिश्चितता, शारीरिक तन्दुरूस्ती तथा सदाचारी युवाका लागि खेलकुद पूर्वाधार निर्माण तथा विकास । गुणस्तरीय पूर्वाधार एवं एकीकृत यातायात प्रणाली राष्ट्रिय एकीकृत यातायात प्रणाली विकास, डिजिटल नेपाल फ्रेमवर्कको प्रभावकारी कार्यान्वयन, हुलाक पूर्वाधारको पुनर्संरचना एवं रूपान्तरण, पुरातात्विक सम्पदाहरूको पहिचान एवं संरक्षण, ग्रामीण विकास तथा स्थानीय तहको पूर्वाधार सुदृढीकरण, पूर्वाधार निर्माणमा निजी क्षेत्रको सहभागिता तथा लगानी वृद्धि, भियाविलिटी ग्याप फन्डको सहज उपलब्धता, सुरक्षित सहरी सडक, आवास, तथा बस्ती विकास, सार्वजनिक यातायात सञ्चालनमा राज्यको भूमिका अभिवृद्धि, जलस्रोतको बहुउपयोगमा प्राथमिकता, राष्ट्रिय गौरवका आयोजनाको निर्माण कार्यमा द्रुतता र सम्पन्न, प्राकृतिक तथा सामाजिक पूर्वाधार विकास, जल तथा पूर्वानुमान प्रणालीको वैज्ञानिकीकरण । आधुनिक, दिगो र व्यवस्थित सहरीकरण तथा बस्ती विकास राष्ट्रिय तथा प्रादेशिक सहरी प्रणालीको सुदृढीकरण; नयाँ सहर आयोजनाको मध्यावधि समीक्षासहित संभावनायुक्त स्थानको योजनावद्ध विकास; ठूला सहरहरूमा एकीकृत सहरी पूर्वाधार (युटिलिटी करिडोर) विकास; बसोबास क्षेत्र सुधार र शहरी पुनरुत्थान, एकीकृत बस्ती विकास, जोखिमयुक्त बस्ती स्थानान्तरण, सुकुमबासी वस्तीको व्यवस्थापन; सहरी गरिब, मजदुर र विद्यार्थी लक्षित सामाजिकसहकारी आवास तथा व्यवस्थित भाडाको आवास निर्माण; आन्तरिक बसाइँसराइको प्रकृति अध्ययन र आप्रवासनको व्यवस्थापन, जाजरकोट भूकम्पको पुनः निर्माण, नेपालको पश्चिमी पहाडी क्षेत्रको २० जिल्लाको आवास स्तोरन्नति, विपद्् जोखिम न्यूनीकरण र जलवायु अनुकूलनको आन्तरिकीकरण; सबैका लागि सुरक्षित र पर्याप्त खानेपानी, सरसफाइ र ढल व्यवस्थापन; नदी र नदी किनारको वातावरण सुधार; खुला क्षेत्रहरूको अभिलेखीकरण, संरक्षण र प्रवर्द्धन; उत्पादन घटाउने, पुनः प्रयोग गर्ने र श्रोतमा वर्गीकरणसहित चक्रीय प्रयोगबाट फोहरमैलाको वैज्ञानिक व्यवस्थापन, ग्रामीणसहर संयोजन र अन्तरआबद्धता, सहरी जल सुरक्षाका लागि क्षेत्रीय, बस्ती, समुदाय र परिवारस्तरमा जलसञ्चय एवं भूमिगत पुनर्भरण (रिचार्ज) गरी सहरी जल व्यवस्थापनको दिगो पूर्वाधार विकास, अन्तर क्षेत्रगत समन्वय र शहरी सुशासनः सहरी कानुनको तर्जुमा, काठमाडौंं उपत्यका विकास प्राधिकरण लगायत संस्थागत सुधार । लैंगिक समानता, सामाजिक समावेशीकरण र परिचालन लैंगिक सशक्तीकरण एवं सामाजिक समावेशीकरणको आन्तरिकीकरण, मूलप्रवाहीकरण र स्थानीयकरण, तहगत साँझेदारीमा अनाथ बालबालिका, हिंसापीडित महिला र ज्येष्ठ नागरिकका लागि एकीकृत सेवा ग्राम, महिलाको नेतृत्व विकास र हरित अर्थतन्त्र सहितको महिला उद्यमशीलता, आर्थिक सशक्तीकरण, अर्थपूर्ण परिचालन र सहभागिताको सुनिश्चतता, तथ्य एवं प्रमाणमा आधारित सूचना व्यवस्थापन र नतिजामूलक अनुगमन तथा मूल्यांकन प्रणाली, सामाजिक जागरण तथा सचेतनामूलक अभियान र न्याय प्रणालीमा सुधार, अपांगता भएका व्यक्ति, ज्येष्ठ नागरिक, बालबालिका तथा लैंगिक मैत्री पूर्वाधार निर्माण, सामाजिक तथा गैरसरकारी संस्था परिचालन, संस्थागत सुशासन र सुदृढीकरण, आधारभूत सेवा प्रवाहको सुनिश्चितता प्रबर्द्धन र सामाजिक सुरक्षाको दिगो विकास, खास जाति, भाषा, संस्कृतिको संरक्षण, उपयोग र प्रबर्द्धन, उद्धार, राहात, पुनस्र्थापना तथा सामाजिक एकीकरणको प्रभावकारिता वृद्धि, ग्रामीण महिलालाई उत्पादन तथा रोजगारीसँग आबद्ध गरी उत्पादन, ब्राण्डिङ तथा बजार व्यवस्थापन, लक्षित समुदाय केन्द्रित नवीनतम अवधारणा एवं प्रविधिको विकास । प्रादेशिक तथा स्थानीय अर्थतन्त्रको सुदृढीकरण र सन्तुलित विकास संघीयताको सबलीकरण; बाँकी कानुनको निर्माण, अधिकारको थप स्पष्टता र जनशक्ति व्यवस्थापन, प्रदेश तथा स्थानीय तहको सम्भाव्यता र विशिष्टताको नक्सांकन एवं प्रवर्द्धन, प्रादेशिक तथा स्थानीय विशिष्टतामा आधारित उत्पादन र उत्पादकत्व अभिवृद्धि, प्रदेश तथा स्थानीय तह विशेष लगानी र प्रोत्साहन, प्रादेशिक सन्तुलन र समन्यायिक विकास, समग्र विकासको अवस्था, आवश्यकता र सम्भावनाको प्रदेशगत विस्तृत विवरण तयारी । गरिबी तथा असमानता न्यूनीकरण र समतामूलक समाज निर्माण राज्य सुविधा परिचयपत्र वितरण; शिक्षा, स्वास्थ्य र रोजगारीमा गरीब घरपरिवारको पहुँच वृद्धिमार्फत गरिबी निवारण, सामाजिक सुरक्षा सञ्जालमा सबै नागरिकलाई आबद्धता, गरिबी निवारण तथा असमानता न्यूनीकरण लक्षित रोजगारीका अवसर विस्तार, समाजवाद उन्मुख अर्थतन्त्र र प्रणाली विकास, आधारभूत वस्तु तथा सेवामा समतामूलक पहुँच, जोखिम न्यूनीकरणका लागि बिमाको विस्तार विपद्् व्यवस्थापन; आधारभूत वस्तुमा आत्मनिर्भर, खाद्य सुरक्षा, खाद्यान्न उत्पादन र भण्डारण, उत्पादन र रोजगार केन्द्रित तथा एकीकृत कृषि विकास प्रबर्द्धन, वित्तीय पहुँच अभिवृद्धि र आयआर्जनका अवसरको विस्तार, सामाजिक सुरक्षाको माध्यमवाट गरिबी निवारण, सामाजिक तथा संस्कृतिक रूपान्तरण, नतिजामूलक अनुगमन तथा मूल्यांकन प्रणाली । प्रभावकारी वित्त व्यवस्थापन तथा पुँजीगत खर्च क्षमता अभिवृद्धि राजस्व प्रशासन र प्रणालीको सुदृढीकरण, वित्तीय स्रोत परिचालनमा सुधार, प्राकृतिक स्रोतमार्फत वित्त परिचालन, बिनियोजन कुशलता र खर्चको प्रभावकारिता अभिवृद्धि, चालु खर्च व्यवस्थापन गर्नेगरी कृत्रिम बौद्धिकता (एआई) को प्रयोग, पुँजीगत खर्च क्षमता अभिवृद्धि, एकीकृत विकास कानुन तर्जुमा, निर्माण व्यवसायीको मनोवल अभिवृद्धि, आयोजना सुशासन; आयोजना व्यवस्थापन तथा ठेक्का व्यवस्थापन क्षमता अभिवृद्धि, आयोजना व्यवस्थापन सुदृढीकरण र आयोजनाको कार्यान्वयनमा कार्यसम्पादन सम्झौता, अन्तरसरकारी वित्तको प्रभावकारिता अभिवृद्धि, वित्तीय हस्तान्तरणको रकम निष्क्रिय नरहने व्यवस्था, सार्वजनिक ऋणको उत्पादनमूलक उपयोग, परियोजना विशेष विकास ऋणपत्र, एकीकृत पूर्वाधार विकास प्रणालीको अवलम्बन, राष्ट्रिय गौरव र रणनीतिका आयोजनामा प्रक्रियागत सुधार र सम्पन्न, सार्वजनिक कोषहरूको एकीकरण र स्रोतको विस्तार, बिमासम्बन्धी सचेतना वृद्धि; बिमाको पहुँच र दायरा विस्तार, अनौपचारिक आर्थिक क्रियाकलापको औपचारिक अर्थतन्त्रमा आवद्धता, आयोजना विकास तथा निर्माणमा सार्वजानिकनिजी साँझेदारी अभिवृद्धि । शासकीय सुधार तथा सुशासन अभिवृद्धि  भ्रष्टाचार नियन्त्रण र आयोजनाको प्रविधिक परीक्षणको प्रभावकारिता, मानव अधिकार प्रवर्द्धन र समतामूलक समावेशी विकास, न्यायिक प्रशासन प्रणालीमा सुदृढीकरण, सहकारी क्षेत्रको सबलीकरण; सिद्धान्त र अवधारणाको अनुशरणमा जोड, सीमाक्षेत्रको अभिलेखीकरण र नियमन व्यवस्थामा प्रभावकारी नैतिकता र सदाचारिताको प्रबर्द्धन । जैविक विविधता, जलवायु परिवर्तन र हरित अर्थतन्त्र  वन सम्पदाको संरक्षण, उपयोग र उपयुक्त व्यवस्थापन, एकद्धार प्रणालीबाट नयाँ वनक्षेत्रको विकास, पर्यावरणीय सन्तुलन, विपद् उत्थानशीलता र सामुदायिक सक्रियता; विपद्मैत्री पूर्वाधार विकास, जडिबुटी तथा काष्ठजन्य उत्पादन र निर्यात प्रबर्द्धनमार्फत विदेशी मुद्रा आर्जन, जैविक विविधताको दिगो संरक्षण, वन्यजन्तु र मानवबिचको द्वन्द्व न्यूनीकरण । अतिकम विकसित मुलुकबाट स्तरोन्नति तथा दिगो विकास लक्ष्य प्राप्ति स्तरोन्नतिसम्बन्धी सहज स्थानान्तरण रणनीति (स्मुथ ट्रान्जिसन स्ट्राटेजी) सबै तह र निकायबीचको समन्वयमा प्रभावकारी कार्यान्वयन, प्रतिव्यक्ति राष्ट्रिय आय अभिवृद्धि, सीपयुक्त श्रम उत्पादन र लगानी प्रबर्द्धन, स्तरोन्नति केन्द्रित व्यापार वार्ता तथा सम्झौता र निर्यात गन्तव्य देशहरूको विविधीकरण, छुट सुविधा र द्विपक्षीय सहायता निरन्तरताका लागि पहल तथा सघन वार्ता प्रणाली, निर्यातयोग्य वस्तु तथा सेवाको प्रतिस्पर्धी क्षमता अभिवृद्धि, सेवा व्यापार प्रबर्द्धन र बौद्धिक सम्पत्ति संरक्षण । जलवायु कोष प्रबर्द्धन, जलवायु अनुकूलन र विपद्् जोखिम व्यवस्थापन, दिगो विकास लक्ष्यको स्थानीयकरण; निजी क्षेत्र तथा समुदायमा दिगो विकासको प्रबर्द्धन, तहगत, निकायगत तथा क्षेत्रगत साँझेदारी र समन्वय एवं आर्थिक कूटनीति प्रबर्द्धन, पुनरावलोकन भएका दिगो विकासका सूचकको अभिमुखीकरण र कार्यान्वयन, समावेशीकरण र एकीकरणः कसैलाई पनि पछाडि नछोडौं (लिभिङ नो वान विहाइन्ड (एलएनओबी) अवधारणा प्रवर्द्धन । जलवायु कोष प्रबर्द्धन, जलवायु अनुकूलन र विपद्् जोखिम व्यवस्थापन, दिगो विकास लक्ष्यको स्थानीयकरण, निजी क्षेत्र तथा समुदायमा दिगो विकासको प्रबर्द्धन, तहगत, निकायगत तथा क्षेत्रगत साँझेदारी र समन्वय एवं आर्थिक कूटनीति प्रबर्द्धन, पुनरावलोकन भएका दिगो विकासका सूचकको अभिमुखीकरण र कार्यान्वयन, समावेशीकरण र एकीकरणः कसैलाई पनि पछाडि नछोडौं अवधारणा प्रबर्द्धन ।"
"पाल्पामा जीप दुर्घटना : २ जनाको मृत्यु, १३ घाइते",रामपुर : पाल्पाको निस्दी गाउँपालिका४ मतियारडाँडास्थित भित्री सडकमा यात्रुवाहक जीप दुर्घटना हुँदा दुई जनाको मृत्यु भएको छ । दुर्घटनामा निस्दी४ मित्याल बेलखरका राजीव सुनारी र निस्दी४ मित्याल घ्याङसिबासका तेजन सोमैको मृत्यु भएको जिल्ला प्रहरी कार्यालय पाल्पाका प्रहरी नायब उपरीक्षक सुगन्ध श्रेष्ठले बताए। दुर्घटनामा सात वर्षीय सुनारी र १६ वर्षीय सोमैको उपचारको क्रममा मध्यविन्दु जिल्ला अस्पताल कावासोती नगरपालिका डण्डा (नवलपरासी पूर्व) मा गए राति मृत्यु भएको हो । दुर्घटनामा घाइते भएका १३ जनाको चितवन मेडिकल कलेजमा उपचार भइरहेको छ । प्रहरीका अनुसार बुधबार साँझ नवलपरासी (बर्दघाट सुस्ता पूर्व) अरुणखोलाबाट पाल्पा निस्दी गाउँपालिका३ खादरतर्फ आउँदै गरेको लु१ज ३३२४ नम्बरको जीप दुर्घटना भएको हो । दुर्घनाग्रस्त जीपमा चालकसहित १५ जना सवार थिए ।
"बैतडीमा व्यवसायीक कफी खेती, उद्योगमन्त्रीले गरे शुभारम्भ","बैतडी : नेपालमा व्यवसायीक कफी खेतीको शुभारम्भ गरिएको छ । बैतडी पुगेर उद्योग वाणिज्य तथा आपूर्तिमन्त्री दामोदर भण्डारीले व्यवसायीक कफी खेतीको शुभारम्भ गरेका हुन् । युरोपियन युनियनको प्राविधिक तथा आर्थिक सहयोगमा नेपालमा यस वर्षदेखि कफी खेती शुभारम्भ गर्ने कार्यक्रमअन्तरगत बैतडीबाट यस कार्यक्रमको शुभारम्भ गरिएको उद्योग बाणिज्य तथा आपूर्ति मन्त्रालयका सहसचिव बाबुराम अधिकारीले जानकारी दिए । कफी समुद्री सतहको ८ सयदेखि १६ सय मिटरको उचाईमा फल्ने भएकाले नेपालमा यसको राम्रो सम्भावना रहेको सहसचिव अधिकारीले बताए । बैतडीबाट यस कार्यक्रमको सुरुवात गरिएको र देशका अन्य जिल्लाहरूमा पनि यो कार्यक्रमको थालनी गरिने सहसचिव अधिकारीले बताए । बैतडीको पाटनमा कफी खेती रोपण कार्यक्रमको शुभारम्भ गर्दै उद्योग वाणिज्य तथा आपूर्ति मन्त्री दामोदर भण्डारीले कफी खेतीको विकास प्रशोधन र प्रवद्र्धन गरी आयआर्जन र गरिबी न्युनिकरणमा ठोस उपलब्धी हासिल गर्न यस कार्यक्रमबाट टेवा पुग्ने विश्वास व्यक्त गरे । नेपालमा कफीको माग विस्तार भइरहेको छ,नेपालमा घरेलु उत्पादनबाट अपूर्ति हुन सकेको छैन,मन्त्री भण्डारीले भने,कफीको बजारीकरणमा कुनै समस्या हुँदैन,उत्पदानलाई व्यवासायिक र परिणामयुक्त बनाउन आवश्यक देखिएको छ। ' पहिलो चरणमा बैतडीको पाटन नगरपालिका र डिलासैनी गाउँपालिकामा नमुनाको रुपमा यो कार्यक्रम कार्यान्वयन हुने बताइएको छ ।"
शैक्षिक सुधारमा इमानदारी,"सबैभन्दा पहिले नैतिकता र इमान्दारिताको शिक्षा दिनु जरुरी छ। कर्तव्य र दायित्वको बोध गराउनु आवश्यक छ। एउटा राज्यभित्र कानुनअनुसार दर्ता भएका कुनै पनि राजनीतिक दलको सदस्य बन्नु वा एउटा कुनै दललाई समर्थन गर्छु वा शुभचिन्तक बन्नु लोकतान्त्रिक वा प्रजातान्त्रिक व्यवस्थामा अन्यथा हुँदै होइन। हो, सरकारी वा निजी जेसुकै होस्, कुनै पेसामा संलग्न भएर उक्त पेसाबाट आर्थिक सुविधा लिएर उक्त पेसाप्रति जिम्मेवार नभएर, तोकिएको समयसम्म काम नगरेर कुनै एक राजनीतिक दलकै प्रचारप्रचारमा हिँड्नु भने उसको इमान्दारिता र नैतिकताविपरीत हो। यद्यपि कानुनले वर्जित गरेको छ भने त्यो कानुनविपरीत पनि हो। कानुन बनाउँदैमा सबै समस्या समाधान हुँदैनन् र कारबाही गरेरै सबै सुधार पनि हुँदैन। सबैभन्दा पहिले त नैतिकता र इमान्दारिताको शिक्षा दिनु जरुरी छ। कर्तव्य र दायित्वको बोध गराउनु आवश्यक छ। त्यो सबै शिक्षाको माध्यमबाट गराउन सकिन्छ। यो रातारात परिवर्तन हुने कुरा पनि होइन तर स्पष्ट नीति नियमहरू बनाएर सुरुआत भने गर्न सकिन्छ, सुधारका गोरेटाहरू निर्माण गर्न सकिन्छ। एउटा कुनै सरकारी सुविधा लिएको पेसा र व्यवसायमा संलग्न व्यक्ति चाहे त्यो शिक्षक होस् चाहे कर्मचारी, राजनीतिक दलको झन्डा बोकेर हिँड्नुपर्ने बाध्यता किन परेको होला ? शिक्षा र ज्ञान आर्जनमा ध्यान दिनुपर्ने विद्यार्थी पार्टीको झोला बोकेर भ्रातृ संगठन किन बन्नु परेको होला ? मजदुरहरू, पत्रकारहरू, साहित्यकारहरू, व्यापारीहरूले राजनीतिक दलपिच्छेका संगठन किन बनाउन परेको होला ? यसको कारक तŒव पहिचान गर्नुपर्ने आवश्यकता देखिन्छ। यसका प्रमुख कारणहरू देशको आर्थिक अवस्था, रोजगारीको अवस्था, पेसा तथा तथा व्यवसायको सुरक्षा अवस्था, लामो समयदेखि सरकारको अस्थिरता, देशमा व्याप्त भ्रष्टाचार, बेथिति, सुशासनको अभाव नै हुन्। जब पेसाकर्मीहरूमा सुरक्षाको अभाव हुन्छ वा उनीहरूको उन्नति प्रगति वा अवसरको खोजीमा निष्पक्षताको विश्वास हुँदैन तब उनीहरू कुनै न कुनै राजनीतिक दलको संरक्षणमा जानै पर्छ, यो उनीहरूको परिस्थितिजन्य बाध्यता हो। अहिलेका वर्तमान शिक्षामन्त्री सुमना श्रेष्ठले कुनै पनि शिक्षक राजनीतिक दलको सदस्य भएको पाइएमा त्यसलाई शिक्षकबाट हटाइनेछ भने र सार्वजनिक पत्राचार गरेको सुनिन्छ। झट्ट हेर्दा कसैले यसलाई सस्तो लोकप्रियता पनि भने, कसैले गर्ने नसकिने कार्य पनि भने, कसैले ठाडो चुनौती पनि दिए। उनको मनसाय शिक्षा क्षेत्र सुधार गरौं भन्ने होला। त्यसमा इमान्दारिता पनि होला तर एउटा शिक्षकलाई राजनीतिक दलको सदस्य वा समर्थकबाट राजीनामा गराउँदैमा कसैलाई हटाउँदैमा समस्या समाधान होला ? कुनै पनि हालतमा हुँदैन। सबैभन्दा पहिला त शिक्षाको गुणस्तर विकासका लागि शिक्षक छनोट प्रक्रियादेखि शिक्षकको योग्यता, व्यवस्थापन समिति, पाठ्यक्रम, विद्यालयहरूमा पर्याप्त स्रोतसाधन, पूर्वाधारहरू र त्यसलाई सञ्चालन गर्ने विधि पद्धति निर्माण गर्नुपर्छ। यसरी निर्माण भएका विधि पद्धतिलाई चुनौती दिने, पालन नगर्ने, पठनपाठनमा प्रभाव पर्ने शिक्षकलाई जुनसुकै दलको आबद्धता किन नहोस्, कारबाही गर्न सक्नुपर्छ। जुन विद्यालय व्यवस्थापनको नियमित कार्यभित्र पर्छ। वर्षौंदेखि जमेर बसेको बेथितिको थुप्रो वर्तमान शिक्षामन्त्रीले सफा गर्न सक्नु होला ? सक्नु हुन्न किनकि उहाँको दलले सरकार चलाएको होइन, एउटा मन्त्रालय चलाएको हो। अहिले स्कुलहरू पालिकाको मातहतमा पर्छन्। त्यहाँ विभिन्न दलको नेतृत्व छ। उहाँका विचारमा ती पालिका सहमत नहुन सक्छन्। सरकारकै अन्य घटक त्यसमा सहमत नहुन सक्छन्। विधि पद्धतिलाई चुनौती दिने, पालन नगर्ने, पठनपाठनमा प्रभाव पर्ने शिक्षकलाई जुनसुकै दलको आबद्धता किन नहोस्, कारबाही गर्न सक्नुपर्छ। जुन विद्यालय व्यवस्थापनको नियमित कार्यभित्र पर्छ। वर्षौंदेखि जमेर बसेको बेथितिको थुप्रो वर्तमान शिक्षामन्त्रीले सफा गर्न सक्नु होला ? अमेरिका जस्तो प्रजातान्त्रिक देशमा कुनै पनि कर्मचारी शिक्षकहरू निर्धक्क साथ कुनै पार्टीको सदस्य बन्न वा शुभेच्छु बन्न सक्छन्। निर्वाचनमा खट्ने कर्मचारीसमेत पार्टी सदस्य रहेको संकेत चिह्न भएको परिचयपत्र लगाएर निर्वाचनमा खटेका हुन्छन्। त्यहाँ कुनै पार्टीको सदस्य रहेकै कारण त्यस्तो काम गर्न योग्य हुँदैन। यो कुरा सुनेको देखेको मात्र होइन, अमेरिकाको दुईतीन वटा राष्ट्रिय निर्वाचनमा मतदान स्थलमा काम गरेको अनुभव हो मेरो। त्यहाँ पार्टी सदस्यता सरकारले नै अनलाइन माध्यमबाट बन्न सहज बनाइदिएको हुन्छ। यो कुरा अमेरिकामा पढेकी माननीय मन्त्रीज्यूले पनि नबुझेको चाहिँ पक्कै होइन। राजनीतिक फाइदाकै लागि प्रचारबाजी गरिएको हो भने मेरो यसमा कुनै भनाइ छैन। हाम्रो संघीय प्रणालीमा शिक्षा क्षेत्रको सम्पूर्ण जिम्मेवारी प्रदेश तथा स्थानीय निकायलाई दिइनुपर्छ। त्यहाँ नै जिम्मेवार तथा सञ्चालन गर्न योग्य व्यक्तिको छनोट गरिनु पर्छ। पर्याप्त स्रोतको सुनिश्चितता गरिनु पर्छ। केन्द्रले स्पष्ट नीति नियम बनाएर सोको परिधिभित्र रहेर स्कुलहरू सञ्चालन गरिनुपर्छ। स्कुल सञ्चालन गर्ने समिति चाहिँ विभिन्न पार्टीको भागबन्डामा नियुक्त गर्ने तर शिक्षक भने दलमा नलागेको खोज्ने कहाँसम्मको न्यायसंगत होला ? विचारणीय छ। मन्त्रालयको परिपत्रले शिक्षकहरू कुनै दलको सदस्यता भए त्याग गर्लान् तर त्यसरी सदस्यता त्याग गर्दैमा शिक्षा क्षेत्रमा स्वतः सुधार होला त हुँदैन। गुणस्तरीय शिक्षाका व्यवधान धेरै छन्, तिनको खोजी गर्नुपर्छ। यद्यपि कुनै पनि दलको सदस्यता लिइनु मात्र शैक्षिक सुधारको बाधक होइन। नेपालको सबैभन्दा सुधार गर्नुपर्ने क्षेत्र भनेकै शिक्षा क्षेत्र हो। १२ कक्षासम्मका स्कुलहरूभन्दा कलेज विश्वविद्यालय मा विद्यार्थी भर्ना हुन छोडिसके। देशमै गुणस्तरीय शिक्षा नभएको कारण १२ कक्षा पास गरेका विद्यार्थीको पहिलो रोजाइ विदेश पढ्न जाने र उतै पलायन हुने भइसक्यो। सीपमूलक शिक्षा तथा रोजगारीको सुनिश्चितता नभएका कारण वैदेशिक रोजगारीका लागि युवा देश छोडेर जान थाले। पहिले यसतर्फ के कस्ता सुधार गर्न सकिन्छ ? योजनाहरू ल्याउनुस्। सबैभन्दा पहिले २०२८ सालमा बनेको शिक्षा ऐनलाई नै सुधार गर्नुस्। विश्वविद्यालयलाई विशुद्ध प्राज्ञिक थलोको रूपमा कसरी विकास गर्ने योजना ल्याउनुस्। विश्वविद्यालयका विद्यार्थीलाई निःशुल्क इन्टरनेट सुविधा तथा पाठ्यक्रमअनुसार पुस्तकहरू अनलाइन वा पीडीएफ डाउनलोड गरेर पढ्न सक्ने वातावरण बनाउनुस्। स्कुलमा पढाउने शिक्षक उत्पादन गर्ने शैक्षिक थलो, विश्वविद्यालयलाई सबैभन्दा पहिले सुधार गर्नुस्। सस्तो लोकप्रियता होइन, विश्वसनीयता वातावरण सिर्जना गर्नुस्। यो दलीय व्यवस्था हो। यो व्यवस्था रहेसम्म निर्दलीय सोच राख्नु हुँदैन। दलीय मान्यता प्रणालीबाट सबैले चल्नैपर्छ। यसका प्रणालीहरूलाई बलियो र कसिलो बनाउनै पर्छ। संघीयताको भावना र मर्मअनुसार सबैले चल्नैपर्छ। त्यसअनुसार नीतिनियमहरू बनाउनै पर्छ। सरकार गठबन्धनको छ, त्यसका पनि सीमा होलान्, त्यो पालन गर्नैपर्छ। त्यसैले प्रविधिमा आधारित विधिहरू निर्माण गर्नुस् र त्यसलाई कार्यान्वयन गर्नुस्, शिक्षा क्षेत्रको सुधार गर्न सकिन्छ। सुधार माथिबाट गर्दै जानुपर्छ, सबै सुधार हुन्छ। मुहान सफा गरेपछि नदीहरू सफा हुँदै जान्छन्, यो सत्य हो। यी सबै सुधारका लागि स्थिर सरकार चाहिन्छ। त्यसका लागि संविधानका बाधक धाराहरू परिवर्तन गर्नुपर्छ भने परिवर्तन गर्न नेपालमा सबै राजनीतिक दलहरू सहमत हुनै पर्छ। प्रयास त्यता गर्नुस् र सो कुरा जनतासमक्ष स्पष्ट विचारसहित लैजानुस्।"
जननेता मदन भण्डारी र जीवराज आश्रितको तस्बिरमा माल्यार्पण,"काठमाडौं : नेकपा (एमाले)ले आज जननेता मदन भण्डारी र जीवराज आश्रितको ३१ औँ स्मृति दिवस मनाएको छ। एमालेका तत्कालीन महासचिव भण्डारी र संगठन विभाग प्रमुख आश्रितको २०५० साल जेठ ३ गते अर्थात आजकै दिन चितवनको दासढुंगामा भएको रहस्यमय जीप दुर्घटनामा निधन भएको थियो ।एमालेले आज बिहान मदन नगर, बल्खुमा मदनआश्रित स्मृति कार्यक्रम गरेको छ। मदन नगरमा पूर्वराष्ट्रपति एवम् मदन भण्डारीकी पत्नी विद्यादेवी भण्डारी, एमाले अध्यक्ष केपी शर्मा ओलीलगायत पार्टीका शीर्ष नेताहरूले जननेता भण्डारी र आश्रितको तस्बिर र शालिकमा माल्यार्पण गरेका छन्। रहस्यमय जीप दुर्घटनामा उनीहरुको निधन भएपनि घटनाको छानबिन नभएको भन्दै पटकपटक आलोचना हुँदै आएको छ। षड्यन्त्र हो कि, दुर्घटना ? आशंका मेटाउन विभिन्न समयमा छानबिन आयोग गठन भए। आयोगले प्रतिवेदन तयार पार्यो। तर, सार्वजनिक भएनन्। एमालेका नेताहरूले मदन र आश्रितको षड्यन्त्रपूर्वक हत्या भएको दाबी अझै गर्दै आएका छन्। कसरी भयो घटना ? तत्कालीन नेकपा एमालेका महासचिव भण्डारी, संगठन विभागका प्रमुख आश्रित तथा गोरखा जिल्लासचिव ऋषि कट्टेल पोखराबाट चितवन, भरतपुरका लागि हिँडेका थिए। अमर लामा चालक रहेको बा अ च ८७९३ मा उनीहरू सवार थिए। ऋषि कट्टेल आँबुखैरनीमै ओर्लिए। दुई नेता मात्रै यात्रामा भए। लेखा अधिकृत लेखनाथ कोइराला पार्टी कार्यालयमा छँदैमा कार्यालयको फोनमा चालक लामाले सवारी दुर्घटना भएको र त्यसमा नेताद्वय परेको सूचना दिएका थिए। घटना हुँदा साँझ सवा ६ बजेको थियो। खबर नेपालभित्र र बाहिर फैलियो। एकातिर चालक लामा जीवित रहनु र उनलाई सामान्य घाउचोट पनि नलाग्नु अर्कोतिर नेताद्वय भने नदीमा बेपत्ता हुनु, घटनाको जानकारी प्राप्त भएदेखि नै अपत्यारिलो थियो। सबैले स्वाभाविक रूपमा अनेकन आशंका गर्न थाले। भोलिपल्ट बिहानतिर घटना भएकै अलि पर आश्रित गाडीभित्र मृत अवस्थामा भेटिए। मदन भण्डारीको लास भने ३२ किलोमिटर दक्षिणतिर स्थानीयवासीले भेट्टाएका थिए।"
"गाउँको उपज, गाउँकै विद्यालयमा खपत","अछाम : साँफेबगर नगरपालिका १२ खप्तडका धनबहादुर कडायत व्यावसायिक रूपमा कृषि पेसामा आबद्ध छन्। उनी तरकारी खेतीसँगसँगै बाख्रापालन व्यवसाय पनि गर्छन्। उनको घरपरिवारको सबै खर्च यही व्यवसायबाट चलेको छ। उनले सिजनमा ३० देखि ४० क्विन्टल आलु फलाउँछन्। अदुवा १५ देखि २० क्विन्टल फल्छ। अन्य तरकारीको उत्पादन पनि उस्तै छ। कृषि उपजले बजार नपाउने चिन्ता पनि उस्तै थियो कडायतलाई। खप्तड साँफेबगर नगरपालिकाको विकट वडा हो। खप्तडमा आलु र अदुवाका पकेट क्षेत्र मानिन्छ। गएको वर्ष २५ क्विन्टल अदुवाले बजार नपाउँदा त्यसै खेर गएको उनी सम्झिन्छन्। मेहनती र अगुवा कृषकको रूपमा परिचित कडायतलाई आजभोलि कृषि उपजले बजार पाउँदैन कि भन्ने चिन्ता छैन। कडायतले उत्पादन गरेका तरकारी अन्य कृषि उपज आजभोलि गाउँकै विद्यालयहरूमा खपत हुन्छ। साँफेबगर नगरपालिका ३ की लक्ष्मी कडायतलाई तरकारीको डोको बोकेर बजार बजार डुल्नुपर्ने बाध्यताको अन्त्य भएको छ। लक्ष्मीले कहिले लागतभन्दा कम मूल्यमा बिक्री गरिन् त कहिले मूल्य नै नपाउँदा तरकारीको डोको नै घर फर्काउनुपर्ने बाध्यता हटेको छ। उनले चार रोपनीमा मौसमी बेमौसमी तरकारी खेती गर्छिन्। उनले व्यावसायिक रूपमा तरकारी खेती गर्न थालेको आठ वर्ष भयो। लक्ष्मीलगायत अन्य कृषकहरूले फलाएको तरकारी आजभोलि घरबाटै बिक्री हुन्छ। उनले भनिन्, तरकारीले बजार पाउँदैन भन्ने चिन्ता नै छैन। उत्पादन अझै बढाउने सोच गरेको छु, घरबाटै तरकारी बिक्री हुन्छ। स्थानीय कृषि उपजमा आधारित दिवा खाजा कार्यक्रम सञ्चालन भएपछि कृषकहरूलाई राहत विद्यालयमा दिवा खाजाका लागि जिम्मेवारी लिएकाले कृषकको घरघरै पुगेर अन्न र तरकारी खरिद गर्दै साँफेबगरकै जयसरा कुँवर पनि विगत १७ वर्षदेखि तरकारी खेती गर्दै आइरहेकी छिन्। दुई छोराछोरीको पढाइ खर्च यसैबाट चलेको छ। उनले फलाएको तरकारी साफे बजारको प्रत्येक पसलमा पुग्छ। जयसराले पनि पसल गर्नुपर्ने अवस्थाको अन्त्य भएको छ। उनी आजभोलि तरकारी बोकेर सीधै हातेमालो सहकारी पुग्छिन्। विद्यालयमा दिवा खाजाका लागि जिम्मेवारी पाएका सहकारी संस्थाहरू कृषकहरूको घरघरमै पुगेर कृषि उपजहरू खरिद गर्छन्। स्थानीय कृषि उपजमा आधारित दिवा खाजा कार्यक्रम सञ्चालन भएपछि कृषकलाई राहत भएको छ। कृषि उपजहरूले उचित मूल्य पाउनुका साथै बजार डुल्नुपर्ने अवस्थाको अन्त्य भएपछि कृषकहरू हौसिएका छन्। साँफेबगर नगरपालिका ४ मा रहेको हातेमालो बहुउद्देश्यीय सहकारी संस्थाले साँफेबगर नगरपालिकाभित्रका २० विद्यालयमा दिवाखाजा आपूर्ति गर्दै आइरहेको छ। हातेमालोले कृषकहरूबाट उत्पादित कृषि उपजहरू खरिद गर्ने गरेको छ। हातेमालो सहकारीले कृषकहरूबाट तरकारी, धान, भटमास, कोदो खरिद गर्ने गरेको अध्यक्ष सुरत भुलले बताए। उनले भने, अहिले साँफेबगरका सबै कृषकहरूले यही सहकारीका ल्याउने गरेका छन्। अन्य पालिकाको समेत खरिद गर्छन्। कृषकलाई त्यतिबेलै हातमा पैसा दिने गरेको छौं। सहकारीसँग ७ टनको कोल्डस्टोर पनि छ। हातेमालो सहकारीले बाँझो रहेको जमिन भाडामा लिएर तरकारी खेती गर्दै आएको भुलले बताए। चौरपाटी गाउँपालिका अध्यक्ष भीमबहादुर साउदले स्थानीय उत्पादनमा आधारित दिवा खाजा कार्यक्रमले किसानहरूलाई ऊर्जा थपेको बताए। गाउँपालिकाले स्थानीय रैथाने बाली संरक्षण प्रवद्र्धन अभियानमा लागेको सुनाए। पालिकाले विगत वर्षदेखि नै कृषिमा प्राथमिकमा पार्दै आएको अध्यक्ष साउदले बताए। उनले भने, अन्य पालिकामा समेत हामीले आपूर्ति गर्दै आएका छौं, किसानहरूको घरघरमा सहकारी पुगेर खरिद गर्दा झनै सहज भएको छ। कोदो, भटमास, सिमी, कागुनो बेथे, स्थानीय जातको मकै संरक्षणमा जुटेका छौं। अछामका ५ सय १७ विद्यालयमा ५७ सहकारीमार्फत ३३ हजार ५ सय ३१ विद्यार्थीले दिवा खाजा पाइरहेका छन्। यस आर्थिक वर्षमा जिल्लामा दिवा खाजा कार्यक्रमका लागि १३ करोड १२ लाख १७ हजार रुपैयाँ बजेट छ।"
हृदयाघातबाट दैनिक १० हजार युरोपेलीको मृत्यु,"विश्व स्वास्थ्य सङ्गठन (डब्ल्युएचओ) ले युरोपमा ४० प्रतिशत मृत्यु हृदयाघातबाट हुने गरेको बताएको छ। यो एक दिनमा १० हजार वा प्रतिवर्ष ४० लाख मृत्यु बराबर हो। सङ्गठनले बुधबार युरोपेलीहरूसँग नुनको सेवन कम गर्न आग्रह गरेको छ। डब्ल्युएचओको युरोप शाखाका निर्देशक हान्स क्लुजले विज्ञप्तिमा भने, 'नुनको सेवनलाई २५ प्रतिशतले कम गर्ने लक्षित नीतिहरू लागु गर्दा सन् २०३० सम्म हृदयाघातबाट करिब नौ लाख मानिसको ज्यान बचाउन सकिन्छ।' युरोपमा ३० देखि ७९ वर्षबीचका तीन वयस्कमध्ये एकजना उच्च रक्तचापबाट पीडित छन्। रक्तचाप प्राय नुनको अधिक सेवनले हुन्छ। डब्ल्युएचओको युरोपेली क्षेत्रका ५३ मध्ये ५१ मुलुकमा औसत दैनिक नुनको सेवन डब्ल्युएचओले सिफारिस गरेको अधिकतम पाँच ग्राम वा एक चम्चाभन्दा बढी हुन्छ। यसको मुख्य कारण प्रशोधित खाद्य पदार्थ र स्न्याक्स हो। 'नुनको उच्च सेवनले रक्तचाप बढाउँछ, रक्तचाप हृदयाघात वा स्ट्रोकजस्ता हृदय रोगहरूका लागि प्रमुख जोखिम कारक हो', डब्ल्युएचओले भनेको छ। सङ्गठनले युरोपमा रक्तचापको विस्तार विश्वमा सबैभन्दा बढी रहेको बताएको छ। सङ्गठनको प्रतिवेदनअनुसार यस क्षेत्रमा महिलाको तुलनामा पुरुषको मृत्यु हुने सम्भावना करिब अढाई गुणा बढी छ। हृदयाघातबाट मृत्यु हुनेमा भौगोलिक विभाजन पनि छ। पश्चिमी युरोपको तुलनामा पूर्वी युरोप तथा मध्य एसियामा हृदयाघातबाट युवा (३० देखि ६९ वर्ष समूह) मृत्यु हुने सम्भावना करिब पाँच गुणा बढी छ।"
दीपेन्द्रसिंह ऐरी टीट्वेन्टी अन्तर्राष्ट्रिय वरीयतामा शीर्ष १० मा,"काठमाडौं : नेपालका दीपेन्द्रसिंह ऐरी टीट्वेन्टी अन्तर्राष्ट्रिय वरीयताअन्तर्गत अलराउन्डरतर्फ शीर्ष १० मा परेका छन्। अन्तर्राष्ट्रिय क्रिकेट परिषद् (आईसीसी) ले मंगलबार जारी गरेको नयाँ वरीयतामा दीपेन्द्र शीर्ष १० मा परेका हुन्। दीपेन्द्रले एक स्थान सुधार गर्दै १०औं स्थानमा उक्लिएका हुन्। अघिल्लो महिना उनी ११औं स्थानमा उक्लिएका थिए। एकै पटक १४औं स्थान सुधार गर्दै उनले ११औं स्थानमा आफूलाई अटाउन सफल भएका थिए। टीट्वेन्टी अलराउन्डरको शीर्ष स्थानमा बंगलदेशका सकिब अल हसन छन्। यस्तै दोस्रोमा श्रीलंकाका वाहिन्दु हसरंगा, तेस्रोमा अफगानिस्तानका मोहमद नाबी, चौथोमा जिम्बावेका सिकन्दर राजा, पाँचौंमा दक्षिण अफ्रिकाका अइडन मार्कम, छैटौंमा अस्ट्रेलियाका मार्कस स्टोइनिक्स, सातौंमा भारतका हार्दिक पान्ड्या, आठौंमा इङ्ल्यान्डका लियाम लिभिङस्टोन र नवौं स्थानमा इङ्ल्यान्डकै मोइन अली छन्।"
लक्ष्मी मोटर कोर्पोरेसनद्वारा आयोजित संचारकर्मीहरुलाई ह्युण्डाई मोटर अस्सेम्ब्ली प्लान्टमा भ्रमण,"रामग्राम : ह्युण्डाई गाडीको आधिकारिक वितरक लक्ष्मी इन्टरकन्टिनेन्टल प्रालिको मुख्य कम्पनी लक्ष्मी ग्रुपको एक सहायक कम्पनी लक्ष्मी मोटर कोर्पोरेसन (एलएमसी) ले आफ्नो भव्य उद्घाटनको दोस्रो दिन २०८१ साल, वैशाख २९ गते शनिबार रामग्राम, परासीस्थित ह्युण्डाई मोटर एसेम्बली प्लान्टमा राष्ट्रिय तथा क्षेत्रीय सन्चारकर्मीहरुलाई आमन्त्रण गरि नेपालमै निर्मित ह्युण्डाई भेन्युको एक्स्पिरिन्यस र गाडीको टेस्ट ड्राइभ कार्यक्रम भव्यताका साथ सफल भएको । सो कार्यक्रममा ६५ भन्दा बढी सन्चारकर्मीहरुले सहभागिता जनाएका थिए । उक्त कार्यक्रममा संचारकर्मीहरुलाई प्लान्टको भ्रमण गराउनुका साथै प्राविधिकहरु द्वारा एसेम्बली प्रक्रिया सम्बन्धि सम्पूर्ण जानकारी गराइएको थियो जसबाट हुन्डाई मोटर सम्बन्धि थप जानकारी प्राप्त गरिएको थियो । संचारकर्मीहरुले कार्यक्रम बिशेष तथा अत्यन्तै महत्व साथका लिएका थिए । त्यसैगरी उद्घाटन समारोहको पहिलो दिन सम्माननीय प्रधानमन्त्री श्री पुष्पकमल दाहाल ज्यूको उपस्थितिमा उद्घाटन समारोह भव्य रुपमा सम्पन्न भएको थियो िलक्ष्मी मोटर कोर्पोरेसनको उक्त पहलबाट विभिन्न ग्राहक वर्गको विविध आवश्यकता र आकांक्षाहरू पूरा गर्ने लक्ष्य राख्दै सुलभ र पहुँचयोग्य ह्युण्डाई सवारी साधनहरुको उत्पादन प्रति आफ्नो समर्पण देखाएको छ।"
"आज सीता उत्पत्ति दिवस, रामजानकी मन्दिरमा पूजा आराधना गरी मनाइँदै","काठमाडौं : आज वैशाख शुक्ल नवमी अर्थात् सीता उपत्ति दिवस । देशभरका रामजानकी मन्दिरमा विशेष पूजा आराधना गरी यो दिवस मनाइँदै छ । त्रेतायुगमा मिथिलाका राजा जनकले यज्ञ अनुष्ठानका क्रममा खेत जोत्दा सीताको उत्पत्ति भएको वर्णन वाल्मीकि रामायण र पुराणहरूमा वर्णन गरिएको छ । प्राचीनकालदेखि नै सीता उत्पत्ति भएको दिनलाई सीता जयन्तीका रूपमा मनाउने गरिएको छ । भगवान् विष्णुको छैटौँ अवतारका रूपमा अयोध्याका राजा दशरथका पुत्रका रुपमा श्रीरामको जन्म हुने भएपछि लक्ष्मी सीताका रूपमा उत्पत्ति भएको वर्णन विभिन्न धार्मिक ग्रन्थमा उल्लेख छ । सीतालाई सत्यवती, पतिव्रता एवं आदर्श नारीका रुपमा पनि सम्मान गरिन्छ । जनकपुरमा जानकी नवमीको रौनक सीता जयन्तीका अवसरमा जनकपुरको रामजानकी मन्दिरमा मेला लागेको छ । जनकपुरधामसहित सम्पूर्ण मिथिलाञ्चलमा जगत्जननी माता जानकीको जन्मोत्सव धुमधामका साथ मनाइँदै गरेको जनकपुरबाट हाम्रा स्थानीय प्रतिनिधिले जनाएका छन् । जानकी नवमीका अवसरमा जानकी मन्दिरलाई दुलहीझैँ सिँगारिएको छ । यसै अवसरमा शुक्रबार मिथिलाञ्चलमा दीपावली गरिने छ । देशका विभिन्न भागका अतिरिक्त भारतबाट पनि श्रद्धालु भक्तजन जनकपुरधाम आएका छन् । साँझ ४ बजे जानकी मन्दिरको प्राङ्गणबाट जनकपुर नगरमा शोभायात्रा प्रारम्भ हुनेछ । जानकी मन्दिरका महन्थ रामतपेश्वरदास वैष्णवको नेतृत्वमा हुने शोभायात्रामा जनकपुरका विभिन्न मन्दिरका महन्थ, साधुसन्त तथा स्थानीयवासीको सहभागिता हुनेछ । रासस"
समाजलाई बदल्न प्रजातान्त्रिक अभ्यास,"प्रजातन्त्र र शान्तिपूर्ण संघर्षबीच घनिष्ट सम्बन्ध छ। प्रजातन्त्र राजनीतिक सत्ताप्रति जिम्मेवारी हुन्छ। किनभने जिम्मेवारी जनतामा निहित हुन्छ। प्रजातान्त्रिक आन्दोलन मानवीय स्वतन्त्रताको मुख्य आधार हो। यसले गर्दा प्रजातान्त्रिक आन्दोलनको सिद्धान्त उदार प्रवृत्तिको हुन्छ। प्रजातान्त्रिक सिद्धान्तका प्रतिपादकहरू प्रजातन्त्रमा जनताको आन्दोलनमा अधिकारको संवैधानिक प्रत्याभूति हुन्छ। यसैअनुरूप प्रजातान्त्रिक सरकारको संवैधानिक ढाँचा तय गरिन्छ। जसद्वारा शान्तिपूर्ण माध्यमद्वारा आमूल परिवर्तनको आशा गरिन्छ। संघीय गणतान्त्रिक प्रजातन्त्रमा शान्तिपूर्णरूपमा क्रान्ति गर्न नागरिक अधिकारको सुनिश्चित गरिएको हुन्छ। प्रजातन्त्र र शान्तिपूर्ण संघर्ष एकअर्काका पूरक हुन्। तर गणतान्त्रिक प्रजातन्त्रको व्याख्या र प्रयोग विभिन्न तरिकाले हुने गरेको छ। यसमा मलेसिया, लाइबेरिया, फिलिपिन्सको जस्तो व्यक्तिवादी प्रजातन्त्र, भारतमा जस्तो समूहगत प्रजातन्त्र, साम्यवादी देशमा गणतन्त्रात्मक प्रजातन्त्र, पाकिस्तान, इजिप्ट र अन्य देशमा जस्तो निर्देशित प्रजातन्त्र, साउदी अरेबिया, इथियोपियाजस्ता देशमा संलग्न प्रजातन्त्र, चीनमा जनतन्त्रात्मक गणतन्त्रजस्ता विविध नाममा प्रजातान्त्रिक अभ्यासको विभिन्न देशमा अनुसरण गरिँदै आएको छ। शान्तिपूर्ण आन्दोलनको निर्णय मूलभूत रूपमा हिंसा र तोडफोडभन्दा पनि आन्दोलनप्रतिको जनताको समर्थनले निर्धारित हुन्छ। यसरी गणतान्त्रिक प्रजातान्त्रिक व्यवस्थामा आमूल परिवर्तन हुने मान्यता रहँदै आएको छ। प्रजातान्त्रिक स्थायित्व र बल नैे संविधानले प्रत्याभूत गरेको शान्तिपूर्ण क्रान्तिमा आधारित हुन्छ। आन्दोलनको विशेषताले यसको सफलता निर्धारण गर्छ। यसलाई नै बुद्धिपूर्ण कृत्य ठहर्याइन्छ। तथापि गणतान्त्रिक प्रजातन्त्रको स्वरूप मौलिक हुनुपर्छ। यसो हुन नसके वैदेशिक नमुना व्यर्थ बन्दछ। राजनीतिक अधिकारको भ्रष्टाचार आफैंमा निहीत रहँदैन। यो यसको स्रोतमा रहन्छ। जनतामा निहीत शक्तिमा आधारित प्रजातान्त्रिक राजनीतिक शक्ति भ्रष्ट त्यो बेला हुन्छ जब ती राजनीतिक शक्ति नै आफ्नो निजी स्वार्थमा लिप्त हुन्छन्। गरिबी एसिया, अफ्रिका र ल्याटिन अमेरिकाको वास्तविकता हो। गरिबी निवारण गर्न प्रजातन्त्र आवश्यक छ। प्रजातान्त्रीकरण भन्नाले निजी धन पूरा समाजमा निहित गर्नु हो। सामूहिक मानवीय साधनका लागि सम्पत्ति नियमऐन जरुरी छ। मानवीय स्वतन्त्रता विस्तारको राजनीतिक उद्देश्य नै आध्यात्मिक र नैतिक अभ्यासमा जोडिएको छ। राष्ट्रका लागि होइन मानवका लागि समाजलाई क्रान्तीकरण गर्नुपर्छ। समाजलाई बदल्न प्रजातान्त्रिक अभ्यास जरुरी छ। राष्ट्रियता, आधुनिकीकरण र प्रजातन्त्रलाई अनुसरण गरेर पश्चिम एसिया, अफ्रिका र ल्याटिन अमेरिकाका केही देश अगाडि बढे। प्रजातान्त्रिक आन्दोलनका सिद्धान्त समाजलाई परिवर्तनतर्फ धकेल्ने हो। प्रजातान्त्रिक आन्दोलनपछि प्राप्त गरेको जनअधिकार प्रजातान्त्रिक अभ्यासको योग हो। सन् १९९० पछि र सन् २००६ पछि पनि र संविधान २०७२ सालमा आएको पाँच वर्षपछि पनि नेपालमा समाजका लागि बृहत् परिवर्तन जरुरी थियो। तर विगत ३० वर्षमा पनि आमूल परिवर्तन देखा परेनन्। त्यसर्थ भविष्यको दिशाको कदमबारे जनवर्गमा नै प्रश्न राखिनु उचित ठानियो। सन् १९९० मा बहुदल पुनस्र्थापित र २००६ मा गणतन्त्र स्थापित गरिए पनि प्रजातन्त्रको सच्चा बाटो भुलियो। झन् नयाँ संविधान २०७२ र २०७९ पश्चात्का संघीय गणतन्त्रका अभ्यास अब समाज परिवर्तनका लागि आमूल दलबदल जरुरी थियो र छ। दोस्रो चुनावपछि त तराईकेन्द्रित पार्टीहरूमा जनता समाजवादी पार्टीि, नागरिक जनमुक्ति पार्टी, जनमत पार्टी, स्वतन्त्र पार्टी आदि सात पार्टीहरू भए। २०७९ सालको आमचुनाबबाट त नयाँ दलहरू उदय भई स्वतन्त्र, राष्ट्रिय स्वतन्त्र दल, जनमत दल, लोसपा, जसपा, एकीकृत समाजवादी र राप्रपा संसद्मा उदय हुन पुगे। प्रजातन्त्र नै राजनीतिक प्रजातन्त्रमै विचार गरिनु हुन्न। यस्मा सामाजिक, आर्थिक, दार्शनिक, शैक्षिक र मानवीय जीवनको अन्य पक्ष समेटिनु पर्छ। प्रजातान्त्रिक खाकामा हरेक व्यक्तिले असल नागरिक भूमिका निभाएको हुन्छ। प्रजातन्त्रको संरक्षणका लागि अज्ञानता र अन्धविश्वास हटाउनु पर्छ। यस्तो राजनीतिक ज्ञानबाट सम्भव छ। प्रजातान्त्रिक व्यक्तिले राजनीतिक शिक्षाको जिम्मेवारी लिनुपर्छ। नागरिकलाई राजनीतिक साक्षर बनाउन राष्ट्रले आवश्यक सहयोग गर्नुपर्छ। प्रजातन्त्रमा यस्तो सत्य रहँदैन्, किनभने साधारण जनताको ज्ञान र विशेषताबाट यसले शक्ति आकर्षण गर्छ। जनता कमजोर भएमा संसद्मा जाने चुनावीबाट आएका सांसद कमजोर भई गठन गरिने सरकार कमजोर हुन्छ। राष्ट्रिय समस्या समाधान गर्नमा पार्टीहरू एकजुट हुन गाह्रो भएको छ। राष्ट्रिय विकासका पक्षका प्रयासमा सबै पार्टीले सहमति जनाउन सकेनन्। प्रजातन्त्रमा धेरै पार्टीहरू भए पनि राष्ट्रप्रति चाख कम दिन सके। राष्ट्रको समन्वयमा योग्य नेतृत्व आवश्यक हुन्छ। किनभने योग्य नेताले राष्ट्रलाई डोर्याउन सक्छ। विगतमा सीपयुक्त राष्ट्रिय समाधान गर्न तल्लीन रहने नेता भेटिएनन्। फलस्वरूप देश संघीय गणतन्त्रमा गएको छ। संघीय गणतन्त्रमा पनि स्थानीय निकायहरू वित्तीय संघीयतामा कमजोर देखिएका छन्। राज्यद्वारा सम्पादन गर्नुपर्ने सम्पूर्ण कार्य केन्द्रीय सरकारले गर्न सम्भव नहुने भएकाले स्थानीय तहमा जे जस्ता समस्या समाधान गर्न त्यहाँका जनतालाई संस्थागत रूपमा संगठित गराएर कार्य सम्पन्न गर्न शक्ति विकेन्द्रीकरण गर्ने चलन प्रत्येक प्रजातान्त्रिक तथा लोककल्याणकारी राज्यमा रहेको पाइन्छ। त्यसर्थ नेपालमा संघीय गणतान्त्रिक व्यवस्था आए पनि सफलता प्राप्त गर्न कठिनाइ बन्दैछ्। नेपालमा परापूर्वकालदेखि नै कुनै न कुनै रूपमा शासन गर्ने परिपाटीलाई अँगालिएको छ। समग्रमा भन्ने हो भने लिच्छविकालमा पाञ्चाली गठन गरी स्थानीय स्तरमा केही अधिकार र जिम्मेवारी प्रदान गरिएको थियो। त्यसर्थ यसलाई पनि त्यसबेलाको विकेन्द्रीकरणको एउटा प्रयास मान्न सकिन्छ। १९७६ सालमा सहरमा सहरी क्षेत्रको गठन र १९८३ मा गाउँमा मान्यजन कचहरी स्थापना गरी विकेन्द्रीकरणको रूप लिने प्रयास गरिएको छ। २००४ सालको वैधानिक कानुनले विकेन्द्रीकरणको सैद्धान्तिक प्रयास गरेको थियो। तर पनि यो कानुन लागू नभएकाले गठन प्रयास पनि ऐनसँग असफल हुन गयो। त्यसर्थ यसलाई केन्द्रीकरणको यात्रामा कम्तीमा पनि एउटा असफल प्रयास मान्न सकिन्छ। यसरी नै २००६ सालमा मान्यजन कचहरी संस्थालाई व्यवस्थित गर्ने विकेन्द्रीकरणको भावनालाई अगाडि बढाइयो। यसरी २०७२ सम्म आउँदा विकेन्द्रीकरणको असफल अभ्यास भयो। २०७२ को संविधानले संघीय गणतान्त्रिक व्यवस्थाको सूत्रपात भयो। २०७२ संविधानपछिका पहिलो आमचुनावका अवधि सकिएको छ र २०७९ मार्ग ४ मा दोस्रो आमचुनाव भयो। विगतका अवधिले जनता निराश भएका छन्। २०४७ सालको संविधानमा स्थानीय निर्वाचन भई गाविस तथा नगरपालिका, महानगरपालिका नामकरण गरी स्थानीय तहको निर्वाचन प्रक्रियाबाट जनसंगठन बलियो र प्रजातान्त्रिक व्यवस्थाको सिद्धान्तको सुरुवात भयो। तर विकृति बढ्दै गए। २०४६ पछि जिल्लाको योजना कोर्न र कार्यान्वयन गर्ने जिम्मा जिविसको भएको र स्थानीय तहका चुनावले तल्लो चुनावी आधार बलियोजस्तो भान भएकाले जिल्लास्तरीय सरकार कार्यान्वयन गर्न सरल हुने भयो। २०४६ मा आएको राजनीतिक परिवर्तनपश्चात् २०४८ सालदेखि तीनवटा आमचुनावपछि जननिर्वाचित सरकार गठन भइआएको छ। तर २०५९ साल असोज १८ पछि त संविधानसभा निर्वाचन भई नयाँ संविधान २०७२ आयो। २०६२।०६३ आन्दोलनपछि संसद् पुनस्थापनापछि पहिलो संविधानसभाको निर्वाचन भयो। फलस्वरूप पहिलो निर्वाचन २०७२ मा विभिन्न सरकारका शासन चले। चुनावी सरकारका रूपमा कांग्रेसी नेतृत्वको पाँचदेखि सात गठबन्धनको सरकार चल्दै आएको छ।"
"प्रतिनिधिसभा बैठक आज बस्दै : गृहमन्त्रीले विधेयक प्रस्तुत गर्ने, रोक्ने तयारीमा कांग्रेस","काठमाडौं : प्रतिनिधि सभाको बैठक आज बिहान ११ बजे बस्दैछ। संघीय संसद भवन नयाँ बानेश्वरमा बस्ने बैठकमा राष्ट्रपति र प्रधानमन्त्री तथा मन्त्रिपरिषदको कार्यालयबाट प्राप्त पत्र पढेर सुनाउने कार्यसूची छ। तर प्रमुख प्रतिपक्षी दल नेपाली कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडानमा छ। सरकारको नीति तथा कार्यक्रम प्रस्तुत गरेका राष्ट्रपति रामचन्द्र पौडेललाई धन्यवाद ज्ञापन गर्न नपाएपछि सत्तापक्ष चिढिएको छ। बुधबार सभामुख देवराज घिमिरेले प्रधानमन्त्री दाहाललाई भेटेर सदन सञ्चालनमा सहयोग पुर्याउन आग्रह गरेका थिए। संघीय संसद्का महासचिव पद्मप्रसाद पाण्डेयका अनुसार आजको बैठकमा राष्ट्रपति पौडेलले दुवै सदनको संयुक्त बैठकलाई गरेको सम्बोधनको प्रति टेबुल गरिने र राष्ट्रपतिलाई धन्यवाद दिने सम्भावित कार्यसूची छ। यसैगरी शिक्षा, स्वास्थ्य तथा सूचना प्रविधि समितिका सभापति अम्मरबहादुर थापाले सुरक्षण मुद्रण सम्बन्धी विधेयक समितिको प्रतिवेदन २०८०, उद्योग, वाणिज्य तथा आपूर्ति मन्त्री दामोदर भण्डारीले लगानी सहजीकरण सम्बन्धी केही नेपाल ऐनलाई संशोधन गर्ने अध्यादेश, २०८० र राष्ट्रिय सभामा उत्पत्ति भएको विद्युतीय व्यापार विधेयक, २०८० लाई दफावार छलफलका लागि सम्बन्धित समितिमा पठाइयोस् भन्ने प्रस्ताव प्रस्तुत गर्ने कार्यसूची छ। यसैगरी उपप्रधानमन्त्री तथा गृहमन्त्री रवि लामिछानेले राजनीतिक दल सम्बन्धी (दोस्रो संसोधन) विधेयक, २०८० माथि विचार गरियोस् भन्ने प्रस्ताव प्रस्तुत गर्ने कार्यसूची छ। २०८० चैत २ गते पनि यो विधेयक गृहमन्त्रीले पेश गर्ने कार्यसूची थियो, तर कांग्रेसले वेल घेराउ गरेपछि लामिछाने रोष्टम पुगेर पेश गर्न पाएका थिएनन्। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। कांग्रेससँग एमालेले संसद्मै प्रतिवाद गर्ने कांग्रेसले संसद् अवरोध गरे एमाले प्रतिवाद गर्ने तयारी गरेको छ। एमाले संसदीय दलका नेता केपी शर्मा ओलीले बुधबार आजको बैठकमा गृहमन्त्री लामिछानेले बोल्न पाउनुपर्ने र लामिछानेलाई संसदमा बोल्न नदिए एमाले बोल्ने बताएका थिए। कांग्रेसका साथीहरूले एमालेका नेतामाथि मर्यादाहीन ढंगले आरोप लगाएका छन्, एमाले संसदीय दलको बुधबारको बैठकमा ओलीले भने, केसम्म सुनिएको छ भने संसद् चल्न नदिएको एमालेले गर्दा हो रे! कांग्रेसप्रति आक्रोश पोख्दै ओलीले भने, कांग्रेसको दादागिरी चल्ने ठाउँ होइन संसद्। संसद् विधि र प्रक्रियाले चल्छ, लोकतान्त्रिक तरिकाले चल्नुपर्छ। फलानो व्यक्ति अपराधी हो भनेर तोक्न कांग्रेस कुनै न्यायाधीश नभएको ओलीको भनाइ थियो। ओलीले भने, सांसद्हरूले बोल्नै नपाउने, लोकतन्त्र भन्न अप्ठेरो लाग्दैन कांग्रेसलाई ? कसैमाथि आरोप लगाइएपछि त्यो सांसद् र माननीयले बोल्न पाउनुपर्छ, व्यक्ति तोकेर यस्तो संसदीय अभ्यास होइन। राजनीतिक अभिष्ट पूरा भएन, स्वार्थ पूरा भएन भने अर्को अपराधी भइहाल्ने ? आफूतर्फ फर्किएन भने अपराधी भइहाल्ने ?"
दुर्घटनामा हेटौंडाका एक जनाको मृत्यु,"हेटौंडा : सवारी दुर्घटनामा हेटौंडाका एक जनाको मृत्यु भएको छ । मृत्यु हुनेमा हेटौंडा उपमहानगरपालिका१३ निवासी केशवप्रसाद मुडभरी रहेको जिल्ला प्रहरी कार्यालय मकवानपुरका प्रहरी नायव उपरीक्षक लक्ष्मी भण्डारीले जानकारी दिए । प्रहरीका अनुसार, बागमतीको भोर्लेनीबाट काभ्रेको तालढुङ्गा जाने भित्रिसडकमा ना ७ त २२५९ नम्बरको ट्याक्टरमा लोड भएको रडमा ना६६ प ९३०३ नम्बरको स्कुटर ठोक्किर दुर्घटना हुँदा मुडभरी गम्भीर घाइते भएका थिए । उनको हेटौंडा अस्पतालमा उपचारको क्रममा मृत्यु भएको हो । उनी व्यवसायी तथा पूर्व पत्रकारसमेत हुन् । प्रहरीले ट्याकटर चालक सिन्धुली कमलामाई नगरपालिका९ भिमान निवासी ४१ वर्षका खड्कबहादुर बुढाथोकीलाई नियन्त्रणमा लिएको छ ।"
"गृहमन्त्रीले रोस्टममा आएर बोल्न पाउनुहुन्छ, बोल्नुस् : डा शेखर कोइराला","काठमाडौं : नेपाली कांग्रेसका नेता डा शेखर कोइरालाले उपप्रधान तथा गृहमन्त्री रवि लामिछानेले रोस्टममा आएर बोल्न पाउने बताएका छन्। बसुन्धारामा आयोजित एक कार्यक्रममा लामिछानेको जवाफ चित्त नबुझे आफूहरुले बोल्ने बताएका हुन्। उनले भने, गृहमन्त्रीले रोस्टममा आएर बोल्न पाउनुहुन्छ, बोल्नुस्, हामीलाई चित्त बुझे ठिक छ,चित्त बुझेन भने हामी बोल्छौं त्यसपछि। त्यसलाई न गृहमन्त्रीले स्वीकारेका छन् न एमालेले। उनले सहकारी ठगीमा गृहमन्त्री नै संलग्न भएको र पीडितले न्याय नपाउने भएकाले संसदीय छानबीन समितिको माग गरेको स्पष्ट पारे। कोइरालाले कांग्रेसले गृहमन्त्रीको राजीनामा नमागेको उल्लेख गरे। सहकारीमा आफूले राखेको रकम हिनामिना हुँदा जनता सडकमा आए। हामीले संसद्मा त्यो कुरा स्पष्ट राखिदिएको छ। उनले भने, कुनै राजनीतिक दलको नेपाली कांग्रेसलाई धम्की आइरहेको छ। कुनै धम्कीले डराउँदैनौं। कोइरालाले संविधान संशोधन गरेर अहिलेको निर्वाचन प्रणाली परिवर्तन गर्नु आवश्यक बताए। संविधान संशोधन नगरेसम्म यो देश अगाडि बढ्न नसक्ने धारणा २३ महिनादेखि भनिरहेको बताए। उनले भने, अहिलेको निर्वाचन प्रणालीले राजनीतिक स्थिरता दिँदैन। निर्वाचित प्रणाली परिवर्तन गर्दा कुनै दलको बहुमत आउने गरी बनाउनुपर्छ। उनले प्रत्यक्ष निर्वाचित राष्ट्रपति र प्रधानमन्त्रीले नहुने भएकाले यहि प्रणालीलाई नै सुधार गरेर अगाडि बढ्नुपर्ने धारणा राखे।"
आज यी स्थानमा हुरीबतास एवं चट्याङसहित पानी पर्ने,"काठमाडौं : हाल देशमा पश्चिमी र स्थानीय वायुको प्रभाव रहेको जनाउँदै जल तथा मौसम विज्ञान विभागले कोशी र मधेस प्रदेशसहित पहाडी भागमा आंशिक बदली रही बाँकी तराई क्षेत्रमा मौसम मुख्यतया सफा रहेको बताएको छ। विभागका अनुसार आज दिउँसो कोशी, बागमती, गण्डकी, कर्णाली र सुदूरपश्चिम प्रदेशका पहाडी भागमा आंशिक बदली रही बाँकी भागमा मौसम मुख्यतया सफा रहने छ। कोशी प्रदेशका पहाडी क्षेत्रका केही स्थानका साथै बागमती, गण्डकी र कर्णाली प्रदेशका पहाडी भूभागका एकदुई स्थानमा मेघगर्जन, हुरीबतास एवं चट्याङसहित हल्का वर्षाको सम्भावना रहेको छ। कोशी र गण्डकी प्रदेशका उच्च पहाडी तथा हिमाली भागका एकदुई स्थानहरूमा हल्का हिमपातको सम्भावना पनि छ। त्यसैगरी, आज राति कोशी, मधेस र प्रदेशलगायत कर्णाली प्रदेशका पहाडी भागमा आंशिक बदली रही बाँकी भूभागमा मौसम मुख्यतया सफा रहने छ। कोशी, गण्डकी र कर्णाली प्रदेशका पहाडी भागका एकदुई स्थानमा मेघगर्जन, हुरीबतास एवं चट्याङसहित हल्का वर्षा हुनसक्ने छ। आगामी २४ घण्टामा कोशी प्रदेशका पहाडी भागका केही स्थानका साथै बागमती, गण्डकी र कर्णाली प्रदेशका पहाडी भागका एकदुई स्थानमा मेघगर्जन, हुरीबतास एवं चट्याङसहित हल्का वर्षाको सम्भावना छ। कोशी र गण्डकी प्रदेशका उच्च पहाडी तथा हिमाली भागका एकदुई स्थानमा हल्का हिमपातको सम्भावना रहेको जनाउँदै विभागले त्यस क्षेत्रमा दैनिक जनजीवनलगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने भएकाले सतर्कता अपनाउन अनुरोध गरेको छ। अहिले काठमाडौँ उपत्यकाको तापक्रम १९ डिग्री सेल्सियस मापन गरिएको छ। आज यहाँको अधिकतम तापक्रम ३० देखि ३२ डिग्री सेल्सियसकाबीच रहने विभागको पूर्वानुमान छ।"
महत्वपूर्ण अन्तर्राष्ट्रिय मुद्दामा रुस र चीन सँगै रहन्छ : पुटिन,"रुसी राष्ट्रपति भ्लादिमिर पुटिनले महत्वपूर्ण अन्तर्राष्ट्रिय मुद्दामा रुस र चीनको एउटै अडान रहेको बताएका छन् । चीनको सरकारी समाचार एजेन्सीलाई दिएको अन्तर्वार्तामा पुटिनले यस्तो बताएका हुन् । पुटिनले भने, 'दुवै देशले अन्तर्राष्ट्रिय कानून, समानता र सुरक्षाको सही प्रयोगको वकालत गर्दछ। हामी झूटको आधारमा प्रतिबन्ध लगाउने पश्चिमी देशहरूको प्रयासको विरोध गर्छौं। केही यस्ता नियम छन् जसको निर्माण कसले गरेका हुन् भन्ने थाहा छैन। ' पुटिनको चीन भ्रमणको समयमा युक्रेनी राष्ट्रपति भ्लादिमिर जेलेन्स्कीले भने आफ्नो सबै विदेश यात्रा स्थगित गरेका छन्। जेलेन्स्कीको यस हप्ता पोर्चुगल र स्पेन भ्रमण गर्ने योजना थियो। रुसी राष्ट्रपति भ्लादिमिर पुटिन दुई दिने भ्रमणका लागि चीन पुगेका छन् । दुई दिने भ्रमणका क्रममा पुटिनले चिनियाँ राष्ट्रपति सी चिनफिङसँग भेट गर्नेछन् । पुटिन र सी जिनपिङबीच हुने भेटवार्तालाई पश्चिमा राष्ट्रहरूले नियाली रहेका छन् ।"
जनप्रतिनिधिसँग बालबालिकाको आक्रोश,"कालिकोट : कालिकोटका ९ वटै स्थानीय तहका जनप्रतिनिधिहरुसँग बालबालिकाहरुले आक्रोश पोखेका छन्। बालबालिकाहरुको क्षेत्रमा स्थानीय तहले उचित बजेट नछुट्याएको भन्दै जिल्लाका बालबालिकाहरुले आक्रोश पोखेका हुन्। कर्णालीप्रदेश बाल सञ्जालका सदस्य एमुना बोहोराले बालबालिकामा लगानी सुनौलो भविश्यको थालनी भन्ने लोकप्रिय नारा स्थानीय तहले आफ्नो पालिकामा लागु गर्छौं भने पनि बालबालिकाहरुको वृद्धि, विकास र क्षमता अभिवृद्धिका लागि बजेट बिनियोजन नगरेको बताइन्। उनले भनिन्, 'कालिकोटका ९ वटै स्थानीय तहले प्रत्येक आर्थिक वर्षको योजना तुर्जमा गर्ने बेला वा रकम अधिवेशनमा बाल सहभागिता गराउँदैनन्। जनप्रतिनिधि भन्छन्, बालबालिका हिड्ने बाटो बनायौं, बिद्यालय, खानेपानी बनाएका छौं। के साँच्चिकै यत्ति गरे बाल अधिकारको बालबालिकाहरुले प्रत्याभुति गरेको मानिन्छ।' यसैगरी तिला गुफा नगर बाल सञ्जालका अध्यक्ष नमुना रोकायाले अहिले पनि सयौं बालबालिका बालहिंसा, दुर्व्यवहारको सिकार भइरहेको बताइन्। उनले भनिन्, 'दिनहुँ बालविवाह भइरहेको छ, स्थानीयतहका जनप्रतिनिधि बालविवाहको भोजमा सरिक भएर पाटी खाने गर्छन्। बालहिंसा, बालदुर्व्यवहार तथा बालविवाहका घटनामा जनप्रतिनिधि मुकदर्शन बन्ने गर्छन्। के जनप्रतिनिधिले यसो गर्नु राम्रो कुरा हो।' नरहरीनाथ गाउँपालिका बाल सञ्जालको अध्यक्ष पब्लिक बिष्टले स्थानीय तहले अपांगताको पहिचान, जातीय विभेद, धुम्रपान तथा मध्यपान सेवन, बालश्रम, छाउपडी, बालमैत्री संरचना, गुनासो सुनुवाई संयन्त्रको परिचालन जस्ता काममा कहिल्यै ध्यान नदिएको बताए। उनले बालबालिका कुनै काममा गाउँपालिकामा आउँदा बालबालिकाको काममा ध्यान नदिने, उल्टै गाली गर्ने जस्ता कार्य भइरहेकोले यस्ता कार्य तत्काल रोक्नु पर्ने बताए। कागज र कोरा भाषणमा स्थानीय तहले सबै काम गरिसक्यो तर व्यवहारमा एक पनि लागु नगरेको उनको भनाइ छ। यसैगरी सान्नीत्रिवेणी बाल सञ्जालका सदस्य सुरता बोहोराले विद्यालयमा घेरवार, सार्वजनिक शौचालय, सुरक्षित खेलमैदान, फोहोर ब्यबस्थापन खाल्डो, क्षमता विकास तालिम नभएको बताइन्। उनले भनिन्, 'जिल्लाको कुनै पनि गाउँपालिकाले बालबालिका ऐन कार्यन्वयन गरेका छैनन्। विद्यालयमा विज्ञान प्रयोगशाला छैन। विषयगत शिक्षकको कमीले समयमा पठनपाठन पूरा हुँदैन। विद्यालयमा खेल खेल्दा चोट पटक लागेको खण्डमा प्राथामिक उपचार कक्ष छैन। यसकारण स्थानीय जनप्रतिनिधिहरुले ध्यान नदिएको भन्ने बुझिन्छ। जिल्लामा जगडिएर रहेको बालविवाह न्युनीकरण गर्न स्थानीय सरकारको चासो नहुनाले सयौं बालबालिकाको भविष्य अन्धकार भएको छ।; राष्कोट नगरपालिका नगर प्रमुख धर्मराज शाहीले बालबालिकाहरुले उठाएका सवालहरुलाई सम्बोधन गर्ने बताए। उनले भने, 'आगामी दिनमा नीति, नियम र कार्य विधि बनाइ बालसंरक्षणका विषयमा लाग्न स्थानीय सरकार प्रतिबद्ध छ।' यस्तै तिला गुफा नगरपालिकाका नगर प्रमुख शंकरप्रसाद उपाध्यायले आफ्नो पालिकामा ७५ प्रतिशत बजेट बालबालिकाको क्षेत्रमा केन्द्रित गरेको बताए। उनले आउने आर्थिक वर्षको बजेटमा बालबालिकाको सहभागितालाई ध्यानमा राखी बजेटको व्यवस्थापन गर्ने उल्लेख गरे।"
डोटीमा नक्कली डाक्टर पक्राउ,डोटी : जिल्ला प्रहरी कार्यालय डोटीले नक्कली डाक्टरलाई पक्राउ गरेको छ । प्रहरीले डोटीको राजपुरमा स्वास्थ्य शिविर सञ्चालन गरी ठगी गरेको आरोपमा एक जना नक्कली डाक्टरसहित दुई जनालाई पक्राउ गरेको हो । प्रहरीकाअनुसार नक्कली डाक्टर महाकाली नगरपालिका४ दाका ४४ वर्षीय भूपेन्द्रबहादुर क्षेत्री र उनका सहयोगी भीमदत्त नगरपालिका१८ का ४६ वर्षीय पुष्कर गुनीयाललाई पक्राउ गरिएको हो । उनीहरूको कागजपत्र हेर्दा शङ्का लागेपछि नेपाल मेडिकल काउन्सिल काठमाडौँ पठाउँदा डाक्टर भनिएका भूपेन्द्रबहादुर क्षेत्रीको प्रमाणपत्र दर्ता नभएको पाइएपछि बुधबार दुवै जनाविरुद्ध इजलाजसम्बन्धी कसुरमा मुद्दा दर्ता गरिएको छ । प्रहरी नायब उपरीक्षक भीमलाल भट्टराईले दुवै जनाविरुद्ध मुद्दा दर्ता भई जिल्ला अदालत डोटीबाट पाँच दिनको म्याद थप भई अनुसन्धान भइरहेको जानकारी दिए। अभियुक्तहरूले दिपायल सिलगढी नगरपालिका४ मा शिविर सञ्चालन गरेर ठगी गरेका थिए । रासस
नीति तथा कार्यक्रमका केही आशा,"सरकारले बर्सेनि नीति तथा कार्यक्रम ल्याउँछ, त्यसपछि बजेट। नीति तथा कार्यक्रम बजेटको मार्गचित्र हो। बजेट कस्तो आउनेछ र सरकारले केलाई प्राथमिकता दिनेछ भन्ने नीति तथा कार्यक्रमबाट प्रस्ट हुन्छ। त्यसैमा आधारित रहेर बजेट ल्याउने संसदीय लोकतन्त्रको विशेषता हो। तर नेपालमा यो फगत परम्पराको एउटा बिँडोमात्रै हुँदै आएको पनि सत्य हो। मंगलबार राष्ट्रपति रामचन्द्र पौडेलले संसद्को दुवै सदनलाई सरकारको नीति तथा कार्यक्रम सुनाए। थोरै नयाँ र आशा पनि जगाउने गरी यसपालिको नीति तथा कार्यक्रम आएको छ। सरकारको प्रस्ट नीति छकृषिलाई प्राथमिकता र कृषिमा लगानीको दशक घोषणा। आउँदो आर्थिक वर्षको बजेट ल्याउँदा सरकारले सबैभन्दा प्राथमिकताका साथ सम्बोधन गर्नुपर्ने भनेको अर्थतन्त्रको समस्या हो। मन्दी छाएको अर्थतन्त्र उकास्न नसके सरकारका कुनै पनि लक्ष्य पूरा हुँदैनन्, समृद्धि हासिल हुनु त परै हुन्छ। सरकारले कृषि, ऊर्जा, पर्यटन, उत्पादन र रोजगारीलगायतलाई प्राथमिकतामा राखेको छ भने जसरी नै प्राथमिकताका साथ नीति कार्यान्वयन हुनुपर्छ। अनुभवले शंका जन्माउँछ। पहिलापहिलाकै नीतिहरूको जेरोक्स कपीका रूपमा दोहोरिने नीतिबाट केही मुक्त हुनु यसपालिकाको नीति तथा कार्यक्रमको विशेषता हो। तर गरिएका घोषणालाई बजेट कति पर्छ र कसरी कार्यान्वयन हुन्छ भन्ने नै मुख्य चुनौती हो। संघीयताकै सग्लो कार्यान्वयन भइसकेको छैन। संविधान कार्यान्वयनमा अझै नीतिगत अल्झन छन्। सरकारले संघीयताको सबलीकरण भनेको छ। तिनै नीतिगत अल्झन हटाउने र आवश्यक कानुन तर्जुमा गर्ने सरकारको प्राथमिकता हुनुपर्छ। अर्थतन्त्रको सुधार र पुनरुत्थान गर्न आवश्यक भनेको उत्पादकत्व वृद्धि, रोजगारी सिर्जना, सुशासन, सार्वजनिक सेवा प्रवाहमा सुधार र भ्रष्टाचार नियन्त्रण हो। त्यति हुँदा नै बजार उकासिने विश्वास गर्न सकिन्छ। नागरिक मनोबल उचो पार्ने गरी अर्थात् जनताले महसुस गर्ने गरी जुन परिवर्तन आवश्यक छ, त्यसैको प्रतीक्षा अहिले गरिएको छ। सरकारले खास महत्वाकांक्षा नराखी धरातलीय यथार्थसँग जोडिन प्रयास गर्नु पनि नीति तथा कार्यक्रमको विशेषता हो। फेरि पनि यसको कार्यान्वयनका खातिर आवश्यक बजेट विनियोजन हुन सक्नुपर्छ। होइन भने काम कुरो एकातिर कुम्लो बोकी ठिमीतिर नै हुन्छ र देशले सुख पाउँदैन।"
स्यान्टुको छलाङ,"काठमाडौं : टेबुल टेनिस खेलाडी स्यान्टु श्रेष्ठ ओलम्पिकमा छनोट हुने तेस्रो नेपाली खेलाडी बनेका छन्। पेरिस ओलम्पिकको दक्षिण एसियाली छनोटको बुधबार भएको फाइनलमा अर्का नेपाली खेलाडी संयोग कपालीलाई ४३ सेटले हराउँदै स्यान्टुले ओलम्पिकको टिकट काटेका हुन्। उनी छनोट चरण पार गरेर ओलम्पिक खेल्ने पहिलो टेबुल टेनिस खेलाडी हुन्। समग्रमा भने छनोट चरण पार गर्ने तेस्रो नेपाली खेलाडी हुन्। यसअघि तेक्वान्दोका संगीना वैद्य र दीपक विष्टले छनोट चरण पार गरेर ओलम्पिकमा प्रतिस्पर्धा गरेका थिए। संगीनाले सन् २००४ को एथेन्स र दीपकले सन् २००८ को बेइजिङ ओलम्पिक छनोट चरण पार गरेर खेलेका थिए। लैनचौरस्थित टेबुल टेनिस प्रशिक्षण केन्द्रमा भएको निकै प्रतिस्पर्धात्मक फाइनलमा स्यान्टुले संयोगलाई ११७, ८११, ११७, ११६, ८११, ८११, ११९ पराजित गरेका हुन्। यसअघि स्यान्टुले सेमिफाइनलमा श्रीलंकाका चमिरा गिनिगे र संयोगले श्रीलंकाकै जयसनका डी सिल्भालाई पराजित गर्दै फाइनलमा स्थान पक्का गरेका थिए। फाइनलमा दुई नेपाली खेलाडीले स्थान पक्का गरेसँगै नेपालका टेबलटेनिस खेलाडीले छनोट पार गरेर ओलम्पिक खेल्ने पक्का भएको थियो। महिलातर्फ माल्दिभ्सकी फातिमाथ अली पेरिस ओलम्पिकका लागि छनोट भइन्। फातिमाथले फाइनलमा श्रीलंकाकी विमान्डे बन्दरालाई ४१ सेटले पराजित गरिन्। पेरिस ओलम्पिकको दक्षिण एसियाली छनोटमा पुरुष र महिलातर्फ एकएक वटा कोटा थियो। स्यान्टुले गण्डकी प्रदेशमा भएको नवौं राष्ट्रिय खेलकुद प्रतियोगितामा स्वर्ण जितेका थिए। यसअघि उनले सन् २०१९ मा नेपालमै भएको १३औं दक्षिण एसियाली खेलकुद (साग) चार पदक जितेका थिए। १३औं सागमा उनले एक रजत र तीन कांस्य पदक जितेका थिए। १३औं सागमा स्यान्टुले पुरुष एकलमा कांस्य, पुरुष टिम एभेन्टमा रजत, पुरुष डबल्स र मिक्स डबल्समा कांस्य पदक जितेका थिए। नेपालबाट यसअघि ब्याड्मिन्टन खेलाडी प्रिन्स दाहालले पनि पेरिस ओलम्पिकको टिकट काटिसकेका छन्। प्रिन्सले वाइल्ड कार्डमार्फत पेरिस ओलम्पिक खेल्न लागेका हुन्। यसैगरी पेरिस पारालिम्पिकमा भने नेपाली पारा तेक्वान्दो खेलाडी पलेसा गोवद्र्धन छनोट भइसकेकी छन्। चीनको ताइयाङमा भएको एसियाली छनोट प्रतियोगिताअन्तर्गत के ४४ क्याटगोरीको महिला ५७ केजीमुनि पलेशाले स्वर्ण जित्दै पेरिस पारा ओलम्पिकमा स्थान सुरक्षित गरेकी हुन्। पलेसा एसियाली पारा खेलकुदमा पदक जित्ने पहिलो र एक्लो नेपाली खेलाडी पनि हुन्। पलेशाले चीनको हाङझावमा भएको चौथो एसियाली पारा खेलकुदमा ऐतिहासिक कांस्य पदक जितेकी थिइन्।"
नीति तथा कार्यक्रमका केही आशा,"सरकारले बर्सेनि नीति तथा कार्यक्रम ल्याउँछ, त्यसपछि बजेट। नीति तथा कार्यक्रम बजेटको मार्गचित्र हो। बजेट कस्तो आउनेछ र सरकारले केलाई प्राथमिकता दिनेछ भन्ने नीति तथा कार्यक्रमबाट प्रस्ट हुन्छ। त्यसैमा आधारित रहेर बजेट ल्याउने संसदीय लोकतन्त्रको विशेषता हो। तर नेपालमा यो फगत परम्पराको एउटा बिँडोमात्रै हुँदै आएको पनि सत्य हो। मंगलबार राष्ट्रपति रामचन्द्र पौडेलले संसद्को दुवै सदनलाई सरकारको नीति तथा कार्यक्रम सुनाए। थोरै नयाँ र आशा पनि जगाउने गरी यसपालिको नीति तथा कार्यक्रम आएको छ। सरकारको प्रस्ट नीति छकृषिलाई प्राथमिकता र कृषिमा लगानीको दशक घोषणा। आउँदो आर्थिक वर्षको बजेट ल्याउँदा सरकारले सबैभन्दा प्राथमिकताका साथ सम्बोधन गर्नुपर्ने भनेको अर्थतन्त्रको समस्या हो। मन्दी छाएको अर्थतन्त्र उकास्न नसके सरकारका कुनै पनि लक्ष्य पूरा हुँदैनन्, समृद्धि हासिल हुनु त परै हुन्छ। सरकारले कृषि, ऊर्जा, संघीयताकै सग्लो कार्यान्वयन भइसकेको छैन। संविधान कार्यान्वयनमा अझै नीतिगत अल्झन छन्। सरकारले संघीयताको सबलीकरण भनेको छ। तिनै नीतिगत अल्झन हटाउने र आवश्यक कानुन तर्जुमा गर्ने सरकारको प्राथमिकता हुनुपर्छ। अर्थतन्त्रको सुधार र पुनरुत्थान गर्न आवश्यक भनेको उत्पादकत्व वृद्धि, रोजगारी सिर्जना, सुशासन, सार्वजनिक सेवा प्रवाहमा सुधार र भ्रष्टाचार नियन्त्रण हो। त्यति हुँदा नै बजार उकासिने विश्वास गर्न सकिन्छ। नागरिक मनोबल उचो पार्ने गरी अर्थात् जनताले महसुस गर्ने गरी जुन परिवर्तन आवश्यक छ, त्यसैको प्रतीक्षा अहिले गरिएको छ। सरकारले खास महत्वाकांक्षा नराखी धरातलीय यथार्थसँग जोडिन प्रयास गर्नु पनि नीति तथा कार्यक्रमको विशेषता हो। फेरि पनि यसको कार्यान्वयनका खातिर आवश्यक बजेट विनियोजन हुन सक्नुपर्छ। होइन भने काम कुरो एकातिर कुम्लो बोकी ठिमीतिर नै हुन्छ र देशले सुख पाउँदैन।"
रूपान्तरणकारी रणनीति सहितको १६औं योजना,"काठमाडौंं : सुशासन, सामाजिक न्याय र समृद्धि कायम गर्ने उद्देश्यले राष्ट्रिय योजना आयोगले महत्वकांक्षी लक्ष्यसहित १६औं पञ्चवर्षीय योजना ल्याएको छ । आर्थिक वर्ष २०८१८२ देखि २०८५८६ समयावधिमा विशेष गरेर रोजगारी र उत्पादन वृद्धिलाई प्राथमिकता दिइएको छ । १६औं योजनामा लगानीको आकार बढाउनेदेखि कुल गार्हस्थ्य उत्पादन (जीडीपी) र प्रतिव्यक्ति आयको आकारलाई बढोत्तरी गर्ने लक्ष्य छ । समृद्धिका मुख्य २० राष्ट्रिय लक्ष्यहरूमा बेरोजगारी घटाएर प्रतिव्यक्ति आयको आकार बढाउने र गरिबीलाई कम गर्ने जस्ता उल्लेख्य सुधारको लक्ष्य हासिलमा जोड दिइएको छ । त्यसअन्तर्गत ५ वर्षको अन्त्यसमममा आर्थिक वृद्धिदर ७३ प्रतिशत पुर्याउने लक्ष्य छ । साथै यस अवधिभर आर्थिक वृद्धि ७१ प्रतिशतमा कायम राख्ने लक्ष्य छ । यस्तै हाल भएको प्रतिव्यक्ति आय १ हजार ४ सय ५६ अमेरिकी डलरलाई बढाएर २ हजार ३ सय ५१ पुर्याउने लक्ष्य छ । यस्तै गरिबीको रेखामुनि रहेका जनसंख्यालाई २०३ प्रतिशतबाट झारेर १२ प्रतिशत कायम गर्ने सोच छ । यसैगरी महँगी अर्थात् उपभोक्ता मुद्रास्फीतिलाई नियन्त्रण गरेर ५५ प्रतिशतमा सीमित राख्ने लक्ष्य छ । यस्तै मानव विकास, मानव सम्पत्ति सूचकांक र आर्थिक तथा वातावरणीय जोखिम सूचकांकलाई उल्लेख्य सुधार गर्ने भनिएको छ । यससँगै आगामी ५ वर्षमा बेरोजगारीको दरलाई ११४ प्रतिशतबाट घटाएर ५ प्रतिशत कायम गर्ने भनिएको छ । यस्तै, आगामी ५ वर्षको अन्त्यसम्ममा शतप्रतिशत जनसंख्यामा विद्युत्को पहुँच पुर्याउने सोच छ । जसका लागि विद्युत् उत्पादन (जलविद्युत् तथा बैंकल्पिक ऊर्जा जडित क्षमतालाई हालको २ हजार ९ सय ६२ मेगावाटलाई बढाएर ११ हजार ७ सय ६९ मेगावाट पुर्याउने) लक्ष्य राखिएको छ । यसअघि १४औं योजनासमेत ल्याइसकेका उपाध्यक्ष डा मीनबहादुर श्रेष्ठले १६ औं योजनाबारे बोल्दै पहिलाको भन्दा केही फरक अर्थात इन्टिग्रेटिभ पिसफुल रूपमा बनाएको बताए । डा श्रेष्ठ भन्छन्, यसर्थ मन्त्रालयहरूले के उद्देश्य पूरा गर्न कुन रणनीतिअन्तर्गत के काम गर्ने उनीहरूले नै डिजाइन गर्छन्् । यसपटक रूपान्तरणकारी भनेर ठूला कार्यक्रमहरूलाई यसमा उल्लेख गरेका छौं । यो आकारको हिसाबमा १५ औं योजनाभन्दा करिब आधा छ । १६ औं योजनाको कार्यान्वयनमा सम्बन्धित मन्त्रालय, प्रदेश तथा स्थानीय तहले अगाडि बढाउने हो । २०८० माघ मसान्तसम्ममा सोह्रौं योजनाको दस्तावेज प्रकाशनमा आउने भने पनि नजिकिँदै गरेको नीति तथा कार्यक्रम र बजेटले पनि यसलाई समेट्नका लागि ३ महिना पर सार्नु परेको उपाध्यक्ष डाश्रेष्ठले प्रष्ट्याए । उनकाअनुसार आर्थिक वर्ष २०८१८२ को नीति तथा कार्यक्रम र वार्षिक बजेट सोह्रौं योजनाको पहिलो वर्षको बजेट तथा कार्यक्रम पनि यसै योजनामा आधारित भएर तर्जुमा गरिएको छ । अब यसपछिका ४ वर्ष सोही अनुसार तादात्म्य हुने गरी कार्यान्वयनमा जोड दिइनेछ । यो दस्तावेजले नेपाल सरकारको मध्यमकालीन खर्च संरचना र वार्षिक विकास कार्यक्रम तर्जुमा तथा प्रदेश र स्थानीय तहको आवधिक योजना तर्जुमालाई मार्गदर्शन गर्नेछ । साथै, यसबाट बजेट तर्जुमा र कार्यान्वयनमा समेत सहयोग पुग्ने अपेक्षा गरिएको छ, उनले थपे । यसैक्रममा योजना आयोगका प्रवक्ता यमलाल भुसालले प्रस्तुत लक्ष्य हासिल गर्न योजना कार्यान्वयनका लागि सम्बन्धित मन्त्रालय वा केन्द्रीय निकायले आआफ्नो व्यावसायिक योजना तयार गरी कार्यान्वयन गर्ने बताए । उनकाअनुसार राष्ट्रिय योजनाले तय गरेको सोच र दिशालाई आधार बनाई सबै प्रदेश तथा स्थानीय तहले प्रादेशिकस्थानीय सम्भावना र विशेषता समेतका आधारमा आआफ्नो आवधिक योजना तर्जुमा गरी कार्यान्वयन गर्नुपर्ने छ । उनले भने, योजना कार्यान्वयनका लागि राष्ट्रिय योजना आयोगले सहजीकरण गर्ने छ । आयोगको पुनःसंरचना गरी यसलाई कानुनी र संरचनागत रूपमा थप सबल, सक्षम बनाउने छौं । सूक्ष्म क्रियाकलापहरूसहितको विस्तृत योजना नभई राष्ट्रिय विकासको समग्र दिशा र गति देखाउने सांकेतिक योजनाको स्वरूपमा तर्जुमा गरिएकोले योजनाको विशेषता रहेको उनले बताए । सफलताको नजिक पन्ध्रौं योजना राष्ट्रिय योजना आयोगका तत्कालीन उपाध्यक्ष प्राडा पुष्पराज उपाध्यायको पालामा पन्ध्रौं योजना जारी गरिएको थियो । चालु आव समाप्त भएसँगै यो योजनाको अन्तिम निचोड आउने छ । यद्यपि सो योजनाको अहिलेसम्मको अवधिलाई समीक्षा गर्दा सफलताको नजिक रहेको योजनाका रूपमा व्याख्या गर्छन् आयोगका सदस्य डा रमेश पौडेल । यसैबीच योजना बनाउदा कोभिड महामारी, रसिया र युक्रेनको युद्ध, इजरायल र प्यालेष्टाइन युद्ध होला भन्ने कसैले कल्पना गरेको थिएन । यस्ता खालका आन्तरिक र बाह्य अप्रत्यासित घटनाले गर्दा लक्ष्यअनुसार पूर्ण सफलता हासिल गर्न नसके पनि सफलताको नजिक भने पुगेको छ, उनले भने । पन्ध्रौं योजना अवधिमा आधारभूत मूल्यमा ९६ प्रतिशतको औसत आर्थिक वृद्धिदर हासिल गर्ने लक्ष्य रहेकोमा कोभिड१९ महामारीको कारण योजनाको पहिलो वर्ष नै आर्थिक वृद्धिदर २४ प्रतिशतले ऋणात्मक रहन गयो । कोभिड महामारीपछि पुनरुत्थानतर्फ अग्रसर भएको अर्थतन्त्रमा रुसयुक्रेन युद्धले थप चुनौती सिर्जना गन्यो । बाह्य प्रभावका साथै आन्तरिक संरचनागत समस्या समेतको कारण योजनाको दोस्रो र तेस्रो वर्षमा आर्थिक वृद्धिदर क्रमशः ३८ प्रतिशत र ५५ प्रतिशत रह्यो भने चौथो वर्ष २२ प्रतिशत रहेको अनुमान गरिएको छ । यसअनुरूप योजनाको पहिलो चार वर्षको औसत आर्थिक वृद्धिदर २४ प्रतिशतमा सीमित हुने देखिन्छ । आधार वर्ष २०७५७६ मा कुल गार्हस्थ्य उत्पादनमा कृषि क्षेत्रको योगदान २५६ प्रतिशत, उद्योग क्षेत्रको योगदान १४३ प्रतिशत र सेवा क्षेत्रको योगदान ६०१ प्रतिशत रहेको थियो भने आर्थिक वर्ष २०७९८० मा त्यस्तो योगदान क्रमशः २४६ प्रतिशत, १३० प्रतिशत र ६२४ प्रतिशत रहेको अनुमान छ । विप्रेषण, सेवा व्यापार र सरकारी खर्चले सेवा क्षेत्रको विस्तार गर्न सहयोग पुर्याएको छ । योजनाले आर्थिक वर्ष २०७९८० मा प्रतिव्यक्ति राष्ट्रिय आय १४५६ अमेरिकी डलर पुर्याउने लक्ष्य लिएकोमा १४१० अमेरिकी डलर पुगेको छ । गरिबीको रेखामुनि रहेको जनसंख्या आव २०७९८० सम्ममा ११२ प्रतिशतमा घटाउने लक्ष्य राखिएकोमा १५३ प्रतिशतमा घटेको अनुमान छ । बहुआयामिक गरिबी २८६ प्रतिशतबाट १७४ प्रतिशतमा घटेको छ । यस अवधिमा योजनाले परिलक्षित गरेका सामाजिक सूचकहरूको लक्ष्य प्राप्ति मिश्रित भएको आयोगले औंल्याएको छ । आयोगकाअनुसार जन्म हुँदाको अपेक्षित आयु, पाँच वर्षमुनिको बाल मृत्युदर, किशोरी अवस्थाको प्रजनन्दर, आधारभूत तह (कक्षा १८) को शिक्षामा खुद भर्ना दर, इन्टरनेटमा पहुँच प्राप्त जनसंख्याको प्रतिशत, विद्युत्मा पहुँच प्राप्त जनसंख्याको प्रतिशत, मानव विकास सूचकांक, आधारभूत खानेपानी पुगेको जनसंख्याको प्रतिशतलगायतका सूचकमा प्राप्त उपलब्धिहरू सन्तोषजनक छन् । सामाजिक क्षेत्रतर्फका कतिपय उपक्षेत्रमा कोभिड१९ महामारीले पारेको असरका कारण योजनाले लिएका कतिपय लक्ष्यहरू हासिल हुन सकेनन् । सडक तथा अन्य यातायात पूर्वाधारमा पनि न्यून उपलब्धि हासिल भएको छ । यिनै कारणहरूले गर्दा दिगो विकासका लक्ष्यहरू हासिल गर्ने कार्य थप चुनौतीपूर्ण बनेको छ आयोगको भनाइ छ । पन्ध्रौं योजना अवधिमा आधारभूत मूल्यमा ९६ प्रतिशतको औसत आर्थिक वृद्धिदर हासिल गर्ने लक्ष्य रहेकोमा कोभिड१९ महामारीको कारण योजनाको पहिलो वर्ष नै आर्थिक वृद्धिदर २४ प्रतिशतले ऋणात्मक रहन गयो । कोभिड महामारीपछि पुनरुत्थानतर्फ अग्रसर भएको अर्थतन्त्रमा रुसयुक्रेन युद्धले थप चुनौती सिर्जना गर्यो । बाह्य प्रभावका साथै आन्तरिक संरचनागत समस्या समेतको कारण योजनाको दोस्रो र तेस्रो वर्षमा आर्थिक वृद्धिदर क्रमशः ३८ प्रतिशत र ५५ प्रतिशत रह्यो भने चौथो वर्ष २२ प्रतिशत रहेको अनुमान गरिएको छ । यस अनुरुप योजनाको पहिलो चार वर्षको औसत आर्थिक वृद्धिदर २४ प्रतिशतमा सीमित हुने देखिन्छ ।आधार वर्ष २०७५७६ मा कुल गार्हस्थ्य उत्पादनमा कृषि क्षेत्रको योगदान २५६ प्रतिशत, उद्योग क्षेत्रको योगदान १४३ प्रतिशत र सेवा क्षेत्रको योगदान ६०१ प्रतिशत रहेको थियो भने आर्थिक वर्ष २०७९८० मा त्यस्तो योगदान क्रमशः २४६ प्रतिशत, १३० प्रतिशत र ६२४ प्रतिशत रहेको अनुमान छ । विप्रेषण, सेवा व्यापार र सरकारी खर्चले सेवा क्षेत्रको विस्तार गर्न सहयोग पुर्याएको छ । योजनाले आर्थिक वर्ष २०७९८० मा प्रतिव्यक्ति राष्ट्रिय आय १४५६ अमेरिकी डलर पुर्याउने लक्ष्य लिएकोमा १४१० अमेरिकी डलर पुगेको छ । गरिबीको रेखामुनि रहेको जनसंख्या आव २०७९८० सम्ममा ११२ प्रतिशतमा घटाउने लक्ष्य राखिएकोमा १५३ प्रतिशतमा घटेको अनुमान छ । बहुआयामिक गरिबी २८६ प्रतिशतबाट १७४ प्रतिशतमा घटेको छ । यस अवधिमा योजनाले परिलक्षित गरेका सामाजिक सूचकहरूको लक्ष्य प्राप्ति मिश्रित छ । जन्म हुँदाको अपेक्षित आयु, पाँच वर्षमुनिको बाल मृत्युदर, किशोरी अवस्थाको प्रजनन् दर, आधारभूत तह (कक्षा १८) को शिक्षामा खुद भर्ना दर, इन्टरनेटमा पहुँच प्राप्त जनसंख्याको प्रतिशत, विद्युत्मा पहुँच प्राप्त जनसंख्याको प्रतिशत, मानव विकास सूचकांक, आधारभूत खानेपानी पुगेको जनसंख्याको प्रतिशतलगायतका सूचकमा प्राप्त उपलब्धिहरू सन्तोषजनक छन् । सामाजिक क्षेत्र तर्फका कतिपय उपक्षेत्रमा कोभीड१९ महामारीले पारेको असरका कारण योजनाले लिएका कतिपय लक्ष्यहरू हासिल हुन सकेनन् । सडक तथा अन्य यातायात पूर्वाधारमा पनि न्यून उपलब्धि हासिल भएको छ । यिनै कारणहरूले गर्दा दिगो विकासका लक्ष्यहरू हासिल गर्ने कार्य थप चुनौतीपूर्ण बनेको छ । उपाध्यक्ष डा श्रेष्ठकै पालाको १४ औं योजना राष्ट्रिय योजना आयोगका तत्कालीन उपाध्यक्ष डा मीनबहादुर श्रेष्ठकै पालामा आर्थिक वर्ष २०७६७७२०८०८१ लाई समेटिने गरी ल्याएका पन्ध्रौं योजना ल्याइएको थियो । यो योजनाले उत्पादनशील रोजगारी उन्मुख र न्यायपूर्ण वितरण सहितको उच्च आर्थिक वृद्धिद्वारा गरिबी द्रुतरूपमा न्यूनीकरण गर्दै आर्थिक सामाजिक रूपान्तरण गर्ने उद्देश्य लिएको थियो । सो अनुरूप ७२ प्रतिशत औसत आर्थिक वृद्धिदरको लक्ष्य रहेकोमा आव २०७३७४ मा ७७ प्रतिशत, आव २०७४७५ मा ६३ प्रतिशत र आव २०७५७६ मा ६८ प्रतिशत गरी वार्षिक औसत ६९ प्रतिशत उच्च आर्थिक वृद्धि भएको थियो । क्षेत्रगत आधारमा यस अवधिमा कृषि क्षेत्रको कुल मूल्य अभिवृद्धि वार्षिक औसत ४२ प्रतिशत र गैरकृषि क्षेत्रको ८ प्रतिशत रहेको थियो । योजना अवधिमा कुल सरकारी खर्च रू ३० खर्ब ३४ अर्ब ९२ करोड भएको थियो । योजनाको पहिलो, दोस्रो र तेस्रो वर्षमा कुल गार्हस्थ्य उत्पादनको अनुपातमा सार्वजनिक खर्च क्रमशः ३१३, ३५९ र ३१६ प्रतिशत रहेको छ। विगतभन्दा तीव्र रूपमा भइरहेको आर्थिक विस्तार एवं वित्त नीति र मौद्रिक नीतिबीच उचित तालमेलका कारण मुद्रास्फीति न्यून रहन गएको छ । १६ औं योजनाका विशेषता समष्टिगत रणनीति दर्जन बढी क्षेत्रमा संरचनात्मक रूपान्तरण समष्टिगत आर्थिक आधारहरूको सबलीकरण र तीव्रत्तर आर्थिक वृद्धि उत्पादनशील रोजगारी, मर्यादित श्रम र दिगो सामाजिक सुरक्षा स्वस्थ्य, शिक्षित र सीपयुक्त मानव पुँजी निर्माण गुणस्तरीय पूर्वाधार एवं एकीकृत यातायात प्रणाली आधुनिक, दिगो र व्यवस्थित सहरीकरण तथा बस्ती विकास लैंगिक समानता, सामाजिक समावेशीकरण र परिचालन प्रादेशिक तथा स्थानीय अर्थतन्त्रको सुदृढीकरण र सन्तुलित विकास प्रभावकारी वित्त व्यवस्थापन तथा पुँजीगत खर्च क्षमता अभिवृद्धि शासकीय सुधार तथा सुशासन अभिवृद्धि  जैविक विविधता, जलवायु परिवर्तन र हरित अर्थतन्त्र  अतिकम विकसित मुलुकबाट स्तरोन्नति तथा दिगो विकास लक्ष्य प्राप्ति जलवायु कोष प्रबर्द्धन, जलवायु अनुकूलन र विपद्् जोखिम व्यवस्थापन,"
स्यान्टुको छलाङ,"काठमाडौं : टेबुल टेनिस खेलाडी स्यान्टु श्रेष्ठ ओलम्पिकमा छनोट हुने तेस्रो नेपाली खेलाडी बनेका छन्। पेरिस ओलम्पिकको दक्षिण एसियाली छनोटको बुधबार भएको फाइनलमा अर्का नेपाली खेलाडी संयोग कपालीलाई ४३ सेटले हराउँदै स्यान्टुले ओलम्पिकको टिकट काटेका हुन्। उनी छनोट चरण पार गरेर ओलम्पिक खेल्ने पहिलो टेबुल टेनिस खेलाडी हुन्। समग्रमा भने छनोट चरण पार गर्ने तेस्रो नेपाली खेलाडी हुन्। यसअघि तेक्वान्दोका संगीना वैद्य र दीपक विष्टले छनोट चरण पार गरेर ओलम्पिकमा प्रतिस्पर्धा गरेका थिए। संगीनाले सन् २००४ को एथेन्स र दीपकले सन् २००८ को बेइजिङ ओलम्पिक छनोट चरण पार गरेर खेलेका थिए। लैनचौरस्थित टेबुल टेनिस प्रशिक्षण केन्द्रमा भएको निकै प्रतिस्पर्धात्मक फाइनलमा स्यान्टुले संयोगलाई ११७, ८११, ११७, ११६, ८११, ८११, ११९ पराजित गरेका हुन्। यसअघि स्यान्टुले सेमिफाइनलमा श्रीलंकाका चमिरा गिनिगे र संयोगले श्रीलंकाकै जयसनका डी सिल्भालाई पराजित गर्दै फाइनलमा स्थान पक्का गरेका थिए। फाइनलमा दुई नेपाली खेलाडीले स्थान पक्का गरेसँगै नेपालका टेबलटेनिस खेलाडीले छनोट पार गरेर ओलम्पिक खेल्ने पक्का भएको थियो। महिलातर्फ माल्दिभ्सकी फातिमाथ अली पेरिस ओलम्पिकका लागि छनोट भइन्। फातिमाथले फाइनलमा श्रीलंकाकी विमान्डे बन्दरालाई ४१ सेटले पराजित गरिन्। पेरिस ओलम्पिकको दक्षिण एसियाली छनोटमा पुरुष र महिलातर्फ एकएक वटा कोटा थियो। स्यान्टुले गण्डकी प्रदेशमा भएको नवौं राष्ट्रिय खेलकुद प्रतियोगितामा स्वर्ण जितेका थिए। यसअघि उनले सन् २०१९ मा नेपालमै भएको १३औं दक्षिण एसियाली खेलकुद (साग) चार पदक जितेका थिए। १३औं सागमा उनले एक रजत र तीन कांस्य पदक जितेका थिए। १३औं सागमा स्यान्टुले पुरुष एकलमा कांस्य, पुरुष टिम एभेन्टमा रजत, पुरुष डबल्स र मिक्स डबल्समा कांस्य पदक जितेका थिए। नेपालबाट यसअघि ब्याड्मिन्टन खेलाडी प्रिन्स दाहालले पनि पेरिस ओलम्पिकको टिकट काटिसकेका छन्। प्रिन्सले वाइल्ड कार्डमार्फत पेरिस ओलम्पिक खेल्न लागेका हुन्। यसैगरी पेरिस पारालिम्पिकमा भने नेपाली पारा तेक्वान्दो खेलाडी पलेसा गोवद्र्धन छनोट भइसकेकी छन्। चीनको ताइयाङमा भएको एसियाली छनोट प्रतियोगिताअन्तर्गत के ४४ क्याटगोरीको महिला ५७ केजीमुनि पलेशाले स्वर्ण जित्दै पेरिस पारा ओलम्पिकमा स्थान सुरक्षित गरेकी हुन्। पलेसा एसियाली पारा खेलकुदमा पदक जित्ने पहिलो र एक्लो नेपाली खेलाडी पनि हुन्। पलेशाले चीनको हाङझावमा भएको चौथो एसियाली पारा खेलकुदमा ऐतिहासिक कांस्य पदक जितेकी थिइन्।"
गृहमन्त्रीलाई गगनको चेतावनी कुन कुन फाइल हो खोले हुन्छ,"काठमाडौं : नेपाली कांग्रेसका महामन्त्री गगनकुमार थापाले गृहमन्त्री रवि लामिछानेलाई पुराना फाइल खोल्न आग्रह गरेका छन्। उनले मिडियामा केके फाइल खोल्ने धम्की आएको भन्दै उनले गृहमन्त्री लामिछानेलाई इंगित गर्दै भने, 'कुन कुन फाइल हो खोले हुन्छ। हामीले पनि पुराना फाइल खोलेकै हो।' उनले धम्की दिनुभन्दा पनि पुराना फाइल खोलेर आरोपलाई कानुनी कारबाही गर्न आग्रह गरे। उनले गिरिबन्धु टी स्टेटलगायत फाइलहरू खोल्न आग्रह गरेका थिए।"
रास्वपाले भन्यो अब संसदीय छानबिन समिति बन्दैन,"काठमाडौं : राष्ट्रिय स्वन्त्र पार्टीका सहप्रवक्ता मनिष झाले अब संसदीय छानबिन समिति बन्न नसक्ने बताएका छन्। उनले कांग्रेस नेताहरूको फाइल खोल्न तयार भएमात्रै समिति बन्ने बताए। उनले सहमतिको धेरै प्रयास गरिए पनि अब नगर्ने बताए। 'छातीमा हात राखेर हामी सबै सांसदहरू भन्न सक्छौं कि हाम्रा सभापतिको सबै छानबिन गरोस्, उहाँको केही खोट निस्कियो भने हामी राजनीति छाड्न तयार छौं,' उनले प्रश्न गर्ने, कांग्रेसले त्यो हिम्मत राख्न सक्छ?'"
"रवि लामिछानेले सहकारीबाट ऋण लिएका होइनन्, ठगेका हुन् : गगन थापा","काठमाडौं : नेपाली कांग्रेसका महामन्त्री गगनकुमार थापाले गृहमन्त्रीसमेत रहेका राष्ट्रिय स्वतन्त्र पार्टीका सभापति रवि लामिछानेले सहकारीबाट ऋण लिएको होइन, ठगी गरेको बताएका छन्। बिहीबार साँझ पत्रकार सम्मेलन गर्दै उनले रवविरुद्धका प्रमाणहरू जति पनि रहेको बताए। 'सहकारीबाट ऋण लिएका छैनौं भनिराखेका छन् नि। हामीले नि ऋण भनेका छैनौं। ऋण त सहकारीका सदस्यले लिने हो। उनले त सहकारीबाट ठगेका हुन्। सहकारीको रकम निजी कम्पनीमा खर्च गरेका हुन्,' उनले भने। उनले सहकारी विभागको प्रतिवेदन, पोखरा, रुपन्देही, कम्पनी रजिस्ट्रार र गोरखा मिडियाको अडिटमा पनि रविविरुद्ध प्रमाणहरू छरपस्ट रहेको बताए। उनले संसदमा सहकारी ठगलाई कारबाही गर्ने र सहकारी ठगलाई जोगाउने पक्षमा परिणत भएको बताए।"
"संसदमा जुन दृश्य देखियो, प्रधानमन्त्रीसँग त्यसको जवाफ चाहन्छौं : गगन थपा","काठमाडौं : नेपाली कांग्रेसका महामन्त्री गगनकुमार थापाले संसद बैठकमा देखिएको दृश्यका बारेमा प्रधानमन्त्री पुष्पकमल दाहालसँग जवाफ माग्ने भएका छन्। महामन्त्री थापाले बिहीबार साँझ पत्रकार सम्मेलन गरेर सत्तपक्षले नै संसद बैठकमा मुठभेडतर्फ धकेल्न खोजेको भन्दै प्रधानमन्त्रीसँग जवाफ माग्ने बताएका हुन्। 'सदनभित्र आज तिक्तता भएको सबैले देख्यौं। सत्तापक्षले नै संसदलाई मुठभेडतर्फ धकेल्न खोजे। गृहमन्त्रीलाई रोस्टममा जान हामीले रोकिरहँदा सत्तपक्षका प्रमुख दलका नेताले सिन क्रियट गर्न खोज्नुभयो। यस विषयमा हामीले प्रधानमन्त्रीसँग जवाफ चाहन्छौं। उहाँले के चाहनुभएको छ। उहाँले जवाफ दिनुपर्छ,' महामन्त्री थापाले भने।"
सदनमा ओलीले खेलेको भूमिका खेदजनक छ : गगन थापा,"काठमडौं : नेपाली कांग्रेसका महामन्त्री गगनकुमार थापाले संसदमा देखिएको दृश्य सुनियोजित भएको बताएका छन्। उनले संसदमा देखिएको दृश्य सत्तारुढ दल नेकपा एमाले अध्यक्ष केपी शर्मा ओलीको डिजाइनमा भएको आरोपसमेत लगाए। बुधबार ओलीले संसदीय बैठक बोलाएर, लाइभ देखाएर संसदमा आजको दृश्य मञ्चन गरिएको उनको आरोप छ। उनले सभामुख देवराज घिमिरे पनि ओलीको आदेश पालकको भूमिका निर्वाह गरेको आरोप लगाए। उनले संसद बैठकमा जेजे कुरा भयो, त्यसको जिम्मेवारी सभामुखले लिनुपर्ने बताए। 'कांग्रेसको अवरोधबीच संसद अगाडि बढ्छ भनेर ओलीले बुधबार हुँकार गरेका थिए। सभामुखले आज त्यसलाई पूरा गरको दृश्य देख्न पाइयो। सभामुखले पार्टीको नेताको आदेश पालकको भूमिका निर्वाह गर्नुभयो। त्यसको मुख्य जिम्मेवारी सभामुखले लिनुपर्छ,' उनले भने। सभामुखले जबर्जस्ती सभालाई अगाडि बढाउने काम नै गलत गरेको उनको भनाइ छ। उनले संसदलाई मुठभेडतर्फ लैजान ओलीले 'सिन क्रियट' गरेको आरोप लगाए। 'सदनभित्र आज तिक्तता भएको सबैले देख्यौं। सत्तापक्षले नै संसदलाई मुठभेडतर्फ धकेल्न खोजे। गृहमन्त्रीलाई रोस्टममा जान हामीले रोकिरहँदा सत्तपक्षका प्रमुख दलका नेताले जबर्जस्ती सिन क्रियट गर्न खोज्नुभयो। मुठभेडतर्फ जाने अवस्था निम्त्याउनुभयो। यसको जवाफ हामी प्रधानमन्त्रीसँग चाहन्छौं,' उनले भने। उनले ओलीमाथि दुर्व्यवहार भएको आरोपलाई खण्डनसमेत गरे। उनले ओलीको भूमिका नै खेदजनक रहेको बताए। 'सदनमा आफ्नो कुरा राखिरहेका बेला सत्तपक्षका प्रमुख दलका नेताले वातावरण बिगार्ने प्रयास गर्नुभयो। त्यो आफैंमा खेदजनक छ,' उनले भने, 'ओलीमाथि हामीले अभद्र व्यवहार गरेका छैनौं। कांग्रेसको त्यस्तो नीति नै छैन,' उनले भने। उनले ओलीले कांग्रेस सांसदलाई हप्काएकाले त्यसको प्रतिकार गरेको स्पष्ट पारे। 'सभामुखले जबर्जस्ती सरकारको काम कारबाही अगाडि बढाउन खोजेपछि हामीले रोक्ने प्रयास गरेका हौं। तर ओलीजीले कांग्रेसका सांसदलाई एमालेको कार्यकर्ता भन्नठान्नुभयो। हप्काउने, थर्काउने प्रयास गर्नुभयो। हामी उहाँको कार्यकर्ता होइनौं। हप्काएपछि हाम्रा सांसदहरूले प्रतिकारमात्र गरेका हुन्,' उनले भने। उनले कांग्रेस सांसदलाई एमाले सांसद ठानेर अह्राउने काम नगर्न आग्रह गरे। उनले रवि लामिछानेले सहकारीबाट ऋण लिएको नभएर ठगी गरेको बताए। 'सहकारीबाट ऋण लिएका छैनौं भनिराखेका छन् नि। हामीले नि ऋण भनेका छैनौं। ऋण त सहकारीका सदस्यले लिने हो। उनले त सहकारीबाट ठगेका हुन्। सहकारीको रकम निजी कम्पनीमा खर्च गरेका हुन्,' उनले भने। उनले सहकारी विभागको प्रतिवेदन, पोखरा, रुपन्देही, कम्पनी रजिस्ट्रार र गोरखा मिडियाको अडिटमा पनि रवविरुद्ध प्रमाणहरू छरपस्ट रहेको बताए। उनले संसदमा सहकारी ठगलाई कारबाही गर्ने र सहकारी ठगलाई जोगाउने पक्षमा परिणत भएको बताए। महामन्त्री थापाले गृहमन्त्री लामिछानेलाई पुराना फाइल खोल्न आग्रहसमेत गरे। उनले मिडियामा केके फाइल खोल्ने धम्की आएको भन्दै उनले गृहमन्त्री लामिछानेलाई इंगित गर्दै भने, 'कुन कुन फाइल हो खोले हुन्छ। हामीले पनि पुराना फाइल खोलेकै हो।' उनले धम्की दिनुभन्दा पनि पुराना फाइल खोलेर आरोपलाई कानुनी कारबाही गर्न आग्रह गरे। उनले गिरिबन्धु टी स्टेटलगायत फाइलहरू खोल्न आग्रह गरेका थिए।"
मदन भण्डारीका हत्यारा पत्ता लगाउनुपर्छ : माधव नेपाल,काठमाडौं : नेकपा एकीकृत समाजवादीका अध्यक्ष माधवकुमार नेपालले दासढुंगा घटनाका बारेमा गम्भीर खोजि गर्नुपर्ने बताएका छन्। मदनआश्रितको ३१औं स्मृति दिवसका अवसरमा बिहीबार काठमाडौंमा आयोजित कार्यक्रममा नेपालले मदन भण्डारीको हत्या गर्ने गरि भएको दासढुंगा दुर्घटनामा विषयमा गम्भीर खोजी गर्नुपर्ने बताएका हुन्। दासढुंगा दुर्घटनापछि पद्मरत्न तुलाधरको संयोजकत्वमा छानविन कमिटी र त्यसपछि केपी ओलीको नेतृत्वमा छानविन समिति बनेपछि ठोस निचोड आउन नसकेको उनको भनाइ छ । नेपालले दासढुंगा दुर्घटनाको साक्षी अमर लामाको पनि हत्या भएपनि उक्त घटना थप रहस्यमय बनेको बताए। उनले दासढुंगा दुर्घटनाको छानविनमा सबैले सहयोग गर्नुपर्ने आवश्यक रहेको जिकिर गरे।
कांग्रेसको अवरोधपछि राष्ट्रियसभा बैठक स्थगित,काठमाडौं : प्रमुख प्रतिपक्षी दल नेपाली कांग्रेसको अवरोधपछि राष्ट्रियसभा बैठक स्थगित भएको छ। सहकारी हिनामिना प्रकरणमा गृहमन्त्री रवि लामिछानेका विषयमा संसदीय छानबिन समितिको माग गर्दै कांग्रेसले संसद अवरोध गरेपछि बैठक स्थगित गरेको हो। राष्ट्रिय सभा अध्यक्ष नारायणप्रसाद दाहालले बैठक भोलि १:१५ बजे बस्नेगरी स्थगित गरेका हुन्।
संसदमा कांग्रेसको नाराबाजी,"काठमाडौं : संसद बैठक बसेलगत्तै प्रमुख प्रतिपक्षी दल नेपाली कांग्रेसले नाराबाजी सुरु गरेको छ। सहकारी पीडितलाई न्याय देउ भन्दै कांग्रेस सांसदहरूले नाराबाजी गरेका हुन्। कांग्रेस सांसदहरूले संसदीय छानबिन समिति बनाउ, सहकारी पीडितलाई न्याय दे भन्दै नाराबाजी गरेका हुन्। सभामुख देवराज घिमिरेले भने अवरोधका बीच संसद सञ्चालन गरिरहेका छन्। उनले राष्ट्रपति कार्यालय र प्रधानमन्त्री कार्यालयबाट प्राप्त पत्रहरू पढिरहेका छन्।"
गृहमन्त्रीसहित सहकारी ठगीमा संलग्नलाई छानबिन गर्न समिति गठन गरौं : एकीकृत समाजवादी,"काठमाडौं : नेपाल कम्युनिष्ट पार्टी (एकीकृत समाजवादी)ले समग्र समस्या समाधानको लागि छानविन समिति गठन गर्न माग गरेको छ। ललितपुरको बालकुमारीमा बसेको पार्टीको आठौं बैठकको निर्णय सार्वजनिक गर्दै उपमहासचिव तथा प्रचार विभाग प्रमुख जगन्नाथ खतिवडाले उपप्रधानमन्त्री तथा गृहमन्त्री रवि लामिछानेको समेत संलग्नताको समाचार प्रकाशित भएकाले छानविन समिति गठन गरी दोषिमाथि कडा कारबाही गर्न माग गरेका हुन्। कतिपय सहकारी संस्थाले अधिकारको दुरूपयोग गरी सर्वसाधारण जनताको बचत अपचलन गरेर ठूलो धनरासी दुरूपयोग गरी आर्थिक तथा वित्तिय अपराध गरेको दुःखद घटनाहरू सार्वजनिक भईरहेका छन्। उनले भने,यस सम्बन्धमा गृहमन्त्रीको समेत संलग्नताको समाचार प्रकाशित भएको छ। यो बैठक समग्र समस्या समाधानको लागि छानविन समिति गठनगरी दोषिमाथि कडा कारबाही गरियोस् भन्ने मागगर्दछ। एससले अहिले हाम्रो आर्थिक जीवन दिनानुदिन सङ्कटपूर्ण बन्दै गएको ठहर गरेको छ। उद्योग व्यवसायहरू धमाधम बन्द हुँदैछन् वा अति कम क्षमतामा चलेका छन्। यसबाट उद्यमीहरूमा निराशा बढ्दैछ, रोजगारीका अवसरहरू पनि दिनानुदिन साँघुरिँदै गएका छन्। वैदेशिक रोजगारी र शिक्षाका लागि बाहिरिने युवाहरूको संख्या बढ्दैछ। उत्पादन मात्रै होइन मागमा पनि ह्रास आएको छ। उपभोक्ताको क्रयशक्ति घट्दैछ। निर्णयमा भनिएको छ, यो बैठक, वर्तमान आर्थिक अवस्थाप्रति गम्भीर चिन्ता व्यक्त गर्दछ। लगानी र उत्पादनको वातावरण बनाउन, उद्यमहरू डुब्न नदिन प्रभावकारी आर्थिक, वित्तिय तथा मौद्रिक नीतिहरूमार्फत् अर्थतन्त्रको वर्तमान निराशापूर्ण अवस्थामा जिम्मेवारीपूर्वक हस्तक्षेप गर्न सरकारसँग जोडदार माग गर्दछ। उचित ज्यालाको व्यवस्था गर्दै अनौपचारिक क्षेत्रका श्रमजीवीहरूलाई पनि सामाजिक सुरक्षा कोषमा समावेश गर्न तथा श्रम निरिक्षण प्रणालीजस्ता संवैधानिक, कानूनी तथा नीतिगत व्यवस्थालाई प्रभावकारीरुपमा लागू गर्दै श्रमको अवस्थामा सुधार ल्याउन र राष्ट्रिय श्रम आयोग गठनका लागि आवश्यक निर्णय गर्न एकीकृत समाजवादीले माग गरेको छ।"
प्रतिनिधि सभाको बैठक सुरू (लाइभ),"काठमाडौं : प्रतिनिधि सभाको बैठक सुरू भएको छ। संघीय संसद भवन नयाँ बानेश्वरमा ६ घण्टा ढिलोगरी बैठक सुरू भएको हो। बैठक बिहान ११ बजेका लागि बोलाइएको थियो। प्रमुख प्रतिपक्षी दल नेपाली कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको र उनीमाथि अनुसन्धान गर्न संसदीय छानबिन समिति नबनेसम्म सदन चल्न नदिने अडान लिएपछि सहमति जुटाउन शीर्ष नेताहरू आन्तरिक छलफलमा जुटेपछि बैठक समयमै बस्न नसकेको हो। बैठकमा राष्ट्रपति र प्रधानमन्त्री तथा मन्त्रिपरिषदको कार्यालयबाट प्राप्त पत्र पढेर सुनाउने कार्यसूची छ। आजको बैठकमा राष्ट्रपति पौडेलले दुवै सदनको संयुक्त बैठकलाई गरेको सम्बोधनको प्रति टेबुल गरिने र राष्ट्रपतिलाई धन्यवाद दिने सम्भावित कार्यसूची छ। यसैगरी शिक्षा,स्वास्थ्य तथा सूचना प्रविधि समितिका सभापति अम्मरबहादुर थापाले सुरक्षण मुद्रण सम्बन्धी विधेयक समितिको प्रतिवेदन २०८०, उद्योग, वाणिज्य तथा आपूर्ति मन्त्री दामोदर भण्डारीले लगानी सहजीकरण सम्बन्धी केही नेपाल ऐनलाई संशोधन गर्ने अध्यादेश, २०८० र राष्ट्रिय सभामा उत्पत्ति भएको विद्युतीय व्यापार विधेयक, २०८० लाई दफावार छलफलका लागि सम्बन्धित समितिमा पठाइयोस् भन्ने प्रस्ताव प्रस्तुत गर्ने कार्यसूची छ। यसैगरी उपप्रधानमन्त्री तथा गृहमन्त्री रवि लामिछानेले राजनीतिक दल सम्बन्धी (दोस्रो संसोधन) विधेयक, २०८० माथि विचार गरियोस् भन्ने प्रस्ताव प्रस्तुत गर्ने कार्यसूची छ। २०८० चैत २ गते पनि यो विधेयक गृहमन्त्रीले पेश गर्ने कार्यसूची थियो, तर कांग्रेसले वेल घेराउ गरेपछि लामिछाने रोष्टम पुगेर पेश गर्न पाएका थिएनन्। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्।"
कांग्रेसका अवरोधबीच सभामुखले बैठक सञ्चालन गर्दै,"काठमाडौं : प्रमुख प्रतिपक्षी दल नेपाली कांग्रेसको नाराबाजीबीच सभामुख देवराज घिमिरेले संसद बैठक अगाडि बढाएका छन्। उनले राष्ट्रपति कार्यालयबाट प्राप्त पत्र पढेर सुनाएका छन्। कांग्रेस सांसदहरूले भने जबर्जस्ती गर्न पाइँदैन, संसदीय मर्यादा कायम गर भन्दै नाराबाजी गरिरहेका छन्।"
कांग्रेस र एमाले सांसदबीच धकेलाधकेल भएपछि बैठक स्थगित,"काठमाडौं : प्रमुख प्रतिपक्षी दल नेपाली कांग्रेसको अवरोधपछि संसद बैठक स्थगित भएको छ। सभामुख देवराज घिमिरेले भोलि ११ बजे बस्नेगरी बैठक स्थगित गरेका हुन्। संसद बैठक सुरु भएलगत्तै कांग्रेस सांसदहरूले नाराबाजीसहित संसद अवरुद्ध पारेका थिए। उनीहरूले सहकारी पीडितलाई न्याय दे, सहकारी ठगलाई कारबाही गर भन्दै नाराबाजी गरेका थिए। सभामुखले बैठक अगाडि बढाएपछि कांग्रेसले संसदीय मर्यादा कायम गर, जबर्जस्ती गर्न पाइँदैन भन्दै नाराबाजी गरेका थिए। सभामुखले गृहमन्त्री रवि लामिछानेलाई बोल्ने समय दिएपछि कांग्रेसका सांसदहरू आक्रामक बनेका थिए। कांग्रेस सांसदहरू आक्रामक बनेपछि नेकपा एमाले अध्यक्ष केपी शर्मा ओली उठेर सम्झाउने प्रयास गरेका थिए। त्यसबीच ओली र कांग्रेस सांसदबीच भनाभन भएको थियो। मुठभेडको स्थिति आउने देखिएपछि सभामुख घिमिरेले बैठक स्थगित गरेका थिए।"
"रवि लामिछानेले भने  एकपटक संसदमा बोल्न पाउनुपर्यो, मागेको त्यत्ति हो","काठमाडौं : उप्रधान एवं गृहमन्त्री रवि लामिछानेले आफूले प्रतिनिधि सभा बैठकमा एकपटक बोल्न पाउनुपर्ने बताएका छन्। प्रतिपक्षी दल नेपाली कांग्रेसले सहकारी ठगी प्रकरणमा लामिछानेमाथि अनुसन्धान गर्न संसदीय छानबिन समिति गठन गर्नुपर्ने अडानबाट पछि नहटेपछि उनले यस्तो बताएका हुन्। 'एकपटक बोल्न पाउनु पर्यो। त्यत्ति हो मागेको। यति घिन लाग्दो मिडिया ट्रायल,'उनले फेसबुकमा लेखेका छन्। संसदीय छानबिन समिति गठन नभएसम्म कांग्रेसले संसदमा अवरोध कायम राख्ने निर्णय गरेको छ। बिहीबार अपरान्ह पार्टीको संसदीय दलको बैठक बसेर संसदीय समिति गठन नभएको भन्दै संसदमा अवरोध कायम राख्ने निर्णय गरेको हो।"
"संसदीय छानबिन समितिमा सहमति जुटेन, कांग्रेसले संसद अवरोध कायमै राख्ने","काठमाडौं : प्रमुख प्रतिपक्ष दल नेपाली कांग्रेसले सदन अवरोध जारी राख्ने निर्णय गरेको छ। सिंहदरवारमा बसेको शीर्ष नेताको बैठकले गृहमन्त्री रवि लामिछानेको विषयलाई समेटेर संसदीय छानबिन समिति नबनेसम्म संसद अवरोध कायमै राख्ने निर्णय गरेको हो। कांग्रेस प्रवक्ता डा प्रकाशशरण महतले सत्तापक्ष रवि लामिछानेबाहेक सहकारीको विषयमा मात्रै छानबिन गर्ने भन्दै पन्छिन खोजेको आरोप लगाए। 'सत्तापक्ष सहकारीको विषयमात्र हेर्ने भन्दै पन्छिन खोजेको छ। सहकारीका विषयमा छानबिन हुनुपर्छ। तर, रविजी पनि सहकारीको रकम हिनामिना प्रकरणमा मुछिनुभएको छ। त्यस मुद्दालाई प्रहरीले पनि अगाडि नबढाएको अवस्था छ। त्यसैका लागि त हामीले संसदीय छानबिन समिति माग गरेका हौं। यो विषयलाई ओझेलमा पारेर सामान्यकरण गर्न खोज्छ भने त्यो स्वीकार्य हुँदैन,' सञ्चारकर्मीसँग उनले भने। त्यस्तै कांग्रेसका सहमहामन्त्री ब्रदीप्रसाद पाण्डेले छानबिन समितिबाट पछि नहट्ने निर्णय भएको अन्नपूर्णलाई बताए। 'सरकारले पहिले हाउस चलाओस्। हामीले हाउसमै आफ्नो अडान दोहोर्याउने हो। समिति नबनेसम्म संसद चल्न दिँदैनौं,' उनले भने।"
यस्ता छन् मन्त्रिपरिषद् बैठकको निर्णयहरू,काठमाडौं : सरकारले जलवायु परिवर्तनसम्बन्धी कार्यक्रम कार्यान्वयनका लागि फिनल्याण्ड सरकारबाट प्राप्त हुने अनुदान सहायता स्वीकार गर्ने निर्णय गरेको छ। सिंहदरबारमा बिहीबार बसेको मन्त्रिपरिषद् बैठकले जलवायु परिवर्तन अनुकुलन कार्यक्रम कार्यान्वयनका लागि फिनल्याण्ड सरकारबाट प्राप्त हुने १३ मिलियन युरो अनुदान सहायता स्वीकार गर्ने निर्णय गरेको हो। बैठकले नीति अनुसन्धान प्रतिष्ठान विकास समितिको कार्यकारी अध्यक्षमा प्राडालेखनाथ शर्मालाई नियुक्त गर्ने निर्णय गरेको छ भने न्यूनतम पारिश्रमिक निर्धारण समितिको अध्यक्षमा संगीता खड्कालाई नियुक्त गरेको सरकारका प्रवक्ता रेखा शर्माले जानकारी दिइन्। त्यस्तै बैठकले नेपाल प्रशासन सेवा समूहीकरणअन्तर्गतको राजपत्रांकित विशिष्ठ श्रेणीको पदमा लोकनाथ पौडेललाई बढुवा गर्ने निर्णय गरिएको छ भने नेपाल कृषि वन सेवा समूहीकरणअन्तर्गत राजपत्रांकित विशिष्ठ श्रेणीको पदमा राजेन्द्रप्रसाद पौडेललाई बढुवा गर्ने निर्णय गरिएको सरकारका प्रवक्ता शर्माले बताइन्।
ओलीमाथि दुर्व्यवहार भएको भन्दै एमालेले भन्यो कांग्रेसले अधिनायकवादी चरित्र देखायो,"काठमाडौं : सत्तारूढ दल नेकपा एमालेले आफ्ना संसदीय दलका नेता केपी शर्मा ओलीमाथि भएको दुर्व्यवहारप्रति भर्त्सना गरेको छ। प्रमुख प्रतिपक्षी दलले ओलीमाथि अपमानजनक व्यवहार देखाएको भन्दै एमालेले आपत्ति जनाउँदै भर्त्सना गरेको हो। 'प्रतिपक्षी दलका सांसदले सरकारको रोमा आएर अवरोध गर्ने, उपसभामुखको कुर्सीमा बस्नेजस्ता असंसदीय, गैरराजनीतिक व्यवहार गर्नुभयो। संसदीय दलका नेतामाथि अपमानजनक व्यवहार गर्नुभयो। अभिव्यक्ति प्रहशन गर्नुभयो। घोर अलोकतान्त्रिक व्यवहार गर्नुभयो। अधिनायकवादी चरित्र देखाउनुभयो। एमाले यसको घोर भर्त्सना गर्दछ,' एमालेका प्रमुख सचेतक महेश बर्तौलाले भने।"
६ वर्षदेखि रारामा सरसफाइ गर्दै सिंहबहादुर,"मुगु : छायाँनाथ रारा नगरपालिका८ जुगा गाउँका ३८ वर्षीय सिंहबहादुर कामी रारा क्षेत्र आसपासको सरसफाइमा जुटेका ६ वर्ष भइसक्यो । रारा तालबाट डेढ घण्टा टाढा रहेको चुगा गाउँबाट बिहानै हिँडेर सल्लेरीबाट सरसफाइ सुरु गर्दै उनको दैनिकी सुरुवात हुन्छ । रारा घुम्न आउने आन्तरिक तथा बाह्य पर्यटकहरूले आफ्नो साथमा ल्याएका प्लास्टिकजन्य र पेय पदार्थका सामग्री सही ठाउँमा बिसर्जन नगर्दा रारामा वाताबरणीय प्रदूषण बढेको छ । यसको ठूलो चिन्ताले गर्दा सिंहबहादुरले रारा राष्ट्रिय निकुञ्जअन्तर्गत मध्यवर्ती क्षेत्र व्यवस्थापन समितिसँग समन्वय गरी ६ वर्षसम्म एक्लै सरसफाइमा जुटेका हुन् । सिंहबहादुरले रारा पुग्ने सबैलाई उनीहरू बसेको र हिँडेको स्थानमै पुगी फोहोर सही ठाउँमा बिसर्जन गर्न सल्लाहसमेत दिने गरेका छन् । रारा क्षेत्रको सरसफाइ र राराको सुन्दरता कायम राख्ने विषयमा उनी निकै चिन्तित हुने गरेको डाँफे होटलका सञ्चालक पूर्णदेवी बमले बताइन् । ०७५ सालदेखि रारा क्षेत्रको सरसफाइमा जुटेका सिंहबहादुरलाई सरसफाइ गरेबापत मध्यवर्ती क्षेत्र व्यवस्थापन समितिले महिनाको १० हजार पारिश्रमिक उपलब्ध गराउने गरेको छ । श्रीमती, दुई छोरा र एक छोरीसहित पाँचजनाको परिवारलाई यही १० हजार रूपैयाँले महिनाभर जसोतसो गरी पुर्याउनु परेको उनले बताए । आफ्नो दैनिकी राराको सरसफाइमै बित्न थालेपछि घरको काममा बाधा पुग्न थाल्यो भन्दै उनकी श्रीमतीले सरसफाइ छाड्न दबाब दिइन् । २०७९ सालको जेठ असारतिर उनले करिब दुई तीनदिन सरसफाइमा गएनन् । तर, उनको मनले मानेन । राराको मिलि क्षेत्रमा पुग्दा दुई दिनभित्र जताततै प्लााष्टिक र पेय पदार्थका बोतल मात्र देखे उनले । त्यसपछि पुनः ती फोहोर संकलन गरी फेरि उनी सरसफाइमै जोडिए । अहिले मध्यवर्ति क्षेत्र व्यवस्थानपन समितिले १० हजारबाट ३ हजार थपेर १३ हजार रूपैयाँ मासिक दिँदै आएको भए पनि बजारको महँगीले पाँचजनाको परिवारलाई दैनिकी धान्न सारै गाह्रो भएको सिंहबहादुरले गुनासो गरे ।रारा घुम्ने सिजन सुरु भएपछि यहाँ पर्यटकहरूको संख्या वार्षिक ५ हजारदेखि १० हजारसम्म पुग्छ । उनी बिहानै घरबाट हिँडेर सल्लेरीबाट सुरु गर्दै ताल वरिपरि भेटिएका फोहोर सकंलन गरी आगोमा नष्ट गरेपछि बेलुका घर जाने मध्यवर्ति क्षेत्र व्यवस्थापन समितिका सचिव लोकेन्द्र बम बताउँछन् ।"
"दलहरु आन्तरिक छलफलमा, प्रतिनिधि सभाको बैठक ४ बजेसम्म सर्यो","काठमाडौं : प्रतिनिधि सभाको आजको बैठक सरेको छ। प्रमुख प्रतिपक्षी दल नेपाली कांग्रेसले संसद् अवरोध गर्ने भएपछि दलहरुबीच आन्तरिक छलफल जारी रहेकाले बैठक सारिएको हो। सभामुख देवराज घिमिरेले बोलाएको कार्यव्यवस्था परामर्श समिति बैठकमा प्रमुख दलका मुख्य सचेतक र सचेतकबीचको छलफलपछि बिहानको ११ बजे बोलाइएको बैठक अपराह्न ४ बजे सार्ने निर्णय भएको छ। उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। सरकारको नीति तथा कार्यक्रम प्रस्तुत गरेका राष्ट्रपति रामचन्द्र पौडेललाई धन्यवाद ज्ञापन गर्न नपाएपछि सत्तापक्ष चिढिएको छ। बुधबार सभामुख देवराज घिमिरेले प्रधानमन्त्री दाहाललाई भेटेर सदन सञ्चालनमा सहयोग पुर्याउन आग्रह गरेका थिए। आजको बैठकमा बैठकमा राष्ट्रपति र प्रधानमन्त्री तथा मन्त्रिपरिषदको कार्यालयबाट प्राप्त पत्र पढेर सुनाउने, राष्ट्रपति पौडेलले दुवै सदनको संयुक्त बैठकलाई गरेको सम्बोधनको प्रति टेबुल गरिने र राष्ट्रपतिलाई धन्यवाद दिने, उपप्रधानमन्त्री तथा गृहमन्त्री रवि लामिछानेले राजनीतिक दल सम्बन्धी (दोस्रो संसोधन) विधेयक, २०८० माथि विचार गरियोस् भन्ने प्रस्ताव प्रस्तुत गर्नेलगायतका कार्यसूची छ। २०८० चैत २ गते पनि यो विधेयक गृहमन्त्रीले पेश गर्ने कार्यसूची थियो, तर कांग्रेसले वेल घेराउ गरेपछि लामिछाने रोष्टम पुगेर पेश गर्न पाएका थिएनन्। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। कांग्रेसले संसद् अवरोध गरे एमाले प्रतिवाद गर्ने तयारी गरेको छ। एमाले संसदीय दलका नेता केपी शर्मा ओलीले बुधबार आजको बैठकमा गृहमन्त्री लामिछानेले बोल्न पाउनुपर्ने र लामिछानेलाई संसदमा बोल्न नदिए एमाले बोल्ने बताएका थिए। कांग्रेसका साथीहरूले एमालेका नेतामाथि मर्यादाहीन ढंगले आरोप लगाएका छन्, एमाले संसदीय दलको बुधबारको बैठकमा ओलीले भने, केसम्म सुनिएको छ भने संसद् चल्न नदिएको एमालेले गर्दा हो रे! कांग्रेसप्रति आक्रोश पोख्दै ओलीले भने, कांग्रेसको दादागिरी चल्ने ठाउँ होइन संसद्। संसद् विधि र प्रक्रियाले चल्छ, लोकतान्त्रिक तरिकाले चल्नुपर्छ। फलानो व्यक्ति अपराधी हो भनेर तोक्न कांग्रेस कुनै न्यायाधीश नभएको ओलीको भनाइ थियो। ओलीले भने, सांसद्हरूले बोल्नै नपाउने, लोकतन्त्र भन्न अप्ठेरो लाग्दैन कांग्रेसलाई ? कसैमाथि आरोप लगाइएपछि त्यो सांसद् र माननीयले बोल्न पाउनुपर्छ, व्यक्ति तोकेर यस्तो संसदीय अभ्यास होइन। राजनीतिक अभिष्ट पूरा भएन, स्वार्थ पूरा भएन भने अर्को अपराधी भइहाल्ने ? आफूतर्फ फर्किएन भने अपराधी भइहाल्ने ?"
संसद्को गतिरोध अन्त्य गर्न कांग्रेस लचक : गृहमन्त्री लामिछानेलाई रोष्टममा बोल्न दिने,"काठमाडौं : प्रतिनिधि सभाको बैठक सरेपछि नेपाली कांग्रेसका सांसदबीच छलफल जारी रहेको छ। प्रमुख प्रतिपक्षी दल नेपाली कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडान राखेको छ। संसदको गतिरोध र संसदीय समिति गठनको विषयमा आज बिहानपनि सत्तारुढ दल र प्रतिपक्ष कांग्रेसको प्रधानमन्त्री पुष्पकमल दाहालले छलफल गरेका छन्। प्रधानमन्त्रीले गृहमन्त्रीलाई संसद्मा बोल्न दिएर समिति बनाउन आग्रह गरेपछि सभापति शेरबहादुर देउवा पनि लचिलो बनेको कांग्रेसका प्रमुख सचेतक रमेश लेखकले जानकारी दिए। कांग्रेसका सांसदहरुको बैठकमा चलिरहेको छ, म पनि जाँदै छु। प्रधानमन्त्री प्रचण्डजीले गृहमन्त्रीलाई संसद्मा बोल्न दिएर समिति बनाऊँ भन्नुभएको छ। लेखकले भने, सभापति शेरबहादुर देउवा पनि यसमा सकारात्मक हुनुहुन्छ। अरू साथीहरूको राय लिन बैठक बस्दैछौँ। लामिछाने बोलेपछि कांग्रेसले पनि बोल्न पाउनुपर्ने उनीहरुको माग छ। प्रतिनिधि सभाको बैठक आज बिहान ११ बजे बोलाइएको बैठक दिउँसो ४ बजेका लागि सारिएको छ।"
कम्युनिष्टहरू नै पार्टी फुटाउन उद्दत : अध्यक्ष ओली,"काठमाडौं : नेकपा एमालेका अध्यक्ष केपी शर्मा ओलीले कम्युनिष्ट भन्नेले नै पार्टी विभाजन गर्दा विश्वास नै नलागेको बताएका छन्। नेकपा (एमाले) का तत्कालीन महासचिव जननेता मदनकुमार भण्डारी र तत्कालीन सङ्गठन विभाग प्रमुख जीवराज आश्रितको ३१औँ स्मृति दिवसका अवसरमा बल्खुस्थित मदननगरमा आयोजित माल्र्यापण कार्यक्रमका बोल्दै ओलीले झण्डै दुईतिहाई नजिक पुराएको कम्युनिष्ट पार्टीलाई दक्षिणपन्थीको इशारामा फुटाउन कम्युनिष्ट भन्नेले भूमिका खेलेको देख्दा विश्वास नै नलागेको बताएका हुन्। अध्यक्ष ओलीले सबै कुरालाई पराजित गर्दै अलमलमा परेका नेताहरूलाई एकतावद्ध बनाउँदै कम्युनिष्ट पार्टी सुदृढ शक्तिको रुपमा आएको बताए। सबै एकतातिर हुँदा एमालेले एक्लै चुनाव लड्दा पनि आफ्नो हैसियता देखाउन सफल भएको उनको भनाइ छ। अध्यक्ष ओलीले पार्टीलाई सिद्धाउने चक्रव्युहबाट बाहिर निस्केको अवस्थामा अब दिगो विजय हाँसिल गर्न मिसन ८४ मा ध्यान केन्द्रीत रहेको धारणा व्यक्त गरे । ओलीले अग्रज नेताहरूले देखाएको बाटो पछ्याउँदै मुलुकलाई समृद्ध बनाउन एमाले ध्यान केन्द्रीत हुने जिकिर गरे। कार्यक्रममा पूर्वराष्ट्रपति विद्यादेवी भण्डारी,एमालेका अध्यक्ष ओली,वरिष्ठ उपाध्यक्ष ईश्वर पोखरेल,उपाध्यक्षत्रय युवराज ज्ञवाली,अष्टलक्ष्मी शाक्य र विष्णुप्रसाद पौडेल, महासचिव शङ्कर पोखरेल लगायतले मदन आश्रितप्रति श्रद्धाञ्जली अर्पण गरेका थिए । विसं २०५० जेठ ३ गते चितवनको दासढुंगामा जीप दुर्घटनामा परी पार्टीका तत्कालीन महासचिव भण्डारी र सङ्गठन विभाग प्रमुख आश्रितको निधन भएको थियो ।"
संसद बैठकमै जब केपी ओली र धनराज गुरुङबीच भनाभन भयो,काठमाडौं : नेकपा एमाले अध्यक्ष केपी शर्मा ओली र प्रमुख प्रतिपक्षी दल नेपाली कांग्रेसका उपसभापति धनराज गुरुङबीच भनाभन भएको छ। संसद बैठक चलिरहेकै बेला उनीहरूबीच भनाभन भएको हो। सहकारी प्रकरणमा मुछिएका गृहमन्त्री रवि लामिछानेलाई संसदमा बोल्न दिनेनदिने विषयमा अध्यक्ष ओली र उपसभापति गुरुङबीच भनाभन भएको थियो। बिहीबार संसद बैठक सुरू भएलगत्तै कांग्रेसले नाराबाजी गरेको थियो। त्यसबीच सभामुख देवराज घिमिरेले नाराबीच सदन सञ्चालन गरेका थिए। उनले राष्ट्रपति कार्यालयको पत्र पढेर गृहमन्त्री रवि लामिछानेलाई बोल्ने समय दिएका थिए। त्यहीबीच कांग्रेस नेताहरूले गृहमन्त्री लामिछानेलाई रोस्टममा जान रोकेका थिए। सबै दृश्य देखिरहेका ओलीले कांग्रेस सांसदहरूलाई सम्झाउने प्रयास गरेका थिए। त्यही बेला कांग्रेस सभापति गुरुङले औंला ठड्याउँदै ओलीसँग भनाभन गरेका थिए। त्यसक्रममा एमाले अध्यक्ष ओलीसमेत आक्रामक बनेका थिए। संसदमा मुढभेडको अवस्था आएपछि सभामुख घिमिरेले भोलिसम्मका लागि बैठक स्थगित गरेका छन्। बैठक भोलि ११ बजे बस्ने छ।
सरकारका प्रवक्ता भन्छिन् गृहमन्त्रीलाई बोल्न दिने सहमति प्रतिपक्षी दलले भाँडे,"काठमाडौं : सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले प्रमुख प्रतिपक्षी जिम्मेवार नदेखिएको आरोप लगाएकी छन्। सरकारका मन्त्रीहरू बस्ने स्थानमा प्रतिपक्षी दलका सांसदहरू छिर्नु गैरसंसदीय अभ्यास भएको उनको भनाइ छ। 'सरकार भिड्ने स्थितिमा छैन। प्रतिपक्षी दल जिम्मेवार नदेखिएको हो। प्रतिपक्षी दलका सांसदहरू सरकारको रो (मन्त्री बस्ने लाइन)मा छिर्नु गलत हो। यो गैरसंसदीय अभ्यास भयो। उहाँहरू सच्चिनुपर्छ,' उनले भनिन्। उनले गृहमन्त्रीलाई बोल्न दिइने सहमति भए पनि प्रतिपक्षी दलले अन्त्यमा भाँडेको आरोप लगाइन्। 'आरोप लागेपछि स्पष्ट गर्न पाउनुपर्छ। गृहमन्त्रीलाई बोल्न दिइने सहमति पनि भएको थियो। तर उहाँहरू किन भाँड्नुभयो थाहा भएन,' उनले भनिन्।"
कांग्रेसले भन्यो सभामुखले पार्टी नेतृत्वको निर्देशन मान्नुभयो,"काठमाडौं : प्रमुख प्रतिपक्षी दल नेपाली कांग्रेसले सभामुख देवराज घिमिरेले पार्टीको निर्देशनमा असंसदीय व्यवहार देखाएको आरोप लगाएका छन्। प्रतिपक्षी दलले सदन अवरोध गरिरहेका बेला संसदको मर्यादा विपरीत सभा अगाडि बढाउने काम भएको कांग्रेस प्रवक्ता प्रकाशशरण महतले बताए। 'सभामुख स्वयंले संसदको मर्यादा विपरीत सभा अगाडि बढाउने काम गर्नुभयो। यसअघि सुवासचन्द्र नेम्वाङजीले कहिल्यै त्यस्तो गर्नुभएन। प्रमुख प्रतिपक्ष दलले सदन अवरोध गरिरहेका बेला जबर्जस्ती सदन अगाडि बढाउन खोज्नु संसदीय संस्कार भएन। सभामुखले पार्टी नेतृत्वको निर्देशन मान्नुभयो,' उनले भने।"
केपी ओलीमाथि आक्रमण प्रयास भयो : रघुजी पन्त,"काठमाडौं : नेकपा एमालेका सांसद रघुजी पन्तले आफ्ना दलका नेता केपी शर्मा ओलीमाथि आक्रमण प्रयास भएको बताएका छन्। प्रमुख प्रतिपक्षी दलका सांसदहरूले आफ्ना नेतामाथि आक्रमण प्रयास गरेको उनले बताए। कांग्रेसले असंसदीय व्यवहार देखाएको उनको आरोप छ। 'यस्तो अवरोध पहिले पनि हुन्थ्यो। हामीले गर्दा प्रतिपक्षीका नेतामाथि दुर्व्यवहार गरेका थिएनौं। पूर्वप्रधानमन्त्रीले बोल्न पाउनुपर्छ भन्दा झम्टिन जाने हो? आक्रमण गर्न जाने हो? यो असंसदीय घटना हो,' उनले भने।"
सुदूरपश्चिमका मुख्ममन्त्री सोडारीले पाए विश्वासको मत,"काठमाडौं : सुदूरपश्चिम प्रदेशका मुख्यमन्त्री दीर्घ सोडारीले विश्वासको मत पाएका छन्। मु्ख्यमन्त्री सोडारीले विश्वासको मतका लागि प्रदेश सभामा राखेको प्रस्तावको पक्षमा २८ मत र विपक्षमा शून्य मत खसेको छ। बैठकमा २८ सांसद सहभागी थिए। नेपाली कांग्रेस र नागरिक उन्मुक्ति रेशम पक्षका सांसदहरूले भने विश्वासको मत दिएनन्। उनीहरू मतदान प्रक्रियामा सहभागी नै भएनन्। मुख्यमन्त्री सोडारीले एमाले,नेकपा माओवादी केन्द्र, नागरिक उन्मुक्ति पार्टी रन्जिता पक्षका र स्वतन्त्र सांसले विश्वासको मत दिएका हुन्। बैठक सुरु हुनेबित्तिकै कांग्रेस र नाउपाको रेशम चौधरी पक्षका सांसदहरूले विरोधसहित नाराबाजी गरेका थिए । विरोधका बीच सभामुख भण्डारीले मतदान प्रक्रिया अगाडि बढाएपछि उनीहरूले बैठक बहिष्कार गरेका थिए। उनी वैशाख ६ गते एमाले,माओवादी,नागरिक उन्मुक्तिका २ जना र स्वतन्त्र सांसदको समर्थनमा मुख्यमन्त्री बनेका थिए।"
"गृहमन्त्रीले रोस्टममा आएर बोल्न पाउनुहुन्छ, बोल्नुस् : डा शेखर कोइराला","काठमाडौं : नेपाली कांग्रेसका नेता डा शेखर कोइरालाले उपप्रधान तथा गृहमन्त्री रवि लामिछानेले रोस्टममा आएर बोल्न पाउने बताएका छन्। उनले भने, गृहमन्त्रीले रोस्टममा आएर बोल्न पाउनुहुन्छ, बोल्नुस्, हामीलाई चित्त बुझे ठिक छ,चित्त बुझेन भने हामी बोल्छौं त्यसपछि। त्यसलाई न गृहमन्त्रीले स्वीकारेका छन् न एमालेले। उनले सहकारी ठगीमा गृहमन्त्री नै संलग्न भएको र पीडितले न्याय नपाउने भएकाले संसदीय छानबीन समितिको माग गरेको स्पष्ट पारे। कोइरालाले कांग्रेसले गृहमन्त्रीको राजीनामा नमागेको उल्लेख गरे। सहकारीमा आफूले राखेको रकम हिनामिना हुँदा जनता सडकमा आए। हामीले संसद्मा त्यो कुरा स्पष्ट राखिदिएको छ। उनले भने, कुनै राजनीतिक दलको नेपाली कांग्रेसलाई धम्की आइरहेको छ। कुनै धम्कीले डराउँदैनौं। कोइरालाले संविधान संशोधन गरेर अहिलेको निर्वाचन प्रणाली परिवर्तन गर्नु आवश्यक बताए। संविधान संशोधन नगरेसम्म यो देश अगाडि बढ्न नसक्ने धारणा २३ महिनादेखि भनिरहेको बताए। उनले भने, अहिलेको निर्वाचन प्रणालीले राजनीतिक स्थिरता दिँदैन। निर्वाचित प्रणाली परिवर्तन गर्दा कुनै दलको बहुमत आउने गरी बनाउनुपर्छ। उनले प्रत्यक्ष निर्वाचित राष्ट्रपति र प्रधानमन्त्रीले नहुने भएकाले यहि प्रणालीलाई नै सुधार गरेर अगाडि बढ्नुपर्ने धारणा राखे।"
"प्रतिनिधिसभा बैठक आज बस्दै : गृहमन्त्रीले विधेयक प्रस्तुत गर्ने, रोक्ने तयारीमा कांग्रेस","काठमाडौं : प्रतिनिधि सभाको बैठक आज बिहान ११ बजे बस्दैछ। संघीय संसद भवन नयाँ बानेश्वरमा बस्ने बैठकमा राष्ट्रपति र प्रधानमन्त्री तथा मन्त्रिपरिषदको कार्यालयबाट प्राप्त पत्र पढेर सुनाउने कार्यसूची छ। तर प्रमुख प्रतिपक्षी दल नेपाली कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडानमा छ। सरकारको नीति तथा कार्यक्रम प्रस्तुत गरेका राष्ट्रपति रामचन्द्र पौडेललाई धन्यवाद ज्ञापन गर्न नपाएपछि सत्तापक्ष चिढिएको छ। बुधबार सभामुख देवराज घिमिरेले प्रधानमन्त्री दाहाललाई भेटेर सदन सञ्चालनमा सहयोग पुर्याउन आग्रह गरेका थिए। संघीय संसद्का महासचिव पद्मप्रसाद पाण्डेयका अनुसार आजको बैठकमा राष्ट्रपति पौडेलले दुवै सदनको संयुक्त बैठकलाई गरेको सम्बोधनको प्रति टेबुल गरिने र राष्ट्रपतिलाई धन्यवाद दिने सम्भावित कार्यसूची छ। यसैगरी शिक्षा, स्वास्थ्य तथा सूचना प्रविधि समितिका सभापति अम्मरबहादुर थापाले सुरक्षण मुद्रण सम्बन्धी विधेयक समितिको प्रतिवेदन २०८०, उद्योग, वाणिज्य तथा आपूर्ति मन्त्री दामोदर भण्डारीले लगानी सहजीकरण सम्बन्धी केही नेपाल ऐनलाई संशोधन गर्ने अध्यादेश, २०८० र राष्ट्रिय सभामा उत्पत्ति भएको विद्युतीय व्यापार विधेयक, २०८० लाई दफावार छलफलका लागि सम्बन्धित समितिमा पठाइयोस् भन्ने प्रस्ताव प्रस्तुत गर्ने कार्यसूची छ। यसैगरी उपप्रधानमन्त्री तथा गृहमन्त्री रवि लामिछानेले राजनीतिक दल सम्बन्धी (दोस्रो संसोधन) विधेयक, २०८० माथि विचार गरियोस् भन्ने प्रस्ताव प्रस्तुत गर्ने कार्यसूची छ। २०८० चैत २ गते पनि यो विधेयक गृहमन्त्रीले पेश गर्ने कार्यसूची थियो, तर कांग्रेसले वेल घेराउ गरेपछि लामिछाने रोष्टम पुगेर पेश गर्न पाएका थिएनन्। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। कांग्रेससँग एमालेले संसद्मै प्रतिवाद गर्ने कांग्रेसले संसद् अवरोध गरे एमाले प्रतिवाद गर्ने तयारी गरेको छ। एमाले संसदीय दलका नेता केपी शर्मा ओलीले बुधबार आजको बैठकमा गृहमन्त्री लामिछानेले बोल्न पाउनुपर्ने र लामिछानेलाई संसदमा बोल्न नदिए एमाले बोल्ने बताएका थिए। कांग्रेसका साथीहरूले एमालेका नेतामाथि मर्यादाहीन ढंगले आरोप लगाएका छन्, एमाले संसदीय दलको बुधबारको बैठकमा ओलीले भने, केसम्म सुनिएको छ भने संसद् चल्न नदिएको एमालेले गर्दा हो रे! कांग्रेसप्रति आक्रोश पोख्दै ओलीले भने, कांग्रेसको दादागिरी चल्ने ठाउँ होइन संसद्। संसद् विधि र प्रक्रियाले चल्छ, लोकतान्त्रिक तरिकाले चल्नुपर्छ। फलानो व्यक्ति अपराधी हो भनेर तोक्न कांग्रेस कुनै न्यायाधीश नभएको ओलीको भनाइ थियो। ओलीले भने, सांसद्हरूले बोल्नै नपाउने, लोकतन्त्र भन्न अप्ठेरो लाग्दैन कांग्रेसलाई ? कसैमाथि आरोप लगाइएपछि त्यो सांसद् र माननीयले बोल्न पाउनुपर्छ, व्यक्ति तोकेर यस्तो संसदीय अभ्यास होइन। राजनीतिक अभिष्ट पूरा भएन, स्वार्थ पूरा भएन भने अर्को अपराधी भइहाल्ने ? आफूतर्फ फर्किएन भने अपराधी भइहाल्ने ?"
गिरिबन्धु टी स्टेटबारे ओलीलाई देउवाको जवाफ आफूले गरेको निर्णय मैले नै गरेको हुँ भन्नलाई केको आपत्ती,काठमाडौं : नेपाली कांग्रेस सभापति शेरबहादुर देउवाले गिरिबन्धु टी स्टेट्को जग्गासम्बन्धी निर्णय आफ्नो पालामा नभएको प्रष्टिकरण दिएका छन्। नेकपा एमाले अध्यक्ष केपी शर्मा ओलीले संसदीय दलको बैठकमा गिरिबन्धु टी स्टेटको ५१ बिघा र १९ बिघा जमिन कमिसन खाएर जग्गा बिक्री गरेको आरोप कांग्रेसलाई लगाएपछि देउवाले यसबारे कांग्रेसले कुनै निर्णय नगरेको जवाफ दिएका हुन्। बिहीबार काठमाडौंमा आयोजित प्रजातान्त्रिक विचार समाजको कार्यक्रमलाई सम्बोधन गर्दै सभापति देउवाले गिरिबन्धु टी स्टेटको जग्गासम्बन्धी निर्णय ओलीकै पालामा भएको दावी गरे। 'अदालतले फैसला गरेपछि गिरिबन्धु टी स्टेटको निर्णय कांग्रेसको पालामा भएको कुरा नेकपा एमालेका अध्यक्ष केपी शर्मा ओलीले बोलेको कुरा बाहिर आएको छ। आफूले निर्णय गर्ने अरुलाई भन्नुहुन्छ । कतिबेला भयो ? कहिले भयो? भने भइहाल्यो नि। यस्तो कुरा उहाँजस्तो नेताले भन्न सुहाउँदैन। आफूले गरेको निर्णय गरेको हुँ भन्नलाई केको आपत्ती। अदालतले उहाँलाई भनेको छ। उहाँले कांग्रेसको पालामा भएको भन्नुहुन्छ। गिरिबन्धु टीस्टेटको क्षेत्रफल ३४३ बिघा १९ कट्ठा १२ धुर छ। त्यसमध्ये ५१ बिघा २०६०६१ सालमै सट्टापट्टा तथा बिक्री वितरण भइसकेको छ। केही जग्गा मजदुरलाई बाँडिएको छ। हाल २ सय ८० बिघा यसको नाममा छ।
राजनीति झन् असमझदारीतर्फ,"काठमाडौं : उपप्रधान तथा गृहमन्त्री रवि लामिछानेको सहकारी ठगी अभियोगमा छानबिन समिति बनाउनुपर्ने कांग्रेसको अडानका कारण सिर्जित समस्यालाई लिएर बुधबार दिनभर राजनीतिक गतिविधि भएका छन्। यसले आरोपप्रत्यारोपको शृंखलासमेत सुरु भएको छ। ओलीले भने, कांग्रेसको दादागिरी चल्दैन एमाले अध्यक्ष केपी ओलीले यसलाई लिएर कांग्रेसको दादागिरीमा संसद् बैठक नचल्ने बताएका छन्। कांग्रेसका साथीहरूले एमालेका नेतामाथि मर्यादाहीन ढंगले आरोप लगाएका छन्, एमाले संसदीय दलको बुधबारको बैठकमा ओलीले भने, केसम्म सुनिएको छ भने संसद् चल्न नदिएको एमालेले गर्दा हो रे ! कांग्रेसप्रति आक्रोश पोख्दै ओलीले भने, कांग्रेसको दादागिरी चल्ने ठाउँ होइन संसद्। संसद् विधि र प्रक्रियाले चल्छ, लोकतान्त्रिक तरिकाले चल्नुपर्छ। फलानो व्यक्ति अपराधी हो भनेर तोक्न कांग्रेस कुनै न्यायाधीश नभएको ओलीको भनाइ थियो। ओलीले भने, सांसद्हरूले बोल्नै नपाउने, लोकतन्त्र भन्न अप्ठेरो लाग्दैन कांग्रेसलाई ? कसैमाथि आरोप लगाइएपछि त्यो सांसद् र माननीयले बोल्न पाउनुपर्छ, व्यक्ति तोकेर यस्तो संसदीय अभ्यास होइन। राजनीतिक अभिष्ट पूरा भएन, स्वार्थ पूरा भएन भने अर्को अपराधी भइहाल्ने ? आफूतर्फ फर्किएन भने अपराधी भइहाल्ने ? मुद्दा खेपेका, भ्रष्टाचारी, अपराधी हो भनेर अदालतले फैसला गरेका सांसद्हरूलाई अघि सारेर कांग्रेसले संसद्मा नाराबाजी गरेको भन्दै ओलीले अगाडि भने, कांग्रेसका भ्रष्टाचारमा आरोपी ठहरिएका मान्छेलाई नाराबाजी गर्ने, अर्को जसमाथि कुनै मुद्दा छैन उचाहिँ भ्रष्टाचारी हो छानबिन आयोग गठन गर रे ! उनले गिरीबन्धु टीस्टेटका विषयमा आएको फैसला अपरिपक्क भएको भन्दै आफूहरूले यसमा कानुन बनाउने काम मात्र गरेको प्रष्ट पार्दै भने, ५१ र १९ गरेर ७० बिघा जमिन कमिसन खाएर बेच्न दिएको कुरा यसमा समावेश हुनुपर्ने भएको छैन। बोल्न पाउनुपर्ने अडानमा रवि उपप्रधान तथा गृहमन्त्री रवि लामिछानेले आफूविरुद्ध सदनमा कुरा उठेपछि बोल्न पाउनुपर्ने बताएका छन्। बुधबार प्रधानमन्त्री पुष्पकमल दाहाल प्रचण्ड र एमालेका अध्यक्ष केपी शर्मा ओलीसँग भेटेपछि लामिछानेले सञ्चारकर्मीसँग यस्तो बताएका हुन्। उनले लोकतन्त्रमा बोल्न पाउने अधिकार सबैको भएको भन्दै संसदमा आफूमाथि लागेको आरोपको विषयमा सदनबाटै स्पष्ट पार्न पाउनुपर्ने धारणा राखे। आफ्नो जवाफ चित्त नबुझेमा कांग्रेसले विरोध गर्न पाउने अधिकारको सम्मान गर्ने उनको भनाइ छ। कांग्रेस नेताले भेटे प्रधानमन्त्री प्रधानमन्त्री पुष्पकमल दाहालसँग कांग्रसका महामन्त्री गगनकुमार थापा र कांग्रेसको राष्ट्रिय सभा संसदीय दलका नेता कृष्ण सिटौलाले भेटेका छन्। संसदीय छानबिन समिति र संसदको गतिरोध हटाउने विषयमा उनीहरूबीच सघन छलफल भएको बालुवाटार स्रोतले जानकारी दिएको छ। थापा र सिटौलाले सहकारीको रकम हिनामिनामा संलग्न रहेका गृहमन्त्री रवि लामिछानेविरुद्ध संसदीय समिति नबनाएसम्म संसद बैठक चल्न नदिने अडान दोहोयाएका थिए। महामन्त्री थापाले संसदीय समिति नबनाएसम्म कार्यसूचीमा प्रवेश गर्न नदिने र सत्तापक्षको धम्कीबाट कांग्रेस पछि नहट्ने सन्देश प्रधानमन्त्रीलाई सुनाएका थिए। सत्तापक्ष रुष्ट सरकारको नीति तथा कार्यक्रम प्रस्तुत गरेका राष्ट्रपति रामचन्द्र पौडेललाई धन्यवाद ज्ञापन गर्न नपाएपछि सत्तपक्ष चिढिएको छ। बुधबार सभामुख देवराज घिमिरेले प्रधानमन्त्री दाहाललाई भेटेर सदन सञ्चालनमा सहयोग पुर्याउन आग्रह गरेका थिए। सभामुखको आग्रहपछि प्रधानमन्त्री दाहालले सत्ता गठबन्धनको बैठक पनि बोलाएका थिए। बैठकमा एमाले अध्यक्ष ओली र रास्वपा सभापति लामिछाने सहभागी थिए।"
प्रतिनिधि सभाको बैठकमा अनिवार्य उपस्थित हुन कांग्रेसको ह्वीप,काठमाडौं : नेपाली कांग्रेसले प्रतिनिधि सभाको बैठकमा अनिवार्य उपस्थित हुन सांसदलाई निर्देशन दिएको छ। नेपाली कांग्रेसका प्रमुख सचेतक रमेश लेखकले बिहीबारका लागि बोलाइएको संसद बैठकमा अनिवार्य उपस्थित ह्यीपजारी गरेका हुन्। आज बिहान ११ बजेका लागि बोलाइएको बैठक कांग्रेस र प्रधानमन्त्रीबीच छलफल जारी रहेकाले हालसम्म बैठक बस्न सकेको छैन। प्रमुख प्रतिपक्षी दल कांग्रेसले उपप्रधानमन्त्री तथा गृहमन्त्री रवि लामिछाने सहकारी ठगीमा संलग्न रहेको भन्दै संसदीय छानबिन समिति नबनेसम्म सदन चल्न नदिने अडानमा छ। कांग्रेसले निरन्तर अवरोध गरेपश्चात संसदमा सहकारीको रकम हिनामिनाबारे आफूमाथि लागेको आरोपबारे गृहमन्त्री लामिछानेले जवाफ दिन पाएका छैनन्। सरकारको नीति तथा कार्यक्रम प्रस्तुत गरेका राष्ट्रपति रामचन्द्र पौडेललाई धन्यवाद ज्ञापन गर्न नपाएपछि सत्तापक्ष चिढिएको छ। बुधबार सभामुख देवराज घिमिरेले प्रधानमन्त्री दाहाललाई भेटेर सदन सञ्चालनमा सहयोग पुर्याउन आग्रह गरेका थिए।
एमाले ७६ (३) हुँदै ५ मा गएर संसद विघटन गरेको पुष्टि गर्न उद्दत छ : कोइराला,"काठमाडौं : नेपाली कांग्रेसका नेता डा शेखर कोइरालाले एमाले ७६ को ३ उपधारामा जान खोजिरहेको दाबी गरेका छन्। बसुन्धारामा आयोजित एक कार्यक्रममा उनले ओली संसद विघटन पुष्टि गर्न उद्दत बनेको बताएका हुन्। एमाले ७६ को ३ उपधारामा जान खोजिरहेको छ। प्रचण्ड जीलाई थाहा छ कि छैन म भन्न सक्दिनँ। उनले भने, एमाले ७६ को ३ धारामा गइसकेपछि केपी शर्मा ओलीले कसैलाई स्वीकार्ने पक्षमा हुनुहुन्न। ७६ को ३ पछि ७६ को ५ मा जान्छ। र त्यो ५ बाट संसद् विघटन गरिकन, दुईअढाई वर्ष पहिले उहाँले जुन संसद विघटन गरेको पुष्टि गर्नलाई उहाँ उद्दत हुनुहुन्छ भन्ने कुरामा दुई मत छैन। कुनै शंका गर्नु आवश्यकता देख्दिनँ। यो कसरी रोक्न सकिन्छ सोच्नुपर्छ। उनले जसपा नेपाल फुटेको नभई फुटाइएको दाबी गरे। धारा ७६ मा केछ व्यवस्था ? (१) राष्ट्रपतिले प्रतिनिधि सभामा बहुमत प्राप्त संसदीय दलको नेतालाई प्रधानमन्त्री नियुक्त गर्नेछ र निजको अध्यक्षतामा मन्त्रिपरिषदको गठन हुनेछ। (२) उपधारा (१) बमोजिम प्रतिनिधि सभामा कुनै पनि दलको स्पष्ट बहुमत नरहेको अवस्थामा प्रतिनिधि सभामा प्रतिनिधित्व गर्ने दुई वा दुई भन्दा बढी दलहरूको समर्थनमा बहुमत प्राप्त गर्न सक्ने प्रतिनिधि सभाको सदस्यलाई राष्ट्रपतिले प्रधानमन्त्री नियुक्त गर्नेछ। (३) प्रतिनिधि सभाको निर्वाचनको अन्तिम परिणाम घोषणा भएको मितिले तीस दिनभित्र उपधारा (२) बमोजिम प्रधानमन्त्री नियुक्ति हुन सक्ने अवस्था नभएमा वा त्यसरी नियुक्त प्रधानमन्त्रीले उपधारा (४) बमोजिम विश्वासको मत प्राप्त गर्न नसकेमा राष्ट्रपतिले प्रतिनिधि सभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ। (४) उपधारा (२) वा (३) बमोजिम नियुक्त प्रधानमन्त्रीले त्यसरी नियुक्त भएको मितिले तीस दिनभित्र प्रतिनिधि सभाबाट विश्वासको मत प्राप्त गर्नु पर्नेछ। (५) उपधारा (३) बमोजिम नियुक्त प्रधानमन्त्रीले उपधारा (४) बमोजिम विश्वासको मत प्राप्त गर्न नसकेमा उपधारा (२) बमोजिमको कुनै सदस्यले प्रतिनिधि सभामा विश्वासको मत प्राप्त गर्न सक्ने आधार प्रस्तुत गरेमा राष्ट्रपतिले त्यस्तो सदस्यलाई प्रधानमन्त्री नियुक्त गर्नेछ। (६) उपधारा (५) बमोजिम नियुक्त प्रधानमन्त्रीले उपधारा (४) बमोजिम विश्वासको मत प्राप्त गर्नु पर्नेछ। (७) उपधारा (५) बमोजिम नियुक्त प्रधानमन्त्रीले विश्वासको मत प्राप्त गर्न नसकेमा वा प्रधानमन्त्री नियुक्त हुन नसकेमा प्रधानमन्त्रीको सिफारिसमा राष्ट्रपतिले प्रतिनिधि सभा विघटन गरी छ महीनाभित्र अर्को प्रतिनिधि सभाको निर्वाचन सम्पन्न हुने गरी निर्वाचनको मिति तोक्नेछ।"
"सभामुखलाई प्रधानमन्त्रीको टेलिफोन, कांग्रेससँग सहमतिको प्रयास भइरहेको छ, बैठक ढिलो गरौं","काठमाडौं : प्रधानमन्त्री पुष्पकमल दाहाल 'प्रचण्ड' ले सभामुख देवराज घिमिरेसँग टेलिफोनमा कुराकानी गरेका छन्। संसद बैठक बस्नुअघि प्रधानमन्त्री प्रचण्डले कांग्रेससँग सहमतिको प्रयास भइरहेकाले संसद बैठक केहीबेर ढिला गर्न सभामुख घिमिरेलाई आग्रह गरेका हुन्। प्रधानमन्त्रीले आजको संसद बैठकमा गृहमन्त्रीलाई बोल्ने गरी वातावरण निर्माण भइरहेको समेत सभामुखलाई जानकारी गराएको सभामुखको सचिवालयले जनाएको छ। प्रतिनिधिसभा बैठक बिहान ११ बजेका लागि बोलाइएको छ। सभामुखले संसदको अवरोध हटाउनेबारे कानुन मन्त्रीसहित प्रमुख दलका मुख्य सचेतक र प्रमुख सचेतक र सचेकसँग छलफल गरेका छन्। छलफलमा कानुनमन्त्री पदम गिरी,उपसभाख इन्दिरा राना,कांग्रेस सचेतक सुशीला थिङ,एमाले प्रमुख सचेतक महेश बर्तौला,माओवादी मुख्य सचेतक हितराज पाण्डे, रास्वपा प्रमुख सचेतक सन्तोष परियार र राप्रपा सचेतक बिनाकुमारी लामा सहभागी थिए। उपप्रधान एवं गृहमन्त्री रवि लामिछाने सहकारी ठगी प्रकरणमा मुछिएको विषयमा संसदीय छानबिन समिति गठन गरिनुपर्ने अडानबाट कांग्रेस पछि नहटेपछि संसद बैठक अवरुद्ध हुँदै आएको छ।"
जननेता मदन भण्डारी र जीवराज आश्रितको तस्बिरमा माल्यार्पण,"काठमाडौं : नेकपा (एमाले)ले आज जननेता मदन भण्डारी र जीवराज आश्रितको ३१ औँ स्मृति दिवस मनाएको छ। एमालेका तत्कालीन महासचिव भण्डारी र संगठन विभाग प्रमुख आश्रितको २०५० साल जेठ ३ गते अर्थात आजकै दिन चितवनको दासढुंगामा भएको रहस्यमय जीप दुर्घटनामा निधन भएको थियो ।एमालेले आज बिहान मदन नगर, बल्खुमा मदनआश्रित स्मृति कार्यक्रम गरेको छ। मदन नगरमा पूर्वराष्ट्रपति एवम् मदन भण्डारीकी पत्नी विद्यादेवी भण्डारी, एमाले अध्यक्ष केपी शर्मा ओलीलगायत पार्टीका शीर्ष नेताहरूले जननेता भण्डारी र आश्रितको तस्बिर र शालिकमा माल्यार्पण गरेका छन्। रहस्यमय जीप दुर्घटनामा उनीहरुको निधन भएपनि घटनाको छानबिन नभएको भन्दै पटकपटक आलोचना हुँदै आएको छ। षड्यन्त्र हो कि, दुर्घटना ? आशंका मेटाउन विभिन्न समयमा छानबिन आयोग गठन भए। आयोगले प्रतिवेदन तयार पार्यो। तर, सार्वजनिक भएनन्। एमालेका नेताहरूले मदन र आश्रितको षड्यन्त्रपूर्वक हत्या भएको दाबी अझै गर्दै आएका छन्। कसरी भयो घटना ? तत्कालीन नेकपा एमालेका महासचिव भण्डारी, संगठन विभागका प्रमुख आश्रित तथा गोरखा जिल्लासचिव ऋषि कट्टेल पोखराबाट चितवन, भरतपुरका लागि हिँडेका थिए। अमर लामा चालक रहेको बा अ च ८७९३ मा उनीहरू सवार थिए। ऋषि कट्टेल आँबुखैरनीमै ओर्लिए। दुई नेता मात्रै यात्रामा भए। लेखा अधिकृत लेखनाथ कोइराला पार्टी कार्यालयमा छँदैमा कार्यालयको फोनमा चालक लामाले सवारी दुर्घटना भएको र त्यसमा नेताद्वय परेको सूचना दिएका थिए। घटना हुँदा साँझ सवा ६ बजेको थियो। खबर नेपालभित्र र बाहिर फैलियो। एकातिर चालक लामा जीवित रहनु र उनलाई सामान्य घाउचोट पनि नलाग्नु अर्कोतिर नेताद्वय भने नदीमा बेपत्ता हुनु, घटनाको जानकारी प्राप्त भएदेखि नै अपत्यारिलो थियो। सबैले स्वाभाविक रूपमा अनेकन आशंका गर्न थाले। भोलिपल्ट बिहानतिर घटना भएकै अलि पर आश्रित गाडीभित्र मृत अवस्थामा भेटिए। मदन भण्डारीको लास भने ३२ किलोमिटर दक्षिणतिर स्थानीयवासीले भेट्टाएका थिए।"
भन्सार छलिका रासायनिक मल जफत,नुवाकोट : भन्सार छलि गरिएको रासायनिक मलसहितको गाडी नुवाकोटको विदुरमा प्रहरीले जफत गरेको छ। कारबाहीका लागि मल बोकेको गाडीसहित आन्तरिक राजस्व विभाग पठाइएको छ। पासाङल्हामु मार्गको विदुरत्रिशूली सडकखण्डको बीचमा रहेको विदुर नगरपालिका१ ढुंगेबजारमा गाडी रोकेर छापा मार्ने क्रममा भन्सार छलि गरिएको २० बोरा युरिया मल नियन्त्रण गरिएको जिल्ला प्रहरी कार्यालय नुवाकोटले जनाएको छ। नुवाकोटको ढुंगेस्थित व्यस्त सडक खण्डमा सवारी साधन चेकजाँच गर्ने क्रममा बा३ख ९१३७ नम्बरको आइचरमा भन्सार छलि गरी ल्याएको २० बोरा युरिया मल फेला परेको हुँदा कानुन बमोजिम बरामद गरी आवश्यक कारबाहीका लागि मालवाहक साधनसहितको युरिया मल आन्तरिक राजस्व विभाग हरिहर भवन लगेर बुझाइएको प्रहरी नायव उपरीक्षक तिलक भारतीले जानकारी दिए। उनका अनुसार भारत हुँदै ल्याइएको सो मल आइचरमा युरिया मल लुकाई छिपाई पृथ्वी राजमार्गको गल्छीबाट ढुंगेतर्फ ल्याउँदै गरेको भन्ने सूचनाका आधारमा जिल्ला प्रहरी कार्यालय नुवाकोटबाट खटिएको प्रहरी अधिकृतसहितको टोलीले जफत गरेको हो। प्रहरीले गाडी र भन्सार छलीको मल जफत गरेर आन्तरिक राजश्व विभाग पठाए पनि थप विवरण सार्वजनिक गरेको छैन।
"गुल्मीमा बस दुर्घटना हुँदा सहचालकको मृत्यु, १२ घाइते","गुल्मी : पोखराबाट गुल्मीको सदरमुकाम तम्घासतर्फ आउँदै बस रिडीमा दुर्घटना हुँदा एक जनाको मृत्यु भएको छ। मृत्यु हुनेमा जुम्लाको ताल्चा घर भई हाल बुटवल बस्दै आएका ३५ वर्षीय युवराज कुँवर रहेका छन्। उनको लुम्बिनी मेडिकल कलेज प्रभास पाल्पामा उपचारका क्रममा मृत्यु भएको हो। उनी बसका सहचालक रहेको जिल्ला प्रहरी कार्यालय गुल्मीका सूचना अधिकारी प्रहरी नायब उपरीक्षक शंकर पोखरेलले जानकारी दिए। जिल्लाको रुरुक्षेत्र गाउँपालिका१ मक्वादीस्थितरिडी तम्घास पक्की सडक खण्डमा लु १ ख ८१७५ नम्बरको बस दुर्घटना भएको जिल्ला प्रहरी कार्यालय गुल्मीले जनाएको छ। रिडीतम्घास पक्की सडकबाट बस अन्दाजी ५०६० मिटर तल खसेको थियो। बसमा १३ यात्रु घाइते भएका थिए। दुर्घटनामा घाइते भएका ११ जनाको पाल्पाको प्रभासस्थित लुम्बिनी मेडिकल कलेजमा उपचार भइरहेको छ। सामान्य घाइते भएका एक जनाको रिडीस्थित रुरु प्राथमिक स्वास्थ्य केन्द्रमा उपचारपछि डिस्चार्ज भएका छन्। बस दुर्घटनामा परेर स्याङ्जाको बालिङका २८ वर्षीय मनोज वाल्यालको बायाँ खुट्टामा चोट लागेको छ। उनी सवारी चालक समेत हुन्। त्यस्तै स्याङ्जाका २७ वर्षीय खेमराज लम्साल, कास्कीका २३ वर्षीय रोशनी नेपाली, गुल्मीको रुरुक्षेत्र गाउँपालिका१ का ३० वर्षीय रीता विश्वकर्मा, छत्रकोट गाउँपालिका३ का ४२ वर्षीय शान्ति परियार घाइते भएका छन्। रुरुक्षेत्र गाउँपालिका३ का २३ वर्षीय सुशीला नेपाली, २३ वर्षीय गंगा नेपाली रेसुंगा नगरपालिका १० का केशव अर्याल र इन्द्रा सुवेदी घाइते भएका छन्। गुल्मी दरबार गाउँपालिका२ का २० वर्षीय ओम बहादुर बलाल र डडेलधुरा नवदुर्गा गाउँपालिका२ का राज बहादुर साउद घाइते भएको प्रहरी नायब उपरीक्षक पोखरेलले जानकारी दिए। घटनाबारे थप अनुसन्धान भइरहेको कार्यालयले जनाएको छ।"
"बैतडीमा व्यवसायीक कफी खेती, उद्योगमन्त्रीले गरे शुभारम्भ","बैतडी : नेपालमा व्यवसायीक कफी खेतीको शुभारम्भ गरिएको छ । बैतडी पुगेर उद्योग वाणिज्य तथा आपूर्तिमन्त्री दामोदर भण्डारीले व्यवसायीक कफी खेतीको शुभारम्भ गरेका हुन् । युरोपियन युनियनको प्राविधिक तथा आर्थिक सहयोगमा नेपालमा यस वर्षदेखि कफी खेती शुभारम्भ गर्ने कार्यक्रमअन्तरगत बैतडीबाट यस कार्यक्रमको शुभारम्भ गरिएको उद्योग बाणिज्य तथा आपूर्ति मन्त्रालयका सहसचिव बाबुराम अधिकारीले जानकारी दिए । कफी समुद्री सतहको ८ सयदेखि १६ सय मिटरको उचाईमा फल्ने भएकाले नेपालमा यसको राम्रो सम्भावना रहेको सहसचिव अधिकारीले बताए । बैतडीबाट यस कार्यक्रमको सुरुवात गरिएको र देशका अन्य जिल्लाहरूमा पनि यो कार्यक्रमको थालनी गरिने सहसचिव अधिकारीले बताए । बैतडीको पाटनमा कफी खेती रोपण कार्यक्रमको शुभारम्भ गर्दै उद्योग वाणिज्य तथा आपूर्ति मन्त्री दामोदर भण्डारीले कफी खेतीको विकास प्रशोधन र प्रवद्र्धन गरी आयआर्जन र गरिबी न्युनिकरणमा ठोस उपलब्धी हासिल गर्न यस कार्यक्रमबाट टेवा पुग्ने विश्वास व्यक्त गरे । नेपालमा कफीको माग विस्तार भइरहेको छ,नेपालमा घरेलु उत्पादनबाट अपूर्ति हुन सकेको छैन,मन्त्री भण्डारीले भने,कफीको बजारीकरणमा कुनै समस्या हुँदैन,उत्पदानलाई व्यवासायिक र परिणामयुक्त बनाउन आवश्यक देखिएको छ। ' पहिलो चरणमा बैतडीको पाटन नगरपालिका र डिलासैनी गाउँपालिकामा नमुनाको रुपमा यो कार्यक्रम कार्यान्वयन हुने बताइएको छ ।"
सुदूरपश्चिमका मुख्यमन्त्री नियुक्तिविरुद्धको रिट खारेज,"काठमाडौं : सर्वोच्च अदालतले सुदूरपश्चिम प्रदेशको मुख्यमन्त्रीमा दीर्घ सोडारीको नियुक्तिविरुद्धको रिट निवेदन खारेज गरेको छ। न्यायाधीशहरू प्रकाशकुमार ढुंगाना, कुमार चुडाल र सुनीलकुमार पोखरेलको पूर्ण इजलासले आज निर्देशनात्मक आदेश गर्दै रिट निवेदन खारेज हुने फैसला सुनाएको हो। सुदूरपश्चिमको मुख्यमन्त्रीमा सोडारीको नियुक्तिविरुद्ध गत वैशाख ९ गते सर्वोच्च अदालतमा रिट निवेदन दायर गरिएको थियो। नेपाल कम्युनिष्ट पार्टी (एकीकृत समाजवादी) प्रदेश संसदीय दलका नेता सोडारीको मुख्यमन्त्री नियुक्ति बदर गर्न माग गर्दै नागरिक उन्मुक्ति पार्टी (नाउपा) का लक्ष्मणकिशोर चौधरीले रिट निवेदन दायर गरेका थिए। तत्कालीन मुख्यमन्त्री कमलबहादुर शाहले राजीनामा दिएपछि प्रदेश प्रमुखले संविधानको धारा १६८ (२) अनुसार सरकार गठनका लागि पहिलोपटक दाबी पेस गर्न समय दिँदा एकीकृत समाजवादीको समर्थनसहित लक्ष्मणकिशोरलाई मुख्यमन्त्री प्रस्ताव गरिएको थियो। सोही समयमा नाउपाकै कैलाश चौधरीले नेकपा (एमाले) र नेकपा (माओवादी केन्द्र) संसदीय दलका नेताको समर्थनसहित दाबी पेस गरेका थिए। प्रदेश प्रमुख नजिर मियाँले भने दुवै दाबीलाई खारेज गरी फेरि दाबी पेशका लागि समय दिएपछि सोडारीलाई मुख्यमन्त्रीमा नियुक्त गरिएको थियो।"
डडेल्धुरामा मृत चितुवा फेला,डडेल्धुरा : डडेल्धुरामा चितुवा मृत फेला परेको छ। बिहीबार बिहान ११ बजेतिर नवदुर्गा गाउँपालिका३ को चेल्फीस्थित भूमिदेव सामुदायिक वनमा पाँच वर्षको चितुवा मृत फेला परेको हो। सुदूरपश्चिम प्रदेश प्रहरी कार्यालय धनगढीका अनुसार चितुवाको कम्मरमा घाउ रहेको छ। स्थानीयले चितुवा मृत फेला परेको जानकारी दिएपछि प्रहरी चौकी बेलापुरको टोली घटना स्थल पुगेको थियो। प्रहरीले मृत चितुवालाई डिभिजन वन कार्यालयको जिम्मा लगाएको छ ।
म्याद गुज्रेको अखाद्य सामग्री नयाँ बोरामा प्याक गर्दै बेच्दै,"सिन्धुली : सिन्धुलीको कमला सप्लायर्सले म्याद गुज्रेको अखाद्य सामग्री नयाँ बोरामा प्याक गरेर बेच्ने गरेको पाइएको छ। कमलामाई नगरपालिका४ ढुंग्रेवासमा रहेको सप्लायर्सले ठूलो परिमाणमा अखाद्य सामग्री नयाँ बोरामा रिप्याकिङ गरेर बिक्री वितरण गर्दै आएको पाइएको हो। गत सोमबार, मंगलबार र बुधबार जिल्ला अनुगमन समितिले गरेको अुनगमनका क्रममा म्याद सकिएको चामल, चिउरा, कोकाकोला, खाने तेल, भुजा ६ महिना म्याद भएको सोही ब्राण्डको नयाँ बोरा तथा कार्टुन आफैंले प्रिन्ट गरेर रिप्याकिङ गर्दै बजारमा विक्री गर्ने गरेको पुष्टि भएको छ। अनुगमनका क्रममा सप्लायर्सको गोदाममा म्याद गुज्रेका २ सय ५० एमएलको पेय पदार्थ (क्लास कोला) १ हजार ७ सय ७६ बोटल समेत फेला पारिएको प्रमुख जिल्ला अधिकारी भरत खनालले जानकारी दिए। कमला सप्लायर्सका सञ्चालक जयकुमार दासले गोदामबाट म्याद गुज्रेका चामल, चिउरा लगायतका अखाद्य वस्तुलाई ६ महिनासम्मको नयाँ म्याद भएको बोरा तथा लेबल बनाई रिप्याकेजीङ गरि बिक्री गर्ने गरेका रहेछन्, खनालले थपे। सप्लासर्यको ढुंग्रेवास गोदाममा डकमै राखेर खुलमखुला चामल र चिउराको बोरा रिप्याकिङ गरिरहेको आफैंले देखेपछि तत्काल संयुक्त बजार अनुगमन समिति बोलाएर अनुगमन गर्न लगाइएको प्रजिअ खनालको भनाइ छ। समितिले तीन दिन लगाएर दासको ५१ वटा गोदाममा एकै साथ अनुगमन गरेको थियो। अनुगमनका क्रममा म्याद सकिएको र घुन लागेको गोल्डेन फ्लेभर ब्राण्डका चामलमध्ये २० बोरा चामलको नयाँ बोरामा प्याकिङ गरिएको र थप ठूलो परिमाणमा रहेको म्याद गुज्रिएको चामल रिप्याकिङ गर्ने तयारी गरिएको पाइएको छ। यस्तै २७ बोरा चिउरा रिप्याकिङ गरिएको अवस्थामा भेटिएको छ। अनुगमनका क्रममा केही खाद्य सामग्रीको म्याद गुज्रिएको अवस्थामा भेटिएको केही म्याद सकिन एक महिना बाँकी रहदै अर्को नयाँ बोरामा ६ महिनाको म्याद लेखि रिप्याकिङ गरेर उपभोक्तालाई झुक्याएर बिक्री गर्ने तयारी गरिएको पाइएको छ। यो गम्भीर अपराध हो, प्रजिअ खनालले भने। म्याद गुज्रीएका कोकाकोला तथा क्लास कोला लगायतका अखाद्य सामग्री लाई नियन्त्रणमा लिई नष्ट गरिएको छ। यस्तै खनालका अनुसार सिन्धुलीको तिनपाटन गाउँपालिकाको चकमके बजारमा समेत अनुगमनका क्रममा कमला सप्लायर्सबाटै लगिएको भुजियाको लेवल र बजन समेत फरक भएको पाइएको छ। त्यस्तै कमलामाई नगरपालिका ६ मा रहेको सुजित सप्लार्य र कनपा ७ मा रहेको दिनेश ट्रेड एण्ड सप्लायर्सबाट समेत अखाद्य सामग्री विक्री वितरण हुने गरेको पाइएको छ। सुजित सप्लायर्सबाट समेत ४० बोरा म्याद सकिएको च्यूरा रिप्याकिङ गरेर बजारमा विक्रीका लागि पठाउन तयार पारिएको पाइएको छ। दिनेश ट्रेड एण्ड सप्लायर्समा १ सय ७२ बोरा मकैको च्याङ्ख्ला उपभोग गर्न योग्य नभएको पाइएपछि फिर्ता पठाउन भनिएको छ, खनालले थपे। दासले कमला सप्लार्यका नाममा सिन्धुलीमा एक सय एक गोदाम सञ्चालन गर्दै आएको बताइन्छ। ति मध्ये ५१ वटा गोदामको अनुगमन गर्दा म्याद गुज्रिएका १ लाख ६७ हजार ८ सय ५० रुपैयाँ बराबरको अखाद्य सामग्री जफत गरि नष्ट गरिएको उद्योग तथा वाणिज्य कार्यालयका प्रमुख तथा जिल्ला अनुगमन समितिका सदस्य सचिव ध्रुव प्रसाद ढकालले जानकारी दिए। जिल्लाका यि सप्लायर्स मार्फत सिन्धुली, रामेछाप, दोलखा, ओखलढुंगा लगायतका जिल्लामा खाद्य सामग्री सप्लाई हुने गरेको छ। कमला सप्लायर्सको यस्तो बदमासी तेस्रो पटकको हो। यस अघि दोस्रो पटक कमला सप्लायर्सले घुन लागेको चामलको बोरा बिगारेर रिप्याकिङ गर्ने र बेच्ने गरेको भन्ने गुनासो आएपछि जिल्ला स्तरीय बजार अनुगमन समितिले अनुगमन गरि सप्लायर्समा तालाबन्दी गरेको थियो।"
डोटीमा नक्कली डाक्टर पक्राउ,डोटी : जिल्ला प्रहरी कार्यालय डोटीले नक्कली डाक्टरलाई पक्राउ गरेको छ । प्रहरीले डोटीको राजपुरमा स्वास्थ्य शिविर सञ्चालन गरी ठगी गरेको आरोपमा एक जना नक्कली डाक्टरसहित दुई जनालाई पक्राउ गरेको हो । प्रहरीकाअनुसार नक्कली डाक्टर महाकाली नगरपालिका४ दाका ४४ वर्षीय भूपेन्द्रबहादुर क्षेत्री र उनका सहयोगी भीमदत्त नगरपालिका१८ का ४६ वर्षीय पुष्कर गुनीयाललाई पक्राउ गरिएको हो । उनीहरूको कागजपत्र हेर्दा शङ्का लागेपछि नेपाल मेडिकल काउन्सिल काठमाडौँ पठाउँदा डाक्टर भनिएका भूपेन्द्रबहादुर क्षेत्रीको प्रमाणपत्र दर्ता नभएको पाइएपछि बुधबार दुवै जनाविरुद्ध इजलाजसम्बन्धी कसुरमा मुद्दा दर्ता गरिएको छ । प्रहरी नायब उपरीक्षक भीमलाल भट्टराईले दुवै जनाविरुद्ध मुद्दा दर्ता भई जिल्ला अदालत डोटीबाट पाँच दिनको म्याद थप भई अनुसन्धान भइरहेको जानकारी दिए। अभियुक्तहरूले दिपायल सिलगढी नगरपालिका४ मा शिविर सञ्चालन गरेर ठगी गरेका थिए । रासस
नक्कली लाइसेन्स प्रकरणमा यातायातका कर्मचारी पक्राउ,"काठमाडौं : नक्कली लाइसेन्स प्रकरणमा यातायात व्यवस्था विभागको मीनभवनस्थित कार्यालयबाट एक जना कर्मचारी पक्राउ परेका छन्। प्रहरीको केन्द्रीय अनुसन्धान व्युरोले कम्प्युटर अपरेटर दीपा न्यौपानेलाई पक्राउ गरेको हो। यसअघि व्युरोले अख्तियार दुरुपयोग अनुसन्धान आयोगका कम्प्युटर इन्जिनियर सुरज प्रकाश अर्याल, यातायात व्यवस्था विभागमा करारमा कार्यरत कम्प्युटर इन्जिनियर हरिश भट्ट पक्राउ परेका थिए। विभागको छानबिनबाट विगत १० वर्षमा एक लाखभन्दा बढी लाइसेन्स अनियमित तरिकाले वितरण गरिएको पाइएको छ। पछिल्लो १० वर्षमा ३५ वटा यातायात कार्यालयबाट १ लाख २ हजार सेवाग्राहीले लिखित परीक्षा र ट्रायल नदिइकनै लाइसेन्स लिएको देखिएपछि विभागले छानबिन गरेको थियो। सवारी तथा यातायात व्यवस्था ऐन तथा नियमावलीमा भएको कानुनी व्यवस्था पूरा नगरी गलत तरिकाबाट इलेक्ट्रोनिक ड्राइभिङ लाइसेन्स सिस्टममा चलखेल गरी लाइसेन्स जारी भएको पाइएपछि यातायात व्यवस्था विभागका आइटी प्रमुख मुकेश रेग्मीको संयोजकत्वमा छानबिन गरिएको थियो।"
सामुदायिक वनबाट तस्करी गरिएको काठ बरामद,"इलाम : माइजोगमाई गाउँपालिका२ स्थिति कागे महादेव सामुदायिक वन हिउँदे खोल्सीमा बहुमूल्य र लोपोन्मुख चाँप जातको सातवटा टुना बरामद भएको छ। विशेष सूचनाका आधारमा वन कार्यालय माईजोगमाईका कर्मचारी, वडा नम्बर २ का वडाध्यक्ष डम्बर बहादुर सुवेदी तथा वन समिति तथा स्थानीयको संयुक्त टोलीले उक्त चाँप जातका टुनाहरु बरामद गरेर समितिको जिम्मा लगाएको छ। चोरी निकासीमा संलग्न व्यक्तिहरूको खोजी कार्यका लागि मुचुल्का तयार गरिएको वडाध्यक्ष सुवेदीले बताए।"
असिनाले फलफूल र अन्नबालीमा क्षति,"मुगु : जिल्लाको पश्चिम क्षेत्रमा पर्ने खत्याड गाउँपालिकाको पाँचवटा गाउँमा बुधबार परेको असिनाले फलफूल, अन्नबालीको तथा तरकारीमा क्षति पुगेको छ। बुधबार दिउँसो परेको असिनाले खत्याड गाउँपालिका३ रोल, शैना सोही गाउँपालिका२ को जोखिलेख, वमकाँडा र तर्मामा किसानले लगाएका फलफूल, अन्नबाली तरकारी बालीमा क्षति पुगेको गाउँपालिका विपद् व्यवस्थापन शाखा प्रमुख कुलबहादुर शाहीले जानकारी दिए। असिनाले पुर्याएको क्षतिको विवरण प्रहरीको मुचुल्का र प्रतिवेदनपछि जानकारी आउने खत्याड गाउँपालिका कार्यवाहक अध्यक्ष सरिता रोकायाले बताइन्। राहतका लागि कार्यपालिका बैठक बसेर निर्णय गरिने रोकायाले बताइन्।"
दुर्घटनामा हेटौंडाका एक जनाको मृत्यु,"हेटौंडा : सवारी दुर्घटनामा हेटौंडाका एक जनाको मृत्यु भएको छ । मृत्यु हुनेमा हेटौंडा उपमहानगरपालिका१३ निवासी केशवप्रसाद मुडभरी रहेको जिल्ला प्रहरी कार्यालय मकवानपुरका प्रहरी नायव उपरीक्षक लक्ष्मी भण्डारीले जानकारी दिए । प्रहरीका अनुसार, बागमतीको भोर्लेनीबाट काभ्रेको तालढुङ्गा जाने भित्रिसडकमा ना ७ त २२५९ नम्बरको ट्याक्टरमा लोड भएको रडमा ना६६ प ९३०३ नम्बरको स्कुटर ठोक्किर दुर्घटना हुँदा मुडभरी गम्भीर घाइते भएका थिए । उनको हेटौंडा अस्पतालमा उपचारको क्रममा मृत्यु भएको हो । उनी व्यवसायी तथा पूर्व पत्रकारसमेत हुन् । प्रहरीले ट्याकटर चालक सिन्धुली कमलामाई नगरपालिका९ भिमान निवासी ४१ वर्षका खड्कबहादुर बुढाथोकीलाई नियन्त्रणमा लिएको छ ।"
कोरला नाकाको तिब्बती भूमि लिजीमा मुस्ताङीको स्टल,"जोमसोम : उत्तरी चीनको स्वशासित क्षेत्र तिब्बतसँग सिमाना जोडिएको कोरला नाकाको तिब्बती भूमि लिजीमा तिब्बती व्यापारीहरूको व्यावसायिक स्टलसँगै उपल्लो मुस्ताङीले समेत व्यावसायिक स्टल राखेका छन्। चीन पक्षले उपल्लो मुस्ताङीलाई त्यहाँ आएर व्यापार गर्न मार्ग प्रशस्त गरेसँगै कोरला नाकाको तिब्बती भूमि लिजीमा नेपाल पक्षबाट मुस्ताङीले स्टल राखेर व्यापार गर्न सुरु गरेका हुन्। कोरोना कहरको जोखिम देखाउँदै चीन पक्षले लगातार ४ वर्षसम्म बन्द गरेको कोरला नाका गत कात्तिक २७ गते औपचारिक रुपमा खुल्ला गरेको हो। प्रधानमन्त्री पुष्पकमल दाहाल प्रचण्डको चीन भ्रमण लगत्तै खुला गरिएको कोरला नाकामा उपल्लो मुस्ताङीले मात्रै सीमापार अनुमतिपत्र पाएका छन्। नाका खुलेसँगै उपल्लो मुस्ताङका नागरिकले चीनको लिजी पुगेर दैनिक उपभोग्य वस्तु आयात गर्न सुरु गरिएको थियो। चीनले बाह्रै महिना उपल्लो मुस्ताङीलाई कोरला नाका खुल्ला गरेसँगै त्यहाँका नागरिकले चीनको तिब्बती भूमि लिजीबाट आफूलाई चाहिने जति सामान ल्याउन थालेका छन्। कतिपयले भने व्यावसायिक प्रयोजनका रुपमा ठुलो परिणाम चिनियाँ सामान ल्याएर नेपाली बजारमा बिक्री गर्ने गरेका छन्। कोरला नाका खुलेको ७ महिनापछि वैशाखदेखि नेपाल पक्षबाट पनि कोरला नाकाको तिब्बती भूमि लिजीमा व्यावसायिक स्टल राखेर व्यापार गर्न सुरु गरेको मुस्ताङका प्रमुख जिल्ला अधिकारी जनकराज पन्तले जानकारी दिए। उनले सीमापार पास पाएका दर्जन नेपाली व्यापारीले स्थानीय उत्पादनका साथै चाउचाउ,चामल, मदिरा, पिठो, बिस्कुट र गलैंचा आदि लगेर बिक्री गर्ने गरेको सुनाए। उता चीनको तिब्बती भूमि लिजीबाट मुस्ताङले खाद्यान्न, लत्ता कपडा, कस्मेटिक सामान, कृषि उपकरण, किराना सामान र लत्ताकपडा आदि आयात गर्ने गरेको प्रजिअ पन्तले बताए। उत्तरी चीनको कोरला नाका औपचारिक रुपमा खुला भएसँगै हालसम्म जिल्ला प्रशासन कार्यालय मुस्ताङले उपल्लो मुस्ताङका १ हजार ५२० जनालाई सीमापार पास वितरण गरिसकेको छ।"
सम्पर्कविहीन भएका दुई भारतीय पर्यटक सकुशल उद्धार,"जोमसोम : राउण्ड अन्नपूर्ण चक्रीय पदमार्गअन्तर्गत मनाङबाट मुस्ताङतर्फ ट्रेकिङ पदयात्रा गर्दै गरेका दुई भारतीय पर्यटकको बिहीबार हेलिकोप्टरमार्फत सकुशल उद्धार गरिएको छ। १० जना भारतीय पर्यटक र ६ जना पथ प्रदर्शक भरियासहित १६ जनाको टोली मनाङ र मुस्ताङको सीमाक्षेत्र थोरङ्लापास हुँदै मुक्तिनाथ आउने क्रममा प्रतिकूल मौसमका कारण टोलीमध्ये २ जना भारतीय बुधबार दिउँसो सम्पर्कविहीन भएका थिए। उनीहरुको सुरक्षा निकायको समन्वयमा सकुशल उद्धार गरिएको जिल्ला प्रहरी कार्यालय मुस्ताङले जनाएको छ। काठमाडौंस्थित हिमालयन ओन्ड्रस ट्रेनिङ एजेन्सी मार्फत ७ जना पुरुष र ३ जना महिला भारतीय पर्यटकसहित १६ जनाको टोली मनाङ हुँदै मुस्ताङ झर्ने क्रममा मुस्ताङको वारागुङ मुक्तिक्षेत्र२ मा पर्ने मनाङ र मुस्ताङको सीमाना थोरङ्लापासमा टोली मध्ये टोनी पार्रमर र अमनज्योति पार्रमर प्रतिकुल मौसमका कारण सम्पर्कविहिन भएका थिए। उनीहरू श्रीमान श्रीमती हुन्। दुवै जना भारतस्थित मुम्बईका नागरिक हुन्। प्रतिकुल मौसमका कारण थोरङ्लापासमा सम्पर्कविहीन भएका दुई भारतीय पर्यटकलाई खोजतलास गरिदिन बिहीबार बिहान ५ बजेर ३० मिनेट जाँदा इलाका प्रहरी कार्यालय मुक्तिनाथलाई सूचना गरिएको थियो। भारतीय पर्यटक सम्पर्कविहीन भएको सूचनापछि जिल्ला प्रहरी कार्यालय मुस्ताङका डीएसपी भोजराज पाण्डेयको कमाण्डमा ७ जनाको प्रहरी टोली , इलाका प्रहरी कार्यालय मुक्तिनाथबाट प्रहरी सहायक निरीक्षक गिरुप्रसाद पौडेलको कमाण्डमा २ जना प्रहरी टोली र नारायण दल गण जोमसोमबाट खटिएको सुरक्षा टोलीले उद्धारमा खटिएको थियो। यसमा सुरक्षाकर्मीको टोलीसहित ट्रेकिङ पदयात्रामा सम्मिलित ३ जना पथप्रर्दशक टोली समेत उद्धारमा खटिएको थियो। सोमबार दिउँसोदेखि सम्पर्कविहीन रहेका दुई भारतीय पर्यटकलाई मुस्ताङको वारागुङ मुक्तिक्षेत्र२ स्थित थोरङ्लापासको तल टीसपको छाप्रोमा खोजतलास गर्दा सकुशल फेला परेका थिए। सम्पर्कविहीन भारतीय पर्यटक श्रीमान् टोनी पार्रमर र श्रीमती अमनज्योती पार्रमरलाई प्रहरी र नेपाली सेनाको समन्वयमा त्यहाँबाट उद्धार गरी हेलिकोप्टरमार्फत काठमान्डौं पठाइएको डीएसपी पाण्डेयले बताए।"
जनप्रतिनिधिसँग बालबालिकाको आक्रोश,"कालिकोट : कालिकोटका ९ वटै स्थानीय तहका जनप्रतिनिधिहरुसँग बालबालिकाहरुले आक्रोश पोखेका छन्। बालबालिकाहरुको क्षेत्रमा स्थानीय तहले उचित बजेट नछुट्याएको भन्दै जिल्लाका बालबालिकाहरुले आक्रोश पोखेका हुन्। कर्णालीप्रदेश बाल सञ्जालका सदस्य एमुना बोहोराले बालबालिकामा लगानी सुनौलो भविश्यको थालनी भन्ने लोकप्रिय नारा स्थानीय तहले आफ्नो पालिकामा लागु गर्छौं भने पनि बालबालिकाहरुको वृद्धि, विकास र क्षमता अभिवृद्धिका लागि बजेट बिनियोजन नगरेको बताइन्। उनले भनिन्, 'कालिकोटका ९ वटै स्थानीय तहले प्रत्येक आर्थिक वर्षको योजना तुर्जमा गर्ने बेला वा रकम अधिवेशनमा बाल सहभागिता गराउँदैनन्। जनप्रतिनिधि भन्छन्, बालबालिका हिड्ने बाटो बनायौं, बिद्यालय, खानेपानी बनाएका छौं। के साँच्चिकै यत्ति गरे बाल अधिकारको बालबालिकाहरुले प्रत्याभुति गरेको मानिन्छ।' यसैगरी तिला गुफा नगर बाल सञ्जालका अध्यक्ष नमुना रोकायाले अहिले पनि सयौं बालबालिका बालहिंसा, दुर्व्यवहारको सिकार भइरहेको बताइन्। उनले भनिन्, 'दिनहुँ बालविवाह भइरहेको छ, स्थानीयतहका जनप्रतिनिधि बालविवाहको भोजमा सरिक भएर पाटी खाने गर्छन्। बालहिंसा, बालदुर्व्यवहार तथा बालविवाहका घटनामा जनप्रतिनिधि मुकदर्शन बन्ने गर्छन्। के जनप्रतिनिधिले यसो गर्नु राम्रो कुरा हो।' नरहरीनाथ गाउँपालिका बाल सञ्जालको अध्यक्ष पब्लिक बिष्टले स्थानीय तहले अपांगताको पहिचान, जातीय विभेद, धुम्रपान तथा मध्यपान सेवन, बालश्रम, छाउपडी, बालमैत्री संरचना, गुनासो सुनुवाई संयन्त्रको परिचालन जस्ता काममा कहिल्यै ध्यान नदिएको बताए। उनले बालबालिका कुनै काममा गाउँपालिकामा आउँदा बालबालिकाको काममा ध्यान नदिने, उल्टै गाली गर्ने जस्ता कार्य भइरहेकोले यस्ता कार्य तत्काल रोक्नु पर्ने बताए। कागज र कोरा भाषणमा स्थानीय तहले सबै काम गरिसक्यो तर व्यवहारमा एक पनि लागु नगरेको उनको भनाइ छ। यसैगरी सान्नीत्रिवेणी बाल सञ्जालका सदस्य सुरता बोहोराले विद्यालयमा घेरवार, सार्वजनिक शौचालय, सुरक्षित खेलमैदान, फोहोर ब्यबस्थापन खाल्डो, क्षमता विकास तालिम नभएको बताइन्। उनले भनिन्, 'जिल्लाको कुनै पनि गाउँपालिकाले बालबालिका ऐन कार्यन्वयन गरेका छैनन्। विद्यालयमा विज्ञान प्रयोगशाला छैन। विषयगत शिक्षकको कमीले समयमा पठनपाठन पूरा हुँदैन। विद्यालयमा खेल खेल्दा चोट पटक लागेको खण्डमा प्राथामिक उपचार कक्ष छैन। यसकारण स्थानीय जनप्रतिनिधिहरुले ध्यान नदिएको भन्ने बुझिन्छ। जिल्लामा जगडिएर रहेको बालविवाह न्युनीकरण गर्न स्थानीय सरकारको चासो नहुनाले सयौं बालबालिकाको भविष्य अन्धकार भएको छ।; राष्कोट नगरपालिका नगर प्रमुख धर्मराज शाहीले बालबालिकाहरुले उठाएका सवालहरुलाई सम्बोधन गर्ने बताए। उनले भने, 'आगामी दिनमा नीति, नियम र कार्य विधि बनाइ बालसंरक्षणका विषयमा लाग्न स्थानीय सरकार प्रतिबद्ध छ।' यस्तै तिला गुफा नगरपालिकाका नगर प्रमुख शंकरप्रसाद उपाध्यायले आफ्नो पालिकामा ७५ प्रतिशत बजेट बालबालिकाको क्षेत्रमा केन्द्रित गरेको बताए। उनले आउने आर्थिक वर्षको बजेटमा बालबालिकाको सहभागितालाई ध्यानमा राखी बजेटको व्यवस्थापन गर्ने उल्लेख गरे।"
तराईको गर्मीमा फल्यो लटरम्म स्याउ,"कैलाली : तराईको प्रचण्ड गर्मीमा स्याउ फल्यो भनेको सुन्दा अचम्म लाग्नसक्छ, तर कैलालीको लम्कीचुहा नगरपालिका९ प्रतापपुरका एकजना किसानको बगैँचामा लटरम्म स्याउ फलेका छन् । चिसो हावापानी भएको ठाउँमा मात्रै स्याउखेती हुँदै आए पनि तराईको गर्मीमा किसान गोकर्ण ओलीले लटरम्म स्याउ फलाएका छन्। किसान ओलीले फलाएका (हर्मन ९९) जातको स्याउ ४८ डिग्री सेल्सियस तापक्रम भएको ठाउँमा लगाउन सकिन्छ । उनले तीन बिघा जग्गामा व्यावसायिक रूपमा नै स्याउखेती गरेका छन्। कैलालीमा उनले पहिलोपटक व्यावसायिक रुपमा नै स्याउखेती गरेका छन्। विसं २०७८ माघमा ओलीले भारतको हिमाचल प्रदेशको विलासपुरबाट स्याउका बिरुवा ल्याएर रोपेका हुन्। रोपेको एक वर्षमा नै सबै बोट फुलेका बताउँदै उनले भने, 'अहिले फुलेको स्याउलाई औषधि हालेर झारेको छु, अघिल्लो वर्ष पनि परीक्षणका रूपमा २० बोटमा मात्र फलाएको थिएँ, अहिले पनि तीसचालीस बोटमा मात्र फलाएको छु ।' उनका अनुसार बिरुवा लगाएको दुई वर्ष पूरा भएको छ, अर्को वर्षदेखि एक बोटबाट आठदेखि १० किलोग्रामसम्म आम्दानी लिन सकिनेछ । बिरुवा लगाएको तीन वर्षपछि मात्रै आम्दानी गर्न सकिन्छ भने पॉच वर्षपछि भने एउटै बोटमा ५० देखि एक सय किलो ग्रामसम्म स्याउ फल्ने गर्दछ । तराईका क्षेत्रमा नौलो मानिएको स्याउखेतीका लागि हालसम्म ८० लाख लागत लागिसकेको ओलीले बताए। ओलीले स्याउसँगै अम्बा र बयर पनि रोपेका छन्। एक हजार दुई सय स्याउ, पाँच सय अम्बा र एक सय बयर उनले लगाएका छन्। तराईमा पनि स्याउ फल्ने विषय इन्टरनेटका माध्यमबाट थाहा पाएको बताउँदै ओलीले भने, 'कृषि निर्देशक यज्ञराज जोशीको सल्लाहले मैले यो खेती गर्ने हौसला पाएँ र मलाई काम गर्न सहयोग मिल्यो ।' हाललाई अम्बा र बयर बेचेर आम्दानी गरिरहेका ओलीले स्याउको बेर्नाबाट पनि आम्दानी लिइरहेका छन्। प्रतिबेर्ना तीन सयका दरले बेचेको बताउँदै उनले भने, 'हालसम्म एक हजार आठ सय बेर्ना बेचिसकेको छु ।' ओलीका अनुसार सिरहा, सप्तरीलगायत तराई क्षेत्रबाट र सिन्धुपाल्चोकबाट पाँच सय बिरुवा किन्न किसान आएका थिए तर पहाड क्षेत्र भएकाले बेर्ना बेचिएन । ओलीले प्रदेश कृषि निर्देशनालय र कृषि ज्ञान केन्द्र कैलालीबाट रु १५ लाख अनुदानसमेत पाएका छन्। स्याउखेती गर्दाको सुरुआतमा नै बिरुवा खरिदका लागि प्रदेश कृषि निर्देशनालयले चार लाख दिएको बताउँदै उनले भने, 'कृषि ज्ञान केन्द्र कैलालीले तारबारका लागि रु ११ लाख पचास हजार अनुदान दिएको थियो र हाल सिँचाइका लागि ज्ञान केन्द्रले रु चार लाख २८ हजार अनुदान दिएको छ ।' विगतमा कञ्चनपुरको भीमदत्त नगरपालिका४ भासीमा बस्दै आएका ओली स्याउखेती गर्नका लागि कैलालीको प्रतापपुरमा आएका हुन्। उनले रु एक करोड ४६ लाखमा जमिन खरिद गरी स्याउखेती थालेका हुन्। सुरुमा तराईमा स्याउ लगाउनेभन्दा छिमेकीले विश्वास नगरे पनि अहिले बगैँचामा फलेको स्याउ हेर्न विभिन्न ठाउँबाट मानिस आउने गरेका छन् । आफूले गरेको खेती सफल भएमा त्यसलाई बढाउँदै लैजाने उनले भने। रासस"
"पाल्पामा जीप दुर्घटना : २ जनाको मृत्यु, १३ घाइते",रामपुर : पाल्पाको निस्दी गाउँपालिका४ मतियारडाँडास्थित भित्री सडकमा यात्रुवाहक जीप दुर्घटना हुँदा दुई जनाको मृत्यु भएको छ । दुर्घटनामा निस्दी४ मित्याल बेलखरका राजीव सुनारी र निस्दी४ मित्याल घ्याङसिबासका तेजन सोमैको मृत्यु भएको जिल्ला प्रहरी कार्यालय पाल्पाका प्रहरी नायब उपरीक्षक सुगन्ध श्रेष्ठले बताए। दुर्घटनामा सात वर्षीय सुनारी र १६ वर्षीय सोमैको उपचारको क्रममा मध्यविन्दु जिल्ला अस्पताल कावासोती नगरपालिका डण्डा (नवलपरासी पूर्व) मा गए राति मृत्यु भएको हो । दुर्घटनामा घाइते भएका १३ जनाको चितवन मेडिकल कलेजमा उपचार भइरहेको छ । प्रहरीका अनुसार बुधबार साँझ नवलपरासी (बर्दघाट सुस्ता पूर्व) अरुणखोलाबाट पाल्पा निस्दी गाउँपालिका३ खादरतर्फ आउँदै गरेको लु१ज ३३२४ नम्बरको जीप दुर्घटना भएको हो । दुर्घनाग्रस्त जीपमा चालकसहित १५ जना सवार थिए ।
हुरीबतासले विद्यालयको छाना उडायो,बैतडी : हुरीबतासले बैतडीको एक विद्यालय भवनको छानो उडाएको छ । बुधबार साँझ आएको हावाहुरीले जिल्लाको सुर्नया गाउँपालिका२ चिल्लेपानीस्थित सरस्वती आधारभूत विद्यालयको भवनको छानो उडाएको हो । विद्यालयको पाँचकोठे भवनमध्ये दुई कोठाको छानो हुरीबतासले उडाउँदा पूर्ण रूपमा क्षति भएको विद्यालयका प्रधानाध्यापक धीरबहादुर चन्दले बताए । उनका अनुसार बाँकी तीन कोठाको छानो पनि आंशिक रूपमा क्षति भएको छ । हुरीबतासले विद्यालय भवनको छानो उडाएपछि पठनपाठनमा समस्या भएको विद्यालय प्रशासनले जनाएको छ । विद्यालयमा दुईकोठे कार्यालय भवन र पाँचकोठे भवनमात्रै रहेको प्रअ चन्दले जानकारी दिए। उनका अनुसार कक्षा ५ सम्म पढाइ हुने विद्यालयमा ५२ विद्यार्थी अध्ययनरत छन् । छानो मर्मत नहुँदासम्म पठनपाठनमा समस्या हुने उनको भनाइ छ । रासस
सुनवलमा आयोजनाका नाउँमा नदीजन्य पदार्थको जथाभावी बिक्री,"परासी : नवलपरासीको सुनवल नगरपालिकास्थित भूमही खोलाबाट मापदण्डविपरीत नदीजन्य पदार्थको जथाभावी उत्खनन् र बिक्री गर्ने गरेको पाइएको छ । आयोजनाका नाउँमा निकालिएका नदीजन्य पदार्थ अन्यन्त्र बिक्री हुनुका साथै मापदण्डविपरीत उत्खनन् र संकलन गरेको गुनासो बढेपछि जिल्ला अनुगमन समितिले नदीजन्य पदार्थ निकाल्नमा रोकसमेत लगाएको छ । नगरपालिकाले गौतमबुद्ध अन्तराष्ट्रिय विमानस्थल निर्माण आयोजनाका लागि भूमही खोलाको नदीजन्य पदार्थ निकाल्न आशिषक्षेमादेवी बुद्ध हिमाली जेवीलाई ठेक्का दिएको हो । अनुगमनका क्रममा उत्खनन् र संकलनका लागि स्वीकृत विधि प्रकृया र परिमाण सम्बन्धीको व्यवस्थाको पालना नगरेकाले नगरपालिकालाई पत्र पठाएर दुई दिनका लागि उत्खनन् र ढुवानीमा रोक लगाइएको जिल्ला अनुगमन समितिका संयोजक एंव जिल्ला समन्वय समितिका प्रमुख भगौतीप्रसाद यादवले जानकारी दिए । नदीजन्य पदार्थ निकाल्दा कम्पनीले वन क्षेत्रको स्थान र ठूला खाल्डा खनेर खोलालाई नै असर गर्ने गरी निकालेको पाइएको हो । नदीजन्य पदार्थ निकालेपछि त्यसको परिमाणको विवरण कम्पनीले रसिद काटेर राख्दै आएको छ । तर, नगरपालिकाले उपलब्ध गराएको रसिदमा परिमाण थोरै देखाएर अन्यन्त्र नदीजन्य पदार्थ पठाउने गरेको खुलेको हो । रसिदमा ७ वटा गाडी देखाइएको छ । तर, त्यहाँ रहेका नगर प्रहरीले गन्दा १० वटा गाडी देखियो । अन्यन्त्र ३ वटा गाडीको नदीजन्य पदार्थ कहाँ गयो ?, जिसस प्रमुख यादवले भने । रसिद नकाटी पठाइएका गाडीका नदीजन्य पदार्थ अन्यन्त्र बिक्री गर्ने गरेको बताइएको छ । कम्पनीले मापदण्डविपरीत वन क्षेत्रको केही स्थानमा पनि उत्खनन् गरेको पाइएको डिभिजन वन कार्यालयका निमित्त डिभिजनल वन अधिकृत रविन्द्रनाथ चौधरीले बताए । खोलामा धेरै गहिरो हुने गरी नदीजन्य पदार्थ निकालेको देखियो । त्यसमा वन क्षेत्रबाट पनि निकालेको पाइएको छ , अनुगमनमा गएका वन अधिकृत चौधरीले भने । मापदण्डविपरीत उत्खनन्, संकलन तथा बिक्री गर्ने गरेको भन्दै नदीजन्य पदार्थको ढुवानीमा अनुगमन समितिले रोक लगाएपछि त्यसको परिमाण नाप जाँच गरिएको नगरपालिकाकी प्रमुख विमला अर्यालले बताइन् । पत्रपछि हामीले परिमाण नाप जाँच गर्यौं । अझ केही घनमिटर कम्पनीले लैजान बाँकी रहेको देखिएको छ । धेरै परिमाण लैजान नदिनका लागि नगर प्रहरीलाई समेत परिचालन गरिएको छ , अर्यालले भनिन् । कम्पनीले विमानस्थलमा एकै पटक नदीजन्य पदार्थ लैजान समस्या हुने भन्दै रामग्राम नगरपालिका११ का तीन र सुनवलमा १ गरी चार स्थानमा (घाटगद्दी) डम्पिङ्ग स्थल तोकेको छ । घाटगद्दी स्थलबाट समेत नदीजन्य पदार्थ अन्यन्त्र बिक्री गर्ने गरेको स्थानीयको गुनासो छ । विमानस्थलका लागि नगरपालिकाले कुल २ करोड ४९ लाख ६४ हजारमा ३५ घनमिटर नदीजन्य पदार्थ बिक्री गरेको हो । नगरपालिकाले भूमहीबाहेक तुरिया र विचासय खोलाको नदीजन्य पदार्थ नारायणगढबुटवल सडक खण्ड विस्तार गरिरहेको चिनियाँ कम्पनी (चाईना स्टेट कन्स्ट्रक्सन)लाईसमेत दिएको छ । पानभार खोला बोलपत्रमार्फत ठेक्का लगाएको छ । नदीजन्य पदार्थ बिक्री गरिएका खोलाहरुबाट मापदण्डविपरीत उत्खनन् गर्दा बाढी र कटानको जोखिम बढ्न सक्ने भन्दै अनुगमन गरेर व्यवस्थित गर्न स्थानीयले नगरपालिकासँग आग्रह गरेका छन् ।"
नौ बुँदे कालीकोट बाल घोषणापत्र जारी,"कालीकोट : जिल्ला स्तरीय बाल सम्मेलनमार्फत नौ बुँदे कालीकोट घोषणापत्र जारी भएको छ। बालबालिकामा लगानी, सुनौलो भविष्यको थालनी भन्ने नाराका साथ सुरु भएको सम्मेलनले बालविवाह अन्त्यको विशेष नीतिसहित बालबालिका माथि हुने हिंसा न्यूनीकरणको माग गर्दै ९ बुँदे कालीकोट घोषणापत्र जारी गरेको हो। तिलागुफा नगरपालिका बाल सञ्जालका अध्यक्ष नमुना रोकायाले जिल्लाका ९ वटै स्थानीय तहबाट सदरमुकाम मान्म आएका बालबालिकाले बाल भेलामार्फत सवालहरूको पहिचान गरी प्राथमिकीकरणमा परेका सवाललाई घोषणापत्रमा समेटेर जिल्ला समन्वय प्रमुख धनजित शाहीमार्फत स्थानीय तहलाई बुझाउन हस्तान्तरण गरिएको बताइन्। उनले भनिन्, बालबालिकामाथि अझै पनि हिंसा कायमै छ, सुखी र समृद्ध नेपाल बनाउन बालबालिकामा लगानी बढाउनुपर्छ। उनले निःशुल्क र गुणस्तरीय शिक्षा नारा र प्रचारमा मात्र सीमित भएको छ। सबै पालिकाका विद्यालयमा गुणस्तरीय शिक्षा प्रदान गरेको भए बीचैमा पढाइ छाडेर बाल विवाह गर्ने, ज्याला मजदुरीका लागि विद्यालय छाड्ने बालबालिकाको संख्यामा कमी आउने थियो। तर स्थानीय सरकारले यसो कहिल्यै गरेन। जिल्लाका प्राय स्थानीय तहले बाल हित कोषको स्थापना गरी जोखिममा रहेका बालबालिकाको संरक्षणमा सहयोग गरे पनि अझै बाल कल्याण अधिकारी नियुक्त गरेका छैनन्। सामान्य परिवारमा जन्मेका बालबालिकाले गुणस्तरीय जीवन बाच्न नपाएको रोकायाको गुनासो छ। यो सम्मेलनले स्थानीय तहको बजेटमा पैरवी गर्न सहयोग पुग्ने सशक्त बालिका परियोजना संयोजक बलिराज शाहीले बताए। विभिन्न विकास साझेदारको सहयोग र सामाजिक विकास कार्यालय कालीकोटको सहजीकरणमा जिल्ला स्तरीय बाल सम्मेलन ६ वर्षपछि आयोजना भएको हो। घोषणापत्र ग्रहण गर्दै जिल्ला समन्वय समिति प्रमुख शाहीले सम्मेलनमा बालबालिकाले उठाएका सवाल आगामी योजना तर्जुमाका लागि मार्गदर्शन भएको बताए। उनले बालबालिकाले तयार गरेर जारी गरेको घोषणापत्र जिल्ला समन्वयको तर्फबाट स्थानीय तह, प्रदेश सरकार र बालबालिकाका क्षेत्रमा काम गर्ने विकास साझेदारलाई पठाइने प्रतिबद्धता गरे। तिलागुफा नगरपालिकाकी महिला, बालबालिका तथा ज्येष्ठ नागरिक शाखा प्रमुख गोमा कुँवरले सवालहरूको पहिचान गरी प्राथमिकीकरणमा परेका सवालहरू घोषणपत्रमा समेटेको बताइन्। बालबालिकाको संरक्षकको रुपमा स्थानीय तहका महिला, बालबालिका शाखा प्रमुखहरू समेत सम्मेलनमा भाग लिएका थिए। बाल सम्मेलनले कालीकोटमा सबैभन्दा बढी बालविवाहको समस्या रहेको जनाउँदै सरोकारवालालाई रोकथाम, न्यूनीकरण र अन्त्यको योजना बनाउन माग गरेको छ। कर्णाली प्रदेश बाल सञ्जालकी सदस्य यमुना बोहोराले संविधानले कक्षा ८ सम्मको आधारभूत शिक्षा अनिवार्य र माविसम्मको शिक्षा निःशुल्क भने पनि कालीकोटका बालबालिकाले शिक्षक दरबन्दीको अभावका कारण निःशुल्क शिक्षा नपाएको बताइन्। कालीकोटका बालबालिकाले आफूले भोगेका देखेका समस्या पहिचान गरेर घोषणा पत्रमा समेटेकाले उनीहरूको आवाज सबैले सुन्नुपर्ने नागरिक अगुवा तुलाराम पाण्डेले बताए। यसैगरी सञ्जालको अध्यक्षमा तिलागुफाकी बन्दना शाही, उपाध्यक्षमा नरहरिनाथकी पवित्रा विश्वकर्मा, सचिवमा शुभकालिकाकी यमुना बोहोरा, सहसचिवमा रास्कोटकी रोजना सार्की, कोषाध्यक्षमा पलाताकी निशा जैसी निर्वाचित भइन्। सदस्यमा जनजातिको तर्फबाट शुभकालिकाकी पवित्रा रोकामगर र सान्नीत्रिवेणीकी अस्मिता लामा विजयी हुँदा अपांग सदस्यमा खाडाचक्रमा महेश पाण्डे निर्वाचित भए। अन्य सदस्यमा पचालझरनाका हिक्मत विश्वकर्मा, सान्नीत्रिवेणीका कुल सिम्खाडा, महाबैकी विनिता मल्ल र खाडाचक्रकी प्रमिला शाही निर्वाचित भएका छन्। जिल्लाका प्रमुख जिल्ला अधिकारीले बालबालिकाका साँझा सवालहरू सम्बोधन गर्न स्थानीय तहका जनप्रतिनिधि गम्भीर हुनुपर्ने बताए।"
अर्घाखाँचीको सुपा देउरालीमा नयाँ प्रविधि प्रयोग गरेर सडक विस्तार,"अर्घाखाँची : अर्घाखाँचीको सुपा देउराली मन्दिरमा आउने धार्मिक पर्यटकलाई लक्षित गरी नयाँ प्रविधिबाट सडक विस्तारको काम भइरहेको छ। कडा चट्टान पाइएपछि यसको नयाँ प्रविधि प्रयोग गरेर ड्रिल गरेर बाटो विस्तारको कार्य भइरहेको शिवपुर सडक डिभिजन कार्यालयका इन्जिनियर अर्जुन पाण्डेले बताए। जिल्ला सदरमुकाम जोड्ने पुरानो र महत्त्वपूर्ण गोरुसिंगेसन्धिखर्क सडकको लाउरे बजारदेखि सुपा मन्दिरसम्म झन्डै दुई सय मिटर कडा चट्टान र भिरालोका कारण साँघुरो भई यातायात आवागमनमा समस्या भएपछि सडक विस्तारको काम सुरु भएको हो। साघुँरो सडक, खाल्टा खुल्टीका कारण र पुरानो पिच भएका कारण जीर्ण बनेको गोरुसिंगेसन्धिखर्क सडकलाई फराकिलो बनाउने, नाली निर्माण गर्ने र कालोपत्रे गर्ने गरी काम अगाडि बढेको हो। गोरुसिंगेबाट सदरमुकाम सन्धिखर्कसम्म सडकको दूरी ६८ किलोमिटर छ। गोरुसिँगेबाट पिरापानीसम्म झण्डै १५ किलोमिटर सडक विस्तार तथा मर्मतको कार्य सम्पन्न भएको छ। यस आर्थिक वर्षको अन्त्यसम्ममा झण्डै १७ किलोमिटर सडकमा नयाँ पिच हुने भएको छ। सडक निर्माण तथा विस्तारको काम समयमै सम्पन्न गर्नका लागि सडकलाई खण्ड खण्ड गरी निर्माण व्यवसायीसँग ठेक्का सम्झौता भएको छ।"
बैंकिङ कसुर मुद्दाका फरार प्रतिवादी पक्राउ,"काठमाडौं : बैंकिङ कसुर मुद्दाका फरार प्रतिवादी पक्राउ परेका छन्। पक्राउ पर्नेमा सर्लाही ईश्वरपुर नगरपालिका१२ का ४१ वर्षीय अजय कुमार चौधरी रहेका छन्। बैंकिङ कसुर मुद्दामा उच्च अदालत पाटन ललितपुरको २०७९ कात्तिक ४ गतेको फैसलाले ७ लाख जरिवाना, ३ दिन कैद र २८ हजार मात्र क्षतिपूर्ति शुल्क भराउने गरी फैसला भएको थियो। त्यसपछि फरार रहेका उनलाई काठमाण्डौं उपत्यका अपराध अनुसन्धान कार्यालयको टोलीले काठमाडौंको गैह्रीगाँउबाट पक्राउ गरेको हो। पक्राउ परेका उनलाई फैसला कार्यान्वयनका लागि आज काठमाडौं जिल्ला अदालत पठाइएको छ।"
करिब ८ करोड मूल्यको कोकिनसहित तीन विदेशी महिला पक्राउ,काठमाडौं : प्रहरीले करिब ८ करोड मूल्य बराबरको लागुऔषध कोकिनसहित तीनजना विदेशी मिहलालाई नियन्त्रणमा लिएको छ। लागुऔषध नियन्त्रण ब्युरोले बिहीबार पत्रकार सम्मेलन गर्दै काठमाडौंका विभिन्न स्थानबाट २ किलो ६५४ ग्राम कोकिनसहित तीन महिलालाई पक्राउ गरेको जानकारी गराएको हो। वैशाख ३० गते कतारबाट काठमाडौं आएकी युगान्डाकी ४४ वर्षीया केभिना मुगाला सिनामंगलबाट प्रहरीले नियन्त्रणमा लिएको थियो। उनको पेटभित्र लागुऔषध रहेको शंका लागेपछि प्रहरीले प्रहरी अस्पताल लगेर पेटबाट १ किलो २६० ग्राम कोकिन निकालेको थियो। यस्तै जेठ २ गते धोबीचौरबाट पक्राउ परेकी युगान्डाकै लिलयान सु्सनसाथबाट १ किलो ३९४ ग्राम कोकिन बरामद भएको थियो। यसैगरी भारतीय नागरिक ३३ वर्षीया दिवा जनी पाल जेठ २ गते पक्राउ परेकी थिइन्। उनको साथबाट ३९४ ग्राम कोकिन बरामद भएको प्रहरीले जनाएको छ। पक्राउ परेका तीनैजना अन्तर्राष्ट्रिय गिरोहमा आवद्ध रहेको प्रहरीले जनाएको छ। लागुऔषधको कारोबारमा संलग्न अन्य व्यक्तिको खोजि भइरहेको प्रहरीको भनाइ छ।
आज यी स्थानमा हुरीबतास एवं चट्याङसहित पानी पर्ने,"काठमाडौं : हाल देशमा पश्चिमी र स्थानीय वायुको प्रभाव रहेको जनाउँदै जल तथा मौसम विज्ञान विभागले कोशी र मधेस प्रदेशसहित पहाडी भागमा आंशिक बदली रही बाँकी तराई क्षेत्रमा मौसम मुख्यतया सफा रहेको बताएको छ। विभागका अनुसार आज दिउँसो कोशी, बागमती, गण्डकी, कर्णाली र सुदूरपश्चिम प्रदेशका पहाडी भागमा आंशिक बदली रही बाँकी भागमा मौसम मुख्यतया सफा रहने छ। कोशी प्रदेशका पहाडी क्षेत्रका केही स्थानका साथै बागमती, गण्डकी र कर्णाली प्रदेशका पहाडी भूभागका एकदुई स्थानमा मेघगर्जन, हुरीबतास एवं चट्याङसहित हल्का वर्षाको सम्भावना रहेको छ। कोशी र गण्डकी प्रदेशका उच्च पहाडी तथा हिमाली भागका एकदुई स्थानहरूमा हल्का हिमपातको सम्भावना पनि छ। त्यसैगरी, आज राति कोशी, मधेस र प्रदेशलगायत कर्णाली प्रदेशका पहाडी भागमा आंशिक बदली रही बाँकी भूभागमा मौसम मुख्यतया सफा रहने छ। कोशी, गण्डकी र कर्णाली प्रदेशका पहाडी भागका एकदुई स्थानमा मेघगर्जन, हुरीबतास एवं चट्याङसहित हल्का वर्षा हुनसक्ने छ। आगामी २४ घण्टामा कोशी प्रदेशका पहाडी भागका केही स्थानका साथै बागमती, गण्डकी र कर्णाली प्रदेशका पहाडी भागका एकदुई स्थानमा मेघगर्जन, हुरीबतास एवं चट्याङसहित हल्का वर्षाको सम्भावना छ। कोशी र गण्डकी प्रदेशका उच्च पहाडी तथा हिमाली भागका एकदुई स्थानमा हल्का हिमपातको सम्भावना रहेको जनाउँदै विभागले त्यस क्षेत्रमा दैनिक जनजीवनलगायत कृषि, स्वास्थ्य, पर्यटन, पर्वतारोहण, सडक तथा हवाई यातायातमा आंशिक असर पर्ने भएकाले सतर्कता अपनाउन अनुरोध गरेको छ। अहिले काठमाडौँ उपत्यकाको तापक्रम १९ डिग्री सेल्सियस मापन गरिएको छ। आज यहाँको अधिकतम तापक्रम ३० देखि ३२ डिग्री सेल्सियसकाबीच रहने विभागको पूर्वानुमान छ।"
"आज सीता उत्पत्ति दिवस, रामजानकी मन्दिरमा पूजा आराधना गरी मनाइँदै","काठमाडौं : आज वैशाख शुक्ल नवमी अर्थात् सीता उपत्ति दिवस । देशभरका रामजानकी मन्दिरमा विशेष पूजा आराधना गरी यो दिवस मनाइँदै छ । त्रेतायुगमा मिथिलाका राजा जनकले यज्ञ अनुष्ठानका क्रममा खेत जोत्दा सीताको उत्पत्ति भएको वर्णन वाल्मीकि रामायण र पुराणहरूमा वर्णन गरिएको छ । प्राचीनकालदेखि नै सीता उत्पत्ति भएको दिनलाई सीता जयन्तीका रूपमा मनाउने गरिएको छ । भगवान् विष्णुको छैटौँ अवतारका रूपमा अयोध्याका राजा दशरथका पुत्रका रुपमा श्रीरामको जन्म हुने भएपछि लक्ष्मी सीताका रूपमा उत्पत्ति भएको वर्णन विभिन्न धार्मिक ग्रन्थमा उल्लेख छ । सीतालाई सत्यवती, पतिव्रता एवं आदर्श नारीका रुपमा पनि सम्मान गरिन्छ । जनकपुरमा जानकी नवमीको रौनक सीता जयन्तीका अवसरमा जनकपुरको रामजानकी मन्दिरमा मेला लागेको छ । जनकपुरधामसहित सम्पूर्ण मिथिलाञ्चलमा जगत्जननी माता जानकीको जन्मोत्सव धुमधामका साथ मनाइँदै गरेको जनकपुरबाट हाम्रा स्थानीय प्रतिनिधिले जनाएका छन् । जानकी नवमीका अवसरमा जानकी मन्दिरलाई दुलहीझैँ सिँगारिएको छ । यसै अवसरमा शुक्रबार मिथिलाञ्चलमा दीपावली गरिने छ । देशका विभिन्न भागका अतिरिक्त भारतबाट पनि श्रद्धालु भक्तजन जनकपुरधाम आएका छन् । साँझ ४ बजे जानकी मन्दिरको प्राङ्गणबाट जनकपुर नगरमा शोभायात्रा प्रारम्भ हुनेछ । जानकी मन्दिरका महन्थ रामतपेश्वरदास वैष्णवको नेतृत्वमा हुने शोभायात्रामा जनकपुरका विभिन्न मन्दिरका महन्थ, साधुसन्त तथा स्थानीयवासीको सहभागिता हुनेछ । रासस"

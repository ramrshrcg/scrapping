शीर्षक,विवरण
रोल्पाको रुन्टिगढी गाउँपालिका ४ नम्बर वडाध्यक्षमा कांग्रेसका भुपमणि विजयी,"रोल्पा : रोल्पाको रुन्टीगढी गाउँपालिका४ को अध्यक्षमा नेपाली कांग्रेसका उमेदवार ५७ वर्षीय भुपमणि पुनमगर विजयी भएका छन्। ६ सय ४३ मत लिएर पुनमगर विजयी भएका हुन्। उनका निकटतम प्रतिद्वन्द्वी नेकपा एमालेका उमेदवार बेगम पुनले ५३५ मत लिए। १ सय ८ मतान्तर सहित कांग्रेसबाट उमेदवार बनेका भुपमणी विजयी भएको नेपाली कांग्रेसका जिल्ला सचिव शेरबहादुर थापाले जानकारी दिए। माओवादी केन्द्रका उमेदवारले ७०, राष्ट्रिय स्वतन्त्र पार्टीका उमेदवारले १०, मंगोल नेशनल अर्गनाइजेसनका उम्मेदवारले ७ र राप्रपाले ७ मत पाएका छन्। १ हजार ९ सय मतदाता रहेको ४ नम्बर वडामा १ हजार २ सय ९७ मत खसेको मुख्य निर्वाचन अधिकृतको कार्यालयले जनाएको छ। खसेको मत मध्ये २१ मत बदर भयो। विजयी पुनमगरले २०४६ सालदेखि नेपाल विद्यार्थी संघबाट राजनीति गर्दै आएका थिए। पूर्व शिक्षक समेत रहेका उनी २०७० सालको निर्वाचनका बेला कांग्रेसबाट समानुपातिक संविधान सभा सदस्यमा सिफारिस समेत भएका थिए। २०७४ तिर एमाले प्रवेश गरेका पुनमगर कांग्रेसमा फर्किएपछि पार्टीले उनैलाई उमेदवार बनाएपछि वडा अध्यक्षमा विजयी भएका हुन्। २०७९ को चुनावमा पनि यस वडाको वडाध्यक्षमा कांग्रेसकै उमेदवार टंक पुन विजयी भएका थिए। त्यसबेला कांग्रेसले ४ सय ८८ र एमालेका उमेदवारले ४ सय ८० मत ल्याएका थिए। उतिबेला ८ मतको मतान्तर थियो। वडा अध्यक्ष टंकको स्क्रब टाईफसका कारण मृत्यु भएको थियो।"
ओखलढुंगाको उपनिर्वाचन: मोलुङ५ मा एमालेका गंगा तामाङ विजयी,ओखलढुंगा : मोलुङ गाउँपालिका५ मा एमाले विजयी भएको छ। एमालेका उम्मेदेवार गंगा तामाङले ३९९ मत पाएर विजयी भए। उनका प्रतिस्पर्धी कांग्रेसका धनश्याम दाहालले १७७ मत पाएका छन्। रास्वपाका विष्णु पोखरेलले एक सय १५१ मत पाउँदा माओवादी केन्द्रका मानबहादुर सुनुवारले २३ मत पाए। २०७४ र २०७९ को निर्वाचनमा कांग्रेस विजयी भएको थियो। यस पटक एमालेले बाजी मारेको हो। यो वडा एमाले केन्द्रीय सदस्य यज्ञराज सुनुवारको वडा हो। उनले पनि बिहान मतदान गरेका थिए।
कालीकोट उपनिर्वाचन : तिलागुफा४ मा नेमकिपाका शाही विजयी,"कालीकोट : कालीकोटको तिलागुफा गाउँपालिका४ को वडाध्यक्ष पदमा आज भएको उपनिर्वाचनमा नेपाल मजदुर किसान पार्टी (नेमकिपा)का खड्कराज शाही विजयी भएका छन्। वडाध्यक्षमा शाही एक सय ४३ मत प्राप्त गरी विजयी भएका छन्। उनका निकटम प्रतिद्वन्द्वी नेकपा (माओवादी केन्द्र)का नैसोभा शाहीले एक सय १५ मत प्राप्त गरेका जिल्ला निर्वाचन कार्यालयका मुख्य निर्वाचन अधिकृत आनन्दराज पन्तले बताए। उक्त उपनिर्वाचनमा नेकपा (एमाले) का ऐनबहादुर शाहीले ७८, नेपाली कांग्रेसका पैलबहादुर शाहीले ४९, राष्ट्रिय प्रजातन्त्र पार्टीका गोगनबहादुर शाहीले १७ तथा राष्ट्रिय स्वतन्त्र पार्टीका गगन बमले पाँच मत प्राप्त गर्नुभएको मुख्य निर्वाचन अधिकृत पन्तले बताए। कूल ६ सय नौ मतदातामध्ये निर्वाचनमा चार सय ११ (६७४८ प्रतिशत) मत खसेको थियो। दुई सय १७ महिला र एक सय ९४ पुरुषले मतदान गरेका थिए। चार मत बदर भएको थियो। २०७९ सालमा भएको स्थानीय तहको निर्वाचनमा माओवादी केन्द्रबाट विजयी भएका परबहादुर शाहीको पहिरोमा परी निधन भएको थियो।"
दार्चुलाको दुहुँ५ मा कांग्रेसका धनसिंह कुँवर विजयी,दार्चुला : दार्चुलाको दुहुँ गाउँपालिका५ मा सम्पन्न उपनिर्वाचनमा नेपाली कांग्रेसका उम्मेदवार धनसिंह कुँवर विजयी भएका छन्। कांग्रेसका उम्मेदवार कुँवरले खसेको मत ८७७ मध्ये ३७६ मत प्राप्त गरी विजय प्राप्त गरेका छन्। उनका प्रतिस्पर्धी एमालेका उम्मेदवार मानसिहं बडालले ३५८ मत प्राप्त गरे। यस्तै माओवादी केन्द्रका उम्मेदवार वीर सिंह कार्कीले ९८ मत र स्वतन्त्र उम्मेदवार लाल सिंह कुँवरले अर्ना चिन्हमा २५ मत प्राप्त गरेका छन्। खसेको मतमध्ये २० मत बदर भएको छ। वडाध्यक्ष मनोरथ भट्टको निधनपछि उक्त पदमा उपनिर्वाचन भएको हो।
"प्रधानमन्त्रीको चीन भ्रमण : विकास योजनासम्बन्धी समझदारी पत्र स्वीकृत, यस्ता छन् सम्झौता हुने विषय","काठमाडौं : सरकारले चीन सरकारसँग हुने विकास योजनासम्बन्धी समझदारी पत्र स्वीकृत गरेको छ। आइतबार बालुवाटारमा बसेको मन्त्रिपरिषद् बैठकले सन् २०२५ देखि २०२९ सम्म हुने विकास परियोजनासम्बन्धी समझदारी पत्र स्वीकृत गरेको सञ्चार तथा सूचना प्रविधिमन्त्री पृथ्वीसुब्बा गुरुङले बताए। उनका अनुसार समझदारी पत्रमा हस्ताक्षर गर्न अर्थ मन्त्रालयका सचिवलाई अख्तियारी प्रदान गरेको छ। त्यस्तै प्रधानमन्त्री केपी शर्मा ओलीको चीन भ्रमणका दौरान विभिन्न परियोजनामा सम्झौता हुने भएको छ। गुरुङका अनुसार नेपाल सरकार र चिनियाँ सरकारबीच नेपालमा बोल्ने चाइनिज ल्याङ्ग्वेज विकास प्रोग्राम परिचालनका सम्बन्धमा तयार भएको समझदारी पत्र स्वीकृत गर्ने र उक्त समझदारी पत्रमा सम्बन्धित समकक्षी पदाधिकारीबाट हस्ताक्षर गरी कार्यान्वयन गर्न शिक्षा, विज्ञान तथा प्रविधि मन्त्रालयलाई अनुमति दिने निर्णय भएको छ। त्यस्तै सरकारले प्रस्तावित २० मिलियन अमेरिकी डलर नगद अनुदान सहायता स्वीकार गर्नेसम्बन्धी आदानप्रदान पत्रको मस्यौदा स्वीकृत गर्ने, प्रस्तावित ३ सय मिलियन आरएमबी बराबरको आर्थिक तथा प्राविधिक अनुदान सहायता स्वीकार गर्ने सम्झौता स्वीकृत गर्ने, सार्वजनिक सेवा प्रशारण संस्था नेपाल टेलिभिजन र रेडियो नेपाल र चाइना मिडिया ग्रुपबीच हुने समझदारी पत्र स्वीकृत गर्नेलगायतत सम्झौता पत्रमा हस्ताक्षर हुनेछ। त्यस्तै काठमाडौं रिङरोड, अरनीको हाइवे, हिल्सासिमिकोट, आइसिडी, आइसीपी कोरला नाकामा आवश्यक पर्ने सबै सीमानाका व्यवस्थित गर्न चेक पोस्ट निर्माण, टोखाखहरे टनेल मार्ग, जिलुङकेरुङकाठमाडौं क्रस बोर्डर रेल्वे प्राजेक्टको अध्ययन, खाँदबारीकिमाथांका सडकमा अरुण नदीमा मितेरी पुल बनाउने, चोभारमा मल्टीफङ्सनल क्वारेन्टाइन ल्याब्रेटरी इन काठमाडौं, इन एग्रिकल्चर इन्स्ट्रक्चर डेभलपमेण्ट पार्क, कोरलामा इण्डस्ट्रियल जोन बनाउनेबारे विषयमा सहमति हुने मन्त्री गुरुङले बताए। त्यस्तै चीनले सयवटा विद्युतीय गाडी, सयवटा प्रहरी भ्यान, ५० वटा स्कुल भ्यान, ५० वटा एम्बुलेन्स दिने मन्त्री गुरुङले बताए। प्रधानमन्त्री ओली भोलि (सोमबार) औपचारिक चीन भ्रमणका लागि बेइजिङ जाँदैछन्।"
जाजरकोट उपनिर्वाचन: कुशेको वडाध्यक्षमा कांग्रेसका खम्बबहादुर सिंह विजयी,जाजरकोट : जाजरकोटको कुशे गाउँपालिका७ को वडाध्यक्षमा नेपाली कांग्रेसका खम्बबहादुर सिंह १५ मतको मतान्तरले विजयी भएका छन्। कांग्रेस उम्मेदवार सिंहले ३ सय ४७ मत प्राप्त गरी विजयी भएका हुन्। उनका निकटतम प्रतिद्वन्द्वी नेकपा माओवादी केन्द्रका डम्बर बहादुर घर्तीले ३ सय ३२ मत प्राप्त गरे। एक हजार ३ सय २ मतदाता रहेको सो वडामा आइतबार भएको उपनिर्वाचनमा ९ सय ५६ मत खसेको थियो।
"मोरङको ग्रामथानमा सर्वदलीय बैठक सुरु, सहमति जुटेपछि मतगणना सुरु गरिने",विराटनगर : मोरङको ग्रामथानमा मतगणनाका लागि सर्वदलीय बैठक सुरु भएको छ। बैठकबाट सहमति जुटेपछि मतगणना सुरु हुने प्रमुख जिल्ला अधिकारी प्रेमप्रसाद भट्टराईले बताए। आज भएको उपनिर्वाचनमा ७१३ प्रतिशत मत खसेको छ। ७ वटा वडा रहेको ग्रामथानमा २६ हजार ४४ मतदाता थिए। तीमध्ये १८ हजार ५ सय ७७ जना मतदानमा सहभागी भएको थिए। ग्रामथानमा १२ मतदानस्थल र २९ मतदान केन्द्र कायम गरिएको थियो। विभिन्न दलबाट १५ र स्वतन्त्र १ सहित १६ जना उम्मेदवार चुनावी प्रतिस्पर्धामा थिए।
झापाको कनकाई६ मा ७३५१ प्रतिशत मत खस्यो,"झापा : स्थानीय तह उपनिर्वाचनअन्तर्गत झापाको कनकाई नगरपालिका६ मा ७३ दशमलव ५१ प्रतिशत खसेको छ। आइतबार भएको वडाध्यक्ष पदको उपनिर्वाचनमा कुल २ हजार ५८ मतदाता रहेकोमा एक हजार ५१३ मत खसेको जिल्ला निर्वाचन अधिकारी तुलसी नेपालले जानकारी दिए। जसमा ८२४ पुरुष र ६८९ महिलाले मतदान गरेका छन्। चम्पापुर माध्यमिक विद्यालयमा रहेको दुई वटा मतदान केन्द्रमध्ये (क) ७६५ र (ख) मा ७४८ मत खसेको निर्वाचन अधिकारी नेपालले बताए। कनकाई ६ को निर्वाचन शान्तिपूर्ण रुपमा सम्पन्न भएको बताउँदै उनले भने, सर्वदलीय बैठक बसेर मतगणना सुरु गरिहाल्ने हो। वडाध्यक्षमा पदमा एक स्वतन्त्र र ८ राजनीतिक दलसहित ९ जना चुनावी प्रतिस्पर्धामा उत्रिएका थिए। स्वतन्त्र उम्मेदवारतर्फ लक्ष्मीप्रसाद ओली, नेपाली काँग्रेसबाट रानगोपाल ओली, नेकपा एमालेबाट तुलराम बस्नेत, नेकपा माओवादी केन्द्रबाट गणेशबहादुर थापा, जनमत पार्टीबाट सुकलाल राजवंशी, राप्रपाबाट नारायणप्रसाद निरौला, नागरिक उन्मुक्ति पार्टीबाट जमुना राजवंशी, मङ्गोल नेशनल अर्गनाइजेसनबाट पदमबहादुर तामाङ र संघीय लोकतान्त्रिक राष्ट्रिय मञ्चबाट दलबहादुर श्रेष्ठले उम्मेदवारी दिएका थिए। यसअघि एमालेबाट निर्वाचित वडाध्यक्ष विजयी दीर्घबहादुर थापाको ६६ वर्षको उमेरमा गत असारमा निधन भएपछि सो वडामा उपनिर्वाचन भएको हो। २०७४ सालमा भएको पहिलो स्थानीय तहको निर्वाचनमा एमालेका उम्मेदवार इन्द्रप्रसाद नेपाललाई फराकिलो मतान्तरले पराजित गर्दै नेपाली काँग्रेसका लक्ष्मीप्रसाद ओली वडाध्यक्षमा विजयी भएका थिए।"
नदीले बगाएर युवक बेपत्ता,"दोलखा : तामाकोशी नदीले बगाएर दोलखामा एकजना युवक बेपत्ता भएका छन्। शैलुङ गाउँपालिका७, फस्कुमा रहेको धम्बदायदा ध्यान केन्द्रमा भिक्षु पढ्न आएका ललितपुरको पाटनका १६ वर्षीय उन्नत शाक्य बेपत्ता भएका हुन्। आइतबार दिउँसो १०१२ जना साथीको समूहमा तामाकोशी नदीको चरंगे घाटमा नुहाउने क्रममा नदीले बगाउँदा शाक्य बेपत्ता भएका हुन्। प्रहरी चौकी कीराँतीछापका प्रहरी निरीक्षक प्रेम गिरीको कमाण्डमा ७ जना प्रहरी टोलीले खोजी गरिरहेको जिल्ला प्रहरी कार्यालय दोलखाले जनाएको छ।"
एनपीएलमा काठमाडौं भर्सेस चितवन : अनुभवी करण र युवा ब्याटर कुशलबीच भीडन्त,"काठमाडौं : नेपाल प्रिमियर लिग (एनपीएल)को दोस्रो खेलमा सोमबारको पहिलो खेलमा काठमाडौं गुर्खाज र चितवन राइनोजले प्रतिस्पर्धा गर्नेछन्। टियु क्रिकेट मैदानमा शनिबारबाट सुरु भएको एनपीएलमा जनकुर बोल्ट्सले विजयी सुरुवात गरिसकेको छ। यस प्रतियोगिताको दोस्रो खेलमा अनुभवी करण केसीको टिमले युवा खेलाडी कुशल मल्लको टिमसँग प्रतिस्पर्धा गर्नेछ। काठमाडौं टिमको कुरा गर्ने हो कप्तान करण केसी राष्ट्रिय टिमको लामो अनुभव बोकेका खेलाडी हुन्। उनीसँग साहब आलमको स्पिनले टियु मैदानमा धेरै राम्रो नतिजा दिन सक्छ। साहब नेपाली घरेलु तथा अन्तर्राष्ट्रिय क्रिकेटको पनि अनुभव लिएका उत्कृष्ट स्पिनरमध्ये एक हुन्। स्पिनकै कुरा गर्दा दिपेश कँडेल अर्का स्टार खेलाडी हुन्। उनी स्पिनमा मात्रै होइन, टिमलाई चाहिएको खण्डमा ब्याटिङमा पनि महत्त्वपूर्ण भूमिका निभाउन सक्छन्। काठमाडौंमा नेपाल ए टिम खेलिसकेका घरेलु स्टार राशिद खान पनि छन्। उनी पनि घरेलु मैदानमा राम्रो कौशल देखाउनसक्ने खेलाडी हुन्। विवेक केसी पनि काठमाडौं गुर्खाजको टिममा छन्। उनी दायाँ हाते बलिङ अलराउन्डर हुन्। उनी अष्ट्रेलिया बसेर क्रिकेट खेलिरहेका हुन्छन्। उनलाई पहिलो खेलमा काठमाडौंले सेटमा राख्ने सम्भावना कम छ। यसै पनि बलियो बलिङ युनिट भएको काठमाडौंमा विवेकले अन्य खेलहरूमा भने स्थान बनाउन सक्छन्। ब्याटिङको कुरा गर्ने हो भीम सार्की नेपाली राष्ट्रिय टिममा फिल्डिङका कारण जोन्टी उपनाम पाएका खेलाडी हुन्। उनी मिडल अर्डरमा भरपर्दा ब्याटर हुन्। हुन त भीम एक दिवसीय खेलमा निकै रुचाइने खेलाडी हुन्, उनका ग्राउन्ड सटहरू निकै प्रशंसनीय हुन्छन्। अर्का ब्याटर हुन्, राजु रिजाल। उनी नेपालको अनुभवी खेलाडी हुन्। घरेलु मैदानको फाइदा लिन सकेको खण्डमा काठमाडौंलाई पक्कै सहज हुनेछ। कृष्ण कार्की एक समय यु१९ मा धमाका मच्चाएका खेलाडी हुन्। उनी अहिले पनि लुम्बिनी प्रदेशका एक मुख्य खेलाडी हुन्। घरेलु खेलमा उनले कप्तानको भूमिकामा पनि देखिने गर्छन्। सुमित महर्जन पनि ब्याटिङमा टियु मैदानको सदुपयोग गर्नसक्ने खेलाडी हुन्। उनी विभागीय क्लब एपीएफबाट निरन्तर खेल्दै आएका छन्। त्यस्तै कृष कार्की काठमाडौंका युवा खेलाडी हुन्। उनको लागि यो एनपीएल हाइपमा आउने वातावरण बन्न सक्छ। यस्ता छन् काठमाडौंका विदेशी खेलाडी काठमाडौंले ५ जना विदेशी खेलाडी भित्र्याएको छ। जसमा मिचेल लेभिट, स्टेफेन इस्किनाजी, ग्रेर्हाड इरास्मस, ड्यान डथवेट र नथान सोटर रहेका छन्। मिचेल लेभिटको लागि यो राम्रो संयोग हो। नेदरल्यान्डका युवा ब्याटर मिचेलले २०२४ को फेब्रुअरीमा टियु मैदानमै टी२० फर्म्याटमा डेब्यु गरेका थिए। उनी टप अर्डर ब्याटर हुन्। उनका लागि टियु मैदान पुनः एकपटक खास हुन सक्छ। स्टेफेन इस्किनाजी इङ्ल्यान्डका विकेटकिपर ब्याटर हुन्। उनका लागि नेपाल नयाँ परिवेश हो। पहिलो खेलमा इस्किनाजी काठमाडौंको विकेटकिपरको रूपमा पहिलो रोजाइको खेलाडी हुन सक्छन्। नामिबीया क्रिकेट टिमका कप्तान एवं ब्याटिङ अलराउन्डर ग्रेर्हाड इरास्मस काठमाडौंको एक मुख्य हतियार नै हुन्। उनी ब्याटिङ र बलिङ दुवैमा टिमका लागि निकै राम्रो योगदान दिन सक्छन्। कीर्तिपुरको मैदानबारे राम्रो जानकारी राख्ने खेलाडीमा पर्छन् उनी। इङ्लिस ब्याटिङ अलराउन्डर ड्यान डथवेट पहिलो पटक नेपाल आएका हुन्। इङ्ल्यान्डको राष्ट्रिय टिमबाट नखेले पनि उनको लिष्ट ए र टी२० मा थुप्रै कीर्तिमान बनाएका छन्। सोही कारण काठमाडौंले उनलाई भित्र्याएको हुन सक्छ। नथान सोटर अष्ट्रेलियन बलर हुन्। ३२ वर्षीय नथानको रेकर्ड टी२० खेलहरूमा निकै राम्रो छ। उनको प्रदर्शनले नेपालको क्रिकेटलाई भने कति रुझाउन सक्छ भन्ने काठमाडौंको पहिलो खेलपश्चात थाहा हुनेछ। यस्तो छ टिम चितवन नेपालका आक्रामक युवा ब्याटर कुशल मल्लको कप्तानीमा रहने टिम हो, चितवन राइनोज। यस टिममा कुशलले नेतृत्व गरिरहँदा नेपालका अनुभवी खेलाडी शरद भेषवाकर पनि चितवनमा छन्। ब्याटिङ युनिटको कुरा गर्ने हो भने शरद र कुशलसँगै दिपक बोहोरा, रञ्जित कुमार र विपिन रावल पनि चितवनसँग रहेका छन्। त्यसबाहेक विदेशी खेलाडीमा रवि बोपारा, जान निकोल लोफ्टी इटोनले चितवनको ब्याटिङ युनिट पूरा हुनेछ। बलिङ युनिटमा गौतम केसी, अमर रौतेला, सन्तोष कार्कीको साथमा पाकिस्तानी बलर शाहिल तानविरको मुख्य भूमिका हुनेछ। जसमा पार्ट टाइम बलर खोज्ने हो भने स्पिनमा कप्तान कुशल आफैं पनि आउन सक्छन्। जसमा इटोन लोफ्टी अर्का पार्ट टाइम बलर हुन सक्छन्। चितवनका लागि सलाउद्दिन खान आइकोनिक खेलाडीको रूपमा चितवनमा जोडिएका छन्। उनी पहिलो खेलमा भने सायद प्लेइङ सेटमा मौका नपाउलान्। नयाँ खेलाडीलाई चितवनले केहीपछि मात्रै मौका दिन सक्छ। अर्का खेलाडी नरबहादुर सार्की पनि चितवनको टिममा छन्। उनी दायाँ हाते अलराउन्डरको रूपमा चितवनमा जोडिएका हुन्। सलाउद्दिन र नरले भने चितवनको प्लेइङ सेटमा खेल्न केही खेल कुर्नुपर्ने हुन सक्छ। चितवनका विदेशी खेलाडी चितवनले पहिलो सिजनको एनपीएल खेल्न ५ जना विदेशी खेलाडी भित्र्याएको छ। रवि बोपारा इङ्ल्यान्डका ब्याटिङ अलराउन्डर हुन्। ३९ वर्षीया रविसँग २ दर्शनभन्दा बढी व्यवसायिक लिग खेलेको अनुभव छ। २००८ मा इङ्ल्यान्डका लागि टी२० अन्तर्राष्ट्रियमा डेब्यु गरेका रवि पहिलो पटक नेपालको व्यवसायिक लिग खेल्न आउन लागेका हुन्। हसन इसाखिल अफगानस्तानका युवा ब्याटर हुन्। १८ वर्षीय हसन पहिलो पटक नेपाल आउन लागेका हुन्। अफगानिस्तानको युवा टिममा खेलिसकेका उनी चितवनका लागि राम्रो ओपनिङ ब्याटरको भूमिका निर्वाह गर्न सक्छन्। चितवनका लागि अर्का विदेशी खेलाडी हुन् लुक ब्याङ्केस्टिन। इङ्ल्यान्डका युवा अलराउन्डर हुन्। उनी पहिलो पटक नेपाल आउने भएकाले उनीबाट चितवनले इङ्ल्यान्डको क्रिकेटको झल्को नेपाली मैदानमा पस्कने जमर्को गर्नेछ। बायाँ हाते नामिबीयन ब्याटर जान निकोल लोफ्टी इटोन नेपाली मैदानमा खेलिसकेका खेलाडी हुन्। उनी बाँया हाते ब्याटर र उनी बलिङमा पनि चितवनको निकै ह्यान्डी बलर हुन सक्छन्। नयाँ केही प्रयोग गर्न चाहेमा इटोनलाई चितवनले दाँया हाते लेगब्रेकको रूपमा प्रयोग गर्न सक्छ। ३९ वर्षीय पाकिस्तानी बलर शाहिल तानविर पहिलो पटक नेपाल आएर खेल्दैछन्। उनी पाकिस्तानी टिमको निकै अनुभव बोकेर नेपाल आएका छन्। पाकिस्तानकै प्रख्यात लिगहरूमा खेलेको उनको अनुभव नेपाली मैदानमा दर्शकले देख्न पाउनेछन्। टियु मैदानको पिच त्रिभुवन अन्तर्राष्ट्रिय क्रिकेट मैदानमा बनेको नयाँ पिचमा पहिलो खेलमा रन ठीकैमात्र बन्यो। पहिलो इनिङ्समा केही मोइस्चर पिचमा रहने भएकाले यस मैदानमा टसको निकै महत्त्वपूर्ण भूमिका हुन्छ। टस जित्ने टिमले भने पहिलो इनिङ्स बलिङ नै गर्न खोज्नेछ।"
मजदुरमाथि प्रहरीको मुक्का,"काठमाडौं : दोलखाका २३ वर्षीय अनिल पाण्डे काठमाडौंमा भारी बोक्छन्। भक्तपुरको जडिबुटीमा रहेको तरकारी बजारमा सबेरै पुग्नु र तरकारीका भारी यताउता पुर्याउनु उनको दैनिकी हो। गत मंसिर १५ गते बिहानै ४ बजे उनी तरकारी बजार पुगे। ४ खेप भारी बोकिसकेका थिए। एकाएक तरकारी बजार नजिकै बस्ने लाल सिंह तामाङले उनलाई बाटोमै रोके र भारीसहितका पाण्डेलाई गालामा दुई चडकन लगाए। 'तैँले मेरो जस्ता चोरिस' भन्दै कुट्न थाले। 'मैले चोरी गरेको छैन। मलाई नकुट्नुस्, प्रहरी बोलाउनुस्' भन्दै पाण्डेले हात जोडे। तामाङले प्रहरी बोलाए। प्रहरीले उनलाई प्रहरी थिमी बृत्त पुर्यायो। शनिबार उनलाई प्रहरीले हिरासतमा राख्यो। आइतबार बिहान हिरासतबाट निकालेर प्रहरीले अर्को रूममा पुर्याए। जहाँ सिभिल ड्रेसका प्रहरीहरू बसेका थिए। 'किन चोरी गरिस्' भन्दै पाइपै पाइपले हाने। लगातार टाउकोमा पाइपले प्रहार गरेपछि अनिलले 'मैले चोरेको छैन, मलाई नकुट्नुस्' भन्दै हातले छेके। रिसाएका प्रहरी जवानले अन्धाधुन्ध उनको शरीरमा पाइप बर्षाइरहे। प्रहरीको कुटाइले अनिलको आँखामा गहिरो चोट लागेको छ। आँखाबाट तरलपद्धार्थ बगिरहेको छ। आइतबार दिउँसो २३० बजे अन्नपूर्ण पोष्टको कार्यालयमा तिनै अनिल लरखराउँदै आएका थिए। टाउकोमा रगत बगेको र आँखामा समेत पानी बगिरहेको अवस्थामा आएका उनले 'प्रहरीले कुट्यो' भन्दै बिलौना गरे। जडिबुटीमा रहेको तरकारी बजारमा अनिललाई 'भरिया भाइ' नामले बोलाउने गर्छन्। सानैमा बाबुआमा गुमाएका अनिलको घर दोलखाको मेलुङ हो। तर, उनलाई मेलुङबारे केही थहा छैन। बच्चा उमेरमै गाडीको पछाडि बसेर काठमाडौं पसेका उनी यतैको दुःखमा हराए। उनले घर परिवार र आफन्त भुले। आफन्त र परिवारले उनलाई भुले। अनि उनी काठमाडौंमा अनाथ बने। उनको दैनिकी मजदुरीमा बित्न थाले। पछिल्लो ५ महिनादेखि जडिबुटी तरकारी बजारमा उनले भारी बोक्ने काम गरिरहेका छन्। प्रहरीको कुटाइबाट अनिलको अवस्था नाजुक देखिएपछि हामीले घटनाबारे जिल्ला प्रहरी परिसर भक्तपुरलाई बुझ्यौं। परिसरका प्रवक्ता ढुण्डीराज न्यौपानेले प्रहरी बृत्त थिमीका प्रमुख प्रेमसागर केसीसँग घटनाको विषयमा जानकारी लिएको बताए। प्रमुख प्रेमसागर केसीले पाण्डेलाई चोरी आरोपमा पक्राउ गरेको स्वीकारे। जस्ता चोरी भयो भनेर जडिबुटीबाट प्रहरीको 'हटलाइन नम्बर'मा फोन आएको रहेछ। सोहीअनुसार थिमी बृत्तबाट प्रहरी टोली खटाएका थियौं। लाल सिंह तामाङले जस्ता हरायो भनेर मौखिक उजुरी दिएका थिए। सोहीअनुसार नै हामीले उनलाई १ दिन हिरासतमा राखेका हौं।' सीसीटीभी फुटेजमा जस्ता भएको ठाउँमा पाण्डे हिंडेको देखिएको प्रहरीको दाबी छ। तर, जस्ता चोरेको प्रमाण भने भेटिएन। उनले भने, 'प्रमाण नभेटेपछि उनलाई तामाङकै जिम्मा लगाएर आइतबार छाडेका हौं।' कुटपिटको विषयमा भने डीएसपी केसीले आफूलाई थाहा नभएको बताए। 'प्रहरीले सोधपुछ गरेको हुनसक्ला। सोधपुछ गर्दा कसैलाई पनि कुट्न पाइँदैन। हाम्रा प्रहरीले गल्ती गरेका रहेछन् भने आन्तरिक कारबाही गर्छौं,' उनले भने। कुनै पनि बहानामा प्रहरी कार्यालयमा कुटपिट गर्न नपाइने भन्दै उनले चोरीको विषयमा विस्तृत बुझ्ने बताए। अन्नपूर्णकर्मीको निरन्तरको सोधपुछपछि प्रहरी बृत्त थिमीले पीडित पाण्डेलाई उपचार गरिदिने बताएका थिए। इन्सपेक्टर युवराज कटवाललाई डीएसपी केसीले अन्नपूर्ण पोष्टको कार्यालयमा पनि पठाएका थिए। अनिलको उपचार र गल्ती गर्ने प्रहरीलाई कारबाही गर्ने केसीले बताए। इन्सपेक्टर युवराज कटवालका अनुसार अनिल पाण्डेको भक्तपुरको नागरिक अस्पतालमा उपचार भइरहेको छ।"
मोटरसाइकल दुर्घटनामा एक जनाको मृत्यु,उदयपुर : उदयपुरको त्रियुगा नगरपालिका९ गैरुनमा आईतबार दिउँसो मोटरसाईकल र्दुघटना हुँदा एक जनाको ज्यान गएको छ। मदन भण्डारी राजमार्गअन्तर्गत गाईघाटबाट राजावासतर्फ जाँदै गरेको स८प ६६९५ नम्बरको मोटरसाइकल आफैं अनियन्त्रित भएर आइतबार दिउँसो ३:२० बजे दुर्घटनामा परेको हो। जिल्ला प्रहरी कार्यालयका सूचना अधिकारी डीएसपी राजन चापागाईका अनुसार दुर्घटनामा चालक त्रियुगा नगरपालिका५ देउरीका ३५ वर्षीय इन्द्रदेव चौधरीको ज्यान गएको हो। दुर्घटनामा गम्भीर घाइते भएका उनको जिल्ला अस्पतालमा उपचारकै क्रममा दिउँसो ४:३० बजे ज्यान गएको उनले बताए। घटनाको थप अनुसन्धान भइरहेको प्रहरीले जनाएको छ। मोटरसाइकल तीव्र गतिका कारण दुर्घटना भएको स्थानीय प्रत्यक्षदर्शी मनोज कार्कीले बताए। अनुहार र दाहिने खुट्टामा गम्भीर चोट लाग्नुकासाथै बोल्न नसक्ने अवस्था स्थानीयले उद्धार गरी जिल्ला अस्पताल पठाइएको उनले बताए।
४०० केभी बाह्रबिसे सबस्टेसन निर्माण धमाधम,"काठमाडौं : सिन्धुपाल्चोकको बाह्रबिसे नगरपालिकामा ४०० केभीको सबस्टेसन निर्माण धमाधम भइरहेको छ। तामाकोशी तथा सुनकोशी नदी र ती नदीहरूका सहायक खोलानालामा निर्माण हुने जलविद्युत् आयोजनाहरुको विद्युत् राष्ट्रिय प्रसारण प्रणालीमा प्रवाह गर्न र देशभित्रको प्रणालीलाई सदृढ बनाउन ४०० केभी बाह्रबिसे सबस्टेसन निर्माण सुरु गरिएको हो। सोही स्थानमा २२०१३२ केभी र १३२११ केभी सबस्टेसन निर्माण सम्पन्न गरी उपकरणहरुको परीक्षण सम्पन्न भइसकेको छ। ग्याँस इन्सुलेटेड प्रणाली (जिआइएस) प्रविधिमा आधारित ४०० केभी बाह्रबिसे सबस्टेसनका सम्पूर्ण उपकरणहरु निर्माण स्थलमा आपूर्ति भइसकेका छन्। पावर ट्रान्सफर्मरहरु राख्ने सिभिल संरचनाहरुको निर्माण सम्पन्न गरी जडान भइरहेको छ। नियन्त्रण कक्ष, जिआइएसका उपकरणहरु रहने भवनको सिभिल संरचना निर्माणाधीन छन्। सिभिल संरचनाहरुको निर्माण सम्पन्न भएपछि उपकरणहरुको जडान सुरु हुनेछ। सबस्टेसनको समग्र निर्माण प्रगति ७० प्रतिशतको हाराहारीमा छ। सबस्टेसन निर्माण आगामी जेठभित्र सम्पन्न गर्ने गरी काम धमाधम भइरहेको छ। नेपाल विद्युत प्राधिकरणका कार्यकारी निर्देशक कुलमान घिसिङले शनिबार सबस्टेसन निर्माणस्थलको अनुगमन गरी तोकिएको समयभन्दा अघि नै सम्पूर्ण काम सम्पन्न गर्न आयोजना व्यवस्थापन र निर्माण व्यवसायीलाई आग्रह गरे। कार्यकारी निर्देशक घिसिङले भने,४०० केभी बाह्रबिसे सबस्टेसन निर्माण सम्पन्न भएपछि बलेफी तथा भोटेकोशी नदी करिडोरमा निर्माण भएका जलविद्युत आयोजनाहरुको विद्युत यही सबस्टेसनमा जोडी बाह्रबिसेखिम्ती ४०० केभी प्रसारणलाइनमार्फत ढल्केबरतर्फ पठाउन सकिन्छ, हिउँदयामका खिम्तीतर्फबाट काठमाडौं उपत्यकामा थप विद्युत् ल्याउन सकिन्छ भने वर्षायाममा ढल्केबरतर्फ थप विद्युत् पठाएर भारततर्फ निर्यात गर्न सकिन्छ,त्यसैले सबस्टेसन निर्माणलाई उच्च प्राथमिकतामा राखी बाँकी रहेका काम द्रुत गतिमा अगाडि बढाऔं। उनले खिम्ती, बाह्रबिसे र लप्सीफेदी ४०० केभी सबस्टेसन आयोजनाअन्तर्गत तीनवटा सबस्टेसन निर्माणाधीन छन्। तामाकोशीकाठमाडौँ २२०४०० केभी प्रसारण लाइन आयोजनाअन्तर्गत रामेछापस्थित नयाँ खिम्ती सबस्टेसनबाट बाह्रबिसेसम्म ४३ किलोमिटर प्रसारण लाइन निर्माण अन्तिम चरणमा छ। वन क्षेत्रको जग्गा प्रयोग तथा रुख कटानको समस्या, स्थानीयको अवरोधलगायतका समस्या झेल्दै आएको खिम्तीबाह्रबिसेकाठमाडौ प्रसारण लाइन निर्माण सम्पन्न हुने अवस्थामा पुगेको कार्यकारी निर्देशक घिसिङले बताए। खिम्तीबाह्रबिसे प्रसारण लाइनमा पर्ने ११८ वटा टावरहरुमध्ये ११७ वटा जग हालिएको छ। ११५ वटा टावर खडा गरिएको छ। ३६ किलोमिटर तार तानिएको छ। बाँकी १ वटा टावर निर्माणाधीन छ। खिम्तीबाह्रबिसे खण्ड आगामी माघभित्र सञ्चालनमा ल्याउने गरी काम भइरहेको छ। त्यस्तै बाह्रबिसेबाट काठमाडौँको लप्सीफेदीसम्मको ४६ किलोमिटर ४०० केभी डबल सर्किट प्रसारण लाइन पनि निर्माणाधीन छ। ४६ किलोमिटर प्रसारण लाइनमा पर्ने १२२ वटा टावरमध्ये ११८वटाको जग हालिएको छ। ११७ वटा टावर खडा गरिएको छ। ४२ किलोमिटर तार तानिएको छ। बाँकी टावरको काम भइरहेको छ। खिम्तीबाह्रबिसेकाठमाडौं हुँदै प्रवाह भएको विद्युत्लाई काठमाडौं उपत्यककामा छिराउन लप्सीफेदीचाँगुनारायण १३२ केभी प्रसारण लाइन अगाडि बढाइएको छ। स्थानीयको अवरोधका कारण निर्माण प्रभावित छ। अमेरिकी सहायता परियोजना मिलेनियम च्यालेन्ज कर्पोरेसन (एमसिसी)ले निर्माण गर्ने ४०० केभीको प्रसारण लाइन निर्माण सम्पन्न भएपछि लप्सीफेदीबाट विद्युत्लाई नवलपरासीको (बर्दघाट सुस्ता पश्चिम) भुमहीस्थित नयाँ बुटवल सबस्टेसनतर्फ प्रवाह गराउन सकिनेछ।"
हेटौंडा १२ मा मतदान सकियो,"मकवानपुर : स्थानीय तहको उपनिर्वाचन अन्तर्गत हेटौंडा १२ को वडा अध्यक्ष पदका लागि भएको निर्वाचनमा ६८९ प्रतिशत मत खसेको छ। आइतबार बिहान ७ बजेटबाट साँझ ५ बजेसम्म सञ्चालन भएको मतदानमा ६८९ प्रतिशत मत खसेको हो। २ वटा मतदान स्थलमा तयार पारिएको ९ मतदान केन्द्रमा कुल ८ हजार ५६ मतदाता मध्ये ५ हजार ४८४ जनाले मतदान गरेको मुख्य निर्वाचन अधिकृतको कार्यालयले जनाएको छ। ४ हजार ४२८ मतदाता रहेको प्रतिभा आधारभूत विद्यालयको ५ मतदान केन्द्रमा ३ हजार १० मत खसेको छ भने विष्णुज्योती आधारभूत विद्यालयमा रहेको ४ मतदान केन्द्रमा २ हजार ४७४ मत खसेको जनाइएको छ। मतदान कार्यक्रममा महिला २ हजार ९४६ र पुरुष २ हजार ५३७ मतदाताले सहभागिता जनाएका छन्। प्रतिभा मतदान केन्द्रमा १ हजार ६३७ महिला र १ हजार ३७२ पुरुषले मतदान गरेका छन्। विष्णुज्योती मतदान केन्द्रमा महिला १ हजार ३०९ र पुरुष १ हजार १६५ मतदाताले मत खसालेका छन्। उक्त वडाको वडा अध्यक्ष पदमा १२ जना उम्मेदवार चुनावी प्रतिस्पर्धामा रहेका छन्। निर्वाचनका लागि कांग्रेसका अर्जुनप्रसाद तिवारी, एमालेका राजेश नगरकोटी, माओवादी केन्द्रका रविकुमार प्रधान, रास्वपाका आशावीर बल, राप्रपाका प्रेमबहादुर भोलन, जसपाका छविलाल वाइबा, मंगोल नेशनल अर्गनाइजेशकी दीपा लामा, नेमकिपाकी फूलमाया तितुङ र एकीकृत समाजवादीका बलराम बल उम्मेदवार छन् भने स्वतन्त्रबाट अर्जुन घलान, गिताकुमारी नेवार र छत्रप्रकाश अधिकारी चुनावी मैदानमा छन्।"
"भित्र रवि लामिछानेको बयान, बाहिर सरकारविरुद्ध नाराबाजी","काठमाडौं : राष्ट्रिय स्वतन्त्र पार्टीका सभापति रवि लामिछानेका समर्थकहरूले आइतबार काठमाडौंमा प्रदर्शन गरेका छन् । सहकारी ठगी प्रकरणमा काठमाडौं सरकारी वकिल कार्यालयमा लामिछानेको बयान भइरहँदा उनका समर्थकले माइतिघरमा प्रदर्शन गरेका हुन् । उनीहरूले राजनीतिक प्रतिशोधका कारण निर्दोश व्यक्तिलाई थुनामा राखेको आरोप लगाएका छन् । प्रदर्शनमा सहभागीले रवि लामिछानेलाई रिहा गर,राजनीतिक प्रतिशोध बन्द गर लगायतका प्लेकार्ड प्रदर्शन गर्दै नारा लगाएका थिए । पोखराको प्रहरी हिरासतमा रहेका रवि लामिछानेलाई काठमाडौंको स्वर्णलक्ष्मी सहकारीको रकम हिनामिना प्रकरणमा बयानका लागि बिहीबार काठमाडौं ल्याइएको थियो । सहकारी ठगी प्रकरणमा पक्राउ परेका राष्ट्रिय स्वतन्त्र पार्टीका सभापति एवं पूर्वगृहमन्त्री लामिछानेसँग शुक्रबारदेखि बयान सुरू गरिएको हो। उनको बयान केही दिन लम्बिने प्रहरीले जनाएको छ । सहकारी ठगी, संगठित अपराध र सम्पत्ति शुद्धीकरण मुद्दाको कसुरमा कास्की प्रहरीको हिरासतमा रहेका लामिछानेलाई बिहीबार बेलुका बयानका लागि काठमाडौं ल्याएको थियो। लामिछानेविरुद्ध काठमाडौंको कालिमाटीस्थित स्वर्णलक्ष्मी सहकारीको बचत अपचलन गरेको अभियोगमा काठमाडौं जिल्ला अदालतबाट पक्राउ पुर्जी जारी भएको थियो। स्वर्णलक्ष्मीकै बचत हिनामिना गरेको आरोपमा छविलाल जोशी र कुमार रम्तेलसँग काठमाडौंमा बयान लिएर कास्की पठाइसकेको छ। पोखराको सूर्यदर्शन बचत तथा ऋण सहकारी संस्थामा सहकारीको रकम ठगी र सङ्गठित अपराध कसुरमा गत कात्तिक २ गते पक्राउ परेका लामिछानेलाई जिल्ला प्रहरी कार्यालय कास्कीको हिरासतमा राखेर अनुसन्धान भइरहेको छ। उनलाई बयानका लागि यसअघि रुपन्देही लगेर पुनः पोखरा ल्याइएको थियो। जिल्ला अदालत कास्कीको आदेशबाट पटकपटक म्याद थप गर्दै प्रहरीले लामिछानेविरुद्ध सहकारीको रकम अपचलनसम्बन्धी कसूरमा अनुसन्धान गरिरहेको छ। लामिछानेलाई रुपन्देहीको सुप्रिम सहकारी ठगी प्रकरणमा बयान लिएको थियो। यता साहारा चितवन सहकारीको रकम ठगी र संगठित अपराधको कसुरमा उनीविरुद्ध अनुसन्धान गर्न चितवनमा पनि पक्राउ पुर्जी जारी भइसकेको छ। काठमाडौंमा बयान सकिएपछि उनलाई चितवन लैजाने प्रहरीको तयारी छ।"
"गुल्मीको मुसिकोट १ मा ५४ प्रतिशत मत खस्यो, मतदान जारी","गुल्मी : गुल्मीको मुसिकोट नगरपालिका वडा नम्बर १ मा दिउँसो ३ बजेसम्म ५४ प्रतिशत मत खसेको छ। वडाध्यक्ष पदका लागि अहिलेसम्म २२ सय २३ मत खसेको मुख्य निर्वाचनको कार्यालयका सहायक निर्वाचन अधिकृत ऋषिराम घिमिरेले जानकारी दिए। आइतबार बिहान ७ बजेदेखि गुल्मीको मुसिकोट नगरपालिका१ मा वडाध्यक्ष पदका लागि मतदान भइरहेको छ। वडामा ४ हजार ९१ जना मतदाता रहेका छन्। वडाअध्यक्षका निर्वाचनका लागि ३ वटा मतदान स्थल र ५ वटा मतदान केन्द्र तोकिएको छ। वडाअध्यक्ष का लागि ८ जना चुनावी प्रतिस्पर्धामा छन्। नेपाल कम्युनिस्ट पार्टी (नेकपा एमाले)बाट दलबहादुर थापा, नेपाली काङ्ग्रेसको तर्फबाट आनन्द श्रेष्ठ, नेपाल कम्युनिस्ट पार्टी (माओवादी केन्द्र)बाट दुर्गा बहादुर बिक उम्मेदवार छन्। त्यस्तै यस उपनिर्वाचनमा देशको चौथो दल राष्ट्रिय स्वतन्त्र पार्टीले पनि वडाध्यक्षमा आफ्नो उम्मेदवार उठाएको छ। रास्वपाबाट विकास थापा प्रतिस्पर्धामा छन्। त्यस्तै राष्ट्रिय प्रजातन्त्र पार्टीले इश्वरी खाती क्षेत्रीलाई उम्मेदवार बनाएको छ। वडाध्यक्ष पदमा तीन जना स्वतन्त्र उम्मेदवार प्रतिस्पर्धामा छन्। स्वतन्त्रतर्फ कुल बहादुर थापा, पोमानन्द खरेल र योगेन्द्र खनाल रहेका छन्। त्यस वडामा नेपाली कांग्रेसबाट वडाअध्यक्ष पदमा निर्वाचित मोहन घिमिरेको २०८० भदौ २ गते निधन भएको थियो। वडाध्यक्षको रिक्त पदमा अहिले उपनिर्वाचन गरिएको हो।"
रोल्पामा झोलुंगे पुलको पर्खाल भत्किँदा मृत्यु हुनेमध्ये चारजना एकैघरका,"रोल्पा : पूर्वी रोल्पामा झोलुंगे पुल निर्माणस्थलको पर्खाल आइतबार बिहान भत्किँदा पुरिएर एकै परिवारका चारसहित एकै गाउँका पाँच जनाको मृत्यु हुँदा सिंगो गाउँ शोकमग्न बनेको छ। सुनछहरी गाउँपालिका३ बाहिरी गाम गाउँ शोकमा डुबेको हो। गाउँपालिकाको वडा नम्बर ३ वडामा पर्ने मौलाबाङ र बाहिरी गाम जोड्ने झोलुंगे पुल निर्माणमा मजदुरी गर्दै आएका बाहिरी गामका पाँचजनाको पुरिएर मृत्यु भएको हो। बिहान ९:५० बजे दुर्घटना भएको थियो। घटनामा दिलमान परियारका माहिला छोरा ४५ वर्षीय दुजमन परियार, कान्छो छोरा ३१ वर्षीय ओम परियार, जेठी बुहारी ४० वर्षीया सुबित्रा परियार र नातिनी २७ वर्षीया आइती परियारको मृत्यु भएको छ। उनीहरू एकाघरको रहेको सुनछहरी गाउँपालिकाकी पूर्व उपाध्यक्ष पवित्रा बुढाले जनाए। अर्का मृत्यु भएका ६६ वर्षीय देवीराम परियार पनि एकै गाउँका छिमेकी हुन्। दुई छोरा, एक बुहारी र नातिनी गुमाएपछि दिलमान परियारको बाँकी परिवार होसमा छैनन्। एकै परिवारबाट चार र छिमेकी सहित पाँच जनाको मृत्यु भएपछि परिवार बेहोस भएका छन्। सम्हाल्न नै गाह्रो भएको छ, पूर्व उपाध्यक्ष बुढाले अन्नपूर्णसँग भनिन्, गाउँ पुरै शोकमग्न बनेको छ। जिल्ला प्रहरी कार्यालय रोल्पाका प्रवक्ता रोहितकुमार शाहीका अनुसार ३ पुरुष र २ महिलाको पुरिएको शवलाई स्थानीय र प्रहरीले निकालेका थिए। मृत्यु हुनेहरुको आर्थिक अवस्था नाजुक छ। विपन्नताकै कारण एकै परिवारका धेरै सदस्य एक महिना अघिदेखि पुल निर्माणमा मजदुरी गर्दै आएका थिए। एलबिएण्ड पल्लभी जक्सन जेभी निर्माण सेवा अन्तर्गत झोलुंगे पुल निर्माणमा ७ जनाले काम गर्दै आएका थिए। ढिस्को खस्दा २ जना भागेर जोगिन सफल भएका थिए। उनीहरूको अवस्था सामान्य छ। घटना लगत्तै प्रहरीलाई सूचना आएपछि गाम प्रहरी चौकीका प्रहरी सहायक निरीक्षक प्रकाश बिष्टको नेतृत्वमा ५ जनाको प्रहरी टोलि घटनास्थल पुगेको थियो। इलाका प्रहरी चौकी सुलिचौरबाट पनि प्रहरी निरीक्षक अरुण तामाङको नेतृत्वमा ७ जनाको प्रहरी टोली घटनास्थल पुगेको थियो। घटनास्थल सदरमुकाम लिबाङबाट २८ कोष पूर्वमा पर्दछ।"
लिलाबल्लभलाई मुद्दा चलाउन माग गरिएको रिट सर्वोच्चद्वारा दरपीठ,"काठमाडौं : कोशी प्रदेशका निवर्तमान आन्तरिक मामिला तथा कानुनमन्त्री लिलाबल्लभ अधिकारीविरुद्ध मुद्दा चलाउनुपर्ने माग गर्दै दायर गरेको रिट सर्वोच्च अदालत प्रशासनले दरपीठ गरिदिएको छ। वरिष्ठ अधिवक्ता दिनेश त्रिपाठीले मुद्दा नचल्ने निर्णय बदरको माग गर्दै पुन:अनुसन्धान गरी मुद्दा दायर गर्ने निर्देशनको माग गर्दै सर्वोच्चमा रिट निवेदन दिएका थिए। अदालतका रजिष्ट्रार भद्रकाली पोखरेलले उक्त रिट दरपीठ गरिदिएका हुन्। दरपीठ आदेशमा भनिएको छ,' नेपाल सरकारको तर्फबाट मुद्दा चलाउने वा नचलाउने भन्ने कुराको अन्तिम निर्णय गर्ने अधिकार महान्यायाधिवक्तालाई हुनेछ भन्ने व्यवस्था रहेको र उक्त मुद्दाको अभियोग पत्रमा 'लिलाबल्लभ अधिकारीको प्रस्तुत वारदातमा संलग्न रहेको वस्तुनिष्ठ प्रमाण हालसम्मको अनुसन्धानबाट नदेखिएकोले नीज उपर थप प्रमाण पत्र प्राप्त भएका बखत कानुन बमोजिम हुने नै हुँदा,'भनि उल्लेख भएको परिपेक्ष्यमा प्रस्तुत रिट निवेदन यस अदालतको असाधारण अधिकार क्षेत्रअन्तर्गत दर्ता गर्न मिलेन। ' रिट दरपीठ गर्ने सर्वोच्च प्रशासनको आदेशविरुद्ध आफू फेरि अदालत जाने अधिवक्ता त्रिपाठीले अन्नपूर्णलाई बताए। अधिकारीमाथि मुद्दा नचल्ने भनी भएको निर्णय बदनियतपूर्ण भएकाले तत्काल बदर गर्नुपर्ने उनको माग छ। उनले अन्नपूर्णसँग भने, 'बिना कुनै तर्कपूर्ण आधार प्रहरीद्वारा अनुसन्धानमा प्राप्त प्रमाणलाई पूर्णरूपेण नजरअन्दाज गरी अधिकारीलाई जिल्ला सरकारी वकिल कार्यालय काठमाड़ौंले मुद्दा नचलाउने र प्रतिवादी नबनाउने निर्णय प्रथम दृष्टि मै गैरकानुनी,बदनीयतपूर्ण एवं स्वेच्छाचारी भएकाले संविधानको धारा १३३ (२) (३) बमोजिम उक्त निर्णय उत्प्रेषणको आदेशद्दारा बदर गरि निज अधिकारीलाइ तत्काल पक्राउ गरी मुद्दा चलाउन माग गरी रिट दायर गरेको थिएँ । यो रिट सर्वोच्चबाट दरपीठ भएको छ। अब आदेश विरुद्द अर्को निवेदन पेश गर्नेछु ।' मानव तस्करको आरोपमा गत कार्त्तिक २५ गते अधिकारी पक्राउ परेका थिए। जिल्ला सरकारी वकिलको कार्यालय काठमाडौंले अधिकारीविरुद्ध मुद्दा नचल्ने निर्णय गरेपछि उनी ११ मंसिरमा हिरासतमुक्त भएका थिए। जापान भ्रमणमा जाने क्रममा मानव तस्करी गरेको आरोप अधिकारीमाथि छ। नक्कली परिचयपत्र बनाई संगठित गिरोहलाई रकम बुझाएर जापान पुगेका तीन युवालाई जापानको अध्यागमनबाट फिर्ता गरिएलगत्तै त्रिभुवन अन्तर्राष्ट्रिय विमानस्थलबाट पक्राउ गरेर प्रहरीले अनुसन्धानको दायरामा ल्याएको थियो। नक्कली कागजात बनाएर जापान पुगेका रसुवाका कञ्चन देवकोटा, खोटाङका दावा शेर्पा र जनक राईलाई प्रहरीले पक्राउ गरेर अनुसन्धान गरिरहेको छ। तत्कालीन मन्त्री अधिकारी आर्ट्स काउन्सिल टोकियोले अक्टोबर २९ देखि नोभेम्बर ३ सम्मका लागि आयोजना गरिएको कल्चर एट होट कार्यक्रममा भाग लिन भनेर जापान गएका थिए। अधिकारीले भने तीनजनालाई आफूले हङकङमा भेटेको र फिर्ता ल्याएर नेपाल प्रहरीको जिम्मा लगाएको बताउँदै आएका छन्। तीन जनामध्ये शेर्पासँग खोटाङको ऐंसेलुखर्क२ को वडा सदस्यको नक्कली परिचयपत्र थियो भने देवकोटा र राईले कोशी प्रदेशको आन्तरिक मामिला तथा कानुन मन्त्रालयको कर्मचारीको परिचयपत्र बोकेका थिए ।"
दैलेख उपनिर्वाचन : महाबुमा ५२ र दुल्लु१३ मा ५४ प्रतिशत मत खस्यो,"दैलेख :स्थानीय तह उपनिर्वाचन अन्तर्गत दैलेखको महाबु गाउँपालिकाको अध्यक्ष र दुल्लु नगरपालिका१३ को वडाध्यक्षका लागि मतदान भइरहेको छ। दुबै पदका लागि बिहान ७ बजेबाटै सुरु भएको मतदान जारी छ। जिल्ला निर्वाचन कार्यालय दैलेखको निर्वाचन अधिकारी नरबहादुर सलामीका अनुसार महाबु गाउँपालिकाको अध्यक्ष पदका लागि दिउँसो ३ बजेसम्म ६ हजार ८ सय ३७ मत खसेको छ। यो कुल मतदाताको ५४२ प्रतिशत मत हो। महाबु गाउँपालिकामा १६ वटा मतदान केन्द्रमार्फत मतदान भइरहेको छ। यहाँ कुल १२ हजार ६ सय १४ जना मतदाता रहेका छन्। महाबुको अध्यक्षमा कांग्रेसबाट झलकबहादुर भण्डारी, एमालेबाट जंगबहादुर शाही, माओवादीबाट जंगबहादुर बराल मगर र राष्ट्रिय स्वतन्त्र पार्टी (रास्वपा)बाट प्रकाशकुमार बुढा चुनावी मैदानमा होमिएका छन्। यस्तै राप्रपाबाट सुर्जे रावत र नेमकिपाबाट दुर्गबहादुर मगर पनि चुनावमा होमिएका छन्। यस्तै दुल्लु नगरपालिका१३ को वडाध्यक्षका लागि दिउँसो ३ बजेसम्म एक हजार चार सय ७० मत खसेको छ। यो कुल मतदाताको ५४३२ प्रतिशत मत रहेको जिल्ला निर्वाचन अधिकारी सलामीले बताए। दुल्लु नगरपालिका१३ मा ४ वटा मतदान केन्द्र मार्फत मतदान भइरहेको छ। यहाँ २ हजार ७ सय ६ मतदाता रहेका छन्। मतदान साँझ ५ बजेसम्म जारी रहने छ।"
ग्रामथानमा खस्यो ७१३ प्रतिशत मत,विराटनगर : स्थानीय तह उपनिर्वाचनअन्तर्गत मोरङको ग्रामथान गाउँपालिकामा मतदान सकिएको छ। सहायक निर्वाचन अधिकृत रामराज पौडेलका अनुसार ७१३ प्रतिशत मत खसेको छ। ७ वटा वडा रहेको ग्रामथानमा २६ हजार ४४ मतदाता थिए। तीमध्ये १८ हजार ५ सय ७७ जना मतदानमा सहभागी भएको पौडेलले बताए। पुरुषभन्दा बढी महिला मतदानमा सहभागी भएका छन्। ९ हजार ६ सय ७७ जना महिला र ८ हजार ९ सय पुरुष मतदानमा सहभागी भएको जानकारी पौडेलले दिए। मतदाताको संख्या पनि पुरुषभन्दा महिलाको धेरै थियो। १३ हजार ४१ महिला र १३ हजार ३ पुरुष मतदाता रहेका थिए। मतदातामध्ये ७ हजार ४ सय ६७ जना मतदानमा सहभागी भएनन्। आज (आइतबार) बिहान ७ बजेदेखि साँझ ५ बजेसम्म मतदानको समय तोकिएको थियो। ग्रामथानमा १२ मतदानस्थल र २९ मतदान केन्द्र कायम गरिएको थियो। विभिन्न दलबाट १५ र स्वतन्त्र १ सहित १६ जना उम्मेदवार चुनावी प्रतिस्पर्धामा थिए। मतदान सकिएसँगै मतपेटिका संकलनको काम सुरु भएको मोरङका प्रमुख जिल्ला अधिकारी प्रेमप्रसाद भट्टराईले बताए। निर्वाचन शान्तिपूर्ण रूपमा सम्पन्न भएको भट्टराईले बताए। उनका अनुसार मतपेटिका संकलन सकिएपछि मतगणना सुरु गरिने छ। सर्वदलीय सहमति जुटेमा आजै रातिबाट मतगणना सुरु गर्ने तयारी छ। मतपेटिका संकलन सकिएपछि मुख्य निर्वाचन अधिकृतको कार्यालयले सर्वदलीय बैठक बोलाउने छ।
ककनी उपनिर्वाचन: ७१ प्रतिशत खस्यो मत,"नुवाकोट : नुवाकोटको ककनी गाउँपालिका २ को वडाध्यक्ष पदको लागि मतदान सम्पन्न भएको छ। चार मतदान केन्द्रमा आइतबार निर्धारित समयसम्म ७१ प्रतिशत मत खसेको छ। ककनी २ को वडाध्यक्षका लागि दुई स्थानमा राखिएको चार मतदान केन्द्र कायम गरिएका थिए। कुल तीनहजार एकसय ७३ जना मतदाता रहेको सो वडामा दुई हजार दुइसय ५५ जनाले मत खसेको जिल्ला निर्वाचन कार्यालयले जनाएको छ। जिल्ला निर्वाचन अधिकारी होमबहादुर थापामगरले मतदाताले उत्साहजनक रूपमा मतदान गरेको बताए। ककनी २ को वडामा गत २०७९ को स्थानीय तह निर्वाचनमा दुई हजार चारसय ५८ मत खसेको थियो। सो तुलनामा दुई सय तीन मत कम खसेको छ। अहिलेको भन्दा पहिलेको मतदानमा सो वडामा ७६ प्रतिशत मत खसेको थियो। मतदान सकिएसँगै मतपेटिका रुजु, शिलवन्दीलगायत आवश्यक तयारी पूरा गरेर मतगणनास्थल ककनी २ को पुरानो काउलेदेवी आधारभूत विद्यालयमा मतपेटिका पुर्याइएको छ। ककनीको उपनिर्वाचनमा चार वटा मतदान केन्द्र कायम गरिएका थिए। यससँगै ककनी गापा २ मा आइतबार वडाध्यक्ष पदका लागि स्थानीय तहअन्तर्गतको उपनिर्वाचनको मतदान सम्पन्न भएको छ भने मतदान सम्पन्न भएसँगै मतदान केन्द्रहरूबाट मतपेटिका संकलनको काम सकिएको छ। ककनी २ मा राखिएको चार मतदान केन्द्रबाट मतपेटिकाहरू मतगणनाका लागि मुख्य निर्वाचन अधिकृतको कार्यालय लगिएको छ।"
स्थानीय तहको उपनिर्वाचनमा करिब ६२ प्रतिशत मतदान,"काठमाडौं : आइतबार भएको स्थानीय तहको उपनिर्वाचनमा करिब ६२ प्रतिशत मत खसेको छ। निर्वाचन आयोगका अनुसार ४१ पदका लागि भएको निर्वाचनमा साँझ ५ बजेसम्म ६२ प्रतिशत मतदान भएको हो। उपनिर्वाचनको मतदान कार्य शान्तिपूर्ण र उत्साहजनक रूपमा सम्पन्न भएको आयोगले जनाएको छ। उपनिर्वाचन भएका स्थानीय तह तथा वडाको अन्तिम मतदाता नामावलीमा २ लाख २६ हजार ७९९ मतदाता रहेकोमा हालसम्मको प्राप्त विवरण अनुसार करिब ६२ प्रतिशत मतदान भएको आयोगले विज्ञप्तिमार्फत जनाएको छ। उपनिर्वाचन प्रयोजनका लागि २५ वटा राजनीतिक दल दर्ता भएकोमा २० वटा राजनीतिक दलको तर्फबाट उम्मेदवारी परेको थियो। ओखलढुंगा र कैलाली जिल्लाको जिल्ला समन्वय समितिको प्रमुखमा क्रमश: नेपाली कांग्रेसका उम्मेदवार टेकराज भट्टराई र टीका कुमारी चौधरी (भुल) को मात्र अन्तिम उम्मेदवारी कायम भएको थियो भने रुकुम (पूर्वी भाग) जिल्ला पुथा उत्तरगंगा गाउँपालिका वडा नं २ को वडा अध्यक्षमा नेपाल कम्युनिष्ट पार्टी (माओवादी केन्द्र)का उम्मेदवार जगत घर्तीको मात्र अन्तिम उम्मेदवारी कायम भएको थियो। एक एक जना उम्मेदवारी कायम भएका बाहेक नगरपालिकाका प्रमुख एक जना, उपप्रमुख एक जना, गाउँपालिकाका अध्यक्ष दुई जना, उपाध्यक्ष चार जना तथा वडा अध्यक्ष ३३ जना गरी जम्मा ४१ पदका लागि भएको उपनिर्वाचनमा राजनीतिक दलका २७४ जना र स्वतन्त्र १०२ जना गरी जम्मा ३७६ जना उम्मेदवार रहेका थिए। मतदान कार्य समाप्त भई मतपेटिका सुरक्षित रूपमा संकलन भएपछि तत्काल मतगणना प्रारम्भ गर्न आयोगले निर्देशन दिएको छ। एउटा मात्रै मतदान स्थल रहेका १५ वटा वडाको वडा अध्यक्ष पदको मतगणना सम्बन्धित मतदान स्थलमा नै हुने व्यवस्था मिलाइएको छ भने अन्य स्थानमा सबै मतदान स्थलबाट मतपेटिका मुख्य निर्वाचन अधिकृत तथा निर्वाचन अधिकृतको कार्यालयमा संकलन गरी मतगणना हुनेछ ।"
हुम्लामा ६६४१ प्रतिशत मत खस्यो,"हुम्ला : सर्केगाड गाउँपालिकाको उपाध्यक्ष पदका लागि ६६४१ प्रतिशत मत खसेको छ। ६ हजार ८ सय १० जना मतदाता संख्या रहेको सर्केगाडमा २ हजार ३ सय २८ पुरुष, २ हजार १ सय ९५ महिला गरी ४ हजार ५ सय २३ मत खसेको हो। १२ वटा मतदानस्थल र १३ वटा मतदान केन्द्रबाट ६६४१ प्रतिशत मत खसेको मुख्य निर्वाचन अधिकृत शम्भुप्रसाद बरालले जानकारी दिए। शान्तिपूर्ण मर्यादित रूपमा मतदान भएको मुख्य निर्वाचन अधिकृतले बताए। मतदान केन्द्रबाट मतपेटिका छिटो आएपछि ९ राति ९ बजेदेखि नै मतगणना सुरु हुने प्रयास रहेको मुख्य निर्वाचन अधिकृत बरालले बताए। मतपेटिका पुगेपछि सर्वदलीय बैठक बसालेर आजै राति ९ बजेदेखि मत गणना गर्न तयारी रहेको बरालको भनाइ छ। गाउँपालिका उपाध्यक्ष पदका लागि नेपाली कांगे्रसबाट सविता बुढा, नेकपा एमालेबाट जाना शाही, नेकपा माओवादी, नेकपा एकीकृत समाजवादी, नेकपा विप्लबबाट साझा उम्मेदवार देवकी तिमिल्सेना र राष्ट्रिय प्रजातन्त्र पार्टीबाट संगीता शाही, राष्ट्रिय स्वतन्त्र पार्टीबाट बाँचा बुढा चुनावी मैदानमा होमिएका छन्। २०७९ सालमा कांग्रेस र माओवादी केन्द्रले मिलेर चुनाव लडेका थिए। त्यसबेला गठबन्धनबाट कांग्रेसका रोकाया अध्यक्ष र माओवादीका चन्द्रसिंह कार्की उपाध्यक्षमा निर्वाचित भएका थिए। उपाध्यक्ष कार्कीको गत भदौ ४ गते गाडी दुर्घटनामा परेर निधन भएसँगै रिक्त पदमा उपनिर्वाचन हुन लागेको हो। यस्तो छ जनमत २०७९ मा भएको स्थानीय तहको निर्वाचनमा माओवादी केन्द्रबाट चन्द्रसिंह कार्कीले उपाध्यक्षमा चुनाव जित्दा ३ हजार २ सय ६९ मत पाएका थिए। एमालेकी जुनकुमारी फडेरा १ हजार ६४ मत ल्याएर उपविजेता भएकी थिइन्। अध्यक्षमा कांग्रेसका रोकाया ३ हजार ५ सय ४३ मत प्राप्त गरी विजयी हुँदा एमालेका ज्ञामी बुमीले ९ सय ९७ मत पाएका थिए। आठ वडामध्ये माओवादी तीन, कांग्रेस दुई, एमाले दुई र एक वडा स्वतन्त्रले जितेका थिए। २०७४ को निर्वाचनमा सर्केगाडमा एमालेमाओवादी गठबन्धन भएको थियो, जसमा एमालेले अध्यक्षमा माओवादीलाई र माओवादीले उपाध्यक्षमा एमालेलाई सघाएको थियो। त्यसबेला १ हजार ९ सय २० मतका साथ माओवादीका कृष्ण रोकाय विजयी हुँदा कांग्रेसका मंगलबहादुर शाही पराजित भएका थिए। शाहीले १ हजार ७ सय ७५ मत प्राप्त गरेका थिए। २०७४ र २०७९ मा पालिका अध्यक्ष र उपाध्यक्षमा गठबन्धन भए पनि वडामा भने तीनै दलबीच प्रतिस्पर्धा हुँदै आएको छ।"
गोरखामा मतगणना सुरु,"गोरखा : गोरखा नगरपालिका ५ को उपनिर्वाचनको मतगणना सुरु भएको छ। वडाध्यक्ष पदका लागि आइतवार सम्पन्न मतदानको बेलुका आठबजेबाट मतगणना सुरु भएको मुख्य निर्वाचन अधिकृतको कार्यालयले जनाएको छ। सर्बदलीय बैठक बसेर मतगणना सुरु गर्यौँ, मुख्य निर्वाचन अधिकृत शिवबहादुर रानाभाटले भने। वडा नम्बर ५ को कार्यालयमा स्थापना गरिएको निर्वाचन कार्यालयमा मतगणना सुरु गरिएको उनले बताए। तारजालीले बारेर स्थललाई सुरक्षित गरिएको छ भने निगरानीका लागि सीसीटीभी समेत जडान गरिएको छ। कुल १ हजार ३७३ मत खसेकाले मतगणना केही घण्टाभित्रै सम्पन्न गर्ने गरी गणना सुरु गरिएको कार्यालयले जनाएको छ। गोरखा नगरपालिका ५ मा आइतबार सम्पन्न उपनिर्वाचनमा ६१ दशमलव ७१ प्रतिशत मत खसेको थियो। २२ सय २५ मतदातामध्य १३ सय ७३ मत खसेको निर्वाचन कार्यालयले जनाएको छ। ७२४ मतदाता रहेको गोरखकाली आधारभूत विद्यालय केन्द्रमा मतदान केन्द्रमा ४५८ मत खसेको छ। त्यस्तै ७२८ मतदाता रहेको शिवशक्ति आधारभूत विद्यालय क केन्द्रमा ४६९ र ७७३ मतदाता रहेको सोही विद्यालयको ख केन्द्रमा ४४६ मत खसेको कार्यालयका सूचना अधिकारी रविलाल सुवेदीले जानकारी दिए। गण्डकी प्रदेशभर गोरखा नगरपालिका५ मा मात्र उपनिर्वाचन भएको हो। वडाअध्यक्ष पदका लागि आइतबार बिहानैदेखि मतदात सुरु भई साँझ ५ बजे सम्पन्न भएको थियो। यसअघिका वडाध्यक्ष स्व खिलबहादुर रानाको २०७९ कात्तिक १० गते निधन भएपश्चात रिक्त रहेको वडाध्यक्ष पदमा उपनिर्वाचन भएको हो। चुनावमा नौ दलका उम्मेदवार बीच प्रतिस्पर्धा भइरहेको छ।"
स्थानीय तह उपनिर्वाचन : दिउँसो ३ बजेसम्म ५८ प्रतिशत मत खस्यो,"काठमाडौं : स्थानीय तह उपनिर्वाचन जारी छ। आइतबार दिउँसो ३ बजेसम्म ५८ प्रतिशत मत खसेको निर्वाचन आयोगका प्रवक्ता एवं सहसचिव निता अर्याल पोखरेलले जानकारी दिएकी छन्। 'उत्साहपूर्वक मतदान भइरहेको छ। कडा सुरक्षा व्यवस्थाका कारण शान्तिपूर्ण मतदान भइरहेको हो। मतदान सकिएलगत्तै मतपेटिका संकलन गरेर तोकिएको स्थानमा मतगणना आजैबाट सुरू हुनेछ,'उनले भनिन्। स्थानीय तहमा रिक्त ४२ पदका लागि आइतबार बिहान ७ बजेदेखि सुरू भएको मतदान बेलुका ५ बजेसम्म मतदान हुनेछ। आयोगका अनुसार वडाध्यक्षको मतपरिणामको अन्तिम नतिजा सम्भत: आजै राति सार्वजनिक हुनेछ। आयोगका अनुसार सबैको चाँसो रहेको काठमाडौंस्थित कीर्तिपुरको मतपरिणामको नतिजा आउन सोमबार साँझसम्म कुर्नुपर्नेछ। नगरपालिका प्रमुख एक,उपप्रमुख एक, गाउँपालिका अध्यक्ष दुई, उपाध्यक्ष चार र वडाध्यक्ष ३३ गरी ४१ पदका लागि उपनिर्वाचन भएको हो। आयोगले मतपरिणामको नतिजा आयोगको वेवसाइटमा हेर्न आग्रह गरेको छ।"
टुपीएम स्न्याक्स् एण्ड नुडल्सले पायो भारतको रिलायन्स रिटेलद्वारा पायो फ्युचर फर्वार्ड स्टार ब्रान्ड पुरस्कार,"काठमाडौं : नेपालको प्रिमियम तथा सबैभन्दा लोकप्रिय ब्रान्ड टुपीएम स्न्याक्स् एण्ड नुडल्स् ब्राण्डले भारतको मुम्बईमा आयोजित भव्य समारोहमा रिलायन्स रिटेलद्वारा प्रतिष्ठित फ्युचर फर्वार्ड स्टार ब्रान्ड पुरस्कार प्राप्त गरेको छ। यो पुरस्कार यस वर्ष भारतमा लन्च गरिएका सबैभन्दा आशाजनक ब्रान्डहरूको सम्मानमा प्रदान गरिएको र यसले प्रतिस्पर्धी बजारमा टुपीएमको उल्लेखनीय सफलतालाई देखाउँछ। टुपीएम ब्रान्डको प्रतिनिधित्व गर्दै श्री वेदान्त जाजुले यो पुरस्कार ग्रहण गरेका हुन्। टुपीएमले आफ्नो नवीनतम दृष्टिकोण, उपभोक्ताहरूसँगको बलियो सम्बन्ध र लन्च भएदेखि नै देखाएको तीव्र वृद्धिको लागि यो सम्मान पाएको हो। आफ्ना विभिन्न स्वादिष्ट नुडल्स् तथा स्न्याक्स्का उत्पादनहरूको कारण टुपीएम चाँडै नै भारतीय उपभोक्ताहरूको मनपर्ने ब्रान्ड बन्न सफल भएको छ। यो सम्मानसँगै, टुपीएम स्न्याक्स् एण्ड नुडल्स्ले गुणस्तर, स्वाद र नवीनतालाई प्राथमिकता दिँदै भारतीय उपभोक्ताहरूलाई सन्तुष्ट पार्दै आफ्नो यात्रा जारी राख्ने छ। फ्युचर फर्वार्ड स्टार ब्रान्ड पुरस्कारले भारतीय खुद्रा बजारमा भविष्य निर्माण गर्ने सोच र सम्भावना बोकेका उदयमान ब्रान्डहरूलाई प्रोत्साहन गर्ने रिलायन्स रिटेलको प्रतिबद्धतालाई प्रस्तुत गर्दछ। अब टुपीएम स्न्याक्स् एण्ड नुडल्स् भारतभरका सबै आधुनिक व्यापार, ईकमर्स र छिटो बिक्री वितरण हुने प्लेटफर्महरूमा उपलब्ध छन्।"
गुल्मीको मुसिकोट १ मा ४३ प्रतिशत मत खस्यो,"गुल्मी : गुल्मीको मुसिकोट नगरपालिका वडा नम्बर १ मा दिउँसो १ बजेसम्म ४३ प्रतिशत मत खसेको छ। वडाध्यक्ष पदका लागि अहिलेसम्म १७ सय ६० मत खसेको मुख्य निर्वाचनको कार्यालयका सहायक निर्वाचन अधिकृत ऋषिराम घिमिरेले जानकारी दिए। आइतबार बिहान ७ बजेदेखि गुल्मीको मुसिकोट नगरपालिका १ मा वडाध्यक्ष पदका लागि मतदान भइरहेको छ। वडामा ४ हजार ९१ जना मतदाता रहेका छन्। वडाअध्यक्षका निर्वाचनका लागि ३ वटा मतदान स्थल र ५ वटा मतदान केन्द्र तोकिएको छ। वडाअध्यक्ष का लागि ८ जना चुनावी प्रतिस्पर्धामा छन्। नेपाल कम्युनिस्ट पार्टी (नेकपा एमाले)बाट दलबहादुर थापा, नेपाली काङ्ग्रेसको तर्फबाट आनन्द श्रेष्ठ, नेपाल कम्युनिस्ट पार्टी (माओवादी केन्द्र)बाट दुर्गा बहादुर बिक उम्मेदवार छन्। त्यस्तै यस उपनिर्वाचनमा देशको चौथो दल राष्ट्रिय स्वतन्त्र पार्टीले पनि वडाध्यक्षमा आफ्नो उम्मेदवार उठाएको छ। रास्वपाबाट विकास थापा प्रतिस्पर्धामा छन्। त्यस्तै राष्ट्रिय प्रजातान्त्र पार्टीले इश्वरी खाती क्षेत्रीलाई उम्मेदवार बनाएको छ। वडाध्यक्ष पदमा तीन जना स्वतन्त्र उम्मेदवार प्रतिस्पर्धामा छन्। स्वतन्त्रतर्फ कुल बहादुर थापा, पोमानन्द खरेल र योगेन्द्र खनाल रहेका छन्। त्यस वडामा नेपाली कांग्रेसबाट वडाध्यक्ष पदमा निर्वाचित मोहन घिमिरेको २०८० भदौ २ गते निधन भएको थियो। वडाध्यक्षको रिक्त पदमा अहिले उपनिर्वाचन गरिएको हो।"
प्रधानमन्त्रीले बोलाए मन्त्रिपरिषद् बैठक,"काठमाडौं : प्रधानमन्त्री केपी शर्मा ओलीले मन्त्रिपरिषद् बैठक बोलाएका छन्। बैठक बेलुका ५ बजे सिंहदरबारस्थित प्रधानमन्त्री तथा मन्त्रिपरिषदको कार्यालयमा बस्ने प्रधानमन्त्रीको सचिवालयले जनाएको छ। बैठकमा प्रधानमन्त्री ओलीको चीन भ्रमणका एजेण्डाबारे छलफल हुने बताइएको छ। चिनियाँ प्रधानमन्त्री ली छ्याङको निमन्त्रणमा प्रधानमन्त्री ओली भोलि चीन जाँदैछन्। उनी २० गते स्वदेश फर्किने कार्यक्रम छ। भ्रमण टोलीमा प्रधानमन्त्रीकी पत्नी राधिका शाक्य, उनका मुख्य सल्लाहकार विष्णु रिमाल,आर्थिक सल्लाहकार युवराज खतिवडालगायत ८७ जना रहनेछन्। प्रधानमन्त्री ओलीले चीन भ्रमणका क्रममा चिनियाँ राष्ट्रपति सी चिनफिङलगायत शीर्ष नेताहरूसँग भेटघाट गर्नेछन्। प्रधानमन्त्री ओलीले पेकिङ विश्विविद्यालयमा सम्बोधन गर्नेछन्। यसैगरी उनी अन्य विभिन्न कार्यक्रममा सहभागी हुनेछन्। बिहीबार बसेको मन्त्रिपरिषद् बैठकले प्रधानमन्त्री ओलीको चीन भ्रमण स्वीकृत गरेको थियो। भ्रमण टोलीमा सहभागी ८७ जनामध्ये सरकारी खर्चमा ३९ जना र निजी खर्चमा ४८ जना चीन जानेछन्।"
धनुषाधाम१ मा उपनिर्वाचन : ५१ प्रतिशत मत खस्यो,"धनुषाधाम : स्थानीय तहको उपनिर्वाचनका क्रममा धनुषाको धनुषाधाम वडा नम्बर १ मा अहिलेसम्म ५१ प्रतिशत मतदान भएको छ । मुख्य निर्वाचन कार्यालय धनुषाधामका मुख्य निर्वाचन अधिकृत चुडामणि खड्काले जनाए दिउँसो सवा १ बजेसम्ममा ५१ प्रतिशत मतदान भएको हो । यहाँ वडा नम्बर १ को वडा अध्यक्ष रिक्त पदका लागि निर्वाचन भएको हो। बिहान सवा सात बजेदेखि सुरु भएको मतदानको क्रममा १ हजार ७०० जनाले मतदान गरेको मुख्यनिर्वाचन अधिकृत खड्काले बताए । आज अपरान्ह ५ बजेसम्म मतदान प्रक्रिया चल्नेछ भने आजै राति नै मतगणना थालिने छ । धनुषाधाम नगरपालिका  १ मा कुल ३ हजार २ सय २६ मतदाता छ । मतदानको लागि तीन स्थानमा मतदान केन्द्र तोकिएको छ । धनुषाधाम १ को गोविन्दपुरको वडा कार्यालय र मुंग्राहास्थित मतदान निमाविमा मतदान केन्द्र रहेको छ । मतदानस्थलमा निकै चहलपहल बढेको छ भने शान्तिपूर्ण रुपमै मतदाताहरू मतदान गरिरहेका छन् । उपनिर्वाचनमा धनुषाधाम नगरपालिका १ मा नेकपा माओवादी केन्द्र, नेकपा एमाले र नेपाली कांग्रेसबीच प्रतिस्पर्धा हुँदैछ।"
लुम्बिनी लायन्सको मुख्य प्रायोजकमा एनसेल,"काठमाडौं : लुम्बिनी लायन्स क्लबले आफ्नो मुख्य प्रायोजकको रूपमा एनसेललाई स्वागत गरेको छ। हिल्टन काठमाडौंमा आज आयोजित एक कार्यक्रममा लुम्बिनी लायन्सले आफ्नो मुख्य प्रायोजक सार्वजनिक गरेको हो। उक्त कार्यक्रममा महानायक तथा लुम्बिनी लायन्सका ब्राण्ड एम्बेसडर राजेश हमाल, लुम्बिनी लायन्सका कप्तान रोहित पौडेल, बेलायतका क्रिकेटर टम मुर्स लगायत अन्य अन्तर्राष्ट्रिय खेलाडीहरु पनि उपस्थित रहेका थिए। यो साझेदारीले लुम्बिनी लायन्स क्लबको आगामी सिजनमा थप ऊर्जा र उत्साह भर्ने अपेक्षा गरिएको छ । यस सहकार्यबारे बोल्दै लुम्बिनी लायन्सका अध्यक्ष ईश्वर जिसीले भने, 'एनसेलजस्तो अन्तर्राष्ट्रिय स्तरको कम्पनी र नेपालकै अग्रणी निजी दूरसञ्चार सेवा प्रदायकसँग मुख्य प्रायोजकको रूपमा जोडिन पाउँदा हामी अत्यन्त आभारी छौं। यो सहकार्यले नेपाली क्रिकेटको विकासमा महत्वपूर्ण योगदान पुऱ्याउने हामीलाई विश्वास छ। एनसेल जस्तो प्रतिष्ठित ब्रान्डको समर्थनले हाम्रो टोलीलाई अझ सशक्त बनाउनेछ र नेपाली क्रिकेटलाई नयाँ उचाइमा पुऱ्याउनेछ ।' त्यसै गरी एनसेलका प्रमुख कार्यकारी अधिकृत तथा प्रबन्ध निर्देशक जाब्बोर कायुमोभले भने, 'हामी नेपाली क्रिकेट र युवा प्रतिभाको विकासमा सधैं प्रतिबद्ध छौं। लुम्बिनी लायन्स क्लबसँगको यो साझेदारीले हाम्रो यस प्रतिबद्धतालाई अझ मजबुत बनाउने विश्वास गरेका छौं। लुम्बिनी प्रदेश तथा नेपाली क्रिकेट जगतलाई थप उचाइमा पुऱ्याउने उद्देश्यका साथ लुम्बिनी लायन्ससँग सहकार्य गर्न पाउँदा हामी अत्यन्तै उत्साहित छौं ।' नेपाल प्रिमियर लिगको सहप्रायोजक पनि रहेको एनसेलले लामो समयदेखि नेपाली समुदायको विकास र सशक्तीकरणमा महत्वपूर्ण योगदान दिंदै आएको छ। लुम्बिनी लायन्स क्लवको मुख्य प्रायोजकको रूपमा यो सहकार्यले नेपाली क्रिकेटको विकास र युवा प्रतिभाको प्रोत्साहनमा ठोस योगदान गर्ने विश्वास लिइएको छ । लुम्बिनी लायन्स क्लब र एनसेलबीचको यो सहकार्यले नेपाली खेलकुदको क्षेत्रमा सकारात्मक प्रभाव पार्ने अपेक्षा गरिएको छ । ८ टिम सहभागी रहेको सिद्धार्थ बैंक नेपाल प्रिमियर लिगको प्रथम संस्करण हिजोदेखि पौष ६ गतेसम्म कीर्तिपुरस्थित त्रिवि अन्तर्राष्ट्रिय मैदानमा हुँदैछ। टिम संख्याको सहभागिता र खेलको हिसावले पनि ठूलो भएकोले यस पटकको नेपाल प्रिमियर लिगले अत्यधिक लोकप्रियता प्राप्त गरेको छ ।"
हुम्लाको सर्केगाडमा ४० प्रतिशत मतदान,"हुम्ला : सर्केगाड गाउँपालिकामा उपाध्यक्ष पदका लागि शान्तिपूर्ण मतदान भएको छ। मुख्य निर्वाचन कार्यालय सर्केगाड हुम्लाका अनुसार १२ बजेसम्म ४० प्रतिशत मतदान भएको जानकारी दिएको छ । १२ वटा मतदान स्थल, १३ वटा मतदान केन्द्रमा ४० प्रतिशतभन्दा बढी मतदान भइसकेको मुख्य निर्वाचन अधिकृत शम्भु प्रसाद बरालले बताए। मतदान शान्तिपूर्ण रूपमा भइरहेको छ ६ हजार ८१० मतदाताको संख्या छ मुख्य निर्वाचन अधिकृत बरालले बताए। सर्केगाडका देवल प्रावि, सरस्वती मावि, लालीगुँरास मावि, देवकोटा मावि, हिमज्योति मावि, भवानी मावी, धुमचुली मावि कल्लास, स्वयम्भू मावि, ईश्वर मावि, कोट मावि, अंशुवर्मा मावि र नीलकण्ठ सामुदायिक प्राविमा मतदान केन्द्रमा भोट हाल्न मतदाता शान्तिपूर्ण रूपमा मतदान गरेका छन्। हजार ८ सय १ मतदाता रहेको मुख्य निर्वाचन अधिकृत बरालले बताए । उक्त पदका लागि एक स्वतन्त्र सहित ६ जना प्रतिस्पर्धामा छन्। नेपाल कम्युनिष्ट पार्टी (माओवादी केन्द्र)बाट निर्वाचित उपध्यक्ष चन्द्रसिंह कार्कीको २०८१ भदौ ४ असारमा निधन भएपछि उपनिर्वाचन भएको हो। उक्त मतदान केन्द्रमा ७३ जना कर्मचारी खटिएका र मतदान केन्द्रमा १ सय ७३ जना भन्दा बढि सुरक्षाकर्मीहरु परिचालन गरिएको छ।"
"स्वामीकार्तिक खापर गाउँपालिकामा २४६८ मत खस्यो, मतदान जारी","बाजुरा : स्वामीकार्तिक खापर गाउँपालिकामा उपाध्यक्ष चयनका लागि मतदान जारी रहेको छ । आइतबार बिहान साढे ७ बजेदेखि सुरु भएको मतदान १२ बजेसम्म १ हजार २ सय ५६ पुरुष, २ हजार २ सय १३ महिला गरी जम्मा २ हजार ४ सय ६९ मत खसेका मुख्य निर्वाचन अधिकृत्त संजीव पोखरेलले जानकारी दिएका छन् । उपाध्यक्ष चयनका लागि स्वामीकार्तिक खापर गाउँपालिकाका ५ वडाहरूमा ५ मतदान स्थल तोकिएका छन् भने ९ वटा मतदान केन्द्र तोकिएको पोखरेलले बताए । स्वामीकार्तिक खापर गाउँपालिकामा नेकपा एमालेबाट सुलोचना भण्डारी बुढा, नेपाली काँग्रेसबाट पुल्तिसरा शाही, एकीकृत समाजवादीबाट जवा शाही उम्मेद्वार छन् । नेकपा माओवादी केन्द्रबाट उम्मेद्वारा दर्ता गराएकी राजुकुमारी विकले नेकपा एमालेका उम्मेद्वार सुलोचना बुढालाई सहयोग गर्ने गरी उम्मेद्वारी फिर्ता लिएको छ । स्वामीकार्तिकमा उपाध्यक्ष चयनका लागि ४ हजार ४ सय ६० जना मतदाता रहेका जिल्ला निर्वाचन कार्यालयले जानकारी दिएको छ । ०७९ सालको स्थानीय निर्वाचनमा रुख चिन्हका उम्मेद्वारा नेपाली काँग्रेसबाट मैना जोशीले १ हजार ८ सय १० मत प्राप्त गरी विजयी भएका। उनका प्रतिस्पर्धी सूर्य चिन्हबाट नेकपा एमालेकी सुलोचना बुढाले १ हजार ६ सय ३७ मत प्राप्त गरेकी थिइन्। स्वामीकार्तिक खापर गाउँपालिकामा उपाध्यक्ष पदको लागि नेकपा एमाले, नेपाली काँग्रेस र नेकपा एकीकृत समाजवादी पार्टीबीच प्रतिस्पर्धा भइरहेका छ । उपनिर्वाचन शान्तिपूर्ण बनाउन उपनिर्वाचन सुरक्षा मापदण अनुसार नेपाली सेना, नेपाल प्रहरी र शसस्त्र प्रहरीबलले सुरक्षा दिइरहेको बाजुरा जिल्लाका प्रमुख जिल्ला अधिकारी मेघनाथ पाध्यायले जानकारी दिए । दिउसो १२ बजेसम्म सबै मतदान स्थलमा शान्तिपूर्ण मतदान भइरहेको उपाध्यले जानकारी दिए ।"
"बाजुरामा उपनिर्वाचन : ४१ प्रतिशत मत खस्यो, मतदान जारी","बाजुरा : स्वामीकार्तिक खापर गाउँपालिकामा उपाध्यक्ष चयनका लागि जारी मतदानमा ४१ प्रतिशत मत खसेको मतदान शान्तिपूण तरिकाले चलिरहेको छ । आइतबार बिहान साढे ७ बजेदेखि सुरु भएको मतदानमा १ बजेसम्म १ हजार ५ सय ४४ पुरुष, १ हजार ५ सय १६ महिला गरी जम्मा ३ हजार ६० मत खसेका मुख्य निर्वाचन अधिकृत्त संजीव पोखरेलले जानकारी दिएका छन् । उपाध्यक्ष चयनका लागि स्वामीकार्तिक खापर गाउँपालिकाका ५ वडाहरूमा ५ मतदान स्थल तोकिएका छन् भने ९ वटा मतदान केन्द्र तोकिएको पोखरेलले बताए । स्वामीकार्तिक खापर गाउँपालिकामा नेकपा एमालेबाट सुलोचना भण्डारी बुढा,नेपाली कांग्रेसबाट पुल्तिसरा शाही, एकीकृत्त समाजपादीबाट जवा शाही उम्मेदवार छन् । नेकपा माओवादी केन्द्रबाट उम्मेदवारी दर्ता गराएकी राजुकुमारी विकले नेकपा एमालेका उम्मेदबार सुलोचना बुढालाई सहयोग गर्ने गरी उम्मेदवारी फिर्ता लिएको छ । स्वामीकार्तिकमा उपाध्यक्ष चयनका लागि ४ हजार ४ सय ६० जना मतदाता रहेको जिल्ला निर्वाचन कार्यालयले जानकारी दिएको छ । ०७९ सालको स्थानिय निर्बाचनमा रुख चिन्हका उम्मेदार नेपाली कांग्रेशबाट मैना जोशीले १ हजार ८ सय १० मत प्राप्त गरी बिजयी भएका थिए । उनका प्रतिस्पर्धी सूर्य चिन्हबाट नेकपा एमालेकी सुलोचना बुढाले १ हजार ६ सय ३७ मत प्राप्त गरेकी थिइन्। स्वामीकार्तिक खापर गाउँपालिकामा उपाध्यक्ष पदका लागि नेकपा एमाले, नेपाली कांग्रेस र नेकपा एकीकृत्त समाजवादी पार्टीबीच मु्ख्य प्रतिष्प्रदा हुँदैछ। उप निर्वाचन शान्तिपूर्ण बनाउन उपनिर्वाचन सुरक्षा मापदण अनुसार नेपाली सेना, नेपाल प्रहरी र सशस्त्र प्रहरी बलले सुरक्षा दिइरहेको बाजुरा जिल्लाका प्रमुख जिल्ला अधिकारी मेघनाथ पाध्यायले जानकारी दिए । दिउँसो १ बजेसम्म सबै मतदान स्थलमा शान्तिपूर्ण मतदान भइरहेको उपाध्याले जानकारी दिए ।"
ग्रामथान उपनिर्वाचन : ४५ प्रतिशत मत खस्यो,विराटनगर : मोरङको ग्रामथान गाउँपालिकाको उपनिर्वाचनमा अहिलेसम्म ११ हजार ६ सय २८ मत खसेको छ । यो कुल मतदाताको करिब ४५ प्रतिशत हो । मुख्य निर्वाचन अधिकृतको कार्यालयका अनुसार दिउँसो १ बजेसम्म ११ हजार ६ सय २८ मत अर्थात करिब ४५ प्रतिशत मत खसेको हो । ५ हजार ८ सय २९ र पुरुष ५ हजार ७ सय ९९ जनाले मतदान गरेका छन् । ग्रामथानमा जम्मा २६ हजार ४४ मतदाता रहेको ग्रामथानमा १२ मतदान स्थल र २९ वटा केन्द्र तोकिएको छ ।
दोस्रो दिनको बयानका लागि रवि लामिछाने सरकारी वकिलको कार्यालयमा,"काठमाडौं : सहकारी ठगी प्रकरणमा पक्राउ परेका राष्ट्रिय स्वतन्त्र पार्टीका सभापति एवं पूर्व गृहमन्त्री रवि लामिछानेसँग बयान आज पनि लिइएको छ। जिल्ला सरकारी वकिलको कार्यालयमा उनको बयान लिएको हो। बयानका लागि उनलाई सरकारी वकिलको कार्यालयमा बिहान उपस्थित गराइएको थियो। शुक्रबारदेखि लामिछानेको बयान सुरू गरिएको हो। उनको बयान केही दिन लम्बिने प्रहरीले जनाएको छ । सहकारी ठगी, संगठित अपराध र सम्पत्ति शुद्धीकरण मुद्दाको कसुरमा कास्की प्रहरीको हिरासतमा रहेका लामिछानेलाई बिहीबार बेलुका बयानका लागि काठमाडौं ल्याएको थियो। लामिछानेविरुद्ध काठमाडौंको कालिमाटीस्थित स्वर्णलक्ष्मी सहकारीको बचत अपचलन गरेको अभियोगमा काठमाडौं जिल्ला अदालतबाट पक्राउ पुर्जी जारी भएको थियो। स्वर्णलक्ष्मीकै बचत हिनामिना गरेको आरोपमा छविलाल जोशी र कुमार रम्तेलसँग काठमाडौंमा बयान लिएर कास्की पठाइसकेको छ। पोखराको सूर्यदर्शन बचत तथा ऋण सहकारी संस्थामा सहकारीको रकम ठगी र सङ्गठित अपराध कसुरमा गत कात्तिक २ गते पक्राउ परेका लामिछानेलाई जिल्ला प्रहरी कार्यालय कास्कीको हिरासतमा राखेर अनुसन्धान भइरहेको छ। उनलाई बयानका लागि यसअघि रुपन्देही लगेर पुनः पोखरा ल्याइएको थियो। जिल्ला अदालत कास्कीको आदेशबाट पटकपटक म्याद थप गर्दै प्रहरीले लामिछानेविरुद्ध सहकारीको रकम अपचलनसम्बन्धी कसूरमा अनुसन्धान गरिरहेको छ। लामिछानेलाई रुपन्देहीको सुप्रिम सहकारी ठगी प्रकरणमा बयान लिएको थियो। यता साहारा चितवन सहकारीको रकम ठगी र संगठित अपराधको कसुरमा उनीविरुद्ध अनुसन्धान गर्न चितवनमा पनि पक्राउ पुर्जी जारी भइसकेको छ। काठमाडौंमा बयान सकिएपछि उनलाई चितवन लैजाने प्रहरीको तयारी छ।"
खच्चडलाई हानेको ढुंगा लागेर घाइते भएकी स्वास्थ्यकर्मीको हेलिकोप्टरबाट उद्दार,"गोरखा : कार्यक्षेत्रमा जाँदै गरेकी उत्तरी गोरखाकी एक स्वास्थ्यकर्मी खच्चडलाई हानेको ढुंगा लागेर सख्त घाइते भएकी छिन् । चुमनुब्री गाउँपालिका६ लोक्पा स्वास्थ्यचौकीमा कार्यरत सुजा गुरुङ खच्चड धपाउने गोठालाले हानेको ढुङ्गा लागेर घाइते भएकी गाउँपालिकाका अध्यक्ष निमा लामाले जानकारी दिए । आइतबार बिहान करिब १० बजेतिर खच्चड गोठालाले खच्चडलाई हानेको ढुङ्गा लागेर चुमनुब्री गाउँपालिका३ फिलिम घर भई लोक्पा सामुदायिक स्वास्थ्य इकाइमा कार्यरत २७ वर्षीय सुजा गुरुङ गम्भीर घाइते भएकी वडा अध्यक्ष सरोज लामाले जानकारी दिए । हिजो शनिबार बिदामा जानु भएको रहेछ । आज बिहान अफिस आउने क्रममा गोठालोहरुले खच्चडलाई धपाउन प्रयोग गरेको ढुङ्गाले छातीमा लागेर घाइते हुनुभएको छ,उनले भने,उहाँको अवस्था नाजुक भएकाले हेलीद्वारा उद्धार गरिएको छ । दुर्गमको ठाउँमा यसअघि पनि यस्ता घटनाहरु घटिरहेको उनले जानकारी दिए । खच्चड गोठालाहरुको लापरवाहीका कारण बारम्बार यस्तो अवस्था सिर्जना भएको छ । यसअघि पनि यस्तो घटना भएको थियो, उनले भने, पोहोर साल पनि एउटा विदेशी पर्यटकलाई ढुङ्गाले लागेको थियो तर यस्तो गम्भीर चाहिँ भएका थिएनन् । मनास्लु क्षेत्र र चुम उपत्यकामा पर्यटक तथा स्थानीयबासी आवतजावत गर्ने बाटोमा खच्चड धपाउँदा खच्चड धपाउँदा व्यवसायीहरू संवेदनशील हुनुपर्ने उनको जोड छ ।"
चार देशका राजदूतले लिए राष्ट्रपतिसमक्ष शपथ,"काठमाडौं : चार देशका राजदूतहरूले राष्ट्रपति रामचन्द्र पौडेलसमक्ष शपथ लिएका छन्। आइतबार राष्ट्रपति भवन शीतल निवासमा आयोजित कार्यक्रममा नवनियुक्त राष्ट्रपतिहरूले शपथ लिएका हुन्। अमेरिकाका लागि लोकदर्शन रेग्मी,जर्मनीका लागि राजदूत शैल रुपाखेती,साउदी अरेबियाका लागि राजदूत नरेशविक्रम ढकाल र अस्ट्रेलियाका लागि राजदूत चित्रलेखा यादवले राष्ट्रपतिसमक्ष शपथ लिएको राष्ट्रपतिको कार्यालयले जनाएको छ। मन्त्रिपरिषदको सिफारिसमा उनीहरूलाई राष्ट्रपति पौडेलले राजदूतमा नियुक्त गरेका थिए।"
"रोल्पामा झोलुङ्गे पुल बनाउने क्रममा ढिस्कोले पुरिएर ५ जनाको मृत्यु, दुईजना भागेर बाँचे","रोल्पा : पूर्वी रोल्पामा झोलुङे पुल बनाउन खाल्डो खनेर पर्खाल लगाइरहेको बेलामा माथिबाट ढिस्को खस्दा पाँच जनाको पुरिएर मृत्यु भएको छ । सुनछहरी गाउँपालिका३ मौलाबाङ र बाहिरी गाम जोड्ने झोलुङ्गे पुल निर्माणमा खटिएका बाहिरी गामका पाँचजनाको मृत्यु भएको हो । आज बिहान ९:५० बजे ढिस्को खस्दा पुरिएर मृत्यु हुनेहरुमा ४५ वर्षीय दुजमन परियार, ३१ वर्षीय ओम परियार, ६६ वर्षीय देवीराम परियार, ४० वर्षीया सुबित्रा परियार र वर्ष २७ की आइती परियार रहेका छन् । जिल्ला प्रहरी कार्यालय रोल्पाका अनुसार ३ पुरुष र २ महिलाको शव निकालिएको छ । एलबिएण्ड पल्लभी जक्सन जेभी निर्माण सेवा अन्तर्गत झोलुङ्गे पुल निर्माणमा ७ जनाले काम गर्दै आएका थिए । ढिस्को खस्दा २ जना भागेर जोगिन सफल भएका थिए । उनीहरुको अवस्था सामान्य छ । सबै शवको सनाखत भएको जिल्ला प्रहरी कार्यलयका प्रवक्ता रोहितकुमार शाहीले जानकारी दिए। मृत्यु हुनेमा दुई पुरुष र दुई महिला रहेका छन् । बिहान १०:५० मा प्रहरीलाई घटना बारे सूचना आएपछि चौकिबाट गाम प्रहरी चौकीका प्रहरी सहायक निरीक्षक प्रकाश बिष्टको कमाण्डमा ५ जनाको प्रहरी टोली घटनास्थल पुगेको थियो । स्थानीय र प्रहरीले शव निकालेका थिए । इलाका प्रहरी चौकी सुलिचौरबाट प्रहरी निरीक्षक अरुण तामाङको कमाण्डमा पनि ७ जनाको प्रहरी टोली समेत खटिएको छ । घटनाबारेको सूचना आउने बित्तिकै प्रहरी परिचालन गरिएको प्रहरी नायव उपरीक्षक भरत लामाले जानकारी दिए । घटनास्थल सदरमुकाम लिबाङबाट २८ कोष पूर्वमा पर्दछ ।"
मोरङको ग्रामथानमा ५४ प्रतिशत मत खस्यो,"विराटनगर : मोरङको ग्रामथान गाउँपालिकामा दिउँसो २ बजेसम्ममा ५४ प्रतिशत मत खसेको छ। हालसम्म १४ हजार १ सय ७४ जनाले मतदान गरेका हुन्। ७ हजार ४ सय ११ महिला र ६ हजार ७ सय ६३ पुरुषले मतदान गरिसकेको मुख्य निर्वाचन अधिकृतको कार्यालयले जनाएको छ। कार्यालयका अनुसार विभिन्न मतदान केन्द्रमा अहिले पनि शान्तिपूर्ण मतदान जारी छ। बिहान ११ बजेपछि मतदान केन्द्रमा अलि भिडभाड बढेको थियो। मतदानस्थलमध्ये ग्रामथान१ को खुनियाकट्टास्थित बेगन आधारभूत विद्यालयमा ५ सय ५१, लखन्तरीस्थित वीरेन्द्र माविमा १ हजार ५ सय ५८, ग्रामथान२ झोराहाटस्थित सरस्वती माविमा १ हजार १ सय ३५, वडा कार्यालयमा १ हजार २ सय ८५, ग्रामथान३ को सिद्राहास्थित वाणी माविमा ९ सय ८ र भौसाबाडीस्थित राधाकृष्ण आधारभूत विद्यालयमा ८ सय १७ मत खसेको छ। त्यस्तै, ग्रामथान४ को मोतीपुरस्थित लोहन्द्रा आधारभूत विद्यालयमा १ हजार ५, लोहासुरस्थित महेन्द्र माविमा १ हजार ६४, ग्रामथान५ को तेतरियास्थित देवी माविमा २ हजार २ सय ९४, ग्रामथान६ को रविहाटस्थित पब्लिक माविमा १ हजार ९ सय ३४, ग्रामथान७ को धोवियारेस्थित गणेश माविमा १ हजार १ सय २३ र बनिगास्थित सरस्वती आधारभूत विद्यालयमा ५ सय खसेको छ। अध्यक्ष चयनका लागि उपनिर्वाचन जारी रहेको ग्रामथानमा २६ हजार ४४ मतदाता छन्। १२ मतदानस्थल र २९ वटा केन्द्र तोकिएको छ। साँझ ५ बजेसम्म मतदान जारी रहने छ।"
एमएडब्लू ग्रुपलाई फोटोन ग्लोबल अवार्ड्स,काठमाडौं : विद्युतीय सवारी साधन (ईभी)को क्षेत्रमा नेतृत्व र बिक्री कार्यसम्पादनका लागि एमएडब्लू ग्रुपले प्रतिष्ठित फोटोन ग्लोबल अवार्ड २०२४ मा दुईवटा महत्वपूर्ण सम्मान पाएको छ। अवार्ड कार्यक्रममा एमएडब्लू ग्रुपका प्रबन्ध निर्देशक विष्णु कुमार अग्रवाललाई लिडरशिप इन न्यु इनर्जी प्रोमोसन अवार्ड २०२४ प्रदान गरिएको थियो। यसले नेपालमा फोटोन ईभी सवारी साधनहरू अपनाउँदै दिगो ऊर्जा समाधानतर्फ राष्ट्रको यात्रामा अग्रणी भूमिका निर्वाह गर्ने एमएडब्लू वृद्धि कमर्शियलको महत्त्वपूर्ण भूमिकालाई सम्मान गरेको छ। ग्रुपलाई थप पहिचान दिलाउने क्रममा एमएडब्लू वृद्धि कमर्शियलका सीईओ तुषार गुप्ताले नेपालमा ईभी भ्यानका लागि एक्सेलेन्स इन सेल्स अवार्ड २०२४ प्राप्त गरे। यस उपलब्धिले एमएडब्लू ग्रुपको अतुलनीय बिक्री सफलता र यस क्षेत्रमा ईभी बजारलाई पुन: परिभाषित गर्ने नवीन रणनीतिहरूलाई प्रकाश पार्छ। अवार्डहरू फोटोन ग्रुपका उपाध्यक्ष र फोटोन ओभरसिज बिजनेसका अध्यक्ष फू जुन स्वयमले प्रदान गरेका थिए। प्रतिष्ठित व्यक्तित्वबाट प्राप्त यो मान्यताले एमएडब्लू ग्रुपको ईभी उद्योगमा विश्वव्यापी प्रभावलाई जोड दिन्छ। यी अवार्डहरूले नेपालमा इनर्जीइफिसियन्ट गतिशीलतालाई अगाडि बढाउन एमएडब्लू ग्रुपको अटल समर्पणलाई पुन: पुष्टि गर्दछ। दिगोपनका लागि विद्युतीय सवारीसाधनलाई विस्तार गरेर समूहले राष्ट्रको अटोमोटिभ उद्योगमा नयाँ मानकहरू स्थापित गरेको छ फोटोन ग्लोबलले दिगो ऊर्जा र गतिशीलतामा एमएडब्लू ग्रुपको परिवर्तनकारी योगदानलाई स्वीकार गरेको छ। यी मान्यताहरूले ईभी क्षेत्रमा ट्रेन्डसेटरका रूपमा समूहको प्रभाव र हरित भविष्यलाई आकार दिने प्रतिबद्धतालाई समेत जोड दिन्छ।
झापामा ६ वटा आइफोनसहित एक भारतीय पक्राउ,"झापा : झापामा भन्सार छलेर भित्र्याएको ६ वटा आइफोनसहित एक भारतीय युवक पक्राउ परेका छन्। पक्राउ पर्नेमा भारतको विहार राज्य किशनगञ्ज जिल्ला जानकारी चोक बस्ने अन्दाजी २८ वर्षीय मोईस्त्राफिल रहेका सशस्त्र प्रहरी बल, नेपाल नम्बर २ गण हेडक्वाटर झापाका डीएसपी महेशराज विष्टले जानकारी दिए। सशस्त्र प्रहरी बल नेपाल बोर्डर आउट पोस्ट पन्थपाडाबाट खटिएको पैदल गस्ती टोलीले शनिबार दिउँसो साढे १ बजेको समयमा झापा गाउँपालिका ४ सुकुम्वासी बस्तीमा भारतबाट नेपाल आउँदै गरेको बीआर ३७ जेट ८१०१ नम्बरको भारतीय मोटरसाइकलमा सवार उनलाई शङ्का लागि चेकजाँच गर्दा ६ वटा आइफोन फेला पारेको थियो। बरामद गरिएको आइफोन अन्दाजी ९ लाख रुपैयाँ रहेको डीएसपी विष्टले बताए। पक्राउ परेका इस्ताफिलसहित आइफोन, मोटरसाइकल मेची भन्सार कार्यालय काँकडभिट्टा बुझाइने जनाइएको छ।"
स्थानीय तह उपनिर्वाचन : डोल्पाको ल्हाँमा २ सय ५३ मत खस्यो,"डोल्पा : हिमाली जिल्ला डोल्पाको त्रिपुरासुन्दरी नगरपालिका५ मा पर्ने ल्हाँ मतदान केन्द्रमा २ सय ९३ मत खसेको छ । वडा अध्यक्ष पदका लागि भएको उपनिर्वाचनमा अहिलेसम्म २ सय ९३ मत खसेको प्रमुख जिल्ला अधिकारी रोम बहादुर महतले जानकारी दिए । जसमा पुरुषतर्फ १ सय ४२ र महिलातर्फ १ सय ५१ मत खसेको हो। मतदाता नआएपछि केहीबेरका लागि मतदान प्रक्रिया रोकिएको छ । यहाँ कूल मतदाता ३ सय ५३ रहेका छन् । आज बिहान ८ बजेर २० मिनेटदेखि मतदान सुरु भएको थियो । वडा अध्यक्ष पदका लागि नेकपा माओवादी केन्द्रबाट नरबहादुर झाँक्री,नेपाली कांग्रेसबाट राजेन्द्र प्रसाद न्यौपाने र नेकपा एमालेबाट नरबहादुर रोकाय उम्मेदबार रहेका छन्। यस पटकको उप निर्वाचनमा माओवादी केन्द्र र एमालेबीच कडा प्रतिष्प्रर्धा हुने देखिएको छ । अघिल्लो पटक सम्पन्न स्थानीय तहको निर्वाचनमाबाट निर्वाचित वडाध्यक्ष नन्दलाल रोकायको मृत्यु भएपछि रिक्त सोही पदका लागि उपनिर्वाचन भएको हो ।"
"सेयर बजारमा ९९९ अंकको करेक्सन, ८ अर्बमाथिको कारोबार","काठमाडौं : साताको पहिलो कारोबार दिन आइतबार सेयर बजार करिब १० अंकले घटेर बन्द भएको छ। नेप्से परिसूचक ९९९ अंकले घटेर २७३८०६ विन्दुमा पुगेको हो। सेन्सेटिभ इण्डेक्स ४२० अंकले घटेर ४७३३० विन्दुमा अडिएको छ। यसदिन ३१४ स्क्रिप्सक १ करोड ६७ लाख ६७ हजार १६८ कित्ता सेयर ८ अर्ब ८३ करोड २२ लाख २५ हजार ८९२ रुपैयाँमा खरिदबिक्री भए। नेप्से सामान्य अंकले घटेपनि पाँच कम्पनीक सेयर सकारात्मक सर्किट लेभलमा कारोबार भएको छ। विशाल बजार,कर्पोरेट डेभलपमेन्ट बैंक,सिन्धु विकास बैंक, ग्रीन डेभलपमेन्ट बैंक र सप्तकोशी डेभलपमेन्ट बैकको सेयर १० प्रतिशतले बढेको हो। कारोबार रकमका आधारमा यसदिन एक्सेल डेभलपमेन्ट बैंक शीर्षस्थानमा रह्यो। सो कम्पनीको ३४ करोड मूल्यय बराबरको सेयर कारोबार भयो। एनआरएन इन्फ्रास्टक्चर एण्ड डेभलपमेन्ट र नेपाल फाइनान्सको २८२८ करोड,मितेरी डेभलपमेन्ट बैंकको २७ करोड र नगदी ग्रुपको २४ करोड मूल्य बराबरको सेयर कारोबार भयो। कारोबारमा आएका ६३ स्टक्सकमध्ये १७८ वटाको घट्यो। बाँकी ३ स्टक्सको मूल्य स्थिर रह्यो। तीनवटा समूहको उपसूचकबाहेक अन्य समूहको उपसूचक नकारात्मक देखिएका छन्। ट्रेडिङ समूहको उपसूचक ९०७ प्रतिशतले बढ्दा डेभलपमेन्ट विकास बैंकको ४५२ र होटल्स एण्ड टुरिजम समूहको उपसूचक ०३० प्रतिशतले बढ्यो।"
उपनिर्वाचन : मोरङको ग्रामथानमा ६३ प्रतिशत मत खस्यो,"विराटनगर : मोरङको ग्रामथान गाउँपालिकामा दिउँसो ३ बजेसम्ममा ६३ प्रतिशत मत खसेको छ। मतदान गर्नेमा पुरुषभन्दा महिला धेरै छन्। पुरुषभन्दा झन्डै १ हजार बढी महिला मतदानमा सहभागी भएका हुन्। ग्रामथानमा १२ मतदानस्थल र २९ मतदान केन्द्र छन्। अहिलेसम्म १६ हजार ४ सय ८२ मत खसेको छ। मतदान गर्नेमध्ये ८ हजार ७ सय १२ जना महिला र ७ हजार ७ सय ७० जना पुरुष रहेका हुन्। ग्रामथानमा २६ हजार ४४ मतदाता छ। मतदाताको संख्या भने पुरुषको बढी छ। मतदातामध्ये १३ हजार ४१ महिला र १३ हजार ३ पुरुष रहेका हुन्। मुख्य निर्वाचन अधिकृतको कार्यालयका अनुसार दिउँसो ३ बजेसम्म ६३ प्रतिशत मतदान भइसकेको छ। विभिन्न मतदान केन्द्रमा अहिले पनि शान्तिपूर्ण रूपमा मतदान जारी रहेको कार्यालयले जनाएको छ। मतदानस्थलमध्ये ग्रामथान१ को खुनियाकट्टास्थित बेगन आधारभूत विद्यालयमा ५ सय ८७, लखन्तरीस्थित वीरेन्द्र माविमा १ हजार ७ सय ६३, ग्रामथान२ झोराहाटस्थित सरस्वती माविमा १ हजार २ सय ९५, वडा कार्यालयमा १ हजार ४ सय ९, ग्रामथान३ को सिद्राहास्थित वाणी माविमा १ हजार ६१ र भौसाबाडीस्थित राधाकृष्ण आधारभूत विद्यालयमा ९ सय २५ मत खसेको छ। त्यस्तै, ग्रामथान४ को मोतीपुरस्थित लोहन्द्रा आधारभूत विद्यालयमा १ हजार १ सय ९२, लोहासुरस्थित महेन्द्र माविमा १ हजार ३ सय १३, ग्रामथान५ को तेतरियास्थित देवी माविमा २ हजार ७ सय ५४, ग्रामथान६ को रविहाटस्थित पब्लिक माविमा २ हजार २ सय ८४, ग्रामथान७ को धोवियारेस्थित गणेश माविमा १ हजार ३ सय ४५ र बनिगास्थित सरस्वती आधारभूत विद्यालयमा ५ सय ५४ खसेको छ। पालिका अध्यक्ष चयनका लागि ग्रामथानमा उपनिर्वाचन भरहेको हो। साँझ ५ बजेसम्म मतदान जारी रहने छ।"
"टिआई स्कुल सार्वजनिक, दुई हप्ता निःशुल्क परीक्षण गर्न सकिने","काठमाडौं : नेपालका विद्यालयहरूको शैक्षिक र प्रशासनिक प्रणालीलाई सरल, प्रभावकारी र प्रविधिमैत्री बनाउन आईटी कम्पनी टेक इन्ट्रिगेटर्सले टिआई स्कुल सार्वजनिक गरेको छ। यो स्कूल व्यवस्थापन प्रणालीले विद्यालय प्रशासन, शिक्षक, विद्यार्थी र अभिभावकलाई एकीकृत गर्दै शैक्षिक क्षेत्रमा डिजिटल क्रान्ति ल्याउने अपेक्षा गरिएको छ। विद्यालयहरूले टिआई स्कुललाई  मार्फत आफ्नो आवश्यकता अनुसार प्याकेज सेलेक्ट गरी दुई हप्ता निःशुल्क परीक्षण गर्न सक्नेछन्। टिआई स्कुलले विद्यार्थीहरूको भर्ना प्रक्रिया, क्युआर कोडमा आधारित हाजिरी, शुल्क संकलन, पाठ्यक्रम योजना र परीक्षाको नतिजा व्यवस्थापन, सर्टिफिकेट प्रकाशन र भेरिफिकेसन, लगायतका विभिन्न २५ मोड्युलमा सबै गतिविधिलाई डिजिटल माध्यममा लैजान सहयोग गर्नेछ । यस सफ्टवेयरले शिक्षक र अभिभावकलाई एक आपसमा जोडेर विद्यार्थीहरूको प्रगति विवरण पनि सहजै निगरानी गर्न सहयोग पुर्याउँछ। टिआई स्कुल क्लाउडमा आधारित सफ्टवेयर प्रणाली भएकाले कुनै पनि ठाउँ र समयमा यसलाई प्रयोग गर्न सकिन्छ। टिआई स्कुलले विद्यालय प्रशासनलाई केवल कागजविहीन बनाउनुका साथै शैक्षिक व्यवस्थापनमा पारदर्शिता र दक्षता पनि थप्नेछ।"
ककनी उपनिर्वाचन: ५७ प्रतिशत मत खस्यो,"नुवाकोट : नुवाकोटको ककनी गाउँपालिका २ को वडाध्यक्ष पदका लागि मतदान भइरहेको छ। चार मतदान केन्द्रमा आइतबार दिउँसोसम्म करिब ५७ प्रतिशत मत खसेको छ। तीनहजार एकसय ७३ जना मतदाता रहेको सो वडामा आइतबार दिउँसो सवा २ बजेसम्म एकहजार सातसय ९३ जनाले मत खसालिसकेका जिल्ला निर्वाचन कार्यालयले जनाएको छ। ककनी २ स्थित वडा कार्यालयको क मतदान केन्द्रमा तीनसय, ख मा तीनसय १५ तथा शिवालय मावि क मतदान केन्द्रमा पाँचसय २९ र ख मा ६ सय ४९ गरी एकहजार सात सय ९३ अर्थात् ५७ प्रतिशत मत खसिसकेको जिल्ला निर्वाचन अधिकारी होमबहादुर थापामगरले जानकारी दिए। मतदान सकिएपछि आवश्यक तयारी पूरा गरेर मतगणना गरिने तयारी रहेको छ। ककनीको उपनिर्वाचनमा चारवटा मतदान केन्द्र कायम गरिएका छन्। वडाध्यक्ष पदका लागि ११ जना चुनावी प्रतिस्पर्धामा रहेका छन्।"
उपनिर्वाचन : स्थानीय तहमा रिक्त विभिन्न ४१ पदका लागि मतदान जारी,"काठमाडौं : आज देशभर स्थानीय तहमा रिक्त विभिन्न ४१ पदका लागि मतदान जारी छ। नगरपालिका प्रमुख एक, उपप्रमुख एक, गाउँपालिका अध्यक्ष दुई, उपाध्यक्ष चार र वडाध्यक्ष ३३ गरी ४१ पदका लागि मतदान भएको हो । उपनिर्वाचनमा विभिन्न २० राजनीतिक दल र स्वतन्त्र गरी तीन सय ७६ उम्मेदवार प्रतिस्पर्धामा छन् । यसैबीच काठमाडौंको कीर्तिपुर नगरपालिकाका २० स्थानमा नगरप्रमुख र दुई वडाध्यक्षका लागि उत्साहपूर्वक मतदान जारी छ । कीर्तिपुरमा नगरप्रमुख र वडा नं १ र ४ का वडाध्यक्षका लागि जारी मतदानमा नगरप्रमुखमा दलीय र स्वतन्त्र गरी २० उम्मेदवार तथा वडा नं १ मा नौ र वडा नं ४ मा १२ जना उम्मेदवार प्रतिस्पर्धामा छन् । नगरप्रमुख राजकुमार नकर्मी, वडा १ का अध्यक्ष हीरालाल महर्जन र वडा नं ४ का अध्यक्ष श्यामराज अधिकारीको निधनपछि ती पद रिक्त भएका हुन् ।"
चुनाव चिन्हमा एकाधिकार,"चिन्हको एकाधिकार भन्जन आगामी विमर्शको प्रमुख एजेन्डा हो । सौन्दर्यको मूल्य सामाजिक, राजनीतिक एवं सांस्कृतिक परिवेशमा आउने बदलावले निर्माण गरेको हुन्छ । सौन्दर्यात्मक मूल्य पनि स्थिर नभई बदलिन्छ । यो समाजको ऐतिहासिकताअनुसार पृथक पृथक हुन्छ । तसर्थ, हामीले अभ्यास गरेको राजनीतिमा पनि नवीन चेतना र सौन्दर्यको खोजी गर्नु जरुरी भएको छ । सौन्दर्यको स्रोत मान्छेको आत्मा हो र मान्छे आफैंले सौन्दर्यको सिर्जना गर्छ भन्ने मान्यता चिन्तकहरू क्रोचे, जाँपाल सात्रलगायतको देखिन्छ । मान्छेले निर्माण गर्ने सौन्दर्यानूभूति अब बदलिनुपर्छ । त्यसैले कुनै पार्टीविशेषको चुनाव चिन्ह नै प्रधान बन्ने स्थितिको अन्त्य गरेर पार्टीको नीतिकार्यक्रम र त्यसलाई संवहन गर्ने नेताको गुणअवगुण र चरित्र मूल्यांकन गरेर मतदान नगर्ने किन ? आकर्षण चुनाव चिन्हमा होइन, नीति, सिद्दान्त, कार्यक्रम, विचार र त्यसको प्रवाह गर्ने नेतृत्व क्षमतामा हुनुपर्छ भनेर विमर्शको थालनी गरियो भने अन्यथा हुने छैन । बहुलवादी समाजमा निषेध र प्रतिशोधलाई स्थान नहुने हुँदा नवीन सोचबारे घोत्लिनुलाई सकारात्मक अर्थमा ग्रहण गरी यसका गुणअवगुणबारे तर्क खुला गरिनु सान्दर्भिक हुनेछ । पार्टीको चुनाव चिन्हको आधारमा लौरो उठाए पनि जित्छ भन्ने अवधारणालाई गलत सिद्ध गर्न पनि सचेत मतदाताले उमेदार हेर्ने उसको शैली, जीवनचरित्र, निष्ठा, समाजप्रतिको समर्पण, आफ्नो चुनावी क्षेत्रको ज्ञान महत्वपूर्ण र मूल्यवान् पक्ष हो । चुनाव चिन्हको आधारमा मात्रै चुनाव जित्ने र चिन्हका लागि आफैंमा मारामार गर्ने लड्ने प्रवृत्तिको अन्त्य आजको आवश्यकता भएको छ । कुनै पनि छनोटमा विवेक प्रयोगको नमुना देखिनुपर्छ । चुनाव चिन्ह नै सर्वेसर्वा होइन भन्ने कुरा कांग्रेस २०१५ सालमा चुनाव लड्दा उसका लागि रूख चिन्ह पहिलोपल्ट प्राप्त गरेको र त्यसैमा दुईतिहाइ मत ल्याएको यथार्थबाट स्पष्ट हुन्छ । त्यस्तै, २०६४ सालको ऐतिहासिक संविधानसभाको चुनावमा पनि नेकपा माओवादीले प्रत्यक्षमा प्राप्त सिट चुनाव चिन्हका कारण नभएर उपे्रतीको आकर्षणको कारण सम्भव भएको हो । यदि चिन्ह नै मूल विषय हुन्थ्यो भने २०१५ सालदेखि रुख चिन्ह लिएको नेपाली कांग्रेस र सूर्य चिन्ह लिएको एमालेभन्दा गोलाकारभित्र हँसिया हथौडा चिन्हले किन सबैलाई आश्चर्य चकित हुने गरी चुनावी परिणाम हात लायो ? यसैगरी, गत २०७९ मंसिरको चुनावमा रास्वपाको घन्टी चुनाव चिन्हले प्राप्त गरेको मतले परम्परागत चुनाव चिन्ह बोक्ने दलहरूलाई बेस्सरी झस्काइदिएको छ । लौरो चुनाव चिन्ह लिएर काठमाडौं र धरानमा विजयी भएका क्रमशः बालेन र हर्कको विजयले चुनाव चिन्ह स्थायी नै हुनुपर्छ भन्ने मान्यतामा पब्लिक डिस्कोर्सको माग गरेको छ । चुनाव चिन्ह सदा एकै हुने परिपाटी त्याग्न बौद्धिक बहस आवश्यक छ। चित्रप्रधान होइन, चरित्रप्रधान समाज निर्माण गरौं। चुनाव विचार योग्यता इमान र एजेण्डाले जित्ने हो, चुनाव चिन्हले होइन। चुनावमा चिन्हभन्दा पार्टीको नीति र सो नीति अवलम्बन गर्ने पात्र, व्यक्ति र चरित्र आकर्षक हुनुपर्छ । व्यक्ति भौतिक रूपमाभन्दा मानसिक र वैचारिक रूपमा शोभनीय हुनु वान्छनीय हुन्छ । चुनाव चिन्हभन्दा विचार, दल र व्यक्तिको चरित्र छनौट गर्ने अवस्था हुन्थ्यो भने २०४८ सालदेखि मादल चिन्हलाई सर्वस्व ठान्ने भक्तपुरका मादलवादीको सट्टा अर्काे मान्छे र पार्टीले जित्ने सम्भावना पनि उत्तिकै रहन्थ्यो । त्यतिमात्र हैन, रुख चिन्हमार्फत २०४८ देखि डडेल्धुराबाट अनवरत विजयी बन्दै आएका देउवा प्रतिस्थापित बन्ने सम्भावनालाई पनि नकार्न सकिन्न । देउवा कहिल्यै पराजित बन्नु नपरेका कारण उनको देश, लोकतन्त्र, जनता र विकासप्रतिको समर्पणले मात्र पक्कै होइन । सधैं र निश्चित चुनाव चिन्हले गर्दा आफ्नो पार्टीको चिन्ह नै पूज्यदेवता सम्झने मनोवृत्ति र परम्पराले गर्दा कतिपय नयाँ सम्भावना र सिर्जनात्मक क्षमतालाई निषेध गरेको देखिन्छ । संसद्लगायत नीतिनिर्माणको थलोमा पुग्ने योग्य र स्वतन्त्र व्यक्तिलाई पार्टीहरूको स्थायी चुनाव चिन्हका कारण व्यवधान परेको देखिन्छ । चुनाव चिन्हको असमान वितरणले मर्का पर्ने नयाँ उमेदारहरू पनि छन् । फलानो चिन्हबाहेक आजसम्म अन्यत्र हात परेको छैन भनेर चुनाव चिन्हलाई माया गर्दा नयाँ र योग्य उमेदारलाई असहज भएको स्थिति पनि विद्यमान छ । पार्टी पुरानो र सो पार्टीको चिन्ह पुरानो भएका कारण नुतन सम्भावनालाई छेक्ने रोक्ने तगारो भएको कारण प्रखर सम्भावना र बुलन्द क्षमता भएका व्यक्ति राज्यको नीतिनिर्माण तहमा पुग्न रोकिने, विकास निर्माण कार्यान्वयनको थलोमा पुग्न वञ्चित भएको आजको टड्कारो अवस्था हो । चुनाव चिन्हको सिन्डिकेट र एकाधिकारको कारण सहभागितामूलक लोकतन्त्रमा प्रत्यक्षपरोक्ष घात गरेको छ । त्यसैले यसबारे गम्भीर बहस पैरवी र छलफल चलाउनु सान्दर्भिक छ । नयाँ सम्भावना चिचिलोमै निमोठिएको छ । चुनाव चिन्ह वर्णानुक्रम र कालक्रमिक वा आलोपालो एवं वैज्ञानिक वितरण प्रणालीबाट हुनुपर्छ । चुनाव चिन्ह एक चुनावका लागिमात्र हुने वैज्ञानिक मापदण्ड निर्धारण गरिनुपर्छ । दलहरूको चुनाव चिन्हको एकाधिकार र जबर्जस्ती रोक्नमात्रै सकियो भने पनि बहुदलीय व्यवस्थामा सीमित पार्टी सिन्डिकेट र एकाधिकार समाप्त भएर व्यक्तिको नीति र उसले अख्तियार गर्ने सिद्दान्त चुनिने प्रबन्ध सहज सरल र सम्प्रेष्य बन्न सक्ने सम्भावना बढ्छ । कम्फर्टेबल र कन्फीडेन्ट हेल्दी र इजी गोइङ नै उम्मेदारको लक्षण र विशेषता हुनुपर्छ । शासक बन्ने मानसिकता त्यागेर सेवक र व्यवस्थापक बन्ने प्रतिबद्धता र सामाजिक रूपमा परीक्षित व्यक्ति नै जनताको सच्चा उत्तराधिकारी बन्न सक्छ । जनतालाई पार्टीहरूले प्रशासन होइन, सेवा, शासक होइन, सेवक र प्रबन्धक उपलब्ध गराउनु पर्छ । विश्वव्यापी चिनिएको चुनाव चिन्ह र कहिल्यै नसुनिएको, नचिनिएको वा कम चिनिएको चुनाव चिन्हमा मतपत्रको सिरानमा सधैं रहने चुनाव चिन्ह र पुछारमा या बिचतिर रहने चुनाव चिन्हमा प्रतिस्पर्धा गराउनु एउटालाई हातखुट्टा बाँधिएका र खुला छोडिएका दुई भिन्न क्षमताका बिचको प्रतिस्पर्धा जस्तो हुन्छ, न्यायोचित बन्न सक्दैन । चुनाव चिन्हमा दलीय एकाधिकार अन्त्यमात्रै गरिन सकियो भने पनि अनुत्पादक क्षेत्र चुनाव चिन्हमा पार्टीहरूले गर्ने ठूलो धनराशी जोगिन्छ । विवेक र अन्तःप्रज्ञा भएको सौन्दर्य चेतना विकास गर्न सकियो भने समाज रूपवादी मात्रै भएर बस्दैन र पार्टीको चिन्हलाई मात्र आदर्श भनेर पुज्दैन । तीन पुस्ते कांग्रेस, तीन पुस्ते कम्युनिस्ट, हामी जहिल्यै राजावादी हामीले फलानो चिन्ह बाहेक अन्यत्र भोट हालेको छैन जस्ता अभिव्यक्ति विज्ञान सम्मत र सामाजिक रूपान्तरणका लागि ग्राह्य विषय होइनन् । समय र समाजको गतिशील चेत र अवधारणाले अवैज्ञानिक र पक्षपाती मान्यता बोक्न सक्दैन । त्यसैले चित्रमा होइन, चरित्रमा, लघुतामा होइन, व्यापकतामा, संकुचनमा होइन, फैलावटमा समाज विकासको मार्ग सहज बन्छ । चुनाव चिन्हको एकाधिकारवादी हैकम तोड्न नयाँ भाष्य सिर्जना गरेर पब्लिक डिस्कोर्स चलाउन जति बिलम्ब गरियो, त्यति नै नयाँ नयाँ सम्भावना र पात्रमाथि अत्याचार थोपरिने क्रम बढ्ने छ । चिन्हभन्दा चरित्र व्यक्तिको आनिबानी, स्वभाव उसको दृष्टिकोण विकास योजना, उद्देश्य र लक्ष्य यावत सामाजिक चरित्र निर्णायक र अपरिहार्य हुनुपर्छ, तबमात्र सार्थक र गतिशील बन्छ प्रजातान्त्रिक प्रणाली । चुनाव चिन्हमा गरिने फजुल खर्च नियन्त्रण गर्न पनि स्थायी चुनाव चिन्ह दिने व्यवस्था हटाउनुपर्छ । स्थायी चुनाव चिन्ह हुँदा त्यस्तो चुनाव चिन्ह सदाका लागि रहने हुँदा चुनाव चिन्ह अत्यन्त आकर्षक निर्माण गर्ने पर्चापम्प्लेट धेरै र पछिसम्मका लागि बनाउँदा अनावश्यक र अनुत्पादक क्षेत्रमा खर्च हुन्छ । तसर्थ स्थायी चुनाव चिन्ह, चुनाव चिन्हमा रहेको मोह र सौन्दर्यचेत बदल्नेतर्फ आगामी बहस मोडिनुपर्छ । सौन्दर्य सही विचार, चिन्तन, आचरण, नैतिकता अनि सामाजिक निष्ठा र निरन्तरतामा खोजिने दर्शनको विकास समयको माग हो । त्यसैले चिन्हमा होइन चरित्रमा, आवरणमा नभएर आचरणलाई प्राथामिकीकरण गरौं । विवेक र विचारको सौन्दर्यपान गर्ने वातावरण सिर्जना गर्न नवीन भाष्यलाई केन्द्रमा राखौं । कुनै पनि पार्टीको चुनाव चिन्हमा भन्दा उसको नीति राष्ट्रिय अवस्था र त्यसलाई प्रवर्तन गर्ने नेताको व्यक्तित्व पारख गरेर निर्णयको लाहाछाप लगाउने नवसंस्कृति सिर्जना गर्न लागि परौं । चिन्ह अस्थायी प्रयोजन मात्र हो, चरित्र स्थायी व्यवहार अतःएव चरित्रप्रधान संस्कृति प्रबद्र्धनमा ध्यान पुर्यायौं । विवेक बन्धक राखेर होइन, स्वतन्त्र भएर निर्णय गरौं । चुनाव चिन्ह सदा एकै हुने परिपाटी त्याग्न बौद्धिक बहस आवश्यक छ । चित्रप्रधान होइन, चरित्रप्रधान समाज निर्माण गरौं । कुनै पनि एकाधिकार अस्वीकार गर्ने सामाजिक चेतले पार्टीहरूको स्थायी वर्चस्वको चुनाव चिन्हबारे प्रश्न गर्नु अनैतिक, अव्यावहारिक र अपसंस्कृति पक्कै होइन । चिन्हको एकाधिकार भन्जन आगामी विमर्शको प्रमुख एजेन्डा हो । चुनाव विचार योग्यता इमान र एजेण्डाले जित्ने हो, चुनाव चिन्हले होइन । तसर्थ स्थायी चुनाव चिन्हको उपादेयताबारे बहस गरौं ।"
२१ लाख मूल्यका मोबाइल सामग्री बरामद,"परासी : भारतबाट भन्सार छलेर ल्याइएका २१ लाख बराबरका मोबाइलका सामग्री प्रहरीले बरामद गरेको छ। सशस्त्र प्रहरी बल नेपाल नं २६ गण नवलपरासीको टोलीले शनिबार राति बर्दघाट नगरपालिका ८ स्थित सूर्यपुराबाट उक्त सामग्री बरामद गरेको हो । मानिस नबस्ने कच्ची घरमा २८ वटा प्याकमा लुकाई राखेको अवस्थामा विभिन्न ब्राण्डका मोबाइलका टेम्पर ग्लास, कभर, एयर फोन र घडी बरामद भएको गणका एसपी प्रकाश वाग्लेले जानकारी दिए । बरामद भएका सामग्रीमा टेम्पर ग्लास १४ हजार ३०० पिस, कभर ४ हजार ६८०, एयर फोन ४९८ र घडी ३७५ पिस रहेका छन् । बेबारिसे अवस्थामा बरामद भएका उक्त सामग्रीको मूल्य २० लाख ८६ हजार कायम गरी महेशपुर भन्सार कार्यालय पठाइएको एसपी वाग्लेले जानकारी दिए ।"
मुस्ताङको थासाङमा ७ दिनदेखि बेपत्ता व्यक्ति मृत भेटिए,"जोमसोम : मुस्ताङको थासाङमा ७ दिनदेखि बेपत्ता एक व्यक्ति मृत अवस्थामा फेला परेका छन् ।थासाङ गाउँपालिका४ झिप्रा देउराली निवासी ५० वर्षीय आई बहादुर दमाई शनिबार मृत फेला परेको जिल्ला प्रहरी कार्यालय मुस्ताङका डीएसपी सुर्यबहादुर बोगटीले जानकारी दिए । मंसिर ९ गते घरबाट मुस्ताङको घाँसामा आफन्त बितेको ठाउँमा हिँडेका दमाई घर फर्किदा सम्पर्कविहीन थिए । दमाई घर नफर्किएपछि थासाङ४ का वडाध्यक्ष नगेन्द्र शेरचनले ईलाका प्रहरी कार्यालयलाई जानकारी गराएका थिए । सम्पर्कविहीन दमाईका परिवारले समेत जिल्ला प्रहरी कार्यालय मुस्ताङमा खोजतलासका लागि लिखित निवेदन दिएका थिए । दमाईको खोजीकार्यका लागि नेपाल प्रहरी ,नेपाली सेना र स्थानीय बासिन्दाले थासाङको विभिन्न स्थानमा खटेका थिए। जिल्ला प्रहरी कार्यालय मुस्ताङका प्रहरी प्रमुख एवं डीएसपी बोगटीले ७ दिनसम्म सम्पर्कविहीन भएर बेपत्ता व्यक्ति फेला परेको पुष्टि गरे । डीएसपी बोगटीका अनुसार बेपत्ता दमाईको शव थासाङ गाउँपालिका३ लेते खोला किनारामा उत्तानो परेको अवस्था मृत भेटिएको हो । शव फेला परेको सूचना स्थानीयबाट जानकारी गराइएपछि जिल्ला प्रहरी कार्यालय मुस्ताङबाट डीएसपी बागेटीको कमाण्डमा ४ जना र ईलाका प्रहरी कार्यालयबाट ३ जना गरी ७ जनाको प्रहरीले घटना स्थलमा पुगेको थियो । प्रहरीले मृतको शव थासाङ गाउँपालिका ३ स्थित लेते प्राथमिक स्वास्थ्य केन्द्रमा राखिएको जिल्ला प्रहरी कार्यालय मुस्ताङका सूचना अधिकारी प्रहरी निरीक्षक विशाल अधिकारीले जानकारी दिए ।"
"भूस्वर्ग खप्तड, भएन पर्यटन विकास","टीकापुर : आहा खप्तडभूस्वर्गमा पाइला पर्दा जो कोही रोमाञ्चित बन्छन्। अनि, भन्छन् स्वर्गै पुगियो, धन्य भइयो। नहोस् पनि किन, खप्तडको सौन्दर्यले जो कोही लठ्ठ हुन्छन्। ज्यानै चंगा, मनै दंग। खप्तडले मौसमअनुसार रंग फेर्छ, स्वरूप बदल्छ। असोजकात्तिकमा आँखै अगाडि ठोकिन्छन् अपी, सैपाल हिम शृंखला। पुसमाघमा हिउँले सेताम्मे हुन्छन्, बुकी पाटनहरू। चैतवैशाखमा रंगीचंगी गुराँसले स्वागत गर्छन्। जेठअसारमा जंगली फूलले ढपक्क ढाकिन्छ, खप्तड। सुन्दै स्वर्ग लाग्ने त्यो तपोभूमि। झन्डै ५० वर्ष कठोर साधन गरेका खप्तड बाबाको आश्रम। गंगा, जमुना र सरस्वती नदी मिश्रित त्रिवेणी धाम, सहस्रलिङ्ग, खापर दह, डाँफेकोट, नागढुंगा, केदार ढुंगा, सीतापाइला खप्तडका मुख्य धार्मिक तथा आकर्षक स्थलहरू हुन्। खप्तडको प्राकृतिक, आध्यात्मिक, योग, साहसिक खेल र साँस्कृतिक पर्यटन प्रबद्र्धन गर्न भन्दै ०८० जेठ २३ देखि २५ गतेसम्म सुदूरपश्चिम प्रदेश सरकारले खप्तडकै थलीमा प्रथम खप्तड अन्तर्राष्ट्रिय आध्यात्मिक सम्मेलनको आयोजना गर्यो। सम्मेलनमा तत्कालीन प्रधानमन्त्री पुष्पकमल दाहालसहित दर्जनौं मन्त्री, पूर्वमन्त्री, सांसद, योजना आयोगका पदाधिकारी, लगानी बोर्डका पदाधिकारी, पर्यटन बोर्ड र व्यवसायी तथा सर्वसाधारणहरू खप्तड पुगे। योग विज्ञानमा चामत्कारिक योगदान गरिरहेका भारतीय योगगुरु रामदेव बाबादेखि आयुर्वेदका ज्ञाता मानिने पतञ्जली योगपीठका प्रमुख आचार्य बालकृष्णले खप्तडको मुक्तकण्ठाले प्रशंसा गरे। सम्मेलनमा तत्कालीन प्रधानमन्त्री दाहालदेखि सुदूरपश्चिमका मुख्यमन्त्री कमलबहादुर शाहसम्मले खप्तडको विकासको ठोस योजना ल्याउने उद्घोष गरे। समुद्री सतहदेखि ३ हजार ७० मिटर उचाइमा रहेको खप्तडस्थित नेपाली सेनाको ब्यारेकनजिक सानो होटलमा कुकको काम गर्दै आएका बाजुराका हरि रावलले सम्मेलनको तामझाम देखेपछि खप्तडमा पर्यटकको ओइरो लाग्ने सपना देखँे। सम्मेलनमा आएका पाहुनालाई बिहान ८ बजेदेखि राति ३ बजेसम्मै सेवा सत्कार गरे। रावलले सरकार प्रमुखदेखि भारतीय योगगुरुसम्म एकैपटक खप्तड पुगेर विकासको योजना सुनाउँदा खप्तडको कायापलट हुने सपना देख्नु अस्वाभाविक थिएन। कात्तिक महिनाको एकबिहानै उनले भने, प्रधानमन्त्रीदेखि मुख्यमन्त्रीलगायत सबै नेताहरूका गफ मात्रै रैछन्, सम्मेलनपछि पर्यटकको ओइरो लाग्ने मेरो सपना सपनामै सीमित रह्यो। सम्मेलनको सात दिनसम्म खप्तडमा पर्यटकको चहलपहल बढे पनि त्यसयता भने खप्तड सुनसान जस्तै छ। जेठ र भदौमा लाग्ने दशहरा मेलाको बेला दुई चार दिन चहलपहल हुन्छ, असोज कात्तिकमा दुई चार सय आन्तरिक पर्यटक आउँछन्, फागुन चैतमा पनि त्यही हो उनले भने, अरू बेला दिनभरि रुंगेर बस्नुपर्छ, सम्मेलनपछि पर्यटक बढ्लान भन्ने सोचेको थिएँ। न त पर्यटक बढे न त सरकारकै कुनै योजना नै आयो। ०२२ सालमा तत्कालीन राजा महेन्द्रले लामो समयदेखि खप्तडमा आश्रम बनाइ साधनारत खप्तड बाबासँग भेट गरेपछि खप्तडको चर्चा चुलिएको थियो। ०४० सालमा राष्ट्रिय निकुञ्ज घोषणा गरिएको खप्तडले २२५ वर्ग किलोमिटर क्षेत्रफल ओगटेको छ। समुद्री सतहबाट १ हजार ४२० मिटरको चौकी भन्ज्याङदेखि ३ हजार ३ मिटर उचाइको सहस्रलिङ्गसम्म खप्तड फैलिएको छ। बाजुरा, अछाम, डोटी र बझाङ चारै जिल्लालाई समेटेको खप्तड क्षेत्र र यहाँका प्रसिद्ध फाँट (पाटन), ताल, गुफा आदि विभिन्न पौराणिक तथा धार्मिक कथाहरूसँग जोडिएका पाइन्छन्। मानव सभ्यताको आरम्भदेखि तपस्वीहरूको साधना केन्द्र, ईश्वरको क्रिडास्थल एवं धार्मिक व्यक्तिको तीर्थधामका रूपमा खप्तडले अग्रस्थान ओगटेको छ। जैविक विविधता खप्तडको अर्को अमूल्य विशेषता हो। कैलाश हिमशृंखलाअन्तर्गत पर्ने खप्तड क्षेत्रमा २२ वटा घाँसे मैदानका फाँट (पाटन), ९ वटा दह (ताल) र ५२ थुम्काहरू (पहाड) छन्। खप्तड राष्ट्रिय निकुञ्जका अनुसार यहाँ २५० भन्दा बढी प्रकारका जडीबुटी, ५६७ फूल फुल्ने प्रजातिका वनस्पति, २३ प्रजातिका वन्यजन्तुहरू पाइन्छन्। रातो तथा सेतो बहुरंगी लालीगुराँस र थरीथरीका भुइँफूलले खप्तड पुग्ने जो कोहीलाई रोमाञ्चित बनाउँछन्। फराकिला पाटन, दह, जीवजन्तु र हिमालयको दृश्यावलोकन खप्तडका आकर्षण हुन्। पाटन र थुम्काहरू रहेको खप्तडको मध्यभागमा शिवलिङ्ग स्वरूपको सहस्रलिङ्ग छ। त्यहाँ नौरंगी फूलले सुसज्जित पिरामिड शैलीका दर्जनौं पर्वत शृंखलाहरू छन्। निकुञ्जका अनुसार खप्तडमा चिराइतो, चुत्रो, झ्याउ, पदमचाल, टिमुर, सालम, पन्जाजडी, सालम्मी, भोजपत्र, श्री काकोली, डोलु, पाँचऔंले र कालकुट विषलगायत जडीबुटी पाइन्छन्। पतञ्जली योगपीठका प्रमुख आचार्य बालकृष्णले गत वर्ष सम्मेलनका क्रममा खप्तडमा एक हजार बढी बहुमूल्य प्रजातिका जडीबुटी रहेको अनुमान गरेका थिए। खप्तडमा पाइने बहुमूल्य जडीबुटीबाट बनेको ओखतीमूलो वितरण गरेर खप्तड बाबाले प्रसिद्धि कमाएको जनविश्वास छ। खप्तडमा जेठ महिनाको शुक्ल पक्ष दशमीमा लाग्ने गंगा दशहरा मेला, त्रिवेणी धाममा भदौमा लाग्ने जैनपूर्णिमा मेलामा बाजुरा, अछाम, डोटी, बझाङ लगायतका जिल्लाबाट तीर्थयात्रीहरू आउने गर्दछन्। ती मेलामा सुदूरपश्चिमको कला, संस्कृति, भाषा, भेषभूषा देख्न पाइन्छ। को हुन् खप्तड बाबा ? सन् १८८० मा भारतको कश्मीरमा नेहरू परिवारमा जन्मिएका सच्चितानन्द सरस्वती स्वास्थ्य चिकित्सक थिए। चिकित्सा पेसामा रहेकै बेला अन्तरप्रेरणाले काशीको दक्षिणामूर्ति मठमा रहेर पूर्वीय दर्शनको अध्ययन गरेपछि उनले सन्यास ग्रहण गरे। सन् १९२९ मा तत्कालीन बझांगी राजा रामजंगबहादुर सिंहको सहयोगमा उनी पहिलो पटक खप्तड पुगे। उनले खप्तडमै तपोकुटी (बाबा कुटी) निर्माण गरी ५० वर्ष बढी समय कठोर साधना गरे। १ सय १७ वर्ष बाँचेका सच्चितानन्द सरस्वतीले खप्तडलाई पवित्र साधना भूमिका रूपमा रोजेपछि उनको नाम खप्तड बाबाका रूपमा परिचित हुन पुग्यो। खप्तड बाबालाई खप्तडको पौराणिक, साँस्कृतिक र प्राकृतिक महत्वलाई लोकप्रियताको शिखरमा पुयाउने श्रेय जान्छ। खप्तडमै बसेर बाबाले विचार विज्ञान, धर्म विज्ञान, म र मेरो कर्तव्य, नारीधर्म र पुरुषधर्म, योग विज्ञान, आत्मज्ञान, आरोग्य विज्ञान, वेदान्त विज्ञान लगायत डेढ दर्जनभन्दा बढी पुस्तक लेखेका छन्। खप्तड बाबा तत्कालीन राजा महेन्द्र तथा वीरेन्द्रका मुख्य सल्लाहकार मध्येका एक मानिन्थे। धार्मिक, आध्यात्मिक, योग, प्राकृतिक तथा साँस्कृतिक पर्यटनका लागि खप्तड विशेष केन्द्र बन्न सक्ने प्रचुर आधार हुँदाहुँदै पनि योजनाबद्ध विकासका प्रयास भने हुन सकेको छैन। खप्तडको विकास क्रम ०२२ सालमा तत्कालीन राजा महेन्द्रले खप्तड बाबालाई खप्तडमै पुगेर भेटेका थिए। राजपरिवारका सदस्यले हरेक वर्ष गंगा दशहरा मेलामा खप्तडको भ्रमण गर्थे। खप्तड बाबाकै अनुरोधमा खप्तडलाई ०४० सालमा राष्ट्रिय निकुञ्ज बनाउने निर्णय भएको थियो। यद्यपि विकासको ठोस पहल भने हुन सकेन। सरकारले ०६३६४ मा खप्तड क्षेत्र पर्यटन विकास समिति गठन गरेको थियो। समितिको नेतृत्वमा बझाङका भानुभक्त जोशी (हाल सांसद), डोटीका त्रिलोचन भट्ट (सुदूरपश्चिम प्रदेशका पूर्वमुख्यमन्त्री), कर्णबहादुर केसी, सहदेव बोगटी र पूर्णराज जोशी क्रमशः अध्यक्ष नियुक्त भए। स्थानीयका अनुसार उनीहरूको कार्यकालमा सम्झन योग्य केही काम हुन सकेन बरु आर्थिक अनियमितताको आरोपबाट उनीहरू अछुतो रहन सकेनन्। संस्कृति, पर्यटन तथा नागरिक उड्डयन मन्त्रालयले ०६३६४ देखि ०७४७५ सम्म खप्तड पर्यटन विकास समितिका लागि ३० करोड बढी रकम खर्चिएको विभिन्न अभिलेखहरूमा छ। त्यसबाहेक ०६५६६ देखि ०७५७६ सम्म नेपाल पर्यटन बोर्डले समेत ३ करोड ५२ लाख ५७ हजार रुपैयाँ खर्च गरेको थियो। मुलुक संघीय संरचनामा गएसँगै ०७५ मा खप्तड क्षेत्रको विकास समिति प्रदेशअन्तर्गत हस्तान्तरण भयो। सुदूरपश्चिम प्रदेश सरकारले गठन आदेशअनुसार ०७७ पुसमा डोटीका हर्कबहादुर सिंहलाई अध्यक्ष र कार्यकारी निर्देशकमा भीमबहादुर खड्कालाई नियुक्त गयो। उक्त समितिको पहल र सुदूरपश्चिम सरकारको आयोजनामा झन्डै २ करोड बढी रकम खर्चेर गत वर्ष सम्पन्न भएको अन्तर्राष्ट्रिय सम्मेलनको ठोस उपलब्धि के हो ? समितिका कार्यकारी निर्देशक खड्काले भने, खप्तडको विकासका लागि निजी क्षेत्रलाई जिम्मेवार पर्यटन विकासमा लगानी गर्न प्रोत्साहित गर्ने खालको राष्ट्रिय निकुञ्जको नीति, नियममा संशोधन नगरी केही पनि हुँदैन। कार्यकारी निर्देशक खड्काले सम्मेलनले बाबा रामदेव, आचार्य बालकृष्णसहित खप्तडमा पुगेकाले अन्तर्राष्ट्रिय स्तरमा प्रचारप्रसार भएको जिकिर गरे। प्रचार प्रसार देश विदेशमा भएको छ, सम्मेलनकै बेला निर्माण गरिएका केही भौतिक संरचनाहरू थपिएका छन्। पर्यटकको संख्या पनि थोरै बढेको छ खड्काले भने, खप्तडबारे अध्ययन, अनुसन्धान गर्न केही गैरसरकारी संस्थाहरूले निकै चासो दिइरहेका छन् तर पनि सरकारको ध्यान जान सकेको छैन। नगन्य पर्यटक प्राकृतिक सौन्दर्यतासहित आध्यात्मिक र धार्मिक महत्व राख्ने खप्तडमा आर्थिक वर्ष ०८०८१ मा ३ हजार ३७० नेपाली, ३२ जना विदेशी र सार्क राष्ट्रका २६ जना गरी ३ हजार ४ सय २८ जना पर्यटकहरू निकुञ्जमा प्रवेश गरेको तथ्यांक निकुञ्ज कार्यालयसँग छ। आर्थिक वर्ष ०७४०७५ मा ६ हजार ८ सय३१ नेपाली, २८ विदेशी, ७ जना सार्क राष्ट्रका गरी ६ हजार ८ सय ६६ पर्यटक खप्तडमा पुगेका थिए। बर्सेनि खप्तडको प्रचारप्रचार भइरहेको दाबी निकुञ्ज र समितिले गरे पनि पर्यटकहरूको संख्या कम हुँदै गइरहेको छ। यसको मुख्य कारण उचित बसोबासको व्यवस्थापन हुन नसक्नु हो। पर्यटकीय दृष्टिकोणले निकै महत्वपूर्ण मानिएको खप्तडमा अछाम, बाजुरा, बझाङ र डोटी गरी चार जिल्लाबाट प्रवेश गर्न सकिने निकुञ्जमा यो संख्या निकै कम भएको नेपाल सरकारका पूर्वसचिव डाक्टर गोपीकृष्ण खनाल बताउँछन्। मैले कतै पढेको थिएँ, खप्तड सुनको कचौरा हो भनेर, साँच्चिकै यसको प्राकृतिक, धार्मिक, भौगोलिक अवस्थिति हेर्दा यो सुनको कचौरा नै हो कात्तिकमा खप्तड पुगेका डाक्टर खनालले भने, जुन रूपमा यहाँका पर्यटकको ओइरो हुनुपथ्र्यो, त्यो हुन सकेको छैन, निकुञ्जको ऐन, नियमले यहाँ निजी क्षेत्रले लगानी गर्न सक्दैन। स्थानीय आर्थिक विकासका विज्ञ समेत रहेका पूर्वसचिव डाक्टर खनालले निकुञ्जबाट प्रभावित जिल्लाका बासिन्दालाई यसको आर्थिक उपलब्धि हुने गरी योजनाबद्ध विकासमा लाग्नुपर्ने बताए। करोडौंका संरचना अलपत्र सुदूरपश्चिमको प्रमुख पर्यटकीय गन्तव्य खप्तडमा साउन भदौमा बढी पर्यटक पुग्छन्। क्षणभरमै बदलिने मौसम, घाम र कुहिरोको रोमाञ्चक लुकामारी अनि रंगीचंगी फूलको बिचैबीच बग्ने सुन्दर खोलाहरू, मनमोहक ताल तथा मनै लोभ्याउने झरना हेर्न खप्तड पुग्ने पर्यटकहरूको मनमा बास कहाँ बस्ने ? भन्ने तनाब सधैं हुन्छ। खप्तडको आनन्द लिन, यहाँका फाँटहरू घुम्न, दृश्य हेर्न, ट्रेकिङ गर्न जति आनन्द छ, त्यो नेपालकै अन्य कुनै ट्रेकिङ क्षेत्रमा मैले पाएको छैन खप्तड घुम्न आएका काठमाडौंका आभाष घिमिरेले भने दिनभर जति नै रमाइलो गरे पनि राति बास कहाँ बस्ने भन्ने चिन्ता चै हुने रहेछ। उचित बासको व्यवस्थापन हुन सके ध्यान, योग, ट्रेकिङको आनन्द लिन खप्तडमा पर्यटक आउने विश्वास घिमिरेले गरे। घिमिरेले भनेझैं खप्तड राष्ट्रिय निकुञ्ज र नेपाली सेनासँग सम्पर्क सम्बन्ध नहुनेहरू एउटै कोठामा १०१५ जनासम्म कोचिएर रात कटाउनु पर्ने बाध्यता छ। खप्तडमा लाग्ने मेलाको बेला यहाँ पुग्ने पर्यटकहरूले राम्रोसँग सुत्नै पाउँदैनन्। खप्तडमा रहेको एउटा मात्रै सार्वजनिक गेस्टहाउस सञ्चालनमा छ। गेष्ट हाउस थुप्रै भए पनि कोही निर्माण सम्पन्न नहुँदै भत्किन लागेका छन भने कोही प्रयोगमै आएका छैनन्। खप्तडको आर्मी ब्यारेकनजिकै क्यान्टिनका कर्मचारी हरि रावलले भने भएका भवनहरूसमेत सञ्चालन हुन नपाउँदै भत्किरहेका छन्, यही एउटा गोलघर छ, पर्यटकहरू धेरै आएको बेला एकै कोठामा कोचाकोच गरेर भए पनि सुताउने गरेका छौं। निकुञ्जले बनाएका दुईवटा गेष्ट हाउस गरी खप्तडमा दैनिक २०३० जनालाई बास व्यवस्थापन गर्न समस्या नभएको बताए। धेरै संख्यामा एकै पटक पर्यटकहरू आउँदा राष्ट्रिय निकुञ्जको गेस्ट हाउस र कर्मचारीहरू बस्ने कोठामा समेत व्यवस्थापन गर्ने गरेको रावलले बताए। खप्तडका विभिन्न ठाउँमा गेष्ट हाउसका रुपमा २१ वटा घरहरू निर्माण भएका छन। ब्यारेक क्षेत्रमा चार, त्रिवेणी क्षेत्रमा तीन, केदारढुंगामा तीन, बाबा आश्रम क्षेत्रमा दुई, घोडा दाउना पाटनमा एक, खापर दहमा तीन र सहस्रलिङ्गमा एक पक्की भवन बनेका छन। डोटीको झिंग्राना हुँदै आउने पर्यटकका लागि बिचपानीमा दुई, अछामबाट खप्तड छिर्ने पर्यटकका लागि गणेशस्थान पाटनमा एक र बझाङको लोखडामा एक पक्की भवनहरू छन्। विश्राम स्थलको रूपमा खप्तडको घोडादाउना पाटन, त्रिवेणी, बिचपानी, खापरदह, खप्तड बाबा कुटी, नागढुंगा, सहस्रलिङ्गलगायत ठाउँमा त्यत्तिकै मात्रामा फलामका ट्रस्टहरू छन्। यी सबै भवन प्रयोगमा आउने हो भने खप्तडमा दैनिक एक हजार ५ शय भन्दा बढी पर्यटकलाई बास बस्न पुग्छ। निर्माण भएर सञ्चालन नहुँदा यी मध्ये अधिकांश भवनहरू जीर्ण बनेका छन्। जस्तापातामा खिया लागेको छ। फलामे ट्रष्टमा गाईवस्तुको मलमुत्र भरिएको छ। एकातिर यत्रा भवनहरू बनेर पनि प्रयोग भएका छैनन्, अलपत्र छन्। अर्कोतिर घुम्न आउनेहरूले बास नपाएर दुःख पाइरहेका छन् सिन्धुपाल्चोकबाट खप्तड घुम्न पुगेका अनिरुद्र न्यौपानेले भने राज्यको लगानीमा बनाइएका यत्रा भवनहरू प्रयोग नै नहुने भए किन बनाउनु? यी संरचना बनाएको के अर्थ भयो ? निर्माण भएका कतिपय भवनहरू निर्माण कम्पनीले हस्तान्तरण नगरी छोडेका कारण सञ्चालन हुन सकेका छैनन् भने कतिपय भवनहरू अपायक ठाउँमा निर्माण भएका छन्। दुई ठाउँमा निर्माण भएका भवनहरू निर्माण कम्पनीले मुस्किलले निर्माण सकेर हस्तान्तरण गरेका छैनन् भने कतिपय पर्यटकका लागि पायक पर्ने स्थानमा छैनन् खप्तड राष्ट्रिय निकुञ्जका सूचना अधिकारी विद्या थापाले भनिन्, निकुञ्जले हस्तान्तरण भएका भवनहरू टेन्डर प्रक्रियाबाट सञ्चालन गर्ने निकुञ्जको तयारी छ। निकुञ्जले नै बनाएका कतिपय भवनको हालत समेत उस्तै छ। प्रयोग मै नआएर जीर्ण बन्दै गरेका खप्तड क्षेत्रका यी भवनहरू निर्माणका लागि खप्तड राष्ट्रिय निकुञ्जको कार्यालय, नेपाल पर्यटन बोर्ड, खप्तड क्षेत्र विकास समितिले करोडौं लगानी गरेका छन्। सुदूरपश्चिम प्रदेश सरकार, तत्कालीन जिल्ला विकास समिति बझाङ, अछाम, डोटी र बाजुरा तथा खप्तडसँग जोडिएका चारै जिल्लाका स्थानीय तहको गरी २०६६ यताका १० वर्षमा खप्तडमा भवन बनाउन मात्रै ३० करोड बढी खर्च भएको विभिन्न अभिलेखमा भेटिन्छ। निकुञ्जको ब्यारेक क्षेत्रनजिक पाँच करोडको लगानीमा बनेको गेस्टहाउस ठेकेदारले हस्तान्तरण नगरेरै जीर्ण बन्दै गएको छ। वातावरणीय दृष्टिकोणले समेत निकै संवेदनशील क्षेत्र मानिएको खप्तडमा फोहोर व्यवस्थापन जटिल समस्याका रुपमा छ। बाटोमा राखिएका डस्टबिनको अवस्था निकै दयनीय छ। खप्तडको मुख्य क्षेत्रमै प्लास्टिक, चाउचाउका खोल, कालो प्लास्टिकजस्ता फोहोर थुप्रिएका छन्। यसले पर्यावरणीय प्रभाव त पार्छ नै पर्यटकहरूमा नराम्रो सन्देश पनि जान्छ काठमाडौंबाट खप्तड पुगेका आयुषजंग थापाले भने, खप्तडमा भौतिक पूर्वाधारको विकाससँगै दिगो पर्यटन विकासमा ध्यान दिन जरुरी छ। यति महत्वपूर्ण ठाउँमा जथाभावी प्लास्टिक फाल्ने, डस्टबिनको फोहोर व्यवस्थापन नहुनुले राम्रो सन्देश जाँदैन, निकुञ्जले यसमा ध्यान दिनुपर्छ। गत जेठमा सम्पन्न भएको सम्मेलनमा बोल्दै पतञ्जली योगपीठका प्रमुख आचार्यले बालकृष्णले भनेका थिए प्रकृतिको दुर्लभ उपहार हो खप्तड। यही प्रकृतिको दुर्लभ उपहार खप्तडको विकासका लागि चर्चा सुरु भएको लामो समय भइसक्दासमेत उचित व्यवस्थापकीय कमजोरीका कारण खप्तड सुनसान झैं छ। प्राकृतिक, आध्यात्मिक, योग, साहसिक खेल र साँस्कृतिक पर्यटनका लागि खप्तड विशेष केन्द्र बन्न सक्ने प्रचुर आधार हुँदाहुँदै पनि सरकारी बेवास्ताका कारण खप्तड ओझेलमै छ।"
हुम्लाको सर्केगाड गाउँपालिकामा उपाध्यक्ष चयनका लागि मतदान जारी,"हुम्ला : हुम्लाको सर्केगाड गाउँपालिकामा उपाध्यक्ष पदका लागि मतदान सुरू भएको छ। बिहान७ बजेदेखि तोकिएकै समयमा मतदान सुरु भएको मुख्य निर्वाचन अधिकृत शम्भुप्रसाद बरालले बताए। उपाध्यक्षका लागि १२ मतदान स्थल र १३ वटा मतदान केन्द्र तोकिएको छ। यस गाउँपालिकामा ६ हजार ८१० जना मतदाता छन्। उपाध्यक्ष पदका लागि ५ जना राजनीति दलका उम्मेदवार प्रतिस्पर्धामा छन्। नेपाली काँग्रेसबाट सविता बुढा, नेकपा एमालेबाट जाना शाही, नेकपा माओवादी केन्द्र , एकीकत समाजवादी (एस) र नेकपा विप्लवको तर्फबाट साझा उम्मेदवारी देवकी तिमिल्सिना र राष्ट्रिय प्रजातन्त्र पाटीबाट संगिता शाही, राष्ट्रिय स्वतन्त्र पाटीबाट बाचा बुढा उम्मेदवार छन्। त्यस पालिकामा माओवादी केन्द्रबाट निर्वाचित उपाध्यक्ष चन्दसिंह कार्कीको गत भदौ १० सुर्खेतबाट नेपालगन्ज जाने क्रममा निधन भएपछि उपनिर्वाचन गरिएको हो।"
हेटौंडा१२ मा वडाध्यक्ष पदका लागि मतदान जारी,"हेटौंडा : बागमती प्रदेशको राजधानी हेटौंडा स्थित वडा नम्बर १२मा स्थानीय तह उपनिर्वाचन२०८१ अन्तर्गत मतदानको प्रक्रिया सुरु भएको छ । मतदानका निम्ति मतदाताहरू बिहानैबाट उत्साहित भएर लाइनमा बसेका थिए । उक्त स्थानमा आइतवार बिहान ७ बजेबाट मतदानको प्रक्रिया अघि बढेको हो । उक्त वडाको वडाध्यक्ष पदका लागि १२ जना उम्मेदवार रहेका छन् । जसमध्ये ९ जना विभिन्न दलबाट र तीन जना स्वतन्त्ररुपमा उम्मेदवार बनेका छन् । वडाध्यक्षमा एमालेबाट राजेश नगरकोटी, कांग्रेसबाट अर्जुनप्रसाद तिवारी, माओवादी केन्द्रबाट रविकुमार प्रधान, रास्वपाबाट आशावीर बल, राप्रपाबाट प्रेमबहादुर भोलन, जसपाबाट छविलाल वाइबा, मंगोल नेशनल अर्गनाइजेशबाट दीपा लामा, नेमकिपाबाट फूलमाया तितुङ र एकीकृत समाजवादीबाट बलराम बल उम्मेदवार छन् । वडाअध्यक्ष पदका लागि स्वतन्त्रबाट अर्जुन घलान, गिताकुमारी नेवार र छत्रप्रकाश अधिकारी पनि उम्मेदवार बनेका छन् । गत निर्वााानमा उक्त वडाबाट निर्वाचित वडाध्यक्ष ललित घलान जिल्ला समन्वय समितिका प्रमुखमा निर्वाचित भएसँगै रिक्त रहेको स्थानमा निर्वाचन भइरहेको हो । बागमती प्रदेश निर्वाचन कार्यालय प्रमुख हरिप्रसाद ढकालका अनुसार उक्त वडामा कुल ८ हजार ५३ मतदाता रहेका छन् । २०७९ को स्थानीय तहको निर्वाचनको तुलनामा उपनिर्वाचनमा १ हजार ५८८ मतदाता थपिएका छन् । मतदातामध्ये ४ हजार ४ सय २८ जना पुरुष र ३ हजार ६ सय २५ जना महिला रहेका छन् । मतदताका लागि दुई स्थानमा मतदानको व्यवस्था गरिएको छ । प्रतिभा मावि सिक्रेनीमा ५ र विष्णु ज्योति मावि भोर्लेमा ४ वटा गरी कुल ९ वटा मतदान केन्द्र रहेका छन् ।"
मोरङको ग्रामथानमा १६ प्रतिशत मत खस्यो,"विराटनगर : मोरङको ग्रामथान गाउँपालिकामा बिहान १० बजेसम्म १६ प्रतिशत मत खसेको छ । सबै मतदान केन्द्रमा शान्तिपूर्ण रूपमा मतदान जारी छ । मतदाताले लाइनमा बसेर पालैपालो मतदान गरिरहेका छन् । यो समाचार तयार पार्दासम्म ४ हजार २ सय ९ मत खसिसकेको सहायक निर्वाचन अधिकृत रामराज पौडेलले बताए । उनका अनुसार २६ हजार ४४ मतदातामध्ये २ हजार ५ सय २ पुरुष र १ हजार ७ सय ७ जना महिलाले मतदान गरिसकेका छन् । मतदानस्थल र केन्द्रको सुरक्षा व्यवस्था कडा पारिएकाले मतदानका क्रममा कुनै समस्या नरहेको जानकारी पौडेलले दिए । अहिलेसम्म सबैभन्दा बढी मत ग्रामथान५ को तेतरियास्थित देवी माविमा खसेको छ । त्यहाँ ६ सय ८२ मत झरिसकेको हो । मतदानस्थलमध्ये ग्रामथान१ को खुनियाकट्टास्थित बेगन आधारभूत विद्यालयमा २ सय, लखन्तरीस्थित वीरेन्द्र माविमा ५ सय २६, ग्रामथान२ स्थित वडा कार्यालयमा ३ सय ९०, झोराहाटस्थित सरस्वती माविमा ३ सय ४५,ग्रामथान३ को भौसाबाडीस्थित राधाकृष्ण आधारभूत विद्यालयमा २ सय ७२, सिद्राहास्थित वाणी माविमा २ सय ४० मत खसेको छ । त्यस्तै, ग्रामथान४ को लोहासुरस्थित महेन्द्र माविमा २ सय ५६ र मोतीपुरस्थित लोहन्द्रा आधारभूत विद्यालयमा २ सय, ग्रामथान५ को तेतरियास्थित देवी माविमा ६ सय ८२, ग्रामथान६ को रविहाटस्थित पब्लिक माविमा ५ सय ७६,ग्रामथान७ को धोवियारेस्थित गणेश माविमा २ सय ९८ र बनिगास्थित सरस्वती आधारभूत विद्यालयमा २ सय २४ मत खसेको छ । ग्रामथानमा १२ मतदानस्थल र २९ वटा केन्द्र तोकिएको छ । मतदान साँझ ५ बजेसम्म जारी रहने छ । ग्रामथानको अध्यक्ष चयनका लागि उपनिर्वाचनअन्तर्गत मतदान चलिरहेको हो । ७ वटा वडा रहेको ग्रामथानमा जम्मा २६ हजार ४४ मतदाता छन् । ग्रामथानको अध्यक्षमा यसअघि २०७९ मा नेपाली कांग्रेसका जयप्रकाश गच्छदार निर्वाचित भएका थिए । गत असार ३ गते उनको निधन भएपछि अध्यक्ष चयनका लागि आज उपनिर्वाचन भइरहेको हो ।"
कीर्तिपुरमा उत्साहपूर्वक मतदान (तस्बिर),"काठमाडौं: कीर्तिपुर नगरप्रमुखसहित वडा नम्बर १ र ४ मा आज उपनिर्वाचन हुँदैछ। नगरप्रमुखका लागि प्रमुख राजनीतिक दलसहित २० उम्मेदवार उपनिर्वाचनमा भिड्दैछन्। एमालेले संवैधानिक कानुनमा विद्यावारिधि गरेका डा सुरेन्द्र मानन्धर उठाएको छ। कांग्रेसले नगर सभापति कृष्णमान डंगोललाई उम्मेदवार बनाएको छ। माओवादी केन्द्रले शिवनारायण महर्जन र राप्रपाले इन्जिनियर ध्रुव महर्जनलाई उम्मेदवार बनाएका छन्। स्वतन्त्र उम्मेदवारहरु पनि चर्चामा रहेका छन्। कांग्रेसका राजकुमार नकर्मीको निधन भएपछि कीर्तिपुर नगरपालिकामा उपनिर्वाचन भएको हो। आज बिहान ७ बजेबाट मतदान केन्द्रमा मतदाता लाइनबद्ध भएर मतदान गरिरहेका छन्। आज बिहान ७ बजेदेखि साँझ ५ बजेसम्म मतदानको समय निर्धारण गरिएको निर्वाचन आयोगले जनाएको छ। १ मेयर, १ उपमेयर, २ गाउँपालिका अध्यक्ष, ४ गाउँपालिका उपाध्यक्ष र ३३ वडाध्यक्षका लागि चुनाव भइरहेको छ। तस्बिर : अभिशेक महर्जन"
बर्दियामा वडा अध्यक्षका लागि ५ मतदान केन्द्रबाट मतदान जारी,"गुलरिया : लुम्बिनी प्रदेश सांसद कृष्णकुस्मा थारु, जिल्ला समन्वय समिति बर्दियाका प्रमुख सूर्यबहादुर विष्ट र ठाकुरबाबा नगरपालिकाका नगर प्रमुख तिलकराम लम्सालले एउटै वडाबाट मतदान गरेका छन् । बर्दियाको ठाकुरबाबा नगरपालिका वडा नम्बर ४ को वडाध्यक्ष पदको लागि उपनिर्वाचन भइरहेको छ । सांसद थारुले र जिसस प्रमुखले बबई शिसु मन्दिर आधारभूत विद्यालय बर्गदा मतदान केन्द्र र ठाकुरबाबा नगरपालिकाका नगरप्रमुखले कृषि सेवा केन्द्र भवनबाट मतदान गरेको नेपाल पत्रकार महासंघ बर्दियाका प्रवक्ता एवम् उपाध्यक्ष चिरञ्जीवी योगि (भावुक) ले जानकारी दिए । उनका अनुसार दुवै मतदान स्थलमा शान्तिपूर्ण तरिकाबाट बिहानैदेखि मतदान जारी छ। बर्दियामा एउटा मात्र वडाध्यक्ष पदको निर्वाचनको लागि २ वटा मतदान स्थलमा ५ वटा मतदान केन्द्र छन् । जिल्ला निर्वाचन कार्यालय बर्दियाका अनुसार ठाकुरबाबा नगरपालिका वडा नम्बर ४ मा रहेको कृषि सेवा केन्द्र भवन मतदान स्थलका २ वटा मतदान केन्द्रमा १ हजार १३७ मतदाता र बबई शिशु मन्दिर आधारभूत विद्यालय बर्गदा मतदान स्थलको ३ वटा मतदान केन्द्रमा २ हजार ३ सय ७३ गरी कुल ३ हजार ५१० मतदाता रहेका छन् । निर्वाचन सम्पन्न गर्नका लागि प्रत्येक केन्द्रमा १ जना स्वयं सेवकसहित ६ जना कर्मचारी तथा २ वटा मतदान स्थलमा ३९ जना सुरक्षाकर्मी परिचालन भएको जिल्ला निर्वाचन कार्यालय बर्दियाका प्रमुख लालबहादुर मल्लले बताए । बर्दियाको ठाकुरबाबा नगरपालिका वडा नम्बर ४ को रिक्त रहेको वडाध्यक्ष पदको लागि ६ वटा दलले उम्मेदवारी दर्ता गरेका छन् । जिल्ला प्रशासन कार्यालय बर्दियाले आइतबार हुने निर्वाचनको लागि शनिबार राति १२ बजेदेखि आइतबार बेलुकी ७ बजेसम्म मुख्य निर्वाचन अधिकृतको कार्यालयबाट जारी भएको पास बाहेक अन्य सार्वजनिक, नीजि,सरकारी दुई पाङग्रे, तीन पाङग्रे र ४ पाङग्रे सवारी साधन सञ्चालनमा रोक लगाएको छ । निर्वाचनलाई स्वच्छ,निष्पक्ष र प्रभावकारी बनाउन सुरक्षा समितिको निर्णय अनुसार निर्वाचन हुने मार्गहरूमा सवारी आवागमनमा रोक लगाइएको बर्दियाका प्रमुख जिल्ला अधिकारी रुद्रादेवी शर्माले बताइन् । ठाकुरबाबा नगरपालिका वडा नम्बर ४ को तत्कालिन वडाध्यक्ष सूर्यबहादुर विष्ट जिल्ला समन्वय प्रमुख पदमा निर्वाचित भएपछि उक्त पद रिक्त थियो । मतदान लगत्तै बुझाइएका मतपेटिका संकलन भएपश्चात दलहरुको सहमतिमा मतगणना गरिने बताइएको छ । विभिन्न कारणले रिक्त रहेका जिल्ला समन्वय समितिका प्रमुख २, गाउँपालिका अध्यक्ष २, उपाध्यक्ष ४, नगरपालिका प्रमुख र उपप्रमुख ११ तथा वडाध्यक्ष २४ गरी ४१ रिक्त पदमा आज मतदान हुँदैछ । केही पदमा र्निविरोध भएको छ ।"
गाडीको ठक्करबाट सशस्त्र प्रहरीका सई यादवको मृत्यु,सिरहा : सिरहाको सीमावर्ती बरियारपट्टी गाउँपालिका १ कचनारीमा गाडीको ठक्करबाट सशस्त्र प्रहरीका सई लक्ष्मणप्रसाद यादवको मृत्यु भएको छ। ड्युटीमै रहेका बेला आज बिहान करिब ३ बजे नम्बर खुल्न नसकेको चारपाङ्ग्रे गाडीको ठक्करबाट उनको मृत्यु भएको जिल्ला प्रहरी कार्यालय सिरहाका प्रवक्ता डीएसपी वीरेन्द्र पासवानले जानकारी दिए। मृतक यादव बीओपी बरहरीमा कार्यरत थिए । उनका अनुसार सई यादवलाई ठक्कर दिएर गाडी भारततर्फ भागेकाले नम्बर खुल्न सकेको छैन । गाडीको खोजतलास भइरहेको छ । गाडीमा मदिरा लोड थियो कि थिएन अझै खुल्न नसकेको उनको भनाई छ । घटना भएको स्थल दशगजा क्षेत्रदेखि करिब एक किलोमिटर उत्तरतर्फ हो । भारतको विहार राज्मा मदिरा प्रतिबन्ध छ । त्यसैले मधेश प्रदेशको सीमावर्ती क्षेत्रबाट मदिरा बिहार तस्करी हुन्छ । तीव्र गतिमा आएको गाडी सई यादवले रोक्न खोजेपछि उनैलाई ठक्कर दिएर भागेको र उनको घटनास्थलमै मृत्यु भएको प्रहरीले जनाएको छ । यादवको शव पोस्टमार्टमका लागि लहान प्रादेशिक अस्पताल लगिएको छ । घटनापछि सीमा नाकामा सुरक्षा कडाइ गरिएको छ ।
महोत्तरीमा उपनिर्वाचन : १२ बजेसम्म ८१२ मत खस्यो,महोत्तरी : महोत्तरीको रामगोपालपुर नगरपालिकामा २ का वडाअध्यक्ष पदको लागि उपनिर्वाचन भइरहेको छ। बिहान ७ बजेदेखि सुरू भएको मतदानमा मध्यान्ह १२ बजेसम्मा ८१२ मत खसेको निर्वाचन अधिकृत नुतन झाले बताएका छन् । शान्तिपूर्ण तवरले मतदान भइरहेको प्रमुख जिल्ला अधिकारी लालबाबु कवारीले बताएका छन् । यहाँ सुरक्षा व्यस्था चुस्त दुरुस्त रहेको प्रमुख जिल्ला अधिकारी कवारीले जानकारी दिए ।
उपप्रधानमन्त्री प्रकाशमान सिंहले गरे मतदान,"काठमाडौं : उपप्रधानमन्त्री एवं शहरी विकासमन्त्री प्रकाशमान सिंहले मतदान गरेका छन्। काठमाडौं महानगरपालिका१६ मा जारी स्थानीय तह उपनिर्वाचनका लागि उपप्रधानमन्त्री सिंहले मतदान गरेका हुन्। उनले पक्नाजोलस्थित युवक मावि मतदान केन्द्रबाट मतदान गरेका हुन्। वडा नम्बर १६ का वडा अध्यक्ष मुकुन्द रिजालको निधनपछि रिक्त सो स्थानमा उपनिर्वाचन भएको हो। सो वडाको वडाध्यक्ष पदका लागि नेपाली कांग्रेस, नेकपा एमाले, रास्वपा र स्वतन्त्रसहित १८ जना उम्मेदवार चुनावी मैदानमा छन्।"
कञ्चनपुरको भीमदत्त ६ मा ९५७ मत खस्यो,"महेन्द्रनगर : कञ्चनपुरको भीमदत्त नगरपालिका वडा नम्बर ६ मा स्थानीय तह उपनिर्वाचनमा वडाध्यक्षका लागि मतदान जारी छ। मदातान अधिकृतको कार्यालयले बिहान साढे १० बजेसम्म ९५७ मत खसेको जनाएको छ । भीमदत्त नगरपालिका वडा नम्बर ६ को मतदानका लागि स्थानीय शान्ति निकेतन मावि मतदान स्थलमा ६ वटा मतदान केन्द्र राखिएका छन् । बिहान साढे १० बजेसम्म ९५७ जनाले मतदान गरेका छन् । मतदान शान्तिपूर्ण रुपमा भइरहेको छ,'कञ्चनपुरका जिल्ला निर्वाचन अधिकारी उदयराज जोशीले भने । भीमदत्त नगरपालिकाको वडा नम्बर ६को वडाध्यक्षका लागि १२ जना चुनावी मैदानमा छन् ।"
झापाको कनकाई६ मा ३३ प्रतिशत मत खस्यो,"झापा : स्थानीय तहको उपनिर्वाचनअन्तर्गत झापाको कनकाई६ मा वडाध्यक्ष पदको लागि शान्तिपूर्ण मतदान भइरहेको छ। दिउँसो १२ बजेसम्म ६ सय ९४ मत खसेको जिल्ला निर्वाचन अधिकारी तुलसी नेपालले जानकारी दिए। २ हजार ५८ मतदाता रहेको उक्त वडामा अहिलेसम्म ३३ प्रतिशत मत खसेको हो। चम्पापुर माध्यमिक विद्यालयमा रहेको दुई वटा मतदान केन्द्रमध्ये (क) ३३४ र (ख) मा ३६० मत खसेको उनले बताए। अहिलेसम्म मतदान शान्तिपूर्ण रुपमा भइरहेको उनको भनाइ छ। कनकाई नगरपालिका ६ मा एक स्वतन्त्र र ८ राजनीतिक दलसहित ९ जनाको उम्मेदवारी परेको छ। स्वतन्त्र उम्मेदवारतर्फ लक्ष्मीप्रसाद ओली, नेपाली काँग्रेसबाट रानगोपाल ओली, नेकपा एमालेबाट तुलराम बस्नेत, नेकपा माओवादी केन्द्रबाट गणेशबहादुर थापा, जनमत पार्टीबाट सुकलाल राजवंशी, राप्रपाबाट नारायणप्रसाद निरौला, नागरिक उन्मुक्ति पार्टीबाट जमुना राजवंशी, मङ्गोल नेशनल अर्गनाइजेसनबाट पदमबहादुर तामाङ र संघीय लोकतान्त्रिक राष्ट्रिय मञ्चबाट दलबहादुर श्रेष्ठले उम्मेदवारी दिएका छन्। एमालेका तर्फबाट पाँच सय आठ मत प्राप्त गरी वडाध्यक्षमा विजयी दीर्घबहादुर थापाको ६६ वर्षको उमेरमा गत असारमा निधन भएपछि सो वडामा उपनिर्वाचन भइरहेको छ। २०७४ सालमा भएको पहिलो स्थानीय तहको निर्वाचनमा एमालेका उम्मेदवार इन्द्रप्रसाद नेपाललाई फराकिलो मतान्तरले पराजित गर्दै नेपाली काँग्रेसका लक्ष्मीप्रसाद ओली वडाध्यक्षमा विजयी भएका थिए।"
कीर्तिपुरका २० स्थानमा उत्साहपूर्वक मतदान जारी,"काठमाडौं : कीर्तिपुर नगरपालिकाका २० स्थानमा नगरप्रमुख र दुई वडाध्यक्षका लागि उत्साहपूर्वक मतदान जारी छ । मतदान अधिकृत इन्दिरा कार्कीका अनुसार नगरप्रमुख र वडा नं १ र ४ का वडाध्यक्षका लागि जारी मतदानमा नगरप्रमुखमा दलीय र स्वतन्त्र गरी २० उम्मेदवार तथा वडा नं १ मा ९ र वडा नं ४ मा १२ जना उम्मेदवार प्रतिस्पर्धामा छन् । नगरप्रमुख राजकुमार नकर्मी,वडा १ का अध्यक्ष हीरालाल महर्जन र वडा नम्बर ४ का अध्यक्ष श्यामराज अधिकारीको निधनपछि ती रिक्त पदमा आज उपनिर्वाचन हुन लागेको हो।"
जनकपुरमा आजबाट विवाहपञ्चमी महोत्सव सुरु,"धनुषा : जनकपुरधाममा सीताराम विवाहपञ्चमी महोत्सव आजदेखि विधिवत सुरु भएको छ । त्रेता युगमा भगवान् राम र आदर्श नारी सीताबीच विवाह भएको स्मरणमा प्रत्येक वर्ष सप्ताहव्यापी रूपमा विवाहपञ्चमी महोत्सव मनाइन्छ । सीताराम विवाहपञ्चमी महोत्सवको पहिलो दिन आज नगरदर्शन कार्यक्रम छ । दोस्रो दिन सोमबार फूलबारी लीला, तेस्रो दिन मंगलबार धनुष यज्ञ, चौथो दिन बुधबार तीलकोत्सव, पाँचौ दिन मङ्सिर २० गते मटकोर र मङ्सिर २१ गते रामसीता स्वयंवर तथा विवाह कार्यक्रम हुनेछ । महोत्सवको अन्तिम दिन मङ्सिर २ गते रामकलेवा गरी अयोध्याबाट जन्तीको रुपमा आएका साधुसन्तको बिदाई गरेपछि विवाहपञ्चमी महोत्सव विधिवत् समापन हुनेछ । नगरदर्शनका क्रममा भगवान् राम र लक्ष्मणको प्रतीकका रूपमा दुई बालबालिकालाई जानकी मन्दिरको प्राङ्गणमा घुमाइने जानकी मन्दिरका सहमहन्त रामरोशन दास वैष्णवले बताए। त्रेता युगमा भगवान् श्रीराम र जनकनन्दिनी सीताबीच विवाह भएको स्मरणमा प्रत्येक वर्ष जनकपुरधाममा विवाहपञ्चमी महोत्सव मनाउने प्रचलन छ । महोत्सवमा हिन्दूका अतिरिक्त बौद्ध, शिख र इसाईधर्मावलम्बी पनि सामेल हुने गरेका छन् ।"
वडाध्यक्षका लागि मुसिकोट १ मा मतदान जारी,"गुल्मी : आइतबार बिहान ७ बजेदेखि गुल्मीको मुसिकोट नगरपालिका१ मा वडाध्यक्ष पदका लागि मतदान सुरु भएको छ । वडाअध्यक्षका निर्वाचनका लागि ३ वटा मतदान स्थल र ५ वटा मतदान केन्द्र तोकिएको मुख्य निर्वाचनको कार्यालयका सहायक निर्वाचन अधिकृत ऋषिराम घिमिरेले जानकारी दिए । वडामा ४ हजार ५१ जना मतदाता रहेका छन् । वडाअध्यक्षका लागि ८ जना चुनावी प्रतिस्पर्धामा छन् । नेपाल कम्युनिस्ट पार्टी (नेकपा एमाले)बाट दलबहादुर थापा, नेपाली काङ्ग्रेसको तर्फबाट आनन्द श्रेष्ठ, नेपाल कम्युनिस्ट पार्टी (माओवादी केन्द्र)बाट दुर्गाबहादुर बिक उम्मेदवार छन् । त्यस्तै यस उपनिर्वाचनमा देशको चौथो दल राष्ट्रिय स्वतन्त्र पार्टीले पनि वडाध्यक्षमा आफ्नो उम्मेदवार उठाएको छ । रास्वपाबाट विकास थापा प्रतिस्पर्धामा छन् । त्यस्तै राष्ट्रिय प्रजातान्त्र पार्टीले ईश्वरी खाती क्षेत्रीलाई उम्मेदवार बनाएको छ । वडाध्यक्ष पदमा तीन जना स्वतन्त्र उम्मेदवार प्रतिस्पर्धामा छन् । स्वतन्त्रतर्फ कुल बहादुर थापा, पोमानन्द खरेल र योगेन्द्र खनाल रहेका छन् । नेपाली काङ्ग्रेसलाई आफ्नो साख जोगाउन पर्ने छ भने एमाले आफ्नो जीत निकाल्ने डौडमा छ । जिल्लाको एक वडामा मात्रै उपनिर्वाचन हुन लागेकाले यसलाई जिल्लामै महत्त्वका साथ हेरिएको छ । त्यस वडामा नेपाली कांग्रेसबाट वडाअध्यक्ष पदमा निर्वाचित मोहन घिमिरेको २०८० भदौ २ गते निधन भएको थियो । वडाध्यक्षको रिक्त पदमा अहिले उपनिर्वाचन गरिएको हो । निर्वाचन आयोगले मतदानका लागि आज बिहान ७ देखि साँझ ५ बजेसम्मको समय तोकेको छ। निर्वाचन आयोगले सुरक्षाको पूर्ण प्रत्याभूति दिलाउने गरी सुरक्षा व्यवस्था मिलाइएका कारण निर्धक्कसाथ मतदानमा सहभागी हुन मतदातालाई आग्रह गरेको छ। गुल्मीको मुसिकोट नगरपालिका१ मा वडाध्यक्ष पदको लागि आइतबार मतदान भइरहेको छ । बिहानैदेखि मतदानस्थलमा मतदान गर्ने मतदाताको लाइन लागेको छ ।"
बझाङमा शान्तिपूर्ण मतदान जारी : ६६३ मत खस्यो,"बझाङ : सुर्मा गाउँपालिका४ मा वडाध्यक्ष पदका लागि बिहान ७ बजेदेखि उपनिर्वाचन जारी छ। बिहान ११: १५ बजेसम्म ६६३ मत खसिसकेको छ। यहाँ कूल १५५४ मतदाता रहेका छन्। जसमा ११०० सय मत खस्ने अनुमान गरिएको छ। मतदान अहिलेसम्म शान्तिपूर्ण वातावरणमा भइरहेको निर्वाचन कार्यालय बझाङले जनाएको छ । वडा अध्यक्ष पदमा नेपाली कांग्रेसबाट धिरेन्द्र पुजारा,नेकपा एमालेबाट लखिचन्द्र बोहरा र माओवादी केन्द्रबाट पुष्कर बोहराको उम्मेदवार परेको निर्वाचन कार्यालयले जनाएको छ । आजै राति २ बजेभित्र नतिजा आउन सक्ने मुख्य निर्वाचन अधिकृतको कार्यालयले जानकारी दिएको छ । गत निर्वाचनमा विजयी एमालेका सर्जन बोहराको मृत्यु भएपछि रिक्त सो पदमा उपनिर्वाचन हुन लागेको हो । अघिल्लो निर्वाचनमा एमालेका उम्मेदवारले ६ सय २९ मत ल्याएर विजयी भएका थिए भने निकटतम प्रतिस्पर्धी कांग्रेसका उम्मेदवारले ६ सय ४ मत ल्याएका थिए । मतदान सफल बनाउन ९७ जना शशस्त्र प्रहरी र ८६ जना जनपथ प्रहरी गरी १८३ जना सुरक्षाकर्मी खटिएका छन्। उपनिर्वाचनको बाहिरी सुरक्षामा नेपाली सेनाले गस्ती गरिरहेको प्रमुख जिल्ला अधिकारी ओम प्रसाद भट्टराईले बताए ।"
बाजुराको स्वामीकार्तिक खापर गाउँपालिकामा उत्साहपूर्ण मतदान जारी,"बाजुरा : स्वामीकार्तिक खापर गाउँपालिकामा उपाध्यक्ष चयनका लागि उत्सापूर्ण रुपमा मतदान भइरहेको छ । आइतबार बिहान साढे ७ बजेदेखि सुरु भएको मतदान शान्तपूर्ण तरिकाले भइरहेको मुख्य निर्वाचन अधिकृत संजीव पोखरेलले जानकारी दिएका छन् । उपाध्यक्ष चयनका लागि ५ वटा मतदान स्थलमा ९ वटा मतदान केन्द्र तोकिएको पोखरेलले बताए । स्वामीकार्तिक खापर गउँपालिकामा नेकपा एमालेबाट सुलोचना भण्डारी बुढा, नेपाली काँग्रेशबाट पुल्तिसरा शाही, एकीकृत समाजवादीबाट जवा शाही उम्मेदद्वारा छन् । नेकपा माओवादी केन्द्रबाट उम्मेद्वारा दर्ता गराएकी राजुकुमारी विकले नेकपा एमालेका उम्मेद्वार सुलोचना बुढालाई सहयोग गर्ने गरी फिर्ता लिएकी हुन् । ०७९ सालको स्थानीय निर्वाचनमा रुख चिन्हका उम्मेदार नेपाली काँग्रेसबाट मैना जोशीले १ हजार ८ सय १० मत प्राप्त गरी विजयी भएका थिए । उनका प्रतिस्पर्धी सूर्य चिन्हबाट नेकपा एमालेकी सुलोचना बुढाले १ हजार ६ सय ३७ मत प्राप्त गरेकी थिइन्। स्वामीकार्तिक खापर गाउँपालिका वडा नम्वर १ मा १ हजार ७ सय २६, वडा नम्वर २ मा १ हजार ३ सय ३८, वडा नम्वर ३ मा २ हजार ७३ जना रहेका छन् । त्यसै गरी वडा नम्वर ४ मा १ हजार ४ सय १५, वडा नम्वर ५ मा ९ सय ८ जना गरी जम्मा ७ हजार ४ सय ६० जना मतदाता रहेका निर्वाचन कार्यालय बाजुराका जिल्ला निर्वाचन अधिकारी अंगत महत्तले जानकारी दिए।"
नक्कलको चेपुवामा कोहिनूर संस्कृति,"भनिन्छ, कुनै देशलाई खत्तम गर्नु छ भने सबैभन्दा पहिले त्यस देशको संस्कृति निमिट्यान्न पार। आज पश्चिमा तथा शत्तिासम्पन्न राष्ट्रहरू त्यही बहानामा साना तथा कमजोर मुलुकहरूको धर्मसंस्कृतिमाथि धावा बोल्न कम्मर कसेर लागेका देखिन्छन्। तिनीहरू सियो बनेर पस्छन्। फाली बनेर निस्कन्छन्। शून्यको मूल्यमा डा नवराज केसी लेख्छन् मानिस नक्कले प्राणी हो । मानिसले सबैभन्दा धेरै नक्कल गरेर सिक्छ । एकपटक एउटा वैज्ञानिक जोडीले यसै विषयमा मानिसको बच्चा र चिम्पान्जीको बच्चाबीच अनुसन्धान गरे । अनुसन्धानमा यो देखियो कि मानव आमासँग हुर्किएको चिम्पान्जी बच्चाले १० प्रतिशत मात्र मानवीय गुण सिक्न सक्यो । अर्थात् उसको स्वभाव १० प्रतिशत मानिसको जस्तो र ९० प्रतिशत चाहिँ चिम्पान्जीकै जस्तो रह्यो । उता चिम्पान्जीको संगतमा हुर्केको बालकमा भने ९० प्रतिशत गुण चिम्पान्जीको जस्तो र १० प्रतिशत स्वभावमात्र मानिसको जस्तो हुन पुग्यो । केसीले उल्लेखित तथ्यको बलमा मानवमा निहित नक्कल गर्ने क्षमता उल्लेख गर्नुभएको छ । नक्कलको अर्थ अरूको अनुकरण गर्नु या प्रतिलिपि उतार्नु हुनजान्छ । मानिसमा नक्कल गर्ने स्वभाव शिशू उमेरदेखि नै विकसित हुनेगर्छ । बालकले खान, लाउन, बोल्न, हिँड्न, पढ्न, लेख्न अरूबाटै सिक्छ । नक्कल बालकले मात्र नभै ठूला मानिसले पनि गर्छन् । हिन्दी फिल्ममा नक्कलको नाममा मानिस कुन हदसम्म बहुरंगी हुन पुगेको छ भन्नेबारेको गीत छ एउटा मेरा जुत्ता है जापानी । ए पतलुन इङ्गलिस्तानी । सर पे लाल टोपी रुसी। आधुनिक मानवमा विकसित हाइब्रिड प्रवृत्तिको उत्कृष्ट ध्वनी हो यो गीत । नक्कललाई गतिशील बनाउनमा चलचित्रहरूको निकै ठूलो योगदान देखिन्छ । चलचित्र फेसन प्रसारको माध्यम पनि हो । युवकयुवतीहरू फिल्मको प्रभावमा आएर हिरोहिरोइनले झैं बोल्ने, खाने, लाउने प्रयत्न गर्छन् । त्यसो त नक्कल चलचित्र निर्माता कम्पनीहरूले पनि गर्छन् । भारतीय चलचित्र निर्माता कम्पनीहरू हलिउडको नक्कल गर्दै फिल्म बनाउँछन् । नेपाली चलचित्र उद्योगहरू चाहिँ बलिउडको अनुकरण गर्दै फिल्म निर्माण गर्छन् । साठीको दशकमा सुरु भएको हिप्पी संस्कृति नेपाल भित्रिनुमा चलचित्रको ठूलो हात छ । हिप्पी संस्कृति युरोपबाट भारतको बाटो हुँदै नेपालसम्मै आइपुग्यो । भारतीयहरूले पूर्वीय संस्कृतिभित्र हिप्पी संस्कृतिको फ्यूजन गर्दै हरे राम हरे कृष्ण चलचित्र बनाए । जब नेपालीले चलचित्र हेरे, तब फिल्मको प्रभावमा आएर थुप्रै युवाले हिप्पी संस्कृति ग्रहण गरे ! हिप्पीहरू जस्तै गाँजाचरेस आदि नशाको सेवन गर्ने, लामा दाह्रीकपाल राख्ने लगायतका बहुरंगी प्रवृत्तिलाई जीवनपद्धति बनाए । हिप्पी संस्कृतिका अनुगामीहरूले हिन्दूहरूका आराध्यदेव पशुपतिनाथलाई समेत चैनले बस्न दिएनन् । हरे राम हरे कृष्णका हिप्पीहरूले पशुपतिको आगनमा गाँजाको धुवाँ उडाए । दम मारो दम, मिट जाय गम गाउँदै कुण्ठाआवेगहरू पोखे ! मानिसलाई अरूको नक्कल उतार्न पाउँदा औधी आनन्द आउँछ । हाँस्यकलाकारहरूले नेता, मन्त्री, प्रधानमन्त्रीको नक्कल उतार्नु, दलका कार्यकर्ता, शीर्षनेतृत्वको कार्बनकपी बन्न तँछाडमछाड गर्नुपछाडिका कारण पनि त्यही हुन् । नक्कलको राम्रा र नराम्रा दुवै पाटा छन् । मूल कुरा नक्कल केको गरियो भन्ने हो । महान् अग्रज, त्यागीतपस्वीहरूका सद्गुणहरूको नक्कलले व्यक्तिलाई माथि उठाउँछ । सभ्य र सुसंस्कृत बनाउँछ । त्यस विपरीतको पदचिन्ह पछ्याएकाहरूको अनुकरणले मानिसलाई पाताल धसाउँछ । उदाहरणका लागि मानौं, हाम्रा अगाडि दुई मानिस छन्ः एउटा योगी, अर्को भोगी । हामीले योगी वा भोगीमध्ये कुनै एकको नक्कल उतार्नु पर्ने छ । योगीको नक्कल गर्न थोरै गाह्रो र भोगीको प्रतिलिपि बन्न सजिलो हुनसक्छ । किनभने योगीको नक्कल गर्नेले सादगी जीवन बिताउनुपर्ने हुनसक्छ । स्वस्थ भोजन, आहारविहारमा ध्यान दिनुपर्ने हुनसक्छ । आत्म चिन्तनमन्थनमा लाग्नुपर्ने हुनसक्छ । त्यसविपरीत भोगीको प्रतिलिपी बन्न खोज्नेलाई माथि उल्लेखित कुनै कुराको रोकावट रहनेछैन । उसँग सुरासुन्दरी भोगदेखि खानपान, उठबस आदिमा पूर्ण स्वतन्त्रता रहने छ । योगीको नक्कलले माथि उठाउँछ । भोगीको नक्कले खाडलमा खसाउँछ । खानपान, रहनसहन, मेला, चाडपर्वहरू संस्कृतिका नियाल्ने ऐना हुन् । यो देश, काल, परिस्थिति सापेक्ष हुन्छ । कुनै खास भूगोलमा प्रचलित संस्कृति सबै ठाउँमा एकछत्र लागू हुन सक्दैन । समाज संस्कृतिको निर्धारक हो । संस्कृतिभित्र समाज, देशकाल, परिवेश प्रतिविम्बित हुन्छ । भनिन्छ, कुनै देशलाई खत्तम गर्नु छ भने सबैभन्दा पहिले त्यस देशको संस्कृति निमिट्यान्न पार । आज पश्चिमा तथा शक्तिसम्पन्न राष्ट्रहरू त्यही बहानामा साना तथा कमजोर मुलुकहरूको धर्मसंस्कृतिमाथि धावा बोल्न कम्मर कसेर लागेका देखिन्छन् । तिनीहरू सियो बनेर पस्छन् । फाली बनेर निस्कन्छन् । मानिस र पशुबीचको पहिचान सर्वांग नग्न हुने कि लुगा लगाउने भन्नेबाट हुन्छ । पशु त्यस्तो जीव हो जसलाई नांगोपनाको बोध हुँदैन । तर, सभ्य मानिस नांगो भएर रहन सक्दैन । पोशाक ग्रहण मानव सभ्यताको इतिहासमा अग्रगामी रिवाज थियो । परन्तु हामी कोही कसैको नक्कल गर्नेे रहरमा नांगो रूपमा प्रस्तुत हुन किञ्चित हिच्किचाउँदैनौं । हामीमा पश्चिमाहरूको नक्कल गर्ने होड बढ्दो छ । पश्चिमाहरू हरदृष्टिले हामीभन्दा अब्बल हुन्छन् भने मनोग्रन्थी छ हामीमा ! यसलाई हामी नेपालीबाट नेपांग्रेज बन्दै गएको तीतो यथार्थका रूपमा लिन सकिन्छ । त्यसो हुनुमा गोराअंग्रेजहरूको भन्दा बढी दोष हाम्रै छ । उक्ति नै छ थैलीको मुख बाँध्नू । साथीलाई दोष नलगाउनू । गर्नेले ग्रहण नगरिदिए अरूले फैलाउन खोजेको सांस्कृतिक साम्राज्यको माकुरे जालो जेलिने कहाँ ? वर्तमान पुस्तामा पाश्चात्य मुलुकहरूका यावत कुरा राम्रा, हाम्रा सबै नराम्रा भन्ने मानसिकता मौलाउँदै गएको महसुस हुन थालेको छ । वर्तमान नेपालको एकथरी युवा तप्का नारायण गोपाल र विष्णु माझीको नाम लिँदा नाक खुम्च्याउँछ । उनीहरूलाई एरिआना ग्राण्डे, टेलर स्विफ्ट प्यारा लाग्छन् । झ्याप भएर र्याप गाउँदा स्वर्गीय आनन्द महसुस हुन्छ तिनीहरूलाई ! तपाईंमध्ये धेरैले घुँडा टेकेर गर्भिणी श्रीमतीको पेट मुसारेको फोटो फेसबुकमा सगौरव पोष्ट गरेको देखेको हुनुपर्छ । बेबिसावर र भ्यालेन्टाइन डे मनाउँदा तीन बित्ता उफ्रनेहरूलाई भेटेको हुनुपर्छ । हाम्रो जीवन अरूले रचेको इतिहासमा ताली बजाउन होइन । खुद् इतिहास रची अरूको ताली खानका निम्ति हो । बाटो त्योमात्र होइन, जुन पश्चिमाहरूले बनाए । बाटो त्यो पनि हो जुन पूर्वीय अग्रजहरूले देखाए । दुःखका साथ भन्नुपर्छ, हामीले पूर्वीय संस्कृतिभित्रको बहुमूल्य हिराको पहिचान गर्न र त्यसको कदर गर्न सकेनौं ! हिरामध्येको बहुमूल्य हिरा हो, कोहिनूर । पूर्वीय संस्कृतिलाई कोहिनूर हिरासँग तुलना गर्न सकिन्छ । हामीमा आफ्नो संस्कृति ग्रहण गर्दा रत्तिभर हिनताबोध हुनुहुँदैन । कोहिनूर हिराजत्तिकै मूल्यवान् छ, पूर्वीय संस्कृति । कोहिनूर हिराको कथा बडो रोचक छ । कोहिनूर हीराको उत्पत्ति कथा पाँच हजार वर्ष पुरानो मानिन्छ । कोहिनूर हिरा कृष्ण नदीको किनारमा भेटिएको थियो भन्ने भनाइ छ । भनाइ यो पनि छ, जुन मानिसले कोहिनूर हिरा लगाउँछ उसले सम्पूर्ण पृथ्वीमा राज गर्छ । कोहिनूर हिराको महत्व अंग्रेजहरूले बुझेका थिए । त्यसैले उनीहरूले कोहिनूर हीरालाई छलपूर्वक हत्याए र आफ्नो देशमा पुर्याए । कोहिनूर हीरा र पूर्वीय संस्कृतिले झेल्नुपरेको नियति मिल्दाजुल्दा छन् । यतिखेर कोहिनूर हडपेर आफ्नो देशमा पुर्याउने अंग्रेजी साम्राज्यको पतन भइसकेको छ । विश्वको दुईतिहाइ भूगोलमा शासन गर्ने तत्कालीन अंग्रेजी साम्राज्य सीमित भूगोलको अधिपति हुन पुगेको छ । किन्तु नयाँ अवतारका गद्दिनसिन अंग्रेजहरूले आज पनि यो वा त्यो बहानामा साना तथा कमजोर राष्ट्रहरूको कोहिनूर सम्पदामाथि धावा बोल्न छोडेका छैनन् । पूर्वीय संस्कृति प्राचीन ऋषिमहर्षिहरूको ज्ञानको आलोकमा पल्लवित कोहिनूर हिरा समान हो । पूर्वीय संस्कृतिमा त्यस्ता केही विशेषता छन्, जो पाश्चात्य संस्कृतिमा छैनन् । मेलापर्म, ऐचोपैंचो, ज्यूँदाको जन्ती मर्दाको मलामी पूर्वीय संस्कृतिका उम्दा उदाहरण हुन् । अतिथि देवो भवः, अर्थात् पाहुनालाई देवता समान ठान्नु हाम्रो मौलिक संस्कृति हो । हाम्रोमा मानिस रोगले मर्न सक्ला तर खान नपाएर मर्दैन ! यहाँको विकटभन्दा विकट गाउँहरूमा जाने जोकोही भोको रहँदैन । पाहुनालाई मीठोमसिनो ख्वाएर बिदा गर्नु हरेकले धर्म सम्झिन्छ । जुन कुरा पाश्चात्य संस्कृतिमा कल्पनासम्म गर्न सकिँदैन । संस्कृति, जननी, जन्मभूमिपछिको तेस्रो प्यारो चिज हो । यी तीन चिजसँग कुनै पनि किसिमको सौदाबाजी हुन सक्दैन । संस्कृति हाम्रो सान हो । संस्कृति हाम्रो प्राण हो । संस्कृति हाम्रो रगतको कणकणमा छ । हामीले फेर्ने हरसासमा छ । कोहिनूर हिराजस्तै अमूल्य छ, हाम्रो संस्कृति । हामीलाई नक्कल या अनुकरणको नाममा फिरंगी संस्कृति मञ्जुर छैन । कोहिनूर हिरा समानको पूर्वीय संस्कृति अजर रहोस् ! अमर रहोस् ! आउनुहोस्, हामी सबै मिली कोहिनूर संस्कृतिको संरक्षण गरौं ।"
काठमाडौं महानगरपालिका१६ मा वडाध्यक्षका लागि मतदान जारी (तस्बिर),"काठमाडौं : काठमाडौं महानगरपालिका वडा नं१६ मा वडाध्यक्ष पदका लागि मतदान सुरु भएको छ। आज बिहान ७ बजेबाट मतदान केन्द्रमा मतदाता लाइनबद्ध भएर मतदान गरिरहेका छन्। आज बिहान ७ बजेदेखि साँझ ५ बजेसम्म मतदानको समय निर्धारण गरिएको निर्वाचन आयोगले जनाएको छ। काठमाडौं महानगरपालिका  १६ को वडाध्यक्ष पदमा मा कांग्रेस,एमाले, रास्वपालगायत १० स्वतन्त्रसहित १८ जना उम्मेदवार कायम भएको निर्वाचन आयोगले जनाएको छ । सो वडाका लागि कांग्रेसले देवेन्द्र पाठक, एमालेले लक्ष्मीरत्न मानन्धर र राष्ट्रिय स्वतन्त्र पार्टीले रोजिना श्रेष्ठलाई उम्मेदवार बनाएको छ । यसैगरी राप्रपा, नेकपा एकीकृत समाजवादी, राप्रपा नेपाल, जसपाका उम्मेदवार पनि चुनावी मैदानमा छन् । यसअघिका वडाध्यक्ष मुकुन्द रिजालको निधन भएपछि सो वडामा उपनिर्वाचन भएको हो । १ मेयर, १ उपमेयर, २ गाउँपालिका अध्यक्ष, ४ गाउँपालिका उपाध्यक्ष र ३३ वडाध्यक्षका लागि चुनाव हुन लागेको हो। तस्बिरमा हेर्नुहोस् युवक मावि, पक्नाजाेल मतदान केन्द्रका मतदाता"
"बीआरआईमा कांग्रेस र एमालेको साझा दृष्टिकोण तय भयो, अब परियोजना कार्यान्वयन हुन्छ : पोखरेल","काठमाडौं : नेकपा एमालेका महासचिव शंकर पोखरेलले अन्तर्राष्ट्रिय मामिलामा प्रमुख राजनीतिक दलहरूले साझा राष्ट्रिय दृष्टिकोण तयार गर्ने सुखद प्रक्रियाको आरम्भ भएको बताएका छन्। बीआरआईको कार्यान्वयनका सन्दर्भमा नेपाली कांग्रेस र नेकपा (एमाले)ले साझा धारणा बनाउने काम गरेकाले परियोजना कार्यान्वयन हुने दाबी गरेका हुन्। बीआरआईको कार्यान्वयका सन्दर्भमा नेपालका प्रमुख राजनीतिक दलहरु नेपाली कांग्रेस र नेकपा (एमाले)ले साझा धारणा बनाउने काम गरेका छन्। महासचिव पोखरेलले फेसबुकमार्फत भनेका छन्, विगतमा बीआरआईका सन्दर्भमा नेपालले एमओयू हस्ताक्षर गरेपनि सो अन्तर्गतका परियोजनाहरू अघि बढ्न सकेका थिएनन्। अब बीआरआई अन्तर्गतको चिनियाँ सहयोग परिचालनका सन्दर्भमा साझा फ्रेमवर्क तयार भएसँगै परियोजना कार्यान्वयनमा सहजता हुनेछ। प्रधानमन्त्री केपी शर्मा ओलीले बीआरआई सहकार्य फ्रेमवर्क नामको प्रस्ताव राखेर चिनियाँ पक्षसँग लैजाने भएका छन्। दुई दलबीच बीआरआईअन्तर्गतका परियोजनामा ऋण नलिने र अनुदानमा लिने नीतिमा सहमति भएको हो। प्रधानमन्त्रीको आसन्न चीन भ्रमणमा बीआरआईमा सहमतिले सार्थकता पाएसँगै नेपालको विकासमा चिनियाँ सहयोग परिचालनमा तीव्रता आउने पोखरेलको भनाई छ। प्रधानमन्त्रीको आसन्न चीन भ्रमणमा यस सहमतिले सार्थकता पाएसँगै नेपालको विकासमा चिनियाँ सहयोग परिचालनमा तीव्रता आउनेछ। बीआरआईका सन्दर्भमा प्रमुख दलहरूबीचको सहमतिले अन्तर्राष्ट्रिय मामिलामा साझा राष्ट्रिय दृष्टिकोण तयार गर्ने सुखद प्रक्रिया आरम्भ भएको मान्न सकिन्छ। नेपालले सन् २०१७ मा बीआरआईसम्बन्धी समझदारीपत्रमा हस्ताक्षर गरेको थियो। दुई देशबीच लामो समयसम्म सम्झौता नहुँदा नेपालमा बीआरआईअन्तर्गत कुनै परियोजना अगाडि बढ्न सकेका छैनन्। अब भने ओली नेतृत्वको सरकारले चीनमा प्रस्ताव लैजाने तय गरेको छ। बीआरआईसम्बन्धी सम्झौताको दस्ताबेज टुंगो भए सँगै नेपाल पक्षले टोखाखहरे सुरुङमार्ग, हिल्सासिमकोट सडक, किमाथांकाखाँदबारी सडक र पुल, जिलोङकेरुङकाठमाडौं सीमापार रेलमार्ग, काठमाडौंहेटौंडा पोडवे, अमरगढी सिटी हल, जिलोङकेरुङरसुवागढी चिलिमे २२० केभी सीमापार प्रसारण लाइन, काठमाडौं उपत्यका प्रसारण लाइन स्तरोन्नति, मदन भण्डारी विश्वविद्यालय, काठमाडौं साइन्टिफिक सेन्टर एन्ड साइन्स म्युजियम, चीननेपाल औद्योगिक मित्रपार्क र झापा स्पोट्र्स एन्ड एथलेक्टिस कम्प्लेक्स परियोजना छन्। चीनले सहमति जनाए प्रधानमन्त्री चीन पुगेको भोलिपल्टै नयाँ फ्रेमवर्कमा हस्ताक्षर हुने छ।"
"नेपालमा चक्रवात फेनजलको आंशिक प्रभाव, गण्डकी र कर्णाली प्रदेशमा हल्का हिमपात","काठमाडौं : नेपाल पश्चिमी वायुको सामान्य प्रभाव तथा बङ्गालको खाडीमा रहेको चक्रवात फेनजल को आंशिक प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाले आइतबार बिहान जारी मौसम बुलेटिनमा देशको तराई भूभागका केही स्थानहरूमा हुस्सु कुहिरो लागेको र अन्य स्थानमा मौसम सफा रहेको उल्लेख छ। दिउँसो कोशी प्रदेश, मधेश प्रदेश लगायत गण्डकी प्रदेश र कर्णाली प्रदेशका पहाडी भूभागमा आंशिक बदली रही बाँकी भूभागमा मौसम मुख्यतया सफा रहने छ। गण्डकी प्रदेश र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। राती गण्डकी प्रदेश र कर्णाली प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। आगामी २४ घण्टामा हिमपातको सम्भावना रहेको स्थानमा पर्यटन तथा पर्वतारोहणमा आंशिक असर पर्नसक्ने भएकाले सतर्कता अपनाउन अनुरोध गरेको छ। सोमबार कर्णाली प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मंगलबारबाट देशभर मौसम मुख्यतया सफा रहने बुलेटिनमा उल्लेख छ।"
"युवकको बयान : होसमा थिइनँ, महिलाको शव बोक्ने मै हुँ, हत्या गरेको होइन","युवकले कालीमाटीको डिभाइन कम्प्लेक्सको सडक छेउबाट उक्त महिलाको शव बोकेर सडकमै फालेका थिए। सोही आधारमा प्रहरीले शव बोक्ने युवकलाई पक्राउ गरेर नियन्त्रणमा लिएको छ। काठमाडौं : गत मंसिर ७ गते कालीमाटीस्थित संगीत मार्गको सडक छेउमा एक महिला मृत भेटिइन् । कुलेश्वर बस्ने दोलखाकी ४५ वर्षीया जानुका सुर्खेतीको शव सडकमा फालिएको अवस्थामा भेटिएको थियो । एकाबिहानै सडकमा महिलाको शव भेटेपछि स्थानीयले प्रहरीलाई खबर गरे । प्रहरी वृत्त कालीमाटी र उपत्यका अपराध अनुसन्धान कार्यालयको टोलीले घटनाको अनुसन्धान गर्यो । अनुसन्धानको क्रममा उक्त एरियाको सीसीटिभी फुटेज हेर्ने क्रममा सोही दिन रातको ३१७ बजे एक युवकले उनै महिलाको शव बोकिरहेको भेटिएको थियो । जिल्ला प्रहरी परिसर काठमाडौंका प्रवक्ता नवराज अधिकारीका अनुसार सीसीटिभी फुटेज अनुसार ती युवकले कालीमाटीको डिभाइन कम्प्लेक्सको सडक छेउबाट उक्त महिलाको शव बोकेर सडकमै फालेका थिए । सोही आधारमा प्रहरीले लास बोक्ने युवकलाई पक्राउ गरेर नियन्त्रणमा लिएको छ । पक्राउ पर्नेमा बझाङको बित्थडचिर९ का २२ वर्षीय कविन्द्र मल्ल छन् । उनलाई कुलेश्वरबाट पक्राउ गरिएको थियो । उनीविरुद्ध ज्यानसम्बन्धी कसुरमा अनुसन्धान भइरहेको छ । महिलाको शव पोस्टमार्टमका लागि शिक्षण अस्पताल महाराजगन्जमा पठाइएको थियो । प्रहरी वृत्त कालीमाटीका डीएसपी रूपक खड्काका अनुसार सीसीटिभी फुटेजमा ती युवकले महिलालाई कुनै कुटपिट गरेको देखिँदैन । महिलाको शरीरमा चोटपटक पनि छैन । उपत्यका अपराध अनुसन्धान कार्यालयका प्रवक्ता काजीकुमार आचार्यका अनुसार उक्त घटनामा मृत्यु भएकी महिलाको पोस्टमार्टम रिपोर्ट आएको छ । त्रिवि शिक्षण अस्पतालका फरेन्सिक चिकित्सकले गरेको शव परीक्षण रिपोर्टअनुसार लिभरको समस्याका कारण उनको मृत्यु भएको देखिएको छ । पोस्टमार्टम रिपोर्टमा उनको मृत्युको कारणबारे लेखिएको छ, डिजिज अफ द लिभर । हत्या गरेको पुष्टि भएन हत्या आशंकामा पक्राउ परेका बझाङका मल्ल प्रहरी हिरासतमा छन् । पोस्टमार्टम रिपोर्टमा भने ती महिलाको मृत्यु कलेजोको समस्याले कारण भएको भन्ने छ । यही रिपोर्टलाई हेर्ने हो भने पनि कविन्द्रले ती महिलाको हत्या गरेको देखिँदैन । उनको स्वभााविक मृत्यु भएको देखिन्छ । प्रहरी वृत्त कालीमाटीका डीएसपी रूपक खड्काका अनुसार सीसीटिभी फुटेजमा ती युवकले महिलालाई कुनै कुटपिट गरेको देखिँदैन । महिलाको शरीरमा चोटपटक पनि छैन । युवकले बोक्नु अघि ती महिला त्यहीको सडकमा बसिरहेको अवस्थामा सीसीटिभी फुटेजमा देखिन्छ । उनको मृत्यु कहाँ, कसरी भयो भन्ने विषयमा अनुसन्धान भइरहेको डीएसपी खड्काले बताए । खड्का भन्छन्, प्रारम्भिक अनुसन्धानका क्रममा पक्राउ परेका युवकले आफू लागूऔषध अम्मली भएको बताएका छन् । घटना भएको युवकले आफू होसमा नरहेको र किन कसको लास बोकेको भन्ने केही थाहा नभएको बताएका छन् । तर, उनले महिलाको शव बोक्ने आफू नै भएको स्विकार गरेका छन् तर हत्या गरेको विषयमा अस्वीकार गरेका छन् । पक्राउ परेका मल्ल पहिलोपटक पक्राउ परेका भने हैनन् । उनको पृष्ठभूमि आपराधिक प्रवृत्तिको छ । यसअघि १० पटक विभिन्न कसुरमा हिरासत बसिसकेका छन् । उपत्यका अपराध अनुसन्धान कार्यालयका प्रवक्ता काजीकुमार आचार्यका अनुसार महिलाको हत्या आरोपमा संलग्न मल्ल १० पटक पक्राउ परिसकेका छन् । २०७७ चैतमा प्रहरी वृत्त जनसेवाले उनीविरुद्ध अभद्र व्यवहार मुद्दा चलाएको थियो । २०७८ वैशाख र भदौमा प्रहरी वृत्त कालीमाटीमा, २०७९ वैशाखमा बझाङमा, २०७९ असारमा कालीमाटीमा र २०८० जेठमा उनी सिंहदरबार वृत्तमा थुनामा परेका थिए । २०८१ कात्तिकमा उनलाई चोरी तथा डाँका मुद्दामा प्रहरी वृत्त कालीमाटीले नै पक्राउ गरेर अनुसन्धान गरेको थियो । २०८१ वैशाख र भदौमा उनी अभद्र व्यवहारसम्बन्धी कसुरमा पक्राउ परेका थिए । आरोपित मल्लविरुद्ध कसरी बढ्छ अनुसन्धान ? उपत्यका अपराध अनुसन्धान कार्यालयका प्रवक्ता आचार्यले घटनाको अनुसन्धान पूरा नभएकाले यही नै निर्णय हुन्छ भनेर कन्फर्म गर्न नसकिने जानकारी दिए । उनी भन्छन्, हत्या आरोपमा पक्राउ परेका उनीविरुद्ध अन्य कसुर पनि आकर्षित हुन सक्छन् । पोस्टमार्टम रिपोर्ट र आरोप नमिलेको अवस्थामा उनीविरुद्ध मृतक महिलाको लास गलत नियतले ओसारपसार गरेको कसुरमा पनि अनुसन्धान हुन सक्छ । पोस्टमार्टम रिपोर्ट नमिल्नासाथ उनी छुटिहाल्ने भन्ने हुँदैन । प्रहरी प्रतिवेदनमा आरोपितले हत्या गरेको भन्ने प्रमाण पुष्टि भएन भनेर पनि लेख्न सकिन्छ । अनुसन्धान सकिएपछि मिसिल अदालतमा दर्ता गरिन्छ । अदालतको आदेशअनुसार नै निर्दोष सावित हुने वा थुनामै रहने निर्क्योल हुन्छ ।"
विदेशी खेलाडीको खेल्ने शैली हामीले सिक्नुपर्छ,"काठमाडौं : एनपीएल फ्रेन्चाइज टोली जनकपुर बोल्ट्सका कप्तान अनिलकुमार साहले नेपाली खेलाडीले विदेशी खेलाडीको खेल्ने शैली सिक्नुपर्ने बताएका छन्। शनिबार भएको उद्घाटन खेलमा विराटनगर किङ्सलाई पराजित गरेपछि कप्तान साहले सो कुरा बताएका हुन्। पिच बलरलाई सहयोग गर्ने खालको थियो। कसैले पनि राम्रोसँग ब्याटिङ गर्न सकेका थिएनन्। तर, दुवै टोलीका नेपालीभन्दा विदेशी खेलाडीले उत्कृष्ट खेल खेले। क्रिजमा जति टिक्न सक्यो त्यति नै रन बन्छ भन्ने कुरा उनीहरूले प्रमाणित गरिदिए, उनले भने, हाम्रा खेलाडी पनि अनुभवी छन्। तर, दबाबमा पनि कसरी खेल्ने भनेर हामीले विदेशी खेलाडीबाट सिक्नु पर्छ। उनले विराटनगर किङ्सका अनुभवी खेलाडी मार्टिन गप्टिललाई पनि सुरुमा ब्याटिङ गर्न गाह्रो भएको बताउँदै उनले पिचको अवस्था बुझेर खेलेकै कारण लामो समय क्रिजमा टिकेको बताए। मार्टिन गप्टिललाई पनि सुरुमा ब्याटिङ गर्न अप्ठयारो भइरहेको थियो। उनले संयमित भएर खेले। पिचको अवस्था बारे थाहा पाए र त्यसपछि मात्रै रन बनाउन थाले, साहले भने, हाम्रा खेलाडीले यो कुरालाई ध्यान दिनैै सकेनन्। कप्तान साहले विराटनगरबाट खोसेको दुई अंक टोलीका लागि महत्वपूर्ण भएको बताए। हामीले योजना अनुसार नै खेल्यौं। हाम्रो योजना नै दुई अंक जोड्ने थियो। त्यसमा सफल भयौं, उनले भने ।"
मोरङको ग्रामथान गाउँपालिकाका सबै केन्द्रमा मतदान जारी,"विराटनगर : स्थानीय तह उपनिर्वाचन अन्तर्गत मोरङको ग्रामथान गाउँपालिकाका सबै मतदान केन्द्रमा मतदान सुरु भएको छ। ग्रामथानको अध्यक्ष चयनका लागि उपनिर्वाचन भएको हो। सहायक निर्वाचन अधिकृत रामराज पौडेलका अनुसार सबै केन्द्रमा मतदान सुरु भइसकेको छ। मतदानका लागि मतदाता लाइनमा बसिसकेका छन्। यो समाचार तयार पार्दासम्म प्रत्येक केन्द्रमा १०१२ वटाभन्दा बढी मत खसिसकेको छ। दलका प्रतिनिधि बुथमा बसिसक्नु भएको छ। मतदान अधिकृतले मतपत्रमा हस्ताक्षर गरिरहनु भएको छ। सबै केन्द्रमा मतदान सुरु भइसक्यो। धमाधम मत खस्दैछ, पौडेलले भने। उनी अहिले ग्रामथान५ को देवी मावि मतदानस्थलमा छन्। पौडेलका अनुसार सबैभन्दा पहिले ग्रामथान१ को खुनियाकट्टास्थित बेगन आधारभूत विद्यालय मतदान केन्द्रमा मतदान सुरु भएको हो। ७ वटा वडा रहेको ग्रामथानमा २६ हजार ४४ मतदाता छन्। १२ वटा मतदानस्थल र २९ वटा मतदान केन्द्र तोकिएको छ। निर्वाचन आयोगले मतदानका लागि आज बिहान ७ देखि साँझ ५ बजेसम्मको समय तोकेको छ। निर्वाचन आयोगले सुरक्षाको पूर्ण प्रत्याभूति दिलाउने गरी सुरक्षा व्यवस्था मिलाइएका कारण निर्धक्कसाथ मतदानमा सहभागी हुन मतदातालाई आग्रह गरेको छ। निर्वाचनका लागि ३ घेराको सुरक्षा व्यवस्था मिलाइएको छ। निर्वाचनको भित्रि एवं पहिलो घेरामा नेपाल प्रहरी रहने छ। बीच वा दोस्रो घेरामा सशस्त्र प्रहरी र अन्तिम अर्थात तेस्रो घेरामा नेपाली सेनाले सुरक्षा प्रदान गर्ने गृह मन्त्रालयले जनाएको छ। गर्भवती, अपांगता भएका व्यक्ति, ज्येष्ठ नागरिक, बिरामी, किरियापुत्री, सुत्केरी तथा अन्य (लैंगिक तथा यौनिक अल्पसंख्यक) मतदातालाई प्राथमिकताका आधारमा मतदान गर्ने व्यवस्था मिलाइएको छ। मतदाता नामावलीमा नाम समावेश भएका मतदाताले आयोगबाट जारी भएका मतदाता परिचयपत्र, नेपाली नागरिकताको प्रमाणपत्र, राष्ट्रिय परिचयपत्र, राहदानी, स्थायी लेखा परिचयपत्र वा सवारी चालक अनुमति पत्र (लाइसेन्स)को सक्कल प्रमाणका आधारमा मतदान गर्न पाउने छन्। ग्रामथानको अध्यक्षमा यसअघि २०७९ मा नेपाली कांग्रेसका जयप्रकाश गच्छदार निर्वाचित भएका थिए। गत असार ३ गते उनको निधन भएको थियो। ग्रामथानको अध्यक्षमा एमालेबाट तुलसीराम विश्वास, कांग्रेसबाट बलराम सरदार, माओवादी केन्द्रबाट नमोनारायण माझी, रास्वपाबाट नवीनकुमार विश्वास, राप्रपाबाट दिनेशकुमार थन्दार (दिवेश), अशोक राई नेतृत्वको जसपाबाट धर्मेन्द्रकुमार चौधरी उम्मेदवार छन्। त्यस्तै, नागरिक उन्मुक्ति पार्टीबाट बुद्धिचन विश्वास, एकीकृत समाजवादी पार्टीबाट दिलबहादुर विश्वकर्मा, उपेन्द्र यादव नेतृत्वको जसपा नेपालबाट सुरेशकुमार राजवंशी, समावेशी समाजवादी पार्टी नेपालबाट बोधनारायण माझी, नेमकिपाबाट पर्शुराम विश्वास थारु, मंगोल नेशनल अर्गनाइजेसनबाट भरत राई, बाबुराम भट्टराई नेतृत्वको नेपाल समाजवादी पार्टीबाट रामकुमार चौधरी, जनमत पार्टीबाट विनोदकुमार माझी, कमल थापा नेतृत्वको राप्रपा नेपालबाट राजु मुसहर र नमनारायण चौधरी स्वतन्त्र उम्मेदवार छन्।"
"फेंगल आँधी तमिलनाडुपुडुचेरीमा, रेड अलर्ट जारी","नयाँ दिल्ली : चक्रवाती आँधी फेंगल तमिलनाडु र पुडुचेरीको तटमा पुगेको छ । भारतीय मौसम विज्ञान विभाग (आईएमडी)का अनुसार आँधी शनिबार राति भारतीय समय १०:३० देखि ११:३० बजेको बीचमा यी तटहरूमा पुगेको हो। आईएमडीका अनुसार यस अवधिमा हावाको गति ७० देखि ८० किलोमिटर प्रतिघण्टादेखि ९० किलोमिटर प्रतिघण्टासम्म हुन सक्छ। फेङ्गल आँधी बिस्तारै पश्चिम र दक्षिण पश्चिम दिशातर्फ सर्ने मौसम पूर्वानुमान महाशाखाले जनाएको छ । अबको केही घण्टामा आँधी क्रमशः कमजोर हुँदै जाने मौसम पूर्वानुमान महाशाखाले जनाएको छ । मौसम विभागको पछिल्लो अपडेट अनुसार, चक्रवाती तूफान फेंगल उत्तरी तटीय तमिलनाडु र पुडुचेरीमा दिउँसो १२:३० बजेसम्म रहेको जनाइएको छ। यस अवधिमा हावाको गति ६५७५ किलोमिटर प्रतिघण्टादेखि ८५ किलोमिटर प्रतिघण्टासम्म रहेको थियो। चेन्नई र कराइकलमा डप्लर मौसम रडार मार्फत आँधीको निगरानी भइरहेको छ। फेंगलका कारण शनिबार चेन्नईमा ११४ सेमी र पुडुचेरीमा ३९ सेन्टिमिटर वर्षा भएको थियो। शनिबार, चेन्नईसहित धेरै क्षेत्रमा भारी वर्षा र पानी जमेको थियो। तमिलनाडु सरकारले स्कुल र कलेजमा बिदा दिनुका साथै माछा मार्नेहरूलाई समुद्रमा नजान आदेश दिएको छ । तमिलनाडु र पुडुचेरीमा प्रशासन उच्च सतर्कतामा छ र शैक्षिक संस्थाहरूलाई कुनै पनि प्रकारको परीक्षा वा विशेष कक्षाहरू सञ्चालन नगर्न भनिएको छ। फेंगलका कारण तमिलनाडुका धेरै ठाउँमा भारी वर्षाको रेड अलर्ट जारी गरिएको छ। भारी वर्षाका कारण धेरै उडान रद्द गर्नुपरेको छ । बीबीसी"
रुकुमपूर्वको पुथाउत्तरगंगा गाउँपालिकामा मतदान जारी,रुकुम पूर्व : रुकुमपूर्वको पुथाउत्तरगंगा गाउँपालिकाको उपनिर्वाचनमा मतदान जारी छ । नेकपा माओवादी केन्द्रकी गाउँपालिका उपाध्यक्ष पदका उम्मेदवार नरपुरा बुढा पुनले मतदान गरेपछि सुरु भएको हो । बिहान ७ बजेर २५ मिनेटमा नरपुरा बुढा पुनले वडा नम्बर १२ को पर्वत मावि कोलबाट मतदान गरेकी हुन्। त्यस्तै एमाले र काँग्रेसका संयुक्त उम्मेदवार केशकुमारी तुलाचनले पनि वडा नम्बर ९ को खाराबाङबाट ७ बजेर ४१ मिनेटमा मतदान गरेकी छिन् । पुथाउत्तरगंगा गाउँपालिकामा ११ हजार १ सय ८० मतदाता रहेका छन् । यस गाउँपालिकामा २२ वटा मतदान केन्द्र रहेको छ ।
प्रधानमन्त्री ओलीले बीआरआई सहकार्य फ्रेमवर्क को प्रस्ताव लैजाने,"काठमाडौं : सत्तासीन कांग्रेस र एमालेले चीनको बीआरआईसम्बन्धी (विस्तृत परियोजना) मा तत्काल हस्ताक्षर नगरी पुरानै योजनामा अनुदानका लागि आग्रह गर्ने सहमति गरेका छन। दुई दलको कार्यदलले शनिबार प्रधानमन्त्री केपी ओलीलाई ब्रिफिङ गर्दै बीआरआई कार्यान्वयनको मोडेलमा सहमति जनाएको हो। यद्यपि, कार्यदलको सहमतिलाई सरकारले औपचारिकता दिन बाँकी छ। चीनले प्रधानमन्त्री ओलीको भ्रमण क्रममा बीआरआईसम्बन्धी २५ पानाको विस्तृत परियोजनामा हस्ताक्षरका लागि आग्रह गरेको थियो। तर, कार्यदलले त्यस्तो सहमति गर्दा अनावश्यक भय, शंका र राजनीतिक चलखेल हुने भन्दै तत्काल त्यसमा सहमति नजाउने निर्णय गरेको थियो। कार्यदलका तर्फबाट कांग्रेस महामन्त्री गगन थापाले शनिबार प्रधानमन्त्री ओली र कांग्रेस सभापति देउवालाई प्रधानमन्त्री निवास बालुवाटारमा ब्रिफिङ गरेका थिए। चीनका तर्फबाट बीआरआई सम्बन्धित २५ पेज जतिको कम्प्रोहेन्सिङ एग्रिमेन्ट (विस्तृत कार्ययोजना) मा हस्ताक्षरका लागि पठाइएको थियो, स्रोतले भन्यो,बीआरआईमा गर्ने काम थोरै, हल्ला बढी हुने गरी नजाऔं भनेर भनेका छौं। त्यसमा प्रधानमन्त्री ओली र कांग्रेस सभापति देउवा दुवै जना सहमत हुनुहुन्छ। कांग्रेस र एमालेले बीआरआईमा ऋण नलिने, बरु अनुदानका लागि चीनसँग आग्रह गर्ने निर्णय यसअघि नै गरिसकेका छन्। चीनसँग भएका सहमति कार्यान्वयन गर्दै जाने र भविष्यका लागि योजनाका लागि समझदारी गर्दै जानेमा सत्तासीन दुवै दल सहमत भएका छौं, स्रोतले भन्यो। प्रधानमन्त्री ओली सोमबार चीन जाँदै छन्। नेपालले सन् २०१७ मा बीआरआईसम्बन्धी समझदारीपत्रमा हस्ताक्षर गरेको थियो। चीनले सन् २०२० देखि बीआरआई अघि बढाउन कार्यान्वयन सम्झौता गर्नुपर्ने एकतर्फी दबाब दिइरहेको थियो। दुई देशबीच लामो समयसम्म सम्झौता नहुँदा नेपालमा बीआरआईअन्तर्गत कुनै परियोजना अगाडि बढ्न सकेका छैनन्। अब भने सरकारले एउटा साझा धारणा बनाएर चीनलाई प्रस्ताव लैजाने तय गरेको छ। उपप्रधान एवं सहरी विकासमन्त्री प्रकाशमान सिंहले बीआरआईको विषयमा सत्तासीन दलबीच कुनै समस्या नरहेको र साझा सहकार्य फ्रेमवर्क बनाइएको बताए। उनले भने, अहिले देशको अर्थतन्त्रले थप ऋण धान्न सक्दैन। त्यसैले कांग्रेस अहिले अनुदानकै पक्षमा छ। कुनै योजनामा ऋण लिएर काम गर्दा तिर्न सक्ने अवस्थामा ऋण लिन सकिने भएपनि अहिले नै ऋण लिइहाल्ने अवस्था छैन। बीआरआईमा सहमति नजुटेरै सरकार ढल्छ भनेर अफवाह फैलाइए पनि त्यसमा कुनै सत्यतासमेत नरहेको दाबी गरे। कांग्रेस सभापति शेरबहादुर देउवा बोलीमा इमानदार हुनुहुन्छ भन्ने कुरा सबैलाई थाहा छ, उपप्रधानमन्त्री सिंहले भने, प्रधानमन्त्रीजीले सहमतिअनुसार हस्तान्तरण हुने बताइरहनुभएको छ। सरकारमा समस्या छैन। प्रधानमन्त्री ओलीले कांग्रेस र चिनियाँ पक्षसँग समानान्तर छलफल गरेर साझा धारणा बनाएकाले सम्झौतामा हस्ताक्षर हुने भएको सरकारकै एक मन्त्रीले बताए। प्रधानमन्त्री ओेलीले बीआरआई सहकार्य फ्रेमवर्क नामको प्रस्ताव राखेर चिनियाँ पक्षसँग लैजाने छन्। दुई दलबीच बीआरआई अन्तर्गतका परियोजनामा ऋण नलिने नीतिमा सहमति भएको हो। यसमा दुवै दलको सहमति भएको बालुवाटारमा शनिबार भएको शीर्ष नेताबीचको बैठकपछि एक मन्त्रीले भने, बालुवाटारमा भएको बैठकमा प्रधानमन्त्री ओली र कांग्रेस सभापति शेरबहादुर देउवा पनि उपस्थित हुनुहुन्थ्यो। जुन कार्यदल बनेको थियो उहाँहरूको तर्फबाट बीआरआईबारे भएको समझदारीका बारेमा जानकारी गराउने काम भयो। उक्त विषयमा दुवै नेताको समर्थन थियो। शनिबारको बैठकमा प्रधानमन्त्री ओली, कांग्रेस सभापति देउवा, महामन्त्री गगन थापा, गृहमन्त्री रमेश लेखक, एमालेका उपमहासचिवसमेत रहेका प्रधानमन्त्रीका मुख्य सल्लाहकार विष्णु रिमाल सहभागी थिए। बीआरआईसम्बन्धी सम्झौताको दस्ताबेज टुंगो भए सँगै नेपाल पक्षले टोखाखहरे सुरुङमार्ग, हिल्सासिमकोट सडक, किमाथांकाखाँदबारी सडक र पुल, जिलोङकेरुङकाठमाडौं सीमापार रेलमार्ग, काठमाडौंहेटौंडा पोडवे, अमरगढी सिटी हल, जिलोङकेरुङरसुवागढी चिलिमे २२० केभी सीमापार प्रसारण लाइन, काठमाडौं उपत्यका प्रसारण लाइन स्तरोन्नति, मदन भण्डारी विश्वविद्यालय, काठमाडौं साइन्टिफिक सेन्टर एन्ड साइन्स म्युजियम, चीननेपाल औद्योगिक मित्रपार्क र झापा स्पोट्र्स एन्ड एथलेक्टिस कम्प्लेक्स परियोजना छन्। चीनले सहमति जनाए प्रधानमन्त्री चीन पुगेको भोलिपल्टै नयाँ फ्रेमवर्कमा हस्ताक्षर हुने छ। प्रधानमन्त्री ओलीले चीन भ्रमणका क्रममा चीनका राष्ट्रपति सी चिनफिङसँग बेइजिङमा शिष्टाचार भेट गर्ने कार्यक्रम छ भने आफ्ना चिनियाँ समकक्षी लीसँग प्रतिनिधिमण्डलस्तरीय भेट वार्ता गर्ने छन्। उनले चीनको राष्ट्रिय जनकांग्रेसका स्थायी समितिका अध्यक्ष झाओ लेजीसँग पनि भेटवार्ता गर्ने कार्यक्रम छ। यस्तै प्रधानमन्त्री ओलीले पेकिङ विश्वविद्यालयमा आयोजना हुने कार्यक्रमलाई सम्बोधन गर्ने कार्यक्रम पनि तय भएको छ। बेइजिङस्थित नेपाली राजदूतावास चाइना काउन्सिल फर द प्रमोसन अफ इन्टरनेसनल ट्रेड र नेपाल उद्योग वाणिज्य महासंघको संयुक्त आयोजनामा हुने नेपालचीन व्यापार मञ्चलाई सम्बोधन गर्ने कार्यक्रम पनि बनेको छ।"
क्रिकेट महाकुम्भ,"सरकारले खेलकुदमा लगानी बढाउने हो भने क्रिकेटबाट नेपालले अन्तर्राष्ट्रिय उपलब्धि हासिल गर्न सक्छ। खेलकुद मनोरञ्जन होइन, यसले नेपाली युवालाई जोड्छ। नेपाल क्रिकेट संघ (क्यान)को आफ्नै आयोजनामा शनिबारदेखि नेपाल प्रिमियर लिग (एनपीएल) सुरु भएको छ। क्रिकेटका हिसाबले मात्रै नभई नेपाली खेलकुद जगत्का लागि शनिबार विशेष दिन हो। नेपाली क्रिकेट खेलाडीको मात्रै नभई यसले देशको एउटा सपनालाई आकार दिएको छ र साकार पारेको छ। विदेशी ४० खेलाडीको सहभागिताले नेपाली खेलाडीलाई हौस्याएको छ। यसपालि नेपालीले विदेशी प्रसिद्ध र उत्कृष्ट खेलाडीहरूसँग खेल्न त पाएका छन्, सँगसँगै अन्तर्राष्ट्रिय लिगहरूको दैलो पनि नेपालीका लागि उघ्रने सम्भावना एनपीएलले दिएको छ। नेपाली क्रिकेटलाई आर्थिक रूपमा बलियो त यो प्रतियोगिताले बनाउँछ नै, अन्तर्राष्ट्रिय स्तरमै प्रसिद्धि कमाउने मौका पनि दिएको छ। झन् क्यानले स्टार स्पोर्टमार्फत यो प्रतियोगिता विश्वभरका क्रिकेटमाझ पुर्याएर नेपाली क्रिकेटलाई अन्तर्राष्ट्रियकरण गरेको छ। भारतमा आईपीएलकै कारण त्यहाँको क्रिकेटको उचाइ अग्लिएको छ। एनपीएलमार्फत नेपाली क्रिकेटले अझै फड्को मार्ने विश्वास गर्न सकिन्छ। खेलकुद जगत्को ऐतिहासिक महोत्सव अर्थात् महाकुम्भले क्रिकेटमा नयाँ युगको सुरुआत गर्ने विश्वास गर्न सकिन्छ। जसरी नेपाली क्रिकेट खेलाडीले आफूलाई निखार्दै विश्व मञ्चसम्म पनि आफूलाई पुर्याएका छन्, अब त्यहाँ अझै अब्बल प्रदर्शन गर्ने प्रेरणा एनपीएलको आयोजनाले उनीहरूलाई दिएको छ। बागमतीका २ र अरू सबै प्रत्येकका एकएक गरी ८ फ्रेन्चाइज क्लबले भिœयाएका ४० विदेशी खेलाडीकै कारण एनपीएल विदेशी नजरमा समेत पर्न सफल भएको छ। त्यसबाट नेपाली खेलकुद जगत् त विश्वमाझ परिचित हुने नै छ, सँगसँगै नेपाली पर्यटन क्षेत्रलाई पनि यो प्रतियोगिताले प्रत्यक्ष, अप्रत्यक्ष धेरै सकारात्मक प्रभाव पार्ने छ। सरकारले वर्ष दिनभित्र कीर्तिपुर क्रिकेट मैदानलाई आधुनिक स्तरको क्रिकेट रंगशाला बनाउने घोषणा गरिसकेको छ। अहिल्यै पनि केही सुधार त्यहाँ भइसकेका छन्। राजनीतिक नेतृत्वले पनि खेल र खेलकुद जगतको महत्व बुझिदिँदा खेलाडीलाई थप हौसला हुने नै भयो। एनपीएलको आयोजनाले सरकारलाई क्रिकेटका थप पूर्वाधार विकासमा अझै दबाब परेको छ। त्यसैअनुसार सरकारले खेलकुदमा लगानी बढाउने हो भने क्रिकेटबाट नेपालले अन्तर्राष्ट्रिय उपलब्धि हासिल गर्न सक्छ। खेलकुद मनोरञ्जन होइन, यसले नेपाली युवालाई जोड्छ। अझ समग्र नेपालीलाई जोड्छ भन्ने मर्म राजनीतिक नेतृत्वले बुझ्न जरुरी छ।"
पदयात्राका क्रममा दिल्लीका पूर्व मुख्यमन्त्री अरविन्द केजरीवालमाथि तरल पदार्थ प्रहार,"नयाँदिल्ली : दिल्लीका पूर्व मुख्यमन्त्री अरविन्द केजरीवालमाथि शनिबार अपरिचित व्यक्तिले तरल पदार्थ प्रहार गरेको छ । दिल्ली पुलिसले तरल फ्याक्ने व्यक्तिलाई हिरासतमा लिएको छ। अरविन्द केजरीवाल शनिबार साँझ दिल्लीको ग्रेटर कैलाश क्षेत्रमा पदयात्रा गरिरहेका थिए। त्यसपछि अचानक भीडबाट कसैले उनीमाथि तरल पदार्थ फाले। आम आदमी पार्टीका नेता तथा दिल्ली सरकारका मन्त्री सौरभ भारद्वाजले यस घटनाको लागि भाजपालाई दोष दिएका छन्। उनले भने, 'भाजपा नेताहरूले हरेक राज्यमा लगातार र्याली र मार्च गर्छन् र उनीहरूमाथि कहिल्यै आक्रमण हुँदैन। अरविन्द केजरीवालमाथि लगातार आक्रमण भइरहेको छ।' सौरभ भारद्वाजले दावी गरे, नांगलोईमा केजरीवालमाथि हमला भएको थियो, छतरपुरमा पनि हमला गर्ने प्रयास भएको थियो ।' प्रहरी स्रोतका अनुसार केजरीवाल आफ्ना समर्थकहरूसँग मालवीय नगर क्षेत्रमा घुमिरहेका बेला यो घटना भएको हो। प्रहरीले आरोपितलाई हिरासतमा लिएर सोधपुछ भइरहेको पनि बताए । अभियुक्तको नाम अशोक झा हो । अशोकको हातमा गिलास थियो। त्यसकै माध्यमबाट उनले केजरीवालमाथि पानी फाल्ने प्रयास गरे ।"
आज छैन एनपीएलका खेल,"काठमाडौं : नेपाल प्रिमियर लिग (एनपीएल) को पहिलो संस्करण शनिबारबाट सुरु भएको छ।शनिबार भएको उद्घाटन खेलमा विराटनगर किङ्स र जनकपुर बोल्ट्सले प्रतिस्पर्धा गरेका थिए।आइतबार भने एनपीएलका कुनै पनि खेल नहुने भएको छ। आइतबार देशभर स्थानीय निकायको उपनिर्वाचन हुँदै छ।सो दिन कीर्तिपुर नगरपालिकामा पनि उपनिर्वाचन हुँदै छ।उपनिर्वाचनमा कीर्तिपुरमा दुई वडा अध्यक्षसहित मेयर पदको पनि निर्वाचन हुँदै छ।कीर्तिपुर नगरपालिकामा नगर प्रमुखसँगै वडा नम्बर १ र वडा नम्बर ४ को अध्यक्षका लागि आइतबार निर्वाचन हुँदै छ । उपनिर्वाचनमा आचारसंहिता लागू हुने र सो दिन सवारी साधन सञ्चालनसँगै अन्य गतिविधि गर्न नपाइने भएकाले मंसिर १६ मा एनपीएलका खेल नहुने क्यानका सचिव पारस खड्काले बताए।उपनिर्वाचनमा आचारसंहिता लागेको हुन्छ।अझ कीर्तिपुरमै उपनिर्वाचन हुँदै छ।त्यसैले सो दिन एनपीएलका कुनै पनि खेल हुँदैन, सचिव खड्काले भने । आइतबार कुनै पनि खेल नभए पनि सोमबारबाट भने लिग चरणमा दुई खेल हुँदै छ।पहिलो खेलमा काठमाडौं गोर्खाज र चितवन राइनोज आमनेसामने हुँदा दोस्रो खेलमा जनकपुर बोल्ट्स र कर्णाली याक्सले प्रतिस्पर्धा गर्ने छन्।शनिबार भएको उद्घाटन खेलमा जनकपुर बोल्ट्सले विराटनगर किङ्सलाई आठ विकेटले पराजित गरेको थियो ।"
"४१ स्थानमा आज उपनिर्वाचन, मतदातालाई यातायातको सुविधा","काठमाडौं : स्थानीय तहमा रिक्त ४१ स्थानका लागि आइतबार उपनिर्वाचन हुँदै छ। बिहान ७ बजेदेखि साँझ ५ बजेसम्म मतदानको समय निर्धारण गरिएको निर्वाचन आयोगले जनाएको छ। १ मेयर, १ उपमेयर, २ गाउँपालिका अध्यक्ष, ४ गाउँपालिका उपाध्यक्ष र ३३ वडाध्यक्षका लागि चुनाव हुन लागेको हो। निर्वाचन आयोगले सम्पूर्ण तयारी भएको भन्दै निर्धक्क मतदान गर्न आग्रह गरेको छ। आयोगले मतदाता नामावलीमा नाम भएका मतदातालाई तोकिएको मतदान केन्द्रमा मतदान गर्न आह्वान गरेको छ। आफ्नो नाम समावेश भएको मतदान केन्द्रमा उपस्थित भई आफूले रोजेको उम्मेदवारको निर्वाचन चिह्नमा निर्धक्क भई मतदान गर्न सम्पूर्ण मतदाताहरूमा अनुरोध गर्दछ, आयोगकी प्रवक्ता नीता अर्याल पोखरेलले भनिन्। यी कागजात भए मतदान गर्न पाइने : चुनावमा निर्वाचन आयोगबाट प्रकाशन भएको अन्तिम मतदाता नामावलीमा नाम समावेश भएका मतदातालाई मताधिकारको व्यवस्था गरिएको छ। मतदाता परिचयपत्र वा अन्य पहिचान खुल्ने कागजात देखाएर पनि मतदान गर्न पाइने छ। आयोगले भनेको छ, मतदातालाई सहजता प्रदान गर्ने अभिप्रायले मतदाता परिचयपत्र, नेपाली नागरिकताको प्रमाणपत्र, राष्ट्रिय परिचयपत्र, राहदानी, स्थायी लेखा नम्बर परिचयपत्र, सवारी चालक अनुमति पत्रको सक्कल प्रमाणपत्रमध्ये कुनै एक कागजात देखाएर मतदान गर्न दिने व्यवस्था गरिएको छ। मतदातालाई यातायातको सुविधा मतदाताको सहजताका लागि मतदान स्थलको निश्चित क्षेत्रबाहेक निर्वाचन सुरक्षामा असर नपर्ने गरी यातायात सञ्चालनको उपयुक्त प्रबन्ध मिलाएको छ। मतदातालाई यातायात सुविधा प्रदान गर्न गृह मन्त्रालयमार्फत सम्बन्धित जिल्लाका प्रमुख जिल्ला अधिकारीलाई निर्देशन दिइएको छ। मतदान हुने सम्बन्धित स्थानीय तह र वडामा सार्वजनिक बिदाका लागि आयोगले सम्बन्धित निकायलाई अनुरोधसमेत गरिसकेको छ। मतदान कार्य सञ्चालन गर्न खटिएका मतदान अधिकृत र कर्मचारीलाई आफ्नो कर्तव्यपालन गर्न, मतदातालाई भयमुक्त वातावरणमा मतदान गर्ने व्यवस्था मिलाउन, मतदान केन्द्रमा शान्त र सहिष्णु वातावरण कायम आयोगले कडा निर्देशन दिएको छ। आयोगले भनेको छ, मतदान कार्यलाई सुव्यवस्थित रूपमा सञ्चालन गर्ने गराउने कार्यमा सबै राजनीतिक दल, मतदाता, उम्मेदवार, सञ्चारकर्मी, पर्यवेक्षकलगायत सबै सरोकारवालाको सहयोग हुनेछ। मतदानमा अवाञ्छनीय प्रभाव पार्ने र पार्न प्रयत्न गर्ने कार्य भए गरेको पाइएमा कानुनबमोजिम कडा कारबाही गरिने आयोगले जनाएको छ। मतदान स्थलका यस्ता छन् आचार संहिता उपनिर्वाचनलाई शान्तिपूर्ण बनाउन मतदानका दिन गर्नुपर्ने आचारसंहिता कडाइका साथ लागू गर्न पनि निर्देशन दिएको छ। निर्वाचनलाई स्वच्छ, स्वतन्त्र, निष्पक्ष, विश्वसनीय र भयरहित वातावरणमा सम्पन्न आयोगले सबैका अपिल गरेको छ। राजनीतिक दल, उम्मेदवार, दलको भ्रातृ संगठन र सम्बन्धित व्यक्तिले निर्वाचन आचारसंहिता, २०७९ को दफा १८ बमोजिम देहायबमोजिमको कार्य नगर्न र नगराउन निर्वाचन आयोगबाट निर्देशन गरिएको छ : मतदान केन्द्रमा राजनीतिक दल वा उम्मेदवारको प्रतिनिधिले निर्वाचन चिह्न वा मत संकेत भएको पहिरन वा ब्याज लगाउन नहुने। मतदान केन्द्रमा कुनै राजनीतिक दल वा उम्मेदवारको पहिचान देखिने एकै किसिमको सांकेतिक पोसाक र चिजवस्तु लगाउन, बोक्न वा देखाउन नहुने। मतदाता तथा आयोगले अनुमति दिएका व्यक्ति वा अधिकारीबाहेक अन्य कुनै पनि व्यक्ति मतदान केन्द्रमा प्रवेश गर्न नहुने। कहिले हुन्छ मतगणना ? सबै मतपेटिका तोकिएको मतगणना स्थलमा संकलन गरिन्छ। त्यसपछि प्रक्रियाअनुसार मतगणना हुने छ। मतगणना परिणामबारे निर्वाचन आयोगको वेबसाइबाट हेर्न सकिने गरी व्यवस्था मिलाएको जनाएको छ।"
"स्थानीय तह उपनिर्वाचन : मतदान सुरु, साँझ ५ बजेसम्म हुने","काठमाडौं : स्थानीय तहमा रिक्त ४१ स्थानका लागि उपनिर्वाचन सुरु भएको छ। आज बिहान ७ बजेदेखि साँझ ५ बजेसम्म मतदानको समय निर्धारण गरिएको निर्वाचन आयोगले जनाएको छ। १ मेयर, १ उपमेयर, २ गाउँपालिका अध्यक्ष, ४ गाउँपालिका उपाध्यक्ष र ३३ वडाध्यक्षका लागि चुनाव हुन लागेको हो। अहिले मतदान केन्द्रमा मतदाता लाइनबद्ध भएर मतदान गरिरहेका छन्। आयोगले मतदाता नामावलीमा नाम भएका मतदातालाई तोकिएको मतदान केन्द्रमा मतदान गर्न आह्वान गरेको छ। मतदान गर्न मतदाता परिचयपत्र वा अन्य पहिचान खुल्ने कागजात देखाएर पनि मतदान गर्न पाइने छ। आयोगले भनेको छ, मतदातालाई सहजता प्रदान गर्ने अभिप्रायले मतदाता परिचयपत्र, नेपाली नागरिकताको प्रमाणपत्र, राष्ट्रिय परिचयपत्र, राहदानी, स्थायी लेखा नम्बर परिचयपत्र, सवारी चालक अनुमति पत्रको सक्कल प्रमाणपत्रमध्ये कुनै एक कागजात देखाएर मतदान गर्न दिने व्यवस्था गरिएको छ। मतदाताको सहजताका लागि मतदान स्थलको निश्चित क्षेत्रबाहेक निर्वाचन सुरक्षामा असर नपर्ने गरी यातायात सञ्चालनको उपयुक्त प्रबन्ध मिलाएको छ। मतदातालाई यातायात सुविधा प्रदान गर्न गृह मन्त्रालयमार्फत सम्बन्धित जिल्लाका प्रमुख जिल्ला अधिकारीलाई निर्देशन दिइएको छ। आज मतदान हुने सम्बन्धित स्थानीय तह र वडामा सार्वजनिक बिदा रहेको छ।"
गोरखा ५ मा वडाअध्यक्ष चयनका लागि मतदाताको उत्साह,गोरखा : गण्डकी प्रदेशभर एक मात्र उपनिर्वाचन भएको गोरखा नगरपालिका५ को वडाअध्यक्ष पदका लागि आइतबार बिहानैदेखि मतदात सुरु भएको छ । गोरखकाली आधारभूत विद्यालय र शिवशक्ति आधारभूत विद्यालय मतदान केन्द्रमा बिहान निर्धारित समयदेखि नै मतदान सुरु भएको मुख्य निर्वाचन अधिकृत शिववहादुर रानाभाटले जानकारी दिए । दुई केन्द्रमा गरी दुईहजार दुईसय २५ जनाले मतदान गर्दैछन् । शिवशक्ति आधारभूत विद्यालय केन्द्रबाट १ हजार ५०१ जना मतदाता र गोरखकाली आधारभूत विद्यालयबाट ७ सय २४ मतदाताले मतदान गर्दैछन् । निर्वाचन आयोगको कार्यतालिकाअनुसार बिहान ७ बजेदेखि सुरु भएको मतदान साँझ ५ बजेसम्म हुने उनले बताए । यसअघिका वडाध्यक्ष स्व खिलबहादुर रानाको २०७९ साल कात्तिक १० गते निधन भएपश्चात रिक्त रहेको वडाध्यक्ष पदमा उपनिर्वाचन भएको हो । चुनावमा नौ दलका उम्मेदवारबीच प्रतिस्पर्धा भइरहेको छ । शिवशक्ति आधारभूत विद्यालय अमराईमा मतदान हुँदै।
क्रिकेट महाकुम्भ,"सरकारले खेलकुदमा लगानी बढाउने हो भने क्रिकेटबाट नेपालले अन्तर्राष्ट्रिय उपलब्धि हासिल गर्न सक्छ। खेलकुद मनोरञ्जन होइन, यसले नेपाली युवालाई जोड्छ। नेपाल क्रिकेट संघ (क्यान)को आफ्नै आयोजनामा शनिबारदेखि नेपाल प्रिमियर लिग (एनपीएल) सुरु भएको छ। क्रिकेटका हिसाबले मात्रै नभई नेपाली खेलकुद जगत्का लागि शनिबार विशेष दिन हो। नेपाली क्रिकेट खेलाडीको मात्रै नभई यसले देशको एउटा सपनालाई आकार दिएको छ र साकार पारेको छ। विदेशी ४० खेलाडीको सहभागिताले नेपाली खेलाडीलाई हौस्याएको छ। यसपालि नेपालीले विदेशी प्रसिद्ध र उत्कृष्ट खेलाडीहरूसँग खेल्न त पाएका छन्, सँगसँगै अन्तर्राष्ट्रिय लिगहरूको दैलो पनि नेपालीका लागि उघ्रने सम्भावना एनपीएलले दिएको छ। नेपाली क्रिकेटलाई आर्थिक रूपमा बलियो त यो प्रतियोगिताले बनाउँछ नै, अन्तर्राष्ट्रिय स्तरमै प्रसिद्धि कमाउने मौका पनि दिएको छ। झन् क्यानले स्टार स्पोर्टमार्फत यो प्रतियोगिता विश्वभरका क्रिकेटमाझ पुर्याएर नेपाली क्रिकेटलाई अन्तर्राष्ट्रियकरण गरेको छ। भारतमा आईपीएलकै कारण त्यहाँको क्रिकेटको उचाइ अग्लिएको छ। एनपीएलमार्फत नेपाली क्रिकेटले अझै फड्को मार्ने विश्वास गर्न सकिन्छ। खेलकुद जगत्को ऐतिहासिक महोत्सव अर्थात् महाकुम्भले क्रिकेटमा नयाँ युगको सुरुआत गर्ने विश्वास गर्न सकिन्छ। जसरी नेपाली क्रिकेट खेलाडीले आफूलाई निखार्दै विश्व मञ्चसम्म पनि आफूलाई पुर्याएका छन्, अब त्यहाँ अझै अब्बल प्रदर्शन गर्ने प्रेरणा एनपीएलको आयोजनाले उनीहरूलाई दिएको छ। बागमतीका २ र अरू सबै प्रत्येकका एकएक गरी ८ फ्रेन्चाइज क्लबले भिœयाएका ४० विदेशी खेलाडीकै कारण एनपीएल विदेशी नजरमा समेत पर्न सफल भएको छ। त्यसबाट नेपाली खेलकुद जगत् त विश्वमाझ परिचित हुने नै छ, सँगसँगै नेपाली पर्यटन क्षेत्रलाई पनि यो प्रतियोगिताले प्रत्यक्ष, अप्रत्यक्ष धेरै सकारात्मक प्रभाव पार्ने छ। सरकारले वर्ष दिनभित्र कीर्तिपुर क्रिकेट मैदानलाई आधुनिक स्तरको क्रिकेट रंगशाला बनाउने घोषणा गरिसकेको छ। अहिल्यै पनि केही सुधार त्यहाँ भइसकेका छन्। राजनीतिक नेतृत्वले पनि खेल र खेलकुद जगतको महत्व बुझिदिँदा खेलाडीलाई थप हौसला हुने नै भयो। एनपीएलको आयोजनाले सरकारलाई क्रिकेटका थप पूर्वाधार विकासमा अझै दबाब परेको छ। त्यसैअनुसार सरकारले खेलकुदमा लगानी बढाउने हो भने क्रिकेटबाट नेपालले अन्तर्राष्ट्रिय उपलब्धि हासिल गर्न सक्छ। खेलकुद मनोरञ्जन होइन, यसले नेपाली युवालाई जोड्छ। अझ समग्र नेपालीलाई जोड्छ भन्ने मर्म राजनीतिक नेतृत्वले बुझ्न जरुरी छ।"
"भूस्वर्ग खप्तड, भएन पर्यटन विकास","टीकापुर : आहा खप्तडभूस्वर्गमा पाइला पर्दा जो कोही रोमाञ्चित बन्छन्। अनि, भन्छन् स्वर्गै पुगियो, धन्य भइयो। नहोस् पनि किन, खप्तडको सौन्दर्यले जो कोही लठ्ठ हुन्छन्। ज्यानै चंगा, मनै दंग। खप्तडले मौसमअनुसार रंग फेर्छ, स्वरूप बदल्छ। असोजकात्तिकमा आँखै अगाडि ठोकिन्छन् अपी, सैपाल हिम शृंखला। पुसमाघमा हिउँले सेताम्मे हुन्छन्, बुकी पाटनहरू। चैतवैशाखमा रंगीचंगी गुराँसले स्वागत गर्छन्। जेठअसारमा जंगली फूलले ढपक्क ढाकिन्छ, खप्तड। सुन्दै स्वर्ग लाग्ने त्यो तपोभूमि। झन्डै ५० वर्ष कठोर साधन गरेका खप्तड बाबाको आश्रम। गंगा, जमुना र सरस्वती नदी मिश्रित त्रिवेणी धाम, सहस्रलिङ्ग, खापर दह, डाँफेकोट, नागढुंगा, केदार ढुंगा, सीतापाइला खप्तडका मुख्य धार्मिक तथा आकर्षक स्थलहरू हुन्। खप्तडको प्राकृतिक, आध्यात्मिक, योग, साहसिक खेल र साँस्कृतिक पर्यटन प्रबद्र्धन गर्न भन्दै ०८० जेठ २३ देखि २५ गतेसम्म सुदूरपश्चिम प्रदेश सरकारले खप्तडकै थलीमा प्रथम खप्तड अन्तर्राष्ट्रिय आध्यात्मिक सम्मेलनको आयोजना गर्यो। सम्मेलनमा तत्कालीन प्रधानमन्त्री पुष्पकमल दाहालसहित दर्जनौं मन्त्री, पूर्वमन्त्री, सांसद, योजना आयोगका पदाधिकारी, लगानी बोर्डका पदाधिकारी, पर्यटन बोर्ड र व्यवसायी तथा सर्वसाधारणहरू खप्तड पुगे। योग विज्ञानमा चामत्कारिक योगदान गरिरहेका भारतीय योगगुरु रामदेव बाबादेखि आयुर्वेदका ज्ञाता मानिने पतञ्जली योगपीठका प्रमुख आचार्य बालकृष्णले खप्तडको मुक्तकण्ठाले प्रशंसा गरे। सम्मेलनमा तत्कालीन प्रधानमन्त्री दाहालदेखि सुदूरपश्चिमका मुख्यमन्त्री कमलबहादुर शाहसम्मले खप्तडको विकासको ठोस योजना ल्याउने उद्घोष गरे। समुद्री सतहदेखि ३ हजार ७० मिटर उचाइमा रहेको खप्तडस्थित नेपाली सेनाको ब्यारेकनजिक सानो होटलमा कुकको काम गर्दै आएका बाजुराका हरि रावलले सम्मेलनको तामझाम देखेपछि खप्तडमा पर्यटकको ओइरो लाग्ने सपना देखँे। सम्मेलनमा आएका पाहुनालाई बिहान ८ बजेदेखि राति ३ बजेसम्मै सेवा सत्कार गरे। रावलले सरकार प्रमुखदेखि भारतीय योगगुरुसम्म एकैपटक खप्तड पुगेर विकासको योजना सुनाउँदा खप्तडको कायापलट हुने सपना देख्नु अस्वाभाविक थिएन। कात्तिक महिनाको एकबिहानै उनले भने, प्रधानमन्त्रीदेखि मुख्यमन्त्रीलगायत सबै नेताहरूका गफ मात्रै रैछन्, सम्मेलनपछि पर्यटकको ओइरो लाग्ने मेरो सपना सपनामै सीमित रह्यो। सम्मेलनको सात दिनसम्म खप्तडमा पर्यटकको चहलपहल बढे पनि त्यसयता भने खप्तड सुनसान जस्तै छ। जेठ र भदौमा लाग्ने दशहरा मेलाको बेला दुई चार दिन चहलपहल हुन्छ, असोज कात्तिकमा दुई चार सय आन्तरिक पर्यटक आउँछन्, फागुन चैतमा पनि त्यही हो उनले भने, अरू बेला दिनभरि रुंगेर बस्नुपर्छ, सम्मेलनपछि पर्यटक बढ्लान भन्ने सोचेको थिएँ। न त पर्यटक बढे न त सरकारकै कुनै योजना नै आयो। ०२२ सालमा तत्कालीन राजा महेन्द्रले लामो समयदेखि खप्तडमा आश्रम बनाइ साधनारत खप्तड बाबासँग भेट गरेपछि खप्तडको चर्चा चुलिएको थियो। ०४० सालमा राष्ट्रिय निकुञ्ज घोषणा गरिएको खप्तडले २२५ वर्ग किलोमिटर क्षेत्रफल ओगटेको छ। समुद्री सतहबाट १ हजार ४२० मिटरको चौकी भन्ज्याङदेखि ३ हजार ३ मिटर उचाइको सहस्रलिङ्गसम्म खप्तड फैलिएको छ। बाजुरा, अछाम, डोटी र बझाङ चारै जिल्लालाई समेटेको खप्तड क्षेत्र र यहाँका प्रसिद्ध फाँट (पाटन), ताल, गुफा आदि विभिन्न पौराणिक तथा धार्मिक कथाहरूसँग जोडिएका पाइन्छन्। मानव सभ्यताको आरम्भदेखि तपस्वीहरूको साधना केन्द्र, ईश्वरको क्रिडास्थल एवं धार्मिक व्यक्तिको तीर्थधामका रूपमा खप्तडले अग्रस्थान ओगटेको छ। जैविक विविधता खप्तडको अर्को अमूल्य विशेषता हो। कैलाश हिमशृंखलाअन्तर्गत पर्ने खप्तड क्षेत्रमा २२ वटा घाँसे मैदानका फाँट (पाटन), ९ वटा दह (ताल) र ५२ थुम्काहरू (पहाड) छन्। खप्तड राष्ट्रिय निकुञ्जका अनुसार यहाँ २५० भन्दा बढी प्रकारका जडीबुटी, ५६७ फूल फुल्ने प्रजातिका वनस्पति, २३ प्रजातिका वन्यजन्तुहरू पाइन्छन्। रातो तथा सेतो बहुरंगी लालीगुराँस र थरीथरीका भुइँफूलले खप्तड पुग्ने जो कोहीलाई रोमाञ्चित बनाउँछन्। फराकिला पाटन, दह, जीवजन्तु र हिमालयको दृश्यावलोकन खप्तडका आकर्षण हुन्। पाटन र थुम्काहरू रहेको खप्तडको मध्यभागमा शिवलिङ्ग स्वरूपको सहस्रलिङ्ग छ। त्यहाँ नौरंगी फूलले सुसज्जित पिरामिड शैलीका दर्जनौं पर्वत शृंखलाहरू छन्। निकुञ्जका अनुसार खप्तडमा चिराइतो, चुत्रो, झ्याउ, पदमचाल, टिमुर, सालम, पन्जाजडी, सालम्मी, भोजपत्र, श्री काकोली, डोलु, पाँचऔंले र कालकुट विषलगायत जडीबुटी पाइन्छन्। पतञ्जली योगपीठका प्रमुख आचार्य बालकृष्णले गत वर्ष सम्मेलनका क्रममा खप्तडमा एक हजार बढी बहुमूल्य प्रजातिका जडीबुटी रहेको अनुमान गरेका थिए। खप्तडमा पाइने बहुमूल्य जडीबुटीबाट बनेको ओखतीमूलो वितरण गरेर खप्तड बाबाले प्रसिद्धि कमाएको जनविश्वास छ। खप्तडमा जेठ महिनाको शुक्ल पक्ष दशमीमा लाग्ने गंगा दशहरा मेला, त्रिवेणी धाममा भदौमा लाग्ने जैनपूर्णिमा मेलामा बाजुरा, अछाम, डोटी, बझाङ लगायतका जिल्लाबाट तीर्थयात्रीहरू आउने गर्दछन्। ती मेलामा सुदूरपश्चिमको कला, संस्कृति, भाषा, भेषभूषा देख्न पाइन्छ। को हुन् खप्तड बाबा ? सन् १८८० मा भारतको कश्मीरमा नेहरू परिवारमा जन्मिएका सच्चितानन्द सरस्वती स्वास्थ्य चिकित्सक थिए। चिकित्सा पेसामा रहेकै बेला अन्तरप्रेरणाले काशीको दक्षिणामूर्ति मठमा रहेर पूर्वीय दर्शनको अध्ययन गरेपछि उनले सन्यास ग्रहण गरे। सन् १९२९ मा तत्कालीन बझांगी राजा रामजंगबहादुर सिंहको सहयोगमा उनी पहिलो पटक खप्तड पुगे। उनले खप्तडमै तपोकुटी (बाबा कुटी) निर्माण गरी ५० वर्ष बढी समय कठोर साधना गरे। १ सय १७ वर्ष बाँचेका सच्चितानन्द सरस्वतीले खप्तडलाई पवित्र साधना भूमिका रूपमा रोजेपछि उनको नाम खप्तड बाबाका रूपमा परिचित हुन पुग्यो। खप्तड बाबालाई खप्तडको पौराणिक, साँस्कृतिक र प्राकृतिक महत्वलाई लोकप्रियताको शिखरमा पुयाउने श्रेय जान्छ। खप्तडमै बसेर बाबाले विचार विज्ञान, धर्म विज्ञान, म र मेरो कर्तव्य, नारीधर्म र पुरुषधर्म, योग विज्ञान, आत्मज्ञान, आरोग्य विज्ञान, वेदान्त विज्ञान लगायत डेढ दर्जनभन्दा बढी पुस्तक लेखेका छन्। खप्तड बाबा तत्कालीन राजा महेन्द्र तथा वीरेन्द्रका मुख्य सल्लाहकार मध्येका एक मानिन्थे। धार्मिक, आध्यात्मिक, योग, प्राकृतिक तथा साँस्कृतिक पर्यटनका लागि खप्तड विशेष केन्द्र बन्न सक्ने प्रचुर आधार हुँदाहुँदै पनि योजनाबद्ध विकासका प्रयास भने हुन सकेको छैन। खप्तडको विकास क्रम ०२२ सालमा तत्कालीन राजा महेन्द्रले खप्तड बाबालाई खप्तडमै पुगेर भेटेका थिए। राजपरिवारका सदस्यले हरेक वर्ष गंगा दशहरा मेलामा खप्तडको भ्रमण गर्थे। खप्तड बाबाकै अनुरोधमा खप्तडलाई ०४० सालमा राष्ट्रिय निकुञ्ज बनाउने निर्णय भएको थियो। यद्यपि विकासको ठोस पहल भने हुन सकेन। सरकारले ०६३६४ मा खप्तड क्षेत्र पर्यटन विकास समिति गठन गरेको थियो। समितिको नेतृत्वमा बझाङका भानुभक्त जोशी (हाल सांसद), डोटीका त्रिलोचन भट्ट (सुदूरपश्चिम प्रदेशका पूर्वमुख्यमन्त्री), कर्णबहादुर केसी, सहदेव बोगटी र पूर्णराज जोशी क्रमशः अध्यक्ष नियुक्त भए। स्थानीयका अनुसार उनीहरूको कार्यकालमा सम्झन योग्य केही काम हुन सकेन बरु आर्थिक अनियमितताको आरोपबाट उनीहरू अछुतो रहन सकेनन्। संस्कृति, पर्यटन तथा नागरिक उड्डयन मन्त्रालयले ०६३६४ देखि ०७४७५ सम्म खप्तड पर्यटन विकास समितिका लागि ३० करोड बढी रकम खर्चिएको विभिन्न अभिलेखहरूमा छ। त्यसबाहेक ०६५६६ देखि ०७५७६ सम्म नेपाल पर्यटन बोर्डले समेत ३ करोड ५२ लाख ५७ हजार रुपैयाँ खर्च गरेको थियो। मुलुक संघीय संरचनामा गएसँगै ०७५ मा खप्तड क्षेत्रको विकास समिति प्रदेशअन्तर्गत हस्तान्तरण भयो। सुदूरपश्चिम प्रदेश सरकारले गठन आदेशअनुसार ०७७ पुसमा डोटीका हर्कबहादुर सिंहलाई अध्यक्ष र कार्यकारी निर्देशकमा भीमबहादुर खड्कालाई नियुक्त गयो। उक्त समितिको पहल र सुदूरपश्चिम सरकारको आयोजनामा झन्डै २ करोड बढी रकम खर्चेर गत वर्ष सम्पन्न भएको अन्तर्राष्ट्रिय सम्मेलनको ठोस उपलब्धि के हो ? समितिका कार्यकारी निर्देशक खड्काले भने, खप्तडको विकासका लागि निजी क्षेत्रलाई जिम्मेवार पर्यटन विकासमा लगानी गर्न प्रोत्साहित गर्ने खालको राष्ट्रिय निकुञ्जको नीति, नियममा संशोधन नगरी केही पनि हुँदैन। कार्यकारी निर्देशक खड्काले सम्मेलनले बाबा रामदेव, आचार्य बालकृष्णसहित खप्तडमा पुगेकाले अन्तर्राष्ट्रिय स्तरमा प्रचारप्रसार भएको जिकिर गरे। प्रचार प्रसार देश विदेशमा भएको छ, सम्मेलनकै बेला निर्माण गरिएका केही भौतिक संरचनाहरू थपिएका छन्। पर्यटकको संख्या पनि थोरै बढेको छ खड्काले भने, खप्तडबारे अध्ययन, अनुसन्धान गर्न केही गैरसरकारी संस्थाहरूले निकै चासो दिइरहेका छन् तर पनि सरकारको ध्यान जान सकेको छैन। नगन्य पर्यटक प्राकृतिक सौन्दर्यतासहित आध्यात्मिक र धार्मिक महत्व राख्ने खप्तडमा आर्थिक वर्ष ०८०८१ मा ३ हजार ३७० नेपाली, ३२ जना विदेशी र सार्क राष्ट्रका २६ जना गरी ३ हजार ४ सय २८ जना पर्यटकहरू निकुञ्जमा प्रवेश गरेको तथ्यांक निकुञ्ज कार्यालयसँग छ। आर्थिक वर्ष ०७४०७५ मा ६ हजार ८ सय३१ नेपाली, २८ विदेशी, ७ जना सार्क राष्ट्रका गरी ६ हजार ८ सय ६६ पर्यटक खप्तडमा पुगेका थिए। बर्सेनि खप्तडको प्रचारप्रचार भइरहेको दाबी निकुञ्ज र समितिले गरे पनि पर्यटकहरूको संख्या कम हुँदै गइरहेको छ। यसको मुख्य कारण उचित बसोबासको व्यवस्थापन हुन नसक्नु हो। पर्यटकीय दृष्टिकोणले निकै महत्वपूर्ण मानिएको खप्तडमा अछाम, बाजुरा, बझाङ र डोटी गरी चार जिल्लाबाट प्रवेश गर्न सकिने निकुञ्जमा यो संख्या निकै कम भएको नेपाल सरकारका पूर्वसचिव डाक्टर गोपीकृष्ण खनाल बताउँछन्। मैले कतै पढेको थिएँ, खप्तड सुनको कचौरा हो भनेर, साँच्चिकै यसको प्राकृतिक, धार्मिक, भौगोलिक अवस्थिति हेर्दा यो सुनको कचौरा नै हो कात्तिकमा खप्तड पुगेका डाक्टर खनालले भने, जुन रूपमा यहाँका पर्यटकको ओइरो हुनुपथ्र्यो, त्यो हुन सकेको छैन, निकुञ्जको ऐन, नियमले यहाँ निजी क्षेत्रले लगानी गर्न सक्दैन। स्थानीय आर्थिक विकासका विज्ञ समेत रहेका पूर्वसचिव डाक्टर खनालले निकुञ्जबाट प्रभावित जिल्लाका बासिन्दालाई यसको आर्थिक उपलब्धि हुने गरी योजनाबद्ध विकासमा लाग्नुपर्ने बताए। करोडौंका संरचना अलपत्र सुदूरपश्चिमको प्रमुख पर्यटकीय गन्तव्य खप्तडमा साउन भदौमा बढी पर्यटक पुग्छन्। क्षणभरमै बदलिने मौसम, घाम र कुहिरोको रोमाञ्चक लुकामारी अनि रंगीचंगी फूलको बिचैबीच बग्ने सुन्दर खोलाहरू, मनमोहक ताल तथा मनै लोभ्याउने झरना हेर्न खप्तड पुग्ने पर्यटकहरूको मनमा बास कहाँ बस्ने ? भन्ने तनाब सधैं हुन्छ। खप्तडको आनन्द लिन, यहाँका फाँटहरू घुम्न, दृश्य हेर्न, ट्रेकिङ गर्न जति आनन्द छ, त्यो नेपालकै अन्य कुनै ट्रेकिङ क्षेत्रमा मैले पाएको छैन खप्तड घुम्न आएका काठमाडौंका आभाष घिमिरेले भने दिनभर जति नै रमाइलो गरे पनि राति बास कहाँ बस्ने भन्ने चिन्ता चै हुने रहेछ। उचित बासको व्यवस्थापन हुन सके ध्यान, योग, ट्रेकिङको आनन्द लिन खप्तडमा पर्यटक आउने विश्वास घिमिरेले गरे। घिमिरेले भनेझैं खप्तड राष्ट्रिय निकुञ्ज र नेपाली सेनासँग सम्पर्क सम्बन्ध नहुनेहरू एउटै कोठामा १०१५ जनासम्म कोचिएर रात कटाउनु पर्ने बाध्यता छ। खप्तडमा लाग्ने मेलाको बेला यहाँ पुग्ने पर्यटकहरूले राम्रोसँग सुत्नै पाउँदैनन्। खप्तडमा रहेको एउटा मात्रै सार्वजनिक गेस्टहाउस सञ्चालनमा छ। गेष्ट हाउस थुप्रै भए पनि कोही निर्माण सम्पन्न नहुँदै भत्किन लागेका छन भने कोही प्रयोगमै आएका छैनन्। खप्तडको आर्मी ब्यारेकनजिकै क्यान्टिनका कर्मचारी हरि रावलले भने भएका भवनहरूसमेत सञ्चालन हुन नपाउँदै भत्किरहेका छन्, यही एउटा गोलघर छ, पर्यटकहरू धेरै आएको बेला एकै कोठामा कोचाकोच गरेर भए पनि सुताउने गरेका छौं। निकुञ्जले बनाएका दुईवटा गेष्ट हाउस गरी खप्तडमा दैनिक २०३० जनालाई बास व्यवस्थापन गर्न समस्या नभएको बताए। धेरै संख्यामा एकै पटक पर्यटकहरू आउँदा राष्ट्रिय निकुञ्जको गेस्ट हाउस र कर्मचारीहरू बस्ने कोठामा समेत व्यवस्थापन गर्ने गरेको रावलले बताए। खप्तडका विभिन्न ठाउँमा गेष्ट हाउसका रुपमा २१ वटा घरहरू निर्माण भएका छन। ब्यारेक क्षेत्रमा चार, त्रिवेणी क्षेत्रमा तीन, केदारढुंगामा तीन, बाबा आश्रम क्षेत्रमा दुई, घोडा दाउना पाटनमा एक, खापर दहमा तीन र सहस्रलिङ्गमा एक पक्की भवन बनेका छन। डोटीको झिंग्राना हुँदै आउने पर्यटकका लागि बिचपानीमा दुई, अछामबाट खप्तड छिर्ने पर्यटकका लागि गणेशस्थान पाटनमा एक र बझाङको लोखडामा एक पक्की भवनहरू छन्। विश्राम स्थलको रूपमा खप्तडको घोडादाउना पाटन, त्रिवेणी, बिचपानी, खापरदह, खप्तड बाबा कुटी, नागढुंगा, सहस्रलिङ्गलगायत ठाउँमा त्यत्तिकै मात्रामा फलामका ट्रस्टहरू छन्। यी सबै भवन प्रयोगमा आउने हो भने खप्तडमा दैनिक एक हजार ५ शय भन्दा बढी पर्यटकलाई बास बस्न पुग्छ। निर्माण भएर सञ्चालन नहुँदा यी मध्ये अधिकांश भवनहरू जीर्ण बनेका छन्। जस्तापातामा खिया लागेको छ। फलामे ट्रष्टमा गाईवस्तुको मलमुत्र भरिएको छ। एकातिर यत्रा भवनहरू बनेर पनि प्रयोग भएका छैनन्, अलपत्र छन्। अर्कोतिर घुम्न आउनेहरूले बास नपाएर दुःख पाइरहेका छन् सिन्धुपाल्चोकबाट खप्तड घुम्न पुगेका अनिरुद्र न्यौपानेले भने राज्यको लगानीमा बनाइएका यत्रा भवनहरू प्रयोग नै नहुने भए किन बनाउनु? यी संरचना बनाएको के अर्थ भयो ? निर्माण भएका कतिपय भवनहरू निर्माण कम्पनीले हस्तान्तरण नगरी छोडेका कारण सञ्चालन हुन सकेका छैनन् भने कतिपय भवनहरू अपायक ठाउँमा निर्माण भएका छन्। दुई ठाउँमा निर्माण भएका भवनहरू निर्माण कम्पनीले मुस्किलले निर्माण सकेर हस्तान्तरण गरेका छैनन् भने कतिपय पर्यटकका लागि पायक पर्ने स्थानमा छैनन् खप्तड राष्ट्रिय निकुञ्जका सूचना अधिकारी विद्या थापाले भनिन्, निकुञ्जले हस्तान्तरण भएका भवनहरू टेन्डर प्रक्रियाबाट सञ्चालन गर्ने निकुञ्जको तयारी छ। निकुञ्जले नै बनाएका कतिपय भवनको हालत समेत उस्तै छ। प्रयोग मै नआएर जीर्ण बन्दै गरेका खप्तड क्षेत्रका यी भवनहरू निर्माणका लागि खप्तड राष्ट्रिय निकुञ्जको कार्यालय, नेपाल पर्यटन बोर्ड, खप्तड क्षेत्र विकास समितिले करोडौं लगानी गरेका छन्। सुदूरपश्चिम प्रदेश सरकार, तत्कालीन जिल्ला विकास समिति बझाङ, अछाम, डोटी र बाजुरा तथा खप्तडसँग जोडिएका चारै जिल्लाका स्थानीय तहको गरी २०६६ यताका १० वर्षमा खप्तडमा भवन बनाउन मात्रै ३० करोड बढी खर्च भएको विभिन्न अभिलेखमा भेटिन्छ। निकुञ्जको ब्यारेक क्षेत्रनजिक पाँच करोडको लगानीमा बनेको गेस्टहाउस ठेकेदारले हस्तान्तरण नगरेरै जीर्ण बन्दै गएको छ। वातावरणीय दृष्टिकोणले समेत निकै संवेदनशील क्षेत्र मानिएको खप्तडमा फोहोर व्यवस्थापन जटिल समस्याका रुपमा छ। बाटोमा राखिएका डस्टबिनको अवस्था निकै दयनीय छ। खप्तडको मुख्य क्षेत्रमै प्लास्टिक, चाउचाउका खोल, कालो प्लास्टिकजस्ता फोहोर थुप्रिएका छन्। यसले पर्यावरणीय प्रभाव त पार्छ नै पर्यटकहरूमा नराम्रो सन्देश पनि जान्छ काठमाडौंबाट खप्तड पुगेका आयुषजंग थापाले भने, खप्तडमा भौतिक पूर्वाधारको विकाससँगै दिगो पर्यटन विकासमा ध्यान दिन जरुरी छ। यति महत्वपूर्ण ठाउँमा जथाभावी प्लास्टिक फाल्ने, डस्टबिनको फोहोर व्यवस्थापन नहुनुले राम्रो सन्देश जाँदैन, निकुञ्जले यसमा ध्यान दिनुपर्छ। गत जेठमा सम्पन्न भएको सम्मेलनमा बोल्दै पतञ्जली योगपीठका प्रमुख आचार्यले बालकृष्णले भनेका थिए प्रकृतिको दुर्लभ उपहार हो खप्तड। यही प्रकृतिको दुर्लभ उपहार खप्तडको विकासका लागि चर्चा सुरु भएको लामो समय भइसक्दासमेत उचित व्यवस्थापकीय कमजोरीका कारण खप्तड सुनसान झैं छ। प्राकृतिक, आध्यात्मिक, योग, साहसिक खेल र साँस्कृतिक पर्यटनका लागि खप्तड विशेष केन्द्र बन्न सक्ने प्रचुर आधार हुँदाहुँदै पनि सरकारी बेवास्ताका कारण खप्तड ओझेलमै छ।"
आज छैन एनपीएलका खेल,"काठमाडौं : नेपाल प्रिमियर लिग (एनपीएल) को पहिलो संस्करण शनिबारबाट सुरु भएको छ।शनिबार भएको उद्घाटन खेलमा विराटनगर किङ्स र जनकपुर बोल्ट्सले प्रतिस्पर्धा गरेका थिए।आइतबार भने एनपीएलका कुनै पनि खेल नहुने भएको छ। आइतबार देशभर स्थानीय निकायको उपनिर्वाचन हुँदै छ।सो दिन कीर्तिपुर नगरपालिकामा पनि उपनिर्वाचन हुँदै छ।उपनिर्वाचनमा कीर्तिपुरमा दुई वडा अध्यक्षसहित मेयर पदको पनि निर्वाचन हुँदै छ।कीर्तिपुर नगरपालिकामा नगर प्रमुखसँगै वडा नम्बर १ र वडा नम्बर ४ को अध्यक्षका लागि आइतबार निर्वाचन हुँदै छ । उपनिर्वाचनमा आचारसंहिता लागू हुने र सो दिन सवारी साधन सञ्चालनसँगै अन्य गतिविधि गर्न नपाइने भएकाले मंसिर १६ मा एनपीएलका खेल नहुने क्यानका सचिव पारस खड्काले बताए।उपनिर्वाचनमा आचारसंहिता लागेको हुन्छ।अझ कीर्तिपुरमै उपनिर्वाचन हुँदै छ।त्यसैले सो दिन एनपीएलका कुनै पनि खेल हुँदैन, सचिव खड्काले भने । आइतबार कुनै पनि खेल नभए पनि सोमबारबाट भने लिग चरणमा दुई खेल हुँदै छ।पहिलो खेलमा काठमाडौं गोर्खाज र चितवन राइनोज आमनेसामने हुँदा दोस्रो खेलमा जनकपुर बोल्ट्स र कर्णाली याक्सले प्रतिस्पर्धा गर्ने छन्।शनिबार भएको उद्घाटन खेलमा जनकपुर बोल्ट्सले विराटनगर किङ्सलाई आठ विकेटले पराजित गरेको थियो ।"
"४१ स्थानमा आज उपनिर्वाचन, मतदातालाई यातायातको सुविधा","काठमाडौं : स्थानीय तहमा रिक्त ४१ स्थानका लागि आइतबार उपनिर्वाचन हुँदै छ। बिहान ७ बजेदेखि साँझ ५ बजेसम्म मतदानको समय निर्धारण गरिएको निर्वाचन आयोगले जनाएको छ। १ मेयर, १ उपमेयर, २ गाउँपालिका अध्यक्ष, ४ गाउँपालिका उपाध्यक्ष र ३३ वडाध्यक्षका लागि चुनाव हुन लागेको हो। निर्वाचन आयोगले सम्पूर्ण तयारी भएको भन्दै निर्धक्क मतदान गर्न आग्रह गरेको छ। आयोगले मतदाता नामावलीमा नाम भएका मतदातालाई तोकिएको मतदान केन्द्रमा मतदान गर्न आह्वान गरेको छ। आफ्नो नाम समावेश भएको मतदान केन्द्रमा उपस्थित भई आफूले रोजेको उम्मेदवारको निर्वाचन चिह्नमा निर्धक्क भई मतदान गर्न सम्पूर्ण मतदाताहरूमा अनुरोध गर्दछ, आयोगकी प्रवक्ता नीता अर्याल पोखरेलले भनिन्। यी कागजात भए मतदान गर्न पाइने : आयोगले भनेको छ, मतदातालाई सहजता प्रदान गर्ने अभिप्रायले मतदाता परिचयपत्र, नेपाली नागरिकताको प्रमाणपत्र, राष्ट्रिय परिचयपत्र, राहदानी, स्थायी लेखा नम्बर परिचयपत्र, सवारी चालक अनुमति पत्रको सक्कल प्रमाणपत्रमध्ये कुनै एक कागजात देखाएर मतदान गर्न दिने व्यवस्था गरिएको छ। मतदातालाई यातायातको सुविधा मतदाताको सहजताका लागि मतदान स्थलको निश्चित क्षेत्रबाहेक निर्वाचन सुरक्षामा असर नपर्ने गरी यातायात सञ्चालनको उपयुक्त प्रबन्ध मिलाएको छ। मतदातालाई यातायात सुविधा प्रदान गर्न गृह मन्त्रालयमार्फत सम्बन्धित जिल्लाका प्रमुख जिल्ला अधिकारीलाई निर्देशन दिइएको छ। मतदान हुने सम्बन्धित स्थानीय तह र वडामा सार्वजनिक बिदाका लागि आयोगले सम्बन्धित निकायलाई अनुरोधसमेत गरिसकेको छ। मतदान कार्य सञ्चालन गर्न खटिएका मतदान अधिकृत र कर्मचारीलाई आफ्नो कर्तव्यपालन गर्न, मतदातालाई भयमुक्त वातावरणमा मतदान गर्ने व्यवस्था मिलाउन, मतदान केन्द्रमा शान्त र सहिष्णु वातावरण कायम आयोगले कडा निर्देशन दिएको छ। आयोगले भनेको छ, मतदान कार्यलाई सुव्यवस्थित रूपमा सञ्चालन गर्ने गराउने कार्यमा सबै राजनीतिक दल, मतदाता, उम्मेदवार, सञ्चारकर्मी, पर्यवेक्षकलगायत सबै सरोकारवालाको सहयोग हुनेछ। मतदानमा अवाञ्छनीय प्रभाव पार्ने र पार्न प्रयत्न गर्ने कार्य भए गरेको पाइएमा कानुनबमोजिम कडा कारबाही गरिने आयोगले जनाएको छ। मतदान स्थलका यस्ता छन् आचार संहिताउपनिर्वाचनलाई शान्तिपूर्ण बनाउन मतदानका दिन गर्नुपर्ने आचारसंहिता कडाइका साथ लागू गर्न पनि निर्देशन दिएको छ। निर्वाचनलाई स्वच्छ, स्वतन्त्र, निष्पक्ष, विश्वसनीय र भयरहित वातावरणमा सम्पन्न आयोगले सबैका अपिल गरेको छ। राजनीतिक दल, उम्मेदवार, दलको भ्रातृ संगठन र सम्बन्धित व्यक्तिले निर्वाचन आचारसंहिता, २०७९ को दफा १८ बमोजिम देहायबमोजिमको कार्य नगर्न र नगराउन निर्वाचन आयोगबाट निर्देशन गरिएको छ : सबै मतपेटिका तोकिएको मतगणना स्थलमा संकलन गरिन्छ। त्यसपछि प्रक्रियाअनुसार मतगणना हुने छ। मतगणना परिणामबारे निर्वाचन आयोगको वेबसाइबाट हेर्न सकिने गरी व्यवस्था मिलाएको जनाएको छ।"
"प्रधानमन्त्रीको चीन भ्रमण : विकास योजनासम्बन्धी समझदारी पत्र स्वीकृत, यस्ता छन् सम्झौता हुने विषय","काठमाडौं : सरकारले चीन सरकारसँग हुने विकास योजनासम्बन्धी समझदारी पत्र स्वीकृत गरेको छ। आइतबार बालुवाटारमा बसेको मन्त्रिपरिषद् बैठकले सन् २०२५ देखि २०२९ सम्म हुने विकास परियोजनासम्बन्धी समझदारी पत्र स्वीकृत गरेको सञ्चार तथा सूचना प्रविधिमन्त्री पृथ्वीसुब्बा गुरुङले बताए। उनका अनुसार समझदारी पत्रमा हस्ताक्षर गर्न अर्थ मन्त्रालयका सचिवलाई अख्तियारी प्रदान गरेको छ। त्यस्तै प्रधानमन्त्री केपी शर्मा ओलीको चीन भ्रमणका दौरान विभिन्न परियोजनामा सम्झौता हुने भएको छ। गुरुङका अनुसार नेपाल सरकार र चिनियाँ सरकारबीच नेपालमा बोल्ने चाइनिज ल्याङ्ग्वेज विकास प्रोग्राम परिचालनका सम्बन्धमा तयार भएको समझदारी पत्र स्वीकृत गर्ने र उक्त समझदारी पत्रमा सम्बन्धित समकक्षी पदाधिकारीबाट हस्ताक्षर गरी कार्यान्वयन गर्न शिक्षा, विज्ञान तथा प्रविधि मन्त्रालयलाई अनुमति दिने निर्णय भएको छ। त्यस्तै सरकारले प्रस्तावित २० मिलियन अमेरिकी डलर नगद अनुदान सहायता स्वीकार गर्नेसम्बन्धी आदानप्रदान पत्रको मस्यौदा स्वीकृत गर्ने, प्रस्तावित ३ सय मिलियन आरएमबी बराबरको आर्थिक तथा प्राविधिक अनुदान सहायता स्वीकार गर्ने सम्झौता स्वीकृत गर्ने, सार्वजनिक सेवा प्रशारण संस्था नेपाल टेलिभिजन र रेडियो नेपाल र चाइना मिडिया ग्रुपबीच हुने समझदारी पत्र स्वीकृत गर्नेलगायतत सम्झौता पत्रमा हस्ताक्षर हुनेछ। त्यस्तै काठमाडौं रिङरोड, अरनीको हाइवे, हिल्सासिमिकोट, आइसिडी, आइसीपी कोरला नाकामा आवश्यक पर्ने सबै सीमानाका व्यवस्थित गर्न चेक पोस्ट निर्माण, टोखाखहरे टनेल मार्ग, जिलुङकेरुङकाठमाडौं क्रस बोर्डर रेल्वे प्राजेक्टको अध्ययन, खाँदबारीकिमाथांका सडकमा अरुण नदीमा मितेरी पुल बनाउने, चोभारमा मल्टीफङ्सनल क्वारेन्टाइन ल्याब्रेटरी इन काठमाडौं, इन एग्रिकल्चर इन्स्ट्रक्चर डेभलपमेण्ट पार्क, कोरलामा इण्डस्ट्रियल जोन बनाउनेबारे विषयमा सहमति हुने मन्त्री गुरुङले बताए। त्यस्तै चीनले सयवटा विद्युतीय गाडी, सयवटा प्रहरी भ्यान, ५० वटा स्कुल भ्यान, ५० वटा एम्बुलेन्स दिने मन्त्री गुरुङले बताए। प्रधानमन्त्री ओली भोलि (सोमबार) औपचारिक चीन भ्रमणका लागि बेइजिङ जाँदैछन्।"
रोल्पाको रुन्टिगढी गाउँपालिका ४ नम्बर वडाध्यक्षमा कांग्रेसका भुपमणि विजयी,"रोल्पा : रोल्पाको रुन्टीगढी गाउँपालिका४ को अध्यक्षमा नेपाली कांग्रेसका उमेदवार ५७ वर्षीय भुपमणि पुनमगर विजयी भएका छन्। ६ सय ४३ मत लिएर पुनमगर विजयी भएका हुन्। उनका निकटतम प्रतिद्वन्द्वी नेकपा एमालेका उमेदवार बेगम पुनले ५३५ मत लिए। १ सय ८ मतान्तर सहित कांग्रेसबाट उमेदवार बनेका भुपमणी विजयी भएको नेपाली कांग्रेसका जिल्ला सचिव शेरबहादुर थापाले जानकारी दिए। माओवादी केन्द्रका उमेदवारले ७०, राष्ट्रिय स्वतन्त्र पार्टीका उमेदवारले १०, मंगोल नेशनल अर्गनाइजेसनका उम्मेदवारले ७ र राप्रपाले ७ मत पाएका छन्। १ हजार ९ सय मतदाता रहेको ४ नम्बर वडामा १ हजार २ सय ९७ मत खसेको मुख्य निर्वाचन अधिकृतको कार्यालयले जनाएको छ। खसेको मत मध्ये २१ मत बदर भयो। विजयी पुनमगरले २०४६ सालदेखि नेपाल विद्यार्थी संघबाट राजनीति गर्दै आएका थिए। पूर्व शिक्षक समेत रहेका उनी २०७० सालको निर्वाचनका बेला कांग्रेसबाट समानुपातिक संविधान सभा सदस्यमा सिफारिस समेत भएका थिए। २०७४ तिर एमाले प्रवेश गरेका पुनमगर कांग्रेसमा फर्किएपछि पार्टीले उनैलाई उमेदवार बनाएपछि वडा अध्यक्षमा विजयी भएका हुन्। २०७९ को चुनावमा पनि यस वडाको वडाध्यक्षमा कांग्रेसकै उमेदवार टंक पुन विजयी भएका थिए। त्यसबेला कांग्रेसले ४ सय ८८ र एमालेका उमेदवारले ४ सय ८० मत ल्याएका थिए। उतिबेला ८ मतको मतान्तर थियो। वडा अध्यक्ष टंकको स्क्रब टाईफसका कारण मृत्यु भएको थियो।"
कालीकोट उपनिर्वाचन : तिलागुफा४ मा नेमकिपाका शाही विजयी,"कालीकोट : कालीकोटको तिलागुफा गाउँपालिका४ को वडाध्यक्ष पदमा आज भएको उपनिर्वाचनमा नेपाल मजदुर किसान पार्टी (नेमकिपा)का खड्कराज शाही विजयी भएका छन्। वडाध्यक्षमा शाही एक सय ४३ मत प्राप्त गरी विजयी भएका छन्। उनका निकटम प्रतिद्वन्द्वी नेकपा (माओवादी केन्द्र)का नैसोभा शाहीले एक सय १५ मत प्राप्त गरेका जिल्ला निर्वाचन कार्यालयका मुख्य निर्वाचन अधिकृत आनन्दराज पन्तले बताए। उक्त उपनिर्वाचनमा नेकपा (एमाले) का ऐनबहादुर शाहीले ७८, नेपाली कांग्रेसका पैलबहादुर शाहीले ४९, राष्ट्रिय प्रजातन्त्र पार्टीका गोगनबहादुर शाहीले १७ तथा राष्ट्रिय स्वतन्त्र पार्टीका गगन बमले पाँच मत प्राप्त गर्नुभएको मुख्य निर्वाचन अधिकृत पन्तले बताए। कूल ६ सय नौ मतदातामध्ये निर्वाचनमा चार सय ११ (६७४८ प्रतिशत) मत खसेको थियो। दुई सय १७ महिला र एक सय ९४ पुरुषले मतदान गरेका थिए। चार मत बदर भएको थियो। २०७९ सालमा भएको स्थानीय तहको निर्वाचनमा माओवादी केन्द्रबाट विजयी भएका परबहादुर शाहीको पहिरोमा परी निधन भएको थियो।"
ओखलढुंगाको उपनिर्वाचन: मोलुङ५ मा एमालेका गंगा तामाङ विजयी,ओखलढुंगा : मोलुङ गाउँपालिका५ मा एमाले विजयी भएको छ। एमालेका उम्मेदेवार गंगा तामाङले ३९९ मत पाएर विजयी भए। उनका प्रतिस्पर्धी कांग्रेसका धनश्याम दाहालले १७७ मत पाएका छन्। रास्वपाका विष्णु पोखरेलले एक सय १५१ मत पाउँदा माओवादी केन्द्रका मानबहादुर सुनुवारले २३ मत पाए। २०७४ र २०७९ को निर्वाचनमा कांग्रेस विजयी भएको थियो। यस पटक एमालेले बाजी मारेको हो। यो वडा एमाले केन्द्रीय सदस्य यज्ञराज सुनुवारको वडा हो। उनले पनि बिहान मतदान गरेका थिए।
गोरखामा मतगणना सुरु,"गोरखा : गोरखा नगरपालिका ५ को उपनिर्वाचनको मतगणना सुरु भएको छ। वडाध्यक्ष पदका लागि आइतवार सम्पन्न मतदानको बेलुका आठबजेबाट मतगणना सुरु भएको मुख्य निर्वाचन अधिकृतको कार्यालयले जनाएको छ। सर्बदलीय बैठक बसेर मतगणना सुरु गर्यौँ, मुख्य निर्वाचन अधिकृत शिवबहादुर रानाभाटले भने। वडा नम्बर ५ को कार्यालयमा स्थापना गरिएको निर्वाचन कार्यालयमा मतगणना सुरु गरिएको उनले बताए। तारजालीले बारेर स्थललाई सुरक्षित गरिएको छ भने निगरानीका लागि सीसीटीभी समेत जडान गरिएको छ। कुल १ हजार ३७३ मत खसेकाले मतगणना केही घण्टाभित्रै सम्पन्न गर्ने गरी गणना सुरु गरिएको कार्यालयले जनाएको छ। गोरखा नगरपालिका ५ मा आइतबार सम्पन्न उपनिर्वाचनमा ६१ दशमलव ७१ प्रतिशत मत खसेको थियो। २२ सय २५ मतदातामध्य १३ सय ७३ मत खसेको निर्वाचन कार्यालयले जनाएको छ। ७२४ मतदाता रहेको गोरखकाली आधारभूत विद्यालय केन्द्रमा मतदान केन्द्रमा ४५८ मत खसेको छ। त्यस्तै ७२८ मतदाता रहेको शिवशक्ति आधारभूत विद्यालय क केन्द्रमा ४६९ र ७७३ मतदाता रहेको सोही विद्यालयको ख केन्द्रमा ४४६ मत खसेको कार्यालयका सूचना अधिकारी रविलाल सुवेदीले जानकारी दिए। गण्डकी प्रदेशभर गोरखा नगरपालिका५ मा मात्र उपनिर्वाचन भएको हो। वडाअध्यक्ष पदका लागि आइतबार बिहानैदेखि मतदात सुरु भई साँझ ५ बजे सम्पन्न भएको थियो। यसअघिका वडाध्यक्ष स्व खिलबहादुर रानाको २०७९ कात्तिक १० गते निधन भएपश्चात रिक्त रहेको वडाध्यक्ष पदमा उपनिर्वाचन भएको हो। चुनावमा नौ दलका उम्मेदवार बीच प्रतिस्पर्धा भइरहेको छ।"
दार्चुलाको दुहुँ५ मा कांग्रेसका धनसिंह कुँवर विजयी,दार्चुला : दार्चुलाको दुहुँ गाउँपालिका५ मा सम्पन्न उपनिर्वाचनमा नेपाली कांग्रेसका उम्मेदवार धनसिंह कुँवर विजयी भएका छन्। कांग्रेसका उम्मेदवार कुँवरले खसेको मत ८७७ मध्ये ३७६ मत प्राप्त गरी विजय प्राप्त गरेका छन्। उनका प्रतिस्पर्धी एमालेका उम्मेदवार मानसिहं बडालले ३५८ मत प्राप्त गरे। यस्तै माओवादी केन्द्रका उम्मेदवार वीर सिंह कार्कीले ९८ मत र स्वतन्त्र उम्मेदवार लाल सिंह कुँवरले अर्ना चिन्हमा २५ मत प्राप्त गरेका छन्। खसेको मतमध्ये २० मत बदर भएको छ। वडाध्यक्ष मनोरथ भट्टको निधनपछि उक्त पदमा उपनिर्वाचन भएको हो।
"मोरङको ग्रामथानमा सर्वदलीय बैठक सुरु, सहमति जुटेपछि मतगणना सुरु गरिने",विराटनगर : मोरङको ग्रामथानमा मतगणनाका लागि सर्वदलीय बैठक सुरु भएको छ। बैठकबाट सहमति जुटेपछि मतगणना सुरु हुने प्रमुख जिल्ला अधिकारी प्रेमप्रसाद भट्टराईले बताए। आज भएको उपनिर्वाचनमा ७१३ प्रतिशत मत खसेको छ। ७ वटा वडा रहेको ग्रामथानमा २६ हजार ४४ मतदाता थिए। तीमध्ये १८ हजार ५ सय ७७ जना मतदानमा सहभागी भएको थिए। ग्रामथानमा १२ मतदानस्थल र २९ मतदान केन्द्र कायम गरिएको थियो। विभिन्न दलबाट १५ र स्वतन्त्र १ सहित १६ जना उम्मेदवार चुनावी प्रतिस्पर्धामा थिए।
जाजरकोट उपनिर्वाचन: कुशेको वडाध्यक्षमा कांग्रेसका खम्बबहादुर सिंह विजयी,जाजरकोट : जाजरकोटको कुशे गाउँपालिका७ को वडाध्यक्षमा नेपाली कांग्रेसका खम्बबहादुर सिंह १५ मतको मतान्तरले विजयी भएका छन्। कांग्रेस उम्मेदवार सिंहले ३ सय ४७ मत प्राप्त गरी विजयी भएका हुन्। उनका निकटतम प्रतिद्वन्द्वी नेकपा माओवादी केन्द्रका डम्बर बहादुर घर्तीले ३ सय ३२ मत प्राप्त गरे। एक हजार ३ सय २ मतदाता रहेको सो वडामा आइतबार भएको उपनिर्वाचनमा ९ सय ५६ मत खसेको थियो।
ककनी उपनिर्वाचन: ७१ प्रतिशत खस्यो मत,"नुवाकोट : नुवाकोटको ककनी गाउँपालिका २ को वडाध्यक्ष पदको लागि मतदान सम्पन्न भएको छ। चार मतदान केन्द्रमा आइतबार निर्धारित समयसम्म ७१ प्रतिशत मत खसेको छ। ककनी २ को वडाध्यक्षका लागि दुई स्थानमा राखिएको चार मतदान केन्द्र कायम गरिएका थिए। कुल तीनहजार एकसय ७३ जना मतदाता रहेको सो वडामा दुई हजार दुइसय ५५ जनाले मत खसेको जिल्ला निर्वाचन कार्यालयले जनाएको छ। जिल्ला निर्वाचन अधिकारी होमबहादुर थापामगरले मतदाताले उत्साहजनक रूपमा मतदान गरेको बताए। ककनी २ को वडामा गत २०७९ को स्थानीय तह निर्वाचनमा दुई हजार चारसय ५८ मत खसेको थियो। सो तुलनामा दुई सय तीन मत कम खसेको छ। अहिलेको भन्दा पहिलेको मतदानमा सो वडामा ७६ प्रतिशत मत खसेको थियो। मतदान सकिएसँगै मतपेटिका रुजु, शिलवन्दीलगायत आवश्यक तयारी पूरा गरेर मतगणनास्थल ककनी २ को पुरानो काउलेदेवी आधारभूत विद्यालयमा मतपेटिका पुर्याइएको छ। ककनीको उपनिर्वाचनमा चार वटा मतदान केन्द्र कायम गरिएका थिए। यससँगै ककनी गापा २ मा आइतबार वडाध्यक्ष पदका लागि स्थानीय तहअन्तर्गतको उपनिर्वाचनको मतदान सम्पन्न भएको छ भने मतदान सम्पन्न भएसँगै मतदान केन्द्रहरूबाट मतपेटिका संकलनको काम सकिएको छ। ककनी २ मा राखिएको चार मतदान केन्द्रबाट मतपेटिकाहरू मतगणनाका लागि मुख्य निर्वाचन अधिकृतको कार्यालय लगिएको छ।"
उपनिर्वाचन : स्थानीय तहमा रिक्त विभिन्न ४१ पदका लागि मतदान जारी,"काठमाडौं : आज देशभर स्थानीय तहमा रिक्त विभिन्न ४१ पदका लागि मतदान जारी छ। नगरपालिका प्रमुख एक, उपप्रमुख एक, गाउँपालिका अध्यक्ष दुई, उपाध्यक्ष चार र वडाध्यक्ष ३३ गरी ४१ पदका लागि मतदान भएको हो । उपनिर्वाचनमा विभिन्न २० राजनीतिक दल र स्वतन्त्र गरी तीन सय ७६ उम्मेदवार प्रतिस्पर्धामा छन् । यसैबीच काठमाडौंको कीर्तिपुर नगरपालिकाका २० स्थानमा नगरप्रमुख र दुई वडाध्यक्षका लागि उत्साहपूर्वक मतदान जारी छ । कीर्तिपुरमा नगरप्रमुख र वडा नं १ र ४ का वडाध्यक्षका लागि जारी मतदानमा नगरप्रमुखमा दलीय र स्वतन्त्र गरी २० उम्मेदवार तथा वडा नं १ मा नौ र वडा नं ४ मा १२ जना उम्मेदवार प्रतिस्पर्धामा छन् । नगरप्रमुख राजकुमार नकर्मी, वडा १ का अध्यक्ष हीरालाल महर्जन र वडा नं ४ का अध्यक्ष श्यामराज अधिकारीको निधनपछि ती पद रिक्त भएका हुन् ।"
लिलाबल्लभलाई मुद्दा चलाउन माग गरिएको रिट सर्वोच्चद्वारा दरपीठ,"काठमाडौं : कोशी प्रदेशका निवर्तमान आन्तरिक मामिला तथा कानुनमन्त्री लिलाबल्लभ अधिकारीविरुद्ध मुद्दा चलाउनुपर्ने माग गर्दै दायर गरेको रिट सर्वोच्च अदालत प्रशासनले दरपीठ गरिदिएको छ। वरिष्ठ अधिवक्ता दिनेश त्रिपाठीले मुद्दा नचल्ने निर्णय बदरको माग गर्दै पुन:अनुसन्धान गरी मुद्दा दायर गर्ने निर्देशनको माग गर्दै सर्वोच्चमा रिट निवेदन दिएका थिए। अदालतका रजिष्ट्रार भद्रकाली पोखरेलले उक्त रिट दरपीठ गरिदिएका हुन्। दरपीठ आदेशमा भनिएको छ,' नेपाल सरकारको तर्फबाट मुद्दा चलाउने वा नचलाउने भन्ने कुराको अन्तिम निर्णय गर्ने अधिकार महान्यायाधिवक्तालाई हुनेछ भन्ने व्यवस्था रहेको र उक्त मुद्दाको अभियोग पत्रमा 'लिलाबल्लभ अधिकारीको प्रस्तुत वारदातमा संलग्न रहेको वस्तुनिष्ठ प्रमाण हालसम्मको अनुसन्धानबाट नदेखिएकोले नीज उपर थप प्रमाण पत्र प्राप्त भएका बखत कानुन बमोजिम हुने नै हुँदा,'भनि उल्लेख भएको परिपेक्ष्यमा प्रस्तुत रिट निवेदन यस अदालतको असाधारण अधिकार क्षेत्रअन्तर्गत दर्ता गर्न मिलेन। ' रिट दरपीठ गर्ने सर्वोच्च प्रशासनको आदेशविरुद्ध आफू फेरि अदालत जाने अधिवक्ता त्रिपाठीले अन्नपूर्णलाई बताए। अधिकारीमाथि मुद्दा नचल्ने भनी भएको निर्णय बदनियतपूर्ण भएकाले तत्काल बदर गर्नुपर्ने उनको माग छ। उनले अन्नपूर्णसँग भने, 'बिना कुनै तर्कपूर्ण आधार प्रहरीद्वारा अनुसन्धानमा प्राप्त प्रमाणलाई पूर्णरूपेण नजरअन्दाज गरी अधिकारीलाई जिल्ला सरकारी वकिल कार्यालय काठमाड़ौंले मुद्दा नचलाउने र प्रतिवादी नबनाउने निर्णय प्रथम दृष्टि मै गैरकानुनी,बदनीयतपूर्ण एवं स्वेच्छाचारी भएकाले संविधानको धारा १३३ (२) (३) बमोजिम उक्त निर्णय उत्प्रेषणको आदेशद्दारा बदर गरि निज अधिकारीलाइ तत्काल पक्राउ गरी मुद्दा चलाउन माग गरी रिट दायर गरेको थिएँ । यो रिट सर्वोच्चबाट दरपीठ भएको छ। अब आदेश विरुद्द अर्को निवेदन पेश गर्नेछु ।' मानव तस्करको आरोपमा गत कार्त्तिक २५ गते अधिकारी पक्राउ परेका थिए। जिल्ला सरकारी वकिलको कार्यालय काठमाडौंले अधिकारीविरुद्ध मुद्दा नचल्ने निर्णय गरेपछि उनी ११ मंसिरमा हिरासतमुक्त भएका थिए। जापान भ्रमणमा जाने क्रममा मानव तस्करी गरेको आरोप अधिकारीमाथि छ। नक्कली परिचयपत्र बनाई संगठित गिरोहलाई रकम बुझाएर जापान पुगेका तीन युवालाई जापानको अध्यागमनबाट फिर्ता गरिएलगत्तै त्रिभुवन अन्तर्राष्ट्रिय विमानस्थलबाट पक्राउ गरेर प्रहरीले अनुसन्धानको दायरामा ल्याएको थियो। नक्कली कागजात बनाएर जापान पुगेका रसुवाका कञ्चन देवकोटा, खोटाङका दावा शेर्पा र जनक राईलाई प्रहरीले पक्राउ गरेर अनुसन्धान गरिरहेको छ। तत्कालीन मन्त्री अधिकारी आर्ट्स काउन्सिल टोकियोले अक्टोबर २९ देखि नोभेम्बर ३ सम्मका लागि आयोजना गरिएको कल्चर एट होट कार्यक्रममा भाग लिन भनेर जापान गएका थिए। अधिकारीले भने तीनजनालाई आफूले हङकङमा भेटेको र फिर्ता ल्याएर नेपाल प्रहरीको जिम्मा लगाएको बताउँदै आएका छन्। तीन जनामध्ये शेर्पासँग खोटाङको ऐंसेलुखर्क२ को वडा सदस्यको नक्कली परिचयपत्र थियो भने देवकोटा र राईले कोशी प्रदेशको आन्तरिक मामिला तथा कानुन मन्त्रालयको कर्मचारीको परिचयपत्र बोकेका थिए ।"
दोस्रो दिनको बयानका लागि रवि लामिछाने सरकारी वकिलको कार्यालयमा,"काठमाडौं : सहकारी ठगी प्रकरणमा पक्राउ परेका राष्ट्रिय स्वतन्त्र पार्टीका सभापति एवं पूर्व गृहमन्त्री रवि लामिछानेसँग बयान आज पनि लिइएको छ। जिल्ला सरकारी वकिलको कार्यालयमा उनको बयान लिएको हो। बयानका लागि उनलाई सरकारी वकिलको कार्यालयमा बिहान उपस्थित गराइएको थियो। शुक्रबारदेखि लामिछानेको बयान सुरू गरिएको हो। उनको बयान केही दिन लम्बिने प्रहरीले जनाएको छ । सहकारी ठगी, संगठित अपराध र सम्पत्ति शुद्धीकरण मुद्दाको कसुरमा कास्की प्रहरीको हिरासतमा रहेका लामिछानेलाई बिहीबार बेलुका बयानका लागि काठमाडौं ल्याएको थियो। लामिछानेविरुद्ध काठमाडौंको कालिमाटीस्थित स्वर्णलक्ष्मी सहकारीको बचत अपचलन गरेको अभियोगमा काठमाडौं जिल्ला अदालतबाट पक्राउ पुर्जी जारी भएको थियो। स्वर्णलक्ष्मीकै बचत हिनामिना गरेको आरोपमा छविलाल जोशी र कुमार रम्तेलसँग काठमाडौंमा बयान लिएर कास्की पठाइसकेको छ। पोखराको सूर्यदर्शन बचत तथा ऋण सहकारी संस्थामा सहकारीको रकम ठगी र सङ्गठित अपराध कसुरमा गत कात्तिक २ गते पक्राउ परेका लामिछानेलाई जिल्ला प्रहरी कार्यालय कास्कीको हिरासतमा राखेर अनुसन्धान भइरहेको छ। उनलाई बयानका लागि यसअघि रुपन्देही लगेर पुनः पोखरा ल्याइएको थियो। जिल्ला अदालत कास्कीको आदेशबाट पटकपटक म्याद थप गर्दै प्रहरीले लामिछानेविरुद्ध सहकारीको रकम अपचलनसम्बन्धी कसूरमा अनुसन्धान गरिरहेको छ। लामिछानेलाई रुपन्देहीको सुप्रिम सहकारी ठगी प्रकरणमा बयान लिएको थियो। यता साहारा चितवन सहकारीको रकम ठगी र संगठित अपराधको कसुरमा उनीविरुद्ध अनुसन्धान गर्न चितवनमा पनि पक्राउ पुर्जी जारी भइसकेको छ। काठमाडौंमा बयान सकिएपछि उनलाई चितवन लैजाने प्रहरीको तयारी छ।"
ककनी उपनिर्वाचन: ५७ प्रतिशत मत खस्यो,"नुवाकोट : नुवाकोटको ककनी गाउँपालिका २ को वडाध्यक्ष पदका लागि मतदान भइरहेको छ। चार मतदान केन्द्रमा आइतबार दिउँसोसम्म करिब ५७ प्रतिशत मत खसेको छ। तीनहजार एकसय ७३ जना मतदाता रहेको सो वडामा आइतबार दिउँसो सवा २ बजेसम्म एकहजार सातसय ९३ जनाले मत खसालिसकेका जिल्ला निर्वाचन कार्यालयले जनाएको छ। ककनी २ स्थित वडा कार्यालयको क मतदान केन्द्रमा तीनसय, ख मा तीनसय १५ तथा शिवालय मावि क मतदान केन्द्रमा पाँचसय २९ र ख मा ६ सय ४९ गरी एकहजार सात सय ९३ अर्थात् ५७ प्रतिशत मत खसिसकेको जिल्ला निर्वाचन अधिकारी होमबहादुर थापामगरले जानकारी दिए। मतदान सकिएपछि आवश्यक तयारी पूरा गरेर मतगणना गरिने तयारी रहेको छ। ककनीको उपनिर्वाचनमा चारवटा मतदान केन्द्र कायम गरिएका छन्। वडाध्यक्ष पदका लागि ११ जना चुनावी प्रतिस्पर्धामा रहेका छन्।"
"भित्र रवि लामिछानेको बयान, बाहिर सरकारविरुद्ध नाराबाजी","काठमाडौं : राष्ट्रिय स्वतन्त्र पार्टीका सभापति रवि लामिछानेका समर्थकहरूले आइतबार काठमाडौंमा प्रदर्शन गरेका छन् । सहकारी ठगी प्रकरणमा काठमाडौं सरकारी वकिल कार्यालयमा लामिछानेको बयान भइरहँदा उनका समर्थकले माइतिघरमा प्रदर्शन गरेका हुन् । उनीहरूले राजनीतिक प्रतिशोधका कारण निर्दोश व्यक्तिलाई थुनामा राखेको आरोप लगाएका छन् । प्रदर्शनमा सहभागीले रवि लामिछानेलाई रिहा गर,राजनीतिक प्रतिशोध बन्द गर लगायतका प्लेकार्ड प्रदर्शन गर्दै नारा लगाएका थिए । पोखराको प्रहरी हिरासतमा रहेका रवि लामिछानेलाई काठमाडौंको स्वर्णलक्ष्मी सहकारीको रकम हिनामिना प्रकरणमा बयानका लागि बिहीबार काठमाडौं ल्याइएको थियो । सहकारी ठगी प्रकरणमा पक्राउ परेका राष्ट्रिय स्वतन्त्र पार्टीका सभापति एवं पूर्वगृहमन्त्री लामिछानेसँग शुक्रबारदेखि बयान सुरू गरिएको हो। उनको बयान केही दिन लम्बिने प्रहरीले जनाएको छ । सहकारी ठगी, संगठित अपराध र सम्पत्ति शुद्धीकरण मुद्दाको कसुरमा कास्की प्रहरीको हिरासतमा रहेका लामिछानेलाई बिहीबार बेलुका बयानका लागि काठमाडौं ल्याएको थियो। लामिछानेविरुद्ध काठमाडौंको कालिमाटीस्थित स्वर्णलक्ष्मी सहकारीको बचत अपचलन गरेको अभियोगमा काठमाडौं जिल्ला अदालतबाट पक्राउ पुर्जी जारी भएको थियो। स्वर्णलक्ष्मीकै बचत हिनामिना गरेको आरोपमा छविलाल जोशी र कुमार रम्तेलसँग काठमाडौंमा बयान लिएर कास्की पठाइसकेको छ। पोखराको सूर्यदर्शन बचत तथा ऋण सहकारी संस्थामा सहकारीको रकम ठगी र सङ्गठित अपराध कसुरमा गत कात्तिक २ गते पक्राउ परेका लामिछानेलाई जिल्ला प्रहरी कार्यालय कास्कीको हिरासतमा राखेर अनुसन्धान भइरहेको छ। उनलाई बयानका लागि यसअघि रुपन्देही लगेर पुनः पोखरा ल्याइएको थियो। जिल्ला अदालत कास्कीको आदेशबाट पटकपटक म्याद थप गर्दै प्रहरीले लामिछानेविरुद्ध सहकारीको रकम अपचलनसम्बन्धी कसूरमा अनुसन्धान गरिरहेको छ। लामिछानेलाई रुपन्देहीको सुप्रिम सहकारी ठगी प्रकरणमा बयान लिएको थियो। यता साहारा चितवन सहकारीको रकम ठगी र संगठित अपराधको कसुरमा उनीविरुद्ध अनुसन्धान गर्न चितवनमा पनि पक्राउ पुर्जी जारी भइसकेको छ। काठमाडौंमा बयान सकिएपछि उनलाई चितवन लैजाने प्रहरीको तयारी छ।"
उपनिर्वाचन : मोरङको ग्रामथानमा ६३ प्रतिशत मत खस्यो,"विराटनगर : मोरङको ग्रामथान गाउँपालिकामा दिउँसो ३ बजेसम्ममा ६३ प्रतिशत मत खसेको छ। मतदान गर्नेमा पुरुषभन्दा महिला धेरै छन्। पुरुषभन्दा झन्डै १ हजार बढी महिला मतदानमा सहभागी भएका हुन्। ग्रामथानमा १२ मतदानस्थल र २९ मतदान केन्द्र छन्। अहिलेसम्म १६ हजार ४ सय ८२ मत खसेको छ। मतदान गर्नेमध्ये ८ हजार ७ सय १२ जना महिला र ७ हजार ७ सय ७० जना पुरुष रहेका हुन्। ग्रामथानमा २६ हजार ४४ मतदाता छ। मतदाताको संख्या भने पुरुषको बढी छ। मतदातामध्ये १३ हजार ४१ महिला र १३ हजार ३ पुरुष रहेका हुन्। मुख्य निर्वाचन अधिकृतको कार्यालयका अनुसार दिउँसो ३ बजेसम्म ६३ प्रतिशत मतदान भइसकेको छ। विभिन्न मतदान केन्द्रमा अहिले पनि शान्तिपूर्ण रूपमा मतदान जारी रहेको कार्यालयले जनाएको छ। मतदानस्थलमध्ये ग्रामथान१ को खुनियाकट्टास्थित बेगन आधारभूत विद्यालयमा ५ सय ८७, लखन्तरीस्थित वीरेन्द्र माविमा १ हजार ७ सय ६३, ग्रामथान२ झोराहाटस्थित सरस्वती माविमा १ हजार २ सय ९५, वडा कार्यालयमा १ हजार ४ सय ९, ग्रामथान३ को सिद्राहास्थित वाणी माविमा १ हजार ६१ र भौसाबाडीस्थित राधाकृष्ण आधारभूत विद्यालयमा ९ सय २५ मत खसेको छ। त्यस्तै, ग्रामथान४ को मोतीपुरस्थित लोहन्द्रा आधारभूत विद्यालयमा १ हजार १ सय ९२, लोहासुरस्थित महेन्द्र माविमा १ हजार ३ सय १३, ग्रामथान५ को तेतरियास्थित देवी माविमा २ हजार ७ सय ५४, ग्रामथान६ को रविहाटस्थित पब्लिक माविमा २ हजार २ सय ८४, ग्रामथान७ को धोवियारेस्थित गणेश माविमा १ हजार ३ सय ४५ र बनिगास्थित सरस्वती आधारभूत विद्यालयमा ५ सय ५४ खसेको छ। पालिका अध्यक्ष चयनका लागि ग्रामथानमा उपनिर्वाचन भरहेको हो। साँझ ५ बजेसम्म मतदान जारी रहने छ।"
महोत्तरीमा उपनिर्वाचन : १२ बजेसम्म ८१२ मत खस्यो,महोत्तरी : महोत्तरीको रामगोपालपुर नगरपालिकामा २ का वडाअध्यक्ष पदको लागि उपनिर्वाचन भइरहेको छ। बिहान ७ बजेदेखि सुरू भएको मतदानमा मध्यान्ह १२ बजेसम्मा ८१२ मत खसेको निर्वाचन अधिकृत नुतन झाले बताएका छन् । शान्तिपूर्ण तवरले मतदान भइरहेको प्रमुख जिल्ला अधिकारी लालबाबु कवारीले बताएका छन् । यहाँ सुरक्षा व्यस्था चुस्त दुरुस्त रहेको प्रमुख जिल्ला अधिकारी कवारीले जानकारी दिए ।
हुम्लामा ६६४१ प्रतिशत मत खस्यो,"हुम्ला : सर्केगाड गाउँपालिकाको उपाध्यक्ष पदका लागि ६६४१ प्रतिशत मत खसेको छ। ६ हजार ८ सय १० जना मतदाता संख्या रहेको सर्केगाडमा २ हजार ३ सय २८ पुरुष, २ हजार १ सय ९५ महिला गरी ४ हजार ५ सय २३ मत खसेको हो। १२ वटा मतदानस्थल र १३ वटा मतदान केन्द्रबाट ६६४१ प्रतिशत मत खसेको मुख्य निर्वाचन अधिकृत शम्भुप्रसाद बरालले जानकारी दिए। शान्तिपूर्ण मर्यादित रूपमा मतदान भएको मुख्य निर्वाचन अधिकृतले बताए। मतदान केन्द्रबाट मतपेटिका छिटो आएपछि ९ राति ९ बजेदेखि नै मतगणना सुरु हुने प्रयास रहेको मुख्य निर्वाचन अधिकृत बरालले बताए। मतपेटिका पुगेपछि सर्वदलीय बैठक बसालेर आजै राति ९ बजेदेखि मत गणना गर्न तयारी रहेको बरालको भनाइ छ। गाउँपालिका उपाध्यक्ष पदका लागि नेपाली कांगे्रसबाट सविता बुढा, नेकपा एमालेबाट जाना शाही, नेकपा माओवादी, नेकपा एकीकृत समाजवादी, नेकपा विप्लबबाट साझा उम्मेदवार देवकी तिमिल्सेना र राष्ट्रिय प्रजातन्त्र पार्टीबाट संगीता शाही, राष्ट्रिय स्वतन्त्र पार्टीबाट बाँचा बुढा चुनावी मैदानमा होमिएका छन्। २०७९ सालमा कांग्रेस र माओवादी केन्द्रले मिलेर चुनाव लडेका थिए। त्यसबेला गठबन्धनबाट कांग्रेसका रोकाया अध्यक्ष र माओवादीका चन्द्रसिंह कार्की उपाध्यक्षमा निर्वाचित भएका थिए। उपाध्यक्ष कार्कीको गत भदौ ४ गते गाडी दुर्घटनामा परेर निधन भएसँगै रिक्त पदमा उपनिर्वाचन हुन लागेको हो। यस्तो छ जनमत २०७९ मा भएको स्थानीय तहको निर्वाचनमा माओवादी केन्द्रबाट चन्द्रसिंह कार्कीले उपाध्यक्षमा चुनाव जित्दा ३ हजार २ सय ६९ मत पाएका थिए। एमालेकी जुनकुमारी फडेरा १ हजार ६४ मत ल्याएर उपविजेता भएकी थिइन्। अध्यक्षमा कांग्रेसका रोकाया ३ हजार ५ सय ४३ मत प्राप्त गरी विजयी हुँदा एमालेका ज्ञामी बुमीले ९ सय ९७ मत पाएका थिए। आठ वडामध्ये माओवादी तीन, कांग्रेस दुई, एमाले दुई र एक वडा स्वतन्त्रले जितेका थिए। २०७४ को निर्वाचनमा सर्केगाडमा एमालेमाओवादी गठबन्धन भएको थियो, जसमा एमालेले अध्यक्षमा माओवादीलाई र माओवादीले उपाध्यक्षमा एमालेलाई सघाएको थियो। त्यसबेला १ हजार ९ सय २० मतका साथ माओवादीका कृष्ण रोकाय विजयी हुँदा कांग्रेसका मंगलबहादुर शाही पराजित भएका थिए। शाहीले १ हजार ७ सय ७५ मत प्राप्त गरेका थिए। २०७४ र २०७९ मा पालिका अध्यक्ष र उपाध्यक्षमा गठबन्धन भए पनि वडामा भने तीनै दलबीच प्रतिस्पर्धा हुँदै आएको छ।"
झापाको कनकाई६ मा ३३ प्रतिशत मत खस्यो,"झापा : स्थानीय तहको उपनिर्वाचनअन्तर्गत झापाको कनकाई६ मा वडाध्यक्ष पदको लागि शान्तिपूर्ण मतदान भइरहेको छ। दिउँसो १२ बजेसम्म ६ सय ९४ मत खसेको जिल्ला निर्वाचन अधिकारी तुलसी नेपालले जानकारी दिए। २ हजार ५८ मतदाता रहेको उक्त वडामा अहिलेसम्म ३३ प्रतिशत मत खसेको हो। चम्पापुर माध्यमिक विद्यालयमा रहेको दुई वटा मतदान केन्द्रमध्ये (क) ३३४ र (ख) मा ३६० मत खसेको उनले बताए। अहिलेसम्म मतदान शान्तिपूर्ण रुपमा भइरहेको उनको भनाइ छ। कनकाई नगरपालिका ६ मा एक स्वतन्त्र र ८ राजनीतिक दलसहित ९ जनाको उम्मेदवारी परेको छ। स्वतन्त्र उम्मेदवारतर्फ लक्ष्मीप्रसाद ओली, नेपाली काँग्रेसबाट रानगोपाल ओली, नेकपा एमालेबाट तुलराम बस्नेत, नेकपा माओवादी केन्द्रबाट गणेशबहादुर थापा, जनमत पार्टीबाट सुकलाल राजवंशी, राप्रपाबाट नारायणप्रसाद निरौला, नागरिक उन्मुक्ति पार्टीबाट जमुना राजवंशी, मङ्गोल नेशनल अर्गनाइजेसनबाट पदमबहादुर तामाङ र संघीय लोकतान्त्रिक राष्ट्रिय मञ्चबाट दलबहादुर श्रेष्ठले उम्मेदवारी दिएका छन्। एमालेका तर्फबाट पाँच सय आठ मत प्राप्त गरी वडाध्यक्षमा विजयी दीर्घबहादुर थापाको ६६ वर्षको उमेरमा गत असारमा निधन भएपछि सो वडामा उपनिर्वाचन भइरहेको छ। २०७४ सालमा भएको पहिलो स्थानीय तहको निर्वाचनमा एमालेका उम्मेदवार इन्द्रप्रसाद नेपाललाई फराकिलो मतान्तरले पराजित गर्दै नेपाली काँग्रेसका लक्ष्मीप्रसाद ओली वडाध्यक्षमा विजयी भएका थिए।"
ग्रामथानमा खस्यो ७१३ प्रतिशत मत,विराटनगर : स्थानीय तह उपनिर्वाचनअन्तर्गत मोरङको ग्रामथान गाउँपालिकामा मतदान सकिएको छ। सहायक निर्वाचन अधिकृत रामराज पौडेलका अनुसार ७१३ प्रतिशत मत खसेको छ। ७ वटा वडा रहेको ग्रामथानमा २६ हजार ४४ मतदाता थिए। तीमध्ये १८ हजार ५ सय ७७ जना मतदानमा सहभागी भएको पौडेलले बताए। पुरुषभन्दा बढी महिला मतदानमा सहभागी भएका छन्। ९ हजार ६ सय ७७ जना महिला र ८ हजार ९ सय पुरुष मतदानमा सहभागी भएको जानकारी पौडेलले दिए। मतदाताको संख्या पनि पुरुषभन्दा महिलाको धेरै थियो। १३ हजार ४१ महिला र १३ हजार ३ पुरुष मतदाता रहेका थिए। मतदातामध्ये ७ हजार ४ सय ६७ जना मतदानमा सहभागी भएनन्। आज (आइतबार) बिहान ७ बजेदेखि साँझ ५ बजेसम्म मतदानको समय तोकिएको थियो। ग्रामथानमा १२ मतदानस्थल र २९ मतदान केन्द्र कायम गरिएको थियो। विभिन्न दलबाट १५ र स्वतन्त्र १ सहित १६ जना उम्मेदवार चुनावी प्रतिस्पर्धामा थिए। मतदान सकिएसँगै मतपेटिका संकलनको काम सुरु भएको मोरङका प्रमुख जिल्ला अधिकारी प्रेमप्रसाद भट्टराईले बताए। निर्वाचन शान्तिपूर्ण रूपमा सम्पन्न भएको भट्टराईले बताए। उनका अनुसार मतपेटिका संकलन सकिएपछि मतगणना सुरु गरिने छ। सर्वदलीय सहमति जुटेमा आजै रातिबाट मतगणना सुरु गर्ने तयारी छ। मतपेटिका संकलन सकिएपछि मुख्य निर्वाचन अधिकृतको कार्यालयले सर्वदलीय बैठक बोलाउने छ।
हेटौंडा १२ मा मतदान सकियो,"मकवानपुर : स्थानीय तहको उपनिर्वाचन अन्तर्गत हेटौंडा १२ को वडा अध्यक्ष पदका लागि भएको निर्वाचनमा ६८९ प्रतिशत मत खसेको छ। आइतबार बिहान ७ बजेटबाट साँझ ५ बजेसम्म सञ्चालन भएको मतदानमा ६८९ प्रतिशत मत खसेको हो। २ वटा मतदान स्थलमा तयार पारिएको ९ मतदान केन्द्रमा कुल ८ हजार ५६ मतदाता मध्ये ५ हजार ४८४ जनाले मतदान गरेको मुख्य निर्वाचन अधिकृतको कार्यालयले जनाएको छ। ४ हजार ४२८ मतदाता रहेको प्रतिभा आधारभूत विद्यालयको ५ मतदान केन्द्रमा ३ हजार १० मत खसेको छ भने विष्णुज्योती आधारभूत विद्यालयमा रहेको ४ मतदान केन्द्रमा २ हजार ४७४ मत खसेको जनाइएको छ। मतदान कार्यक्रममा महिला २ हजार ९४६ र पुरुष २ हजार ५३७ मतदाताले सहभागिता जनाएका छन्। प्रतिभा मतदान केन्द्रमा १ हजार ६३७ महिला र १ हजार ३७२ पुरुषले मतदान गरेका छन्। विष्णुज्योती मतदान केन्द्रमा महिला १ हजार ३०९ र पुरुष १ हजार १६५ मतदाताले मत खसालेका छन्। उक्त वडाको वडा अध्यक्ष पदमा १२ जना उम्मेदवार चुनावी प्रतिस्पर्धामा रहेका छन्। निर्वाचनका लागि कांग्रेसका अर्जुनप्रसाद तिवारी, एमालेका राजेश नगरकोटी, माओवादी केन्द्रका रविकुमार प्रधान, रास्वपाका आशावीर बल, राप्रपाका प्रेमबहादुर भोलन, जसपाका छविलाल वाइबा, मंगोल नेशनल अर्गनाइजेशकी दीपा लामा, नेमकिपाकी फूलमाया तितुङ र एकीकृत समाजवादीका बलराम बल उम्मेदवार छन् भने स्वतन्त्रबाट अर्जुन घलान, गिताकुमारी नेवार र छत्रप्रकाश अधिकारी चुनावी मैदानमा छन्।"
मोरङको ग्रामथानमा ५४ प्रतिशत मत खस्यो,"विराटनगर : मोरङको ग्रामथान गाउँपालिकामा दिउँसो २ बजेसम्ममा ५४ प्रतिशत मत खसेको छ। हालसम्म १४ हजार १ सय ७४ जनाले मतदान गरेका हुन्। ७ हजार ४ सय ११ महिला र ६ हजार ७ सय ६३ पुरुषले मतदान गरिसकेको मुख्य निर्वाचन अधिकृतको कार्यालयले जनाएको छ। कार्यालयका अनुसार विभिन्न मतदान केन्द्रमा अहिले पनि शान्तिपूर्ण मतदान जारी छ। बिहान ११ बजेपछि मतदान केन्द्रमा अलि भिडभाड बढेको थियो। मतदानस्थलमध्ये ग्रामथान१ को खुनियाकट्टास्थित बेगन आधारभूत विद्यालयमा ५ सय ५१, लखन्तरीस्थित वीरेन्द्र माविमा १ हजार ५ सय ५८, ग्रामथान२ झोराहाटस्थित सरस्वती माविमा १ हजार १ सय ३५, वडा कार्यालयमा १ हजार २ सय ८५, ग्रामथान३ को सिद्राहास्थित वाणी माविमा ९ सय ८ र भौसाबाडीस्थित राधाकृष्ण आधारभूत विद्यालयमा ८ सय १७ मत खसेको छ। त्यस्तै, ग्रामथान४ को मोतीपुरस्थित लोहन्द्रा आधारभूत विद्यालयमा १ हजार ५, लोहासुरस्थित महेन्द्र माविमा १ हजार ६४, ग्रामथान५ को तेतरियास्थित देवी माविमा २ हजार २ सय ९४, ग्रामथान६ को रविहाटस्थित पब्लिक माविमा १ हजार ९ सय ३४, ग्रामथान७ को धोवियारेस्थित गणेश माविमा १ हजार १ सय २३ र बनिगास्थित सरस्वती आधारभूत विद्यालयमा ५ सय खसेको छ। अध्यक्ष चयनका लागि उपनिर्वाचन जारी रहेको ग्रामथानमा २६ हजार ४४ मतदाता छन्। १२ मतदानस्थल र २९ वटा केन्द्र तोकिएको छ। साँझ ५ बजेसम्म मतदान जारी रहने छ।"
स्थानीय तह उपनिर्वाचन : दिउँसो ३ बजेसम्म ५८ प्रतिशत मत खस्यो,"काठमाडौं : स्थानीय तह उपनिर्वाचन जारी छ। आइतबार दिउँसो ३ बजेसम्म ५८ प्रतिशत मत खसेको निर्वाचन आयोगका प्रवक्ता एवं सहसचिव निता अर्याल पोखरेलले जानकारी दिएकी छन्। 'उत्साहपूर्वक मतदान भइरहेको छ। कडा सुरक्षा व्यवस्थाका कारण शान्तिपूर्ण मतदान भइरहेको हो। मतदान सकिएलगत्तै मतपेटिका संकलन गरेर तोकिएको स्थानमा मतगणना आजैबाट सुरू हुनेछ,'उनले भनिन्। स्थानीय तहमा रिक्त ४२ पदका लागि आइतबार बिहान ७ बजेदेखि सुरू भएको मतदान बेलुका ५ बजेसम्म मतदान हुनेछ। आयोगका अनुसार वडाध्यक्षको मतपरिणामको अन्तिम नतिजा सम्भत: आजै राति सार्वजनिक हुनेछ। आयोगका अनुसार सबैको चाँसो रहेको काठमाडौंस्थित कीर्तिपुरको मतपरिणामको नतिजा आउन सोमबार साँझसम्म कुर्नुपर्नेछ। नगरपालिका प्रमुख एक,उपप्रमुख एक, गाउँपालिका अध्यक्ष दुई, उपाध्यक्ष चार र वडाध्यक्ष ३३ गरी ४१ पदका लागि उपनिर्वाचन भएको हो। आयोगले मतपरिणामको नतिजा आयोगको वेवसाइटमा हेर्न आग्रह गरेको छ।"
स्थानीय तहको उपनिर्वाचनमा करिब ६२ प्रतिशत मतदान,"काठमाडौं : आइतबार भएको स्थानीय तहको उपनिर्वाचनमा करिब ६२ प्रतिशत मत खसेको छ। निर्वाचन आयोगका अनुसार ४१ पदका लागि भएको निर्वाचनमा साँझ ५ बजेसम्म ६२ प्रतिशत मतदान भएको हो। उपनिर्वाचनको मतदान कार्य शान्तिपूर्ण र उत्साहजनक रूपमा सम्पन्न भएको आयोगले जनाएको छ। उपनिर्वाचन भएका स्थानीय तह तथा वडाको अन्तिम मतदाता नामावलीमा २ लाख २६ हजार ७९९ मतदाता रहेकोमा हालसम्मको प्राप्त विवरण अनुसार करिब ६२ प्रतिशत मतदान भएको आयोगले विज्ञप्तिमार्फत जनाएको छ। उपनिर्वाचन प्रयोजनका लागि २५ वटा राजनीतिक दल दर्ता भएकोमा २० वटा राजनीतिक दलको तर्फबाट उम्मेदवारी परेको थियो। ओखलढुंगा र कैलाली जिल्लाको जिल्ला समन्वय समितिको प्रमुखमा क्रमश: नेपाली कांग्रेसका उम्मेदवार टेकराज भट्टराई र टीका कुमारी चौधरी (भुल) को मात्र अन्तिम उम्मेदवारी कायम भएको थियो भने रुकुम (पूर्वी भाग) जिल्ला पुथा उत्तरगंगा गाउँपालिका वडा नं २ को वडा अध्यक्षमा नेपाल कम्युनिष्ट पार्टी (माओवादी केन्द्र)का उम्मेदवार जगत घर्तीको मात्र अन्तिम उम्मेदवारी कायम भएको थियो। एक एक जना उम्मेदवारी कायम भएका बाहेक नगरपालिकाका प्रमुख एक जना, उपप्रमुख एक जना, गाउँपालिकाका अध्यक्ष दुई जना, उपाध्यक्ष चार जना तथा वडा अध्यक्ष ३३ जना गरी जम्मा ४१ पदका लागि भएको उपनिर्वाचनमा राजनीतिक दलका २७४ जना र स्वतन्त्र १०२ जना गरी जम्मा ३७६ जना उम्मेदवार रहेका थिए। मतदान कार्य समाप्त भई मतपेटिका सुरक्षित रूपमा संकलन भएपछि तत्काल मतगणना प्रारम्भ गर्न आयोगले निर्देशन दिएको छ। एउटा मात्रै मतदान स्थल रहेका १५ वटा वडाको वडा अध्यक्ष पदको मतगणना सम्बन्धित मतदान स्थलमा नै हुने व्यवस्था मिलाइएको छ भने अन्य स्थानमा सबै मतदान स्थलबाट मतपेटिका मुख्य निर्वाचन अधिकृत तथा निर्वाचन अधिकृतको कार्यालयमा संकलन गरी मतगणना हुनेछ ।"
हुम्लाको सर्केगाडमा ४० प्रतिशत मतदान,"हुम्ला : सर्केगाड गाउँपालिकामा उपाध्यक्ष पदका लागि शान्तिपूर्ण मतदान भएको छ। मुख्य निर्वाचन कार्यालय सर्केगाड हुम्लाका अनुसार १२ बजेसम्म ४० प्रतिशत मतदान भएको जानकारी दिएको छ । १२ वटा मतदान स्थल, १३ वटा मतदान केन्द्रमा ४० प्रतिशतभन्दा बढी मतदान भइसकेको मुख्य निर्वाचन अधिकृत शम्भु प्रसाद बरालले बताए। मतदान शान्तिपूर्ण रूपमा भइरहेको छ ६ हजार ८१० मतदाताको संख्या छ मुख्य निर्वाचन अधिकृत बरालले बताए। सर्केगाडका देवल प्रावि, सरस्वती मावि, लालीगुँरास मावि, देवकोटा मावि, हिमज्योति मावि, भवानी मावी, धुमचुली मावि कल्लास, स्वयम्भू मावि, ईश्वर मावि, कोट मावि, अंशुवर्मा मावि र नीलकण्ठ सामुदायिक प्राविमा मतदान केन्द्रमा भोट हाल्न मतदाता शान्तिपूर्ण रूपमा मतदान गरेका छन्। हजार ८ सय १ मतदाता रहेको मुख्य निर्वाचन अधिकृत बरालले बताए । उक्त पदका लागि एक स्वतन्त्र सहित ६ जना प्रतिस्पर्धामा छन्। नेपाल कम्युनिष्ट पार्टी (माओवादी केन्द्र)बाट निर्वाचित उपध्यक्ष चन्द्रसिंह कार्कीको २०८१ भदौ ४ असारमा निधन भएपछि उपनिर्वाचन भएको हो। उक्त मतदान केन्द्रमा ७३ जना कर्मचारी खटिएका र मतदान केन्द्रमा १ सय ७३ जना भन्दा बढि सुरक्षाकर्मीहरु परिचालन गरिएको छ।"
"स्वामीकार्तिक खापर गाउँपालिकामा २४६८ मत खस्यो, मतदान जारी","बाजुरा : स्वामीकार्तिक खापर गाउँपालिकामा उपाध्यक्ष चयनका लागि मतदान जारी रहेको छ । आइतबार बिहान साढे ७ बजेदेखि सुरु भएको मतदान १२ बजेसम्म १ हजार २ सय ५६ पुरुष, २ हजार २ सय १३ महिला गरी जम्मा २ हजार ४ सय ६९ मत खसेका मुख्य निर्वाचन अधिकृत्त संजीव पोखरेलले जानकारी दिएका छन् । उपाध्यक्ष चयनका लागि स्वामीकार्तिक खापर गाउँपालिकाका ५ वडाहरूमा ५ मतदान स्थल तोकिएका छन् भने ९ वटा मतदान केन्द्र तोकिएको पोखरेलले बताए । स्वामीकार्तिक खापर गाउँपालिकामा नेकपा एमालेबाट सुलोचना भण्डारी बुढा, नेपाली काँग्रेसबाट पुल्तिसरा शाही, एकीकृत समाजवादीबाट जवा शाही उम्मेद्वार छन् । नेकपा माओवादी केन्द्रबाट उम्मेद्वारा दर्ता गराएकी राजुकुमारी विकले नेकपा एमालेका उम्मेद्वार सुलोचना बुढालाई सहयोग गर्ने गरी उम्मेद्वारी फिर्ता लिएको छ । स्वामीकार्तिकमा उपाध्यक्ष चयनका लागि ४ हजार ४ सय ६० जना मतदाता रहेका जिल्ला निर्वाचन कार्यालयले जानकारी दिएको छ । ०७९ सालको स्थानीय निर्वाचनमा रुख चिन्हका उम्मेद्वारा नेपाली काँग्रेसबाट मैना जोशीले १ हजार ८ सय १० मत प्राप्त गरी विजयी भएका। उनका प्रतिस्पर्धी सूर्य चिन्हबाट नेकपा एमालेकी सुलोचना बुढाले १ हजार ६ सय ३७ मत प्राप्त गरेकी थिइन्। स्वामीकार्तिक खापर गाउँपालिकामा उपाध्यक्ष पदको लागि नेकपा एमाले, नेपाली काँग्रेस र नेकपा एकीकृत समाजवादी पार्टीबीच प्रतिस्पर्धा भइरहेका छ । उपनिर्वाचन शान्तिपूर्ण बनाउन उपनिर्वाचन सुरक्षा मापदण अनुसार नेपाली सेना, नेपाल प्रहरी र शसस्त्र प्रहरीबलले सुरक्षा दिइरहेको बाजुरा जिल्लाका प्रमुख जिल्ला अधिकारी मेघनाथ पाध्यायले जानकारी दिए । दिउसो १२ बजेसम्म सबै मतदान स्थलमा शान्तिपूर्ण मतदान भइरहेको उपाध्यले जानकारी दिए ।"
प्रधानमन्त्रीले बोलाए मन्त्रिपरिषद् बैठक,"काठमाडौं : प्रधानमन्त्री केपी शर्मा ओलीले मन्त्रिपरिषद् बैठक बोलाएका छन्। बैठक बेलुका ५ बजे सिंहदरबारस्थित प्रधानमन्त्री तथा मन्त्रिपरिषदको कार्यालयमा बस्ने प्रधानमन्त्रीको सचिवालयले जनाएको छ। बैठकमा प्रधानमन्त्री ओलीको चीन भ्रमणका एजेण्डाबारे छलफल हुने बताइएको छ। चिनियाँ प्रधानमन्त्री ली छ्याङको निमन्त्रणमा प्रधानमन्त्री ओली भोलि चीन जाँदैछन्। उनी २० गते स्वदेश फर्किने कार्यक्रम छ। भ्रमण टोलीमा प्रधानमन्त्रीकी पत्नी राधिका शाक्य, उनका मुख्य सल्लाहकार विष्णु रिमाल,आर्थिक सल्लाहकार युवराज खतिवडालगायत ८७ जना रहनेछन्। प्रधानमन्त्री ओलीले चीन भ्रमणका क्रममा चिनियाँ राष्ट्रपति सी चिनफिङलगायत शीर्ष नेताहरूसँग भेटघाट गर्नेछन्। प्रधानमन्त्री ओलीले पेकिङ विश्विविद्यालयमा सम्बोधन गर्नेछन्। यसैगरी उनी अन्य विभिन्न कार्यक्रममा सहभागी हुनेछन्। बिहीबार बसेको मन्त्रिपरिषद् बैठकले प्रधानमन्त्री ओलीको चीन भ्रमण स्वीकृत गरेको थियो। भ्रमण टोलीमा सहभागी ८७ जनामध्ये सरकारी खर्चमा ३९ जना र निजी खर्चमा ४८ जना चीन जानेछन्।"
दैलेख उपनिर्वाचन : महाबुमा ५२ र दुल्लु१३ मा ५४ प्रतिशत मत खस्यो,"दैलेख :स्थानीय तह उपनिर्वाचन अन्तर्गत दैलेखको महाबु गाउँपालिकाको अध्यक्ष र दुल्लु नगरपालिका१३ को वडाध्यक्षका लागि मतदान भइरहेको छ। दुबै पदका लागि बिहान ७ बजेबाटै सुरु भएको मतदान जारी छ। जिल्ला निर्वाचन कार्यालय दैलेखको निर्वाचन अधिकारी नरबहादुर सलामीका अनुसार महाबु गाउँपालिकाको अध्यक्ष पदका लागि दिउँसो ३ बजेसम्म ६ हजार ८ सय ३७ मत खसेको छ। यो कुल मतदाताको ५४२ प्रतिशत मत हो। महाबु गाउँपालिकामा १६ वटा मतदान केन्द्रमार्फत मतदान भइरहेको छ। यहाँ कुल १२ हजार ६ सय १४ जना मतदाता रहेका छन्। महाबुको अध्यक्षमा कांग्रेसबाट झलकबहादुर भण्डारी, एमालेबाट जंगबहादुर शाही, माओवादीबाट जंगबहादुर बराल मगर र राष्ट्रिय स्वतन्त्र पार्टी (रास्वपा)बाट प्रकाशकुमार बुढा चुनावी मैदानमा होमिएका छन्। यस्तै राप्रपाबाट सुर्जे रावत र नेमकिपाबाट दुर्गबहादुर मगर पनि चुनावमा होमिएका छन्। यस्तै दुल्लु नगरपालिका१३ को वडाध्यक्षका लागि दिउँसो ३ बजेसम्म एक हजार चार सय ७० मत खसेको छ। यो कुल मतदाताको ५४३२ प्रतिशत मत रहेको जिल्ला निर्वाचन अधिकारी सलामीले बताए। दुल्लु नगरपालिका१३ मा ४ वटा मतदान केन्द्र मार्फत मतदान भइरहेको छ। यहाँ २ हजार ७ सय ६ मतदाता रहेका छन्। मतदान साँझ ५ बजेसम्म जारी रहने छ।"
बझाङमा शान्तिपूर्ण मतदान जारी : ६६३ मत खस्यो,"बझाङ : सुर्मा गाउँपालिका४ मा वडाध्यक्ष पदका लागि बिहान ७ बजेदेखि उपनिर्वाचन जारी छ। बिहान ११: १५ बजेसम्म ६६३ मत खसिसकेको छ। यहाँ कूल १५५४ मतदाता रहेका छन्। जसमा ११०० सय मत खस्ने अनुमान गरिएको छ। मतदान अहिलेसम्म शान्तिपूर्ण वातावरणमा भइरहेको निर्वाचन कार्यालय बझाङले जनाएको छ । वडा अध्यक्ष पदमा नेपाली कांग्रेसबाट धिरेन्द्र पुजारा,नेकपा एमालेबाट लखिचन्द्र बोहरा र माओवादी केन्द्रबाट पुष्कर बोहराको उम्मेदवार परेको निर्वाचन कार्यालयले जनाएको छ । आजै राति २ बजेभित्र नतिजा आउन सक्ने मुख्य निर्वाचन अधिकृतको कार्यालयले जानकारी दिएको छ । गत निर्वाचनमा विजयी एमालेका सर्जन बोहराको मृत्यु भएपछि रिक्त सो पदमा उपनिर्वाचन हुन लागेको हो । अघिल्लो निर्वाचनमा एमालेका उम्मेदवारले ६ सय २९ मत ल्याएर विजयी भएका थिए भने निकटतम प्रतिस्पर्धी कांग्रेसका उम्मेदवारले ६ सय ४ मत ल्याएका थिए । मतदान सफल बनाउन ९७ जना शशस्त्र प्रहरी र ८६ जना जनपथ प्रहरी गरी १८३ जना सुरक्षाकर्मी खटिएका छन्। उपनिर्वाचनको बाहिरी सुरक्षामा नेपाली सेनाले गस्ती गरिरहेको प्रमुख जिल्ला अधिकारी ओम प्रसाद भट्टराईले बताए ।"
गुल्मीको मुसिकोट १ मा ४३ प्रतिशत मत खस्यो,"गुल्मी : गुल्मीको मुसिकोट नगरपालिका वडा नम्बर १ मा दिउँसो १ बजेसम्म ४३ प्रतिशत मत खसेको छ। वडाध्यक्ष पदका लागि अहिलेसम्म १७ सय ६० मत खसेको मुख्य निर्वाचनको कार्यालयका सहायक निर्वाचन अधिकृत ऋषिराम घिमिरेले जानकारी दिए। आइतबार बिहान ७ बजेदेखि गुल्मीको मुसिकोट नगरपालिका १ मा वडाध्यक्ष पदका लागि मतदान भइरहेको छ। वडामा ४ हजार ९१ जना मतदाता रहेका छन्। वडाअध्यक्षका निर्वाचनका लागि ३ वटा मतदान स्थल र ५ वटा मतदान केन्द्र तोकिएको छ। वडाअध्यक्ष का लागि ८ जना चुनावी प्रतिस्पर्धामा छन्। नेपाल कम्युनिस्ट पार्टी (नेकपा एमाले)बाट दलबहादुर थापा, नेपाली काङ्ग्रेसको तर्फबाट आनन्द श्रेष्ठ, नेपाल कम्युनिस्ट पार्टी (माओवादी केन्द्र)बाट दुर्गा बहादुर बिक उम्मेदवार छन्। त्यस्तै यस उपनिर्वाचनमा देशको चौथो दल राष्ट्रिय स्वतन्त्र पार्टीले पनि वडाध्यक्षमा आफ्नो उम्मेदवार उठाएको छ। रास्वपाबाट विकास थापा प्रतिस्पर्धामा छन्। त्यस्तै राष्ट्रिय प्रजातान्त्र पार्टीले इश्वरी खाती क्षेत्रीलाई उम्मेदवार बनाएको छ। वडाध्यक्ष पदमा तीन जना स्वतन्त्र उम्मेदवार प्रतिस्पर्धामा छन्। स्वतन्त्रतर्फ कुल बहादुर थापा, पोमानन्द खरेल र योगेन्द्र खनाल रहेका छन्। त्यस वडामा नेपाली कांग्रेसबाट वडाध्यक्ष पदमा निर्वाचित मोहन घिमिरेको २०८० भदौ २ गते निधन भएको थियो। वडाध्यक्षको रिक्त पदमा अहिले उपनिर्वाचन गरिएको हो।"
"बीआरआईमा कांग्रेस र एमालेको साझा दृष्टिकोण तय भयो, अब परियोजना कार्यान्वयन हुन्छ : पोखरेल","काठमाडौं : नेकपा एमालेका महासचिव शंकर पोखरेलले अन्तर्राष्ट्रिय मामिलामा प्रमुख राजनीतिक दलहरूले साझा राष्ट्रिय दृष्टिकोण तयार गर्ने सुखद प्रक्रियाको आरम्भ भएको बताएका छन्। बीआरआईको कार्यान्वयनका सन्दर्भमा नेपाली कांग्रेस र नेकपा (एमाले)ले साझा धारणा बनाउने काम गरेकाले परियोजना कार्यान्वयन हुने दाबी गरेका हुन्। बीआरआईको कार्यान्वयका सन्दर्भमा नेपालका प्रमुख राजनीतिक दलहरु नेपाली कांग्रेस र नेकपा (एमाले)ले साझा धारणा बनाउने काम गरेका छन्। महासचिव पोखरेलले फेसबुकमार्फत भनेका छन्, विगतमा बीआरआईका सन्दर्भमा नेपालले एमओयू हस्ताक्षर गरेपनि सो अन्तर्गतका परियोजनाहरू अघि बढ्न सकेका थिएनन्। अब बीआरआई अन्तर्गतको चिनियाँ सहयोग परिचालनका सन्दर्भमा साझा फ्रेमवर्क तयार भएसँगै परियोजना कार्यान्वयनमा सहजता हुनेछ। प्रधानमन्त्री केपी शर्मा ओलीले बीआरआई सहकार्य फ्रेमवर्क नामको प्रस्ताव राखेर चिनियाँ पक्षसँग लैजाने भएका छन्। दुई दलबीच बीआरआईअन्तर्गतका परियोजनामा ऋण नलिने र अनुदानमा लिने नीतिमा सहमति भएको हो। प्रधानमन्त्रीको आसन्न चीन भ्रमणमा बीआरआईमा सहमतिले सार्थकता पाएसँगै नेपालको विकासमा चिनियाँ सहयोग परिचालनमा तीव्रता आउने पोखरेलको भनाई छ। प्रधानमन्त्रीको आसन्न चीन भ्रमणमा यस सहमतिले सार्थकता पाएसँगै नेपालको विकासमा चिनियाँ सहयोग परिचालनमा तीव्रता आउनेछ। बीआरआईका सन्दर्भमा प्रमुख दलहरूबीचको सहमतिले अन्तर्राष्ट्रिय मामिलामा साझा राष्ट्रिय दृष्टिकोण तयार गर्ने सुखद प्रक्रिया आरम्भ भएको मान्न सकिन्छ। नेपालले सन् २०१७ मा बीआरआईसम्बन्धी समझदारीपत्रमा हस्ताक्षर गरेको थियो। दुई देशबीच लामो समयसम्म सम्झौता नहुँदा नेपालमा बीआरआईअन्तर्गत कुनै परियोजना अगाडि बढ्न सकेका छैनन्। अब भने ओली नेतृत्वको सरकारले चीनमा प्रस्ताव लैजाने तय गरेको छ। बीआरआईसम्बन्धी सम्झौताको दस्ताबेज टुंगो भए सँगै नेपाल पक्षले टोखाखहरे सुरुङमार्ग, हिल्सासिमकोट सडक, किमाथांकाखाँदबारी सडक र पुल, जिलोङकेरुङकाठमाडौं सीमापार रेलमार्ग, काठमाडौंहेटौंडा पोडवे, अमरगढी सिटी हल, जिलोङकेरुङरसुवागढी चिलिमे २२० केभी सीमापार प्रसारण लाइन, काठमाडौं उपत्यका प्रसारण लाइन स्तरोन्नति, मदन भण्डारी विश्वविद्यालय, काठमाडौं साइन्टिफिक सेन्टर एन्ड साइन्स म्युजियम, चीननेपाल औद्योगिक मित्रपार्क र झापा स्पोट्र्स एन्ड एथलेक्टिस कम्प्लेक्स परियोजना छन्। चीनले सहमति जनाए प्रधानमन्त्री चीन पुगेको भोलिपल्टै नयाँ फ्रेमवर्कमा हस्ताक्षर हुने छ।"
बाजुराको स्वामीकार्तिक खापर गाउँपालिकामा उत्साहपूर्ण मतदान जारी,"बाजुरा : स्वामीकार्तिक खापर गाउँपालिकामा उपाध्यक्ष चयनका लागि उत्सापूर्ण रुपमा मतदान भइरहेको छ । आइतबार बिहान साढे ७ बजेदेखि सुरु भएको मतदान शान्तपूर्ण तरिकाले भइरहेको मुख्य निर्वाचन अधिकृत संजीव पोखरेलले जानकारी दिएका छन् । उपाध्यक्ष चयनका लागि ५ वटा मतदान स्थलमा ९ वटा मतदान केन्द्र तोकिएको पोखरेलले बताए । स्वामीकार्तिक खापर गउँपालिकामा नेकपा एमालेबाट सुलोचना भण्डारी बुढा, नेपाली काँग्रेशबाट पुल्तिसरा शाही, एकीकृत समाजवादीबाट जवा शाही उम्मेदद्वारा छन् । नेकपा माओवादी केन्द्रबाट उम्मेद्वारा दर्ता गराएकी राजुकुमारी विकले नेकपा एमालेका उम्मेद्वार सुलोचना बुढालाई सहयोग गर्ने गरी फिर्ता लिएकी हुन् । ०७९ सालको स्थानीय निर्वाचनमा रुख चिन्हका उम्मेदार नेपाली काँग्रेसबाट मैना जोशीले १ हजार ८ सय १० मत प्राप्त गरी विजयी भएका थिए । उनका प्रतिस्पर्धी सूर्य चिन्हबाट नेकपा एमालेकी सुलोचना बुढाले १ हजार ६ सय ३७ मत प्राप्त गरेकी थिइन्। स्वामीकार्तिक खापर गाउँपालिका वडा नम्वर १ मा १ हजार ७ सय २६, वडा नम्वर २ मा १ हजार ३ सय ३८, वडा नम्वर ३ मा २ हजार ७३ जना रहेका छन् । त्यसै गरी वडा नम्वर ४ मा १ हजार ४ सय १५, वडा नम्वर ५ मा ९ सय ८ जना गरी जम्मा ७ हजार ४ सय ६० जना मतदाता रहेका निर्वाचन कार्यालय बाजुराका जिल्ला निर्वाचन अधिकारी अंगत महत्तले जानकारी दिए।"
कीर्तिपुरमा उत्साहपूर्वक मतदान (तस्बिर),"काठमाडौं: कीर्तिपुर नगरप्रमुखसहित वडा नम्बर १ र ४ मा आज उपनिर्वाचन हुँदैछ। नगरप्रमुखका लागि प्रमुख राजनीतिक दलसहित २० उम्मेदवार उपनिर्वाचनमा भिड्दैछन्। एमालेले संवैधानिक कानुनमा विद्यावारिधि गरेका डा सुरेन्द्र मानन्धर उठाएको छ। कांग्रेसले नगर सभापति कृष्णमान डंगोललाई उम्मेदवार बनाएको छ। माओवादी केन्द्रले शिवनारायण महर्जन र राप्रपाले इन्जिनियर ध्रुव महर्जनलाई उम्मेदवार बनाएका छन्। स्वतन्त्र उम्मेदवारहरु पनि चर्चामा रहेका छन्। कांग्रेसका राजकुमार नकर्मीको निधन भएपछि कीर्तिपुर नगरपालिकामा उपनिर्वाचन भएको हो। आज बिहान ७ बजेबाट मतदान केन्द्रमा मतदाता लाइनबद्ध भएर मतदान गरिरहेका छन्। आज बिहान ७ बजेदेखि साँझ ५ बजेसम्म मतदानको समय निर्धारण गरिएको निर्वाचन आयोगले जनाएको छ। १ मेयर, १ उपमेयर, २ गाउँपालिका अध्यक्ष, ४ गाउँपालिका उपाध्यक्ष र ३३ वडाध्यक्षका लागि चुनाव भइरहेको छ। तस्बिर : अभिशेक महर्जन"
वडाध्यक्षका लागि मुसिकोट १ मा मतदान जारी,"गुल्मी : आइतबार बिहान ७ बजेदेखि गुल्मीको मुसिकोट नगरपालिका१ मा वडाध्यक्ष पदका लागि मतदान सुरु भएको छ । वडाअध्यक्षका निर्वाचनका लागि ३ वटा मतदान स्थल र ५ वटा मतदान केन्द्र तोकिएको मुख्य निर्वाचनको कार्यालयका सहायक निर्वाचन अधिकृत ऋषिराम घिमिरेले जानकारी दिए । वडामा ४ हजार ५१ जना मतदाता रहेका छन् । वडाअध्यक्षका लागि ८ जना चुनावी प्रतिस्पर्धामा छन् । नेपाल कम्युनिस्ट पार्टी (नेकपा एमाले)बाट दलबहादुर थापा, नेपाली काङ्ग्रेसको तर्फबाट आनन्द श्रेष्ठ, नेपाल कम्युनिस्ट पार्टी (माओवादी केन्द्र)बाट दुर्गाबहादुर बिक उम्मेदवार छन् । त्यस्तै यस उपनिर्वाचनमा देशको चौथो दल राष्ट्रिय स्वतन्त्र पार्टीले पनि वडाध्यक्षमा आफ्नो उम्मेदवार उठाएको छ । रास्वपाबाट विकास थापा प्रतिस्पर्धामा छन् । त्यस्तै राष्ट्रिय प्रजातान्त्र पार्टीले ईश्वरी खाती क्षेत्रीलाई उम्मेदवार बनाएको छ । वडाध्यक्ष पदमा तीन जना स्वतन्त्र उम्मेदवार प्रतिस्पर्धामा छन् । स्वतन्त्रतर्फ कुल बहादुर थापा, पोमानन्द खरेल र योगेन्द्र खनाल रहेका छन् । नेपाली काङ्ग्रेसलाई आफ्नो साख जोगाउन पर्ने छ भने एमाले आफ्नो जीत निकाल्ने डौडमा छ । जिल्लाको एक वडामा मात्रै उपनिर्वाचन हुन लागेकाले यसलाई जिल्लामै महत्त्वका साथ हेरिएको छ । त्यस वडामा नेपाली कांग्रेसबाट वडाअध्यक्ष पदमा निर्वाचित मोहन घिमिरेको २०८० भदौ २ गते निधन भएको थियो । वडाध्यक्षको रिक्त पदमा अहिले उपनिर्वाचन गरिएको हो । निर्वाचन आयोगले मतदानका लागि आज बिहान ७ देखि साँझ ५ बजेसम्मको समय तोकेको छ। निर्वाचन आयोगले सुरक्षाको पूर्ण प्रत्याभूति दिलाउने गरी सुरक्षा व्यवस्था मिलाइएका कारण निर्धक्कसाथ मतदानमा सहभागी हुन मतदातालाई आग्रह गरेको छ। गुल्मीको मुसिकोट नगरपालिका१ मा वडाध्यक्ष पदको लागि आइतबार मतदान भइरहेको छ । बिहानैदेखि मतदानस्थलमा मतदान गर्ने मतदाताको लाइन लागेको छ ।"
गोरखा ५ मा वडाअध्यक्ष चयनका लागि मतदाताको उत्साह,गोरखा : गण्डकी प्रदेशभर एक मात्र उपनिर्वाचन भएको गोरखा नगरपालिका५ को वडाअध्यक्ष पदका लागि आइतबार बिहानैदेखि मतदात सुरु भएको छ । गोरखकाली आधारभूत विद्यालय र शिवशक्ति आधारभूत विद्यालय मतदान केन्द्रमा बिहान निर्धारित समयदेखि नै मतदान सुरु भएको मुख्य निर्वाचन अधिकृत शिववहादुर रानाभाटले जानकारी दिए । दुई केन्द्रमा गरी दुईहजार दुईसय २५ जनाले मतदान गर्दैछन् । शिवशक्ति आधारभूत विद्यालय केन्द्रबाट १ हजार ५०१ जना मतदाता र गोरखकाली आधारभूत विद्यालयबाट ७ सय २४ मतदाताले मतदान गर्दैछन् । निर्वाचन आयोगको कार्यतालिकाअनुसार बिहान ७ बजेदेखि सुरु भएको मतदान साँझ ५ बजेसम्म हुने उनले बताए । यसअघिका वडाध्यक्ष स्व खिलबहादुर रानाको २०७९ साल कात्तिक १० गते निधन भएपश्चात रिक्त रहेको वडाध्यक्ष पदमा उपनिर्वाचन भएको हो । चुनावमा नौ दलका उम्मेदवारबीच प्रतिस्पर्धा भइरहेको छ । शिवशक्ति आधारभूत विद्यालय अमराईमा मतदान हुँदै।
मोरङको ग्रामथान गाउँपालिकाका सबै केन्द्रमा मतदान जारी,"विराटनगर : स्थानीय तह उपनिर्वाचन अन्तर्गत मोरङको ग्रामथान गाउँपालिकाका सबै मतदान केन्द्रमा मतदान सुरु भएको छ। ग्रामथानको अध्यक्ष चयनका लागि उपनिर्वाचन भएको हो। सहायक निर्वाचन अधिकृत रामराज पौडेलका अनुसार सबै केन्द्रमा मतदान सुरु भइसकेको छ। मतदानका लागि मतदाता लाइनमा बसिसकेका छन्। यो समाचार तयार पार्दासम्म प्रत्येक केन्द्रमा १०१२ वटाभन्दा बढी मत खसिसकेको छ। दलका प्रतिनिधि बुथमा बसिसक्नु भएको छ। मतदान अधिकृतले मतपत्रमा हस्ताक्षर गरिरहनु भएको छ। सबै केन्द्रमा मतदान सुरु भइसक्यो। धमाधम मत खस्दैछ, पौडेलले भने। उनी अहिले ग्रामथान५ को देवी मावि मतदानस्थलमा छन्। पौडेलका अनुसार सबैभन्दा पहिले ग्रामथान१ को खुनियाकट्टास्थित बेगन आधारभूत विद्यालय मतदान केन्द्रमा मतदान सुरु भएको हो। ७ वटा वडा रहेको ग्रामथानमा २६ हजार ४४ मतदाता छन्। १२ वटा मतदानस्थल र २९ वटा मतदान केन्द्र तोकिएको छ। निर्वाचन आयोगले मतदानका लागि आज बिहान ७ देखि साँझ ५ बजेसम्मको समय तोकेको छ। निर्वाचन आयोगले सुरक्षाको पूर्ण प्रत्याभूति दिलाउने गरी सुरक्षा व्यवस्था मिलाइएका कारण निर्धक्कसाथ मतदानमा सहभागी हुन मतदातालाई आग्रह गरेको छ। निर्वाचनका लागि ३ घेराको सुरक्षा व्यवस्था मिलाइएको छ। निर्वाचनको भित्रि एवं पहिलो घेरामा नेपाल प्रहरी रहने छ। बीच वा दोस्रो घेरामा सशस्त्र प्रहरी र अन्तिम अर्थात तेस्रो घेरामा नेपाली सेनाले सुरक्षा प्रदान गर्ने गृह मन्त्रालयले जनाएको छ। गर्भवती, अपांगता भएका व्यक्ति, ज्येष्ठ नागरिक, बिरामी, किरियापुत्री, सुत्केरी तथा अन्य (लैंगिक तथा यौनिक अल्पसंख्यक) मतदातालाई प्राथमिकताका आधारमा मतदान गर्ने व्यवस्था मिलाइएको छ। मतदाता नामावलीमा नाम समावेश भएका मतदाताले आयोगबाट जारी भएका मतदाता परिचयपत्र, नेपाली नागरिकताको प्रमाणपत्र, राष्ट्रिय परिचयपत्र, राहदानी, स्थायी लेखा परिचयपत्र वा सवारी चालक अनुमति पत्र (लाइसेन्स)को सक्कल प्रमाणका आधारमा मतदान गर्न पाउने छन्। ग्रामथानको अध्यक्षमा यसअघि २०७९ मा नेपाली कांग्रेसका जयप्रकाश गच्छदार निर्वाचित भएका थिए। गत असार ३ गते उनको निधन भएको थियो। ग्रामथानको अध्यक्षमा एमालेबाट तुलसीराम विश्वास, कांग्रेसबाट बलराम सरदार, माओवादी केन्द्रबाट नमोनारायण माझी, रास्वपाबाट नवीनकुमार विश्वास, राप्रपाबाट दिनेशकुमार थन्दार (दिवेश), अशोक राई नेतृत्वको जसपाबाट धर्मेन्द्रकुमार चौधरी उम्मेदवार छन्। त्यस्तै, नागरिक उन्मुक्ति पार्टीबाट बुद्धिचन विश्वास, एकीकृत समाजवादी पार्टीबाट दिलबहादुर विश्वकर्मा, उपेन्द्र यादव नेतृत्वको जसपा नेपालबाट सुरेशकुमार राजवंशी, समावेशी समाजवादी पार्टी नेपालबाट बोधनारायण माझी, नेमकिपाबाट पर्शुराम विश्वास थारु, मंगोल नेशनल अर्गनाइजेसनबाट भरत राई, बाबुराम भट्टराई नेतृत्वको नेपाल समाजवादी पार्टीबाट रामकुमार चौधरी, जनमत पार्टीबाट विनोदकुमार माझी, कमल थापा नेतृत्वको राप्रपा नेपालबाट राजु मुसहर र नमनारायण चौधरी स्वतन्त्र उम्मेदवार छन्।"
उपप्रधानमन्त्री प्रकाशमान सिंहले गरे मतदान,"काठमाडौं : उपप्रधानमन्त्री एवं शहरी विकासमन्त्री प्रकाशमान सिंहले मतदान गरेका छन्। काठमाडौं महानगरपालिका१६ मा जारी स्थानीय तह उपनिर्वाचनका लागि उपप्रधानमन्त्री सिंहले मतदान गरेका हुन्। उनले पक्नाजोलस्थित युवक मावि मतदान केन्द्रबाट मतदान गरेका हुन्। वडा नम्बर १६ का वडा अध्यक्ष मुकुन्द रिजालको निधनपछि रिक्त सो स्थानमा उपनिर्वाचन भएको हो। सो वडाको वडाध्यक्ष पदका लागि नेपाली कांग्रेस, नेकपा एमाले, रास्वपा र स्वतन्त्रसहित १८ जना उम्मेदवार चुनावी मैदानमा छन्।"
कञ्चनपुरको भीमदत्त ६ मा ९५७ मत खस्यो,"महेन्द्रनगर : कञ्चनपुरको भीमदत्त नगरपालिका वडा नम्बर ६ मा स्थानीय तह उपनिर्वाचनमा वडाध्यक्षका लागि मतदान जारी छ। मदातान अधिकृतको कार्यालयले बिहान साढे १० बजेसम्म ९५७ मत खसेको जनाएको छ । भीमदत्त नगरपालिका वडा नम्बर ६ को मतदानका लागि स्थानीय शान्ति निकेतन मावि मतदान स्थलमा ६ वटा मतदान केन्द्र राखिएका छन् । बिहान साढे १० बजेसम्म ९५७ जनाले मतदान गरेका छन् । मतदान शान्तिपूर्ण रुपमा भइरहेको छ,'कञ्चनपुरका जिल्ला निर्वाचन अधिकारी उदयराज जोशीले भने । भीमदत्त नगरपालिकाको वडा नम्बर ६को वडाध्यक्षका लागि १२ जना चुनावी मैदानमा छन् ।"
हेटौंडा१२ मा वडाध्यक्ष पदका लागि मतदान जारी,"हेटौंडा : बागमती प्रदेशको राजधानी हेटौंडा स्थित वडा नम्बर १२मा स्थानीय तह उपनिर्वाचन२०८१ अन्तर्गत मतदानको प्रक्रिया सुरु भएको छ । मतदानका निम्ति मतदाताहरू बिहानैबाट उत्साहित भएर लाइनमा बसेका थिए । उक्त स्थानमा आइतवार बिहान ७ बजेबाट मतदानको प्रक्रिया अघि बढेको हो । उक्त वडाको वडाध्यक्ष पदका लागि १२ जना उम्मेदवार रहेका छन् । जसमध्ये ९ जना विभिन्न दलबाट र तीन जना स्वतन्त्ररुपमा उम्मेदवार बनेका छन् । वडाध्यक्षमा एमालेबाट राजेश नगरकोटी, कांग्रेसबाट अर्जुनप्रसाद तिवारी, माओवादी केन्द्रबाट रविकुमार प्रधान, रास्वपाबाट आशावीर बल, राप्रपाबाट प्रेमबहादुर भोलन, जसपाबाट छविलाल वाइबा, मंगोल नेशनल अर्गनाइजेशबाट दीपा लामा, नेमकिपाबाट फूलमाया तितुङ र एकीकृत समाजवादीबाट बलराम बल उम्मेदवार छन् । वडाअध्यक्ष पदका लागि स्वतन्त्रबाट अर्जुन घलान, गिताकुमारी नेवार र छत्रप्रकाश अधिकारी पनि उम्मेदवार बनेका छन् । गत निर्वााानमा उक्त वडाबाट निर्वाचित वडाध्यक्ष ललित घलान जिल्ला समन्वय समितिका प्रमुखमा निर्वाचित भएसँगै रिक्त रहेको स्थानमा निर्वाचन भइरहेको हो । बागमती प्रदेश निर्वाचन कार्यालय प्रमुख हरिप्रसाद ढकालका अनुसार उक्त वडामा कुल ८ हजार ५३ मतदाता रहेका छन् । २०७९ को स्थानीय तहको निर्वाचनको तुलनामा उपनिर्वाचनमा १ हजार ५८८ मतदाता थपिएका छन् । मतदातामध्ये ४ हजार ४ सय २८ जना पुरुष र ३ हजार ६ सय २५ जना महिला रहेका छन् । मतदताका लागि दुई स्थानमा मतदानको व्यवस्था गरिएको छ । प्रतिभा मावि सिक्रेनीमा ५ र विष्णु ज्योति मावि भोर्लेमा ४ वटा गरी कुल ९ वटा मतदान केन्द्र रहेका छन् ।"
काठमाडौं महानगरपालिका१६ मा वडाध्यक्षका लागि मतदान जारी (तस्बिर),"काठमाडौं : काठमाडौं महानगरपालिका वडा नं१६ मा वडाध्यक्ष पदका लागि मतदान सुरु भएको छ। आज बिहान ७ बजेबाट मतदान केन्द्रमा मतदाता लाइनबद्ध भएर मतदान गरिरहेका छन्। आज बिहान ७ बजेदेखि साँझ ५ बजेसम्म मतदानको समय निर्धारण गरिएको निर्वाचन आयोगले जनाएको छ। काठमाडौं महानगरपालिका  १६ को वडाध्यक्ष पदमा मा कांग्रेस,एमाले, रास्वपालगायत १० स्वतन्त्रसहित १८ जना उम्मेदवार कायम भएको निर्वाचन आयोगले जनाएको छ । सो वडाका लागि कांग्रेसले देवेन्द्र पाठक, एमालेले लक्ष्मीरत्न मानन्धर र राष्ट्रिय स्वतन्त्र पार्टीले रोजिना श्रेष्ठलाई उम्मेदवार बनाएको छ । यसैगरी राप्रपा, नेकपा एकीकृत समाजवादी, राप्रपा नेपाल, जसपाका उम्मेदवार पनि चुनावी मैदानमा छन् । यसअघिका वडाध्यक्ष मुकुन्द रिजालको निधन भएपछि सो वडामा उपनिर्वाचन भएको हो । १ मेयर, १ उपमेयर, २ गाउँपालिका अध्यक्ष, ४ गाउँपालिका उपाध्यक्ष र ३३ वडाध्यक्षका लागि चुनाव हुन लागेको हो। तस्बिरमा हेर्नुहोस् युवक मावि, पक्नाजाेल मतदान केन्द्रका मतदाता"
हुम्लाको सर्केगाड गाउँपालिकामा उपाध्यक्ष चयनका लागि मतदान जारी,"हुम्ला : हुम्लाको सर्केगाड गाउँपालिकामा उपाध्यक्ष पदका लागि मतदान सुरू भएको छ। बिहान७ बजेदेखि तोकिएकै समयमा मतदान सुरु भएको मुख्य निर्वाचन अधिकृत शम्भुप्रसाद बरालले बताए। उपाध्यक्षका लागि १२ मतदान स्थल र १३ वटा मतदान केन्द्र तोकिएको छ। यस गाउँपालिकामा ६ हजार ८१० जना मतदाता छन्। उपाध्यक्ष पदका लागि ५ जना राजनीति दलका उम्मेदवार प्रतिस्पर्धामा छन्। नेपाली काँग्रेसबाट सविता बुढा, नेकपा एमालेबाट जाना शाही, नेकपा माओवादी केन्द्र , एकीकत समाजवादी (एस) र नेकपा विप्लवको तर्फबाट साझा उम्मेदवारी देवकी तिमिल्सिना र राष्ट्रिय प्रजातन्त्र पाटीबाट संगिता शाही, राष्ट्रिय स्वतन्त्र पाटीबाट बाचा बुढा उम्मेदवार छन्। त्यस पालिकामा माओवादी केन्द्रबाट निर्वाचित उपाध्यक्ष चन्दसिंह कार्कीको गत भदौ १० सुर्खेतबाट नेपालगन्ज जाने क्रममा निधन भएपछि उपनिर्वाचन गरिएको हो।"
कीर्तिपुरका २० स्थानमा उत्साहपूर्वक मतदान जारी,"काठमाडौं : कीर्तिपुर नगरपालिकाका २० स्थानमा नगरप्रमुख र दुई वडाध्यक्षका लागि उत्साहपूर्वक मतदान जारी छ । मतदान अधिकृत इन्दिरा कार्कीका अनुसार नगरप्रमुख र वडा नं १ र ४ का वडाध्यक्षका लागि जारी मतदानमा नगरप्रमुखमा दलीय र स्वतन्त्र गरी २० उम्मेदवार तथा वडा नं १ मा ९ र वडा नं ४ मा १२ जना उम्मेदवार प्रतिस्पर्धामा छन् । नगरप्रमुख राजकुमार नकर्मी,वडा १ का अध्यक्ष हीरालाल महर्जन र वडा नम्बर ४ का अध्यक्ष श्यामराज अधिकारीको निधनपछि ती रिक्त पदमा आज उपनिर्वाचन हुन लागेको हो।"
रुकुमपूर्वको पुथाउत्तरगंगा गाउँपालिकामा मतदान जारी,रुकुम पूर्व : रुकुमपूर्वको पुथाउत्तरगंगा गाउँपालिकाको उपनिर्वाचनमा मतदान जारी छ । नेकपा माओवादी केन्द्रकी गाउँपालिका उपाध्यक्ष पदका उम्मेदवार नरपुरा बुढा पुनले मतदान गरेपछि सुरु भएको हो । बिहान ७ बजेर २५ मिनेटमा नरपुरा बुढा पुनले वडा नम्बर १२ को पर्वत मावि कोलबाट मतदान गरेकी हुन्। त्यस्तै एमाले र काँग्रेसका संयुक्त उम्मेदवार केशकुमारी तुलाचनले पनि वडा नम्बर ९ को खाराबाङबाट ७ बजेर ४१ मिनेटमा मतदान गरेकी छिन् । पुथाउत्तरगंगा गाउँपालिकामा ११ हजार १ सय ८० मतदाता रहेका छन् । यस गाउँपालिकामा २२ वटा मतदान केन्द्र रहेको छ ।
मोरङको ग्रामथानमा १६ प्रतिशत मत खस्यो,"विराटनगर : मोरङको ग्रामथान गाउँपालिकामा बिहान १० बजेसम्म १६ प्रतिशत मत खसेको छ । सबै मतदान केन्द्रमा शान्तिपूर्ण रूपमा मतदान जारी छ । मतदाताले लाइनमा बसेर पालैपालो मतदान गरिरहेका छन् । यो समाचार तयार पार्दासम्म ४ हजार २ सय ९ मत खसिसकेको सहायक निर्वाचन अधिकृत रामराज पौडेलले बताए । उनका अनुसार २६ हजार ४४ मतदातामध्ये २ हजार ५ सय २ पुरुष र १ हजार ७ सय ७ जना महिलाले मतदान गरिसकेका छन् । मतदानस्थल र केन्द्रको सुरक्षा व्यवस्था कडा पारिएकाले मतदानका क्रममा कुनै समस्या नरहेको जानकारी पौडेलले दिए । अहिलेसम्म सबैभन्दा बढी मत ग्रामथान५ को तेतरियास्थित देवी माविमा खसेको छ । त्यहाँ ६ सय ८२ मत झरिसकेको हो । मतदानस्थलमध्ये ग्रामथान१ को खुनियाकट्टास्थित बेगन आधारभूत विद्यालयमा २ सय, लखन्तरीस्थित वीरेन्द्र माविमा ५ सय २६, ग्रामथान२ स्थित वडा कार्यालयमा ३ सय ९०, झोराहाटस्थित सरस्वती माविमा ३ सय ४५,ग्रामथान३ को भौसाबाडीस्थित राधाकृष्ण आधारभूत विद्यालयमा २ सय ७२, सिद्राहास्थित वाणी माविमा २ सय ४० मत खसेको छ । त्यस्तै, ग्रामथान४ को लोहासुरस्थित महेन्द्र माविमा २ सय ५६ र मोतीपुरस्थित लोहन्द्रा आधारभूत विद्यालयमा २ सय, ग्रामथान५ को तेतरियास्थित देवी माविमा ६ सय ८२, ग्रामथान६ को रविहाटस्थित पब्लिक माविमा ५ सय ७६,ग्रामथान७ को धोवियारेस्थित गणेश माविमा २ सय ९८ र बनिगास्थित सरस्वती आधारभूत विद्यालयमा २ सय २४ मत खसेको छ । ग्रामथानमा १२ मतदानस्थल र २९ वटा केन्द्र तोकिएको छ । मतदान साँझ ५ बजेसम्म जारी रहने छ । ग्रामथानको अध्यक्ष चयनका लागि उपनिर्वाचनअन्तर्गत मतदान चलिरहेको हो । ७ वटा वडा रहेको ग्रामथानमा जम्मा २६ हजार ४४ मतदाता छन् । ग्रामथानको अध्यक्षमा यसअघि २०७९ मा नेपाली कांग्रेसका जयप्रकाश गच्छदार निर्वाचित भएका थिए । गत असार ३ गते उनको निधन भएपछि अध्यक्ष चयनका लागि आज उपनिर्वाचन भइरहेको हो ।"
बर्दियामा वडा अध्यक्षका लागि ५ मतदान केन्द्रबाट मतदान जारी,"गुलरिया : लुम्बिनी प्रदेश सांसद कृष्णकुस्मा थारु, जिल्ला समन्वय समिति बर्दियाका प्रमुख सूर्यबहादुर विष्ट र ठाकुरबाबा नगरपालिकाका नगर प्रमुख तिलकराम लम्सालले एउटै वडाबाट मतदान गरेका छन् । बर्दियाको ठाकुरबाबा नगरपालिका वडा नम्बर ४ को वडाध्यक्ष पदको लागि उपनिर्वाचन भइरहेको छ । सांसद थारुले र जिसस प्रमुखले बबई शिसु मन्दिर आधारभूत विद्यालय बर्गदा मतदान केन्द्र र ठाकुरबाबा नगरपालिकाका नगरप्रमुखले कृषि सेवा केन्द्र भवनबाट मतदान गरेको नेपाल पत्रकार महासंघ बर्दियाका प्रवक्ता एवम् उपाध्यक्ष चिरञ्जीवी योगि (भावुक) ले जानकारी दिए । उनका अनुसार दुवै मतदान स्थलमा शान्तिपूर्ण तरिकाबाट बिहानैदेखि मतदान जारी छ। बर्दियामा एउटा मात्र वडाध्यक्ष पदको निर्वाचनको लागि २ वटा मतदान स्थलमा ५ वटा मतदान केन्द्र छन् । जिल्ला निर्वाचन कार्यालय बर्दियाका अनुसार ठाकुरबाबा नगरपालिका वडा नम्बर ४ मा रहेको कृषि सेवा केन्द्र भवन मतदान स्थलका २ वटा मतदान केन्द्रमा १ हजार १३७ मतदाता र बबई शिशु मन्दिर आधारभूत विद्यालय बर्गदा मतदान स्थलको ३ वटा मतदान केन्द्रमा २ हजार ३ सय ७३ गरी कुल ३ हजार ५१० मतदाता रहेका छन् । निर्वाचन सम्पन्न गर्नका लागि प्रत्येक केन्द्रमा १ जना स्वयं सेवकसहित ६ जना कर्मचारी तथा २ वटा मतदान स्थलमा ३९ जना सुरक्षाकर्मी परिचालन भएको जिल्ला निर्वाचन कार्यालय बर्दियाका प्रमुख लालबहादुर मल्लले बताए । बर्दियाको ठाकुरबाबा नगरपालिका वडा नम्बर ४ को रिक्त रहेको वडाध्यक्ष पदको लागि ६ वटा दलले उम्मेदवारी दर्ता गरेका छन् । जिल्ला प्रशासन कार्यालय बर्दियाले आइतबार हुने निर्वाचनको लागि शनिबार राति १२ बजेदेखि आइतबार बेलुकी ७ बजेसम्म मुख्य निर्वाचन अधिकृतको कार्यालयबाट जारी भएको पास बाहेक अन्य सार्वजनिक, नीजि,सरकारी दुई पाङग्रे, तीन पाङग्रे र ४ पाङग्रे सवारी साधन सञ्चालनमा रोक लगाएको छ । निर्वाचनलाई स्वच्छ,निष्पक्ष र प्रभावकारी बनाउन सुरक्षा समितिको निर्णय अनुसार निर्वाचन हुने मार्गहरूमा सवारी आवागमनमा रोक लगाइएको बर्दियाका प्रमुख जिल्ला अधिकारी रुद्रादेवी शर्माले बताइन् । ठाकुरबाबा नगरपालिका वडा नम्बर ४ को तत्कालिन वडाध्यक्ष सूर्यबहादुर विष्ट जिल्ला समन्वय प्रमुख पदमा निर्वाचित भएपछि उक्त पद रिक्त थियो । मतदान लगत्तै बुझाइएका मतपेटिका संकलन भएपश्चात दलहरुको सहमतिमा मतगणना गरिने बताइएको छ । विभिन्न कारणले रिक्त रहेका जिल्ला समन्वय समितिका प्रमुख २, गाउँपालिका अध्यक्ष २, उपाध्यक्ष ४, नगरपालिका प्रमुख र उपप्रमुख ११ तथा वडाध्यक्ष २४ गरी ४१ रिक्त पदमा आज मतदान हुँदैछ । केही पदमा र्निविरोध भएको छ ।"
"४१ स्थानमा आज उपनिर्वाचन, मतदातालाई यातायातको सुविधा","काठमाडौं : स्थानीय तहमा रिक्त ४१ स्थानका लागि आइतबार उपनिर्वाचन हुँदै छ। बिहान ७ बजेदेखि साँझ ५ बजेसम्म मतदानको समय निर्धारण गरिएको निर्वाचन आयोगले जनाएको छ। १ मेयर, १ उपमेयर, २ गाउँपालिका अध्यक्ष, ४ गाउँपालिका उपाध्यक्ष र ३३ वडाध्यक्षका लागि चुनाव हुन लागेको हो। निर्वाचन आयोगले सम्पूर्ण तयारी भएको भन्दै निर्धक्क मतदान गर्न आग्रह गरेको छ। आयोगले मतदाता नामावलीमा नाम भएका मतदातालाई तोकिएको मतदान केन्द्रमा मतदान गर्न आह्वान गरेको छ। आफ्नो नाम समावेश भएको मतदान केन्द्रमा उपस्थित भई आफूले रोजेको उम्मेदवारको निर्वाचन चिह्नमा निर्धक्क भई मतदान गर्न सम्पूर्ण मतदाताहरूमा अनुरोध गर्दछ, आयोगकी प्रवक्ता नीता अर्याल पोखरेलले भनिन्। यी कागजात भए मतदान गर्न पाइने : आयोगले भनेको छ, मतदातालाई सहजता प्रदान गर्ने अभिप्रायले मतदाता परिचयपत्र, नेपाली नागरिकताको प्रमाणपत्र, राष्ट्रिय परिचयपत्र, राहदानी, स्थायी लेखा नम्बर परिचयपत्र, सवारी चालक अनुमति पत्रको सक्कल प्रमाणपत्रमध्ये कुनै एक कागजात देखाएर मतदान गर्न दिने व्यवस्था गरिएको छ। मतदातालाई यातायातको सुविधा मतदाताको सहजताका लागि मतदान स्थलको निश्चित क्षेत्रबाहेक निर्वाचन सुरक्षामा असर नपर्ने गरी यातायात सञ्चालनको उपयुक्त प्रबन्ध मिलाएको छ। मतदातालाई यातायात सुविधा प्रदान गर्न गृह मन्त्रालयमार्फत सम्बन्धित जिल्लाका प्रमुख जिल्ला अधिकारीलाई निर्देशन दिइएको छ। मतदान हुने सम्बन्धित स्थानीय तह र वडामा सार्वजनिक बिदाका लागि आयोगले सम्बन्धित निकायलाई अनुरोधसमेत गरिसकेको छ। मतदान कार्य सञ्चालन गर्न खटिएका मतदान अधिकृत र कर्मचारीलाई आफ्नो कर्तव्यपालन गर्न, मतदातालाई भयमुक्त वातावरणमा मतदान गर्ने व्यवस्था मिलाउन, मतदान केन्द्रमा शान्त र सहिष्णु वातावरण कायम आयोगले कडा निर्देशन दिएको छ। आयोगले भनेको छ, मतदान कार्यलाई सुव्यवस्थित रूपमा सञ्चालन गर्ने गराउने कार्यमा सबै राजनीतिक दल, मतदाता, उम्मेदवार, सञ्चारकर्मी, पर्यवेक्षकलगायत सबै सरोकारवालाको सहयोग हुनेछ। मतदानमा अवाञ्छनीय प्रभाव पार्ने र पार्न प्रयत्न गर्ने कार्य भए गरेको पाइएमा कानुनबमोजिम कडा कारबाही गरिने आयोगले जनाएको छ। मतदान स्थलका यस्ता छन् आचार संहिताउपनिर्वाचनलाई शान्तिपूर्ण बनाउन मतदानका दिन गर्नुपर्ने आचारसंहिता कडाइका साथ लागू गर्न पनि निर्देशन दिएको छ। निर्वाचनलाई स्वच्छ, स्वतन्त्र, निष्पक्ष, विश्वसनीय र भयरहित वातावरणमा सम्पन्न आयोगले सबैका अपिल गरेको छ। राजनीतिक दल, उम्मेदवार, दलको भ्रातृ संगठन र सम्बन्धित व्यक्तिले निर्वाचन आचारसंहिता, २०७९ को दफा १८ बमोजिम देहायबमोजिमको कार्य नगर्न र नगराउन निर्वाचन आयोगबाट निर्देशन गरिएको छ : सबै मतपेटिका तोकिएको मतगणना स्थलमा संकलन गरिन्छ। त्यसपछि प्रक्रियाअनुसार मतगणना हुने छ। मतगणना परिणामबारे निर्वाचन आयोगको वेबसाइबाट हेर्न सकिने गरी व्यवस्था मिलाएको जनाएको छ।"
"स्थानीय तह उपनिर्वाचन : मतदान सुरु, साँझ ५ बजेसम्म हुने","काठमाडौं : स्थानीय तहमा रिक्त ४१ स्थानका लागि उपनिर्वाचन सुरु भएको छ। आज बिहान ७ बजेदेखि साँझ ५ बजेसम्म मतदानको समय निर्धारण गरिएको निर्वाचन आयोगले जनाएको छ। १ मेयर, १ उपमेयर, २ गाउँपालिका अध्यक्ष, ४ गाउँपालिका उपाध्यक्ष र ३३ वडाध्यक्षका लागि चुनाव हुन लागेको हो। अहिले मतदान केन्द्रमा मतदाता लाइनबद्ध भएर मतदान गरिरहेका छन्। आयोगले मतदाता नामावलीमा नाम भएका मतदातालाई तोकिएको मतदान केन्द्रमा मतदान गर्न आह्वान गरेको छ। मतदान गर्न मतदाता परिचयपत्र वा अन्य पहिचान खुल्ने कागजात देखाएर पनि मतदान गर्न पाइने छ। आयोगले भनेको छ, मतदातालाई सहजता प्रदान गर्ने अभिप्रायले मतदाता परिचयपत्र, नेपाली नागरिकताको प्रमाणपत्र, राष्ट्रिय परिचयपत्र, राहदानी, स्थायी लेखा नम्बर परिचयपत्र, सवारी चालक अनुमति पत्रको सक्कल प्रमाणपत्रमध्ये कुनै एक कागजात देखाएर मतदान गर्न दिने व्यवस्था गरिएको छ। मतदाताको सहजताका लागि मतदान स्थलको निश्चित क्षेत्रबाहेक निर्वाचन सुरक्षामा असर नपर्ने गरी यातायात सञ्चालनको उपयुक्त प्रबन्ध मिलाएको छ। मतदातालाई यातायात सुविधा प्रदान गर्न गृह मन्त्रालयमार्फत सम्बन्धित जिल्लाका प्रमुख जिल्ला अधिकारीलाई निर्देशन दिइएको छ। आज मतदान हुने सम्बन्धित स्थानीय तह र वडामा सार्वजनिक बिदा रहेको छ।"
प्रधानमन्त्री ओलीले बीआरआई सहकार्य फ्रेमवर्क को प्रस्ताव लैजाने,"काठमाडौं : सत्तासीन कांग्रेस र एमालेले चीनको बीआरआईसम्बन्धी (विस्तृत परियोजना) मा तत्काल हस्ताक्षर नगरी पुरानै योजनामा अनुदानका लागि आग्रह गर्ने सहमति गरेका छन। दुई दलको कार्यदलले शनिबार प्रधानमन्त्री केपी ओलीलाई ब्रिफिङ गर्दै बीआरआई कार्यान्वयनको मोडेलमा सहमति जनाएको हो। यद्यपि, कार्यदलको सहमतिलाई सरकारले औपचारिकता दिन बाँकी छ। चीनले प्रधानमन्त्री ओलीको भ्रमण क्रममा बीआरआईसम्बन्धी २५ पानाको विस्तृत परियोजनामा हस्ताक्षरका लागि आग्रह गरेको थियो। तर, कार्यदलले त्यस्तो सहमति गर्दा अनावश्यक भय, शंका र राजनीतिक चलखेल हुने भन्दै तत्काल त्यसमा सहमति नजाउने निर्णय गरेको थियो। कार्यदलका तर्फबाट कांग्रेस महामन्त्री गगन थापाले शनिबार प्रधानमन्त्री ओली र कांग्रेस सभापति देउवालाई प्रधानमन्त्री निवास बालुवाटारमा ब्रिफिङ गरेका थिए। चीनका तर्फबाट बीआरआई सम्बन्धित २५ पेज जतिको कम्प्रोहेन्सिङ एग्रिमेन्ट (विस्तृत कार्ययोजना) मा हस्ताक्षरका लागि पठाइएको थियो, स्रोतले भन्यो,बीआरआईमा गर्ने काम थोरै, हल्ला बढी हुने गरी नजाऔं भनेर भनेका छौं। त्यसमा प्रधानमन्त्री ओली र कांग्रेस सभापति देउवा दुवै जना सहमत हुनुहुन्छ। कांग्रेस र एमालेले बीआरआईमा ऋण नलिने, बरु अनुदानका लागि चीनसँग आग्रह गर्ने निर्णय यसअघि नै गरिसकेका छन्। चीनसँग भएका सहमति कार्यान्वयन गर्दै जाने र भविष्यका लागि योजनाका लागि समझदारी गर्दै जानेमा सत्तासीन दुवै दल सहमत भएका छौं, स्रोतले भन्यो। प्रधानमन्त्री ओली सोमबार चीन जाँदै छन्। नेपालले सन् २०१७ मा बीआरआईसम्बन्धी समझदारीपत्रमा हस्ताक्षर गरेको थियो। चीनले सन् २०२० देखि बीआरआई अघि बढाउन कार्यान्वयन सम्झौता गर्नुपर्ने एकतर्फी दबाब दिइरहेको थियो। दुई देशबीच लामो समयसम्म सम्झौता नहुँदा नेपालमा बीआरआईअन्तर्गत कुनै परियोजना अगाडि बढ्न सकेका छैनन्। अब भने सरकारले एउटा साझा धारणा बनाएर चीनलाई प्रस्ताव लैजाने तय गरेको छ। उपप्रधान एवं सहरी विकासमन्त्री प्रकाशमान सिंहले बीआरआईको विषयमा सत्तासीन दलबीच कुनै समस्या नरहेको र साझा सहकार्य फ्रेमवर्क बनाइएको बताए। उनले भने, अहिले देशको अर्थतन्त्रले थप ऋण धान्न सक्दैन। त्यसैले कांग्रेस अहिले अनुदानकै पक्षमा छ। कुनै योजनामा ऋण लिएर काम गर्दा तिर्न सक्ने अवस्थामा ऋण लिन सकिने भएपनि अहिले नै ऋण लिइहाल्ने अवस्था छैन। बीआरआईमा सहमति नजुटेरै सरकार ढल्छ भनेर अफवाह फैलाइए पनि त्यसमा कुनै सत्यतासमेत नरहेको दाबी गरे। कांग्रेस सभापति शेरबहादुर देउवा बोलीमा इमानदार हुनुहुन्छ भन्ने कुरा सबैलाई थाहा छ, उपप्रधानमन्त्री सिंहले भने, प्रधानमन्त्रीजीले सहमतिअनुसार हस्तान्तरण हुने बताइरहनुभएको छ। सरकारमा समस्या छैन। प्रधानमन्त्री ओलीले कांग्रेस र चिनियाँ पक्षसँग समानान्तर छलफल गरेर साझा धारणा बनाएकाले सम्झौतामा हस्ताक्षर हुने भएको सरकारकै एक मन्त्रीले बताए। प्रधानमन्त्री ओेलीले बीआरआई सहकार्य फ्रेमवर्क नामको प्रस्ताव राखेर चिनियाँ पक्षसँग लैजाने छन्। दुई दलबीच बीआरआई अन्तर्गतका परियोजनामा ऋण नलिने नीतिमा सहमति भएको हो। यसमा दुवै दलको सहमति भएको बालुवाटारमा शनिबार भएको शीर्ष नेताबीचको बैठकपछि एक मन्त्रीले भने, बालुवाटारमा भएको बैठकमा प्रधानमन्त्री ओली र कांग्रेस सभापति शेरबहादुर देउवा पनि उपस्थित हुनुहुन्थ्यो। जुन कार्यदल बनेको थियो उहाँहरूको तर्फबाट बीआरआईबारे भएको समझदारीका बारेमा जानकारी गराउने काम भयो। उक्त विषयमा दुवै नेताको समर्थन थियो। शनिबारको बैठकमा प्रधानमन्त्री ओली, कांग्रेस सभापति देउवा, महामन्त्री गगन थापा, गृहमन्त्री रमेश लेखक, एमालेका उपमहासचिवसमेत रहेका प्रधानमन्त्रीका मुख्य सल्लाहकार विष्णु रिमाल सहभागी थिए। बीआरआईसम्बन्धी सम्झौताको दस्ताबेज टुंगो भए सँगै नेपाल पक्षले टोखाखहरे सुरुङमार्ग, हिल्सासिमकोट सडक, किमाथांकाखाँदबारी सडक र पुल, जिलोङकेरुङकाठमाडौं सीमापार रेलमार्ग, काठमाडौंहेटौंडा पोडवे, अमरगढी सिटी हल, जिलोङकेरुङरसुवागढी चिलिमे २२० केभी सीमापार प्रसारण लाइन, काठमाडौं उपत्यका प्रसारण लाइन स्तरोन्नति, मदन भण्डारी विश्वविद्यालय, काठमाडौं साइन्टिफिक सेन्टर एन्ड साइन्स म्युजियम, चीननेपाल औद्योगिक मित्रपार्क र झापा स्पोट्र्स एन्ड एथलेक्टिस कम्प्लेक्स परियोजना छन्। चीनले सहमति जनाए प्रधानमन्त्री चीन पुगेको भोलिपल्टै नयाँ फ्रेमवर्कमा हस्ताक्षर हुने छ। प्रधानमन्त्री ओलीले चीन भ्रमणका क्रममा चीनका राष्ट्रपति सी चिनफिङसँग बेइजिङमा शिष्टाचार भेट गर्ने कार्यक्रम छ भने आफ्ना चिनियाँ समकक्षी लीसँग प्रतिनिधिमण्डलस्तरीय भेट वार्ता गर्ने छन्। उनले चीनको राष्ट्रिय जनकांग्रेसका स्थायी समितिका अध्यक्ष झाओ लेजीसँग पनि भेटवार्ता गर्ने कार्यक्रम छ। यस्तै प्रधानमन्त्री ओलीले पेकिङ विश्वविद्यालयमा आयोजना हुने कार्यक्रमलाई सम्बोधन गर्ने कार्यक्रम पनि तय भएको छ। बेइजिङस्थित नेपाली राजदूतावास चाइना काउन्सिल फर द प्रमोसन अफ इन्टरनेसनल ट्रेड र नेपाल उद्योग वाणिज्य महासंघको संयुक्त आयोजनामा हुने नेपालचीन व्यापार मञ्चलाई सम्बोधन गर्ने कार्यक्रम पनि बनेको छ।"
मजदुरमाथि प्रहरीको मुक्का,"काठमाडौं : दोलखाका २३ वर्षीय अनिल पाण्डे काठमाडौंमा भारी बोक्छन्। भक्तपुरको जडिबुटीमा रहेको तरकारी बजारमा सबेरै पुग्नु र तरकारीका भारी यताउता पुर्याउनु उनको दैनिकी हो। गत मंसिर १५ गते बिहानै ४ बजे उनी तरकारी बजार पुगे। ४ खेप भारी बोकिसकेका थिए। एकाएक तरकारी बजार नजिकै बस्ने लाल सिंह तामाङले उनलाई बाटोमै रोके र भारीसहितका पाण्डेलाई गालामा दुई चडकन लगाए। 'तैँले मेरो जस्ता चोरिस' भन्दै कुट्न थाले। 'मैले चोरी गरेको छैन। मलाई नकुट्नुस्, प्रहरी बोलाउनुस्' भन्दै पाण्डेले हात जोडे। तामाङले प्रहरी बोलाए। प्रहरीले उनलाई प्रहरी थिमी बृत्त पुर्यायो। शनिबार उनलाई प्रहरीले हिरासतमा राख्यो। आइतबार बिहान हिरासतबाट निकालेर प्रहरीले अर्को रूममा पुर्याए। जहाँ सिभिल ड्रेसका प्रहरीहरू बसेका थिए। 'किन चोरी गरिस्' भन्दै पाइपै पाइपले हाने। लगातार टाउकोमा पाइपले प्रहार गरेपछि अनिलले 'मैले चोरेको छैन, मलाई नकुट्नुस्' भन्दै हातले छेके। रिसाएका प्रहरी जवानले अन्धाधुन्ध उनको शरीरमा पाइप बर्षाइरहे। प्रहरीको कुटाइले अनिलको आँखामा गहिरो चोट लागेको छ। आँखाबाट तरलपद्धार्थ बगिरहेको छ। आइतबार दिउँसो २३० बजे अन्नपूर्ण पोष्टको कार्यालयमा तिनै अनिल लरखराउँदै आएका थिए। टाउकोमा रगत बगेको र आँखामा समेत पानी बगिरहेको अवस्थामा आएका उनले 'प्रहरीले कुट्यो' भन्दै बिलौना गरे। जडिबुटीमा रहेको तरकारी बजारमा अनिललाई 'भरिया भाइ' नामले बोलाउने गर्छन्। सानैमा बाबुआमा गुमाएका अनिलको घर दोलखाको मेलुङ हो। तर, उनलाई मेलुङबारे केही थहा छैन। बच्चा उमेरमै गाडीको पछाडि बसेर काठमाडौं पसेका उनी यतैको दुःखमा हराए। उनले घर परिवार र आफन्त भुले। आफन्त र परिवारले उनलाई भुले। अनि उनी काठमाडौंमा अनाथ बने। उनको दैनिकी मजदुरीमा बित्न थाले। पछिल्लो ५ महिनादेखि जडिबुटी तरकारी बजारमा उनले भारी बोक्ने काम गरिरहेका छन्। प्रहरीको कुटाइबाट अनिलको अवस्था नाजुक देखिएपछि हामीले घटनाबारे जिल्ला प्रहरी परिसर भक्तपुरलाई बुझ्यौं। परिसरका प्रवक्ता ढुण्डीराज न्यौपानेले प्रहरी बृत्त थिमीका प्रमुख प्रेमसागर केसीसँग घटनाको विषयमा जानकारी लिएको बताए। प्रमुख प्रेमसागर केसीले पाण्डेलाई चोरी आरोपमा पक्राउ गरेको स्वीकारे। जस्ता चोरी भयो भनेर जडिबुटीबाट प्रहरीको 'हटलाइन नम्बर'मा फोन आएको रहेछ। सोहीअनुसार थिमी बृत्तबाट प्रहरी टोली खटाएका थियौं। लाल सिंह तामाङले जस्ता हरायो भनेर मौखिक उजुरी दिएका थिए। सोहीअनुसार नै हामीले उनलाई १ दिन हिरासतमा राखेका हौं।' सीसीटीभी फुटेजमा जस्ता भएको ठाउँमा पाण्डे हिंडेको देखिएको प्रहरीको दाबी छ। तर, जस्ता चोरेको प्रमाण भने भेटिएन। उनले भने, 'प्रमाण नभेटेपछि उनलाई तामाङकै जिम्मा लगाएर आइतबार छाडेका हौं।' कुटपिटको विषयमा भने डीएसपी केसीले आफूलाई थाहा नभएको बताए। 'प्रहरीले सोधपुछ गरेको हुनसक्ला। सोधपुछ गर्दा कसैलाई पनि कुट्न पाइँदैन। हाम्रा प्रहरीले गल्ती गरेका रहेछन् भने आन्तरिक कारबाही गर्छौं,' उनले भने। कुनै पनि बहानामा प्रहरी कार्यालयमा कुटपिट गर्न नपाइने भन्दै उनले चोरीको विषयमा विस्तृत बुझ्ने बताए। अन्नपूर्णकर्मीको निरन्तरको सोधपुछपछि प्रहरी बृत्त थिमीले पीडित पाण्डेलाई उपचार गरिदिने बताएका थिए। इन्सपेक्टर युवराज कटवाललाई डीएसपी केसीले अन्नपूर्ण पोष्टको कार्यालयमा पनि पठाएका थिए। अनिलको उपचार र गल्ती गर्ने प्रहरीलाई कारबाही गर्ने केसीले बताए। इन्सपेक्टर युवराज कटवालका अनुसार अनिल पाण्डेको भक्तपुरको नागरिक अस्पतालमा उपचार भइरहेको छ।"
स्थानीय तह उपनिर्वाचन : डोल्पाको ल्हाँमा २ सय ५३ मत खस्यो,"डोल्पा : हिमाली जिल्ला डोल्पाको त्रिपुरासुन्दरी नगरपालिका५ मा पर्ने ल्हाँ मतदान केन्द्रमा २ सय ९३ मत खसेको छ । वडा अध्यक्ष पदका लागि भएको उपनिर्वाचनमा अहिलेसम्म २ सय ९३ मत खसेको प्रमुख जिल्ला अधिकारी रोम बहादुर महतले जानकारी दिए । जसमा पुरुषतर्फ १ सय ४२ र महिलातर्फ १ सय ५१ मत खसेको हो। मतदाता नआएपछि केहीबेरका लागि मतदान प्रक्रिया रोकिएको छ । यहाँ कूल मतदाता ३ सय ५३ रहेका छन् । आज बिहान ८ बजेर २० मिनेटदेखि मतदान सुरु भएको थियो । वडा अध्यक्ष पदका लागि नेकपा माओवादी केन्द्रबाट नरबहादुर झाँक्री,नेपाली कांग्रेसबाट राजेन्द्र प्रसाद न्यौपाने र नेकपा एमालेबाट नरबहादुर रोकाय उम्मेदबार रहेका छन्। यस पटकको उप निर्वाचनमा माओवादी केन्द्र र एमालेबीच कडा प्रतिष्प्रर्धा हुने देखिएको छ । अघिल्लो पटक सम्पन्न स्थानीय तहको निर्वाचनमाबाट निर्वाचित वडाध्यक्ष नन्दलाल रोकायको मृत्यु भएपछि रिक्त सोही पदका लागि उपनिर्वाचन भएको हो ।"
जनकपुरमा आजबाट विवाहपञ्चमी महोत्सव सुरु,"धनुषा : जनकपुरधाममा सीताराम विवाहपञ्चमी महोत्सव आजदेखि विधिवत सुरु भएको छ । त्रेता युगमा भगवान् राम र आदर्श नारी सीताबीच विवाह भएको स्मरणमा प्रत्येक वर्ष सप्ताहव्यापी रूपमा विवाहपञ्चमी महोत्सव मनाइन्छ । सीताराम विवाहपञ्चमी महोत्सवको पहिलो दिन आज नगरदर्शन कार्यक्रम छ । दोस्रो दिन सोमबार फूलबारी लीला, तेस्रो दिन मंगलबार धनुष यज्ञ, चौथो दिन बुधबार तीलकोत्सव, पाँचौ दिन मङ्सिर २० गते मटकोर र मङ्सिर २१ गते रामसीता स्वयंवर तथा विवाह कार्यक्रम हुनेछ । महोत्सवको अन्तिम दिन मङ्सिर २ गते रामकलेवा गरी अयोध्याबाट जन्तीको रुपमा आएका साधुसन्तको बिदाई गरेपछि विवाहपञ्चमी महोत्सव विधिवत् समापन हुनेछ । नगरदर्शनका क्रममा भगवान् राम र लक्ष्मणको प्रतीकका रूपमा दुई बालबालिकालाई जानकी मन्दिरको प्राङ्गणमा घुमाइने जानकी मन्दिरका सहमहन्त रामरोशन दास वैष्णवले बताए। त्रेता युगमा भगवान् श्रीराम र जनकनन्दिनी सीताबीच विवाह भएको स्मरणमा प्रत्येक वर्ष जनकपुरधाममा विवाहपञ्चमी महोत्सव मनाउने प्रचलन छ । महोत्सवमा हिन्दूका अतिरिक्त बौद्ध, शिख र इसाईधर्मावलम्बी पनि सामेल हुने गरेका छन् ।"
"रोल्पामा झोलुङ्गे पुल बनाउने क्रममा ढिस्कोले पुरिएर ५ जनाको मृत्यु, दुईजना भागेर बाँचे","रोल्पा : पूर्वी रोल्पामा झोलुङे पुल बनाउन खाल्डो खनेर पर्खाल लगाइरहेको बेलामा माथिबाट ढिस्को खस्दा पाँच जनाको पुरिएर मृत्यु भएको छ । सुनछहरी गाउँपालिका३ मौलाबाङ र बाहिरी गाम जोड्ने झोलुङ्गे पुल निर्माणमा खटिएका बाहिरी गामका पाँचजनाको मृत्यु भएको हो । आज बिहान ९:५० बजे ढिस्को खस्दा पुरिएर मृत्यु हुनेहरुमा ४५ वर्षीय दुजमन परियार, ३१ वर्षीय ओम परियार, ६६ वर्षीय देवीराम परियार, ४० वर्षीया सुबित्रा परियार र वर्ष २७ की आइती परियार रहेका छन् । जिल्ला प्रहरी कार्यालय रोल्पाका अनुसार ३ पुरुष र २ महिलाको शव निकालिएको छ । एलबिएण्ड पल्लभी जक्सन जेभी निर्माण सेवा अन्तर्गत झोलुङ्गे पुल निर्माणमा ७ जनाले काम गर्दै आएका थिए । ढिस्को खस्दा २ जना भागेर जोगिन सफल भएका थिए । उनीहरुको अवस्था सामान्य छ । सबै शवको सनाखत भएको जिल्ला प्रहरी कार्यलयका प्रवक्ता रोहितकुमार शाहीले जानकारी दिए। मृत्यु हुनेमा दुई पुरुष र दुई महिला रहेका छन् । बिहान १०:५० मा प्रहरीलाई घटना बारे सूचना आएपछि चौकिबाट गाम प्रहरी चौकीका प्रहरी सहायक निरीक्षक प्रकाश बिष्टको कमाण्डमा ५ जनाको प्रहरी टोली घटनास्थल पुगेको थियो । स्थानीय र प्रहरीले शव निकालेका थिए । इलाका प्रहरी चौकी सुलिचौरबाट प्रहरी निरीक्षक अरुण तामाङको कमाण्डमा पनि ७ जनाको प्रहरी टोली समेत खटिएको छ । घटनाबारेको सूचना आउने बित्तिकै प्रहरी परिचालन गरिएको प्रहरी नायव उपरीक्षक भरत लामाले जानकारी दिए । घटनास्थल सदरमुकाम लिबाङबाट २८ कोष पूर्वमा पर्दछ ।"
"गुल्मीको मुसिकोट १ मा ५४ प्रतिशत मत खस्यो, मतदान जारी","गुल्मी : गुल्मीको मुसिकोट नगरपालिका वडा नम्बर १ मा दिउँसो ३ बजेसम्म ५४ प्रतिशत मत खसेको छ। वडाध्यक्ष पदका लागि अहिलेसम्म २२ सय २३ मत खसेको मुख्य निर्वाचनको कार्यालयका सहायक निर्वाचन अधिकृत ऋषिराम घिमिरेले जानकारी दिए। आइतबार बिहान ७ बजेदेखि गुल्मीको मुसिकोट नगरपालिका१ मा वडाध्यक्ष पदका लागि मतदान भइरहेको छ। वडामा ४ हजार ९१ जना मतदाता रहेका छन्। वडाअध्यक्षका निर्वाचनका लागि ३ वटा मतदान स्थल र ५ वटा मतदान केन्द्र तोकिएको छ। वडाअध्यक्ष का लागि ८ जना चुनावी प्रतिस्पर्धामा छन्। नेपाल कम्युनिस्ट पार्टी (नेकपा एमाले)बाट दलबहादुर थापा, नेपाली काङ्ग्रेसको तर्फबाट आनन्द श्रेष्ठ, नेपाल कम्युनिस्ट पार्टी (माओवादी केन्द्र)बाट दुर्गा बहादुर बिक उम्मेदवार छन्। त्यस्तै यस उपनिर्वाचनमा देशको चौथो दल राष्ट्रिय स्वतन्त्र पार्टीले पनि वडाध्यक्षमा आफ्नो उम्मेदवार उठाएको छ। रास्वपाबाट विकास थापा प्रतिस्पर्धामा छन्। त्यस्तै राष्ट्रिय प्रजातन्त्र पार्टीले इश्वरी खाती क्षेत्रीलाई उम्मेदवार बनाएको छ। वडाध्यक्ष पदमा तीन जना स्वतन्त्र उम्मेदवार प्रतिस्पर्धामा छन्। स्वतन्त्रतर्फ कुल बहादुर थापा, पोमानन्द खरेल र योगेन्द्र खनाल रहेका छन्। त्यस वडामा नेपाली कांग्रेसबाट वडाअध्यक्ष पदमा निर्वाचित मोहन घिमिरेको २०८० भदौ २ गते निधन भएको थियो। वडाध्यक्षको रिक्त पदमा अहिले उपनिर्वाचन गरिएको हो।"
"भूस्वर्ग खप्तड, भएन पर्यटन विकास","टीकापुर : आहा खप्तडभूस्वर्गमा पाइला पर्दा जो कोही रोमाञ्चित बन्छन्। अनि, भन्छन् स्वर्गै पुगियो, धन्य भइयो। नहोस् पनि किन, खप्तडको सौन्दर्यले जो कोही लठ्ठ हुन्छन्। ज्यानै चंगा, मनै दंग। खप्तडले मौसमअनुसार रंग फेर्छ, स्वरूप बदल्छ। असोजकात्तिकमा आँखै अगाडि ठोकिन्छन् अपी, सैपाल हिम शृंखला। पुसमाघमा हिउँले सेताम्मे हुन्छन्, बुकी पाटनहरू। चैतवैशाखमा रंगीचंगी गुराँसले स्वागत गर्छन्। जेठअसारमा जंगली फूलले ढपक्क ढाकिन्छ, खप्तड। सुन्दै स्वर्ग लाग्ने त्यो तपोभूमि। झन्डै ५० वर्ष कठोर साधन गरेका खप्तड बाबाको आश्रम। गंगा, जमुना र सरस्वती नदी मिश्रित त्रिवेणी धाम, सहस्रलिङ्ग, खापर दह, डाँफेकोट, नागढुंगा, केदार ढुंगा, सीतापाइला खप्तडका मुख्य धार्मिक तथा आकर्षक स्थलहरू हुन्। खप्तडको प्राकृतिक, आध्यात्मिक, योग, साहसिक खेल र साँस्कृतिक पर्यटन प्रबद्र्धन गर्न भन्दै ०८० जेठ २३ देखि २५ गतेसम्म सुदूरपश्चिम प्रदेश सरकारले खप्तडकै थलीमा प्रथम खप्तड अन्तर्राष्ट्रिय आध्यात्मिक सम्मेलनको आयोजना गर्यो। सम्मेलनमा तत्कालीन प्रधानमन्त्री पुष्पकमल दाहालसहित दर्जनौं मन्त्री, पूर्वमन्त्री, सांसद, योजना आयोगका पदाधिकारी, लगानी बोर्डका पदाधिकारी, पर्यटन बोर्ड र व्यवसायी तथा सर्वसाधारणहरू खप्तड पुगे। योग विज्ञानमा चामत्कारिक योगदान गरिरहेका भारतीय योगगुरु रामदेव बाबादेखि आयुर्वेदका ज्ञाता मानिने पतञ्जली योगपीठका प्रमुख आचार्य बालकृष्णले खप्तडको मुक्तकण्ठाले प्रशंसा गरे। सम्मेलनमा तत्कालीन प्रधानमन्त्री दाहालदेखि सुदूरपश्चिमका मुख्यमन्त्री कमलबहादुर शाहसम्मले खप्तडको विकासको ठोस योजना ल्याउने उद्घोष गरे। समुद्री सतहदेखि ३ हजार ७० मिटर उचाइमा रहेको खप्तडस्थित नेपाली सेनाको ब्यारेकनजिक सानो होटलमा कुकको काम गर्दै आएका बाजुराका हरि रावलले सम्मेलनको तामझाम देखेपछि खप्तडमा पर्यटकको ओइरो लाग्ने सपना देखँे। सम्मेलनमा आएका पाहुनालाई बिहान ८ बजेदेखि राति ३ बजेसम्मै सेवा सत्कार गरे। रावलले सरकार प्रमुखदेखि भारतीय योगगुरुसम्म एकैपटक खप्तड पुगेर विकासको योजना सुनाउँदा खप्तडको कायापलट हुने सपना देख्नु अस्वाभाविक थिएन। कात्तिक महिनाको एकबिहानै उनले भने, प्रधानमन्त्रीदेखि मुख्यमन्त्रीलगायत सबै नेताहरूका गफ मात्रै रैछन्, सम्मेलनपछि पर्यटकको ओइरो लाग्ने मेरो सपना सपनामै सीमित रह्यो। सम्मेलनको सात दिनसम्म खप्तडमा पर्यटकको चहलपहल बढे पनि त्यसयता भने खप्तड सुनसान जस्तै छ। जेठ र भदौमा लाग्ने दशहरा मेलाको बेला दुई चार दिन चहलपहल हुन्छ, असोज कात्तिकमा दुई चार सय आन्तरिक पर्यटक आउँछन्, फागुन चैतमा पनि त्यही हो उनले भने, अरू बेला दिनभरि रुंगेर बस्नुपर्छ, सम्मेलनपछि पर्यटक बढ्लान भन्ने सोचेको थिएँ। न त पर्यटक बढे न त सरकारकै कुनै योजना नै आयो। ०२२ सालमा तत्कालीन राजा महेन्द्रले लामो समयदेखि खप्तडमा आश्रम बनाइ साधनारत खप्तड बाबासँग भेट गरेपछि खप्तडको चर्चा चुलिएको थियो। ०४० सालमा राष्ट्रिय निकुञ्ज घोषणा गरिएको खप्तडले २२५ वर्ग किलोमिटर क्षेत्रफल ओगटेको छ। समुद्री सतहबाट १ हजार ४२० मिटरको चौकी भन्ज्याङदेखि ३ हजार ३ मिटर उचाइको सहस्रलिङ्गसम्म खप्तड फैलिएको छ। बाजुरा, अछाम, डोटी र बझाङ चारै जिल्लालाई समेटेको खप्तड क्षेत्र र यहाँका प्रसिद्ध फाँट (पाटन), ताल, गुफा आदि विभिन्न पौराणिक तथा धार्मिक कथाहरूसँग जोडिएका पाइन्छन्। मानव सभ्यताको आरम्भदेखि तपस्वीहरूको साधना केन्द्र, ईश्वरको क्रिडास्थल एवं धार्मिक व्यक्तिको तीर्थधामका रूपमा खप्तडले अग्रस्थान ओगटेको छ। जैविक विविधता खप्तडको अर्को अमूल्य विशेषता हो। कैलाश हिमशृंखलाअन्तर्गत पर्ने खप्तड क्षेत्रमा २२ वटा घाँसे मैदानका फाँट (पाटन), ९ वटा दह (ताल) र ५२ थुम्काहरू (पहाड) छन्। खप्तड राष्ट्रिय निकुञ्जका अनुसार यहाँ २५० भन्दा बढी प्रकारका जडीबुटी, ५६७ फूल फुल्ने प्रजातिका वनस्पति, २३ प्रजातिका वन्यजन्तुहरू पाइन्छन्। रातो तथा सेतो बहुरंगी लालीगुराँस र थरीथरीका भुइँफूलले खप्तड पुग्ने जो कोहीलाई रोमाञ्चित बनाउँछन्। फराकिला पाटन, दह, जीवजन्तु र हिमालयको दृश्यावलोकन खप्तडका आकर्षण हुन्। पाटन र थुम्काहरू रहेको खप्तडको मध्यभागमा शिवलिङ्ग स्वरूपको सहस्रलिङ्ग छ। त्यहाँ नौरंगी फूलले सुसज्जित पिरामिड शैलीका दर्जनौं पर्वत शृंखलाहरू छन्। निकुञ्जका अनुसार खप्तडमा चिराइतो, चुत्रो, झ्याउ, पदमचाल, टिमुर, सालम, पन्जाजडी, सालम्मी, भोजपत्र, श्री काकोली, डोलु, पाँचऔंले र कालकुट विषलगायत जडीबुटी पाइन्छन्। पतञ्जली योगपीठका प्रमुख आचार्य बालकृष्णले गत वर्ष सम्मेलनका क्रममा खप्तडमा एक हजार बढी बहुमूल्य प्रजातिका जडीबुटी रहेको अनुमान गरेका थिए। खप्तडमा पाइने बहुमूल्य जडीबुटीबाट बनेको ओखतीमूलो वितरण गरेर खप्तड बाबाले प्रसिद्धि कमाएको जनविश्वास छ। खप्तडमा जेठ महिनाको शुक्ल पक्ष दशमीमा लाग्ने गंगा दशहरा मेला, त्रिवेणी धाममा भदौमा लाग्ने जैनपूर्णिमा मेलामा बाजुरा, अछाम, डोटी, बझाङ लगायतका जिल्लाबाट तीर्थयात्रीहरू आउने गर्दछन्। ती मेलामा सुदूरपश्चिमको कला, संस्कृति, भाषा, भेषभूषा देख्न पाइन्छ। को हुन् खप्तड बाबा ? सन् १८८० मा भारतको कश्मीरमा नेहरू परिवारमा जन्मिएका सच्चितानन्द सरस्वती स्वास्थ्य चिकित्सक थिए। चिकित्सा पेसामा रहेकै बेला अन्तरप्रेरणाले काशीको दक्षिणामूर्ति मठमा रहेर पूर्वीय दर्शनको अध्ययन गरेपछि उनले सन्यास ग्रहण गरे। सन् १९२९ मा तत्कालीन बझांगी राजा रामजंगबहादुर सिंहको सहयोगमा उनी पहिलो पटक खप्तड पुगे। उनले खप्तडमै तपोकुटी (बाबा कुटी) निर्माण गरी ५० वर्ष बढी समय कठोर साधना गरे। १ सय १७ वर्ष बाँचेका सच्चितानन्द सरस्वतीले खप्तडलाई पवित्र साधना भूमिका रूपमा रोजेपछि उनको नाम खप्तड बाबाका रूपमा परिचित हुन पुग्यो। खप्तड बाबालाई खप्तडको पौराणिक, साँस्कृतिक र प्राकृतिक महत्वलाई लोकप्रियताको शिखरमा पुयाउने श्रेय जान्छ। खप्तडमै बसेर बाबाले विचार विज्ञान, धर्म विज्ञान, म र मेरो कर्तव्य, नारीधर्म र पुरुषधर्म, योग विज्ञान, आत्मज्ञान, आरोग्य विज्ञान, वेदान्त विज्ञान लगायत डेढ दर्जनभन्दा बढी पुस्तक लेखेका छन्। खप्तड बाबा तत्कालीन राजा महेन्द्र तथा वीरेन्द्रका मुख्य सल्लाहकार मध्येका एक मानिन्थे। धार्मिक, आध्यात्मिक, योग, प्राकृतिक तथा साँस्कृतिक पर्यटनका लागि खप्तड विशेष केन्द्र बन्न सक्ने प्रचुर आधार हुँदाहुँदै पनि योजनाबद्ध विकासका प्रयास भने हुन सकेको छैन। खप्तडको विकास क्रम ०२२ सालमा तत्कालीन राजा महेन्द्रले खप्तड बाबालाई खप्तडमै पुगेर भेटेका थिए। राजपरिवारका सदस्यले हरेक वर्ष गंगा दशहरा मेलामा खप्तडको भ्रमण गर्थे। खप्तड बाबाकै अनुरोधमा खप्तडलाई ०४० सालमा राष्ट्रिय निकुञ्ज बनाउने निर्णय भएको थियो। यद्यपि विकासको ठोस पहल भने हुन सकेन। सरकारले ०६३६४ मा खप्तड क्षेत्र पर्यटन विकास समिति गठन गरेको थियो। समितिको नेतृत्वमा बझाङका भानुभक्त जोशी (हाल सांसद), डोटीका त्रिलोचन भट्ट (सुदूरपश्चिम प्रदेशका पूर्वमुख्यमन्त्री), कर्णबहादुर केसी, सहदेव बोगटी र पूर्णराज जोशी क्रमशः अध्यक्ष नियुक्त भए। स्थानीयका अनुसार उनीहरूको कार्यकालमा सम्झन योग्य केही काम हुन सकेन बरु आर्थिक अनियमितताको आरोपबाट उनीहरू अछुतो रहन सकेनन्। संस्कृति, पर्यटन तथा नागरिक उड्डयन मन्त्रालयले ०६३६४ देखि ०७४७५ सम्म खप्तड पर्यटन विकास समितिका लागि ३० करोड बढी रकम खर्चिएको विभिन्न अभिलेखहरूमा छ। त्यसबाहेक ०६५६६ देखि ०७५७६ सम्म नेपाल पर्यटन बोर्डले समेत ३ करोड ५२ लाख ५७ हजार रुपैयाँ खर्च गरेको थियो। मुलुक संघीय संरचनामा गएसँगै ०७५ मा खप्तड क्षेत्रको विकास समिति प्रदेशअन्तर्गत हस्तान्तरण भयो। सुदूरपश्चिम प्रदेश सरकारले गठन आदेशअनुसार ०७७ पुसमा डोटीका हर्कबहादुर सिंहलाई अध्यक्ष र कार्यकारी निर्देशकमा भीमबहादुर खड्कालाई नियुक्त गयो। उक्त समितिको पहल र सुदूरपश्चिम सरकारको आयोजनामा झन्डै २ करोड बढी रकम खर्चेर गत वर्ष सम्पन्न भएको अन्तर्राष्ट्रिय सम्मेलनको ठोस उपलब्धि के हो ? समितिका कार्यकारी निर्देशक खड्काले भने, खप्तडको विकासका लागि निजी क्षेत्रलाई जिम्मेवार पर्यटन विकासमा लगानी गर्न प्रोत्साहित गर्ने खालको राष्ट्रिय निकुञ्जको नीति, नियममा संशोधन नगरी केही पनि हुँदैन। कार्यकारी निर्देशक खड्काले सम्मेलनले बाबा रामदेव, आचार्य बालकृष्णसहित खप्तडमा पुगेकाले अन्तर्राष्ट्रिय स्तरमा प्रचारप्रसार भएको जिकिर गरे। प्रचार प्रसार देश विदेशमा भएको छ, सम्मेलनकै बेला निर्माण गरिएका केही भौतिक संरचनाहरू थपिएका छन्। पर्यटकको संख्या पनि थोरै बढेको छ खड्काले भने, खप्तडबारे अध्ययन, अनुसन्धान गर्न केही गैरसरकारी संस्थाहरूले निकै चासो दिइरहेका छन् तर पनि सरकारको ध्यान जान सकेको छैन। नगन्य पर्यटक प्राकृतिक सौन्दर्यतासहित आध्यात्मिक र धार्मिक महत्व राख्ने खप्तडमा आर्थिक वर्ष ०८०८१ मा ३ हजार ३७० नेपाली, ३२ जना विदेशी र सार्क राष्ट्रका २६ जना गरी ३ हजार ४ सय २८ जना पर्यटकहरू निकुञ्जमा प्रवेश गरेको तथ्यांक निकुञ्ज कार्यालयसँग छ। आर्थिक वर्ष ०७४०७५ मा ६ हजार ८ सय३१ नेपाली, २८ विदेशी, ७ जना सार्क राष्ट्रका गरी ६ हजार ८ सय ६६ पर्यटक खप्तडमा पुगेका थिए। बर्सेनि खप्तडको प्रचारप्रचार भइरहेको दाबी निकुञ्ज र समितिले गरे पनि पर्यटकहरूको संख्या कम हुँदै गइरहेको छ। यसको मुख्य कारण उचित बसोबासको व्यवस्थापन हुन नसक्नु हो। पर्यटकीय दृष्टिकोणले निकै महत्वपूर्ण मानिएको खप्तडमा अछाम, बाजुरा, बझाङ र डोटी गरी चार जिल्लाबाट प्रवेश गर्न सकिने निकुञ्जमा यो संख्या निकै कम भएको नेपाल सरकारका पूर्वसचिव डाक्टर गोपीकृष्ण खनाल बताउँछन्। मैले कतै पढेको थिएँ, खप्तड सुनको कचौरा हो भनेर, साँच्चिकै यसको प्राकृतिक, धार्मिक, भौगोलिक अवस्थिति हेर्दा यो सुनको कचौरा नै हो कात्तिकमा खप्तड पुगेका डाक्टर खनालले भने, जुन रूपमा यहाँका पर्यटकको ओइरो हुनुपथ्र्यो, त्यो हुन सकेको छैन, निकुञ्जको ऐन, नियमले यहाँ निजी क्षेत्रले लगानी गर्न सक्दैन। स्थानीय आर्थिक विकासका विज्ञ समेत रहेका पूर्वसचिव डाक्टर खनालले निकुञ्जबाट प्रभावित जिल्लाका बासिन्दालाई यसको आर्थिक उपलब्धि हुने गरी योजनाबद्ध विकासमा लाग्नुपर्ने बताए। करोडौंका संरचना अलपत्र सुदूरपश्चिमको प्रमुख पर्यटकीय गन्तव्य खप्तडमा साउन भदौमा बढी पर्यटक पुग्छन्। क्षणभरमै बदलिने मौसम, घाम र कुहिरोको रोमाञ्चक लुकामारी अनि रंगीचंगी फूलको बिचैबीच बग्ने सुन्दर खोलाहरू, मनमोहक ताल तथा मनै लोभ्याउने झरना हेर्न खप्तड पुग्ने पर्यटकहरूको मनमा बास कहाँ बस्ने ? भन्ने तनाब सधैं हुन्छ। खप्तडको आनन्द लिन, यहाँका फाँटहरू घुम्न, दृश्य हेर्न, ट्रेकिङ गर्न जति आनन्द छ, त्यो नेपालकै अन्य कुनै ट्रेकिङ क्षेत्रमा मैले पाएको छैन खप्तड घुम्न आएका काठमाडौंका आभाष घिमिरेले भने दिनभर जति नै रमाइलो गरे पनि राति बास कहाँ बस्ने भन्ने चिन्ता चै हुने रहेछ। उचित बासको व्यवस्थापन हुन सके ध्यान, योग, ट्रेकिङको आनन्द लिन खप्तडमा पर्यटक आउने विश्वास घिमिरेले गरे। घिमिरेले भनेझैं खप्तड राष्ट्रिय निकुञ्ज र नेपाली सेनासँग सम्पर्क सम्बन्ध नहुनेहरू एउटै कोठामा १०१५ जनासम्म कोचिएर रात कटाउनु पर्ने बाध्यता छ। खप्तडमा लाग्ने मेलाको बेला यहाँ पुग्ने पर्यटकहरूले राम्रोसँग सुत्नै पाउँदैनन्। खप्तडमा रहेको एउटा मात्रै सार्वजनिक गेस्टहाउस सञ्चालनमा छ। गेष्ट हाउस थुप्रै भए पनि कोही निर्माण सम्पन्न नहुँदै भत्किन लागेका छन भने कोही प्रयोगमै आएका छैनन्। खप्तडको आर्मी ब्यारेकनजिकै क्यान्टिनका कर्मचारी हरि रावलले भने भएका भवनहरूसमेत सञ्चालन हुन नपाउँदै भत्किरहेका छन्, यही एउटा गोलघर छ, पर्यटकहरू धेरै आएको बेला एकै कोठामा कोचाकोच गरेर भए पनि सुताउने गरेका छौं। निकुञ्जले बनाएका दुईवटा गेष्ट हाउस गरी खप्तडमा दैनिक २०३० जनालाई बास व्यवस्थापन गर्न समस्या नभएको बताए। धेरै संख्यामा एकै पटक पर्यटकहरू आउँदा राष्ट्रिय निकुञ्जको गेस्ट हाउस र कर्मचारीहरू बस्ने कोठामा समेत व्यवस्थापन गर्ने गरेको रावलले बताए। खप्तडका विभिन्न ठाउँमा गेष्ट हाउसका रुपमा २१ वटा घरहरू निर्माण भएका छन। ब्यारेक क्षेत्रमा चार, त्रिवेणी क्षेत्रमा तीन, केदारढुंगामा तीन, बाबा आश्रम क्षेत्रमा दुई, घोडा दाउना पाटनमा एक, खापर दहमा तीन र सहस्रलिङ्गमा एक पक्की भवन बनेका छन। डोटीको झिंग्राना हुँदै आउने पर्यटकका लागि बिचपानीमा दुई, अछामबाट खप्तड छिर्ने पर्यटकका लागि गणेशस्थान पाटनमा एक र बझाङको लोखडामा एक पक्की भवनहरू छन्। विश्राम स्थलको रूपमा खप्तडको घोडादाउना पाटन, त्रिवेणी, बिचपानी, खापरदह, खप्तड बाबा कुटी, नागढुंगा, सहस्रलिङ्गलगायत ठाउँमा त्यत्तिकै मात्रामा फलामका ट्रस्टहरू छन्। यी सबै भवन प्रयोगमा आउने हो भने खप्तडमा दैनिक एक हजार ५ शय भन्दा बढी पर्यटकलाई बास बस्न पुग्छ। निर्माण भएर सञ्चालन नहुँदा यी मध्ये अधिकांश भवनहरू जीर्ण बनेका छन्। जस्तापातामा खिया लागेको छ। फलामे ट्रष्टमा गाईवस्तुको मलमुत्र भरिएको छ। एकातिर यत्रा भवनहरू बनेर पनि प्रयोग भएका छैनन्, अलपत्र छन्। अर्कोतिर घुम्न आउनेहरूले बास नपाएर दुःख पाइरहेका छन् सिन्धुपाल्चोकबाट खप्तड घुम्न पुगेका अनिरुद्र न्यौपानेले भने राज्यको लगानीमा बनाइएका यत्रा भवनहरू प्रयोग नै नहुने भए किन बनाउनु? यी संरचना बनाएको के अर्थ भयो ? निर्माण भएका कतिपय भवनहरू निर्माण कम्पनीले हस्तान्तरण नगरी छोडेका कारण सञ्चालन हुन सकेका छैनन् भने कतिपय भवनहरू अपायक ठाउँमा निर्माण भएका छन्। दुई ठाउँमा निर्माण भएका भवनहरू निर्माण कम्पनीले मुस्किलले निर्माण सकेर हस्तान्तरण गरेका छैनन् भने कतिपय पर्यटकका लागि पायक पर्ने स्थानमा छैनन् खप्तड राष्ट्रिय निकुञ्जका सूचना अधिकारी विद्या थापाले भनिन्, निकुञ्जले हस्तान्तरण भएका भवनहरू टेन्डर प्रक्रियाबाट सञ्चालन गर्ने निकुञ्जको तयारी छ। निकुञ्जले नै बनाएका कतिपय भवनको हालत समेत उस्तै छ। प्रयोग मै नआएर जीर्ण बन्दै गरेका खप्तड क्षेत्रका यी भवनहरू निर्माणका लागि खप्तड राष्ट्रिय निकुञ्जको कार्यालय, नेपाल पर्यटन बोर्ड, खप्तड क्षेत्र विकास समितिले करोडौं लगानी गरेका छन्। सुदूरपश्चिम प्रदेश सरकार, तत्कालीन जिल्ला विकास समिति बझाङ, अछाम, डोटी र बाजुरा तथा खप्तडसँग जोडिएका चारै जिल्लाका स्थानीय तहको गरी २०६६ यताका १० वर्षमा खप्तडमा भवन बनाउन मात्रै ३० करोड बढी खर्च भएको विभिन्न अभिलेखमा भेटिन्छ। निकुञ्जको ब्यारेक क्षेत्रनजिक पाँच करोडको लगानीमा बनेको गेस्टहाउस ठेकेदारले हस्तान्तरण नगरेरै जीर्ण बन्दै गएको छ। वातावरणीय दृष्टिकोणले समेत निकै संवेदनशील क्षेत्र मानिएको खप्तडमा फोहोर व्यवस्थापन जटिल समस्याका रुपमा छ। बाटोमा राखिएका डस्टबिनको अवस्था निकै दयनीय छ। खप्तडको मुख्य क्षेत्रमै प्लास्टिक, चाउचाउका खोल, कालो प्लास्टिकजस्ता फोहोर थुप्रिएका छन्। यसले पर्यावरणीय प्रभाव त पार्छ नै पर्यटकहरूमा नराम्रो सन्देश पनि जान्छ काठमाडौंबाट खप्तड पुगेका आयुषजंग थापाले भने, खप्तडमा भौतिक पूर्वाधारको विकाससँगै दिगो पर्यटन विकासमा ध्यान दिन जरुरी छ। यति महत्वपूर्ण ठाउँमा जथाभावी प्लास्टिक फाल्ने, डस्टबिनको फोहोर व्यवस्थापन नहुनुले राम्रो सन्देश जाँदैन, निकुञ्जले यसमा ध्यान दिनुपर्छ। गत जेठमा सम्पन्न भएको सम्मेलनमा बोल्दै पतञ्जली योगपीठका प्रमुख आचार्यले बालकृष्णले भनेका थिए प्रकृतिको दुर्लभ उपहार हो खप्तड। यही प्रकृतिको दुर्लभ उपहार खप्तडको विकासका लागि चर्चा सुरु भएको लामो समय भइसक्दासमेत उचित व्यवस्थापकीय कमजोरीका कारण खप्तड सुनसान झैं छ। प्राकृतिक, आध्यात्मिक, योग, साहसिक खेल र साँस्कृतिक पर्यटनका लागि खप्तड विशेष केन्द्र बन्न सक्ने प्रचुर आधार हुँदाहुँदै पनि सरकारी बेवास्ताका कारण खप्तड ओझेलमै छ।"
खच्चडलाई हानेको ढुंगा लागेर घाइते भएकी स्वास्थ्यकर्मीको हेलिकोप्टरबाट उद्दार,"गोरखा : कार्यक्षेत्रमा जाँदै गरेकी उत्तरी गोरखाकी एक स्वास्थ्यकर्मी खच्चडलाई हानेको ढुंगा लागेर सख्त घाइते भएकी छिन् । चुमनुब्री गाउँपालिका६ लोक्पा स्वास्थ्यचौकीमा कार्यरत सुजा गुरुङ खच्चड धपाउने गोठालाले हानेको ढुङ्गा लागेर घाइते भएकी गाउँपालिकाका अध्यक्ष निमा लामाले जानकारी दिए । आइतबार बिहान करिब १० बजेतिर खच्चड गोठालाले खच्चडलाई हानेको ढुङ्गा लागेर चुमनुब्री गाउँपालिका३ फिलिम घर भई लोक्पा सामुदायिक स्वास्थ्य इकाइमा कार्यरत २७ वर्षीय सुजा गुरुङ गम्भीर घाइते भएकी वडा अध्यक्ष सरोज लामाले जानकारी दिए । हिजो शनिबार बिदामा जानु भएको रहेछ । आज बिहान अफिस आउने क्रममा गोठालोहरुले खच्चडलाई धपाउन प्रयोग गरेको ढुङ्गाले छातीमा लागेर घाइते हुनुभएको छ,उनले भने,उहाँको अवस्था नाजुक भएकाले हेलीद्वारा उद्धार गरिएको छ । दुर्गमको ठाउँमा यसअघि पनि यस्ता घटनाहरु घटिरहेको उनले जानकारी दिए । खच्चड गोठालाहरुको लापरवाहीका कारण बारम्बार यस्तो अवस्था सिर्जना भएको छ । यसअघि पनि यस्तो घटना भएको थियो, उनले भने, पोहोर साल पनि एउटा विदेशी पर्यटकलाई ढुङ्गाले लागेको थियो तर यस्तो गम्भीर चाहिँ भएका थिएनन् । मनास्लु क्षेत्र र चुम उपत्यकामा पर्यटक तथा स्थानीयबासी आवतजावत गर्ने बाटोमा खच्चड धपाउँदा खच्चड धपाउँदा व्यवसायीहरू संवेदनशील हुनुपर्ने उनको जोड छ ।"
"बाजुरामा उपनिर्वाचन : ४१ प्रतिशत मत खस्यो, मतदान जारी","बाजुरा : स्वामीकार्तिक खापर गाउँपालिकामा उपाध्यक्ष चयनका लागि जारी मतदानमा ४१ प्रतिशत मत खसेको मतदान शान्तिपूण तरिकाले चलिरहेको छ । आइतबार बिहान साढे ७ बजेदेखि सुरु भएको मतदानमा १ बजेसम्म १ हजार ५ सय ४४ पुरुष, १ हजार ५ सय १६ महिला गरी जम्मा ३ हजार ६० मत खसेका मुख्य निर्वाचन अधिकृत्त संजीव पोखरेलले जानकारी दिएका छन् । उपाध्यक्ष चयनका लागि स्वामीकार्तिक खापर गाउँपालिकाका ५ वडाहरूमा ५ मतदान स्थल तोकिएका छन् भने ९ वटा मतदान केन्द्र तोकिएको पोखरेलले बताए । स्वामीकार्तिक खापर गाउँपालिकामा नेकपा एमालेबाट सुलोचना भण्डारी बुढा,नेपाली कांग्रेसबाट पुल्तिसरा शाही, एकीकृत्त समाजपादीबाट जवा शाही उम्मेदवार छन् । नेकपा माओवादी केन्द्रबाट उम्मेदवारी दर्ता गराएकी राजुकुमारी विकले नेकपा एमालेका उम्मेदबार सुलोचना बुढालाई सहयोग गर्ने गरी उम्मेदवारी फिर्ता लिएको छ । स्वामीकार्तिकमा उपाध्यक्ष चयनका लागि ४ हजार ४ सय ६० जना मतदाता रहेको जिल्ला निर्वाचन कार्यालयले जानकारी दिएको छ । ०७९ सालको स्थानिय निर्बाचनमा रुख चिन्हका उम्मेदार नेपाली कांग्रेशबाट मैना जोशीले १ हजार ८ सय १० मत प्राप्त गरी बिजयी भएका थिए । उनका प्रतिस्पर्धी सूर्य चिन्हबाट नेकपा एमालेकी सुलोचना बुढाले १ हजार ६ सय ३७ मत प्राप्त गरेकी थिइन्। स्वामीकार्तिक खापर गाउँपालिकामा उपाध्यक्ष पदका लागि नेकपा एमाले, नेपाली कांग्रेस र नेकपा एकीकृत्त समाजवादी पार्टीबीच मु्ख्य प्रतिष्प्रदा हुँदैछ। उप निर्वाचन शान्तिपूर्ण बनाउन उपनिर्वाचन सुरक्षा मापदण अनुसार नेपाली सेना, नेपाल प्रहरी र सशस्त्र प्रहरी बलले सुरक्षा दिइरहेको बाजुरा जिल्लाका प्रमुख जिल्ला अधिकारी मेघनाथ पाध्यायले जानकारी दिए । दिउँसो १ बजेसम्म सबै मतदान स्थलमा शान्तिपूर्ण मतदान भइरहेको उपाध्याले जानकारी दिए ।"
ग्रामथान उपनिर्वाचन : ४५ प्रतिशत मत खस्यो,विराटनगर : मोरङको ग्रामथान गाउँपालिकाको उपनिर्वाचनमा अहिलेसम्म ११ हजार ६ सय २८ मत खसेको छ । यो कुल मतदाताको करिब ४५ प्रतिशत हो । मुख्य निर्वाचन अधिकृतको कार्यालयका अनुसार दिउँसो १ बजेसम्म ११ हजार ६ सय २८ मत अर्थात करिब ४५ प्रतिशत मत खसेको हो । ५ हजार ८ सय २९ र पुरुष ५ हजार ७ सय ९९ जनाले मतदान गरेका छन् । ग्रामथानमा जम्मा २६ हजार ४४ मतदाता रहेको ग्रामथानमा १२ मतदान स्थल र २९ वटा केन्द्र तोकिएको छ ।
२१ लाख मूल्यका मोबाइल सामग्री बरामद,"परासी : भारतबाट भन्सार छलेर ल्याइएका २१ लाख बराबरका मोबाइलका सामग्री प्रहरीले बरामद गरेको छ। सशस्त्र प्रहरी बल नेपाल नं २६ गण नवलपरासीको टोलीले शनिबार राति बर्दघाट नगरपालिका ८ स्थित सूर्यपुराबाट उक्त सामग्री बरामद गरेको हो । मानिस नबस्ने कच्ची घरमा २८ वटा प्याकमा लुकाई राखेको अवस्थामा विभिन्न ब्राण्डका मोबाइलका टेम्पर ग्लास, कभर, एयर फोन र घडी बरामद भएको गणका एसपी प्रकाश वाग्लेले जानकारी दिए । बरामद भएका सामग्रीमा टेम्पर ग्लास १४ हजार ३०० पिस, कभर ४ हजार ६८०, एयर फोन ४९८ र घडी ३७५ पिस रहेका छन् । बेबारिसे अवस्थामा बरामद भएका उक्त सामग्रीको मूल्य २० लाख ८६ हजार कायम गरी महेशपुर भन्सार कार्यालय पठाइएको एसपी वाग्लेले जानकारी दिए ।"
धनुषाधाम१ मा उपनिर्वाचन : ५१ प्रतिशत मत खस्यो,"धनुषाधाम : स्थानीय तहको उपनिर्वाचनका क्रममा धनुषाको धनुषाधाम वडा नम्बर १ मा अहिलेसम्म ५१ प्रतिशत मतदान भएको छ । मुख्य निर्वाचन कार्यालय धनुषाधामका मुख्य निर्वाचन अधिकृत चुडामणि खड्काले जनाए दिउँसो सवा १ बजेसम्ममा ५१ प्रतिशत मतदान भएको हो । यहाँ वडा नम्बर १ को वडा अध्यक्ष रिक्त पदका लागि निर्वाचन भएको हो। बिहान सवा सात बजेदेखि सुरु भएको मतदानको क्रममा १ हजार ७०० जनाले मतदान गरेको मुख्यनिर्वाचन अधिकृत खड्काले बताए । आज अपरान्ह ५ बजेसम्म मतदान प्रक्रिया चल्नेछ भने आजै राति नै मतगणना थालिने छ । धनुषाधाम नगरपालिका  १ मा कुल ३ हजार २ सय २६ मतदाता छ । मतदानको लागि तीन स्थानमा मतदान केन्द्र तोकिएको छ । धनुषाधाम १ को गोविन्दपुरको वडा कार्यालय र मुंग्राहास्थित मतदान निमाविमा मतदान केन्द्र रहेको छ । मतदानस्थलमा निकै चहलपहल बढेको छ भने शान्तिपूर्ण रुपमै मतदाताहरू मतदान गरिरहेका छन् । उपनिर्वाचनमा धनुषाधाम नगरपालिका १ मा नेकपा माओवादी केन्द्र, नेकपा एमाले र नेपाली कांग्रेसबीच प्रतिस्पर्धा हुँदैछ।"
"सेयर बजारमा ९९९ अंकको करेक्सन, ८ अर्बमाथिको कारोबार","काठमाडौं : साताको पहिलो कारोबार दिन आइतबार सेयर बजार करिब १० अंकले घटेर बन्द भएको छ। नेप्से परिसूचक ९९९ अंकले घटेर २७३८०६ विन्दुमा पुगेको हो। सेन्सेटिभ इण्डेक्स ४२० अंकले घटेर ४७३३० विन्दुमा अडिएको छ। यसदिन ३१४ स्क्रिप्सक १ करोड ६७ लाख ६७ हजार १६८ कित्ता सेयर ८ अर्ब ८३ करोड २२ लाख २५ हजार ८९२ रुपैयाँमा खरिदबिक्री भए। नेप्से सामान्य अंकले घटेपनि पाँच कम्पनीक सेयर सकारात्मक सर्किट लेभलमा कारोबार भएको छ। विशाल बजार,कर्पोरेट डेभलपमेन्ट बैंक,सिन्धु विकास बैंक, ग्रीन डेभलपमेन्ट बैंक र सप्तकोशी डेभलपमेन्ट बैकको सेयर १० प्रतिशतले बढेको हो। कारोबार रकमका आधारमा यसदिन एक्सेल डेभलपमेन्ट बैंक शीर्षस्थानमा रह्यो। सो कम्पनीको ३४ करोड मूल्यय बराबरको सेयर कारोबार भयो। एनआरएन इन्फ्रास्टक्चर एण्ड डेभलपमेन्ट र नेपाल फाइनान्सको २८२८ करोड,मितेरी डेभलपमेन्ट बैंकको २७ करोड र नगदी ग्रुपको २४ करोड मूल्य बराबरको सेयर कारोबार भयो। कारोबारमा आएका ६३ स्टक्सकमध्ये १७८ वटाको घट्यो। बाँकी ३ स्टक्सको मूल्य स्थिर रह्यो। तीनवटा समूहको उपसूचकबाहेक अन्य समूहको उपसूचक नकारात्मक देखिएका छन्। ट्रेडिङ समूहको उपसूचक ९०७ प्रतिशतले बढ्दा डेभलपमेन्ट विकास बैंकको ४५२ र होटल्स एण्ड टुरिजम समूहको उपसूचक ०३० प्रतिशतले बढ्यो।"
मोटरसाइकल दुर्घटनामा एक जनाको मृत्यु,उदयपुर : उदयपुरको त्रियुगा नगरपालिका९ गैरुनमा आईतबार दिउँसो मोटरसाईकल र्दुघटना हुँदा एक जनाको ज्यान गएको छ। मदन भण्डारी राजमार्गअन्तर्गत गाईघाटबाट राजावासतर्फ जाँदै गरेको स८प ६६९५ नम्बरको मोटरसाइकल आफैं अनियन्त्रित भएर आइतबार दिउँसो ३:२० बजे दुर्घटनामा परेको हो। जिल्ला प्रहरी कार्यालयका सूचना अधिकारी डीएसपी राजन चापागाईका अनुसार दुर्घटनामा चालक त्रियुगा नगरपालिका५ देउरीका ३५ वर्षीय इन्द्रदेव चौधरीको ज्यान गएको हो। दुर्घटनामा गम्भीर घाइते भएका उनको जिल्ला अस्पतालमा उपचारकै क्रममा दिउँसो ४:३० बजे ज्यान गएको उनले बताए। घटनाको थप अनुसन्धान भइरहेको प्रहरीले जनाएको छ। मोटरसाइकल तीव्र गतिका कारण दुर्घटना भएको स्थानीय प्रत्यक्षदर्शी मनोज कार्कीले बताए। अनुहार र दाहिने खुट्टामा गम्भीर चोट लाग्नुकासाथै बोल्न नसक्ने अवस्था स्थानीयले उद्धार गरी जिल्ला अस्पताल पठाइएको उनले बताए।
चार देशका राजदूतले लिए राष्ट्रपतिसमक्ष शपथ,"काठमाडौं : चार देशका राजदूतहरूले राष्ट्रपति रामचन्द्र पौडेलसमक्ष शपथ लिएका छन्। आइतबार राष्ट्रपति भवन शीतल निवासमा आयोजित कार्यक्रममा नवनियुक्त राष्ट्रपतिहरूले शपथ लिएका हुन्। अमेरिकाका लागि लोकदर्शन रेग्मी,जर्मनीका लागि राजदूत शैल रुपाखेती,साउदी अरेबियाका लागि राजदूत नरेशविक्रम ढकाल र अस्ट्रेलियाका लागि राजदूत चित्रलेखा यादवले राष्ट्रपतिसमक्ष शपथ लिएको राष्ट्रपतिको कार्यालयले जनाएको छ। मन्त्रिपरिषदको सिफारिसमा उनीहरूलाई राष्ट्रपति पौडेलले राजदूतमा नियुक्त गरेका थिए।"
मुस्ताङको थासाङमा ७ दिनदेखि बेपत्ता व्यक्ति मृत भेटिए,"जोमसोम : मुस्ताङको थासाङमा ७ दिनदेखि बेपत्ता एक व्यक्ति मृत अवस्थामा फेला परेका छन् ।थासाङ गाउँपालिका४ झिप्रा देउराली निवासी ५० वर्षीय आई बहादुर दमाई शनिबार मृत फेला परेको जिल्ला प्रहरी कार्यालय मुस्ताङका डीएसपी सुर्यबहादुर बोगटीले जानकारी दिए । मंसिर ९ गते घरबाट मुस्ताङको घाँसामा आफन्त बितेको ठाउँमा हिँडेका दमाई घर फर्किदा सम्पर्कविहीन थिए । दमाई घर नफर्किएपछि थासाङ४ का वडाध्यक्ष नगेन्द्र शेरचनले ईलाका प्रहरी कार्यालयलाई जानकारी गराएका थिए । सम्पर्कविहीन दमाईका परिवारले समेत जिल्ला प्रहरी कार्यालय मुस्ताङमा खोजतलासका लागि लिखित निवेदन दिएका थिए । दमाईको खोजीकार्यका लागि नेपाल प्रहरी ,नेपाली सेना र स्थानीय बासिन्दाले थासाङको विभिन्न स्थानमा खटेका थिए। जिल्ला प्रहरी कार्यालय मुस्ताङका प्रहरी प्रमुख एवं डीएसपी बोगटीले ७ दिनसम्म सम्पर्कविहीन भएर बेपत्ता व्यक्ति फेला परेको पुष्टि गरे । डीएसपी बोगटीका अनुसार बेपत्ता दमाईको शव थासाङ गाउँपालिका३ लेते खोला किनारामा उत्तानो परेको अवस्था मृत भेटिएको हो । शव फेला परेको सूचना स्थानीयबाट जानकारी गराइएपछि जिल्ला प्रहरी कार्यालय मुस्ताङबाट डीएसपी बागेटीको कमाण्डमा ४ जना र ईलाका प्रहरी कार्यालयबाट ३ जना गरी ७ जनाको प्रहरीले घटना स्थलमा पुगेको थियो । प्रहरीले मृतको शव थासाङ गाउँपालिका ३ स्थित लेते प्राथमिक स्वास्थ्य केन्द्रमा राखिएको जिल्ला प्रहरी कार्यालय मुस्ताङका सूचना अधिकारी प्रहरी निरीक्षक विशाल अधिकारीले जानकारी दिए ।"
रोल्पामा झोलुंगे पुलको पर्खाल भत्किँदा मृत्यु हुनेमध्ये चारजना एकैघरका,"रोल्पा : पूर्वी रोल्पामा झोलुंगे पुल निर्माणस्थलको पर्खाल आइतबार बिहान भत्किँदा पुरिएर एकै परिवारका चारसहित एकै गाउँका पाँच जनाको मृत्यु हुँदा सिंगो गाउँ शोकमग्न बनेको छ। सुनछहरी गाउँपालिका३ बाहिरी गाम गाउँ शोकमा डुबेको हो। गाउँपालिकाको वडा नम्बर ३ वडामा पर्ने मौलाबाङ र बाहिरी गाम जोड्ने झोलुंगे पुल निर्माणमा मजदुरी गर्दै आएका बाहिरी गामका पाँचजनाको पुरिएर मृत्यु भएको हो। बिहान ९:५० बजे दुर्घटना भएको थियो। घटनामा दिलमान परियारका माहिला छोरा ४५ वर्षीय दुजमन परियार, कान्छो छोरा ३१ वर्षीय ओम परियार, जेठी बुहारी ४० वर्षीया सुबित्रा परियार र नातिनी २७ वर्षीया आइती परियारको मृत्यु भएको छ। उनीहरू एकाघरको रहेको सुनछहरी गाउँपालिकाकी पूर्व उपाध्यक्ष पवित्रा बुढाले जनाए। अर्का मृत्यु भएका ६६ वर्षीय देवीराम परियार पनि एकै गाउँका छिमेकी हुन्। दुई छोरा, एक बुहारी र नातिनी गुमाएपछि दिलमान परियारको बाँकी परिवार होसमा छैनन्। एकै परिवारबाट चार र छिमेकी सहित पाँच जनाको मृत्यु भएपछि परिवार बेहोस भएका छन्। सम्हाल्न नै गाह्रो भएको छ, पूर्व उपाध्यक्ष बुढाले अन्नपूर्णसँग भनिन्, गाउँ पुरै शोकमग्न बनेको छ। जिल्ला प्रहरी कार्यालय रोल्पाका प्रवक्ता रोहितकुमार शाहीका अनुसार ३ पुरुष र २ महिलाको पुरिएको शवलाई स्थानीय र प्रहरीले निकालेका थिए। मृत्यु हुनेहरुको आर्थिक अवस्था नाजुक छ। विपन्नताकै कारण एकै परिवारका धेरै सदस्य एक महिना अघिदेखि पुल निर्माणमा मजदुरी गर्दै आएका थिए। एलबिएण्ड पल्लभी जक्सन जेभी निर्माण सेवा अन्तर्गत झोलुंगे पुल निर्माणमा ७ जनाले काम गर्दै आएका थिए। ढिस्को खस्दा २ जना भागेर जोगिन सफल भएका थिए। उनीहरूको अवस्था सामान्य छ। घटना लगत्तै प्रहरीलाई सूचना आएपछि गाम प्रहरी चौकीका प्रहरी सहायक निरीक्षक प्रकाश बिष्टको नेतृत्वमा ५ जनाको प्रहरी टोलि घटनास्थल पुगेको थियो। इलाका प्रहरी चौकी सुलिचौरबाट पनि प्रहरी निरीक्षक अरुण तामाङको नेतृत्वमा ७ जनाको प्रहरी टोली घटनास्थल पुगेको थियो। घटनास्थल सदरमुकाम लिबाङबाट २८ कोष पूर्वमा पर्दछ।"
नदीले बगाएर युवक बेपत्ता,"दोलखा : तामाकोशी नदीले बगाएर दोलखामा एकजना युवक बेपत्ता भएका छन्। शैलुङ गाउँपालिका७, फस्कुमा रहेको धम्बदायदा ध्यान केन्द्रमा भिक्षु पढ्न आएका ललितपुरको पाटनका १६ वर्षीय उन्नत शाक्य बेपत्ता भएका हुन्। आइतबार दिउँसो १०१२ जना साथीको समूहमा तामाकोशी नदीको चरंगे घाटमा नुहाउने क्रममा नदीले बगाउँदा शाक्य बेपत्ता भएका हुन्। प्रहरी चौकी कीराँतीछापका प्रहरी निरीक्षक प्रेम गिरीको कमाण्डमा ७ जना प्रहरी टोलीले खोजी गरिरहेको जिल्ला प्रहरी कार्यालय दोलखाले जनाएको छ।"
झापाको कनकाई६ मा ७३५१ प्रतिशत मत खस्यो,"झापा : स्थानीय तह उपनिर्वाचनअन्तर्गत झापाको कनकाई नगरपालिका६ मा ७३ दशमलव ५१ प्रतिशत खसेको छ। आइतबार भएको वडाध्यक्ष पदको उपनिर्वाचनमा कुल २ हजार ५८ मतदाता रहेकोमा एक हजार ५१३ मत खसेको जिल्ला निर्वाचन अधिकारी तुलसी नेपालले जानकारी दिए। जसमा ८२४ पुरुष र ६८९ महिलाले मतदान गरेका छन्। चम्पापुर माध्यमिक विद्यालयमा रहेको दुई वटा मतदान केन्द्रमध्ये (क) ७६५ र (ख) मा ७४८ मत खसेको निर्वाचन अधिकारी नेपालले बताए। कनकाई ६ को निर्वाचन शान्तिपूर्ण रुपमा सम्पन्न भएको बताउँदै उनले भने, सर्वदलीय बैठक बसेर मतगणना सुरु गरिहाल्ने हो। वडाध्यक्षमा पदमा एक स्वतन्त्र र ८ राजनीतिक दलसहित ९ जना चुनावी प्रतिस्पर्धामा उत्रिएका थिए। स्वतन्त्र उम्मेदवारतर्फ लक्ष्मीप्रसाद ओली, नेपाली काँग्रेसबाट रानगोपाल ओली, नेकपा एमालेबाट तुलराम बस्नेत, नेकपा माओवादी केन्द्रबाट गणेशबहादुर थापा, जनमत पार्टीबाट सुकलाल राजवंशी, राप्रपाबाट नारायणप्रसाद निरौला, नागरिक उन्मुक्ति पार्टीबाट जमुना राजवंशी, मङ्गोल नेशनल अर्गनाइजेसनबाट पदमबहादुर तामाङ र संघीय लोकतान्त्रिक राष्ट्रिय मञ्चबाट दलबहादुर श्रेष्ठले उम्मेदवारी दिएका थिए। यसअघि एमालेबाट निर्वाचित वडाध्यक्ष विजयी दीर्घबहादुर थापाको ६६ वर्षको उमेरमा गत असारमा निधन भएपछि सो वडामा उपनिर्वाचन भएको हो। २०७४ सालमा भएको पहिलो स्थानीय तहको निर्वाचनमा एमालेका उम्मेदवार इन्द्रप्रसाद नेपाललाई फराकिलो मतान्तरले पराजित गर्दै नेपाली काँग्रेसका लक्ष्मीप्रसाद ओली वडाध्यक्षमा विजयी भएका थिए।"
गाडीको ठक्करबाट सशस्त्र प्रहरीका सई यादवको मृत्यु,सिरहा : सिरहाको सीमावर्ती बरियारपट्टी गाउँपालिका १ कचनारीमा गाडीको ठक्करबाट सशस्त्र प्रहरीका सई लक्ष्मणप्रसाद यादवको मृत्यु भएको छ। ड्युटीमै रहेका बेला आज बिहान करिब ३ बजे नम्बर खुल्न नसकेको चारपाङ्ग्रे गाडीको ठक्करबाट उनको मृत्यु भएको जिल्ला प्रहरी कार्यालय सिरहाका प्रवक्ता डीएसपी वीरेन्द्र पासवानले जानकारी दिए। मृतक यादव बीओपी बरहरीमा कार्यरत थिए । उनका अनुसार सई यादवलाई ठक्कर दिएर गाडी भारततर्फ भागेकाले नम्बर खुल्न सकेको छैन । गाडीको खोजतलास भइरहेको छ । गाडीमा मदिरा लोड थियो कि थिएन अझै खुल्न नसकेको उनको भनाई छ । घटना भएको स्थल दशगजा क्षेत्रदेखि करिब एक किलोमिटर उत्तरतर्फ हो । भारतको विहार राज्मा मदिरा प्रतिबन्ध छ । त्यसैले मधेश प्रदेशको सीमावर्ती क्षेत्रबाट मदिरा बिहार तस्करी हुन्छ । तीव्र गतिमा आएको गाडी सई यादवले रोक्न खोजेपछि उनैलाई ठक्कर दिएर भागेको र उनको घटनास्थलमै मृत्यु भएको प्रहरीले जनाएको छ । यादवको शव पोस्टमार्टमका लागि लहान प्रादेशिक अस्पताल लगिएको छ । घटनापछि सीमा नाकामा सुरक्षा कडाइ गरिएको छ ।
झापामा ६ वटा आइफोनसहित एक भारतीय पक्राउ,"झापा : झापामा भन्सार छलेर भित्र्याएको ६ वटा आइफोनसहित एक भारतीय युवक पक्राउ परेका छन्। पक्राउ पर्नेमा भारतको विहार राज्य किशनगञ्ज जिल्ला जानकारी चोक बस्ने अन्दाजी २८ वर्षीय मोईस्त्राफिल रहेका सशस्त्र प्रहरी बल, नेपाल नम्बर २ गण हेडक्वाटर झापाका डीएसपी महेशराज विष्टले जानकारी दिए। सशस्त्र प्रहरी बल नेपाल बोर्डर आउट पोस्ट पन्थपाडाबाट खटिएको पैदल गस्ती टोलीले शनिबार दिउँसो साढे १ बजेको समयमा झापा गाउँपालिका ४ सुकुम्वासी बस्तीमा भारतबाट नेपाल आउँदै गरेको बीआर ३७ जेट ८१०१ नम्बरको भारतीय मोटरसाइकलमा सवार उनलाई शङ्का लागि चेकजाँच गर्दा ६ वटा आइफोन फेला पारेको थियो। बरामद गरिएको आइफोन अन्दाजी ९ लाख रुपैयाँ रहेको डीएसपी विष्टले बताए। पक्राउ परेका इस्ताफिलसहित आइफोन, मोटरसाइकल मेची भन्सार कार्यालय काँकडभिट्टा बुझाइने जनाइएको छ।"
"युवकको बयान : होसमा थिइनँ, महिलाको शव बोक्ने मै हुँ, हत्या गरेको होइन","युवकले कालीमाटीको डिभाइन कम्प्लेक्सको सडक छेउबाट उक्त महिलाको शव बोकेर सडकमै फालेका थिए। सोही आधारमा प्रहरीले शव बोक्ने युवकलाई पक्राउ गरेर नियन्त्रणमा लिएको छ। काठमाडौं : गत मंसिर ७ गते कालीमाटीस्थित संगीत मार्गको सडक छेउमा एक महिला मृत भेटिइन् । कुलेश्वर बस्ने दोलखाकी ४५ वर्षीया जानुका सुर्खेतीको शव सडकमा फालिएको अवस्थामा भेटिएको थियो । एकाबिहानै सडकमा महिलाको शव भेटेपछि स्थानीयले प्रहरीलाई खबर गरे । प्रहरी वृत्त कालीमाटी र उपत्यका अपराध अनुसन्धान कार्यालयको टोलीले घटनाको अनुसन्धान गर्यो । अनुसन्धानको क्रममा उक्त एरियाको सीसीटिभी फुटेज हेर्ने क्रममा सोही दिन रातको ३१७ बजे एक युवकले उनै महिलाको शव बोकिरहेको भेटिएको थियो । जिल्ला प्रहरी परिसर काठमाडौंका प्रवक्ता नवराज अधिकारीका अनुसार सीसीटिभी फुटेज अनुसार ती युवकले कालीमाटीको डिभाइन कम्प्लेक्सको सडक छेउबाट उक्त महिलाको शव बोकेर सडकमै फालेका थिए । सोही आधारमा प्रहरीले लास बोक्ने युवकलाई पक्राउ गरेर नियन्त्रणमा लिएको छ । पक्राउ पर्नेमा बझाङको बित्थडचिर९ का २२ वर्षीय कविन्द्र मल्ल छन् । उनलाई कुलेश्वरबाट पक्राउ गरिएको थियो । उनीविरुद्ध ज्यानसम्बन्धी कसुरमा अनुसन्धान भइरहेको छ । महिलाको शव पोस्टमार्टमका लागि शिक्षण अस्पताल महाराजगन्जमा पठाइएको थियो । प्रहरी वृत्त कालीमाटीका डीएसपी रूपक खड्काका अनुसार सीसीटिभी फुटेजमा ती युवकले महिलालाई कुनै कुटपिट गरेको देखिँदैन । महिलाको शरीरमा चोटपटक पनि छैन । उपत्यका अपराध अनुसन्धान कार्यालयका प्रवक्ता काजीकुमार आचार्यका अनुसार उक्त घटनामा मृत्यु भएकी महिलाको पोस्टमार्टम रिपोर्ट आएको छ । त्रिवि शिक्षण अस्पतालका फरेन्सिक चिकित्सकले गरेको शव परीक्षण रिपोर्टअनुसार लिभरको समस्याका कारण उनको मृत्यु भएको देखिएको छ । पोस्टमार्टम रिपोर्टमा उनको मृत्युको कारणबारे लेखिएको छ, डिजिज अफ द लिभर । हत्या गरेको पुष्टि भएन हत्या आशंकामा पक्राउ परेका बझाङका मल्ल प्रहरी हिरासतमा छन् । पोस्टमार्टम रिपोर्टमा भने ती महिलाको मृत्यु कलेजोको समस्याले कारण भएको भन्ने छ । यही रिपोर्टलाई हेर्ने हो भने पनि कविन्द्रले ती महिलाको हत्या गरेको देखिँदैन । उनको स्वभााविक मृत्यु भएको देखिन्छ । प्रहरी वृत्त कालीमाटीका डीएसपी रूपक खड्काका अनुसार सीसीटिभी फुटेजमा ती युवकले महिलालाई कुनै कुटपिट गरेको देखिँदैन । महिलाको शरीरमा चोटपटक पनि छैन । युवकले बोक्नु अघि ती महिला त्यहीको सडकमा बसिरहेको अवस्थामा सीसीटिभी फुटेजमा देखिन्छ । उनको मृत्यु कहाँ, कसरी भयो भन्ने विषयमा अनुसन्धान भइरहेको डीएसपी खड्काले बताए । खड्का भन्छन्, प्रारम्भिक अनुसन्धानका क्रममा पक्राउ परेका युवकले आफू लागूऔषध अम्मली भएको बताएका छन् । घटना भएको युवकले आफू होसमा नरहेको र किन कसको लास बोकेको भन्ने केही थाहा नभएको बताएका छन् । तर, उनले महिलाको शव बोक्ने आफू नै भएको स्विकार गरेका छन् तर हत्या गरेको विषयमा अस्वीकार गरेका छन् । पक्राउ परेका मल्ल पहिलोपटक पक्राउ परेका भने हैनन् । उनको पृष्ठभूमि आपराधिक प्रवृत्तिको छ । यसअघि १० पटक विभिन्न कसुरमा हिरासत बसिसकेका छन् । उपत्यका अपराध अनुसन्धान कार्यालयका प्रवक्ता काजीकुमार आचार्यका अनुसार महिलाको हत्या आरोपमा संलग्न मल्ल १० पटक पक्राउ परिसकेका छन् । २०७७ चैतमा प्रहरी वृत्त जनसेवाले उनीविरुद्ध अभद्र व्यवहार मुद्दा चलाएको थियो । २०७८ वैशाख र भदौमा प्रहरी वृत्त कालीमाटीमा, २०७९ वैशाखमा बझाङमा, २०७९ असारमा कालीमाटीमा र २०८० जेठमा उनी सिंहदरबार वृत्तमा थुनामा परेका थिए । २०८१ कात्तिकमा उनलाई चोरी तथा डाँका मुद्दामा प्रहरी वृत्त कालीमाटीले नै पक्राउ गरेर अनुसन्धान गरेको थियो । २०८१ वैशाख र भदौमा उनी अभद्र व्यवहारसम्बन्धी कसुरमा पक्राउ परेका थिए । आरोपित मल्लविरुद्ध कसरी बढ्छ अनुसन्धान ? उपत्यका अपराध अनुसन्धान कार्यालयका प्रवक्ता आचार्यले घटनाको अनुसन्धान पूरा नभएकाले यही नै निर्णय हुन्छ भनेर कन्फर्म गर्न नसकिने जानकारी दिए । उनी भन्छन्, हत्या आरोपमा पक्राउ परेका उनीविरुद्ध अन्य कसुर पनि आकर्षित हुन सक्छन् । पोस्टमार्टम रिपोर्ट र आरोप नमिलेको अवस्थामा उनीविरुद्ध मृतक महिलाको लास गलत नियतले ओसारपसार गरेको कसुरमा पनि अनुसन्धान हुन सक्छ । पोस्टमार्टम रिपोर्ट नमिल्नासाथ उनी छुटिहाल्ने भन्ने हुँदैन । प्रहरी प्रतिवेदनमा आरोपितले हत्या गरेको भन्ने प्रमाण पुष्टि भएन भनेर पनि लेख्न सकिन्छ । अनुसन्धान सकिएपछि मिसिल अदालतमा दर्ता गरिन्छ । अदालतको आदेशअनुसार नै निर्दोष सावित हुने वा थुनामै रहने निर्क्योल हुन्छ ।"
"नेपालमा चक्रवात फेनजलको आंशिक प्रभाव, गण्डकी र कर्णाली प्रदेशमा हल्का हिमपात","काठमाडौं : नेपाल पश्चिमी वायुको सामान्य प्रभाव तथा बङ्गालको खाडीमा रहेको चक्रवात फेनजल को आंशिक प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाले आइतबार बिहान जारी मौसम बुलेटिनमा देशको तराई भूभागका केही स्थानहरूमा हुस्सु कुहिरो लागेको र अन्य स्थानमा मौसम सफा रहेको उल्लेख छ। दिउँसो कोशी प्रदेश, मधेश प्रदेश लगायत गण्डकी प्रदेश र कर्णाली प्रदेशका पहाडी भूभागमा आंशिक बदली रही बाँकी भूभागमा मौसम मुख्यतया सफा रहने छ। गण्डकी प्रदेश र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। राती गण्डकी प्रदेश र कर्णाली प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। आगामी २४ घण्टामा हिमपातको सम्भावना रहेको स्थानमा पर्यटन तथा पर्वतारोहणमा आंशिक असर पर्नसक्ने भएकाले सतर्कता अपनाउन अनुरोध गरेको छ। सोमबार कर्णाली प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मंगलबारबाट देशभर मौसम मुख्यतया सफा रहने बुलेटिनमा उल्लेख छ।"

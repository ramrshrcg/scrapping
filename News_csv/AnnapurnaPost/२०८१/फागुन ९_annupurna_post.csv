शीर्षक,विवरण
क्यानडालाई ५१औं राज्य बनाउने ट्रम्पको अभिव्यक्तिप्रति गायिकाको यस्तो विरोध,"काठमाडौं : गायिका चान्टल क्रेभियाजुकले क्यानडाको एन्थम गीतको शब्द नै परिवर्तन गरिदिएकी छन्। चार राष्ट्र सम्मिलित फेस अफ च्याम्पियनसिपअन्तर्गत अमेरिका र क्यानडाबीचको खेलमा गायिका चान्टलले एन्थम गीतको शब्द परिवर्तन गरिदिएकी हुन्। खेल हुनुअघि राष्ट्रिय गीत गाउँदै उनले 'ओ क्यानडा' बोलको गीतमा उनले '     को सटा '   ' उच्चारण गरेकी हुन्। क्यानडालाई अमेरिकाको ५१औं राज्य बनाउने ट्रम्पको टिप्पणीको विरोध गर्दै उनले उक्त शब्द परिवर्तन गरेको एडम गोन्शोरले एपीलाई बताइन्। गायिका चान्टलले पनि आफूले संगीतको माध्यमबाट विरोध जनाएको बताइन्। 'क्यानाडा, युक्रेनजस्तो होइन, एक सार्वभौम राष्ट्र हो। हाम्रो आफ्नै संस्कृति छ। हामी हाम्रा मूल्य मान्यताहरूमा एक छौं। हाम्रो सार्वभौममाथि कसैले गलत अभिव्यक्ति दिन्छन् भने हामीले त्यसको विरोध गर्नुपर्छ,' उनले भनेकी छन्।"
गठबन्धन सरकारको कुशासनका कारण पूर्वराजाले व्यवस्थाविरुद्ध बोल्ने अवस्था आयो : माओवादी,काठमाडौं : नेकपा माओवादी केन्द्रले सरकार अध्यादेशको पासोमा परेको टिप्पणी गरेको छ। शुक्रबार पार्टी कार्यालय पेरिसडाडाँमा पत्रकार सम्मेलन गर्दै माओवादी प्रवक्ता अग्निप्रसाद सापकोटाले संसद बोलाएको २१ दिनमा अध्यादेश अघि बढ्न नसकेको र सदनको काम शून्य भएकाले सरकार अध्यादेशको पासोमा परेको टिप्पणी गरेका हुन् । सबैभन्दा बढि प्रभावकारी हुनुपर्ने संस्था सदन भएपनि आरोपप्रत्यारोप थलो बन्न पुगेको उनले बताए । प्रवक्ता सापकोटाले दुई तिहाईको कुरा गर्ने सरकारले अध्यादेशबाट शासन चलाउन खोजेको आरोप लगाए। उनले सरकारले ल्याएको अध्यादेश समेत निश्चित वर्ग र घरानालाई फाइदा हुनेगरी आएको समेत बताए। सापकोटाले सरकारका सबै क्रियाकपाल हेर्दा ठूला दुई दल मिलेर बनेको सरकार तानाशाहीकरणतर्फ उन्मुख रहेको जिकिर गरे । सरकारको क्रियाकलापविरुद्ध बोल्न पाउने नागरिकको अधिकारलाई समेत कुण्ठित गर्ने काम सरकारले गर्न खोजेको उनले बताए। उनले प्रतिगमनको खतराविरुद्ध खवरदारी गर्दै संविधानको रक्षा गर्न माओवादी जनतातर्फ फर्किएको जिकिर गरे । जनस्तरमा संगठन सुदृढिकरणका लागि समेत जनतासँग माओवादी अभियानअन्तर्गत फागुन १२ गते झापाबाट सुरु गरि चैत्र ८ गते कञ्चनपुरमा गएर समापन हुने उनले बताए । उक्त अभियान सम्पन्न भएपछि मध्यपहाडी लोकमार्ग दुई महिने अभियान सञ्चालन हुने प्रवक्ता सापकोटाले बताए । सो क्रममा भ्रष्टाचारीलाई संरक्षण गर्ने सरकारी प्रवृत्तिको विरोध र भण्डाफोर गर्ने उनको भनाइ छ । उनले ढिलो नगरि सबै पार्टीसँग छलफल गरि सरकारले विश्व दृष्टिकोण तयार गर्नुपर्ने धारणा राखे। उनले वर्तमान सरकारको कुशासनले गर्दा पूर्वराजाले व्यवस्थाविरुद्ध बोल्ने अवस्था सिर्जना भएको जिकिर गरे । मुलुकमा राजा फर्कने कुरा शतप्रतिशत असम्भव रहेको उनको भनाइ छ। प्रजातन्त्र दिवसको पूर्वसन्ध्यामा पूर्वराजा ज्ञानेन्द्र शाहले एक भिडियो सन्देश जारी गर्दै राजगद्दी जनताका लागि छोडेको र त्यसलाई कमजोर नठान्न राजनीतिक दललाई चेतावनी दिएका थिए। पूर्वराजा शाहले राष्ट्र र राष्ट्रिय एकता कायम राख्ने हो भने आफूलाई साथ दिन देशबासीलाई आह्वान समेत गरेका थिए।
नेपाल पुनः सम्पत्ति शुद्धीकरणको ग्रे लिस्टमा,"काठमाडौं : नेपाल एकपटक पुनः सम्पत्ति शुद्धीकरण मामिलामा ग्रे सूचीमा परेको छ। फ्रान्सको पेरिसमा सम्पन्न वित्तीय कारबाही कार्यदल (एफएटीएफ)को बैठकले नेपाललाई जोखिमपूर्ण सूची (ग्रे लिस्ट)मा राखेको हो। सन् २०१० मा पहिलो पटक ग्रे सूचीमा परेको नेपाल २०१४ मा उक्त सूचीबाट बाहिरिएको थियो। एफएटीएफको प्लेनरी तथा वर्किङ ग्रुपको बैठक फेब्रुअरी १७ बाट २१ तरिखसम्म भएको थियो। बैठक सम्पन्नपछि पेरिसमा आयोजित पत्रकार सम्मेलनमा उक्त जानकारी दिइएको थियो। एफएटीएफले नेपाललाई ग्रे सूचीमा राखेको सम्पत्ति शुद्धीकरण अनुसन्धान विभागका महानिर्देशक सुमन दाहालले पुष्टि गरे। उनले भने, नेपाल ग्रे सूचीमा पर्नु भनेको अब उसले दिएको कार्ययोजनमा हामीले काम गर्नुपर्छ। सन् २०२७ जनवरीसम्म उनीहरूले तोकिएको काम हामीले गर्नुपर्छ। एफएटीएफले नेपाललाई ग्रे सूचीबाट बाहिर निस्किने ७ वटा सुधारका उपाय पनि दिएको छ। सन् २०२५ को फेब्रुअरीमा नेपालले एफएटीएफ र एपीजीसँग मिलेर एएमएलसीएफटी प्रणालीको प्रभावकारितालाई मजबुत बनाउन उच्चस्तरीय राजनीतिक प्रतिबद्धता जनाएको थियो। सन् २०२३ को अगष्ट (२०८० भदौ) मा पारस्पारिक मूल्यांकन प्रतिवेदन लागू भएयता नेपालले सिफारिस गरिएका केही कार्यहरूमा प्रगति गरेको भनिएको छ। एफएटीएफले नेपाललाई निम्न सुझाव दिएको छ: १) नेपालले प्रमुख सम्पत्ति शुद्धीकरण तथा आंतकवाद (एमएलटीएफ) जोखिमहरूको बारेमा आफ्नो समझ सुधार गर्न काम गर्न जारी राख्नु पर्ने, २) वाणिज्य बैंक, उच्च जोखिम सहकारी संस्था, क्यासिनो, डीपीएमएस र रियल इस्टेट क्षेत्रको जोखिममा आधारित सुपरिवेक्षणमा सुधार गर्नुपर्ने, ३) वित्तीय समावेशीकरणमा बाधा नपुर्याइ भौतिक रूपमा महत्वपूर्ण अवैध एमभीटीएसहुण्डी प्रदायकको पहिचान र स्वीकृति प्रदर्शन गर्नुपर्ने, ४) सम्पत्ति शुद्धीकरण अनुसन्धान सञ्चालन गर्न सक्षम अधिकारीहरूको क्षमता र समन्वय बढाउने, ५) सम्पत्ति शुद्धीकरणमा अनुसन्धान र अभियोजनमा वृद्धि गर्नुपर्ने, ६) जोखिम प्रोफाइलको अनुरूप हुने अपराधको र त्यसबाट हुने आयको पहिचान, नियन्त्रण, जफत गर्नुका साथै लागू गर्ने ठाउँमा लागु गर्नुपर्ने, र, ७) आंतकवाद र जैविक हतियारमा वित्तीय लगानी प्रतिबन्ध गर्न प्राविधिक अनुपालनलाई वृद्धि गर्ने, एफएटीएफको एसिया प्यासिफिक ग्रुप (एपीजी) २०८० भदौमा सार्वजनिक गरेको पारस्परिक मूल्यांकनसम्बन्धी प्रतिवेदनले औंल्याएका कमजोरी सुधार गर्न नसक्दा नेपाल पुनः ग्रे सूचीमा परेको हो। एपीजीको सन् २०२३ को तेस्रो पारस्परिक मूल्यांकन प्रतिवेदनले सम्पत्ति शुद्धीकरण तथा आतंकवादमा लगानी नियन्त्रण सम्बन्धमा नेपालका विभिन्न कमजोरीहरू औंल्याएको थियो। त्यसको फलोअप रिपोर्ट जुन २०२४ मा आएको थियो। सम्पत्ति शुद्धीकरण तथा आतंकवादको लगानी नियन्त्रणमा कुनै पनि मुलुकको अवस्थालाई प्रभावकारितासम्बन्धी ११ सूचक तथा प्राविधिकतर्फ ४० सूचकमा एएफटीएफले मूल्यांकन गर्दै आएको छ। तर, नेपालले अधिकांश सूचकमा लो रेटिङ पाएको छ। ११ मध्ये ७ सूचकमा नेपालले लो रेटिङ पाएको छ। एपीजीको प्रतिवेदनले सम्पत्ति शुद्धीकरण विभागको अनुसन्धान र सुपरीवेक्षण प्रणालीमाथि प्रश्न उठाएको छ। ग्रे सूचीमा परेसँगै नेपालीलाई अब अन्तर्राष्ट्रिय कारोबारमा अप्ठ्यारोमा पर्ने विज्ञहरूले बताएका छन्। निर्यात आयातसँगै विदेशमा बैंक खाता खोल्दा समस्या उत्पन्न हुनसक्ने बताइएको छ। त्यस्तै विदेशबाट नेपालीले रेमिट्यान्स पठाउँदा पनि रेट अतिरिक्त शुल्क लाग्ने समस्या हुनसक्ने विज्ञहरुको भनाइ छ। त्यतिमात्र होइन, विकासशील मुलुकबाट स्तरोन्नति हुँदै गरेको नेपालका लागि ग्रे सूचीका कारण समस्या हुन सक्ने बताइएको छ।"
नेपाली पात्रोमा रेडियोको पछिल्लो ४८ घण्टाका कार्यक्रमहरू नामसहित अडियोमा उपलब्ध हुने,"काठमाडौं : नेपाली पात्रोमा रेडियोको पछिल्लो ४८ घण्टाका कार्यक्रमहरू नामसहित अडियोमा उपलब्ध हुने भएको छ। नेपाली पात्रोले नेपाली रेडियोका कार्यक्रमहरू आफ्नो समय अनुसार सुन्न सकिने सुविधा ल्याएको हो। रेडियो कार्यक्रमहरू श्रोताहरूको समयानुकूल नहुँदा र रेडियोबाट प्रसारित हुने महत्वपूर्ण सूचनाहरू छुट्ने समस्यालाई पहिचान गरी नेपालको पहिलो डिजिटल पात्रो ""नेपाली पात्रो"" ले समाधानसहितको सुविधा ल्याएको छ। नेपालमा पहिलो पटक नेपाली रेडियोबाट प्रसारित हुने कार्यक्रमहरू नेपाली पात्रोमा श्रोता मित्रहरूको समय अनुसार सुन्न सकिन्छ। सम्बन्धित रेडियोको पछिल्लो ४८ घण्टाका कार्यक्रमहरू नामसहित अडियोमा उपलब्ध हुने जानकारी नेपाली पात्रोले दिएको छ। यसको लागि नेपाली पात्रो डाउनलोड गरेर रेडियो फिचरमा सम्बन्धित रेडियोको पेजमा छुटेका तथा प्रसारित कार्यक्रमहरूको नाम तथा प्रसारण समय उपलब्ध छ। नेपाली प्रयोगकर्ताहरू माझ स्पष्ट, विश्वसनीय पात्रो, पंचांग, राशिफल तथा सार्वजनिक बिदाहरू साथै नेपालका लोकप्रिय समाचार स्रोतबाट निरन्तर समाचार अपडेट गर्ने नेपाली पात्रो गुगल प्ले स्टोरमा ४३ स्टार रेटिङसाथ लोकप्रिय भएको देखिन्छ। नेपालका चार सयभन्दा बढी लोकप्रिय रेडियोहरूबाट सूचना, जानकारीमूलक तथा मनोरञ्जनात्मक सामग्री सुन्न सकिन्छ। पेट्रोलियम पदार्थको मूल्य, विनिमय दर, सुनचाँदीको मूल्यसूची, तरकारीको बजार भाउ जस्ता दैनिक आवश्यकताका फिचरका कारण एपमा सक्रिय प्रयोगकर्ताको संख्या पनि उल्लेखनीय छ।"
मेरो विद्यालय मेरो दायित्व शैक्षिक कार्यक्रम पाल्पामा सुरु,"तानसेन : सामुदायिक विद्यालयको शैक्षिक गुणस्तर सुधारका लागि लुम्बिनी प्रदेश सरकारले लागू गरेको मेरो विद्यालय, मेरो दायित्व अभियान पाल्पामा सुरु भएको छ। लुम्बिनी प्रदेशको सामाजिक विकास मन्त्रालयले सुरु गरेको कार्यक्रम स्वास्थ्यमन्त्री खेम बहादुर सारुले जनता माध्यमिक विद्यालय तानसेन पाल्पाबाट शुभारम्भ गरेका छन्। स्वास्थ्य मन्त्री सारुले जनता मावि तानसेन पाल्पामा माध्यमिक तहको विद्यालय शिक्षा अध्ययन गरेका थिए। आफू पढेको विद्यालयप्रति जिम्मेवार बनाउन सकिएमा सामुदायिक विद्यालयको गुणस्तरमा सुधार, आर्थिक अवस्थामा सुधार, पूर्वाधारमा सुधार गर्न सकिने अभिप्रायले मेरो विद्यालय मेरो दायित्व शैक्षिक कार्यक्रम सुरु गरेको स्वास्थ्य मन्त्री सारुले बताए। आफूले पढेको जनता माविलाई विगतमा पनि सहयोग गर्दै आएको र आगामी दिनमा सहयोग गर्ने मन्त्री सारुले बताए। सामुदायिक विद्यालयको शैक्षिक गुणस्तर सुधार गर्न पूर्वविद्यार्थी, जनप्रतिनिधिदेखि अभिभावकसम्मलाई आफ्नो दायित्व अनुभूति गराउन अभियान सञ्चालन गरिएको लुम्बिनी प्रदेश सरकारले जनाएको छ। प्रदेश सरकारले सामुदायिक विद्यालयप्रति चासो र दायित्वबोध गराउने अभियानको मुख्य उद्देश्य रहेको छ। गुणस्तरीय शिक्षा प्रदानका लागि आवश्यक पूर्वाधार निर्माणदेखि शैक्षिक वातावरण बनाउन विद्यालय व्यवस्थापन समिति, शिक्षक अभिभावक संघ, शिक्षक, कर्मचारी खटिएको र जिल्लाकै उत्कृष्ट विद्यालय बनाउन सफल भएको विद्यालय व्यवस्थापन समितिका अध्यक्ष रामजी पोखरेलले बताए। यो अभियानबाट जेभिटीलाई अझै माथि लैजान सहयोग पुग्ने अध्यक्ष पोखरेलले बताए। पूर्वविद्यार्थीले चाहेको अवस्थामा विद्यालयमा धेरै सुविधा र सुधारका कामहरू हुने विभिन्न विद्यालयहरूका केही व्यक्तिले गरेको सहयोगबाट देखिएकाले यो अभियान सफल हुनेमा विद्यालयका प्रधानाध्यापक हरि प्रसाद घिमिरेले बताए। मेरो विद्यालय मेरो दायित्व अभियानमा प्रमुख जिल्ला अधिकारी तोय नारायण सुवेदी, तानसेन नगरपालिका३ का वडाध्यक्ष बाबुरत्न शाक्य, विद्यालयका पूर्व प्रधानाध्यापकहरू बुद्धि प्रसाद शर्मा, मेघराज पौड्याल, विद्यालयका पूर्व विद्यार्थी समाजका सचिव सन्तोषलाल खनालले यो अभियानले विद्यालयको भौतिक शैक्षिक प्रगतिमा सहयोग पुर्याउने, पूर्व विद्यार्थीहरूलाई उत्तरदायी बनाउने बताए। लुम्बिनी प्रदेश सरकारले प्रदेशभित्रका सामुदायिक विद्यालयको गुणस्तर सुधार गर्न अभियान फागुन ९ गते शुक्रबारदेखि १२ वटै जिल्लाका १५ वटा विद्यालयमा एकैसाथ सुरु गरेको छ। मुख्यमन्त्री, मन्त्री, दुई पूर्वमुख्यमन्त्री, प्रदेश प्रमुख सचिव र प्रदेशसभाका जनप्रतिनिधि आफूले अध्ययन थालेको विद्यालयमा पुगी अभियान सुरु गरेका छन्। मुख्यमन्त्रीसहित सबै मन्त्री र पूर्वविशिष्टलाई पूर्वविद्यार्थीको हैसियतमा अभियानमा जोडेर सामुदायिक विद्यालयको गुणस्तर सुधारको प्रयास सुरु गरिएको सामाजिक विकास मन्त्रालयका प्रतिनिधि सुरेन्द्र पौड्यालले बताए। सामुदायिक विद्यालयको शैक्षिक गुणस्तर सुधारले ग्रामीण क्षेत्रको बसाइँसराइ रोक्ने, चर्को शुल्कमा निजीमा पढाउने प्रतिस्पर्धा न्यूनीकरण गर्ने भएकाले पूर्वविद्यार्थी, जनप्रतिनिधिदेखि अभिभावकसम्मलाई आफ्नो दायित्व अनुभूति गराउन अभियान ल्याइएको मन्त्रालयका प्रतिनिधि पौडेलले जानकारी गराए।"
"भद्रपुर झापा गोल्डकप : पुलिस पहिलो खेलबाटै बाहिरियो, आयोजक सेमिफाइनलमा","झापा : विभागीय टोली नेपाल पुलिस क्लबलाई हराउँदै आयोजक भद्रपुर ब्लेजर्स दोस्रो संस्करणको भद्रपुर झापा गोल्डकपको सेमिफाइनलमा प्रवेश गरेको छ। भद्रपुरस्थित मेची रंगशालामा शुक्रबार भएको पहिलो क्वार्टर फाइनल खेलमा आयोजक भद्रपुरले विभागीय टोली पुलिस क्लबलाई २१गोल अन्तरले पराजित गर्दै सेमिफाइनलमा आफ्नो स्थान पक्का गरेको हो। अब आयोजक भद्रपुर सेमिफाइनलमा न्यु रोड टिम काठमाडौँ र काउर्न बाजार प्रगति संघ बंगलादेशबीच हुने खेलको विजेता टिमसँग खेल्नेछ। पहिलो हाफमा गोलरहित बराबरी खेलेको भद्रपुरले दोस्रो हाफमा दुई गोल गर्यो। खेलको ७२ औँ मिनेटमा मिलन राईले गोल गर्दै टिमलाई अग्रता दिलाए। आशिष चापागाईंले पेनाल्टी एरिया नजिकैबाट दिएको पासमा राईले गोल गरे। खेलको ७४ औँ मिनेटमा भद्रपुरले पेनाल्टीमा एक गोल थप्दै खेल २० को अग्रता बनायो। भद्रपुरका आशिष चापागाईँलाई पुलिसका मानबहादुर परियारले पेनाल्टी एरियामा फाउल गरेपछि मिलन राईले अवसरको सदुपयोग गरे। दोस्रो हाफको अतिरिक्त समयमा पुलिसले एक गोल फर्कायो। भद्रपुरका किपर जियारत शेख चुकेपछि प्रशान्त कुँवरले गोल गरे। पुलिसले भद्रपुरमाथि दबाब बनाउन नसक्दा पहिलो खेलबाटै घर फर्कियो। अघिल्लो संस्करणमा पनि पुलिस पहिलो खेलबाटै बाहिरिएको थियो। भद्रपुरले खेलमा केही अवसरहरू गुमायो। खेलको ४० औँ मिनेटमा पेनाल्टी एरियाबाट मिलन राईले प्रहार गरेको बल फर्स्ट बारमा लागेर फर्कियो। खेलको ४५ औँ पुलिसका गोलकिपर अमित टमाटा बिट भएपछि मिलन राईको प्रहार गोललाइनमा पुलिसका हेमन्त श्रेष्ठले उत्कृष्ट बचाउ गरे। खेलको अतिरिक्त समयमा विदेशी खेलाडी फोडे फोफोनाले पेनाल्टी एरियाबाट प्रहार गरेको बल पुलिसका किपर टमाटाले रोके। खेलको ५४ औँ मिनेटमा पुलिसका अनुप लिम्बूको हेडर भद्रपुरका किपर शेखले पञ्च गरे। कृष्ण गुरूङको क्रस पासमा पेनाल्टी एरियाबाट लिम्बूले हेड गरेका थिए। खेलको प्लेयर अफ द म्याच दुई गोलकर्ता मिलन राई भए। उनले नगद २१ हजार र ट्रफी पाए। खेलपछि भएको पोस्ट म्याच कन्फ्रेन्समा भद्रपुरका सहायक प्रशिक्षक अर्जुन राईले पहिलो हाफ गोलरहित बराबरीमा टुंगिएपछि दोस्रो हाफमा रणनीति बनाएर पुलिसमाथि जित दर्ता गरेको बताए। घरेलु टिम र दर्शकका साथका कारण खेलाडीले राम्रो प्रदर्शन गरेको र सेमिफाइनलमा पनि उत्कृष्ट प्रदर्शन गर्ने उनको भनाइ थियो। पुलिसका प्रशिक्षक सुमन सुवेदीले खेलाडीहरूले राम्रो प्रदर्शन गरे पनि डिफेन्समा चुक्दा पहिलो खेलबाट बाहिरिनु परेको बताए। जित्ने योजनाका साथ मैदानमा उत्रिए पनि सानो गल्तीका कारण चुकेको उनको भनाइ थियो। शनिबारको दोस्रो क्वाटरफाइनल खेल झापा ११ एफसी र चर्च ब्वाईच युनाइटेडबीच हुने गोल्डकपका सचिव तीर्थराज ढकालले जानकारी दिए। मछिन्द्रलाई हराउँदै झापा क्वार्टर फाइनलमा प्रवेश गरेका हो। गोल्डकपको विजेताले नगद १३ लाख, आकर्षक ट्रफी र मेडल र उपविजेताले नगद ७ लाख, ट्रफी र मेडल प्राप्त गर्ने महासचिव जीवनकुमार श्रेष्ठले बताए। एकजना दर्शकले महेन्द्ररत्न स्टोर बिर्तामोडका तर्फबाट एक थान हिमस्टार टिभी, एयरपोर्ट होटलका तर्फबाट एकजना दर्शकले दुई जनाको डिनर र सुनचाँदी व्यवसायी संघ भद्रपुर शाखाको तर्फबाट दुई वटा चाँदीको सिक्का पाए।"
एनसेल फाउन्डेसन नेपाल लिटरेचर फेस्टिभल २०२५ फागुन १५ देखि १८ सम्म,"पोखरा : एनसेल फाउन्डेसन नेपाल लिटरेचर फेस्टिभल २०२५ यस वर्ष फागुन १५ देखि १८ सम्म पोखरामा आयोजना हुने भएको छ। आयोजक बुकवर्म फाउन्डेसनले शुक्रबार पोखरामा पत्रकार सम्मेलन गरेर अघिल्ला संस्करणजस्तै यसवर्ष पनि फेवाताल किनारको बाराही घाटमा महोत्सव हुने जनाएको छ। साहित्यको कुम्भमेला मानिने फेस्टिभलको यो संस्करणको मुख्य प्रस्तुतकर्ता एनसेल फाउन्डेसन हो। सेसन कक्ष र स्टल तयारीको काम अन्तिम चरणमा पुगेको फेस्टिभलका कार्यकारी निर्देशक नीरज भारीले जानकारी दिए। फेस्टिभलमा ५० भन्दा बढी छलफल सत्र, अन्तरक्रियात्मक कार्यक्रम, सांगीतिक प्रस्तुति र अन्य रचनात्मक कार्यक्रम समावेश गरिएको छ। देशविदेशका दुई सयभन्दा बढी साहित्यकार, राजनीतिज्ञ, लेखक, कलाकार, सम्पादक, पत्रकार लगायतको उपस्थिति रहने छ। फेस्टिभलमा साहित्यसँग जोडिएका सामाजिक, राजनीतिक, आर्थिक, नवीन प्रविधि, सिनेमालगायत विविध क्षेत्रका विषयमाथि गम्भीर मन्थन हुनेछ। यसपटक प्राध्यापक तथा अर्थशास्त्री महेन्द्र पी लामाको विद्वत प्रवचनसँगै फेस्टिभल सुरु हुने कार्यकारी निर्देशक भारीले जानकारी दिए। उनी इन्दिरा गान्धी ओपेन यूनिभर्सिटी (आईजीएओयू)को प्रोउपकुलपति र भारतको सिक्किम विश्वविद्यालयका संस्थापक उपकुलपतिसमेत हुन्। उनी भारतको राष्ट्रिय केन्द्रीय विश्वविद्यालयको सबैभन्दा कान्छा उपकुलपतिसमेत बनेका थिए। विद्वत् प्रवचनलगत्तै अध्यात्म र संघर्षमाथि अभिनेत्री मनीषा कोइराला र पत्रकार विजय कुमारको विशेष संवाद हुनेछ। यसैगरी महानायक राजेश हमालको पुस्तक युगदेखि युगसम्मको आवरण तथा पुस्ताकांश लोकार्पण पनि विविध विशेष सत्रमध्ये एक हो। हमालको पुस्तक प्रकाशोन्मुख छ। फेस्टिभलमा उद्यमी एव लेखक जीवा लामिछानेको बहुप्रतीक्षित पुस्तक अक्षत अन्टार्कटिकाको लोकार्पण हुने आयोजकले जनाएको छ। नेपाली क्रिकेटका ढुकढुकी पारस खड्का हुन् या साहित्यानुरागीबीच चर्चित भूषिता वशिष्ठ, समाजसेवालाई आफ्नो कर्म बनाएका डा भगवान कोइरालादेखि म्यागी डोएनसम्मको प्रेरणादायी संवाद फेस्टिभलमा रहनेछन्। म्यागी अमेरिकन समाजसेवी हुन्। सुर्खेतस्थित एक बालगृहको सहसंस्थापक उनी सन् २०१५ को सीएनएन हिरो हुन्। नेपाली अमेरिकी लेखक रञ्जन अडिगाको सहभागिता फेस्टिभलका दुई सत्रमा रहनेछ। उनको छोटो कथा संग्रह, लिच एण्ड अदर स्टोरीजमाथि उनी र भूषिता वशिष्ठबीच संवाद हुनेछ। उनका कथा र लेखहरू स्टोरी क्वार्टरली, द न्यू योर्क टाइम्स, हफी पोस्ट, द साल्ट लेक ट्रिब्यून, लगायतमा प्रकाशित छन्। उनी वेस्टमिन्स्टर विश्वविद्यालय, साल्ट लेक सिटी र युटामा रचनात्मक लेखनविधि पढाउँछन्।"
देश एमालेकरण गर्ने प्रयास भइरहेको छ : शेखर कोइराला,"वीरेन्द्रनगर : नेपाली कांग्रेसका नेता डा शेखर कोइरालाले देश एमालेकरण गर्ने प्रयास भइरहेको बताएका छन् । नेपाली कांग्रेसको पूर्वआप्रवासी समन्वय विभागले सुर्खेतमा आयोजना गरेको विदेशदेखि स्वदेशसम्म विषयक प्रदेश भेलालाई सम्बोधन गर्दै कांग्रेस नेता कोइरालाले यस्तो बताएका हुन् । उनले अहिले मुलुकका मुख्यमुख्य जिम्मेवारीहरूमा एमालेका मान्छेहरू भरेर मुलुक नै एमालेकरणको प्रयास भइरहेकाले त्यसलाई कांग्रेसले रोक्न जरुरी रहेको बताए । उनले भने,प्रधानमन्त्री एमाले,सभामुख एमाले, राष्ट्रिय योजना आयोगको उपाध्यक्ष एमाले,लगानी बोर्डको अध्यक्ष एमाले,गभर्नर एमाले जस्ता अधिकांश राष्ट्रका प्रमुख जिम्मेबारी एमालेको छ । तर, मुलुकको अर्थतन्त्रदेखि सुशासनको अवस्था नाजुक छ । यसको अर्थ अहिले मुलुक नै एमालेकरणको प्रयास भइरहेको छ । नेपाली कांग्रेस देशको मुख्य जिम्मेवारीमा नभएकै कारण मुलुकको संकट समाधान नभएको हो । जब नेपाली कांग्रेस मुलुकका प्रमुख जिम्मेवारीमा हुन्छ । तब मुलुकका सबै प्रकारका संकटको समाधान हुने गरेको इतिहास छ । उनले एमालेका सबै कुरा ठिक भन्दै जाने हो भने आउने २०८४ सालको निर्वाचनलाई कसरी फेस गर्ने हो भन्दै प्रश्न समेत गरे। उनले अहिले सरकारमा एमालेसँग सहकार्य गरिरहेको भएपनि प्रतिष्पर्धीका रुपमा पनि एमालेलाई नै लिनुपर्ने बताए । उनले भने,एमालेका सबै कुरा ठिक भन्दै जाने हो भने आउने २०८४ सालको निर्वाचनलाई कसरी फेस गर्ने हो । यस विषयमा पार्टीले रणनीतिक रुपमा अगाडि बढ्नुपर्छ । हामी लोकतान्त्रिक पार्टी हौँ । लोकतान्त्रिक मुल्यमान्यतालाई नै अवमुल्य हुनेगरी एमालेसँग सहकार्य गर्नु हुँदैन । यो कुरा सबैलाई बुझाउन जरुरी छ । उनले सहि कुरालाई सहि र गलत कुरालाई गलत भन्न नसक्ने जोकोही पनि कांग्रेस हुन नसक्ने बताए । उनले भने,हामी सरकारमा छौँ । तर, सरकारकै आलोचना गरिरहेका छौँ । म आफै अहिलेको सभापतिसँग भिडेको हो । तर, मैले राम्रो काममा सधैं सभापतिलाई साथ दिएको छु । तर जहाँ कमीकमजोरी हुन्छ । मैले बोल्ने गरेको छु । त्यसैले हामी सरकारमा भएपनि राम्रो काम गर्नका लागि सरकारको आलोचना जरुरी छ । मुलुकको समस्या समाधानका लागि दुई ठूला राजनीतिक दलहरु मिलेर सरकार बनाउने अनि ती समस्या जस्ताका त्यस्तै रहने । यस विषयमा गम्भीर हुन जरुरी छ। उनले थपे,सरकारमा हाम्रा मन्त्रीहरू छन् । तिनीहरूको पनि आलोचना गर्नुपर्छ । किनभने उनीहरूले राम्रो काम गरुन् । जनताको हितमा काम गरुन् । आलोचनाले राम्रो गर्नका लागि सहयोग पुग्छ । सरकारले गलतै गर्न लाग्दा हाम्रा मन्त्रीहरुले पनि त्यसलाई रोक्नुपर्छ । कांग्रेस नेता कोइरालाले सरकारले बजेट नै खर्च नसक्ने समस्याको खोजी गर्नुपर्ने बताए । उनले भने,सरकारलाई काम गर्न कसले रोकेको छ । बजेट नै खर्च गर्न नसक्ने सरकारले किन होला । मैले सरकारको विषयमा आलोचना गरेर कहाँ सरकार गिराउन खोजेको हो र ? सरकारले राम्रो काम गरो भन्ने कुरा हो । मुलुकको समस्या समाधानका लागि दुई ठूला राजनीतिक दलहरु मिलेर सरकार बनाउने अनि ती समस्या जस्ताका त्यस्तै रहने । यस विषयमा गम्भीर हुन जरुरी छ । कर्णालीमा एउटा मात्र ठूलो जलविद्युत आयोजना निर्माण गरी सञ्चालन हुँदा यहाँको मुहार फेरिन्छ । त्यसका लागि अब सबैले पहल लिनुपर्छ। कांग्रेस नेता कोइरालाले नेपाली कांग्रेसलाई जिवन्त बनाउन समयमै पार्टीको महाधिवेशन गर्न जरुरी रहेको बताए । यता कता केही नेताहरसँग पार्टी सभापतिले आगामी १५ औँ महाधिवेशन २०८४ पछि गर्ने कुरा सुनिन आएको छ । यसो गर्दा पार्टी थप नाजुक बन्दै जान्छ । यसले नेपाली कांग्रेसलाई नै समस्यामा पार्छ । हामीले २०८२ सालको मंसिरमा हुनुपर्छ । हामीले विधान र संविधानको व्यवस्थालाई प्रयोग गरेर बढीमा डेड वर्षपछि सार्न सक्छौँ । तर, त्यसले पार्टीको हित गर्दैन । यो कुरा हामी सबैले पार्टीलाई बुझाउनुपर्छ । नेपाली कांग्रेसका कार्यकर्तातहबाट नेपाली कांग्रेसको आगामी महाधिवेशन समयमै गर्न दबाब दिन जरुरी छ । कांग्रेस नेता कोइरालाले आफू पार्टीको जिम्मेवारीमा रहँदा कसैलाई पनि अन्याय नगर्ने प्रतिवद्धता जनाए । उनले भने,विगतमा अरुले जसरी पार्टीभित्र अन्याय गरे । ढुक्क हुनुस् । म त्यस्तो अन्याय गर्दिनँ । पार्टीमा सबैलाई न्याय हुने गरी काम गर्छु । उनले कर्णाली राज्यको मुल नेतृत्वबाटै उपेक्षामा पारिएकाले अब आफूले कर्णालीको विकास र समृद्धिका लागि पहल लिने बताए । भने,कर्णाली प्राकृतिक श्रोत साधनहरको धनी प्रदेश हो । तर, मुलुकको नेतृत्वबाटै उपेक्षामा पारिएकाले विकासमा पछि परेको छ । अब हामी त्यसो हुन दिँदैनौं। कर्णालीमा एउटा मात्र ठूलो जलविद्युत आयोजना निर्माण गरी सञ्चालन हुँदा यहाँको मुहार फेरिन्छ । त्यसका लागि अब सबैले पहल लिनुपर्छ ।"
"स्ववियु निर्वाचनको कार्यतालिका सार्वजनिक, फागुन २७ गते मनोनयन दर्ता, चैत ५ मा मतदान","काठमाडौं : स्वतन्त्र विद्यार्थी युनियन (स्ववियु) निर्वाचनको कार्यतालिका सार्वजनिक भएको छ। त्रिभुवन विश्वविद्यालय (टियु)ले चैत ५ गते निर्वाचन गर्नेगरी कार्यतालिका सार्वजनिक गरेको हो। कार्यतालिका अनुसार टियुले फागुन १९ गतेदेखि निर्वाचन प्रक्रिया थाल्ने भएको छ। फागुन १९ गते संघसंगठनको दर्ता, २१ गते मतदाता सूची प्रकाशन गर्ने, २५ गते मतदाता सूचीउपर दाबी विरोध गर्ने, २५ गते ५ बजे मतदाता सूचीको अन्तिम नामावली प्रकाशन गर्ने टियुले जनाएको छ। त्यस्तै फागुन २६ गते ११ बजेदेखि २ बजेसम्म मनोनय पत्र वितरण, २७ गते ११ देखि २ बजेसम्म मनोनयन पत्र नामावली दाखिला गर्ने र ५ बजे उम्मेदवारको नामावली प्रकाशन गर्ने, २८ गते उम्मेदवारविरुद्ध दाबी विरोध र छानबिन गरी अन्तिम नामावली प्रकाशन गर्ने, २९ गते उम्मेदवारी फिर्ता लिने समय र २९ गते अन्तिम नामावली प्रकाशन गर्ने कार्यतालिका रहेको छ। चैत ५ गते विहान ८ बजेदेखि ४ बजेसम्म मतदानको समय तोकिएको टियुले जनाएको छ। त्यस्तै प्रचार प्रसार फागुन २९ देखि चैत २ गते १२ बजेसम्मको लागि समय दिइएको छ।"
टिकटकमा प्रतिबन्ध लगाउनेहरू नै अहिले अभिव्यक्ति स्वतन्त्रताको हिमायती बनेका छन् : प्रधानमन्त्री ओली,काठमाडौं : प्रधानमन्त्री केपी शर्मा ओलीले अभिव्यक्ति स्वतन्त्रताको अधिकार मिच्ने कुनै पनि काम सरकारबाट नहुने स्पष्ट पारेका छन्। काठमाडौंमा आयोजित एक कार्यक्रममा प्रधानमन्त्री ओलीले आफूहरू बोल्न नपाउने अवस्थाविरुद्ध लडेर आएकाले अभिव्यक्ति स्वतन्त्रताको अधिकार मिच्ने कुनै काम सरकारबाट नहुने स्पष्ट पारे। प्रधानमन्त्री ओलीले हिजो सँगै रहेर मस्यौदा गरेका केही मान्छेहरूले अहिले अभिव्यक्ति स्वतन्त्रता हनन् हुन लाग्यो भनेर सामाजिक सञ्जाल विधेयकविरुद्ध चर्का कुरा गरेर हल्ला गरेको टिप्पणी गरे। टिकटकमा प्रतिबन्ध लगाउनेहरूले अहिले जे पनि बोल्न पाउनुपर्छ भनेर अभिव्यक्ति स्वतन्त्रताको हिमायती बनेको उनले बताए। प्रधानमन्त्री ओलीले स्वीट्जरल्याण्डको बैंकमा आफूले पैसा राख्यो भन्ने जस्ता प्रश्न गरेर भ्रम फैलाइएको बताए। उनले सुशासनबाट मात्रै समृद्धितिर देशलाई लान सकिने भएको र सुशासन एउटा गम्भीर चुनौतीका रूपमा रहेकाले छिटो छरितो रूपमा कानुन बनाउने र काम अगाडि बढाउने प्रक्रियामा सरकार रहेको स्पष्ट गरे।
नेपालमा निसान म्यागनाइटको चारवटा नयाँ भेरियन्ट सार्वजनिक,"काठमाडौं : नेपालका लागि निसान गाडीको आधिकारिक वितरक पायोनियर मोटो कर्प प्रालिले निसान म्याग्नाइटको नयाँ फेसलिफ्ट संस्करण सार्वजनिक गरेको छ। यो नयाँ म्याग्नाइटको प्रारम्भिक मूल्य ३४७५ लाख रुपैयाँदेखि सुरु हुन्छ। नयाँ म्याग्नाइट अझ बोल्डर डिजाइन, उत्कृष्ट सुरक्षा विशेषताहरू, र अत्याधुनिक प्रविधिसहित आएको छ, जसले उत्कृष्ट मूल्यलाई कायम राख्दै अतुलनीय ड्राइभिङ अनुभव सुनिश्चित गर्छ। म्याग्नाइट लाइनअप चारवटा रिफ्रेस्ड भेरियन्टहरूमा उपलब्ध छ, जसमा भिजिया, एक्सेन्टा, एनकनेक्टा, र टेक्नाप्लस समावेश छन्। उपलब्ध हरेक विशेषतासहितको शीर्ष भेरियन्टको मूल्य ५२९९ लाखसम्म पर्न जान्छ भने भिजिया र एक्सेन्टाको मूल्य यथावत् राखिएको छ। यी भेरियन्टहरूमा, नयाँ म्याग्नाइटको जम्मा १३ प्रकारका कन्फिगरेसनहरू उपलब्ध छन्, जसमा टर्बोपेट्रोल र नेचुरल्ली एस्पिरेटेड इञ्जिन सहित म्यानुअल र अटोमेटिक ट्रान्समिसनका विकल्पमा उपलब्ध छन्। निसान म्याग्नाइटको नयाँ फेसलिफ्टको आधिकारिक सार्वजनिकिकरण कार्यक्रम शुक्रबार, ९ फागुनमा थापाथलीस्थित निसानको सोरुममा सम्पन्न भयो। ग्राहक, मिडिया प्रतिनिधि, तथा विशिष्ट अतिथिहरूको उपस्थितिमा नयाँ फेसलिफ्टको अनावरण गरियो। अतिथिहरूमा पायोनियर मोटोकर्पका प्रबन्ध निर्देशक सन्दीप कुमार शारडा, पायोनियर मोटोकर्पका निर्देशक गौरव शारडा, पायोनियर मोटोकर्पका ग्रुप अध्यक्ष धिरेन तामाङ, पायोनियर मोटोकर्पका महाप्रबन्धक ज्ञानेन्द्र बहादुर चन्द, तथा पायोनियर मोटोकर्पका सिनियर म्यानेजर राजकुमार ढकालको उपस्थितिमा कार्यक्रम सम्पन्न भयो। नयाँ निसान म्याग्नाइट फेसलिफ्टले ४० भन्दा बढी स्ट्यान्डर्ड सुरक्षा विशेषताहरू र कुल ५५ सुरक्षा सुधारहरूसहित सुरक्षाको नयाँ मापदण्ड स्थापित गरेको छ। यसको हाइटेन्साइल स्टिल केज बडी र इम्प्याक्टअबजोर्विङ कम्पोनेन्टहरूले उत्कृष्ट सुरक्षा प्रदान गर्दछ। यसमा ६ वटा एयरब्याग (२ अगाडि, २ छेउमा, र २ कर्टेन एयरब्याग) उपलब्ध छन्, जुन सबै भेरियन्टहरूमा स्ट्यान्डर्ड रूपमा समावेश गरिएको छ। साथै, ३पोइन्ट सिटबेल्ट र सबै सिटका लागि सिटबेल्टरिमाइन्डर प्रणालीले उत्कृष्ट सुरक्षा सुनिश्चित गर्छ। एसयुभिको सुन्दरता वा एस्थेटिक्समा नयाँ म्यागनाइटले नयाँ उचाई लिएको छ। अझ प्रभावशाली उपस्थितिको डिजाइनसहित आएको यो गाडीमा बिगर एन्ड बोल्डर(ठूलो र दरिलो) डुअलटोन ग्रिल, फ्लोटिङ स्किड प्लेट, र श्रेणीउत्कृष्ट थ्रिडि हनिकम्ब ग्रेडियन्ट इफेक्टसहितको एलइडि टेल ल्याम्प रहेका छन्। यसमा विशेष ३६० लेदरप्याक समावेश छ, जसमा लेदरेटले मोडिएको ड्यासबोर्ड, लेदरेट सिटहरू, साथै ढोका, पार्किङ ब्रेक लिभर, स्टेयरिङ र अगाडिको आर्मरेस्टमा लेदरेट ट्रिमहरू रहेका छन्। यसमा १९ लिटरको क्याबिन स्टोरेज, ६०:४० रियर सिट स्प्लिटसहित विस्तार गर्न सकिने बुट स्पेस, आर्मरेस्ट स्टोरेज, र कपहोल्डहरू सबै भेरियन्टमा स्ट्यान्डर्ड रूपमा उपलब्ध छन् जसले क्याबिनको उपयोगिता र आरामलाई बढावा दिएको छ। निसान म्यागनाइटले सेगमेन्टमा पहिलो र श्रेणीउत्कृष्ट नवप्रवर्तनको नेतृत्व गर्दै उत्साहजनक र प्रविधिमैत्री ड्राइभिङ अनुभव सुनिश्चित गर्छ। यसमा ठूलो इलेक्ट्रोनिक बेजललेस अटोडिमिङ आइआरभिएम, कन्टिन्युअस मल्टिकलर एम्बिएन्ट लाइटिङ, र इन्टेरियरमा सफा हावा प्रवाह गर्ने श्रेणीउत्कृष्ट प्लाज्मा क्लस्टर आयोनाइजर रहेको छ। आर्कमिजको थ्रिडि साउन्ड सिस्टमले उत्कृष्ट अडियो अनुभव प्रदान गर्छ भने ६० मिटर दायरा भएको रिमोट इन्जिन स्टार्टले थप सहजता सुनिश्चित गर्दछ। यसमा रहेको प्रिमियम इन्टेलिजेन्ट कि (आइकि)ले गाडी छोडेर हिड्दा स्वत: लक हुने र नजिकिँदा अनलक हुने सुविधा प्रदान गर्छ। साथै, स्वचालित हेडल्याम्पजस्ता विशेषताहरूले गाडीलाई अझ आधुनिक र आकर्षक बनाएको छ। बिग, बोल्ड, एन्ड ब्युटिफुल निसान म्यागनाइटले एसयुभि सेगमेन्टमा निरन्तर नयाँ मापदण्ड कायम गर्दै आएको छ, र प्रिमियम विशेषताहरूलाई सहज मूल्यमा उपलब्ध गराउँदै आएको छ। नयाँ म्याग्नाइटले नवप्रवर्तन तथा ग्राहककेन्द्रित डिजाइनप्रतिको आफ्नो प्रतिबद्धता कायम राखेको छ। पहिलो पटक सन् २०२० को डिसेम्बरमा विश्वव्यापी रूपमा र सन् २०२१ मा नेपाली बजारमा सार्वजनिक गरिएको यो गाडीले हालसम्म समग्र १ लाख ५० हजारभन्दा बढी इकाइको बिक्री पार गरिसकेको छ। निसान म्याग्नाइटले अन्तर्राष्ट्रिय बजारमा प्राप्त गरेको यो सफलताले निसानको वन कार, वन वर्ल्ड (एक कार, एक विश्व) रणनीतिलाई प्रतिबिम्बित गर्छ। प्रिमियम सुधारसहितको नयाँ निसान म्याग्नाइट फेसलिफ्ट आकर्षक मूल्यमा उपलब्ध रहेको छ, जसले यसलाई आफ्नो श्रेणीमा विशेषताअनुसार सबैभन्दा अधिक विशेषता र सन्तुलित मूल्य भएको उत्कृष्ट रोजाईको एसयुभि बनाएको छ। पायोनियर मोटो कर्प, गाडी प्रेमी तथा नयाँ गाडी खरिद गर्न चाहने सम्पूर्णलाई नजिकको निसान सोरुम भ्रमण गरी नयाँ निसान म्याग्नाइट फेसलिफ्टको प्रत्यक्ष अनुभव गर्न र थप जानकारी लिन आमन्त्रण तथा आह्वान गर्दछ।"
वीरगन्ज भन्सारबाट एयरगन र गोलीसहित भारतीय नागरिक पक्राउ,वीरगन्ज : वीरगन्ज भन्सार क्षेत्रबाट सशस्त्र प्रहरीले एक थान एयरगन र त्यसमा लाग्ने ८२ राउण्ड गोलीसहित भारतीय नागरिकलाई पक्राउ गरेको छ। पक्राउ पर्नेमा भारत पश्चिम बंगालको खिदिरपुर घर भई हाल ललितपुरमा बसेर फर्निचरको काम गर्दै आएका ३४ वर्षीय मिम्मर हुसेन रहेका छन्। शुक्रबार भारतको रक्सौलबाट एयरगन र गोली लिएर पैदल वीरगन्ज आउँदै गरेका हुसेनलाई सशस्त्र प्रहरीको प्रस्तावित सीमा सुरक्षा गुल्मको टोलीले पक्राउ गरेको हो। उनको साथबाट मोडल नम्बर एम ३५ को एयरगन १ थान र त्यसमा लाग्ने गोली ८२ राउण्ड बरामद गरिएको सशस्त्र प्रहरी नायब उपरीक्षक नरेन्द्र सिंह धामीले जानकारी दिए। एयरगन र गोलीसहित नियन्त्रणमा लिइएका हुसेनलाई आवश्यक अनुसन्धान तथा कारबाहीका लागि शुक्रबार नै प्रहरी चौकी इनर्वामा बुझाइएको सशस्त्र प्रहरी नायब उपरीक्षक धामीले जानकारी दिए।
"भारतको विदेश मन्त्रालयले भन्यो नेपाली विद्यार्थीका लागि आवश्यक सबै कदम चाल्छौं, दोषीमाथि कारबाही हुन्छ","काठमाडौं : भारतीय विदेश मन्त्रालयले विदेशी विद्यार्थीहरूको सुरक्षालाई उच्च प्राथमिकतामा राखेको बताएको छ। शुक्रबार नयाँ दिल्लीमा आयोजित पत्रकार सम्मेलनमा सञ्चारकर्मीले सोधेको प्रश्नको जवाफ दिँदै विदेश मन्त्रालयका प्रवक्ता रणधीर जयसवालले विदेशी विद्यार्थीहरूको सुरक्षालाई उच्च प्राथमिकता दिइएको बताए। उनले भारतमा अध्ययनरत नेपाली विद्यार्थीहरू दुई देशबीचको सम्बन्धको कडी रहेको बताउँदै उनीहरूको सुरक्षा र जनकल्याणका लागि आवश्यक सबै कदम चालिने प्रतिवद्धता जनाए। उनले ओडीसामा घटनामा नेपाली छात्रा प्रकृति लम्सालप्रति संवेदना व्यक्त गर्दै दोषीलाई कानुनअनुसार कारबाही गरिने बताए। 'भारत सरकारले हाम्रो देशमा रहेका सबै विदेशी विद्यार्थीहरूको सुरक्षा र कल्याणलाई उच्च प्राथमिकता दिएको छ। जहाँसम्म केआइआइटी घटनाको कुरा छ। त्यहाँको सरकार, प्रहरी र नेपाली अधिकारीहरूसँग पनि यस सम्बन्धमा निरन्तर सम्पर्कमा छौं। घटनाका देखिएका आरोपीहरू र मुख्य अभियुक्त समेत पक्राउ गरिएको छ। नेपाली विद्यार्थीहरूको सुरक्षा र जनकल्याणका निम्ति भारत सरकारले आवश्यक सबै कदम चाल्नेछ,' उनले भने। उनले ओडीसा सरकारले पनि उच्च स्तरीय छानबिन समिति बनाएर यो मुद्दालाई हेरिरहेको बताए। समितिको प्रतिवेदनको आधारमा दोषीलाई कानुनअनुसार कारबाही गरिने उनले प्रतिवद्धता जनाए। त्यस्तै नेपाली विद्यार्थीहरूलाई फर्काउनका लागि ओडीसा सरकारले नै पहल थालेको उनले बताए। 'नेपाली विद्यार्थीहरू नेपाल फर्किसकेको अवस्था छ। उनीहरूलाई फर्काउनका निम्ति ओडीसासा सरकारले नै पहल थालेको छ। उनीहरूको सुरक्षा र पढाइका सम्बन्धमा पनि ओडीसा सरकारले सुनिश्चितता दिने भनेको छ,' उनले भने। उनले नेपाली विद्यार्थीको सुरक्षाका लागि त्यहाँको स्थानीय र राज्य प्रहरी पनि २४ घन्टा सातै दिन सेवा सुरू गरेको बताए। गत १६ फेब्रुअरीमा ओडीसास्थित केआइआइटीमा अध्ययनरत प्रकृति लम्सालको शंकास्पद् मृत्यु भएको थियो। उनले आत्महत्या गरेको भनिए पनि यस विषयमा अनुसन्धान भइरहेको भारतीय पक्षहरूले जानकारी दिएको छ।"
दक्षिण कोरियाले निकाल्यो दुई नेपाली,"काठमाडौं : दक्षिण कोरियामा गैरकानुनी रूपमा बसेका दुई नेपालीलाई निष्कासन (डीपोर्ट) गरिएको छ। कोरियाली अध्यागमन प्रहरीले उनीहरूलाई थाइ एयरलायन्सको विमानबाट नेपाल फर्काएको हो। निष्कासनमा पर्नेमा श्रेष्ठ र थापा मगर थरी रहेको स्रोतले जानकारी दिएको छ। उनीहरू गैरकानुनी तरिकाले दक्षिण कोरियामा बस्दै आएका थिए। उनीहरूलाई यसै साता काठमाडौं फर्काइएको थियो। यसअघि दक्षिण कोरियाले चार जनालाई निष्कासन गरेको थियो। निष्कासनमा पर्नेमा विक, मगर, इसार र घिसिङ थरका रहेका थिए। उनीहरू अघिल्लो साता निष्कासनमा परेका थिए। पछिल्लो समय गैरकानुनी रुपमा बसोबास गर्ने विदेशीहरूमाथि दक्षिण कोरियाले निगरानी बढाएको छ। अवैधरूपमा बसोबास गर्ने नेपालीहरू पनि त्यहाँको अध्यागमनको निशानामा पर्दै आएका छन्।"
अमेरिकाबाट थप दुई नेपाली निष्कासित,काठमाडौं : अमेरिकाले थप दुई जना नेपालीलाई निष्कासन गरेको छ। अवैधरूपमा अमेरिकामा बस्दै आएका उनीहरूलाई नेपाल फर्काइएको स्रोतले जानकारी दिएको छ। नेपाल फर्काइनेमा केसी र बुढाथोकी थरीका दुई व्यक्ति रहेको स्रोतको भनाइ छ। उनीहरूलाई एयर इन्डियाबाट भारत हुँदै काठमाडौं फर्काइएको हो। कानुन विपरीत अमेरिकामा बस्दै आएका उनीहरूलाई यसै साता फर्काइएको हो। यसअघि यसै साता अन्य दुई जनालाई पनि निष्कासन गरिएको थियो। अमेरिकाले गैर कानुनीरूपमा बस्दै आएका जैसवाल र कार्की थरीका व्यक्तिलाई निष्कासन गरेको थियो। गत जनवरी २० मा राष्ट्रपतिको सपथ लिएसँगै ट्रम्प गैरकानुनी रूपमा बसिरहेका आप्रवासीहरूप्रति आक्रामक बनेका छन्। त्यस्ता आप्रवासीहरूलाई ट्रम्प प्रशासनले धमाधम अमेरिकाबाट निष्कासन गरिरहेको छ। भारतलगायत केही देशमा अमेरिकी सैन्य जहाजबाट नै आप्रवासीहरूलाई फिर्ता पठाइएको थियो।
ट्याक्सी चालकको हत्याका मुख्य आरोपी १६ वर्षपछि पक्राउ,काठमाडौं : १६ वर्षअघि भक्तपुरको नरेफाटमा ट्याक्सी चालकको हत्यामा संलग्न भएका मुख्य आरोपी पक्राउ परेका छन्। पक्राउ पर्नेमा काभ्रे फोक्सीङटारका विरमान भुलन तामाङ रहेका छन्। काभ्रेका ट्याक्सी चालक मेघ बहादुर तामाङ २०६६ माघ २६ गते मृत फेला परेका थिए। रोकिराखेको ट्याक्सीभित्र गलबन्दीले अठ्याएर हत्या गरिएको अवस्थामा उनको ट्याक्सी चालक तामाङको शव फेला परेको थियो। आफूले चलाउँदै आएको ट्याक्सीभित्रै चालकको हत्या हुनुले उपत्यकाको सुरक्षा संवेदनशीलताको विषयमा चर्को आवाज उठेको थियो। उपत्यका अपराध अनुसन्धान कार्यालय काठमाडौंका प्रवक्ता काजीकुमार आर्चायका अनुसार २०६६ मंसिर २६ गते राति साढे १२ बजे तामाङको ट्याक्सी चार जनाको समूह्यले रिजर्भ गरेका थिए। उनीहरूले मदिरा सेवन गरेका थिए। ट्याक्सी चालक तामाङलाई पछाडि बसेका विरमान भुलनले गलबन्दीले गलामा कसेका थिए। उनलाई डर त्रास देखाई नरेफाटमा लगी खुट्टा बाँधेर हत्या गरेका थिए। उनीहरूले मोबाइल र रकम लुट्नका लागि हत्या गरेका प्रवक्ता आचार्यले बताए। हत्यापश्चात उनीहरूले २० हजार नगद लगेका थिए। घटनापछि उनीहरू फरार भए। दुई जना तत्काल पक्राउ परे पनि दुईजना भने फरार थिए। घटनाको १५ वर्षपछि विरमान ललितपुरको सुनाकोठीबाट पक्राउ परेका हुन्। ३७ वर्षीय विर मान सिं भुलन तामाङलाई कर्तव्य ज्यान मुद्दामा भक्तपुर जिल्ला अदालतले २०७८ भदौ ३ गते २० वर्ष कैद सजाय तोकेको थियो। १६ वर्षदेखि फरार रहेका उनी ५ वर्ष वैदेशिक रोजगारका लागी मलेसिया गएका थिए। मलेसियाबाट फर्किएपछि उनी काठमाडौंमा लुकेर मजदुरी गर्दै आएका थिए।
चेक रिपब्लिक पठाइदिन्छु भन्दै ठगी गर्ने व्यक्ति पक्राउ,काठमाडौं : चेक रिपब्लिक पठाइदिन्छु भन्दै ठगी गर्ने व्यक्ति पक्राउ परेका छन्। पक्राउ पर्नेमा झापा दमक नगरपालिका५ घर भई काठमाडौं महानगरपालिका७ बस्ने २७ वर्षीय डाइमण्ड सम्बाहाम्फेलाई रहेका छन्। वैदेशिक रोजगारीमा आकर्षक तलबको प्रलोभनमा पारी चेक रिपब्लिक पठाइदिन्छु भन्दै रकम ठगी गरेको आरोपमा उनलाई बिहीबार प्रहरीले पक्राउ गरेको हो। डाइमण्डले चेक रिपब्लिक पठाइदिन्छु भन्दै १ जना पीडितबाट १ लाख ३८ हजार रुपैयाँ लिई सम्पर्कबिहीन भएको भन्ने पीडितको उजुरीका आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले उनलाई काठमाडौं महानगरपालिका७ बाट पक्राउ गरेको हो। उनलाई आवश्यक अनुसन्धान तथा कारबाहीका लागि वैदेशिक रोजगार विभाग पठाइएको छ।
"एकीकृत समाजवादीले विवाहपूर्व र वैवाहिक बाहिरको सम्बन्धलाई अनैतिक मान्ने, यस्तो छ १३ बुँदे आचार संहिता","काठमाडौं : नेकपा एकीकृत समाजवादीले १३ बुँदे आचार संहिता जारी गरेका छन्। पार्टीको विधान २०८१ को धारा १३७ ले दिएको अधिकार प्रयोग गरी एकीकृत समाजवादीले आचार संहिता बनाएर जारी गरेको हो। कम्युनिस्ट नेताकार्यकर्ताहरूले व्यवहारमा नैतिकता प्रदर्शन गर्नुपर्ने आचार संहितामा उल्लेख छ। उसले परपुरुष र परस्त्रीबीच हुने सम्बन्धलाई अनैतिक हुने बताएको छ। 'परपुरुषपरस्त्री शारीरिक सम्बन्ध राख्ने र विवाहपूर्व तथा वैवाहिक सम्बन्ध बाहिर शारीरिक सम्बन्ध राख्ने कार्य अनैतिक मानिन्छ। कम्युनिष्ट पार्टीका नेता तथा कार्यकर्ताले यस्तो अनैतिक कार्य गर्नु हुँदैन। महिलाप्रति एकनिष्ठताको व्यवहार गर्नुपर्छ,' आचार संहितामा भनिएको छ। त्यस्तै पार्टीका नेता तथा कार्यकर्ताको आर्थिक र नैतिक आचरण शुद्ध हुनुपर्ने र उनीहरूको खानपान, रहनसहन, बसउठ आदि सरल र सामान्य हनुपर्ने आचार संहितामा उल्लेख छ। त्यस्तै अश्लील र अपशब्द बोल्ने, जातीय तथा वर्गीय भेदभाव गर्ने र अनैतिक क्रियाकलापलाई पनि आचार संहितामा समेटिएको छ। 'कम्युनिष्ट पार्टीका नेता तथा कार्यकर्ताहरू एक आपसमा र जनतासँग शिष्ट, मर्यादित, सम्मानजनक र समानताको व्यवहार गर्ने हुनुपर्छ। बोल्दा अश्लील र अपशब्दको प्रयोग गर्नु हुँदैन। कुनै वर्ग, जाति, समुदाय, लिंग, क्षेत्र, धर्म र संस्कृतिको मर्यादा तथा गरिमामा आँच पुग्ने गरी अभिव्यक्ति दिन या व्यवहार गर्नु हुँदैन। उनीहरू वर्गीय तथा जातीय भेदभाव नगर्ने र छुवाछतजन्य व्यवहार नगर्ने हुनुपर्छ। उनीहरूको आर्थिक जीवन र व्यवहार पारदर्शी हुनुपर्छ। उनीहरूले अनैतिक क्रियाकलाप गरी कुनै आर्जन गर्नु हुँदैन। उनीहरूको आर्थिक आचरण भ्रष्ट हुनु हुँदैन। उनीहरू भ्रष्टाचारका विरुद्ध दृढतापूर्वक उभिनुपर्छ,' आचार संहितामा भनिएको छ । यस्ता छन् १३ बुँदे आचार संहिता १ उद्देश्य : नेपाल कम्युनिस्ट पार्टी (एकीकृत समाजवादी) का नेता तथा कार्यकर्ताको आचरण र व्यवहार पार्टीले अँगालेको क्रन्तिकारी सिद्धान्त अनुरुप बनाउन आचार संहितामार्फत निर्देश गर्नु उपयुक्त हुने भएकाले नेपाल कम्युनिस्ट पार्टी (एकीकृत समाजवादी) को केन्द्रीय कमिटीले नेपाल कम्युनिस्ट पार्टी (एकीकृत समाजवादी) को विधान २०८१ को धारा १३७ ले दिएको अधिकार प्रयोग गरी यो आचार संहिता बनाएर जारी गरेको छ । २ प्रारम्भ : यो आचार संहिता नेपाल कम्युनिस्ट पार्टी (एकीकृत समाजवादी) को केन्द्रीय कमिटीले पारित गरेको दिनदेखि प्रारम्भ हुनेछ । ३ पालनकर्ता : यस आचार संहिताका पालनकर्ता नेपाल कम्युनिस्ट पार्टी (एकीकृत समाजवादी) का सबै नेता तथा कार्यकर्ताहरु हुन् । ४ मार्गदर्शक सिद्धान्त : नेपाल कम्युनिस्ट पार्टी (एकीकृत समाजवादी) को मार्गदर्शक सिद्धान्त मार्क्सवादलेनिनवाद हो । मार्क्सवादलेनिनवाद क्रान्तिकारी चरित्रको वैज्ञानिक विश्वदृष्टिकोण हो । यसले सबै किसिमका शोषण, दमन र उत्पीडन तथा विभेद र असमानताको विरोध गर्छ । श्रमजीवी वर्गको पक्षपोषण गर्छ, सार्वभौमसत्ता जनतामा रहन्छ भन्ने मान्दछ र सिद्धान्त अनुसार व्यवहार गर्नु पर्नेमा जोड दिन्छ । ५ मूल्य मान्यता : कम्युनिष्ट पार्टीका मूलभूत मूल्य मान्यता हुन् : श्रमको सम्मान गर्ने, श्रम शोषण नगर्ने, आफै पनि श्रम गर्ने, सबै किसिमका शोषण, दमन र अन्याय अत्यचारको विरोध गर्ने, सबै किसिमका विभेद र असमानताको विरोध गर्दै समानताको पक्षपोषण गर्ने र समाजको आर्थिक सामाजिसांस्कृतिक रुपान्तरण अर्थात् आमूल परिवर्तन गर्न निरन्तर लागिपर्ने । नेपाल कम्युनिस्ट पार्टी (एकीकृत समाजवादी) का सबै नेता तथा कार्यकर्ताले यिनै मूल्य मान्यतालाई अँगालेर व्यवहारमा उतार्न पहल गर्नु पर्दछ । ६ आचारण : हामीले पार्टीको विधानमा नै उल्लेख गरेका छौं कि पार्टीका नेता तथा कार्यकर्ताको आर्थिक र नैतिक आचरण शुद्ध हुनुपर्दछ र उनीहरुको खानपान, रहनसहन, बसउठ आदि सरल र सामान्य हनुपर्दछ। यो नै हाम्रो आचरणको मूल पक्ष हो । यसैलाई हामीले व्यवहारमा उतार्नु पर्दछ, उतार्न प्रतिबद्ध छौं । ७ नैतिकता : कम्युनिष्ट नैतिकताको मूल पक्ष व्यक्तिवादलाई विस्थापित गर्दै सामुहिकतावाद स्थापित गर्नु हो । यसको अर्को पक्ष निजी स्वार्थको परित्याग गरी सामुहिक हित एवम् राष्ट्र, राष्ट्रियता, देश, जनता र श्रमजीवी वर्गको सेवामा समर्पित हुने उच्च क्रान्तिकारी दृढताका साथ काम गर्नु हो । हामीले व्यवहारमा यही कम्युनिष्ट नैतिकता प्रदर्शन गर्नुपर्दछ, गर्नेछौँ । परपुरुषपरस्त्री शारिरिक सम्बन्ध राख्ने र विवाहपूर्व तथा वैवाहिक सम्बन्ध बाहिर शारिरिक सम्बन्ध राख्ने कार्य अनैतिक मानिन्छ । कम्युनिष्ट पार्टीका नेता तथा कार्यकर्ताले यस्तो अनैतिक कार्य गर्नु हुँदैन । महिलाप्रति एकनिष्ठताको व्यवहार गर्नु पर्दछ । ८ व्यवहार : कम्युनिष्ट पार्टीका नेता तथा कार्यकर्ताको व्यवहार सरल हुनु पर्दछ, र उनीहरुको जीवनशैली सादा हुनु पर्दछ भन्ने आम मान्यता रहेको छ । सादा जीवन उच्च विचार भन्ने सूत्र नै छ । कम्युनिष्ट पार्टीका नेता तथा कार्यकर्ताहरु एक आपसमा र जनतासँग शिष्ट, मर्यादित, सम्मानजनक र समानताको व्यवहार गर्ने हुनु पर्दछ । बोल्दा अश्लील र अपशब्दको प्रयोग गर्नु हुँदैन । कुनै वर्ग, जाति, समुदाय, लिङ्ग, क्षेत्र, धर्म र संस्कृतिको मर्यादा तथा गरिमामा आँच पुग्ने गरी अभिव्यक्ति दिन या व्यवहार गर्नु हुँदैन । उनीहरु वर्गीय तथा जातीय भेदभाव नगर्ने, र छुवाछतजन्य व्यवहार नगर्ने हुनु पर्दछ । उनीहरुको आर्थिक जीवन र व्यवहार पारदर्शी हुनु पर्दछ । उनीहरुले अनैतिक कृयाकलाप गरी कुनै आर्जन गर्नु हुँदैन । उनीहरुको आर्थिक आचरण भ्रष्ट हुनु हुँदैन। उनीहरु भ्रष्टाचारका विरुद्ध दृढतापूर्वक उभिनु पर्दछ । ९ जिम्मेवारी बहन : जिम्मेवारी बहन गर्नु पार्टी जीवनको एउटा महत्वपूर्ण पक्ष हो । पार्टीले आफूलाई दिएको जिम्मेवारी बहन गर्नु पार्टीका हरेक सदस्यको परम कर्तव्य हो । आफुलाई प्राप्त जिम्मेवारी पूरा गर्न पार्टीका हरेक नेता तथा कार्यकर्ता दत्तचित्त भएर लाग्नु पर्दछ । जिम्मेवारु बहन नगरेका खण्डमा कारबाही विषय बन्ने छ । १० जवाफदेहीता : जवाफदेहीता पार्टी जीवनको अर्को महत्वपूर्ण पक्ष हो । पार्टीका प्रत्येक नेता तथा कार्यकर्ता आफुले गरेको हरेक कामप्रति जवाफदेही वा उत्तरदायी हुनु पर्दछ । हरेकले आफुले गरेको कामको जिम्मेवारी लिनु पर्दछ । गैर जिम्मेवार हुनु हुँदैन, त्यसो गर्न मिल्दैन । ११ अध्ययनशीलता : अध्ययाशीलता कम्युनिष्ट पार्टीका नेता तथा कार्यकर्ताको विशेष पहिचान हो । उनीहरु अध्ययनशील हुन्छन् र हुनु पर्दछ । कुनै पनि विषयमा राम्रो अध्ययन गरेर मात्र निर्णयमा पुग्ने गर्नु पर्दछ । अध्ययन नगरी वा राम्रोसँग नबुझी गरिएको निर्णय अपरिपक्व हुन सक्दछ । हामीले अध्ययन गर्नै पर्छ र कुरा राम्ररी बुझ्नै पर्छ । अध्ययन गर्न अल्छी गरेर राम्ररी नबुझी निर्णय गर्ने काम कदापि गर्नु हुदैन । १२ अनुशासनको पालना : पार्टी विधानको धारा ११९ मा उल्लेख भए बमोजिम अनुशासनको पालना गर्नु र अनुशासन उलङ्घन भएको मानिने भनेर धारा १२० मा उल्लेख गरिएका काम नगर्नु पार्टीका हरेक नेता तथा कार्यकर्ताको कर्तव्य हो । एउटा सच्चा क्रान्तिकारी कम्युनिष्ट पार्टीमा जनवाद र अनुशासनको सन्तुलन हुन्छ, हुन पर्दछ । त्यसैलाई हामी जनवादी केन्द्रीयता पनि भन्दछौँ । हेरक कुराको सीमा हुन्छ । जनवाद र अनुशासनको पनि सीमा हुन्छ । पार्टीका आन्तरिक छलफलमा हरेक सदस्यले स्वतन्त्रतापूर्वक पार्टीका हरेक विषयमा बोल्न र मत राख्न पाइन्छ तर पार्टी निर्णयका विरुद्ध आफ्नो पार्टी कमिटीभन्दा बाहिर गएर बोल्न र मत राख्न पाइदैन । आफ्नो फरक मत वा धारणा भए पनि पार्टी निर्णयको अभज्ञा गर्न पाइदैन । पार्टी निर्णय लागू गर्नु पर्दछ। अरुका विचारको सम्मान गर्नु पर्दछ । यही हो जनवाद र अनुशासनको सन्तुलन वा सीमा । यस सीमाभित्र रहनु सबैको कर्तव्य हो, यसलाई नाघ्नु दण्डनीय हुन्छ । १३ आचार संहिताको पालना : आचार संहिताको पालना गर्नु पार्टीका सबै नेता तथा कार्यकर्ताको कर्तव्य हो । पार्टी विधानको धारा ११७ (२) मा आचार संहिताको पालना गर्नु पार्टीका सम्पूर्ण सदस्यको कर्तव्य हुनेछ भनी निर्देश गरिएकाले अचार संहिताको पालना भएन भने विधानको पनि पालना नभएको ठहर्नेछ र त्यो कारबाहीको विषय बन्नेछ ।"
"लुम्बिनीमा मेरो विद्यालय, मेरो दायित्व अभियान शुभारम्भ","अर्घाखाँची : लुम्बिनी प्रदेशमा मेरो विद्यालय, मेरो दायित्व अभियान सुरु भएको छ। मुख्यमन्त्री चेतनारायण आचार्यले आफूले अध्ययन गरेको अर्घाखाँचीको अर्घा रजस्थल माध्यमिक विद्यालयबाट अभियानको शुभारम्भ गरेका हुन्। सामाजिक विकास मन्त्रालयको आयोजनामा प्रदेशका सबै विद्यालयमा अध्ययनरत पूर्वविद्यार्थीको ज्ञान, सीप र लगानीको सदुपयोग गर्ने उद्देश्यले अभियान सुरु गरिएको हो। पूर्व विद्यार्थीको तर्फबाट मुख्यमन्त्री आचार्यले बुवाआमाको स्मृतिमा एक लाख ११ हजार एक सय ११ रुपैयाँको टिकारामतारादेवी अक्षयकोष स्थापना गरेका छन्। यो अक्षयकोषको ब्याजबाट प्राप्त हुने रकमबाट दलित जेहन्दार विद्यार्थीलाई वार्षिक रुपमा पुरस्कृत गरिनेछ। अभियानको कोषमा ५५ हजार ५ सय ५५ रुपैयाँ जम्मा गर्दै अभियानको शुभारम्भ गरिएको हो। सामुदायिक विद्यालयको शैक्षिक गुणस्तर बढाउन जरुरी छ। यो अभियानमा पूर्व विद्यार्थीहरूको अतुलनीय र रचनात्मक योगदानको खाँचो छ, मुख्यमन्त्री आचार्यले भने, सामुदायिक विद्यालयलाई नमुना बनाउनका लागि यो अभियान कोशेढुंगा सावित हुने छ। सामुदायिक विद्यालयमा अध्ययनरत विद्यार्थीको मनोबल उच्च बनाउन यस अभियानले सहयोग पुर्याउने उनले बताए। सामुदायिक विद्यालयले धेरै व्यक्तित्व जन्माएको छ। पढेको विद्यालय प्रतिको दायित्वका विषयमा चालू आवको नीति तथा कार्यक्रममा समावेश गरेर राख्यौं। अब नियमित रुपमा अभियान चल्छ। स्वदेश तथा विदेशमा रहेका पूर्व विद्यार्थीले शैक्षिक र भौतिक सुधारका लागि आजको दिनले ढोका खोलेको उनको भनाइ छ। प्रदेश भित्रका १७ वटा विद्यालयबाट एकैसाथ अभियानको शुभारम्भ गरिएको हो। ७१ प्रतिशत बालबालिकाको रोजाइ बन्न सफल सामुदायिक विद्यालयप्रति अझै भरोसा र विश्वास बढाउन आवश्यक रहेको मुख्यमन्त्री आचार्यले बताए। सार्वजनिक विद्यालयको शाख र गरिमालाई कायम गर्न तथा सबै सरोकारवालालाई सामुदायिक विद्यालय प्रति जवाफदेही बनाउन प्रदेश सरकारले आफ्नो नीति कार्यक्रममा यो अभियान समावेश गरेको थियो। गत वर्ष एसईईको नतिजा कमजोर आएपछि सुधारका लागि यो अभियान थालिएको हो। अभियानले विद्यार्थीमा गुणस्तरीय सिकाइ अभिवृद्धि गर्न पूर्वविद्यार्थीको योगदानलाई समेट्ने विश्वास गरिएको छ। प्रदेशमा ६ हजार तीन सय ४० विद्यालय छन्। जसमध्ये चार हजार पाँचसय ३१ सामुदायिक विद्यालय छन्। यी विद्यालयमा अध्ययनरत १२ लाख ८८ हजार दुई सय ९८ विद्यार्थीमध्ये नौ लाख २५ हजार छ सय २९ जना विद्यार्थी सामुदायिक विद्यालयमा अध्ययनरत छन्। २०८० को एसईई परीक्षामा सहभागी ८० हजार दुई सय २७ विद्यार्थीमध्ये ३१ हजार एक सय तीनजना मात्र ग्रेडेड हुन सफल भएका थिए। जसअनुसार नतिजा ३८७२ प्रतिशत मात्र रहेको छ। राष्ट्रिय औसत ४७८७ प्रतिशत हुँदा लुम्बिनी प्रदेशको नतिजा कमजोर देखिएको छ। सामुदायिक विद्यालयमा झनै कमजोर अवस्था रहेको छ। प्रदेशमा चार हजार पाँच सय ३१ सामुदायिक विद्यालयमध्ये दुई हजार ६५ विद्यालयमा विद्यार्थी संख्या १०० भन्दा कम छ। यी विद्यालयको संख्या कुल विद्यालय संख्याको ४५५७ प्रतिशत हो। विगतमा समुदायले अपनत्व लिई सञ्चालित विद्यालयमा पछिल्लो समय समुदायको संलग्नता कमजोर बन्दै गएको छ। अभियानमार्फत् विद्यालय व्यवस्थापन, सामाजिक जागरुकता, आर्थिक स्रोत परिचालन, भौतिक सुधार तथा शिक्षाको गुणस्तर अभिवृद्धि गर्न विभिन्न गतिविधि सञ्चालन गरिनेछ। अभियानअन्तर्गत शिक्षाबाट वञ्चित वर्गलाई मूलधारमा ल्याउन आर्थिक तथा भौतिक सहयोग जुटाइनेछ। विविध शैक्षिक प्रतियोगिताका आयोजना, छात्रवृत्ति कोष स्थापना, सूचना प्रविधि सामग्री हस्तान्तरण तथा व्यावसायिक मार्गदर्शन कार्यक्रमहरू सञ्चालन गरिनेछन्। विद्यालयलाई खेलकुद तथा अतिरिक्त क्रियाकलापका लागि सहयोग पुर्याइनेछ। सामाजिक विभेद, बालविवाह, घरेलु हिंसा, किशोरावस्थामा हुने चुनौतीहरू तथा लागूपदार्थ दुर्व्यसन लगायतका विषयमा सचेतना कार्यक्रम सञ्चालन गरिनेछ। साथै विपद् व्यवस्थापनका पूर्वतयारी गतिविधि तथा स्वास्थ्य, पोषण, खोप र जीवनोपयोगी सीपबारे जानकारी प्रदान गरिनेछ।"
जीडीपी अनुपातमा सार्वजनिक ऋण ४५ प्रतिशत नाघ्यो,"काठमाडौं : मुलुकको कुल गार्हस्थ्य उत्पादन (जीडीपी) को तुलनामा सार्वजनिक ऋणको दायित्व ४५ प्रतिशत नाघेको छ । सार्वजनिक ऋण व्यवस्थापन कार्यालयले प्रकाशित गरेको प्रतिवेदनअनुसार चालु आर्थिक वर्ष २०८१८२ को माघसम्ममा सरकारी ऋण २६ खर्ब ११ अर्ब छ करोड पुगेको छ । चालु आर्थिक वर्षको सुरुमा सार्वजनिक ऋण २४ खर्ब ३४ अर्ब नौ करोड रहेकामा माघ मसान्तसम्ममा एक खर्ब ७६ अर्ब ९६ करोड थपिएको छ । हालसम्मको कुल सार्वजनिक ऋण जीडीपी अनुपातमा ४५ दशमलव ७७ प्रतिशत हुन आएको प्रतिवेदनमा उल्लेख छ। कूल सार्वजनिक ऋणमा वैदेशिक ऋणको हिस्सा ५० दशमलव ८७ र आन्तरिक ऋणको हिस्सा ४९ दशमलव १३ प्रतिशत छ । माघ मसान्तसम्ममा आन्तरिक ऋण १२ खर्ब ८२ अर्ब ८१ करोड र बाह्य ऋण दायित्व १३ खर्ब २८ अर्ब २५ करोड छ । विनिमय दरमा भएको परिवर्तनका कारण मात्रै यो अवधिमा ३६ अर्ब ५९ करोड ऋण दायित्व थपिएको कार्यालयले जनाएको छ । सरकारले चालु आवका लागि पाँच खर्ब ४७ अर्ब सार्वजनिक ऋण उठाउने लक्ष्य राखेको थियो । हालसम्म दुई खर्ब ९० अर्ब ५७ करोड ऋण उठिसकेको कार्यालयले जनाएको छ । वार्षिक लक्ष्यको तुलनामा हालसम्मको कुल सार्वजनिक ऋण प्राप्ति ५३ दशमलव १२ प्रतिशत हो । यसैगरी चालु आवमा तीन खर्ब ३० अर्ब आन्तरिक र दुई खर्ब १७ अर्ब बाह्य ऋण उठाउने सरकारी लक्ष्य छ । माघ मसान्तसम्ममा आन्तरिकतर्फ दुई खर्ब २९ अर्ब १५ करोड र बाह्यतर्फ ६१ अर्ब ४२ करोठ ऋण उठिसकेको छ । वार्षिक लक्ष्यका आधारमा हालसम्मको प्राप्ति आन्तरिकतर्फ ६९ प्रतिशत र बाह्यतर्फ २८ दशमलव ३१ प्रतिशत बराबर हो । त्यस्तै,ऋणको साँवा ब्याज तिर्नका लागि सरकारले चालु आर्थिक वर्षमा रू चार खर्ब दुई अर्ब ८५ करोड बजेट विनियोजन गरेको छ । पछिल्लो सात महिनामा रू एक खर्ब ७८ अर्ब ७५ करोड साँवाब्याज भुक्तानी भइसकेको कार्यालयले जनाएको छ । कूल गार्हस्थ्य उत्पादनका आधारमा माघ मसान्तसम्मको ऋण सेवा खर्च तीन दशमलव ३१ प्रतिशत हो ।"
नेताका बोली र व्यवहार,"नेताहरू आफू चुकेको र भुलचुक सुधार्ने प्रण पनि बारम्बार गर्छन्। तर, सुधार गर्न खुट्टा कमाउँछन्। भनिन्छ, ऐनाको आफ्नो अनुहार हुँदैन। तर ऐनाले अरूको अनुहार चैं बिना छलछाम छर्लंग देखाउँछ। त्यसैले ऐना हेर्नु भन्ने उक्ति चलेको छ। हाम्रा नेताहरूलाई ऐनामा कस्तो देखिन्छ विचार र तर्कमार्फत विवेचना गरौं। नेताहरूले आफू चुकेको मज्जाले स्वीकार गर्छन् तर भुलचुक सुधार्ने प्रण पनि बारम्बार गर्छन्। तर, सुधार गर्न खुट्टा कमाउँछन्। किनभने सुधार गर्दा फोहोर ऐनाको होइन आफ्नो पुछ्नु पर्छ। जुन फोहोर र धुलो ऐनाको भन्ने नेताहरूलाई लागेको छ। त्यो ऐनाको होइन। आफ्नै अनुहार र शरीरको हो। २०६२२०६३ को आन्दोलनको बेला नेताहरूले जेजे वाचा गरे, जुनजुन कुरा गर्छौं भने त्यो एक तिहाइमात्र पनि पूरा गर्न सकेनन्। जसको फलस्वरूप देश संघीय गणतन्त्रमा जाने जस्तो एकदमै ठूलो फड्को र व्यवस्था परिवर्तनको ऐतिहासिक कदम चाल्न सके पनि भुइँ तहका मान्छेको शासन दलित, महिला, जनजाति, मधेसी, मुस्लिम, पिछडिएको भूगोल, उत्पीडित वर्ग लोपोन्मुख जाति र निमुखा जनताले आफ्नो लागि आएको शासन व्यवस्था भनेर अनुभूति गरेका छैनन्। केही प्रतिनिधि फेरिए, राजाको ठाउँमा जनताका छोराछोरी राष्ट्रपति र प्रधानमन्त्रीसम्म हुन पाए। जनताका छोराछोरीको मर्यादाक्रम एक नम्बरमै पुग्यो। तर केही प्रतिनिधिको लुगा फेराई र आसनको पदोन्नति मात्र नयाँ शासन व्यवस्थाको परिचायक होइन। परिवर्तनको अनुभूति गर्ने कुरामा नेता र सर्वसाधारणको बीचको फरक यही हो। हामी नेता व्यवस्थापनलाई व्यवस्था परिवर्तनको आँखाले हेर्छौं। तर समस्या मुद्दाको व्यवस्थापनको हो। सुशासनको हो। आत्मनिर्भर अर्थतन्त्र नहुँदाको हो। शिक्षा र जागिरको लागि प्रवासिनुको पीडा हो। जातीय छुवाछूत र भेदभाव रहिरहनुको हो। अन्याय अत्याचार अन्त्य नहुनुको हो। भ्रष्टाचारको ग्राफ बढ्नुको हो। नातावाद र कृपावादले जुन पार्टीको नेता आए पनि प्रश्रय पाइरहनुको हो। बेइमानीको राज यो या त्यो गरेर चलिरहनुको हो। समग्र मान्छेको गरिबी, अशिक्षा अभाव, स्वास्थ्य उपचारको प्रबन्ध, शिक्षा, रोजगारी र आत्मनिर्भरताको पक्षमा सकारात्मक परिवर्तनको अपेक्षा हो। व्यवस्था परिवर्तनपश्चात केही नभएको होइन तर भने जति र सक्ने जति भने नगरिएको नभएको पक्का हो। भने जति विश्वमा कहीं हुन्न यो सत्य हो तर अनेक व्यवधान असहजता र प्रतिकूलताबीच पनि सक्ने जति काम चैं हुनै पर्छ। आधारभूत र चित्त बुझाउने हदसम्मको काम चैं जसरी नि हुनै पर्छ। अन्यथा दस वर्षको जनयुद्धदेखि, २०६२०६३ को संयुक्त जनान्दोलनको रगत जीवन र कुर्बानीको अर्थ रहन्न। रेमिट्यान्स नभए देश चल्दैन भन्ने स्थिति पक्कै पनि शोभनीय कुरा होइन। त्यसैले जनताको आशा र अपेक्षाको थोरै अंश पनि पूरा भएको छैन। प्रायः हरेक ठाउँमा विद्वान्, प्राध्यापक, बौद्धिक, प्राज्ञिक अनि राजनीतिज्ञको एकै भनाइ सुनिन्छः व्यवस्था गलत होइन। यसलाई सञ्चालन गर्ने क्रममा त्रुटि भएका छन्। कमजोरी रहेका छन्। नेपालमा केही कुरा संस्थागत हुन्छ भने त्यो गणतन्त्र मात्र हो। देश आर्थिक रूपमा कोमामा गएको कुरा सरकारका प्रवक्ताको मुखबाट नै सुन्नु परेपछि त्यसरी कोमामा पुर्याउने नेता पार्टी र सरकारसँग त्यसको हिसाबकिताब माग्ने कि नमाग्ने ? व्यवस्था परिवर्तन हुनुअघिको कुरा थियो भने त्यसको दोष जम्मै अघिल्लो व्यवस्थाका नेता पार्टी र राजालाई समेत दिन सकिन्थ्यो। अहिले सबैभन्दा राम्रो र विश्वमा उत्कृष्ट मानिएको बहुदलीय लोकतान्त्रिक गणतान्त्रिक व्यवस्था परिवर्तनपछिको १८ वर्षपछिको नतिजा हो, देशको अर्थतन्त्र कोमामा पुगेको ? यसको जबाफ त्यसयता निरन्तर आलोपालो सत्तामा रहेका दलहरू नेताहरूले दिनुपर्छ कि पर्दैन ? यति परिणाम आएपछि को कति सक्षम र असक्षम अब जबाफ मुखले भनिरहनुपर्छ र ? समाजको ऐनामा नेताहरूको अनुहार देखिएकै छ। जनताको अपेक्षा किन पूरा हुन सकेन ? नेकपा एकीकृत समाजवादीका महासचिव घनश्याम भुसाल बारम्बार तर्क गर्छन्, पुराना विचार र मान्यतालाई यथावत् राखेर लिडरसिपमा रहिरहने पुराना नेताको नीतिका कारण लोकतान्त्रिक गणतन्त्रले राम्रोसँग काम गर्न सकिरहेको छैन। हरेक नेता आफू सफल भन्छन् मेरो पार्टी सफल भन्छन् तर सबै नेताको कार्यकालमा देश असफल छ यस्तो विरोधाभासको स्थितिमा गणतन्त्र कसरी सफल हुन्छ ? नेपालको संविधान असाधारण सन्तुलनमा आधारित छ तर देश बनाउने पात्रसँग पात्रता छैन। किनभने पात्र बनाउन सिद्धान्त चाहिन्छ कार्यक्रम र नीति चाहिन्छ त्यो नीति एमालेसँग पनि छैन। एमालेको जनताको बहुदलीय जनवाद तत्कालीन समयमा पार्टीलाई बहुदलीय प्रतिस्पर्धामा लैजाने घोषणाभन्दा पर केही थिएन। कांग्रेससँग पनि पर्याप्त नीति सिद्धान्त र कार्यक्रम छैन कम्युनिस्टहरू पनि रनभुल्लमै छन्, नयाँ पार्टीहरूको पनि निर्दिष्ट लक्ष्य र गन्तव्य देखिएको छैन त्यसैले नेपालको संघीय गणतन्त्र कुहिरोको काग भएको हो। पार्टीहरू असफल भए भन्ने यत्रो आत्मबोध गरेका नेता घनश्यामले देश हाँक्ने आफ्नो चैं यो नीति सिद्धान्त र कार्यक्रमबारे जनताले बुझ्ने गरी, बौद्धिकहरूले बुझ्ने गरी कहिल्यै प्रकाश पार्न सकेका छैनन्। दोष जति अर्काकै थाप्लोमा हालेर पन्छने नेताले पनि अनुहार ऐनामा हेर्नु पर्छ। हाम्रा नेताहरूमा रहेको समस्या यही हो समस्या अन्यत्र छ भन्ने तर आफू र आफ्नो क्षमतामा भ्रम पालिरहने ? घनश्याम तिनै नेता हुन् जसले दुई तिहाइको सरकार हुँदा कृषिमा उल्लेख्य केही काम गर्न सकेनन्। समस्या आत्मसमीक्षा नगर्नुमा पनि छ। चुनावअघि नै गठबन्धन गर्ने संस्कृति र एक अर्कालाई रिझाउन घुर्क्याउन र दंग्याउन नै समय व्यतीत गर्नु पर्ने भएको कारण संघीय गणतन्त्रले गति लिन नसकेको कांग्रेस नेता डा मीनेन्द्र रिजालको बुझाइ छ। उनी आफै यस्तो परिपाटी भएन र हुँदैन, गठबन्धन संस्कृति गणतन्त्रको मर्मविपरीत छ भनेर आफू सोको पक्षमा नरहेको भन्न सक्तैनन्। निर्वाचन प्रणाली बदल्ने कुरा गर्छन् तर गठबन्धन हुँदा टिकट नपाएर चुनाव जित्न नपाएको रोइलो गर्छन्। कहिलेकाहीँ कुनै नेताले टिकट पाउन, नपाउन सक्छन् तर त्यही कारण नै सबैभन्दा ठूलो असन्तुष्टि बोकेर बस्दा गणतन्त्रको संस्थागत विकासमा असर पुग्छ भनेर सोच्ने कि नसोच्ने ? कुरा सबै मीठा गर्छन् तर मीठा कुराभित्र स्वार्थको झिल्ली पनि रहेको कुराले देश बन्दैन भन्ने हेक्का नरहेको देखिन्छ। तसर्थ ऐना सबैको लागि आवश्यक छ। जनतालाई यथार्थ सुसूचित गर्न नसक्ने नेतृत्व पनि गणतन्त्रमा कामयावी बन्न सक्दैनन् भन्ने कुरा बिर्सनु हुँदैन। यद्यपि संघीय व्यवस्थामा संघले प्रदेशलाई वित्तीय रूपमा कमजोर, न्यायिक रूपमा कमजोर र प्रशासनिक स्वायत्तता नदिएको कारण प्रदेश कमजोर रहेको तथ्यलाई संघीयताका पक्षधरले हृदयंगम गर्नु वाञ्छनीय देखिन्छ। यसका अलावा संघमा रहेको भद्दा मन्त्री परिषद् र संघ अन्तरगतका विभाग र जिल्ला समन्वय परिषद्जस्ता संयन्त्र कटौती गर्दा झन्झटिलो संरचना खारेजी र आर्थिक व्ययभार काम गर्ने सुझाव मनन्योग्य र विमर्शपश्चात् उत्पादित सही ज्ञानको रूपमा लिन सकिन्छ। माओवादी नेता ओनसरी घर्तीलाई पार्टीभित्र आन्तरिक लोकतन्त्र नहुँदा पार्टी सकिने चिन्ता र चासो छ तर उनले आफ्नो पार्टीमा कति आन्तरिक लोकतन्त्र छ ? एउटा नेता कसरी आजीवन पार्टी प्रमुख र पटकपटक प्रधानमन्त्री बनिरहन्छ त्यसबारे आफ्नो विमति र तर्क राखेको पाइन्न। धुलो ऐनाको होइन अनुहारको पुछ्नु पर्ने कुरामा हेक्का नयाँ पुराना नेता कसैले राखेका छैनन्। नागरिक अगुवाहरू लोकतन्त्रको विषयमा छलफल गर्दा नेतृत्व पंक्तिमा पनि छलफल गर्नु अनिवार्य भएको धारणा व्यक्त गर्छन्। एउटै मान्छे २०३० वर्ष नेतृत्वमा बस्ने व्यवस्था लोकतन्त्र हुँदैन। दलहरूको आन्तरिक लोकतन्त्रलाई व्यवस्थापन नगरी मुलुकमा लोकतन्त्र नहुने उनको भनाइ थियो। समस्या भयो सबै भन्छन् तर निदानतिर ध्यान कसैले दिँदैनन्। समस्याको पहिचान गरेर मात्र हुँदैन त्यसको उपचारमा पनि ध्यान दिनुपर्छ। त्यस्तै लेखक एवं स्तम्भकारहरू राजनीतिको व्याकरण मानिने संविधान साहित्य दुईअर्थी शब्दहरूको समारोह हो। संघीयताले के गरेको छ भनेर संसद्मा छलफल नै भएको छैन। संगीतको अभ्यासमा फरकफरक स्वाद र अर्थ पाइन्छ तर संविधानको अभ्यासमा एकै स्वाद र अर्थ पाइनुपर्छ। हामी आज जुन सूत्रमा छौं गलत सूत्र गर्दा सही अर्थ र परिणाम निस्कँदैन। प्रजातन्त्र भनेको बहुसंख्यकवाद हो। संविधानको रिभ्यु होइन संवैधानिक निकायका कामको रिभ्यु गर्ने हो। राजनीतिक शास्त्रका प्राध्यापकहरूको भनाइ छ, आजको सबैभन्दा ठूलो समस्या नेतृत्व हो। लिडरसिप नभएको नेतृत्व सार्थक हुँदैन। नेतृत्व सन्देश पनि हो। महिला दलित र जनजातिको प्रतिनिधित्व गराएर संसद्मा लैजाँदा दलहरूले जिब्रोमा गाँठो पारिदएर प्रतिनिधि पठाउँछन् अनि कसरी प्रतिनिधित्व हुन्छ बुद्धिजीवी तर्क गर्छन्। प्रायः हरेक ठाउँमा विद्वान्, प्राध्यापक, बौद्धिक, प्राज्ञिक अनि राजनीतिज्ञको एकै भनाइ सुनिन्छः व्यवस्था गलत होइन। यसलाई सञ्चालन गर्ने क्रममा त्रुटि भएका छन्। कमजोरी रहेका छन्। नेपालमा केही कुरा संस्थागत हुन्छ भने त्यो गणतन्त्र मात्र हो। पश्चगामी र प्रतिगामी विचार जता पनि हुन्छन् तर नेपालमा गणतन्त्रको विकल्प अर्को छैन। गणतन्त्रलाई उन्नत कसरी बनाउने बिग्रेको भत्केको सुधार्ने कसरी त्यता मात्र ध्यान जानु जरुरी छ। गणतन्त्र बारे सबैको मतैक्य छ। यद्यपि नेताहरू र प्रवृत्तिबारे व्यापक असन्तुष्टि छन्। समस्या छन्। बुद्धले भने झैं हरेक समस्याको कारण पनि छन् र निदान पनि छन्। नेताहरूलाई समस्या थाहा छ निदानको कुरा पनि गर्छन् तथापि निदानमा आफू बाधक भएको तथ्य पनि थाहा छ त्यसैले समस्या ज्युँ का त्युँ रहन्छ। नेताहरूले ऐनाको धुलो नपुछेर अनुहारको धुलो पुछ्न राजी भएको दिन गणतन्त्रको सहज अभ्यास हुन्छ। जति पनि विमर्शहरू हुन्छन् तिनले ज्ञान उत्पादन गरेका छन्। उत्पादित ज्ञानको प्रसारण र अभ्यासको खाँचो छ। समाज, देश, नेता र पार्टीहरू बिरामी हुँदा तिनको देखभाल गर्ने काम नागरिक अगुवा स्वतन्त्र व्यक्ति, पत्रकार लेखक र प्राज्ञिक वर्गको पनि हो। दुर्भाग्य हाम्रा यी तमाम बौद्धिक व्यक्तिहरू पनि सत्ताले फालिदिने नियुक्तिको हड्डी, पहुँचको बल्छी र मर्यादाको दिग्भ्रममा नराम्रोसँग फँसेका छन्। अनुहार सबैले ऐनामा हेरौ। दोष ऐनाको होइन हाम्रो चरित्र र व्यवहारको हो।"
लागुऔषधसहित धरानबाट तीनजना कारोबारी पक्राउ,"धरान : लागुऔषधसहित प्रहरीले धरानबाट तीनजना कारोबारीलाई पक्राउ गरेको छ । बिहीबार राति धरान उपमहानगरपालिका१५ स्थित निराजन बस्तिबाट लागुऔषधसहित उनीहरूलाई पक्राउ गरेको सुनसरीका प्रहरी प्रमुख एसपी सुमनकुमार तिम्सिनाले बताए । पक्राउ पर्नेमा धरान१५ का मन्दिप राई,सन्दिप राई र करण थापा रहेको एसपी तिम्सिनाले बताए । उनीहरूको साथबाट लागुऔषध ट्रामाडोल ७ सय ८५ ट्याब्लेट र स्पास्पेन ८सय ३५ ट्याब्लेट बरामद भएको हो। उनीहरूलाई इलाका प्रहरी कार्यालय धरानको हिरासतमा राखेर थप अनुसन्धान भइरहेको प्रहरीले जनाएको छ।"
एकीकृत समाजवादीले केही गर्न सक्दैन भन्नेहरूलाई मुखभरीको जवाफ दिनुछ : माधव नेपाल,"काठमाडौं : नेकपा एकीकृत समाजवादी पार्टीका अध्यक्ष माधव नेपालले पार्टी सानो छ, केही गर्न सक्दैन भन्नेजस्ता निराशावादी कुरा गर्नेहरूलाई मुखभरिको जवाफ दिनुपर्ने बताएका छन्। शुक्रबार ललितपुरमा सुरू भएको पार्टीको केन्द्रीय कमिटीको दोस्रो पूर्ण बैठकलाई सम्बोधन गर्दै अध्यक्ष नेपालले काम,गतिविधि र व्यवहारबाट पार्टीलाई सशक्त अघि बढाउने दावी गरे। 'हाम्रो पार्टीलाई सानो छ भन्ने निराशावादी सोचबाट मुक्त भएर,अनि यो पार्टी पनि चल्छ र ? भनेर निराशावादी कुरा गर्नेहरूलाई मुखभरिको जवाफ दिएर काम, गतिविधिहरू र व्यवहारबाट चलेर देखाउनेछौं। विगतमा गरेर देखाएका थियौं,'अध्यक्ष नेपालले भने,'क्रान्ति गर्न सक्दैनन्, आन्दोलन गर्न सक्दैन भनेर पार्टीभित्र पनि निराशावादी कुरा गर्नेहरू थिए। उनीहरूको कुरालाई गलत सावित गरेर नेपालको इतिहासमा नै नयाँ युगको सुरूवात गरेका हौं।' उनले पार्टीलाई गतिशील बनाउँदै जनताको सेवामा लाग्नुको विकल्प नभएको बताए। अध्यक्ष नेपालले सबै खालका विकृतिविसंगति,शोषण र पीडितको न्यायको पक्षमा उभिन पनि आह्वान गरे। उनले भने,'आत्मविश्वासको साथ देश विकासका लागि, सबै खालका विकृतिविसंगतिविरुद्ध, सबैखालका शोषण र पीडितका पक्षमा दृढताका साथ उभिन आह्वान गर्दछु।'"
संघीय निजामती सेवा विधेयकमा सहमति खोज्न ११ सदस्यीय उपसमिति गठन,"काठमाडौं : प्रतिनिधिसभा अन्तर्गतको राज्य व्यवस्था समितिले संघीय निजामती सेवा विधेयकमा सहमति खोज्न ११ सदस्यीय उपसमिति गठन गरेको छ। संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयकमाथि दफावार छलफल गर्न शुक्रबार बसेको बैठकमा विधेयकको दफाहरूमा सहमति जुट्न नसकेपछि उपसमिति गठन गरिएको हो। सांसद दिलेन्द्र बडूको संयोजकत्वमा गठित उपसमितिलाई विवादित विषयमा सहमति खोज्न एक महिनाको समय दिइएको छ। उपसमितिमा अशोक राई, ईश्वरीदेवी न्यौपाने, चन्दा कार्की भण्डारी, प्रकाश अधिकारी, बुद्धिमान तामाङ, रघुजी पन्त, राजेन्द्र पाण्डे, लीलानाथ श्रेष्ठ, सर्वेन्द्रनाथ शुक्ल र हितराज पाण्डे रहेको समिति सभापति रामहरि खतिवडाले जानकारी दिए। उपसमितिलाई सहमति जुट्न नसकेका विषयमा सहमति जुटाइ प्रतिवेदन पेस गर्न भनिएको छ। एउटा दफामा पनि सहमतिमा जुट्न नसकेपछि समस्या देखिएकाले विधेयकलाई सहमतिमार्फत छिटो अघि बढाउन उपसमिति गठन गरिएको सभापति खतिवडाले बताए।"
भरुवा बन्दुक बरामद,रुकुम पूर्व : सिस्ने गाउँपालिका४ दादिङस्थित गवद भीरको ओढारबाट ४ थान भरुवा बन्दुक बरामद भएको छ। जिल्ला प्रहरी कार्यालय रूकुम पूर्वबाट खटिएको प्रहरीले ओढारमा लुकाएर राखिएको बेवारिसे भरुवा बन्दुक बरामद गरेको हो। भरुवा बन्दुक शुक्रबार दिउँसो प्रहरीले बरामद गरेको जनाएको छ। यसबारे प्रहरीले आवश्यक अनुसन्धान गरिरहेको जनाएको छ।
न्यूयोर्कमा 'टपसप काठमाडौं ८८४८ हिमालयन म्यूजिक एण्ड फिल्म अवार्ड' हुने,"अमेरिका : नेपाली कलाकारहरूको मेहनतसहित समर्पणलाईृ अन्तर्राष्ट्रियस्तरमै सम्मान गर्ने अभिप्रायले टपसप काठमाडौं ८८४८ हिमालयन म्यूजिक एण्ड फिल्म अवार्ड हुने भएको छ । अमेरिकाको न्यूयोर्कमा सक्रिय रहेको रेभिल इभेन्टस् आईएनसी(राजेश हमाल), सतिसाल ग्रुप एलएलसी(लकेश श्रेष्ठ), र बुद ट्याक्स एण्ड एकाउन्टिङ(पशुपति श्रेष्ठ)को संयुक्त आयोजनामा टपसप काठमाडौं ८८४८ हिमालयन म्यूजिक एण्ड फिल्म अवार्ड हुने भएको हो । उत्त अवार्डको अफिसियल मिडिया पार्टनरमा अन्नपूर्ण पोस्ट् रहेको छ । काठमाडौंमा आयोजित एक समारोहमा नेपालका वरिष्ठ अभिनेता कृष्ण मल्ल, एक्सन निर्देशक राजेन्द्र खड्की,अभिनेता रविन्द्र खड्का, सञ्चारकर्मी सुरजसिंह ठकुरी,वरिष्ठ गायकहरू प्रेमराज महत,ओम विक्रम विष्ट,यम बराल, बद्री पंगेनी, जेम्स प्रधान, कमल मानसिंह,धीरज राई,रामजी खाड ,टप शप काठमाडौंका चेयरम्यान सुभाष श्रेष्ठ ,नेपाली ग्लोबल फिल्म अवार्डका अध्यक्ष नवराज श्रेष्ठ तथा रेबेल इभेन्ट्स प्राइभेट लिमिटेडका उपाध्यक्ष कुबेर कार्कीसहितको उपस्थितिमा अवार्ड कार्यक्रमको घोषणा गरिएको हो। विगत लामो समयदेखि नेपाली सांगीतिक क्षेत्र र सिनेजगतमा अतुलनीय योग्दान पुर्याउँदै आएका नेपालका चर्चित हस्तिहरूलाई अमेरिकाको इतिहासमै पहिलो पटक नेपाली संगीत र चलचित्र उद्योगलाई जोडेर म्युजिक एण्ड फिल्म अवार्ड गर्न लागेको आयोजक सतिसाल ग्रुप एलएलसीका अध्यक्ष लकेश श्रेष्ठले बताए । यसलाई अवार्डमा मात्रै सीमित नगरी फिल्म फेस्टिबल र उत्सवको रुपमा विकाश गर्नका लागि सबै पक्षलाई जोड्न र उत्साहजनक सहभागिताका लागि न्यूयोर्कमा रहेका समाजसेवी ,बुद्धिजीवि ,विभिन्न संघसंस्था र नेपाली समुदायसँग सहकार्य भइरहेको छ, 'उनले भने ।"
पूर्वराजाको अभिव्यक्तिप्रति गगनले भने राजनीतिमा सुधार गरेर जवाफ दिनुपर्छ,काठमाडौं : नेपाली कांग्रेसका महामन्त्री गगन थापाले नेपाली कांग्रेसको महाधिवेशन तोकिएको समयमा नै हुने बताएका छन् । शुक्रबार विराटनगरमा सञ्चारकर्मीसँग कुरा गर्दै महामन्त्री थापाले महाधिवेशनको तयारी सुरू भइसकेको भन्दै तोकिएको समयमा नै सम्पन्न हुने दावी गरेका हुन्। अधिवेशनको समयमा मात्र प्रतिस्पर्धा गर्ने प्रणाली विकास गर्न र अन्य समय पार्टी संगठन र अन्य जिम्मेवारी पूरा गर्नमा समय लगाउन नेता तथा कार्यकर्ताहरूलाई उनले आग्रह गरे। महामन्त्री थापाले एउटा दलले गरेको गलत कार्यबाट असन्तुष्ट हुनेले व्यवस्था भन्दा पनि अन्य दल रोज्न पाउने लोकतन्त्रको मूल्यमान्यतालाई आत्मसात गर्नुपर्ने धारणा राखे। पार्टीभित्रबाट सरकारको विरोध भइरहेको प्रश्नको जवाफमा महामन्त्री गगन थापाले सरकारविरुद्धको खबरदारीले सरकारलाई सुधार्न र गलत काम रोक्न मद्दत पुग्ने समेत बताए। महामन्त्री थापाले लोकतन्त्रको विकल्प खोज्नु भनेको नागरिकप्रतिको भरोसालाई गिज्याउनुसरह भएको बताए। उनले पछिल्लोपटक पूर्वराजाबाट आएको अभिव्यक्तिलाई लोकतन्त्रको गहनाका रुपमा लिएर राजनीतिक कर्ममा सुधार गरेर जवाफ दिनुपर्ने बताए। प्रजातन्त्र दिवसको पूर्वसन्ध्यामा पूर्वराजा ज्ञानेन्द्र शाहले एक भिडियो सन्देश जारी गर्दै राजगद्दी जनताका लागि छोडेको र त्यसलाई कमजोर नठान्न राजनीतिक दललाई चेतावनी दिएका थिए। पूर्वराजा शाहले राष्ट्र र राष्ट्रिय एकता कायम राख्ने हो भने आफूलाई साथ दिन देशबासीलाई आह्वान समेत गरेका थिए।
भाषा संरक्षणमा सबै जुट्नुपर्छ : मन्त्री पाण्डे,"काठमाडौं :संस्कृति,पर्यटन तथा नागरिक उड्यनमन्त्री बद्री पाण्डेले दुर्लभ भाषाको संरक्षण र विकासका लागि ध्यान दिनुपर्नेमा जोड दिएका छन् । अन्तराष्ट्र्रिय मातृभाषा दिवसको रजत महोत्सवमा भाषा प्रयोगशालाको उद्घाटन गर्दै मन्त्री पाण्डेले लोपउन्मुख र दुर्लभ भाषा लोप हुन लागेकोप्रति चिन्ता व्यक्त गर्दै संरक्षणका लागि लाग्नुपर्ने बताएका हुन्। उनले भने,'लोपउन्मुख र दुर्लभ भाषा लोप हुँदै गएको छ । अहिले कुसुण्डा बोल्ने एकजना व्यक्ति मात्रै रहेछन् । दुर्लभ भाषाको संरक्षण र विकासका लागि हामीले ध्यान दिन जरुरी छ। ' मन्त्री पाण्डेले प्रत्येक भाषाले बोकेको सन्देश,अर्थ,संवेदनशिलता, दर्शन,इतिहास सभ्यता जतिसुकै भए पनि एकले अर्कोको भाषाले बोक्न नसक्ने बताए। उनले ज्ञानको बहुआयामिक जोगाउनका लागि पनि भाषाको महत्व बढ्दै गएको बताए। उनले मुलुकमा हाल १३१ वटा भाषा बोलिने गरेको उल्लेख गर्दै अन्वेषण हुँदै जाँदा भाषा बढ्दै जाने समेत बताए। । मन्त्री पाण्डेले भाषा अभौतिक सम्पदा जस्तै भए पनि यसले भौतिक कुराको पनि सेतुको काम गरिरहेको उल्लेख गरे।"
हाम्रो पात्रोको मेगा रिलिज : अहिलेसम्मकै सबैभन्दा ठूलो अपडेट सार्वजनिक,"काठमाडौं : नेपालको सर्वाधिक लोकप्रिय एप 'हाम्रो पात्रो'ले आफ्नो प्रयोगकर्ताहरूका लागि नयाँ  र सुविधासहितको मेगा रिलिज लिएर आएको छ। यस नयाँ संस्करणले प्रयोगकर्ताहरूलाई अझ सहज,व्यक्तिगत र समृद्ध अनुभव प्रदान गर्ने उद्देश्य राखेको छ। त्यसबाहेक यस संस्करणले प्रयोगकर्ताहरूलाई आफ्नो दैनिक जीवनलाई व्यवस्थित गर्न,चाडपर्व ट्र्याक गर्न र अन्तरक्रियात्मक सामग्रीहरूमा संलग्न हुन सजिलो बनाउँछ। हाम्रो पात्रोका डायरेक्टर सुदिना गौतम भनिन्, 'समय अनुसार प्रयोगकर्ताहरूलाई नयाँ अपडेट प्रदान गर्ने कुरा हामीले सधैँ ध्यानमा राखिरहेका हुन्छौं । यो हाम्रो पात्रोको अहिलेसम्मको सबैभन्दा ठूलो रिलिज हो। हाम्रो पात्रोको यो नयाँ स्वरूप र हामीले थपेका नयाँ सुविधाहरू प्रयोगकर्ताहरू माझ पस्कन पाउँदा एकदमै उत्साहित छौं । प्रयोगकर्ताहरूले यस संस्करणलाई पनि उत्तिनै माया दिनुहुनेछ, विश्वस्त छौं । ' यस अपडेटपछि प्रयोगकर्ताहरूले हाम्रो पात्रोको क्यालेन्डरमा आफ्नो गुगल क्यालेन्डर  गर्न सक्नेछन्। जसले सबै महत्वपूर्ण मिति र इभेन्टहरूलाई एकै स्थानमा व्यवस्थापन गर्न सजिलो बनाउँछ। साथै    फिचर प्रयोग गरेर प्रयोगकर्ताहरूले आफूले प्रयोग गर्ने सेवाहरूलाई मात्र प्राथमिकता दिँदै आफ्नो आवश्यकता अनुसार एपलाई व्यक्तिगत बनाउन सक्नेछन्। त्यसबाहेक,प्रयोगकर्ताहरूले आफ्नो सहजता अनुसार एपको फन्ट () साइज पनि बदल्न सक्नेछन्। त्यसैगरी, धेरै देशका समय क्षेत्रहरू (   ) हेर्न र व्यवस्थापन गर्न सकिने सुविधाले विशेष गरी विदेशमा रहेका नेपालीहरूलाई लाभान्वित गर्नेछ। लामो समयदेखि प्रयोगकर्ताहरूले माग गरिरहेको ष्इक् मा नोट्स राख्न र कमेन्ट गर्न सकिने सुविधा पनि यसपटकको अपडेटमा थपिएको छ । नयाँ थपिएको सदस्यता () सुविधाले प्रयोगकर्ताहरूलाई एड फ्री सब्स्क्रिप्सन, गुगल क्यालेन्डर  हाम्रो सेवाहरूमा विशेष छुट लगायतका विभिन्न लाभहरू सुपथ मूल्यमा खरिद गर्न सक्ने विकल्पपनि प्रदान गरेको छ । त्यसबाहेक, अब हाम्रो पात्रो एपबाटै इभेन्टहरूको टिकट खरिद गर्न सकिने नयाँ सुविधा उपलब्ध भएको छ। हाम्रो पात्रोको आफ्नै वालेट हाम्रो पे का साथै मोबाइल बैंकिङ र   को प्रयोग गरेर पनि टिकट खरिद गर्न सकिनेछ। यो सुविधाले प्रयोगकर्ताहरूलाई कुनै एक भुक्तानी प्लेटफर्ममा मात्र निर्भर नरहन मद्दत गर्ने तथा भुक्तानी प्रक्रियालाई अझ सजिलो बनाउने उद्देश्य राखेको छ। स्वदेश या विदेशमा बस्स्नुने नेपालीहरूको दैनिक जीवनको हिस्सा बन्न सफल 'हाम्रो पात्रो' को यो नयाँ अपडेटले नेपाली समुदायको डिजिटल साथीको रूपमा आफ्नो स्थानलाई अझ सुदृढ बनाउने विश्वास लिइएको छ।"
२ वटा पसलमा आगलागी हुँदा १५ लाख बराबरको क्षति,"बारा : दुईवटा पसलमा आगलागी हुँदा १५ लाख बराबरको क्षति भएको छ। महागढिमाई नगरपालिका६ बबुआईन बजारमा रहेको निरन्जन चौधरीको इलेक्ट्रोनिक मोबाइल पसल र दिप नारायण चौधरीको किराना पसलमा विद्युत सर्ट भई शुक्रबार बिहान आगलागी भएको हो। आगलागीबाट मोबाइल पसलमा रहेका मोबाइल, कम्प्युटर, ल्यापटप र किराना पसलमा रहेका किराना तथा खाद्यान्न लगायतका सामानहरू जलेर करिब १५ लाख रुपैयाँ बराबरको धनमाल नष्ट भएको जिल्ला प्रहरी कार्यालयले जनाएको छ। प्रहरीले स्थानीय बासिन्दा तथा दमकलको सहयोगमा आगलागी नियन्त्रणमा लिनुका साथै यस सम्बन्धमा आवश्यक अनुसन्धान गरिरहेको जनाएको छ।"
थारू महिलाले बनाएका ढकियापथिया अमेरिकादेखि अस्ट्रेलियासम्म,"वीरगन्ज : पर्साको ग्रामीण भेगका थारू समुदायका गृहिणी महिलाले बनाएका हस्तकलाका सामग्री कलात्मक ढकियापथिया अमेरिका, जापान, युके, अस्ट्रेलिया लगायतका तेस्रो मुलुकमा समेत निर्यात हुन थालेका छन्। पटेर्वा सुगौली गाउँपालिकाका थारू महिलाले घरधन्दाको काम सकाएर फुर्सदको समयमा मुज र राडीको प्रयोग गरेर ढकिया, पथिया, मोना, टोपी, खुत्रुके, टिस्यु पेपर बक्स, पेन होल्डर, डस्टबिन बक्स, कमण्डल लगायतका कलात्मक सामग्रीहरू व्यावसायिक रूपमा बनाउने गरेका छन्। गृहिणी महिलाले बुनेका ती सामग्रीहरू काठमाडौं, पोखरा लगायतका सहरका साथै विदेशका विभिन्न देशमा समेत पुग्न थालेको हो। करिब एक वर्ष पहिले गाउँपालिका कार्यालयले सुरुमा थारू समुदायका बाक्लो बसोबास भएका विभिन्न वडाका २५ जना महिलालाई ढकियापथिया बनाउनेसम्बन्धी १५ दिने निःशुल्क तालिम दिएको थियो। त्यही तालिम लिएपछि थारू महिलाले गाउँघरमै पाइने मुज र राडीको प्रयोग गरेर ढकिया, पथिया लगायतका सामग्रीहरू व्यावसायिक रूपमा बुन्न सुरु गरे। उनीहरूले बुनेर तयार पारेका ती सामग्रीहरूको बजार व्यवस्थापन गरिरहेको गाउँपालिकाले ती सामान तेस्रो मुलुकमा पठाउँदै आएको छ। थारू महिलाले आफ्नो सीप र कलाले बनाएका कलात्मक सामग्रीहरूको प्रचारप्रसार गाउँपालिकाले गरेपछि अहिले त्यसको माग स्वदेशबाट मात्रै नभई विदेशबाट समेत आइरहेको पटेर्वा सुगौली२ बेलवाकी लक्ष्मीदेवी चौधरीले बताइन्। उनले भनिन्, हामीले बुनेर बनाएका ढकिया, पथीया लगायतका सामानहरू अमेरिका, जापानसम्म बिक्न थालेको छ। अहिले त अर्डर नै यति धेरै आइरहेको छ कि हामीले बुन्न नै भ्याइरहेका छैनौं। घरधन्दा र खेतबारीको काम सकाएर बचेको फुर्सदको समयमा मात्रै ढकियापथिया बुन्ने गरेको उनले बताइन्। उनले भनिन्, हामीले बुनेर बनाएका एउटै सामान पाँच हजारसम्ममा पनि बिक्छ। जस्तो सामान उस्तै भाउ हुन्छ। तालिम लिएपछि मैले ३० हजारभन्दा बढी नै कमाइ गरिसकें। सामानको अर्डर गाउँपालिकाले नै लिएर आफूहरूलाई दिने गरेको र बुनेर तयार पारेपछि गाउँपालिकाले नै ग्राहकलाई बेच्ने गरेको उनले बताइन्। उनले भनिन्, अर्डर आएपछि गाउँपालिकाकी मेडमले घरमा आएर हामीलाई मोबाइलमा फोटो देखाइदिनु हुन्छ। त्यही फोटो हेरेर हामीले त्यो सामान बनाएर गाउँपालिकामा पठाइदिन्छौं। उताबाट पैसा आएपछि घरमै ल्याइदिन्छन्। गाउँपालिकाले दिएको तालिम लिएर ढकियापथिया बुन्न थालेकी बेलवा गाउँकी अर्की गृहिणी महिला छठियादेवी थारूले पनि आएको अर्डरअनुसारको सामान बनाउन समय अभावले भ्याउन नसकिएको बताइन्। उनले भनिन्, पैसा त राम्रै छ। तर बुन्न समयले भ्याइरहेको छैन। घरधन्दा र खेतबारीको काम सकाएर बचेको समयमा मात्रै ती सामान बनाउने गरेका छौं। बेलवाकै सरितादेवी चौधरीले आफूले बुनेर तयार पारेको कप होल्डर अमेरिकामा पनि बिकेको बताइन्। उनले भनिन्, विदेशबाट अनेक थरीका फोटो मोबाइलमा पठाउँछन्। कतिपय सामान त यस्ता हुन्छन् जुन हामीले गाउँघरमा देखेका हुँदैनौं। तर मोबाइलमा पठाइदिएको फोटो हेरेरै हामीले दुरुस्तै त्यो सामान बनाइदिने गरेका छौं। बनाएका सामान बेच्न पनि कुनै समस्या नरहेको उनले सुनाइन्। उनले भनिन्, अर्डर पनि गाउँपालिकाले हामीलाई दिन्छ। बनेपछि ती सामान गाउँपालिकाले नै जहाँ पठाउनुपर्ने हो त्यहाँ पठाइदिन्छ। हाम्रो हातमा पैसा पनि गाउँपालिकाले नै ल्याएर दिइदिन्छ। व्यावसायिक रूपमा ढकिया पथिया बुन्न थालेपछि घरको गर्जो टार्न पनि आफूहरूलाई धेरै सहज भइरहेको लक्ष्मी देवीले बताइन्। उनले भनिन्, मैले त अरू महिलालाई ढकियापथिया बनाउने तालिम पनि दिन थालेको छु। अरू गाउँपालिकामा तालिम दिन जान्छु। ५७ दिनको तालिम दिन जाँदा तालिम दिएबापत दिनको दुई हजार रुपैयाँ भत्ता पनि लिने गरेको छु। केही साता अघिमात्रै पर्साकै ठोरी गाउँपालिका३ शिकारीबासका महिलालाई चार दिनको तालिम दिन जाँदा ८ हजार रुपैयाँभत्ता पाएको उनले सुनाइन्। ढकियापथिया बुनेर बिक्री गर्न थालेपछि छोराछारीको पढाइ लेखाइको खर्चमा पहिलेको जस्तो समस्या नभएको सरिता देवीले बताइन्। उनले भनिन्, फुर्सदको समयमा काम गर्दा पनि राम्रै आम्दानी भइरहेको छ। अब त कुनै सानोतिनो घरखर्चका लागि वा आफूलाई चाहिँदा पहिलेको जस्तो पतिको मुख ताक्नुपर्ने अवस्था पनि छैन। करिब ८५ प्रतिशतभन्दा बढी थारू समुदायको जनसंख्या रहेको पटेर्वा सुगौली गाउँपालिकाका गृहिणी महिलाको सीप र कलालाई प्रोत्साहन गर्नुका साथै उनीहरूलाई आत्मनिर्भर बनाउने उद्देश्यले पालिकाका ७५ जना महिलालाई ढकियापथिया बनाउने तालिम दिएको गाउँपालिकाकी उपाध्यक्ष ममता महतो थारूले बताइन्। गत वर्ष नारी दिवसकै अवसर पारेर सुरुमा थारू समुदायका ३० जना महिलालाई १५ दिने निःशुल्क तालिम दिएको उनले बताइन्। त्यसपछि अर्को चरणमा ४० जनालाई पनि त्यही तालिम दिएको बताउँदै उनले भनिन्, हालसम्म ७५ जना महिलालाई तालिम दिइसकेका छौं। तीमध्ये ३०३५ जनाले व्यावसायिक रूपमा ढकियापथिया बनाएर बेचिरहनु भएको छ। पहिलो चरणको तालिम लिएकामध्ये पाँच जना महिलालाई प्रशिक्षकको पनि तालिम दिएको र उनीहरूले अन्य पालिकामा गएर महिलालाई तालिम दिन थालेको उपाध्यक्ष महतोले बताइन्। उनले भनिन्, यस वर्ष पनि फेरि नारी दिवसकै अवसर पारेर पहिले तालिम लिइसकेकामध्ये केहीलाई एडभान्स तालिम दिने योजना छ। यसका अतिरिक्त थारूको बाहुल्य रहेको हरेक टोलमा कम्तीमा एक सय जना महिलालाई यो तालिम दिने हाम्रो लक्ष्य छ। उनले भनिन्, थारूको कलासंस्कृति र सीपलाई उजागर र प्रोत्साहित गर्नुपर्छ भन्ने लाग्यो। त्यही भएर थारू महिलाले बनाउने ढकियापथियालाई व्यावसायिक रूपमा बजारीकरण गर्न सकियो भने एक त उनीहरूको आर्थिक अवस्था पनि राम्रो हुन जान्छ। उनीहरूको कला र संस्कृतिको पनि उजागर हुन्छ भन्ने सोचविचार लिएर हामी अगाडि बढ्यौं। र हामीले यसमा राम्रो पनि गरिरहेका छौं। आफ्नो पालिकाका थारू महिलाले बुनेर बनाएका सामग्रीहरू अहिलेसम्म काठमाडौं, पोखरा लगायतका सहरका साथै भारत, अमेरिका, बेलायत, अस्ट्रेलिया, जापानसम्म पठाइसकेको उनले सुनाइन्। उनले भनिन्, अहिलेसम्म हामीले करिब दुई लाख बढीको सामान विदेशमा पठाइसकेका छौं। थारू महिलाले आफ्नो कला र सीप प्रयोग गरेर बनाएका सामग्रीहरूले विदेशमा बढी मूल्य पाइरहेका कारण स्वदेशभन्दा बढी विदेशबाट आइरहेको मागलाई आफूहरूले बढी जोड दिने गरेको उपाध्यक्ष महतोले बताइन्। उनले भनिन्, हाम्रा महिलाले जुन मेहनत र कला खर्च गरेर सामान बनाउनु हुन्छ, ती सामानको मूल्य स्वदेशमा भन्दा विदेशमा बढी छ। विदेशमा मूल्य राम्रो पाइरहेका कारण हाम्रो जोडबल विदेशी अर्डरमा बढी रहने गरेको छ। विदेशबाट एउटै डिजाइनको सामानको एक सयभन्दा बढी परिमाणमा माग आइरहेको उनले सुनाइन्। उनले भनिन्, तर अर्डर आएअनुसार महिलाले भ्याइरहेका छैनन्। त्यसकारण थप महिलालाई तालिम दिने योजना बनाएका छौं। पटेर्वा सुगौली गाउँपालिका कार्यालयमा वा अन्य कुनै सार्वजनिक कार्यक्रममा बाहिरबाट आउने पाहुनालाई गाउँपालिकाले मायाको चिन्होका रूपमा आफ्नै पालिकाका थारू महिलाले बनाएका कलात्मक सामग्रीहरू उपहारका रूपमा दिने गरेको पनि उपाध्यक्ष महतोले बताइन्।"
"सहकारीको एक अर्ब ४९ करोड हिनामिना, एक जना पक्राउ",म्याग्दी : बेनीमा सञ्चालित कुमारी बहुउद्देश्यीय सहकारी संस्थाको एक अर्ब ४९ करोड अपचलनमा संलग्न भएको अभियोगमा प्रहरीले थप एक जनालाई पक्राउ गरेको छ। बेनी नगरपालिका४ का लोकेश पुनमगरलाई पक्राउ गरी बिहीबार जिल्ला अदालत म्याग्दीबाट फागुन १३ गतेसम्मका लागि म्याद थप गरी हिरासतमा राखिएको जिल्ला प्रहरी कार्यालयले जनाएको छ । प्रहरी निरीक्षक सागर पौडेलले मङ्गलबार पक्राउ परेका पुनलाई यसअघि माघ २० गते पक्राउ परेका अन्य पाँच जनासँगै अदालत उपस्थित गराउने गरी म्याद थप भएको बताए । पोखरास्थित सहकारी रजिष्ट्रारको कार्यालयका अनुसार छ हजार बचतकर्ता रहेको कुमारी सहकारीको रु एक अर्ब ४९ करोड अपचलनमा संलग्न पुनलगायत अभियुक्तविरुद्ध सहकारी ऐन२०७४ अनुसार कारबाही थालिएको हो । उनी सहकारीका पूर्वसञ्चालक हुन् ।
पाटन स्वास्थ्य विज्ञान प्रतिष्ठानको बजेट र कार्यक्रम स्वीकृत,"काठमाडौं : प्रधानमन्त्री एवं कुलपति केपी शर्मा ओलीको अध्यक्षता आज भएको पाटन स्वास्थ्य विज्ञान प्रतिष्ठान सभाको १५ औँ बैठकले चालु आर्थिक वर्षको योजना, कार्यक्रम र बजेट स्वीकृत गरेको छ। प्रधानमन्त्री निवास बालुवाटारमा भएको बैठकले प्रतिष्ठानको नवौं सभाको बैठकबाट स्वीकृत बहुवर्षीय गुरुयोजनालाई कार्यान्वयनका लागि नेपाल सरकार, स्वास्थ्य तथा जनसङ्ख्या मन्त्रालयसमक्ष पेस गर्न अनुमति दिएको छ। बैठकले कार्यकारी परिषद्को सिफारिसमा सभाको सदस्यमा प्रा डा ब्रम्हदेव झालाई मनोनयन गरेको छ। प्रतिष्ठानमा कार्यरत पदाधिकारी, शिक्षक र कर्मचारीहरूको विद्यमान तलव भत्तामा आन्तरिक स्रोतबाट दिने गरी पाँच प्रतिशत वृद्धिको प्रस्तावलाई भने बैठकले थप अध्ययन र छलफल गरेर मात्रै प्रस्ताव ल्याउन निर्देशन दिएको छ। प्रधानमन्त्री ओलीले विधि र कानुनसम्मत रूपमा निर्णय लिन तथा समयमा सिनेट बैठक गरी वार्षिक बजेट र कार्यक्रम पारित गराउन निर्देशन दिए। उनले दीर्घकालीन र आर्थिक रूपमा प्रभाव पर्ने निर्णयलाई स्वीकृत गर्न नसकिने स्पष्ट गरे।"
"जुनसुकै धर्म,सम्प्रदायको भएपनि सबैको लक्ष्य मानव सेवा हुनुपर्छ : राष्ट्रपति पौडेल","धरान : राष्ट्रपति रामचन्द्र पौडेलले जुनसुकै धर्म,सम्प्रदायको भएपनि सबैको लक्ष्य मानव सेवा हुनुपर्ने बताएका छन् । शुक्रबार धरानको कृष्ण प्रणामी धर्मशालाको स्वर्ण महोत्सवलाई सम्बोधन गर्दै राष्ट्रपति पौडेलले सबैमा मानव सेवाको भावना भए देश र समाजमा सहिष्णुता बढाउन मद्धत पुग्ने बताएका हुन्। 'जुनसुकै धर्म,सम्प्रदाय भएपनि सबैको लक्ष्य भनेको मानव सेवा नै हो। हरेक धर्म,सम्प्रदायलाई यहीरुपमा बुझ्नसके देश र समाजमा सहिष्णुता बढाउन मद्दत पुग्छ,'राष्ट्रपति पौडेलले भने। धर्मशास्त्रहरूले पनि सेवालाई अत्यधिक महत्व र प्रधानता दिएको बताउँदै राष्ट्रपति पौडेलले वेदव्यासले पनि अठार पुराण रचना गरिसकेपछि यही निष्कर्ष दिएको बताए। राष्ट्रपति पौडेलले नेपाल पूर्वीय ज्ञान परम्पराको स्रोत भएको तथा यो ज्ञान,परम्परा र सभ्यताभित्र अनेक संस्कृति र सभ्यताको एकता र ऐक्यवद्धता देखिने बताए। यो ऐक्यबद्धताले विश्वमा शान्ति,सहिष्णुता र बन्धुत्वको भावना जागृत गराउने काममा मद्दत गर्न सक्ने उनको भनाइ छ । 'यसका लागि मानिसभित्र आपसी मित्रता, प्रेम, सद्भाव र सहअस्तित्वको पवित्र विचार सृजना गर्न आवश्यक छ,'राष्ट्रपति पौडेलले भने,'आज भौतिक विकाससँगै आध्यात्मिक चेतना, ज्ञान र जागरणको महशुस वर्तमान विश्वले गरिरहेको छ । ' विश्वमा चरम भौतिक विकासको चाहना र होडबाजी बढ्दा समाजमा शान्ति,सुव्यवस्था,आपसी सद्भाव,सहयोगको भावना खस्किँदै गएको उनले बताए । 'यो कुरा हामीले हाम्रै समाजमा पनि अनुभव गरिरहेका छौं,उनले भने,'यस्तो अवस्थामा नेपालमा निजानन्द सम्प्रदायले चलाएको आध्यात्मिक जागरण र मानव सेवा अभियानले समाजमा प्रेम,सद्भाव र शान्ति स्थापना गरी सभ्य र सुसंस्कृत समाज निर्माणमा महत्वपूर्ण योगदान पुर्याउँनेछ। ' उनले राधाकृष्ण मन्दिर परिसरमा निर्माण गरिएको धर्मशाला भवनलाई मानवीय सेवा र भावनाले अभिप्रेरित एउटा अर्कै मन्दिरको स्वरुपमा खडा भएको आफूले अनुभूति गरेको बताए।"
सशस्त्रका तीन एसएसपी डीआईजी बढुवाका लागि सिफारिस,"काठमाडौं : सशस्त्र प्रहरी बलका तीनजना वरिष्ठ उपरीक्षक(एसएसपी ) नायब महानिरीक्षक (डीआईजी) बढुवाका लागि सिफारिस भएका छन्। बढुवा समितिले बिहीबार उनीहरूलाई डीआईजी पदका लागि सिफारिस गरेको हो। सिफारिस हुनेमा पहिलो नम्बरमा कृष्ण ढकाल,दोस्रोमा दीपेन्द्र कुँवर र तेस्रोमा विष्णु भट्ट रहेका छन् । कुँवर र भट्ट सशस्त्र प्रहरीको सिंस २ का अधिकृत हुन् । ढकाल उनीहरूभन्दा अघिल्लो ब्याजी हुन्। सशस्त्र प्रहरी बल नेपालका प्रवक्ता कुमार न्यौपानेका अनुसार बढुवाका लागि सिनियर हुनुपर्ने मात्रै नभएर विभिन्न मापदण्ड छुट्टाइएको बताए। 'कार्यसम्पादन मुल्याकंन, जेष्ठता, तालिम, भौगोलिक क्षेत्रमा काम गरेको लगायत अनेक रहेका छन् । सबै विषयमा उत्कृष्ट रहेकालाई बढुवा सिफारिस गरिने नियम रहेको छ ,' न्यौपाने भन्छन्,'सिनियर जुनियर भन्दा पनि बढुवा समितिले विविध पक्षमा विचार गरेर सिफारिस गरेको हुन्छ । ' प्रवक्ताका अनुसार बढुवाका लागि ८ जना एसएसपी प्रतिस्प्रधामा रहेका थिए । जसमा प्रविन कडेल, दिग्वीजय सुवेदी, निरकृष्ण अधिकारी, मनिष थापा, कृष्णराज पाठक, दिपेन्द्र कुवर, कृष्ण ढकाल, विष्णु भट्ट रहेका थिए । सशस्त्र प्रहरीमा तीनवटा डीआईजी पद ६ महिनादेखि रिक्त रहेको थियो ।"
फोहोरमैला व्यवस्थापनमा सहकार्य गर्न जापानसँग नेपालको आग्रह,काठमाडौं : उपप्रधानमन्त्री एवम् शहरी विकास मन्त्री प्रकाशमान सिंहसँग नेपालका लागि जापानी राजदूत तोरु मायदाले शिष्टाचार भेट गरेका छन्। शहरी विकास मन्त्रालयमा बिहीबार भएको भेटमा द्विपक्षीय हित र आपसी सहकार्यका विषयमा कुराकानी भएको छ । भेटमा उपप्रधानमन्त्री सिंहले प्राकृतिक विपत्तिका बेलामा पुर्याएको सहयोग र भूकम्पीय जोखिमका बारेमा अध्ययन गर्न सहयोग गरेकोमा प्रशंसा गरे। उनले आगामी दिनमा शहरी विकासमा वैज्ञानिक अध्ययन अनुसन्धान मार्फत सहकार्य गर्न र जलवायु मैत्री हिसाबले शहरीकरण गर्दै फोहोर मैला व्यवस्थापनमा समेत नेपालले जापानसँग सहकार्य गर्न चाहेको बताए । भेटमा नेपाल र जापानबीचको सम्बन्धलाई थप उचाइमा पुर्याउन सहकार्यलाई वृद्धि गर्ने बारेमा छलफल भएको भेटपछि नेपालस्थित जापानी राजदूतावासले जनाएको छ ।
"अर्को वर्षको बजेट तयारी, चालुको विकास खर्च न्यून","काठमाडौं : आगामी आर्थिक वर्ष (२०८२८३) को बजेट तयारीमा सरकार जुटिसकेको छ। त्यसका लागि राष्ट्रिय योजना आयोगले १९ खर्बको सिलिङ पनि तोकिसकेको छ। तर, चालु बजेटको विकास खर्च भने टिठलाग्दो छ। आर्थिक वर्ष २०८१८२ को फागुन पहिलो सातासम्म विकास खर्च २०१ प्रतिशत मात्रै छ। गत आर्थिक वर्ष यही अवधिमा भएको विकास खर्चभन्दा १८४ प्रतिशत कम छ। यद्यपि, कुल रकमको आधारमा भने विनियोजन र खर्च भने केही बढी देखिएको छ। विकास खर्च २०१ प्रतिशत मात्रै महालेखा नियन्त्रकको कार्यालयका अनुसार फागुन ७ गतेसम्म पुँजीगत (विकास) खर्च वार्षिक लक्ष्यको २०१ प्रतिशत मात्रै भएको छ। अर्थात् ७० अर्ब ८३ लाख ५१ हजार रुपैयाँ खर्च भएको छ। जबकी गत आर्थिक वर्ष यही अवधिसम्म २१९४ प्रतिशत खर्च भएको थियो। अर्थात् त्यस बेला ६६ अर्ब २८ करोड ९६ लाख रुपैयाँ खर्च भएको थियो। हुन त, आर्थिक वर्ष ०८०८१ मा विकास खर्च ३ खर्ब २ अर्ब रुपैयाँ तोकिएका थियो। आव ०८१८२ मा भने सरकारले बढाएर ३ खर्ब ५२ अर्ब ३५ करोड ४० लाख पुर्याएको थियो। सरकारको प्रत्येक वर्ष विकास (पुँजीगत) खर्च सुस्त छ। लक्ष्यभन्दा न्यून खर्च गर्दै आएको छ। चालु वर्षको सुरुवाती महिना साउनमा मात्रै सरकारले २४३ प्रतिशत विकास खर्च गरेको थियो। जबकी अघिल्लो बर्ष वार्षिक लक्ष्यको ०२७ प्रतिशत मात्रै विकास खर्च भएको थियो। चालु आवको हरेक महिना विकास खर्चको प्रवृत्ति क्रमशः बढ्दै गएको महालेखा नियन्त्रकको कार्यालयको तथ्यांकमा देखिन्छ। यद्यपि अघिल्लो वर्षको तुलनामा गत आवमा विकास खर्च लक्ष्यभन्दा केही बढी देखिन्छ। किनभने गत आवको पुँजीगतको आकार पनि करिब ७८ अर्ब रुपैयाँले कम छ। आर्थिक वर्ष ०७९८० मा पुँजीगत खर्चमा ३ खर्ब ८० अर्ब तोकिएकोमा आव २०८०८१ मा भने सरकारले घटाएर ३ खर्ब २ अर्ब हाराहारीमा सीमित गरेको थियो। कुल बजेटको आकार पनि चालु आवमा बढाएर १८ खर्ब ६० अर्ब ३० करोड रुपैयाँ पुर्याइएको छ। यसमा तलब तथा भत्ता खुवाउन पनि चालु खर्चको हिस्सा धेरै नै चाहिन्छ। यसपछि वित्तीय खर्च र विकास खर्चको हिस्सा कम हुने गरेको छ। अर्थ मन्त्रालयका प्रवक्ता श्यामप्रसाद भण्डारी सामान्यतया विकासका मुख्य काम आर्थिक वर्षको अन्त्यमै हुने बताउँछन्। भुक्तानी बढी अन्तिममै हुन्छ, प्रवक्ता भण्डारी भन्छन, पुँजीगत खर्चको चिन्ता गर्नुपर्ने ठूलो विषय होइन। यस्तो खर्चलाई अघि बढाउनेबारे मन्त्रालयहरूसँग समन्वय गर्ने निर्णय पनि भएको छ। नियमित छलफलका कामहरू भैरहेका छन्। वार्षिक लक्ष्य प्राप्ति गर्ने सबैको प्रयास रहन्छ नै। समग्रमा हेर्दा विकास खर्च आयोजना व्यवस्थापनसँग सम्बन्धित रहेको प्रवक्ता भण्डारी बताउँछन्। उनकाअनुसार बजेट तर्जुमा गर्दा कतिपय हिसावले खर्च हुन नसके पनि आयोजनाहरू राख्ने गरिन्छन। कतिपय जग्गा प्राप्ति लगायतका कारणले आयोजना अघि बढ्दैनन्, त्यसैकारण पनि खर्च हुँदै हँुदैन, भण्डारी भन्छन्, खर्च नभए पनि पछि रकमान्तर गरेर मिलाउन सकिन्छ भन्ने हिसावले पनि बजेट परेका हुन्छन्। यसर्थ बजेट कार्यान्वयन सबैसँग जोडिएको विषय हो। विकास खर्च जहिल्यै ६१ प्रतिशत वरिपरि आव २०८०८१ मा ३ खर्ब २ अर्ब रुपैयाँ विकास बजेट छुट्ट्याइएको थियो। तर, १ खर्ब ९१ अर्ब ७१ करोड ७८ लाख रुपैयाँ बराबर मात्रै खर्च भयो। अर्थात्, ६३४७ प्रतिशत मात्रै विकास खर्च भयो। आव २०७९८० मा विकासका लागि छुट्ट्याएको ३ खर्ब ८० अर्ब बराबर बजेटमध्ये ६१४४ प्रतिशत मात्रै खर्च भयो। अर्थात् २ खर्ब ३३ अर्ब ६९ करोड रुपैयाँ खर्च गरिएको थियो। विगत ४५ आर्थिक वर्षको बजेट खर्चलाई हेर्दा पनि विकास खर्च उत्साहजनक छैन। न्यूनतम ५७२३ प्रतिशतदेखि अधिकतम ६४६९ प्रतिशत मात्रै यस्तो खर्च हुने गरेको छ। विगत ४ वर्षको विकास खर्चलाई आधार मान्दा लक्ष्यको तुलनामा वार्षिक औसत ६१७१ प्रतिशत मात्रै विकास खर्च हुने गरेको देखिन्छ। यस वर्ष बढला त विकास खर्च ? चालु आर्थिक वर्षमा लक्ष्यअनुरूप खर्च बढाउन अर्थ मन्त्रालयले केही अभ्यास थाल्ने घोषणा गरिसकेको छ। चालु आवको ६ महिनाको बजेट खर्चबारे समीक्षा गर्दै बाँकी अवधिमा पुँजीगत खर्चको खाका परिवर्तन गर्ने मन्त्रालयले बताएको छ। मन्त्रालयकाअनुसार बाँकी ६ महिनामा हालसम्म कार्यान्वयन प्रक्रियामा नगएका आयोजना स्थगित गरिँदै छन्। पूर्वतयारी पूरा नभएका आयोजना तथा कार्यक्रमहरू सुरु नगर्ने, राष्ट्रिय गौरवका आयोजना, अधुरा आयोजना एवं अन्य महत्वपूर्ण आयोजनामा विधिपूर्वक सिर्जित दायित्वका लागि बजेट व्यवस्थापन गर्ने मन्त्रालयले जनाएको छ। तत्काल खर्च नहुने तथा न्यून प्राथमिकताका आयोजनामा विनियोजित रकमबाट रकमान्तर गरी प्राथमिकता प्राप्त आयोजनामा स्रोत व्यवस्थापन गर्ने भएको छ। हालसम्म कार्य अघि नबढेका, खर्च हुन नसक्ने योजना र कार्यक्रमको पहिचान गरी सोको बजेट समर्पण गराई खर्च हुने योजना र कार्यक्रममा रकमान्तर गरी सिर्जित दायित्व फरफारक गर्ने मन्त्रालयले तयारी गरेको छ। यससँगै, स्रोत सुनिश्चितता दिइएका एवं कार्य अघि बढाउन सहमति दिइएका सडक, सहरी विकास, सिँचाइ, खानेपानी जस्ता निकायमा सम्झौताबमोजिम विल पेश भएका निर्माण व्यवसायीहरूको भुक्तानी यसै आर्थिक वर्षमा दिई फरफारक गर्ने भनिएको छ। यसैगरी, वैदेशिक सहायताअन्तर्गत सञ्चालित आयोजनाको सहायता परिचालन गर्न समस्या भएमा आवश्यकता र औचित्यका आधारमा स्रोत फुकुवा वा स्रोतान्तर गरी सहजीकरण गर्ने भएको छ। अब आयोजनाको संख्या घटाई आवश्यकताअनुसार आयोजनाको छनौटप्राथमिकीकरण गर्ने भएको छ। अनावश्यक बजेट उपशीर्षक घटाइ उपयुक्त आकारमा ल्याउने, साना तथा कम लागत भएका र एउटै प्रकृतिका आयोजनाकार्यक्रमलाई एउटै बजेट उपशीर्षकभित्र समायोजन गर्ने अर्थ मन्त्रालयले जनाएको छ। यससँगै, खरिद कानुनमा पुनरावलोकन गरी खरिद प्रणालीलाई प्रतिस्पर्धी, पारदर्शी र विकासमैत्री बनाइने भएको छ। आयोजना बैंकलाई निश्चित मापदण्डमा आधारित बनाई आगामी विनियोजन र प्राथमिकीकरणमा उपयोग गर्न भएको छ। कित हामीले फरकफरक समयमा फरक परियोजना सुरु गर्ने प्रणाली निकाल्नुपर्यो। कित बजेट ल्याउने समय परिवर्तन गर्नुपर्यो । डाविश्व पौडेल, पूर्वउपाध्यक्ष, राष्ट्रिय योजना आयोग पुँजीगत खर्च चिन्ता गर्नुपर्ने ठूलो विषय होइन। यस्तो खर्चलाई अघि बढाउनेबारे विभिन्न मन्त्रालयहरूसँग समन्वय गरेर अघि बढ्ने निर्णय भएको छ। । श्यामप्रसाद भण्डारी, प्रवक्ता, अर्थ मन्त्रालय ठूलाठूला योजनाहरूमा बिल बनाउन नै १ महिना लाग्छ । त्यसैकारण भुक्तानीमा समस्या आउँछ र विकास खर्चमा पनि समस्या देखिने गरेको छ । कमलराज पाण्डे, पूर्वाधार जानकार अन्तिम विकल्प रकमान्तर अर्थमन्त्रालयले पुँजीगत खर्चका विद्यमान क्रियाकलापहरूलाई स्तरीकरण गरी उपयुक्त आकारमा ल्याउने र अनुत्पादक खर्च नियन्त्रण गर्ने जनाएको छ। बहुवर्षीय ठेक्का सम्झौता मापदण्डबमोजिम तोकिएको समयमा ठेक्का लागि कार्यान्वयनमा नगएका आयोजनाको कार्यान्वयन रोक्का राखेर रकमान्तर गरी प्राथमिकीकरणका आधारमा आयोजनामा रकमान्तर गर्ने, खरिद योजनागुरुयोजना तथा कार्यक्रमबीच तादात्यता कायम गरी कार्यक्रम कार्यान्वयन गर्ने, आयोजना छनौट तथा प्राथमिकीकरण गर्दा आयोजना बैंकमा प्रविष्ट भएको, क्षेत्रगत प्राथमिकतामा परेको, लगानीको स्रोत सुनिश्चित भएको, छोटो समयमा प्रतिफल दिने र आयोजना वर्गीकरण मापदण्ड बमोजिमका शर्त पूरा भएका आयोजना छनौट गर्न जोड दिने जनाएको छ। तर, स्वीकृत बजेट तथा कार्यक्रमको उद्देश्य फरक हुने गरी आयोजनाकार्यक्रम संशोधन तथा रकमान्तर नगर्ने जनाएको छ। विकास कार्यक्रम तथा आयोजनाको अनुगमन तथा मूल्यांकन प्रणालीलाई सूचना प्रविधिमा आधारित र नतिजामूलक बनाउनेतर्फ पनि केन्द्रित हुने अर्थले जनाएको छ। मन्त्रालयले रकमान्तरका लागि खर्च नहुने रकम चैत १५सम्म समर्पण (सलेन्डर) गर्न आग्रह गरिसकेको छ। त्यस्तो रकम थप चाहिने ठाउँमा रकमान्तर गरिने बताउँछन, अर्थ मन्त्रालयका सहसचिव तथा प्रवक्ता भण्डारी । विशेष गरेर भौतिक मन्त्रालयमा बढी दायित्व छ। भौतिक तथा पूर्वाधार भुक्तानी धेरै हुने भएकाले यसबाट बढी दाबी पर्छन्। यद्यपि रकमान्तरले पनि बजेट कार्यान्वयन गर्न र पुँजीगत खर्च बढाउन सह्योग हुन्छ। बहुवर्षीय आयोजनाहरूको भुक्तानी गर्यो भने पनि खर्च बढेर जान्छ, उनी भन्छन्, कतिपय नयाँ आयोजना पनि विविध कारणले अघि बढन सकेनन् भने खर्च नहुने अवस्था हुन्छ। यससँगसँगै भुक्तानी बाँकी रहेका आयोजनाहरू छन भने हामीसँग उठेको पैसा जति उपभोग हुन्छ र शतप्रतिशत पनि प्रगति देखिन सक्छ। विकासमा कुन महिना कति खर्च ? सरकारले चालु आवमा साढे ३ खर्ब बढी बजेट विकास निर्माणका लागि छुट्ट्यायो। सुरुवाती महिना साउनमा मात्रै लक्ष्यको २४३ प्रतिशत अर्थात् ८ अर्ब ५५ करोड खर्च भयो। सुुरुवातमा चालु आवको हरेक महिना विकास खर्चको प्रवृत्ति झिनो रूपमा बढ्यो। भदौमा मात्रै ६ अर्ब ३३ करोड ९२ लाख रुपैयाँ विकास खर्च भयो । असोजमा सरकारले विकास निर्माणको काममा कुल विनियोजित बजेटमध्ये १४ अर्ब ४८ करोड ६ लाख रुपैयाँ खर्च गर्यो। जस्ले ३ महिनासम्ममा कुल २९ अर्ब ३७ करोड ४६ लाख रुपैयाँ खर्च गर्यो। यो कुल विकास खर्च लक्ष्यको ८३४ प्रतिशत हो। कात्तिक महिनामा मात्रै करिब ५ अर्ब १५ करोड ६ लाख खर्च गर्यो। यसपछि मासिक विकास खर्च क्रमशः मंसिरमा ६ अर्ब २६ करोड ९६ लाख, पुसमा १६ अर्ब १३ करोड, माघमा ११ अर्ब ४८ करोड र फागुनको ७ दिनमा २ अर्ब ४१ करोड रुपैयाँ खर्च गरेको छ। यसअनुसार सरकारले ७ महिना र (फागुनको १ सातासम्म) विकास खर्चमार्फत ७० अर्ब ८३ करोड ५१ लाख रुपैयाँ बराबरको भुक्तानी गरिसकेको छ। यो कुल बजेट खर्चको २०१० प्रतिशत हो। सार्वजनिक ऋणको साँवा तथा ब्याजबापत १ खर्ब ७१ अर्ब भुक्तानी महालेखा नियन्त्रक कार्यालयको तथ्यांकअनुसार हालसम्म चालु खर्च ४६८२ प्रतिशत खर्च गरेको छ। कुल बजेट विनियोजनमार्फत १८ खर्ब ६० अर्ब ३० करोड ३० लाख रुपैयाँ बराबर खर्च गर्ने लक्ष्य राखिएकोमा फागुन ७ गतेसम्ममा ५ खर्ब ३४ अर्बबराबर खर्च गरेको छ। यसअनुसार सरकारको खर्चमध्ये सबैभन्दा बढी चालु खर्चमा छ। यसवर्ष ११ खर्ब ४० अर्ब ६६ करोड ४५ लाख रुपैयाँ बराबरको चालु खर्च गर्ने लक्ष्य राखेकोे छ। सरकारले वर्षेनी आन्तरिक र बाह्य ऋणको साँवाब्याज भुक्तानीको भार बढ्दै गएकाले वित्तीय व्यवस्थाको खर्चको आकार पनि फराकिलो भएको छ। जसले गर्दा गत आवमा तिर्ने वित्तीय दायित्व बजेटले विनियोजन गरेको लक्ष्यअनुसार धेरै अर्थात ४६५७ प्रतिशत रकम भुक्तानी गरेको छ। वित्त व्यवस्थापन शीर्षकमा ३ खर्ब ६७ अर्ब २८ करोड ४५ लाख रुपैयाँ बजेट विनियोजन गरेर सार्वजनिक ऋणको साँवा तथा व्याज बापतको रकम तिर्ने लक्ष्य लिएको छ । यसवर्ष यो अवधिसम्ममा सरकारले १ खर्ब ७१ अर्ब बरबबरको रकम भुक्तनी गरेको छ। यो लक्ष्यको ४६५७ प्रतिशत हो। सरकारले दायित्वमा रहेको खर्चलाई सुधार गरेको देखिन्छ। विकास खर्च सुधार्न विज्ञका यस्ता छन् सुझाव राष्ट्रिय योजना आयोगका पूर्वउपाध्यक्ष डा विश्व पौडेल विकास खर्चमा समस्या रहेको बताउँछन। बैलैमा विलहरू नपठाएका कारण विकास खर्च कम देखिने गरेको उनको नाई छ। अर्थविद् पौडेल ठेक्का प्रणालीमा समस्या भएको औंल्याउँछन्। मंसिरतिर ठेक्का निकाल्ने ३५ दिने सुचना निकालेर पुसतीर पूरा गर्ने। यसपछि माघतिर परिचालित हुने रभुक्तानीहरू यसपछि सुरु गर्ने कारणले आवको पहिलो ६ महिनासम्म भुक्तानी सुस्त हुने गरेको हो। यो परम्परागत शैली देखिन्छ, पौडेलले अन्नपूर्णसँग भने, यसर्थ यसमा परियोजना व्यवस्थापनको समस्या हो। हरेक वर्ष यही कुरा दोहोर्याएर सुधार हुँदैन। कित हामीले फरकफरक समयमा फरक परियोजना सुरु गर्ने प्रणाली निकाल्नु पर्यो। कित बजेट ल्याउने समय परिवर्तन गर्ने कि भन्ने पनि छ। पहिलादेखि नै भौतिक मन्त्रालय खराब रहेको देखिँदै आएको छ। यसलाई परिवर्तन गर्न प्रणाली, व्यवस्थापन परिवर्तन गर्नुपर्छ भन्ने अमुर्त तर्क मात्रै भएको पूर्वउपाध्यक्ष पौडेलको भनाइ छ। विगत २० वर्षदेखि नै भन्दै आएको कुरा हो। विशेष गरेर परियोजना व्यवस्थापनमै समस्या भैरहेको छ। यसबारे सूक्ष्म रूपमा अध्ययन भएको छैन। व्यवस्थापन समस्या होकी, ठेकेदारको होकी, योजना बनाउनमै होकी, स्थानीयहरूको गडबढीमा हो वा भुक्तानीमा समस्या हो भनेर एकिन छैन। खर्च प्रणालीलाई सुधार गरौं भनिएको हो,उनले भने, तर एउटा मात्रै समस्या भए समाधान गर्न सहज हुन्थ्यो। यहाँ ७८ वटै समस्या जेलिएकाले समाधान गर्न गाह्रो भएको देखिन्छ। प्रणालीबारे बुझेर ठ्याक्कै खुम्चिएको ठाउँ पहिचान गरेर आइरन गर्न आवश्यक छ। पहिल्यैदेखि अर्थात् पञ्चायतकालदेखिकै जेलिएको समस्या समाधान गर्न सकिएको छैन। भौतिक पूर्वाधार विज्ञ कमलराज पाण्डे ठूलाठूला योजनाहरूमा बिल बनाउन नै १ महिना लाग्ने भएकाले भुक्तानीमा समस्या आउने र त्यसैकारण विकास खर्चमा पनि समस्या देखिने गरेको बताउँछन्। उनी भन्छन्, आयोजनाकोे संयुक्त मापन गरेर विल बनाउनुपर्छ। गरेको निर्माणको सुपरभिजन गर्ने इञ्जिनियर र ठेकेदारको ईञ्जिनियर बसेर संयुक्त मापन गरिन्छ। तर त्यो मापन गर्ने आइटम धेरै हुन्छन्। जसले समय धेरै खर्चिनुपर्छ। यस्ता साना कुराहरूले गर्दा ठेक्काको प्रक्रियामा भुक्तानीको समस्या आएको हो। जस्ले विकास खर्च समयमा हुन नसक्ने देखिएको हो। अर्कोतिर बजेट नै निश्चित समयमा उपलब्ध हुन नसक्ने कारणले गर्दा अन्योल हुने गरेको उनको भनाइ छ। पूर्वाधार विज्ञ पाण्डेले उदाहरण दिँदै भने, धुलिखेल सडककै पहिलो वर्ष राम्रो काम भएको थियो तर अर्को एक वर्ष ठ्याक्कै पैसा रोकिनासाथ त्यो काम स्वाट्टै घट्यो र अहिले पिक अप गर्न गाह्रो भैरहेको छ। यसर्थ ठेकेदारलाई उसले गर्ने आयोजना शिर्षकमा रकम छ भन्ने सुनिश्चित हुनुपर्छ। कतिपय आयोजनामा रकमको निश्चिन्त नहुँदा समयमा पैसा पाउँदैन। विशेष गरेर खरिद र खरिद विधिमा समष्टिगत सुधार गर्र्ने स्थिति भएको उनले ध्यानाकर्षण गरे। अब यसबारे काम गर्ने, मापन गर्ने, अनुगमन गर्ने सबै डिजिटाइजेसन भए मात्रै अहिलेको सुस्त विकास खर्चकोे समस्या समाधान हुने उनले बताए। आगामी आवमा हुनुपर्छ सतर्क सरकारले समयमा बजेट विनियोजन नगर्ने, विनायोजनामा छुट्ट्याउने, टुक्रे परियोजनामा केन्द्रित गर्दा बर्सेनि विकास खर्च चुनौतीपूर्ण बन्दै गएको विज्ञहरू बताउँछन्। त्यसैकारण हरेक वर्ष लक्ष्यभन्दा कम पुँजीगत खर्च हुँदै आएको छ। यसो नहुन अब आगामी आवमा प्राथमिकता प्राप्त तथा सम्पन्न हुन लागेका आयोजनामा मात्रै बजेट छुट्याउन राष्ट्रिय योजना आयोगले फागुन ६ गते सुझाव दिएको छ। आयोगले स्रोत सुनिश्चितता गरेर आगामी आवका लागि १९ खर्ब हाराहारीमा बजेट सिलिङ तोकेर अर्थ मन्त्रालयमा पठाइसकेको छ। बजेटको प्राथमिकतामा परिवर्तन गर्न आयोगले सुझाव दिएको छ। हिजो सबै परियोजनामा बजेट छुट्याइन्थ्यो अब सम्पन्न हुन लागेका परियोजनामा पैसा राखिने भएको छ। सम्पन्न हुन लागेका परियोजनामा बजेट विनियोजन गर्दा आर्थिक वृद्धि हुन्छ। आर्थिक वृद्धि भएपछि राजस्व पनि आउँछ। कतीपय अहिले सम्पन्न नहुने परियोजनाहरूमा पैसा नराखेपछि त्यो पैसा बच्छ। यसरी प्राथमिकीकरणअनुसार गर्न लागेको यो नयाँ विधि हो। यसले बजेट सिलिङको आकार बढाउन मद्दत गरेको हो, आयोगका उपाध्यक्ष प्राडाशिवराज अधिकारीले भने। यस्तै, आयोगले कम पैसा लाग्ने र छिटो सम्पन्न हुनेखालको आयोजना पहिलो प्राथमिकतामा छन्। पैसा धेरै चाहिने तर छिटो सकिने खालको परियोजना दोस्रोमा परेका छन्। यस्ताखाले ४५ ओटा मापदण्ड छुट्याएर बजेट विनियोजन गर्न आयोगले सुझाएको छ। यो मापदण्डले परियोजनाहरू छिटो सम्पन्न भएपछि परिणाम पनि आउछ। अर्कोतर्फ निजी लगानीमा करिब ३ सयहाराहारीमा जल विद्युत आयोजनाहरू आउनेक्रममा भएकाले यसले पनि आर्थिक वृद्धिमा सहायता गर्ने उनको भनाइ छ। यसअनुरुप हामीले १६ औं योजनामा आर्थिक वृद्धिदर ६६ प्रतिशत लक्ष्य राखेकाले उक्त बजेट सिलिङअनुसार पूरा हुने प्राडा अधिकारीको तर्क छ। बजेट तालिका अर्थ मन्त्रालयले विभिन्न मन्त्रालयलाई फागुन १५ गतेभित्र बजेट सिलिङ पठाउने जनाएको छ। अर्थमन्त्रीले विनियोजन विधेयकमा समावेश हुने बजेट तथा कार्यक्रमका सिद्धान्त र प्राथमिकताको विवरण वैशाख १५ गतेभित्र संघीय संसद्मा प्रस्तुत गर्ने छन्। यसपछि वैशाख मसान्तभित्र संघीय संसद्मा बजेटका सिद्धान्त र प्राथमिकतामाथि सैद्धान्तिक छलफल हुनेछ। अर्थका अनुसार त्यसमा कुनै विषय समावेश गर्नुपर्ने, हटाउनुपर्ने वा सोसम्बन्धी कुनै सुझाव वा निर्देशन दिन आवश्यक देखेमा अर्थ मन्त्रालयमा त्यस्तो सुझाव तथा निर्देशन पठाउन समय दिइनेछ। यसपछि अर्थ मन्त्रालयले अन्तिमरूप दिएर जेठ १५ गते बजेट सार्वजनिक गर्ने छ।"
ब्रिटिश गोर्खालाई नागरिकता र पेन्सनको माग,"लन्डन : भूतपूर्व गोर्खाहरूको नेपाली नागरिकता निरन्तरता र समान पेन्सन लगायतका मागसहित प्रधानमन्त्री केपी शर्मा ओलीलाई ज्ञापनपत्र बुझाइएको छ। गैरआवासीय नेपाली संघ (एनआरएनए) आइसीसीको भूतपूर्व गोर्खा समन्वय टास्कफोर्स संयोजक ले रिटायर्ड चन्द्रबहादुर गुरुङले बिहीबार प्रधानमन्त्री निवास बालुवाटार पुगेर प्रधानमन्त्रीलाई ज्ञापनपत्र बुझाएका हुन्। ज्ञापनपत्रमा गोर्खाहरुको नेपाली नागरिकता निरन्तरताका लागि वर्तमान नागरिकता ऐनको बुँदा संशोधन गर्न माग गरिएको छ । 'दुई सरकारबीच भएको सहमति अन्तर्गत बेलायतमा आएर सेवा गरेबापत त्यसको उच्च सम्मान गर्दै संविधानमा विशेष बुँदाको सिर्जना गरेर दिइएको सुविधा बेलायती नागरिकता लिँदा नेपाली नागरिकता खोसिनु युक्तिसंगत र सम्मानजनक काम नहुने हाम्रो ठहर छ', ज्ञापनपत्रमा उल्लेख छ । गोर्खा र तिनका सन्ततीहरुको नागरिकता खोस्ने संवैधानिक प्रावधानका कारण नेपालको ठूलो जनशक्ति विदेशमै पलायन हुन बाध्य बनेको, देशमा भएको चलअचल सम्पत्ति पनि विदेश लैजानुपर्ने अवस्था आएको, विदेशमा आर्जन गरेको ज्ञान, सीप नेपालमा उपयोग गर्न नपाएको जस्ता समस्या सिर्जना भएकोमा पनि ज्ञापनपत्रमा प्रधानमन्त्रीको ध्यानाकर्षण गराइएको छ। त्यस्तै, गोर्खाहरूको समान पेन्सनम्बन्धी नेपाल सरकार र बेलायत सरकारबीच जारी वार्तामा ढिलाइ भइरहेकोतर्फ प्रधानमन्त्रीको ध्यानाकर्षण गर्दै ज्ञापनपत्रमा परराष्ट्र मन्त्रालयबाट मन्त्रीस्तरीय वार्ता टोली गठन गरी कूटनीतिक पहल गर्न आग्रह गरिएको छ । ज्ञापनपत्र ग्रहण गर्दै प्रधानमन्त्री ओलीले भूतपूर्व गोर्खाहरुको मुद्धालाई यथासक्य चाँडो निष्कर्ष दिनुपर्नेमा आफू सकारात्मक रहेको प्रतिक्रिया दिएको संयोजक गुरुङले जानकारी दिए। ब्रिटिश गोर्खाको सवालमा विगतको त्रिपक्षीय सम्झौता पुनरावलोकन गरी बेलायत र नेपालबीच नयाँ द्वीपक्षीय सम्झौता गर्नुपर्ने धारणा प्रधानमन्त्रीले व्यक्त गरेका थिए। एनआरएनए नागरिकताले राजनीतिकबाहेकका सबै अधिकार प्रदान गरेको भन्दै त्यसको सदुपयोग गर्न प्रधानमन्त्री ओलीले आग्रह गरे। गोर्खाहरुको वंशजको नागरिकता निरन्तरताको मागबारे उनले छलफल गर्न सकिने प्रतिक्रिया दिएको संयोजक गुरुङले बताए। सो अवसरमा एनआरएनए अध्यक्ष डा बद्री केसी, एनआरएनए सिईओ राजेन्द्र रावत, टास्कफोर्स सल्लाहकार एवं तमुधि यूके निवर्तमान अध्यक्ष हरि गुरुङ, तमुधि यूके पूर्व अध्यक्ष रामचन्द्र सुर्जे गुरुङ र समाजसेवी तेजबहादुर गुरुङ लगायतको पनि उपस्थिति थियो।"
"भक्तपुरमा मोटरसाइकल दुर्घटना : एक जनाको मृत्यु, २ घाइते",भक्तपुर : सूर्यविनायक नगरपालिका९ नलिञ्चोकमा गए राति मोटरसाइकल एकापसमा ठोक्किँदा एक जनाको मृत्यु भएको छ। दुर्घटनामा रामेछाप सुनापाती गाउँपालिका४ का २१ वर्षीय तिम्बा दोर्जे तामाङको मृत्यु भएको भक्तपुर जिल्ला ट्राफिक प्रहरी परिसरले जनाएको छ। प्रहरीका अनुसार गम्भीर घाइते भएका निजको इवामुरा अस्पतालमा उपचारका क्रममा मृत्यु भएको हो । दुर्घटनामा दुई जना घाइते भएका छन् । घाइतेमध्ये सूर्यविनायक नगरपालिका९ काक्राबारीका २४ वर्षीय साजन तामाङको अवस्था गम्भीर रहेको छ।
"केआईआईटीबाट धमाधम फर्कँदै नेपाली विद्यार्थी, वीरगञ्जबाट १५६ र रानी नाकाबाट ८३ फर्के","विराटनगरवीरगन्ज : भारतको ओडिसा राज्यको भुवनेश्वरस्थित कलिंगा इन्स्टिच्युट अफ इन्डस्ट्रियल टेक्नोलोजी (केआईआईटी) विश्वविद्यालयबाट कुटपिट गरी निकालिएका मध्ये १ सय ५६ जना नेपाली विद्यार्थी वीरगन्ज नाका हुँदै घर फर्किएका छन्। यस्तै विराटनगरको रानी नाकाबाट ८३ जना फर्केका छन्। बुधबार बिहान २ बजेदेखि बिहीबार बिहान १० बजेसम्म वीरगन्ज नाका हुँदै १ सय ५६ जना नेपाली विद्यार्थी घर फर्किएको जिल्ला प्रहरी कार्यालय पर्साका प्रहरी उपरीक्षक गौतम मिश्रले जानकारी दिए। भुवनेश्वरबाट रेल र सडकमार्ग हुँदै रक्सौल आइपुगेका उनीहरू वीरगन्ज नाकाबाट नेपाल प्रवेश गरेको मिश्रले बताए। वीरगन्जको इनर्वा नाका हुँदै १ सय ५३ जना र अलौंनाका हुँदै तीन जना विद्यार्थी नेपाल आइपुगेको मिश्रले बताए। तीमध्ये छात्रा २७ जना र छात्र १ सय २९ जना छन्। वीरगन्ज नाका हुँदै नेपाल आइपुगेका विद्यार्थी पर्सा, बारा र रौतहट जिल्लाका रहेको प्रहरी उपरीक्षक मिश्रले बताए। वीरगन्ज नाका हुँदै आइपुगेका उनीहरूलाई प्रहरी, वीरगन्ज महानगरपालिका र साउथजोन माविले गाडी व्यवस्थापन गरेर घर पठाएको प्रहरी उपरीक्षक मिश्रले बताए। मिश्रले भने, टाढा घर भएकाहरूलाई प्रहरीसमेतको सहयोगमा गाडी व्यवस्थापन गरेर गन्तव्यसम्म पठाइएको छ। केहीका भने आफन्त नै आएर साथमा लिएर गएका छन्। ओडिसाको केआईआईटी विश्वविद्यालयमा अध्ययनरत नेपाली विद्यार्थी प्रकृति लम्सालको गत आइतबार शंकास्पद मृत्यु भएपछि घटनाको न्यायिक छानबिनको माग गर्दै आन्दोलनमा उत्रिएका नेपाली विद्यार्थीलाई कलेज प्रशासनले कुटपिट गर्दै होस्टेल (छात्रावास) बाट निकालेको थियो। कलेजबाट भागेर कष्टपूर्ण यात्रा गर्दै नेपाल फर्किएको विद्यार्थीले बताएका छन्। बुधबार वीरगन्जको इनर्वा नाका हुँदै आएका वीरगन्ज१५ ब्रह्मचोकका छात्र पिन्टु यादवका अनुसार केआईआईटी विश्वविद्यालयमा करिब १ हजार ५ सय नेपाली विद्यार्थी अध्ययनरत छन् । केआईआईटी कलेजमा बिटेक सिभिल दोस्रो सेमेस्टरमा अध्ययनरत यादवले आफ्नै देशकी चेलीको शंकास्पद मृत्यु को छानबिन हुनुपर्ने माग राखेर आन्दोलन गर्र्दा कलेज प्रशासनले गुन्डा लगाएर निर्घात कुटपिट गरेको बताए।  उनले भने, कुटपिट मात्र गरेन, राति होस्टेलमा कलेजले गुन्डाहरूलाई पठाएर सबै नेपाली विद्यार्थीलाई तत्काल कलेज र होस्टेल छाडन धम्की दिइयो, उनले भने, ज्यान नै असुरक्षित भएपछि रातारात कलेज छाडेर निस्कनु पर्यो। सुरक्षाको पूर्ण ग्यारेन्टी नभएसम्म आफूहरू कलेज नफर्किने उनले बताए। उनले भने, कलेजमा नेपाली विद्यार्थीमाथि जुन ज्यादती भयो त्यो सम्झिँदा त अब फर्केर जाने हिम्मत नै आएको छैन। फेरि जाँदा कलेजले पुरानै रिस पोखेर हामीमाथि जे पनि गर्न सक्छ भन्ने डर छ। यस्तै, विराटनगरको रानी नाका हुँदै केआईआईटीमा अध्ययनरत ८३ जना विद्यार्थी नेपाल फर्किसकेका छन्। मोरङका प्रमुख जिल्ला अधिकारी इन्द्रदेव यादवले रानी नाका भएर नेपाली विद्यार्थीहरू मंगलबारदेखि नै घर फर्किन थालेको जानकारी दिए। बिहीबार बिहानसम्ममा ८३ जना फर्किएको जानकारी यादवले दिए। विद्यार्थीहरूले आफूहरूलाई कुटपिट गरेर निकालिएका कारण असुरक्षित महसुस भएर घर फर्किएको बताएका छन्। भुवनेश्वरदेखि रेल र सडकमार्ग हुँदै रानी नाकाबाट स्वदेश आइपुगेका विद्यार्थीलाई आआफ्नो घरतर्फ पठाइएको प्रजिअ यादवले बताए। उनका अनुसार रानी नाकाबाट आएकामध्ये सबैभन्दा बढी मोरङका ४१ जना छन्। सुनसरीका १५, सप्तरीका १४, सिरहा र काठमाडौंंका ३३, सर्लाही र धनुषाका २२ तथा ललितपुर, उदयपुर र झापाका ११ जना फर्किएको जानकारी यादवले दिए। नेपाल फर्किएका विद्यार्थीहरूलाई आआफ्नो घरतर्फ जानका लागि सहजीकरण गर्ने काम भइरहेको मोरङ प्रहरी प्रमुख एसपी नारायणप्रसाद चिमरियाले बताए। उनका अनुसार सीमा क्षेत्रमा विद्यार्थीको सहजीकरणका लागि नेपाल र सशस्त्र प्रहरी तैनाथ छन्। खर्चको अभाव भएकाहरूलाई प्रहरीले आफैं गाडी व्यवस्थापन गरेर विराटनगर बसपार्कसम्म ल्याइदिने गरेको छ। बसपार्कबाट भने यातायात व्यवसायीसँग समन्वय गरेर घर पठाउने व्यवस्था मिलाउने गरिएको जानकारी एसपी चिमरियाले दिए। उनका अनुसार सबैभन्दा धेरै विद्यार्थी बुधबार नेपाल फर्किएका थिए। बुधबार एकैपटक ७२ जना नेपाल फर्किएका हुन्। मंगलबार ३ जना र बिहीबार बिहान ८ जना फर्किएको जानकारी चिमरियाले दिए। ओडिसाको केआईआईटी विश्वविद्यालयको कलेजमा बीटेक अध्ययन गरिरहेकी नेपाली विद्यार्थी प्रकृति लम्साल गत आइतबार मृत फेला परेकी थिइन्। लम्सालको मृत्यु शंकास्पद रहेको भन्दै न्यायिक छानबिनको माग राखेर त्यहाँँ अध्ययनरत नेपाली विद्यार्थीहरूले प्रदर्शन गरेका थिए। होस्टेलको कोठामा झुन्डिएको अवस्थामा मृत फेला परेकी उनको शव बुधबार राति रूपन्देही ल्याएर सिद्धार्थनगरस्थित स्वर्गद्वारीघाटमा अन्त्येष्टि गरिएको छ। सोही कलेजमा अध्ययनरत भारतकै विद्यार्थी अडिकश्रीवास्तवले दिने गरेको मानसिक यातनामा कलेज प्रशासन मौन रहनु प्रकृतिको मृत्युको कारण भएको विषय बाहिर आएको छ। प्रकृतिको न्यायका लागि नेपाली विद्यार्थीहरू आन्दोलनमा उत्रिएका थिए। कलेज प्रशासनले निर्घात कुटपिट गर्दै होस्टेल (छात्रावास)बाट निकालेपछि उनीहरू कलेजबाट भागेर कष्टपूर्ण यात्रा गर्दै नेपाल फर्किन बाध्य भएका हुन्। तर, नेपाली विद्यार्थीको आन्दोलनमा भारतीय विद्यार्थीले समेत साथ दिएका थिए। घटनापछि विश्वविद्यालयले विद्यार्थीमाथि गरेको गलत व्यवहारको नेपाल र भारतमा आलोचना एवं विरोध भइरहेको छ। उक्त विश्वविद्यालयमा करिब १ हजार ८ सय नेपाली विद्यार्थी अध्ययनरत रहेको विभिन्न सञ्चारमाध्यमले जनाएका छन्। नेपाल प्रवेश गर्ने विद्यार्थीहरूले सँगै पढ्ने साथीको शंकास्पद मृत्यु छानबिनको माग राखेर आन्दोलन सुरु भएपछि कलेज प्रशासनले नेपाली विद्यार्थीमाथि दमन गरेको बताएका छन्। तत्काल कलेज तथा होस्टेल छाडेर जान धम्कीसमेत दिइएको थियो। दमनका कारण असुरक्षित महसुस गरेर नेपाल फर्किनु परेको उनीहरूको भनाइ छ। न्याय माग्दा असुरक्षित भएकाले मध्यरातमा कलेज छाडेर निस्कनु परेको गुनासो विद्यार्थीहरूले गरेका छन्। कलेज प्रशासनले धेरै ज्यादती गरेको भन्दै उनीहरूले सुरक्षाको पूर्ण ग्यारेन्टी नभएसम्म आफूहरू कलेज नफर्किने बताएका छन्। ओडिसामा अध्ययनरत नेपाली विद्यार्थीहरू विराटनगरको रानीसहित मुलुकका विभिन्न नाका हुँदै नेपाल फर्किरहेका छन्। नेपाल फर्किएका विद्यार्थीलाई स्थानीय प्रशासनले सीमानाकामा सहजीकरण गरिरहेको छ।"
"सुनको मूल्य १ हजारले घट्यो, चाँदीको भाउ के छ ?",काठमाडौं : स्थानीय बजारमा सुनको मूल्य घटेको छ। आज सुनको मूल्य तोलामा १ हजार रुपैयाँले घटेको हो। नेपाल सुन चाँदी व्यवसायी महासंघका अनुसार शुक्रबार १ हजार रुपैयाँले घटेर प्रतितोला सुनको भाउ १ लाख ७० हजार कायम भएको छ। अघिल्लो दिन बिहीबार प्रतितोला सुन १ हजार ७१ हजार रुपैयाँमा खरिदबिक्री भएको थियो। यसैगरी सुनको मूल्य घटेसँगै चाँदीको मूल्य पनि ओरालो लागेको छ। महासंघका अनुसार आज प्रतितोला चाँदीको मूल्य १ हजार ९९० रुपैयाँ कायम भएको छ। बिहीबार तोलामा १ हजार ९९५ रुपैयाँ तोकेको थियो।
प्रधानमन्त्रीलाई मेयर बालेनको आग्रह : नेपाली भएर बाँच्ने आधार दिनुहोस्,"काठमाडौं : काठमाडौं महानगरपालिकाका मेयर बालेन्द्र शाहले नेपाली भएर बाँच्न आधार दिन आग्रह गरेका छन्। सामाजिक सञ्जालमा एक स्टाट्स लेख्दै मेयर बालेनले प्रधानमन्त्री केपी शर्मा ओलीसँग बाँच्ने आधार दिन आग्रह गरेका हुन्। उनले आफूलाई मेयर भनेर बिर्सिएर नेपाली भएर बाँच्ने आधार प्रधानमन्त्रीसँग खोजेका हुन्। उनले लेखेका छन् ,'प्यारो प्रधानमन्त्री ज्यु,अमेरिकाले  भनिसक्यो , इन्डियाले भिकारी भनिसक्यो , चिनले मान्छे गन्दैन ,मलाई मेयर हो भनेर बिर्सिनुस ,नेपाली भएर बाच्ने आधार त दिनुस ।' केही दिनअघि मात्रै अमेरिकी राष्ट्रपति डोनाल्ड ट्रम्पले नेपाललाई दिएको सहयोगलाई 'फ्रड'को संज्ञा दिँदै नेपालको संघीयताको सुदृढीकरणका लागि छुट्याएको २ करोड डलर र जैविक विविधता संरक्षणका लागि विनियोजन गरिएको १ करोड ९० लाख डलर रोकिएको जानकारी गराएका थिए।"
गाउँजस्ता गाउँ खै ?,"गाउँमा अब विकास मात्र होइन, त्यससँगै रोजगारी र अवसर सिर्जना गर्नुपर्छ । गोरखाको सहिद लखन गाउँपालिकाको पुरानो गाउँमा ३६ वटा घर छन् । जहाँ ३० जना मात्रै बसोबास गर्छन् । अर्थात्, घरसंख्याभन्दा जनसंख्या कम छ । यस्तै, सोही गाउँपालिकाको सानो दिप्लिङ र ठूलो दिप्लिङको अवस्था त अझ नाजुक छ । जहाँ युवायुवतीमात्र होइन, बालबालिका पनि देख्न पाइँदैन । तर, ती गाउँमा बालबालिका नभएका होइनन्, सबै जना गाउँ नजिकको सहरमा पढ्न बसेका छन् । गाउँका युवा जति विदेश छन् । महिलाहरू छोराछोरी पढाउन सहरमा डेरा लिएर बसेका छन् । गाउँमा छन् त केवल वृद्धवृद्धामात्रै । गोरखाका यी गाउँ त उदाहरण मात्रै हुन् । आज हरेक गाउँ रित्तिँदै गएका छन् । जन्ती र मलामी पाउनै गाह्रो भइरहेको छ । वृद्धवृद्धाले गाउँ धानेका छन् । कुनै बेला गाउँ यस्ता थिए बालबालिका, युवायुवती र वृद्धवृद्धाले भरिभराउ हुन्थे । अर्मपर्मले दैनिकी चल्थ्यो । सुख, दुःख साटासाट हुन्थे । कुनै भोजभतेर वा चाडवाड आयो कि, गाउँको रौनक अर्कै हुन्थ्यो । ठूलाको सम्मान, सानालाई माया, गाउँले जीवन नै बेग्लै हुन्थ्यो । तर, आज गाउँगाउँ जस्ता रहेनन् । कोही दुःखी बिरामी भए, अस्पतालसम्म लगिदिने कोही छैनन् । ज्यान गइहाले मलामी गइदिने छैनन् । दुःख परे, सुनिदिनेसहयोग गरिदिने कोही छैन । बाहिरबाट घरै घर देखिन्छन्, तर बस्ने मान्छे छैनन्, गाउँ रित्ता र सुनसान छन् । युवायुवती त परको कुरा, बालबालिका पनि गाउँमा देख्न मुस्किल हुन थाल्यो । गाउँमा विकास त पुग्यो, तर रोजगारी नभएको भन्दै युवाहरू विदेशतिर लागे । छोराछोरी सहरमै पढाउनुपर्छ भन्ने भाष्यको विकास भयो । गाउँ बस्नेलाई सहरिया मानसिकता ले गिज्याउन थाल्यो । गाउँमा भएका वृद्धवृद्धाका दुःखका कथा सुनिसाध्य छैनन । ज्येष्ठ नागरिक बिरामी परे, दुःख परे, आपत् आइलागे, सुनिदिने, बुझिदिने र समाधान गरिदिने कोही पनि गाउँमा छैनन् । त्यसैकारण, नयाँ पुस्ताले सुख र सुरक्षित भविष्यको खोजी गर्दा, पुरानो पुस्ता झनै पीडित बन्दै गएको छ । त्यसैले गाउँमा अब विकास मात्र होइन, त्यससँगै रोजगारी र अवसर सिर्जना गर्नुपर्छ । गाउँमा बस्नेलाई हेयको दृष्टिकोणले होइन, अवसर दिनुपर्छ । शिक्षा, स्वास्थ्य र रोजगारीका अवसर गाउँमै सर्वसुलभ र प्रभावकारी बनाउन सके गाउँ फेरि हराभरा बन्न सक्छन् । यो पनि पढ्नुहोस जहाँ बालबालिका देख्न शुक्रबार कुर्नुपर्छ, अनि लाग्छ, गावैं उज्यालो"
अतिरिक्त सचिव पद किन ?,"कर्मचारीकै स्वार्थमा पुनः अतिरिक्त सचिव पदको प्रस्ताव आएको हुनसक्ने विज्ञहरूको अनुमान छ। काठमाडौं : सत्तासीन कांग्रेसकै सांसदहरूले निजामती सेवामा अतिरिक्त सचिव पद राख्नुपर्ने तर्क गरेका छन्। उनीहरूले प्रस्तावित संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयक मा सचिवभन्दा एक तह तल रहने गरी अतिरिक्त सचिवको व्यवस्था गर्न प्रस्ताव गरेका छन्। प्रतिनिधिसभाको राज्य व्यवस्था तथा सुशासन समितिमा भएको छलफलमा कांग्रेसका दिलेन्द्रप्रकाश बडुले १३ औं तहमा अतिरिक्त सचिव राख्न प्रस्ताव गरेका हुन्। सचिवलाई १४औं, मुख्य सचिव, मुख्य रजिष्टार र संसद्को महासचिवलाई १५औं तहमा राख्ने प्रस्ताव कांग्रेसको छ। उक्त प्रस्तावमा कांग्रेसका १६ सांसदको समर्थन छ। संघीय निजामती सेवा विधेयकको सुरुवाती मस्यौदामा पनि अतिरिक्त सचिवको व्यवस्थाका लागि प्रस्ताव गरिएको थियो। तर, पछि यसलाई हटाइएको थियो। हालको विधेयकमा अतिरिक्त सचिवको व्यवस्था छैन। तर, लोक सेवा आयोगका अध्यक्ष माधव रेग्मीले पनि अतिरिक्त सचिव राखेर जान समितिमा सुझाव दिएका थिए। अतिरिक्त सचिवको व्यवस्था यसअघि दुईपटक प्रयोग भइसकेको छ। पञ्चायतमा र बहुदल आएपछि पनि अतिरिक्त सचिवको व्यवस्था थियो। ०४२ सालमा तत्कालीन सामान्य प्रशासन मन्त्रालयका सचिव मंगलकृष्ण श्रेष्ठले सहसचिवपछि अतिरिक्त सचिव र विशेष सचिव राख्ने व्यवस्था गरेका थिए। शाखा अधिकृतपछि सहायक सचिवको व्यवस्था पनि थियो। श्रेष्ठ नाम चलेका सचिवमा गनिन्थे। उनको प्रस्तावमा मन्त्रीले कुनै अब्जेक्सन गर्दैन थिए। उनले कर्मचारीमा लटिस्टिक सर्पोट भन्ने कार्यक्रम ल्याए। त्यसमा नै अतिरिक्त, विशेष सचिवको पनि व्यवस्था गरियो। ०४९ कात्तिक २१ मा निजामती सेवा ऐन ल्याउँदा यी पद हटाइए। ०५४ सालमा विशेष सचिव दरबन्दी बनाइयो। यसको आयु पनि लामो रहेन। पूर्वमुख्यसचिव विमल कोइराला चार वर्ष मात्रै विशेष सचिवको व्यवस्था कायम रहेको स्मरण गर्छन्। उनी सचिवको फुर्को लगाउनकै लागि यस्ता व्यवस्था विगतमा गरिएको बताउँछन्। त्यो बेला पावर सेयरिङमा सचिव, विशेष सचिव र अतिरिक्त सचिवबीच विवाद हुने गथ्र्यो। सचिव र अतिरिक्त सचिवबीच बोलचाल नभएका घटना पनि भएका थिए। एकथरी कर्मचारीकै स्वार्थमा पुनः अतिरिक्त सचिव पदको प्रस्ताव आएको हुनसक्ने विज्ञहरूको अनुमान छ। सचिव भएर अवकाश भएँ भनेर देखाउनका लागि पनि अतिरिक्त सचिवको पद थप्न कर्मचारीले सांसदहरूलाई प्रयोग गरेको हुन सक्ने उनीहरूको भनाइ छ। तर, एकथरी विज्ञ भने यो व्यवस्था आवश्यक नै रहेको बताउँछन्। अतिरिक्त सचिव तहप्रणालीमा कर्मचारी प्रशासनलाई लैजान आवश्यक रहेको उनीहरूको तर्क छ। पूर्वमुख्यसचिव कोइराला सचिव पद ओगट्न मात्रै नयाँ नयाँ व्यवस्था ल्याउन उचित नहुने बताउँछन्। उनले भने, प्रशासन सेवामा कहाँ जाम छ, उपसचिव वा शाखा अधिकृतमा ? पहिला त्यो जाम पत्ता लगाउनुपर्यो। सचिवको फुर्को लगाउन मात्रै नयाँ व्यवस्था ल्याएर हुन्छ ? । तर, विश्वका धेरै देशमा अतिरिक्त सचिवको व्यवस्था रहेको उनले जानकार दिए। तर, विगतको अभ्यासले नेपालमा अतिरिक्त सचिवको व्यवस्था फलिफाप नभएको उनको तर्क छ। लोकसेवा आयोगका पूर्वसदस्य गोविन्दप्रसाद कुसुम अतिरिक्त सचिवको व्यवस्था प्रयोगमा आएर असफल भइसकेको बताउँछन्। यो पद व्यावहारिक छैन भनेर हटाइएको उनले बताए। कर्मचारी संगठन कस्तो बनाउने भन्ने कुरा लहडको विषय नहुने उनको भनाइ छ। ०४९ सालको निजामती सेवा ऐनमा रहेको कुनकुन व्यवस्थाले के राम्रो गर्यो, के नराम्रो गर्यो भनेर विश्लेषण र मूल्यांकन गरेर मात्रै नीति बनाउनुपर्ने उनको सुझाव छ। ल्याएका प्रस्ताव कति व्यावहारिक छन्, कति विचारणीय छन्, त्यो विचार गर्नुपर्छ, उनले भने। तर, पूर्वसचिव कृष्णहरि बास्कोटा भने सरकारले गरेको तहप्रणालीमा अतिरिक्त सचिव बाध्यात्मक आवश्यकता रहेको बताउँछन्। तहप्रणालीमा जाने हो भने यो आवश्यक छ, उनले भने, १५ तहमा मुख्यसचिवको व्यवस्था गर्ने हो भने १४ तहमा सचिव अनि १३ तहमा के राख्ने त ? प्रहरीलगायत अन्य सेवासँग मिल्ने गरी तह प्रणाली बनाउन पनि अतिरिक्त सचिवको व्यवस्था आवश्यक रहेको उनको भनाइ छ। तर, श्रेणीगत व्यवस्था नै कायम राख्ने भए अतिरिक्त सचिवको आवश्यकता नपर्ने उनको भनाइ छ। निजामती सेवामा राजपत्र अनंकित कर्मचारी संरक्षण अभियानका संयोजक प्रकाश भट्टराई माथिल्लो तहको निश्चित सेवा अवधि तोकेर भए पनि तल्लो तहको वृत्ति विकासको जाम खुलाउनु पर्ने बताउँछन्। उनले सहसचिव र उपसचिवको खुलातर्फ तोकिएको सेवा अवधि र योग्यता भएका राजपत्र अनंकित कर्मचारीहरूले पनि प्रतिस्पर्धा गर्न पाउने व्यवस्था गर्नुपर्ने बताए। राजपत्र अनंकित कर्मचारी संरक्षण अभियान राजपत्रांकित तृतीय श्रेणीको पदपूर्तिमा ५० प्रतिशत खुला, ४० प्रतिशत बढुवा र १० प्रतिशत आन्तरिक प्रतिस्पर्धाको व्यवस्था गर्न अभियानको माग छ। त्यस्तै हाललाई ५ वर्ष सेवा अवधि पूरा गरेका कर्मचारीलाई १ तह र १० वर्ष सेवा अवधि पूरा गरेकालाई १ श्रेणी बढुवाको व्यवस्था गर्न पनि माग गरेको छ। तृतीय श्रेणीको प्रवेश विन्दु छैटौं तह कायम गरियोस, अभियानको मागपत्रमा छतिनै तहमा कार्यरत कर्मचारीहरूलाई निजामती कर्मचारी को परिभाषामा समेटियोस् ! तीनै तहमा पूर्वानुमान योग्य र स्वचालित सरुवा प्रणाली तथा प्रदेश र स्थानीय तहमा कार्यरत कर्मचारीहरूलाई अन्तर प्रदेश सरुवाको व्यवस्था गर्न पनि अभियानको माग छ। क्षतिपूर्ति सहितको नागरिक सेवा र कर्मचारीलाई मर्यादित जीवन यापनका लागि आवश्यक सेवा सुविधाको सुनिश्चित गरियोस्, माग पत्रमा भनिएको छ। उनीहरूले यो मागपत्र राज्य व्यवस्था समितिका सबै सदस्यलाई एसएमएस गरेर पठाएका छन्। नेपाल राष्ट्रिय निजामती कर्मचारी संगठनले कर्मचारी समायोजनबाट उत्पन्न समस्याको पहिचान गरी समाधान गर्न सरकारलाई आग्रह गरेको छ। ९ बुँदे माग राखेर संगठनले प्रधानमन्त्री तथा मन्त्रिपरिषद्को कार्यालय पुगेर ध्यानाकर्षण पत्र बुझाएको छ। तहगत प्रणालीको अवलम्बन गर्नुपर्ने, अन्तरप्रदेशअन्तरनिकाय सरुवा चक्रीय तथा पूर्वानुमानयोग्य हुनुपर्ने, एकीकृत ट्रेड युनियन अधिकारको व्यवस्था गर्नुपर्ने उसको माग छ। कर्मचारी सगठनले संघ, प्रदेश र स्थानीय सेवालाई सरकारी सेवानिजामती सेवाको रूपमा परिभाषित गरी तीनै तहमा तहगत प्रणाली कायम गरिनुपर्ने उल्लेख छ। निजामती सेवा ऐन जारी भएको तीन महिनाभित्र तीनै तहको संगठन संरचना र दरबन्दी सर्वेक्षण गरी उपयुक्त दरबन्दी कायम गर्नुपर्ने माग पनि राखिएको छ। संघमा कार्यरत कर्मचारीहरू खुला तथा अन्तरतह प्रतियोगिताबाट प्रदेश तथा स्थानीय तहमा जाने वातावरण निर्माण हुनुपर्ने पनि संगठनको माग छ। पूर्वानुमानयोग्य एवं चक्रीय सरुवा प्रणालीको अवलम्बन गरिनुपर्ने भनिएको छ। पाँच वर्ष वा सोभन्दा बढी एउटै पदमा कार्यरत कर्मचारीहरूलाई एक तह बढुवा र १० वर्ष वा सोभन्दा बढी एउटै पदमा कार्यरत कर्मचारीहरूलाई दुई तह बढुवा हुने गरी पूर्वानुमानयोग्य बढुवा प्रणालीको व्यवस्था गरिनुपर्ने माग गरिएको छ। नेपाल सरकारको मुख्य सचिवको पदावधि दुई वर्ष र सचिवको पदावधि तीन वर्ष कायम गरिनुपर्ने भनिएको छ। संघ, प्रदेश र स्थानीय तहको सरकारी सेवामा सेवा प्रवेश उमेर हद ४० वर्ष र अनिवार्य अवकासको उमेर हद ६० वर्ष कायम कायम गरिनुपर्ने माग राखिएको छ।"
सार्कोमा क्यान्सरको सकस,"शरीरको कुनै भागमा छाम्दा मासुको डल्ला वा गिर्खाजस्तो देखियो भने गाउँघरतिर धनको पोकोको संज्ञा दिइन्छ। कतिपयले यस्ता गिर्खालाई बोसोको डल्ला वा व्यायामले बढेको मांसपेशी भनी वास्ता नगरेको पनि हुन सक्छन्। यस्ता शंकास्पद डल्ला वा गिर्खा आए चुप लागेर बस्न हुँदैन। किनकि कतिपय यस्ता मासुको डल्ला धनको पोको वा सामान्य नभई सार्कोमा जस्ता क्यान्सर पनि हुन सक्छ। सार्कोमा क्यान्सर के हो ? सार्कोमा एक प्रकारको क्यान्सर हो जुन हड्डी, जोर्नी, मांसपेशी, हुन सक्छ। हड्डीमा हुने नरम कोषिकामा यो क्यान्सरको कोष तीव्र रूपमा विकास हुन्छ। सुरुमा यो क्यान्सर कग्नेटिभ तन्तुमा विकसित हुन सुरु हुन्छ। त्यसपछि विस्तारैविस्तारै अन्य क्षेत्र फैलिन थाल्छ। यो क्यान्सर दुर्लभ निकै घातक मानिन्छ। किनकि यो क्यान्सरको ७० भन्दा बढी प्रकार छ। जसमध्ये बोन सारकोमा र अस्टियोसारकोमा गरी दुईवटा प्रकार मुख्य मानिन्छ। कुन भागमा फैलिने सम्भावना उच्च हुन्छ ? यो क्यान्सर टाउकोदेखि खुट्टासम्म जुनसुकै भागमा हुन सक्छ। खुट्टा, कुरकुच्र्चा र खुट्टामा हुने सम्भावना ४० प्रतिशत रहन्छ। छातीको भित्ता, पेटमा हुने सम्भावना ३० प्रतिशत रहन्छ। पाखुरा, नाडी, हात र कुममा १५ प्रतिशत हुने सम्भावना रहन्छ। टाउकोे र घाँटीमा १५ प्रतिशत सार्कोमा हुने सम्भावना रहन्छ। कारण सार्कोमाको सही कारण अझै पत्ता लागिसकेको छैन। तर, यसको विकास गराउन सक्ने केही कारकहरू छन्। न्युरोफिब्रोमाटोसिस, गार्डनर सिन्ड्रोम, लीफ्राउमेनी सिन्ड्रोमजस्ता वंशाणुगत रोग, विगतमा विकिरण चिकित्साबाट उपचार भएमा सो क्यान्सरको जोखिम रहन सक्छ। लक्षण यो क्यान्सरमा देखिने लक्षण भिन्न भिन्न किसिमको हुन्छ। केही बिरामीमा सुरुवातमा कुनै लक्षण देखिँदैन वा हल्का लक्षण देखिन्छ। सार्कोमा क्यान्सर हुँदा छालामुनि गाँठोजस्तो देखिन्छ। सुरुवातमा यसलाई सामान्य सोचेर बेवास्ता गर्दा पछि गम्भीर हुन सक्छ। अन्य लक्षण नरम तन्तुमा गाँठो देखिनु हात र खुट्टाको औंलामा दुखाइ तौल कम हुँदै जानु कम्मरमा दुखाइ पेटमा अत्याधिक दुखाइ सामान्य चोट लाग्दा पनि हड्डी भाँचिनु हात र खुट्टा चलाउनमा समस्या हुने जस्ता लक्षण देखिन्छन्। परीक्षण पहिला गिर्खाको आकार, प्रकृति, पलाएको भाग विस्तृतमा परीक्षण गरिन्छ। त्यसको लागि एक्सरे, सिटी स्क्यान र अल्ट्रासाउन्ड हुन सक्छ। शंकास्पद देखिए एमआरआई र बायोप्सी हुन सक्छ। सार्कोमा पुष्टि भए के गर्न सकिन्छ ? परीक्षणको दौरान सार्कोमा भएको पुष्टि भएपछि अन्य भागमा फैलिएको छ कि छैन भनेर अवलोकन गरिन्छ। यो क्यान्सर हड्डीमा देखिएको छ भने पहिला केही साता केमोथेरापी गरी शल्यक्रिया गरिन्छ। शल्यक्रिया पछि पनि पुनः केमोथेरापी गर्नु पर्ने हुन सक्छ। हड्डीको उपचार आफैंमा जटिल हुन्छ। कतिपय अवस्थामा कृत्रिम जोर्नी राख्ने कामदेखि लिएर क्यान्सरले ग्रसित रगतका धमनी वा नसासमेत कृत्रिम रूपमा बनाउनुपर्ने हुन सक्छ। त्यस्तै, मासुमा भएको क्यान्सरको लागि शल्यक्रिया गरिन्छ। कतिपय अवस्थामा शल्यक्रियासँगै रेडियोथेरापी पनि दिइन्छ।  शाही मेडिकल अन्कोलोजिस्ट हुन्।"
मसाज थेरापी,"नेपालमा मसाज थेरापीको अभ्यास प्राचीन कालदेखि चलिआएको हो। हाम्रा हजुरआमा र हजुरबुवाले जन्मदेखि वृद्धावस्थासम्म मसाजको महŒव बुझेर यसलाई आफ्नो जीवनशैलीको अभिन्न हिस्सा बनाएका थिए। विशेषगरी, आमाको कोखमा जन्मिएका बच्चाहरूलाई शारीरिक र मानसिक स्वास्थ्यको लागि मसाज गरिन्थ्यो। तर, आजको युवा पुस्तामा जीवनशैलीको परिवर्तनसँगै मसाज थेरापीको उत्तिकै महत्व छ। तनावपूर्ण जीवनशैली र पेसागत समस्याहरूको समाधानको रूपमा मसाज थेरापीको आवश्यकता झन् बढ्दै छ। व्यस्त दिनचर्याले शारीरिक र मानसिक थकान बढाउँछ। जसको उपचारका लागि चाहिन्छ, मसाज थेरापी। विशेषज्ञहरूको अनुसार, हरेक साता एक वा दुई पटक मसाज थेरापी गराउनु शारीरिक र मानसिक स्वास्थ्यका लागि अनिवार्य बनिसकेको छ। यसले रक्त सञ्चारलाई सुधार्ने, मांसपेशीको तनाव घटाउने र तन्तुहरूको पुनः ऊर्जालाई सशक्त बनाउन मद्दत पुर्याउँछ। मसाज थेरापीले मानसिक तनाव घटाउँछ। शान्तिको अनुभव दिन्छ। आजको व्यस्त जीवनशैलीमा मसाज थेरापी एक आवश्यक उपचार हो। यसले शरीर र मस्तिष्कलाई ऊर्जा दिन्छ। समग्र जीवनशैलीको गुणस्तरलाई सुधार्न मद्दत पुर्याउँछ। मसाज थेरापी विशेषगरी खेलाडी, कर्पोरेट कर्मचारी र आईटी पेसेवरहरूको लागि अनिवार्य नै मानिन्छ। मसाज थेरापी प्राचीन र प्रभावकारी उपचार विधि हो। जसले शारीरिक र मानसिक स्वास्थ्यमा सुधार ल्याउँछ। व्यस्त जीवनशैलीमा मसाज थेरापी जो कोही पेसाकर्मीको लागि पनि आवश्यक छ। खेलाडीहरूका लागि खेलाडीहरू दैनिक उच्च शारीरिक गतिविधिमा संलग्न हुन्छन्। जसले गर्दा मांसपेशीहरूमा तनाव र थकान उत्पन्न गर्छ। मसाज थेरापीले मांसपेशीहरूको रिकभरी प्रक्रिया सुधार्दै, चोटपटकको पुनः उपचार गर्छ। लचिलोपन बढाउँछ। चोटको जोखिमलाई कम गर्छ। आगामी खेलका लागि मद्दत गर्छ। कर्पोरेट कर्मचारीका लागि कर्पोरेट कर्मचारीहरू लामो समयसम्म एकै स्थानमा बसेर काम गर्ने गर्छन्। घाँटी, गर्दन, कम्मर र ढाडमा तनाव उत्पन्न गर्छ। मसाज थेरापीले शारीरिक तनाव घटाउन, रक्तसञ्चार सुचारु गर्न र मानसिक तनाव न्यूनीकरण गर्छ। यो थेरापीपश्चात् ऊर्जा वृद्धि भई कार्यसम्पादनमा सुधार ल्याउँछ। आईटी पेसेवरहरूको लागि सूचना प्रविधिको क्षेत्रमा कार्यरतहरू (आईटी पेसेवरहरू) लामो समयसम्म कम्प्युटरको अगाडि बसेर काम गर्छन्। जसले आँखाको थकान, मांसपेशीको दुखाइ र मानसिक थकान उत्पन्न गर्न सक्छ। मसाज थेरापीले मांसपेशीहरूको आराम गराउँदै, आँखाको थकान घटाउँछ। र, मानसिक शान्ति ल्याउँछ। सहरी जीवनशैलीको अनिवार्य हिस्सा बनिसकेको छ, मसाज थेरापी। विशेषगरी खेलाडी, कर्पोरेट कर्मचारी र आईटी पेसेवरहरूको लागि अत्यन्त महत्त्वपूर्ण छ। नियमित मसाज थेरापीले शारीरिक र मानसिक थकान कम गर्न, ऊर्जा र ताजगी बढाउन र कार्यक्षमता सुधार गर्न मद्दत पुर्याउँछ। त्यसैले, मसाज थेरापीलाई सबै पेसाकर्मीले आफ्नो जीवनशैलीमा समावेश गर्न अत्यावश्यक छ।"
सार्वजनिक शिक्षा कस्तो हुनुपर्छ ?,"गुणस्तरीय, जीवनपयोगी र प्रविधिमैत्री बनाउनु पर्ने जरुरी छ। शिक्षा निरन्तर चलिरहने प्रक्रिया हो। शिक्षाबाट नै मानिसको सर्वाङ्गीण विकासलाई सम्भव हुन्छ। समाजमा योग्य एवं सक्षम व्यक्तिको भूमिका निर्वाह गर्न सक्ने बनाउँछ। शिक्षा मानवीय परिवर्तनको प्रमुख तत्त्व हो। व्यक्तिको बौद्धिक, शारीरिक, सामाजिक, आर्थिक, सांस्कृतिक, नैतिक, भौतिक आदि हरेक क्षेत्रको सर्वाङ्गीण विकास गराउनु शिक्षाको कार्य हुन्छ। शिक्षाको उद्देश्य व्यक्ति र समाज दुवैलाई माथि लैजाने रहेको छ। नेपालजस्तो अल्पविकसित मुलुकमा व्यक्ति र समाजको विकासका लागि आर्थिक उन्नतिलाई टेवा पुर्याउने खालको शिक्षा हुनपर्छ। व्यक्तिको चाहनालाई मात्र होइन, समाजलाई नै अगाडि बढाउने र श्रमशक्ति तथा उत्पादन प्रक्रियामा टेवा पुर्याउने खालको शिक्षा हुनुपर्छ। यसरी शिक्षा मानिसलाई पूर्ण बनाउने एउटा प्रक्रियाका रूपमा परिभाषित गर्न सकिन्छ। शिक्षा कस्तो हुनुपर्ने परिभाषा व्यक्तिको जीवनमा लागू भएका छन् कि छैनन् भन्ने कुरा महत्त्वपूर्ण रहेको छ। देश विकासको मुख्य आधार भनेको त्यस देशको शिक्षा हो। शिक्षाले नै देशको सामाजिक, आर्थिक, राजनीतिकलगायत समग्र पक्षको विकास गर्न सहयोग गर्दछ। शैक्षिक अवस्था कमजोर भएपछि देशको समग्र अवस्था कमजोर हुनु स्वाभाविक हो। विद्यालयलाई सरकारी र निजी बनाउनु, शिक्षकलाई स्थायी, राहत, निजी, अनेक प्रकारका भद्रगोल दरबन्दी, २०७५ सालभन्दा अगाडिका शिक्षक, २०७५ सालभन्दा पछाडिका शिक्षकलगायत अनेकौं दर्जा दिइरहँदा शिक्षाको उद्देश्य अन्योलमा परेको त होइन भन्ने प्रश्न पनि छ। देशमा शिक्षाको ढोका, शिक्षा प्रणाली फरकफरक हँुदा यो स्थिति सिर्जना भएका त होइनन् ? सरकारले हालै जारी गरेको अध्यादेश उपयुक्त छ त ? २०७५ चैत ४ गतेभन्दा पछाडि स्थायी नियुक्ति लिएका शिक्षकहरूलाई नेपाल सरकारले जारी गरेको अध्यादेश उपयुक्त छ ? ६ वर्ष खाइपाइ आएको तलबबाट शिक्षकहरूले निवृत्तिभरण कोषमा दाखिला गर्न कत्तिको सम्भव छ ? शिक्षा ऐन कहिले जारी हुने यी यस्ता थुप्रै प्रश्नहरू छन्। देशमा रहेका सातै प्रदेशका ७ सय ५३ वटै स्थानीय तहभित्रका सबै व्यक्तिका आँखाले हेर्ने शिक्षारूपी ऐना एउटै हुनुपर्ने हो कि होइन ? एउटै हुनुपर्छ भन्ने कुराले महत्त्व राख्दैन ? समयमै देशको शैक्षिक क्षेत्रमा रहेका अनेक समस्याहरूलाई समाधान गर्नु उपयुक्त रहेको छ। नेपालको संविधानको भाग ३, धारा ३१ ले प्रत्येक नेपाली नागरिकलाई राज्यबाट आधारभूत तहसम्मको शिक्षा अनिवार्य र निःशुल्क तथा माध्यमिक तहसम्म निःशुल्क हुने गरी नागरिकको शिक्षा पाउने हकको प्रत्याभूति र राज्यको दायित्व किटान गरेको छ। देशका तीन अंगहरूले शिक्षासम्बन्धी आआफ्नो अधिकारलाई कार्यान्वयन गर्ने प्रयास गरिरहेका छन्। किनकि हाम्रो संविधानले सबैलाई बराबर अधिकार दिएको छ। यति हुँदाहुँदै पनि शिक्षामा गुणस्तरको अवस्था कस्तो छ मनन् गनुपर्ने बेला आइसकेको छ। शिक्षालाई एउटै धारबाट अगाडि बढाउन सकिएन भने देशको शैक्षिक अवस्थामा नमीठो धक्का लाग्न सक्छ। अहिले जताततै सामुदायिक विद्यालयको शैक्षिक गुणस्तरको विषयमा बहस चल्ने गरेको छ। केही नमुना सामुदायिक विद्यालयहरू पनि छन्। तर समग्रमा सबै सामुदायिक विद्यालयको शिक्षा गुणस्तरीय बनाउन के गर्ने ? समग्र रूपमा शैक्षिक स्तर राम्रो बनाउनको लागि काठमाडौंको राजधानीका विद्यालयका भौतिक अवस्था, विद्यार्थी र कुनै पनि गाउँको दुर्गम क्षेत्रमा बसेर अध्ययन गर्ने विद्यार्थीले पाउने शैक्षिक पद्धति अनि त्यहाँको भौतिक अवस्था उस्तै हुनु पर्दैन र ? दूरदराजमा रहेका विद्यार्थी र काठमाडौंको राजधानीका विद्यार्थीले भविष्यमा प्रतिस्पर्धा गर्ने ठाउँ एकै होइन र ? त्यसैले शैक्षिक क्षेत्रमा सुधार गर्न जरुरी छ। सुधार गर्नको लागि सबैभन्दा पहिला आआफ्नो ठाउँबाट कदम चाल्नुपर्दछ। एउटा विद्यालय सफल बनाउन चौतर्फी भूमिका महत्त्वपूर्ण हुन्छ। विद्यालय व्यवस्थापन समितिको पनि महत्त्वपूर्ण भूमिका छ। विद्यालय व्यवस्थापनको जिम्मा लिएपछि पूरा गर्नुपर्दछ भन्ने हेक्का पनि हुनुपर्छ। सिकाइमा नकारात्मक प्रभाव नपर्ने तरिकाले विद्यालयमा भएका समस्याहरू समाधान गर्ने जिम्मा सो समितिको रहेको हुन्छ। तर कतिपय ठाउँमा व्यवस्थापन समितिले नै विद्यालयको शैक्षिक वातावरणमा नकारात्मक असर पर्ने खालका गतिविधि गरेका र दोष जति मास्टरलाई थोपर्ने गरेको पनि छ। सरकारी विद्यालयका विद्यार्थीका अभिभावकलाई नतिजा आउने दिन मात्र छोराछोरीको पढाइको चिन्ता हुन्छ। नतिजा आएसँगै सबैको औंला सरकारी विद्यालय र त्यहाँका शिक्षकतिर फर्किने गर्दछ मानौं कि बच्चा फेल हुनुको कारण शिक्षक मात्र हो। बाँकी दिन कसैलाई त्यतातिर ध्यान दिने फुर्सद हुँदैन। के सरकारी विद्यालयका विद्यार्थी असफल हुनुमा विद्यालय र विद्यालयका शिक्षक मात्र जिम्मेवार छन् ? हो एउटा जिम्मेवार पक्ष विद्यालय र त्यहाँ पढाउने शिक्षक हुन्। तर, स्वयं विद्यार्थी, अभिभावक, समाज र सरकार पनि यसका प्रमुख भागीदार हुन्। अहिले स्थानीय तहमा शिक्षा शाखा छन्। ती शाखाले विद्यालयको अनुगमन गरी आवश्यक सहयोग गर्ने र बर्सेनि विद्यालयबाट लिएका शैक्षिक उपलब्धिलाई मूल्यांकन गरी विद्यालयको अवस्था सार्वजनिक गर्नुपर्छ। साथै शिक्षामा भइरहेका परिवर्तनको बारेमा विद्यालयलाई जानकारी गराउँदै समयसमयमा आवश्यक तालिमको व्यवस्था गर्नुपर्दछ। समयानुकूल सुधार गर्दै प्रयोगात्मक तथा व्यावहारिक शिक्षालाई प्राथमिकता दिनु जरुरी छ। प्रत्येक विद्यालय सञ्चालनको कस्तो अवस्था छ ? पालिकाले म्यापिङ गर्नु पर्दछ। कुन विद्यालयको अवस्था कस्तो छ ? कुन विद्यालयले गुणस्तरको लागि के गर्न खोजेका छन् अनुगमन गरेर सो अनुसार स्रोतसाधनको व्यवस्था पनि हुनुपर्छ। हाल नेपालमा बालविकास कार्यक्रममा रहेका शिक्षकहरूको अवस्थालाई मनन् गरौं। बालविकास कक्षाहरूलाई प्रोत्साहन गर्नुपर्ला कि नपर्ला ? शिक्षामा सुधारमा प्रवद्र्धन गर्न तल्ला कक्षालाई प्रोत्साहन गर्न पर्दैन ? यो अर्को प्रश्नको विषय छ। तसर्थ बालविकास केन्मा कम्तीमा प्राथमिक तहको शिक्षकबराबर तलबको व्यवस्था गर्न आवश्यक छ। शिक्षा क्षेत्रमा वार्षिक बजेट कति प्रतिशत हुँदा प्रभावकारी हुन्छ ? यो सरकारले मनन् गर्नुपर्ने अवस्था छ। गुणस्तरीय शिक्षामार्फत सिर्जनशील, प्रतिस्पर्धी। उत्पादनशील र नवप्रवर्तनशील मानवस्रोतको विकास गर्ने लक्ष्यका साथ अघि योजना, कार्यक्रम अघि बढाउनुपर्छ। सरकारी विद्यालयको गुणस्तर सुधार्न सबै पक्ष उत्तिकै जिम्मेवार भएर लाग्नु जरुरी छ। अधिकांश विद्यालयमा शिक्षकको दरबन्दी पूरा छैन। गाउँको सरकारी विद्यालयमा विज्ञान, गणित, अंगे्रजीजस्ता विषय पढाउने शिक्षक पाउन मुस्किल छ। कतिपय विद्यालयले कठिन तरिकाले निजी स्रोत शिक्षक राख्नुपर्ने बाध्यात्मक अवस्था छ। प्रत्येक सरकारी विद्यालयमा अनिवार्य कम्पाउन्डले घेर्ने तथा गेटको व्यवस्था गर्नुपर्दछ। यसमा पनि प्राथमिक विद्यालयहरूलाई तीन वटै निकायले प्राथमिकतामा राखेर काम गर्नुपर्छ। घर बलियो बनाउन जग बलियो बनाउनुपर्ने होइन र ? सरकारी विद्यालयमा कम्पाउन्डको व्यवस्था नहुँदा विद्यालय हाताभित्र गाईभैंसी बस्ने, कुकुरले रमिता देखाउने, विद्यालयको प्राङ्गणमा फोहोर गरिदने जस्ता समस्याले विद्यालय अशान्त बनेको देखिन्छ। तसर्थ विद्यालयको भवनमात्र खडा गरेर हुँदैन। गुणस्तरीय, जीवनपयोगी र प्रविधिमैत्री बनाउनु पर्ने जरुरी छ। गुणस्तरीय शिक्षामार्फत सिर्जनशील, प्रतिस्पर्धी। उत्पादनशील र नवप्रवर्तनशील मानवस्रोतको विकास गर्ने लक्ष्यका साथ अघि योजना, कार्यक्रम अघि बढाउनुपर्छ।"
प्रचण्डको दावी : माओवादीकै पहलमा सत्य निरूपण तथा मेलमिलापसम्बन्धी कानुन बनेको हो,"पोखरा : पूर्वप्रधानमन्त्री तथा नेकपा (माओवादी केन्द्र) का अध्यक्ष पुष्पकमल दाहाल 'प्रचण्ड'ले शहीद परिवारसँग भेटघाट तथा अन्तरक्रिया गरेका छन्। अध्यक्ष प्रचण्डले शुक्रबार तनहुँको दुलेगौडामा शहीद परिवारसँग भेटघाट तथा अन्तरक्रिया गरेका हुन्। भेटमा अध्यक्ष प्रचण्डले माओवादी नेतृत्वको पछिल्लो सरकारले जनयुद्धका शहीद तथा बेपत्ताहरूको सम्मान,राहतलगायतका क्षेत्रमा महत्वपूर्ण काम गरेको बताए। उनले भने,'हामीले सरकारको नेतृत्व गर्दा जनयुद्ध र जनयुद्धका शहीद बेपत्ताको सम्मानमा महत्वपूर्ण काम गर्यौँ। जनयुद्धलाई राष्ट्रिय दिवसको मान्यता दिने,जनयुद्धका शहीदहरूलाई राष्ट्रिय शहीद घोषणा गर्यौँ। हाम्रै पहलमा सत्य निरूपण तथा मेलमिलापसम्बन्धी कानुन टुंगो लगाएका छौँ। आयोग बनाएर बाँकी काम पूरा गर्न संघर्ष गर्छौं।' भेटमा शहीद परिवारका प्रतिनिधिहरूले अध्यक्ष प्रचण्डले शहीद र बेपत्ताको सम्मान, परिवारको संरक्षण र राहतमा खेलेको भूमिकाका लागि धन्यवाद व्यक्त गर्दै आयोग बनाएर बाँकी काम टुंगाउन ध्यानाकर्षण गराएका थिए। एमाले कांग्रेसबीच गठबन्धन सरकार बनेपछि बेपत्ता पारिएका व्यक्तिको छानबिन,सत्य निरुपण तथा मेलमिलाप आयोग (तेस्रो संशोधन) विधेयक २०७९ दुवै सदनबाट सर्वसम्मतिले पारित भएको हो।"
दिल्लीको मुख्यमन्त्री रेखा गुप्ता,"नयाँ दिल्ली : भारतीय जनता पार्टी (भाजपा) की विधायक रेखा गुप्ताले बिहीबार दिल्लीको मुख्यमन्त्री पदको शपथ ग्रहण गरेकी छन्। शपथ ग्रहण समारोहमा प्रधानमन्त्री मोदीका अलावा भाजपाका अन्य नेताहरू पनि उपस्थित भएका थिए। समारोहमा प्रधानमन्त्री नरेन्द्र मोदी, संघीय गृहमन्त्री अमित शाह, युनियनमन्त्री जेपी नड्डा, रक्षामन्त्री राजनाथ सिंहलगायत भारतीय जनता पार्टीका शीर्ष नेता, अन्य राज्यका मुख्यमन्त्री र उपमुख्यमन्त्रीहरू उपस्थित थिए। दिल्लीको रामलीला मैदानमा आयोजित एक समारोहमा दिल्लीका उपराज्यपाल विनयकुमार सक्सेनाले गुप्तालाई पद तथा गोपनीयताको शपथ गराएका थिए। समारोहमा भाजपाका प्रवेश बर्मा, मनजिन्दर सिंह सिरसा, रवीन्द्र इन्द्रराज सिंह, आशिष सूद, कपिल मिश्रा र पंकजकुमार सिंहले मन्त्रीपदको शपथ लिएका छन्।"
"गीतसंगीत, मन र मेडिसिन","मानव मस्तिष्कलाई विभिन्न भागमा छुट्टाछुट्टै नामकरण गरिएको छ। मस्तिष्कको अगाडिको भाग फ्रोन्टल लोब र कानभन्दा माथि साइडको भाग टेम्पोरल लोब हुन्। फ्रोन्टल लोब र टेम्पोरल लोब दायाँ र बायाँ गरेर दुईदुई वटा हुन्छन्। मस्तिष्कको सबैभन्दा पछाडि र केही तलतिरको भागलाई सेरेबेलम भनिन्छ। मस्तिष्कको करिबकरिब बीचको भागलाई हाइपोथेलायस रहेको हुन्छ। जुन आकारमा सानो भए पनि धेरै नै महत्वपूर्ण अंग मानिन्छ। मस्तिष्कको कोषहरूलाई न्युरोन्स भनिन्छ। मानव मस्तिष्कमा एक सय अर्बभन्दा बढी कोषहरू हुन्छन्। यी कोषहरू ससाना नसाहरूले एकआपसमा जोडिएका हुन्छन्। न्युरो ट्रान्समिटरले मस्तिष्कको एक ठाउँबाट अर्को ठाउँमा सूचना वा सन्देश यिनै कनेक्सनबाट प्रवाह गर्छन्। गायकले गीत गाउँदा जुनजुन न्युरोन्सहरू सक्रिय हुन्छन, तिनीहरूबीचको आपसमा बलियो सम्बन्ध रहेको हुन्छ। यो सम्बन्ध जति बलियो हुन्छ, त्यति नै ती गीतहरू सजिलै गाउन सकिन्छ। जति बढी अभ्यास गयो त्यति गाउन सजिलो हुँदै जान्छ। गीत, संगीत, कला, साहित्यमा दाहिनेतर्फको मस्तिष्क बढी सक्रिय हुन्छ। त्यस्तै भाषा, विचार, बोली, गणितमा बायाँ मस्तिष्क चलायमान हुन्छ। तनाव, चिन्तालगायत कतिपय अन्य मानसिक समस्याको उपचारका लागि पश्चिमी मुलुकहरूमा विभिन्न उपचारात्मक थेरापीको उपयोग हुँदै आएको छ। काउन्सेलिङ, साइको थेरापी, म्युजिक थेरापी, डान्स थेरापी, कग्निटिभ थेरापीलगायत विभिन्न किसिमका थेरापीको अपनाउन सकिन्छ। विभिन्न किसिमका थेरापीहरूले औषधिको प्रयोग नगरिकन पनि रोग निको पार्न सक्छन्। म्युजिक थेरापी : मीठो संगीत सुनिरहेको व्यक्तिको डोपामिन भन्ने न्युरोट्रान्समिटर मस्तिष्कमा बढ्छ। डोपामिनको कार्य आनन्दको अनुभूति गराउने हो। एउटा अर्को हर्मोन अक्सिटोसिन पनि निस्कन्छ। यसलाई लभ हर्मोन पनि भनिन्छ। समूहमा बसेर गीत गाउँदा यही हर्मोन उत्पन्न हुन्छ। आधा घण्टा जति आफूलाई मनपर्ने गीतसंगीत ध्यान दिएर सुन्ने हो भने पनि मन प्रफुल्लित हुन्छ। रिल्याक्स गर्ने औषधि सेवन गरे बराबर काम गर्न सक्छ। यसमा पनि शास्त्रीय संगीत (क्लासिकल म्युजिक) ले अझ राम्रो प्रभाव पार्न सक्छ। शास्त्रीय संगीतसुन्दा रक्तचाप, मुटुको गति र शरीरको दुखाइ विस्तारै घट्छ। डिप्रेसनका बिरामीलाई म्युजिक थेरापीले फाइदा पुग्छ। संगीत सुन्ने बानीले डिप्रेसन कम हुन्छ। सकारात्मक सोंच आउँछ। मन आनन्दित हुन्छ। मस्तिष्कमा संगीतसँग सम्बन्धित भागहरूमा रक्तसञ्चारको सुधार हुन्छ। डान्स थेरापी : डान्स थेरापीले शारीरिक व्यायामको लागि भरपूर सहयोग पुर्याउँछ। वजन घटाउन र फुर्तिलो बनाउन सहयोग पुग्छ। मनमा आनन्द दिने केही रासायनिक तत्त्वहरू पनि मस्तिष्कबाट उत्पन्न हुन्छ। मन रिल्याक्स हुन्छ। रोगसँग लड्ने क्षमतामा वृद्धि हुन्छ। मांसपेशी मजबुत हुन्छ।"

शीर्षक,विवरण
"वामदेव गौतमलाई एकीकृत समाजवादीमा नजान दबाब, एमालेमा फर्कने तयारी","काठमाडौं : नेकपा एकीकृत समाजवादीसँग कुरा नमिलेपछि नेकपा एकता राष्ट्रिय अभियानका संयोजक नेता वामदेव गौतम नेकपा एमालेमा फर्कने भएका छन्। नेकपा एमाले र एकीकृत समाजवादीका नेतासँग पटकपटक छलफल गरेका एमालेका पूर्वउपाध्यक्ष गौतम झण्डे साढे तीन वर्षपछि पार्टीमा फर्किने तयारी गरेका हुन्। गत पौष १७ गते एकीकृत समाजवादीका अध्यक्ष माधवकुमार नेपालसँग भेटमा उनीहरूबीच पार्टी एकता गर्ने विषयमा समझदारी बनेको थियो। माधव नेपाल र म एकजुट हुने भइयो नि त। भेटपश्चात गौतमले भनेका थिए, दुई पक्षबीचको समझदारीले अन्तिम रूप लिएपछि छिट्टै पार्टी एकता घोषणा हुन्छ। तर, गौतमले मागेको पद एकीकृत समाजवादीमा नमिलेपछि पुन: एमालेसँग छलफलमा जुटेका थिए। उनले संगठन विभाग प्रमुखसहित महत्त्वपूर्ण पद मागेको राजनीतिक वृत्तमा चर्चा थियो। गौतमलाई एमालेकै केहि नेताले एकीकृत समाजवादीमा नजान दबाब दिएको स्रोतको भनाई छ। एमाले स्रोतका अनुसार हाल अध्यक्ष ओली र गौतमबीच पदीय हैसियतको विषयमा ठोस कुराकानी भएको छैन। ओलीले एमालेमा आएपछि गौतमलाई उचित जिम्मेवारी दिने बचन दिएका छन्। गौतमले पटकपटकको संवादपश्चात एमाले अध्यक्ष केपी शर्मा ओलीले छिट्टै आफू पार्टीमा फर्कने मिति र स्थानको जानकारी गराउने उनी निकटलाई बताएका छन्। पार्टीमा हुने र पार्टी बाहिर हुनेमा धेरै फरक पर्ने भएकाले एमालेले फर्काउन चाहने हो भने आफू तयार रहेको सार्वजनिक मञ्चबाट गौतमले पटक पटक धारणा राख्दै आएका थिए। २०७८ साउनमा नेकपा एमाले विभाजित भएपछि गौतमले ओलीसँग तीव्र असन्तुष्टि जनाउँदै २०७८ भदौ १८ गते पार्टी छाडेका थिए। नेपालले एमालेबाट छुट्टिएर नेकपा एकीकृत समाजवादी पार्टी गठन गरेका बेला गौतमले पनि एमाले परित्याग गरेका थिए। तर, उनी माधव नेपाल नेतृत्वको पार्टीमा भने सहभागी भएनन्। उनले नेकपा एकता राष्ट्रिय अभियानको संयोजक भएर राजनीति अगाडि बढाएका थिए। एकता अभियानका नेताले पार्टी छोडेको घोषणा गौतमसहित महासचिव डीबी कार्की लगायतको मूल समूह एमालेमा प्रवेश गर्ने र बाँकी केही सदस्य माओवादी केन्द्रमा जाने तयारी छ। वामदेवले एमालेसँग वार्ता अगाडि बढाइरहेको समयमा उनी नेतृत्वको पार्टीका केही नेताहरूले भने पार्टीबाट अलग्गिएको घोषणा गरेका छन्। आइतबार एकता अभियानका लुम्बिनी प्रदेश इन्चार्ज एवम् उपाध्यक्ष महेन्द्र अर्याल, कर्णाली प्रदेश इन्चार्ज डिल्लीराज भट्टराई, कोशी प्रदेश इन्चार्ज इन्द्र सुब्बा र मधेस प्रदेश इन्चार्ज हरि काफ्लेले भने पार्टी छोडेको घोषणा गरेका हुन्। उनीहरुले एकता र समायोजनको लागि विचार मिल्ने नेकपा (माओवादी केन्द्र) लगायतका विभिन्न वामपन्थी दलसँग वार्ता गर्ने गरी उपाध्यक्ष अर्यालको नेतृत्वमा चार सदस्यीय वार्ता समितिसमेत गठन गरेका छन्। गौतम सहितका नेताहरुले एकीकृत समाजवादीसँग यो बीचमा गरेका वार्ताहरूको औचित्य सकिएको जनाएका छन्।"
सुप्रिम सहकारी ठगी प्रकरण : एक अर्ब ४३ करोड ८६ लाख रुपैयाँ बढी बिगो माग,"भैरहवा : रुपन्देहीको बुटवलस्थित सुप्रिम बचत तथा ऋण सहकारी संस्थाको रकम ठगी अभियोगमा आइतबार ३९ जनालाई प्रतिवादी बनाउँदै जिल्ला अदालत रुपन्देहीमा मुद्दा दर्ता भएको छ । जिल्ला सरकारी वकिल कार्यालय रुपन्देहीले सहकारी ठगी प्रकरणमा राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्धक रवि लामिछाने, पूर्वडीआईजी छविलाल जोशीसहित ३९ जनाविरुद्ध मुद्दा दर्ता गरेको हो । गत बैशाख ३ गते अदालतमा पेश भएको मूल अभियोगपत्रबाट २८ जनाविरुद्ध सहकारी ठगी मुद्दा दर्ता भइसकेको छ । गत माघ ३ गते अदालतमा पेश भएको थप अभियोगपत्रबाट प्रतिवादी कायम भइसकेका २८ जना मध्ये दिनेश रोक्काविरुद्ध सम्पत्ति शुद्धीकरण र अन्य १६ जनाविरुद्ध आइतबार जिल्ला अदालतमा सहकारी ठगी र संगठित अपराध मुद्दा दर्ता भएको जिल्ला सरकारी वकिल कार्यालय रुपन्देहीका न्यायाधिवक्ता प्रेमराज पौडेलले जानकारी दिए । उनका अनुसार आइतबार पुरक अभियोगपत्रबाट २८ जनामध्ये आठ जना कायम भइसकेका प्रतिवादी र रवि लामिछाने, पूर्वडीआईजी छविलाल जोशीसहित १४ जना नयाँ प्रतिवादीहरुविरुद्ध पनि सहकारी ठगी र संगठित अपराध मुद्दा जिल्ला अदालत रुपन्देहीमा दर्ता भएको छ । दर्ता भएको पुरक अभियोग पत्रमा गोर्खा मिडिया नेटवर्क प्रालिमा आवद्ध रहेका लामिछाने, छविलाल जोशी, गितेन्द्रबाबु (जिबी) राई, कर्मचारी लक्ष्मीप्रसाद पौडेललाई पनि प्रतिवादी बनाइएको छ । यी चार जनाबाट कुल १० करोड ९९ लाख ३६ हजार रुपैयाँ बिगो मागदावी गरिएको छ । रुपन्देही जिल्लाका न्यायाधिवक्ता पौडेलका अनुसार मुल अभियोगपत्रबाट २८ जना उपर दर्ता भएको सहकारी ठगी मुद्दामा २८ जना प्रतिवादीहरुसँग ८६ करोड १८ लाख २३ हजार ७ सय ५४ रुपैयाँ बिगो मागदावी गरिएको छ । त्यस्तै थप अभियोगपत्रबाट १७ जना प्रतिवादीहरूसँग २ करोड सात लाख ९४ हजार ५ सय ४० रुपैयाँ र पुरक अभियोगपत्रबाट २२ जना प्रतिवादीहरुसँग ५५ करोड ५९ लाख ८३ हजार ८ सय ४१ रुपैयाँ विगो मागदावी गरिएको छ । सरकारी वकिल कार्यालयका अनुसार हालसम्म सहकारीको रकम ठगी गरेको अभियोगमा कुल ४२ जना विरुद्ध अदालतमा मुद्दा दर्ता भएको छ । यी ४२ जनाबाट सहकारी ठगी, संगठित अपराध र सम्पत्ति शुद्धिकरण मुद्दामा कुल एक अर्ब ४३ करोड ८६ लाख २ हजार एक सय ३५ रुपैयाँ बिगो मागदावी गरिएको छ । सुप्रिम बचत तथा ऋण सहकारी संस्थामा एक हजार ९ सय ३ तीन जना बचतकर्ता छन् भने एक हजार ८ सय ७२ जनाले कुल ४२ जनाविरुद्ध इलाका प्रहरी कार्यालय बुटवलमा जाहेरी दर्ता गराएका हुन् ।"
खो खो विश्वकपमा नेपालको दुवै टोली उपविजेता,"काठमाडौं : भारतको नयाँदिल्लीमा पहिलो पटक आयोजना भएको खो खो विश्वकपमा नेपाल उपविजेता बनेको छ। नयाँदिल्लीस्थित इन्दिरा गान्धी इन्डोर हलमा आइतबार भएको फाइनलमा घरेलु टोली भारतसँग पराजित हुँदै नेपालको महिला र पुरुष टोली उपविजेता बनेको हो। महिलातर्फको फाइनलमा नेपाल भारतसँग ७८४० अंकले पराजित भएको थियो। सुरुवातदेखि नै अट्याकिङ खेल खेलेको भारतले त्यसैलाई निरन्तरता दिँदै पहिलो पटक आयोजना भएको विश्वकपको उपाधि जितेको हो। शनिबार भएको सेमिफाइनलमा युगान्डालाई ८९१८ अंकले पराजित गर्दै नेपालले फाइनलमा स्थान बनाएको थियो। नेपालले समूह चरणमा भुटानलाई ८३२४, जर्मनीलाई ७३३४, श्रीलंकालाई ११०१० र बंगलादेशलाई ८३२४ ले पाखा लगाउँदै अन्तिम आठमा स्थान बनाएको थियो। यस्तै क्वार्टरफाइनलमा इरानलाई १०३८ अंकले हराउँदै सेमिफाइनलमा स्थान बनाएको थियो। यसैगरी पुरुषतर्फ पनि नेपाल उपविजेतामै सीमित भएको छ। आइतबार भएको फाइनलमा नेपाल भारतसँग ५४३६ ले पराजित भएको हो। शनिबार भएको सेमिफाइनलमा इरानलाई ७२२० अंकले पराजित गर्दै नेपालले फाइनल यात्रा तय गरेको थियो। उद्घाटन खेलमै भारतसँग पराजित भए पनि त्यसपछि उत्कृष्ट प्रदर्शन गर्दै नेपाल समूह एको उपविजेताका रुपमा क्वार्टरफाइनलमा पुगेको थियो। पहिलो खेलमा भारतसँग ४२३७ ले पराजित भएको नेपालले दोस्रो खेलमा पेरूलाई ८०३४, तेस्रो खेलमा ब्राजिललाई १३४८ र चौथो खेलमा भुटानलाई ९८८ ले पराजित गरेको थियो। क्वार्टरफाइनलमा नेपालले बंगलादेशलाई ६७१८ ले हराउँदै अन्तिम चारमा स्थान बनाएको थियो। विश्वकपमा पुरुषमा २० र महिलामा १९ राष्ट्रले प्रतिस्पर्धा गरेका थिए।"
शिक्षामा सुधार आवश्यक छ : मुख्यमन्त्री लामा,"नुवाकोट : बागमती प्रदेशका मुख्यमन्त्री बहादुरसिंह लामा तामाङले नेपालको शिक्षामा सुधार आवश्यक रहेको बताएका गरेका छन्। उनले अहिलेको शिक्षामा सर्टिफिकेट भन्दा गुणस्तरीयता चाहिएको बताए। नुवाकोटको विदुरमा आइतबार आयोजित कार्यक्रममा मुख्यमन्त्री लामाले स्वरोजगार, जीविकोपार्जन र समसामयिक रुपमा चल्ने शिक्षा आवश्यक रहेको बताए। शिक्षा क्षेत्रको सुधारका लागि सबै पक्ष एकताबद्ध हुनुपर्ने समय आएको मुख्यमन्त्री लामाले बताए। स्थानीय, प्रदेश र संघ तीनै तह मिलेर शिक्षालाई युग सुहाउँदो परिमार्जन गरिनुपर्ने समेत उनले बताए। विद्यार्थीहरूलाई सर्टिफिकेट मात्रै नभएर जीवनोपयोगी र सिपमुलक कार्यक्रममा जोड दिइनु पर्ने बताए। उनले विकासका लागि दीर्घकालीन र विशेष योजना आवश्यक रहेको बताए। अब परिवर्तित समयअनुसार शिक्षाको आवश्यकता रहेको बताए। उनले उत्पादनमुखी शिक्षामा जोड दिँदै सिपमुलक शिक्षा अवलम्बन गर्ने बागमती प्रदेशको योजना रहेको बताए। विकासलाई आफूले प्राथमिकताका आधारमा सुरु गरेको मुख्यमन्त्री तामाङले दावी गरे।"
अर्थतन्त्रका सूचकहरू नकारात्मकबाट सकारात्मक हुँदै गएका छन् : अर्थमन्त्री पौडेल,"अर्थमन्त्री पौडेलले मुलकको अर्थतन्त्र र बैंकिङ प्रणालीलाई असफल हुन नदिने दाबी गरे। काठमाडौं : चालू आर्थिक वर्षको ६ महिनामा आर्थिक सूचकहरुमा सकारात्मक संकेत देखिएका छन्। आइतबार अर्थ मन्त्रालयले पत्रकार सम्मेलन गर्दै सार्वजनिक गरेको तथ्याङ्कमा अघिल्लो वर्षको सोहि अवधिको तुलनामा राजस्व, निर्यात लगायतमा बृद्धि भएको हो। मन्त्रालयका अनुसार ६ महिनामा राजस्व संकलन १२ दशमलव ६ प्रतिशत पुगेको छ। अघिल्लो सोहि अवधिमा राजस्व संकलन ८ दशमलव २ प्रतिशत रहेको थियो। त्यस्तै निर्यात ३१८ प्रतिशतले वृद्धि भएको छ। गत अघिल्लो आर्थिक वर्षको सोही अवधिमा निर्यात ७ दशमलव २ प्रशितले घटेको थियो। मन्त्रालयका अनुसार चालु खर्चका लागि विनियोजित ७ खर्ब ३१ अर्ब ७९ करोडमध्ये पुस मसान्तसम्म २ खर्ब ६६ अर्ब ८५ करोड खर्च भएको छ। त्यस्तै चालू आर्थिक वर्षको पहिलो ६ महिनामा वित्तीय समानीकरण अनुदानतर्फ ६८ अर्ब २६ करोड, सशर्त अनुदान १ खर्ब १२ अर्ब २५ करोड, समपूरक अनुदान २ अर्ब ४३ करोड, विशेष अनुदान २ अर्ब ५१ करोड गरी कुल १ खर्ब ८५ अर्ब ४४ करोड हस्तान्तरण गरिएको मन्त्रालयले जनाएको छ। पत्रकार सम्मेलनमा उपप्रधान एवं अर्थमन्त्री विष्णुप्रसाद पौडेलले वर्तमान सरकारको पहलका कारण अर्थतन्त्रका सूचकहरू नकारात्मक सूचकहरु सकारात्मक हुँदै गएको बताए। अर्थतन्त्रका सूचकहरू समेत सकारात्मक देखिएको भन्दै उनले तथ्यांकमा चलखेल नगर्ने स्पष्ट पारे। नीति तथा कार्यक्रम, बजेट निर्माण तथा बजेट कार्यान्वयनमा फरक फरक मन्त्री भएका कारण क्यालेण्डरमा केहि समस्या देखिएको उनले बताए। अर्थमन्त्री पौडेलले मुलकको अर्थतन्त्र र बैंकिङ प्रणालीलाई असफल हुन नदिने दाबी गरे। उनले मुलुकको आर्थिक तथा व्यवसायीक वातावरण सुधार गर्नुका साथै लगानी अभिवृद्धिमा सहयोग पुर्याउनका साथै सरकारी लगानीको प्रभावकारी व्यवस्थापन गर्न आर्थिक विषयसँग सम्बन्धित अध्यादेश ल्याइएको धारणा राखे। यो पनि पढ्नुहोस अर्थ मन्त्रालयले डेटामा खेल्दैन, जे हो तथ्य त्यही सार्वजनिक गर्छ : उपप्रधानमन्त्री पौडेल"
राष्ट्रिय परिचयपत्र विवाद : सर्वोच्चद्वारा रिट खारेज,काठमाडौं : सर्वोच्च अदालतले राष्ट्रिय परिचयपत्र विवादसम्बन्धी रिट खारेज भएको फैसला सुनाएको छ। प्रधान न्यायाधीश प्रकाशमान सिंह राउतसहित न्यायाधीशद्वय अब्दुल अजित मुसलमान र नृपध्वज निरौलाको पूर्ण इजलासले रिट खारेज गर्ने निर्णय सुनाएको हो। केही विषयमा भने सर्वोच्चले निर्देशनात्मक र कानुन बमोजिम गर्नु भन्ने आदेश जारी गरेको छ। अधिवक्ता रामबहादुर राउतसहितले राष्ट्रिय परिचयपत्र सबै क्षेत्रमा लागू हुन नसक्ने भन्दै सर्वोच्चमा रिट दिएका थिए। सो रिटमाथि सुनुवाइ गर्दै प्रधान न्यायाधीशसहित सम्मिलित इजलासले यस्तो फैसला सुनाएको हो। योसँगै सार्वजनिक सेवा लिन राष्ट्रिय परिचय पत्र अनिवार्य गर्न सरकारलाई बाटो खुलेको छ। २०८१ जेठ २४ गते बसेको मन्त्रिपरिषद बैठकले चरण चरण गरेर देशैभर सामाजिक सुरक्षा भत्ता लिन राष्ट्रिय परिचयपत्र अनिवार्य गर्ने निर्णय गरेको थियो।
प्रमुख प्रशासकीय अधिकृत नभएपछि शिक्षकले तलब पाएनन्,"कपिलवस्तु : प्रमुख प्रशासकीय अधिकृत १ महिनाअघिदेखि बिदामा बसेपछि कपिलवस्तु नगरपालिका क्षेत्रका सामुदायिक विद्यालयहरूले ४ महिनासम्मको तलब तथा भत्ता पाउन सकेका छैनन्। कार्यालयमा केही महिनाअघि मात्रै सरुवा भएर आएका प्रमुख प्रशासकीय अधिकृत खुमलाल भुसाल कार्यालयमा हाजिर भए लगत्तै लामो समय बिदामा बस्दा समस्या देखिएको हो। जसका कारण शिक्षकहरूको कात्तिक, मंसिर, पुस महिनाको तलब भत्ता निकासा हुन नसकेको हो। नगरपालिकाबाट तलब भत्ता निकासा नहुँदा नगर क्षेत्रका ५२ सामुदायिक विद्यालयका २ सय ५० बढी शिक्षक आर्थिक संकटमा परेका छन्। प्रमुख प्रशासकीय अधिकृत भुसाल सरुवा भएर आए पनि नगरपालिकामा बसेर कामकाज गर्ने सोचमा छैनन्। उनी पुनः अन्यत्र कार्यालयमा सरुवा गराउन भन्दै लामो समयदेखि बिदा लिएर काठमाडौंस्थित मन्त्रालयमा धाइरहेका छन्। जिल्ला बाहिर घर भएका, शिक्षण पेशा बाहेक अन्य आयस्रोत नभएका शिक्षकहरूलाई ४ महिनासम्म पनि तलब भत्ता पाउन नसक्दा निकै समस्या उत्पन्न भएको नेपाल शिक्षक संघका जिल्ला सचिव अञ्जन सिग्देलले बताए। बाहिरबाट आएर नगर क्षेत्रमा शिक्षण पेशामा संलग्न रहेका शिक्षकहरूलाई घर भाडा, रासन, बालबच्चाको पढाइ खर्च तथा घर खर्च र आफ्ना व्यक्तिगत खर्चहरू चलाउन समेत गाह्रो भएको अवस्था हो। शिक्षण पेसालाई सम्मानित पेशा भने पनि गरिने व्यवहार भने निकै निकृष्ट हुँदै आएको छ। ४ महिना भइसक्दा पनि तलब भत्ता निकासा नगरिनु कति हदसम्मको गैरजिम्मेवारीपूर्ण काम हो? यसतर्फ हामी निकै दुखी छौं। यसतर्फ सरोकारवाला निकायको गम्भीर ध्यान जान जरुरी छ, उनले भने। यस बाहेक विद्यालयहरूमा निकासा गरिनु पर्ने खाजा कार्यक्रमको रकम पनि निकासा हुन सकेको छैन। विद्यालयले उधारोमा लिएर विद्यार्थीहरूलाई दैनिक खाजा खुवाई रहँदा खाजा वापतको सप्लायर्सहरूलाई करिब ४ लाख रुपैयाँ उधारो तिर्न बाँकी रहेको एक विद्यालयका प्रधानाध्यापकले बताए। प्रमुख प्रशासकीय अधिकृत कार्यालयमा उपस्थित नहुँदा दिवा खाजा कार्यक्रम प्रभावित भएको छ। विद्यालय सञ्चालनका लागि निकासा गरिनुपर्ने प्रति विद्यार्थी अनुदान रकम, नगरपालिकाले सहयोग गर्ने विद्यालय सञ्चालन अनुदान रकम समेत निकासा नहुँदा विद्यालयको दैनिक प्रशासनिक कामकाज सञ्चालनमा निकै समस्या भएको सामुदायिक विद्यालयका प्रधानाध्यापकहरूले बताएका छन्। प्रमुख प्रशासकीय अधिकृत नहुँदा नगरपालिकाले बजेट संशोधनका लागि पौष मसान्त भित्र सम्पन्न गरि सक्नुपर्ने हिउँदे नगर सभा समेत हुन सकेको छैन। चालु आर्थिक वर्ष र अघिल्ला आर्थिक वर्षमा सम्पन्न भई नियमानुसार भुक्तानी गर्नुपर्ने विकास निर्माणका सबै काम तथा प्रक्रिया पूरा भए पनि बिल अनुसारको रकम भुक्तानी हुन नसकेको उपप्रमुख सुनिता गुप्ताले बताइन्। नगर प्रमुख सहित वडाअध्यक्षहरूको बैठकले गत शुक्रबार प्रमुख प्रशासकीय अधिकृत भुसाल सम्पर्कविहीन रहेको र उनको ठाउँमा नयाँ प्रमुख प्रशासकीय अधिकृत पठाई दिन अनुरोध गर्दै सामूहिक निर्णय गरेर संघको सम्बन्धित निकायमा पत्राचार गरिएको नगर प्रमुख सुदीप पौडेलले बताए। आफूहरू यस सम्बन्धमा निकै संवेदनशील रहे पनि केन्द्रबाटै प्रमुख प्रशासकीय अधिकृत नआउँदा नगर क्षेत्रका विभिन्न विषयहरूमा समस्या बढी रहेको छ, नगर प्रमुख पौडेलले भने, अब एक दुई दिन भित्र केन्द्रले अन्य कोही नयाँ प्रशासकीय अधिकृत पठाउँछ कि भन्ने आशामा हामी छौं। केही दिनभित्र कार्यालय प्रमुख हाजिर हुन नआए वडा अध्यक्षहरू सहितको टोली आफूहरू काठमाडौं मन्त्रालयमै गएर नयाँ प्रमुख प्रशासकीय अधिकृत सरुवाका लागि धर्ना दिने नगर उपप्रमुख सुनिता गुप्ताले बताइन्। यस सम्बन्धमा प्रमुख प्रशासकीय अधिकृत भुसाललाई सम्पर्क गर्न खोज्दा भने सम्पर्क हुन सकेन।"
नेपाल परिवार दलका केन्द्रीय सदस्य पटेल जसपामा प्रवेश,"वीरगन्ज : नेपाल परिवार दलका केन्द्रीय सदस्य तथा पर्सा जिल्ला अध्यक्ष पल्टन प्रसाद कुर्मी जनता समाजवादी पार्टी (जसपा)मा प्रवेश गरेका छन्। आइतबार वीरगन्जमा जसपा पर्साले आयोजना गरेको पार्टी प्रवेश कार्यक्रममा परिवार दलका केन्द्रीय सदस्यसहित १ सय जना जसपामा प्रवेश गरेका हुन्। कार्यक्रममा नेपाल परिवार दलका केन्द्रीय सदस्य पटेलसँगै पर्सा जिल्ला सचिव सन्तोष पटेल, जिल्ला सहसचिव उमरेश्वर पटेल, वरिष्ठ सल्लाहकार सत्रुधन दुबे लगायतका गरी १ सय जना जसपामा प्रवेश गरेको जसपाका केन्द्रीय सदस्य जनार्दन यादवले बताए। कार्यक्रममा नवप्रवेशीहरुलाई खानेपानी मन्त्री तथा जसपाका उपमहासचिव प्रदीप यादवले अबिर टीका लगाएर पार्टीमा स्वागत गरे। यादवले पर्सासहित मधेसका आठवटै जिल्लामा जसपामा प्रवेश गर्नेहरूको लहर नै चलेको बताए। अरू पार्टीका लोकप्रिय नेताहरू जसपाको नीति र विचारसँगै नेतृत्वबाट प्रभावित भएर प्रवेश गरिरहेको भन्दै उनले यसले जसपा दिन प्रतिदिन अझ सशक्त बन्दै गइरहेको पनि बताए।"
नेपाल एसबिआई बैंकले गर्यो ३ लाख सहयोग,"काठमाडौं : नेपाल एसबिआई बैंकले पोखरा महानगरपालिका३, नदीपुरमा रहेको नेपाल भारत मैत्री पुस्तकालयलाई सहज रुपमा सञ्चालन गर्न आर्थिक सहयोग गरेको छ। सामाजिक उत्तरदायित्व कार्यक्रम अन्तर्गत नेपाल भारत मैत्री संघ कास्कीलाई ३ लाख रुपैयाँ आर्थिक सहयोग गरेको हो। उक्त सहयोग रकम बैंकका गण्डकी प्रदेश प्रमुख मिन बहादुर गरुङले संघका अध्यक्ष गोपाल धोजुलाई औपचारिक रूपमा हस्तान्तरण गरेका थिए। सो कार्यक्रममा लेफ्टिनेन्ट कर्नल, प्रशान्त सिङ बागेल, बैंक तथा संघका अन्य पदाधिकारीहरु समेतको उपस्थिति रहेको थियो। बैंकले शिक्षा क्षेत्रमा यस किसिमको कार्यक्रम समय समयमा गर्दै आइरहेको छ। हाल बैंकले १०० शाखा, २२ एक्सटेन्सन काउण्टर, ७ प्रदेश कार्यालय, १९ शाखारहित बैंकिङ सेवा, १२२ एटीएम र १ कर्पोरेट कार्यालय मार्फत सेवा प्रदान गर्दै आएको छ।"
संकट समाधान गर्न ठूला दल एक ठाउँमा भएपछि सरकार बाहिर रहेकालाई छटपटाहट भयो : उपमहासचिव ज्ञवाली,"पर्वत : नेकपा उपमहासचिव प्रदीपकुमार ज्ञवालीले सरकार बाहिर रहेका दललाई छटपटाहट भएको बताएका छन्। नेकपा (एमाले) पर्वतले आजदेखि सञ्चालन गरेको तीन दिने प्रशिक्षक प्रशिक्षण कार्यक्रममा उनले कांग्रेस र एमाले प्रमुख प्रतिस्पर्धी दल मात्र नभएर एकअर्काका सहयात्री भएकाले मुलुक सञ्चालनका लागि दुवै दल गम्भीर रहेको धारणा राखे। उनले वर्तमान सरकार २०८४ सालसम्मै टिक्ने दाबी गरे। सरकार ढुक्कसँग तीन वर्षसम्म चल्ने भयो भनेपछि सरकार बाहिर रहेका दललाई छटपटाहट भएको हो, उनले भने। मुलुकमा देखिएको संकट समाधान गर्नकै लागि दुई ठूला दल एक ठाउँमा आएको उल्लेख गरे। सरकारलाई घेराबन्दीमा पार्नका लागि विभिन्न चलखेल सुरु भए पनि कुनै पनि हालतमा सरकार नडगमडाउने उनको भनाई छ। उपमहासचिव ज्ञवालीलेसरकारले ल्याएको अध्यादेश संविधान अनुसार नै आएको बताए। मुलुकमा तत्काल देखिएका समस्या समाधान गर्न अध्यादेश ल्याएको र यसको सरकारको आयुसँग सम्बन्ध नरहेको उनको भनाइ थियो।"
नेपाल लाइफ एमडीआरटी एचिभर्स अवार्ड २०२५ सम्पन्न,"काठमाडौं : नेपाल लाइफ इन्स्योरेन्स कम्पनी लिमिटेडको नेपाल लाइफ एमडीआरटी एचिभर्स अवार्ड २०२५ कार्यक्रम सम्पन्न भएको छ। सन् २०२५ को लागि एमडीआरटी लक्ष्य प्राप्त गरेका ९५ जना अभिकर्ताहरुलाई सम्मान तथा अवार्ड वितरण गर्ने उद्देश्यले शनिबार कार्यक्रम आयोजना गरिएको हो। कार्यक्रमबाट सम्मानित भएका अभिकर्ताहरुले आउँदो दिन अझै लगाव र मिहिनेतका साथ व्यवसाय गर्ने प्रतिवद्धता जनाएका छन्। प्रमुख कार्यकारी अधिकृत प्रवीण रमण पराजुलीले अभिकर्ताहरूको भावनालाई बुझेर आउँदो दिनमा विभिन्न सम्मान तथा अभिकर्ता पुनर्ताजगी र एमडीआरटी छनौट भएका अभिकर्ताहरुलाई थप प्रोत्साहन गरी अगाडि बढ्ने बताए। कार्यक्रममा कम्पनीका प्रमुख कार्यकारी अधिकृत प्रवीण रमण पराजुली, सञ्चालक समिति सदस्य कमलेश कुमार अग्रवाल र शक्ति गोल्यान, नायब प्रमुका कार्यकारी अधिकृत अमित कुमार केयाल, नेशनल सेल्स हेड उमापति पोखरेल, बिजनेस अप्रेसन ओम प्रकाश पुडासैनी लगायत देशभरीबाट उत्कृष्ट व्यवसाय गरी सन् २०२५ को एमडीआरटी लक्ष्य प्राप्त गर्न सफल अभिकर्ताहरूको सहभागिता रहेको थियो।"
"एमालेसँग एकता हुँदैन, व्यवहार मिल्नेसँग गर्छौं : नेपाल","मलंगवा : नेकपा एकीकृत समाजवादीका अध्यक्ष माधव कुमार नेपालले सरकारको कार्यशैलीले देश पीडामा परेको आरोप लगाएका छन्। मलंगवामा आयोजित पत्रकार भेटघाट कार्यक्रममा नेपालले मुलुकको राजनीतिक सही दिशामा नरहेको बताएका हुन्। देशलाई असफल बनाउने दिशामा अहिलेको सरकार अग्रसर छ। जनताको आशा भरोसा अनुसार सरकारले काम गर्न सकेको छैन। उनले भने,गैर लोकतान्त्रिक आचरण बोकेका पार्टीको हातमा देश गएको छ। वर्तमान सरकार तानाशाहशैलीमा काम गरि राखेको छ। अहिलेको सरकारले कानुनलाई मिचेर काम गर्दै रहेको उनको भनाई छ। अहिलेको सरकारको काम लोकतान्त्रिक छैन। कानुनलाई मिचेर काम गर्दैछ। अरु पार्टीलाई फोड्ने, जनतालाई झुक्याउनेबाहेक केही काम गर्न सकेको छैन। विचाराधिन रहेका विधेयक पुरा नगरी अध्यादेश ल्याउनु गलत रहेको नेपालले बताए। समृद्ध नेपाल बनाउनुको साटो देशमा आर्थिक संकटमा धकेल्ने काम गरेको छ। एक दलीय शासन लाद्नका लागि वर्तमान सरकार लागि परेको छ। जुन स्वीकार्य हुँदैन। गलत गर्नेलाई दण्डित गर्नुको साटो प्रोत्साहन गर्ने काम गर्दै छ। उनले भने, ठूला परियोजनाहरूलाई छोडेर कनिका छरे जस्तै अनावश्यक काममा बजेट छरेर देशलाई डुबाउने काममा सरकार लागेको छ। सरकारमा जान हामीलाई हतार छैन। जनताको मन जितेर सरकारमा जान्छौं। नेता नेपालले एमालेसँगको एकता कुनै पनि हालतमा हुन नसक्ने तर व्यवहार मिल्नेसँग एकता हुन सक्ने बताए। माधवकुमार नेपालको नाम सुन्ने बित्तिकै एमालेको सातो जान्छ उनले भने। यो पनि पढ्नुहोस वामदेव गौतमलाई एकीकृत समाजवादीमा नजान दबाब, एमालेमा फर्कने तयारी"
सामुदायिक विद्यालयका शिक्षकले प्रमुख जिल्ला अधिकारीलाई चाबी बुझाए,"वीरगन्ज : पर्साको बहुदरमाई नगरपालिकाका सामुदायिक विद्यालयका शिक्षकशिक्षिकाहरूले विद्यालयमा ताल्चा लगाएर त्यसको चाबी प्रमुख जिल्ला अधिकारी गणेश अर्याललाई बुझाई दिएका छन्। ६ महिनादेखि तलबभत्ता नपाएको भन्दै नगरपालिकामा रहेका २० वटा सामुदायिक विद्यालयका शिक्षकशिक्षिकाले जिल्ला प्रशासन कार्यालयमा पुगेर आइतबार चाबी बुझाएका हुन्। बहुदरमाई नगरपालिकामा मेयर सिंगासन सा तेली र प्रमुख प्रशासकीय अधिकृत महमद शेरे मुस्तफाबीचको विवादका कारण नगरपालिकाका कर्मचारी, स्वास्थ्यकर्मी र शिक्षकशिक्षिकाहरूले गत साउनदेखि नै तलबभत्ता पाएका छैनन्। मेयर तेलीले प्रमुख प्रशासकीय अधिकृत मुस्तफालाई आर्थिक कारोबारको अख्तियारी नदिएका कारण नगरपालिकाका कर्मचारी, स्वास्थ्यकर्मी र शिक्षकशिक्षिकाहरूले ६ महिनादेखि तलबभत्ता नपाएका हुन्। नेपाल शिक्षक महासंघ पर्साको अगुवाइमा जुलुशसहित पुगेका शिक्षकशिक्षिकाहरुले गत साउनदेखि पुससम्म ६ महिनाको र दशैं खर्च बापतको १ महिना गरेर ७ महिनाको तलबभत्ता नपाउँदा आफूहरूको घर खर्च टार्न समस्या परेको भन्दै बाध्य भएर विद्यालयमा ताल्चा मारेर त्यसको चाबी प्रमुख जिल्ला अधिकारीलाई जिम्मा लगाइ दिएको बताए। प्रजिअ अर्याललाई विद्यालयको चाबी बुझाउन पुगेका बहुदरमाई नगरपालिका२ नगरदाहास्थित महावीर साह माविका शिक्षक पन्नालाल साहले भने,साउनदेखि नै तलबभत्ता पाएका छैनौं। भोको पेट कति महिनासम्म पढाउने ? अहिले त घरमा बालबच्चालाई मुखमा माड लगाउन पनि गाह्रो भइसक्यो। अत्ति नै भएपछि बाध्य भएर आज स्कूलहरूमा ताल्चा मारेर चाबी सिडिओलाई बुझाई दियौं। यस्तै बहुरमाई नगरपालिका८ रामनगरीको मुखदेव सुशीला प्राविधिक माविका शिक्षक लक्ष्मीकान्त साहले पनि ६ महिनादेखि तलबभत्ता नपाउँदा घरपरिवारमा कोहि बिरामी पर्दा उपचार गराउन पनि नपाएको दुखेसो पोखे। उनले भने,गाँउघरमा सरपाटी माँगेर अहिलेसम्म परिवार चलाइयो। अब त कसैसँग सापटी माग्न पनि लाज लाग्न थालेको छ। पैसा नहुदाँ परिवारका सदस्य बिरामी पर्दापनि उपचार गर्न सकिएको छैन। ६ महिनासम्म तलबभत्ता नआउँदा अहिलेसम्म जसोतसो गरेर थेगिएको तर अब थेग्नै नसक्ने अवस्था भएपछि बाध्य भएर विद्यालयमा ताल्चा मारेर चाबी प्रमुख जिल्ला अधिकारी अर्याललाई बुझाइएको उनले बताए। उनले भने,मेयर र हाकिमलाई हामीले पटक पटक गुहार्यौ। तर उनीहरू आफ्नो जुँगाको लडाइमा छन्। त्यसैकारण जिल्लाको अभिभावक सिडिओ साबलाई स्कुलको चाबी बुझाइ दिएका हौं। नगरपालिकाले ६ महिनादेखि विद्यालयहरुमा रकम निकासा नगरेकाले विद्यालयमा विद्यार्थीहरुलाई पढाउन चाहिने चकडस्टर पनि नभएको बहुदरमाई नगरपालिका२ पिपराको नेराप्राविका शिक्षक मनोज पटेलले बताए। उनले भने,स्कुलमा अहिले चक डस्टर पनि छैन। मेयर र हाकिमको आपसी लडाईले दुई सयभभन्दा बढी शिक्षक र विद्यालय कर्मचारी भोकभोकै पर्न थालेका छन्। ७ महिना भयो तलब नआएको। बाहिर पढ्न पठाएका छोराछोरीको शुल्क तिर्न नसक्दा उनीहरु घर फर्किने तरखरमा छन्। बैंकमा ब्याज र किस्तापनि तिर्न सकेको छैन। नेपाल शिक्षक महासंघ पर्साका अध्यक्ष तीर्थराज यादवका अनुसार नगरपालिकाका शिक्षकशिक्षिकाहरुको समस्याका बारेमा महासंघकै अगुवाइ त्यहाँका मेयर र प्रमुख प्रशासकीय अधिकारीलाई भेटेर पटक पटक ध्यानाकर्षण गराइएको बताए। यस्तै महासंघकै अगुवाइमा गत पुसमा पनि प्रमुख जिल्ला अधिकारी अर्याललाई पनि ध्यानाकर्षण गराइएको तर कुनै सुनुवाइ नभएको उनले गुनासो गरे। शिक्षकशिक्षिकाहरुले बुझाएको विद्यालयका चाबी जिम्मा लिँदै प्रमुख जिल्ला अधिकारी अर्यालले नगरपालिकाका शिक्षक र कर्मचारीहरूको समस्याबारे आफूले यसअघि मेयर र प्रमुख प्रशासकीय अधिकृतका साथै त्यहाँका जनप्रतिनिधिसँग पटक पटक छलफल गरेको बताए। चाबी प्रमुख जिल्ला अधिकारीलाई बुझाइ दिएपछि १० हजार भन्दा बढी विद्यार्थीको पठनपाठन ठप्प भएको वडा नम्बर २ का युवा नेता राकेश यादवले बताए। यसअघि तलब नपाएको भन्दै शिक्षकहरूले चरणबद्ध आन्दोलन गरेका कारण पठन पाठन प्रभावित भएपछि त्यसको आक्रोशमा गत पुस ५ गते बिहानै विद्यार्थीहरूको एक समूहसँगै बाहिरका पनि व्यक्तिहरूले नगरपालिकाको कार्यालयमा तोडफोड र आगजनीसमेत गरेका थिए। जसका कारण नगरपालिकाको कार्यालयमा १ करोड भन्दा बढीको भौतिक क्षति भएको थियो। नगरपालिकाका मेयर तेलीले भने समस्या समाधानका लागि आफू निरन्तर लागि रहेको बताए। उनले भने,अब छिट्टै शिक्षक र कर्मचारीहरूलाई परेको समस्या समाधान हुन्छ। यता प्रमुख प्रशासकीय अधिकृत मुस्तफाले भने पुस ५ गते नगरपालिका कार्यालयमा तोडफोड र आगजनीको घटना भएपछि प्रमुख जिल्ला अधिकारीको आग्रहमा त्यस दिनदेखि नै आफू कार्यालयमा नगएको बताए। मेयर तेलीले आफूलाई कार्यालयमा हाजिर नै हुन नदिने उर्दी जारी गरेको भन्दै उनले भने,यदि मलाई कार्यालयमै हाजिर हुन नदिने हो भने मेयर साबले आफ्नो हाकिम खोजेर ल्याए हुन्छ। मलाई कुनै आपत्ति छैन।"
नयाँ थप्नु भन्दा पुराना आयोजना पूरा गर्नु अहिलेको आवश्यकता हो : मन्त्री दाहाल,"नेपालगन्ज : भौतिक पूर्वाधार तथा यातायात मन्त्री देवेन्द्र दाहालले नयाँ योजनाहरू थप्नु भन्दा सुरु भएका योजनाहरू पूरा गर्नु अहिलेको आवश्यकता रहेको बताएका छन्। उनले श्रोत साधन र आवश्यकता अनुसार सरकारले नयाँ योजनाहरू थप्दै जान सक्ने भए पनि थालिएका योजनाहरू अलपत्र पारिने क्रम अन्त्य हुनुपर्ने बताएका हुन्। नेपालगन्जमा आयोजीत संघीय सडक सुपरीवेक्षण तथा अनुगमन कार्यालय सुर्खेत अन्तर्गतका कार्यालय प्रमुखहरू सहभागी कार्यशालाको आइतबार उद्घाटनका क्रममा उनले क्रोनिक आयोजना तथा योजनाहरूलाई प्राथमिकता दिएर पूरा गर्न समेत उनले निर्देशन दिए। सरकारले आफूसँग भएको श्रोत साधन तथा आवश्यकता अनुसार नयाँ योजना तथा आयोजनाहरू नियमित रुपमा थप्ने र ल्याउने नियमित प्रक्रिया हो मन्त्री दाहालले भने, तर अब नयाँ योजना र आयोजनाहरू थप्न तर्फ भन्दा थालिएका कामहरू पूरा गर्न तर्फ जोड दिनुहोला, अवरुद्ध र क्रोनिक आयोजनाका कारण नागरिकमा निराशा बढ्ने स्थिति आउनु हुँदैन। डिभिजन तथा आयोजना कार्यालयहरूले गर्नुपर्ने काम र अघि बढाउनु पर्ने प्रक्रियालाई गति दिन निर्देशन दिँदै उनले नीतिगत तथा कानुनी समस्याका कारण कार्यसम्पादनमा समस्या भए मन्त्रालयले सहजीकरण गर्ने तर काम अवरुद्ध हुन नदिइने समेत बताए।"
विवाह भोज खाएर दर्जनौँ बिरामी,"डोटी : डोटीको आदर्श गाउँपालिका१ बाँझमा विवाह भोज खाएर दर्जनौँ मानिस बिरामी भएका छन्। नर बहादुर विककी छोरीको विवाहमा गत माघ ५ गते आयोजित भोजमा सुजीको हलुवा लगायतका परिकार खाएका व्यक्तिहरूमा ज्वरो आउने, बान्ता हुने र पखालाको समस्या देखिएको जिल्ला प्रहरी कार्यालय डोटीका प्रमुख एसपी विनोद शर्माले बताए। उनका अनुसार सुरुमा ३ जनामा स्वास्थ्य समस्या देखिए पनि माघ ६ गतेसम्म दुलही पक्षका करिब ५६५७ जनाको स्वास्थ्यमा एउटै समस्या देखा परेको छ। बिरामी परेका व्यक्तिहरूको स्थानीय स्वास्थ्य चौकी बाँझमा उपचार भइरहेको छ भने रगतको नमुना डोटी जिल्ला अस्पतालमा परीक्षणका लागि पठाइएको छ। हालसम्म बिरामी सबैको अवस्था सामान्य रहेको जनाइएको छ। घटनाको थप अनुसन्धान गर्न प्रहरी निरीक्षक राजेन्द्र बहादुर चन्दको कमाण्डमा सात जनाको टोली खटिएको जिल्ला प्रहरी कार्यालय डोटीले जानकारी दिएको छ। उक्त घटनाको कारण विवाह भोजमा खाइएका परिकारमा खाद्य विषाक्तताको सम्भावना रहेको अनुमान गरिएको छ। स्वास्थ्य कार्यालय डोटीले समेत घटनाको विस्तृत अध्ययन गरिरहेको कार्यालय प्रमुख रमेश मलासीले बताए। उनले आज दिउँसोसम्म ३० जना स्वास्थ्य चौकी उपचारका लागि आइसकेको र बाँकी मानिसहरूको खोजीका लागि टोली खटाइएको बताए। ल्याब परीक्षणपछि मात्र घटनाबारे विस्तृत बताउन सकिने मलासीको भनाइ थियो।"
स्कुल बसले ठक्कर दिँदा मोटरसाइकलमा सवार एकै परिवारका तीनजना गम्भीर,सिरहा : पूर्वपश्चिम हाईवेअन्तर्गत लहान नगरपालिका१३ मा सडक दुर्घटनामा परि उदयपुरका एकै परिवारका तीनजना घाइते भएका छन् ।घाइतेहरूको लहानमा उपचार सम्भव नभएपछि थप उपचारका लागि हेलिकोप्टरबाट काठमाडौं लगिएको छ । घाइते हुनेहरूमा उदयपुर त्रियुगा नगरपालिका६ देउरीका ४० वर्षीय किरण थापा उनकी श्रीमति २५ वर्षीया सुधा घिमिरे थापा र ११ वर्षीया छोरी शैलजा कुमारी थापा छन् । प्रहरीका अनुसार तीनैजना बा १८ प ८३२५ नम्बरको मोटरसाइकलमा पश्चिमबाट पूर्वतर्फ आइरहेका थिए । विपरीत दिशबाट प्र२०१००१प ७९ नम्बरको संकल्प विद्या आश्रमका स्कुल बसले ठक्कर दिँदा दुर्घटना भएको हो । बाक्लो हुस्सुका कारण दुर्घटना भएको हुन सक्ने बुझिएको छ । बसका सवारी चालक दिपेश कुमार चौधरीलाई प्रहरीले नियन्त्रणमा राखेका छन् । घाइते थापा सिरहाको मिर्चैया नगरपालिकाका स्वस्तिक पाठशाला स्कुलमा लेखापालको रुपमा काम गर्दै आइरहेका छन् । घर फर्किने क्रममा दुर्घटना भएको प्रहरीले जनाएको छ ।
सुप्रिम सहकारी ठगी प्रकरण : रवि लामिछानेविरुद्ध रुपन्देही अदालतमा मुद्दा दर्ता हुँदै,"भैरहवा : राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्धक रवि लामिछानेविरुद्ध जिल्ला अदालत रुपन्देहीमा मुद्दा दर्ताको प्रक्रियामा पुगेको छ । हामीले सुप्रिम बचत तथा ऋण सहकारी संस्थाको रकम अपचल सम्बन्धी कसुरमा मुद्दा दर्ताका लागि अदालतमा मिसिल पठाएका छौँ,जिल्ला सरकारी वकिल कार्यालय रुपन्देहीका न्यायाधिवक्ता प्रेमराज पौडेलले अन्नपूर्ण पोष्ट् अनलाइनसँग भने,अहिले अदालतमा मिसिल रुजु गर्ने काम भइरहेको छ । दर्ता नै भइसकेको छैन् । बुटवलस्थित सुप्रिम बचत तथा ऋण सहकारी संस्थाको रकम अपचलन गरेको आरोपमा लामिछाने,पूर्वडीआईजी छविलाल जोशीसहित १४ जनाविरुद्ध ठगी,केहीविरुद्ध संगठित ठगी र सम्पत्ति शुद्धिकरणमा मुद्दा दर्ता हुने प्रक्रियामा रहेको बुझिएको छ । यसअघि सोही प्रकरणमा २८ जनाविरुद्ध सहकारी ठगीमा मुद्दा दायर भइसकेको छ । यसअघि सहकारी ठगी प्रकरणमा लामिछाने कास्की जिल्ला अदालतबाट ६५ लाख र काठमाडौं जिल्ला अदालतबाट ६० लाख धरौटीमा रिहा भएका छन्।"
"दोहोरो अंकले बढ्यो नेप्से परिसूचक, ६ अर्ब बढिको सेयर कारोबार","काठमाडौं : नेप्से परिसूचक दोहोरो अंकले बढेर बन्द भएको छ। साताको पहिलो सेयर कारोबार दिन आइतबार नेप्से परिसूचक १२५८ अंकले बढेर २६०१२१ विन्दुमा अडिएको छ। सेन्सेटिभ इण्डेक्स ०५५ अंकले बढेर ४३९०४ विन्दुमा पुगेको छ। यसदिन ३२५ स्क्रिप्सको १ करोड २९ लाख ८२ हजार ६१९ कित्ता सेयर ६ अर्ब २५ करोड ७२ लाख ३५ हजार ६२४ रुपैयाँमा खरिदबिक्री भए। यसदिन एउटा मात्रै कम्पनीको सेयर सकारात्मक सर्किट लेभलमा कारोबार भयो। बोटलर्स नेपालको सेयर १० प्रतिशतले बढ्यो। विन नेपाल लघुवित्त वित्तीय संस्थाको सेयर ९०९ प्रतिशतले बढ्दा स्यामलिङ पावरको ७४६,नेपाल रिपब्लिक मिडिया,एनएमबी डिवेन्चरको सेयर ७३५ प्रतिशतले बढ्यो। आज सुपर म्यादी हाइड्रोपावरका लगानीकर्ताले गुमाए। सो कम्पनीको सेयर १० प्रतिशतले घट्यो। कारोबार रकमका आधारमा एनआरएन इन्फ्रास्टक्चर एण्ड डेभलपमेन्ट शीर्ष स्थानमा रह्यो। सो कम्पनीको २६ करोड ८५ लाख मूल्य बराबरको सेयर कारोबार भयो। सुपर मादी हाइड्रोपावरले २३ करोड मूल्य बराबरको सेयर कारोबार गर्दा सानिमा मिडल तमोर हाइड्रोपावरको १५ करोड, सिन्धु विकास बैंकको १४ करोड र पोखरा फाइनान्सको १३ करोड मूल्य बराबरको सेयर कारोबार भयो। कारोबारमा आएकामध्ये १७१ स्टक्सको मूल्य बढ्दा ६८वटाको घट्यो। बाँकी ४ स्टक्सको मूल्य स्थिर रह्यो। तीन समूहको उपसूचक घट्दा १० समूहको उपसूचक सकारात्मक देखिएका छन्। यसदिन फाइनान्स र मनु एण्ड प्रो समूहको उपसूचक २ प्रतिशत बढिले बढ्यो।"
वरिष्ठ अधिवक्ता त्रिपाठीमाथि भएको आक्रमणको विरोधमा कानून व्यवसायीको प्रदर्शन,काठमाडौं : वरिष्ठ अधिवक्ता दिनेश त्रिपाठीमाथि भएको आक्रमणको विरोधमा कानून व्यवसायीहरूले विरोध प्रदर्शन गरेका छन् । आइतबार बार परिसर रामशाहपथमा सर्वोच्च अदालत बार एशोसिएशनको आव्हानमा कानून व्यवसायीहरुले हातमा कालोपट्टी बाँधेर विरोध आक्रमणको विरोध जनाएका हुन् । उनीहरुले वरिष्ठ अधिवक्तामाथि आक्रमण गर्नेमाथि कडा कारवाही हुनुपर्ने जनाएका छन् । त्यस्तै कानून व्यवसायीको सुरक्षाको ग्यारेन्टी हुनुपर्ने उनीहरुले बताएका छन् । विरोध प्रदर्शनका क्रममा नेपाल बार एसोसिएसनका अध्यक्ष गोपालकृष्ण घिमिरेले सवै एकताबद्ध भएर कानून व्यवसायीमाथि भएको आक्रमणको विरोध गर्नुपर्ने बताए । कानुन व्यवसायी असुरक्षित भए अदालत नै असुरक्षित हुने भएकाले सरकारले ध्यान दिनुपर्ने उनले बताए । उनले कानून व्यवसायीमाथिको आक्रमण लोकतन्त्रमाथि लाग्न खोजेको ग्रहण भएको जिकिर गरे । त्यस्तै वरिष्ठ अधिवक्ता शम्भु थापाले कानून व्यवसायीमाथि भइरहेको आक्रमण रोक्न एकता आवश्यक रहेको बताए । उनले त्रिपाठीमाथि भएको आक्रमणको विस्तृत रुपमा अनुसन्धान गरेर सबैलाई कानुनको कठघरमा उभ्याउनुपर्नेमा जोड दिए। त्यस्तै वरिष्ठ अधिवक्ता दिनेश त्रिपाठीले न्यायिक प्रक्रियाको अभिन्न अंगको रुपमा रहेको कानून व्यवसायीमाथिको आक्रमण उचित नभएको बताए । उनले उक्त घटनाको जिम्मेवारी रास्वपाले लिनुपर्ने र दोषीमाथि कारवाही हुनुपर्ने माग गरे । आफूले बहस गर्दै फर्कँदा आफूमाथि भौतिक आक्रमण भएको उनले बताए । गत बुधबार काठमाडौँ जिल्ला अदालतमा सङ्गठित अपराध र ठगी मुद्दामा थुनछेक बहस गरी अदालतबाट बाहिर निस्किने क्रममा वरिष्ठ अधिवक्ता त्रिपाठीमाथि आक्रमण भएको थियो ।
राष्ट्रिय परिचयपत्र विवाद : सर्वोच्चद्वारा रिट खारेज,काठमाडौं : सर्वोच्च अदालतले राष्ट्रिय परिचयपत्र विवादसम्बन्धी रिट खारेज भएको फैसला सुनाएको छ। प्रधान न्यायाधीश प्रकाशमान सिंह राउतसहित न्यायाधीशद्वय अब्दुल अजित मुसलमान र नृपध्वज निरौलाको पूर्ण इजलासले रिट खारेज गर्ने निर्णय सुनाएको हो। केही विषयमा भने सर्वोच्चले निर्देशनात्मक र कानुन बमोजिम गर्नु भन्ने आदेश जारी गरेको छ। अधिवक्ता रामबहादुर राउतसहितले राष्ट्रिय परिचयपत्र सबै क्षेत्रमा लागू हुन नसक्ने भन्दै सर्वोच्चमा रिट दिएका थिए। सो रिटमाथि सुनुवाइ गर्दै प्रधान न्यायाधीशसहित सम्मिलित इजलासले यस्तो फैसला सुनाएको हो। योसँगै सार्वजनिक सेवा लिन राष्ट्रिय परिचय पत्र अनिवार्य गर्न सरकारलाई बाटो खुलेको छ। २०८१ जेठ २४ गते बसेको मन्त्रिपरिषद बैठकले चरण चरण गरेर देशैभर सामाजिक सुरक्षा भत्ता लिन राष्ट्रिय परिचयपत्र अनिवार्य गर्ने निर्णय गरेको थियो।
स्वास्थ्य बीमा सुधारको कार्ययोजना ल्याउन प्रधानमन्त्रीको निर्देशन,"काठमाडौं : प्रधानमन्त्री केपी शर्मा ओलीले स्वास्थ्य बीमा सुधार सुझाव कार्यदलको प्रतिवेदनका आधारमा यथाशिघ्र सुधारको कार्ययोजना बनाउन स्वास्थ्य तथा जनसङ्ख्या मन्त्रालयलाई निर्देशन दिएका छन्। कार्यदलको प्रतिवेदन र सुझावबारे आज प्रधानमन्त्री निवास, बालुवाटारमा ब्रिफिङ लिएपछि प्रधानमन्त्री ओलीले निरोगी नेपाल बनाउने लक्ष्यसहित नागरिकलाई सुशिक्षित गराउनुपर्ने र बिरामी भइहालेमा खर्च नभएर उपचार गर्न नपाउने अवस्था आउन दिन नहुने बताएका हुन्। उनले कार्यदलबाट स्वास्थ्य बीमा कार्यक्रमको वस्तुनिष्ठ समीक्षासहित सुझाव दिइएकाले यथास्थितिमा परिवर्तन गरी व्यवहारिक हुने गरी कार्यक्रमलाई सुधार गर्ने गरी एक साताभित्र कार्ययोजना ल्याउन मन्त्रालयलाई निर्देशन दिए। स्वास्थ्य तथा जनसङ्ख्यामन्त्री प्रदीप पौडेल, कार्यदलका संयोजक डा शम्भु आचार्य, सदस्यहरु डा भगवान कोइराला, डा रघुराम काफ्ले र सदस्यसचिव डा सरोज शर्माले प्रधानमन्त्री ओलीलाई स्वास्थ्य बीमा कार्यक्रमको नीतिगत, कानुनी र संरचनागत परिवर्तन गर्नुपर्ने देखिएको ब्रिफिङ गरेका थिए। हाल यस कार्यक्रमअन्तर्गत करिब रु ११ अर्ब भुक्तानी गर्न बाँकी रहेको छ। यस कार्यक्रममा हाल कुल जनसङ्ख्याको २७ प्रतिशत नागरिक आबद्ध भएको र आवद्ध भएका मध्ये ४८ प्रतिशतले सेवा लिएको स्थितिमा सबै नागरिकलाई कार्यक्रममा अनिवार्य सहभागी गराउने र निरपेक्ष गरिबीको रेखामुनी रहेका सबै नागरिकको स्वास्थ्यसेवा निःशुल्क गर्नुपर्ने ढाँचामा जान कार्यदलले सुझाव दिएको छ। कार्यदलले आधारभूत स्वास्थ्यसेवा र अन्य सामाजिक सुरक्षाका कोषहरुको कार्यक्रमसँग पनि यस कार्यक्रमलाई एकीकरण गर्न सुझाएको छ। कार्यदलले गत पुस १४ गते मन्त्रालयलाई प्रतिवेदन बुझाएको थियो।"
आगलागीबाट साढे ३ लाख बढीको क्षति,"काठमाडौं : आगलागीबाट साढे ३ लाख बढीको क्षति भएको छ। काठमाडौं महानगरपालिका२ लाजिम्पाटस्थित कम्फर्ट हाउजिङ अपार्टमेन्टको पहिलो तल्लामा बस्दै आएकी ७० वर्षीया मिना बैद्य पाण्डेको किचेन र २ वटा कोठामा आइतबार बिहान आगलागी हुँदा करिब ३ लाख ५० हजार रुपैयाँ बराबरको धनमाल नष्ट भएको हो। प्रहरीका अनुसार कम्प्युटर, प्रिन्टर, टिभी, दराज, फ्रिज लगायतका सरसामान जलेर नष्ट भएको छ। प्रहरीले स्थानीय बासिन्दा तथा दमकलको सहयोगमा आगलागी नियन्त्रणमा लिएको छ। यस सम्बन्धमा आवश्यक अनुसन्धान गरिरहेको प्रहरीले जनाएको छ।"
रिहा गर्नुपर्ने बन्धकहरूको नाम उपलब्ध नगराएसम्म युद्धविराम सुरु नगर्न इजरायली सेनालाई नेतान्याहूको निर्देशन,"इजरायली प्रधानमन्त्री बेन्जामिन नेतान्याहूले हमासले रिहा गर्नुपर्ने बन्धकहरूको नाम उपलब्ध नगराएसम्म गाजामा युद्धविराम ढिलाइ हुने बताएका छन्। उनको कार्यालयले एक विज्ञप्ति जारी गर्दै उनले इजरायल रक्षा बललाई युद्धविराम सुरु नगर्न आग्रह गरेको बताइएको छ। युद्धविराम स्थानीय समय अनुसार बिहान ८:३० बजे सुरु हुने भनिएको थियो। हमासले यो ढिलाइ प्राविधिक कारणले भइरहेको बताएको छ। इजरायलले हिजो राति गाजा युद्धविराम सम्झौताको पहिलो चरण ""अस्थायी युद्धविराम"" भएको र यदि सम्झौता भङ्ग भयो भने इजरायललाई युद्ध जारी राख्ने अधिकार छ र अमेरिकाको समर्थन पनि छ भनी चेतावनी दिएका थिए। युद्धविराम सुरु हुन अब थोरै समय मात्र बाँकी छ। प्रधानमन्त्री बेन्जामिन नेतान्याहूको कार्यालयले इजरायल अझै पनि तीन बन्धकहरूको नाम पर्खिरहेको जनाएको छ। युद्धविराम सम्झौता अनुसार आदानप्रदान हुनुभन्दा कम्तिमा २४ घण्टा अगाडि नामहरू खुलासा गर्नुपर्नेछ।"
किसानलाई आधुनिक उपकरण हस्तान्तरण,"नुवाकोट : नुवाकोटको विदुरमा किसानलाई कृषि उपकरण हस्तान्तरण गरिएको छ । बिदुर नगरपालिकाले किसानहरूको उत्पादन वृद्धिका लागि कृषि औजार र सिंचाई सामग्री हस्तान्तरण गरेको हो । बिदुर नगरपालिकाले प्याजको व्यावसायिक खेतीमा संलग्न विदुर नपा ७ तुप्चेका कृषकलाई ५० प्रतिशत अनुदानमा कृषि औजार र सिंचाईका लागि आवश्यक सामग्री उपलब्ध गराएको हो । बिदुर नगरपालिकाका मेयर राजन श्रेष्ठ, उपमेयर प्रभा बोगटी, विदुर ७ का वडाध्यक्ष रबिन्द्र नेपाललगायतले किसानलाई ७ थान मिनिट्रिलर,८ थान स्प्रेयर र सिंचाईका लागि आवश्यक पाइप हस्तान्तरण गरेका हुन् । सामग्री हस्तान्तरण गर्दै मेयर श्रेष्ठले किसानको संरक्षणका लागि विदुर नगरपालिका सदा क्रियाशील रहेको बताए । उनका अनुसार साहुगाउँको करिब तीनसय रोपनी क्षेत्रफलमा व्यावसायिक रुपमा प्याज खेती सुरु गरिएको छ । विदुर नगरपालिकाको विशेष कार्यक्रमअन्तर्गत विदुर ७ को साहुगाउँमा प्याज पकेट कार्यक्रम सञ्चालन गरिएपछि कृषकले प्याजको व्यवसायिक खेती सुरू गरेका हुन् । प्याजको व्यावसायिक खेतीका लागि विदुर नगरपालिकाले आवश्यक तालिम,बीउ र कृषि औजारको समेत प्रबन्ध गरिदिएपछि कृषक यसतर्फ आकर्षित भएका हुन् ।"
१९५ किलो गाँजासहित एक जना पक्राउ,पर्सा : वीरगंज महानगरपालिका१९ बर्वाबाट अवैध लागूऔषध गाँजा १९५ किलोसहित एक जना पक्राउ गरेको छ। मकवानपुर हेटौंडा उपमहानगरपालिका१२ रमनटार ३६ वर्षीय सुकलाल महर्जनलाई शनिबार राति प्रहरीले पक्राउ गरेको हो । इलाका प्रहरी कार्यालय पोखरीया समेतबाट खटिएको प्रहरीले बाप्र०३००१ ख ३५८७ नम्बरको ट्रकबाट उक्त परिमाणको गाँजा अनलोड गरी परालको थुप्रोमा लुकाई छिपाई भाग्ने क्रममा ट्रक चालक सुकलाललाई पक्राउ गरेको हो । प्रहरीले घटनाको आवश्यक अनुसन्धान गरिरहेको छ ।
बिर्तामोडमा हिरोको एक्स्ट्रिम सिरिजको क्षेत्रीय ग्राण्ड लञ्चिङ,"झापा : सीजी मोटर्सले बिर्तामोडमा एक्स्ट्रिम सिरिजअन्तर्गत दुई नयाँ मोटरसाइकल एक्स्ट्रिम १२५ आर र एक्स्ट्रिम १६० फोरभी आरको क्षेत्रीय ग्राण्ड लञ्चिङ गरेको छ। सीजी मोटर्सको बिर्तामोडस्थित आधिकारिक बिक्रेता पीटुआर अटो जोनमा एक भव्य कार्यक्रम आयोजना गरी नयाँ मोटरसाइकलहरूको रिजनल लञ्च गरिएको हो। नयाँ मोटरसाइकलहरू सार्वजनिक गर्न आयोजित कार्यक्रममा गायक निशान भट्टराईलगायत अन्य कलाकारहरूले रोमाञ्चक प्रस्तुति दिएका थिए। हिरो मोटोकर्पले एक्स्ट्रिम रेन्जमार्फत नेपालका आधुनिक राइडरहरूको परिस्कृत माग तथा आवश्यकताहरू पूरा गर्दै शक्तिशाली, आकर्षक र उत्कृष्ट प्रदर्शनआधारित मोटरसाइकलको चाहना पूरा गर्ने उद्देश्य लिएको छ। एक्स्ट्रिम १६० आर फोरभी र एक्स्ट्रिम १२५ आरले नेपालमा हिरो मोटोकर्पको नयाँ ब्राण्ड पहिचानलाई थप सशक्त बनाउनेमा कम्पनी विश्वस्त छ। एक्स्ट्रिम १६० आर फोरभी (प्रो) को मूल्य ३ लाख ८४ हजार नौ सय र एक्स्ट्रिम १२५ आरको मूल्य सीबीएस भेरियन्टका लागि दुई लाख ८९ हजार नौ सय तथा एबीएस भेरियन्टका लागि तीन लाख ११ हजार नौ सय रुपैयाँ तोकिएको छ। सार्वजनिक यी दुबै मोडेलहरू नवलपरासीस्थित सीजी इन्डस्ट्रियल पार्कमा रहेको अत्याधुनिक असेम्ब्ली प्लान्टमा एक्सपल्स २०० फोरभी, सुपर स्प्लेन्डर, स्प्लेन्डर प्लस मोटरसाइकलहरू र जुम ११० स्कुटरसँगै असेम्बल गरिएको कम्पनीले जानकारी दिएको छ। हिरो मोटरसाइकल तथा स्कुटर टुव्हीलर नेपालको प्रतिष्ठित तथा लोकप्रिय बाण्डमा गनिन्छ। कम्पनीले सुपर स्प्लेन्डर र एक्सपल्स २०० जस्ता चर्चित ब्राण्डद्वारा नेपालको बजारमा बलियो पकड जमाएको छ। चौधरी गु्रप नेपालको एक प्रतिष्ठित व्यावसायिक समूह, हिरो मोटोकर्पको नेपालका लागि आधिकारिक वितरक पनि हो। एक सय ६० भन्दा बढी कम्पनी सञ्चालन गर्ने यस समूहसँग १५ हजारभन्दा बढी कर्मचारीहरूको बलियो टिम र एक सय २३ ब्राण्ड रहेका छन्।"
अन्य दलसँग सहकार्य गर्न ५ सदस्यीय वार्ता समिति खारेज गरेर लोसपाले गर्यो नयाँ समिति गठन,"काठमाडौं : लोकतान्त्रिक समाजवादी पार्टी (लोसपा) ले मधेस केन्द्रित राजनीतिक दलहरूसँग सहकार्य गर्न २ सदस्यीय समिति गठन गरेको छ। गत पुषमा लोसपाले संवाद, सहकार्य, कार्यगत एकता र पार्टी एकीकरणका लागि पार्टीका वरिष्ठ उपाध्यक्ष जितेन्द्र सोनलको संयोजकत्वमा गठित ५ सदस्यीय समिति खारेज गर्दै लोसपाका केन्द्रीय अध्यक्ष महन्थ ठाकुरले २ सदस्यीय समिति गठन गरेका हुन्। ठाकुरले जारी गरेको प्रेस विज्ञप्तिमा वरिष्ठ सह अध्यक्ष सर्वेन्द्रनाथ शुक्ल र वरिष्ठ उपाध्यक्ष लक्ष्मणलाल कर्ण रहेको २ सदस्यीय समिति गठन भएको छ। विज्ञप्तिमा भनिएको छ,वर्तमान राजनीतिक परिस्थिति र आवश्यकतालाई मद्देनजर राख्दै सहकार्य एकताको संवादलाई छिटोछरितो निष्कर्षमा पुर्याउन उच्चस्तरीय वार्ता समिति गठन गरिएको छ र साथै मिति २०८१०९ २१ मा गठित ५ सदस्यीय समितिलाई खारेज गरिएको छ । यस अगाडि लोसपाका मधेस प्रदेश अध्यक्ष तथा मधेस प्रदेशका पूर्वमन्त्रीसमेत रहेका सोनलसहित वरिष्ठ उपाध्यक्ष उमाकान्त झा, उपाध्यक्ष रामप्रकाश चौधरी, महासचिवद्वय सुरेन्द्र कुमार झा र मनिष कुमार मिश्र रहेको समिति गठन भएको थियो। संघीय लोकतान्त्रिक गणतन्त्रात्मक शासन व्यवस्थालाई संसथागत गर्दै थप राजनीतिक अधिकार प्राप्तिका लागि संघर्षशील राजनीतिक शक्तिहरुबीच संवाद, सहकार्य र कार्यगत एकता आजको आवश्यकता भएको भन्दै लोसपाले मधेस केन्द्रित राजनीतिक दलहरूसँग कार्यगत एकतादेखि विचार मिल्ने पार्टी एकीकरणसम्मको सम्भावनाको खोजी तथा परिणाममुखी बनाउनका लागि पार्टीले छलफल अगाडि बढाउन खोजेको जनाइएको छ।"
"अर्थ मन्त्रालयले डेटामा खेल्दैन, जे हो तथ्य त्यही सार्वजनिक गर्छ : उपप्रधानमन्त्री पौडेल","काठमाडौं : उपप्रधान एवम् अर्थमन्त्री विष्णुप्रसाद पौडेलले अर्थ मन्त्रालयले डेटामा नखेल्ने बताएका छन्। आज अर्थ मन्त्रालयमा आयोजित पत्रकार सम्मेलनमा डेटामा मन्त्रालयले चिटिङ नगरी जे छ त्यहि राख्ने गरेको बताएका हुन्। उनले भने,डेटाका विषयमा अर्थ मन्त्रालयले डेटामा खेल्दैन। जे हो तथ्य त्यहि सार्वजनिक गर्दछ। हरियो छ हरियो डेटा सार्वजनिक गर्छ, रातो र पहेँलो हुँदा रातो पहेलो सार्वजनिक गर्छ। अर्थ मन्त्रालयले चिटिङ गर्दैन। अर्थ मन्त्रालयले हालै सरकारले जारी गरेको अध्यादेशका विषय जानकारी गराएको छ। सरकारले आर्थिक तथा व्यवसायिक वातावरण सुधार र लगानी अभिवृद्धिसबन्धी केही नेपाल ऐनलाई संशोधन गर्न बनेको अध्यादेश, आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, निजीकरण ऐन, २०५० लाई संशोधन गर्न बनेको अध्यादेश ल्याएको थियो। हेर्नुहोस्"
सुप्रिम सहकारी ठगी प्रकरण : लामिछानेविरुद्ध रुपन्देही अदालतमा मुद्दा दर्ता,"भैरहवा : राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्धक रवि लामिछानेविरुद्ध जिल्ला अदालत रुपन्देहीमा मुद्दा दर्ता भएको छ। सहकारी ठगी प्रकरणमा पूर्वगृहमन्त्री समेत रहेका लामिछानेविरुद्ध जिल्ला सरकारी वकिल कार्यालय रुपन्देहीले मुद्दा दर्ता गरेको हो। आइतबार जिल्ला सरकारी वकिल कार्यालयले ट्रक (प्रहरीको वान्टेन) भरेर मुद्दामा लाग्ने प्रमाण र मिसिल अदालत पठाएपछि त्यसलाई रुजु गरेर साँझ दर्ता गरिएको हो। 'बुटवलस्थित सुप्रिम बचत तथा ऋण सहकारी संस्थाको रकम ठगी मुद्दामा थप अभियोग र पुरक अभियोगबाट ३९ जना विरुद्ध आज मुद्दा दर्ता भएको छ, 'जिल्ला अदालत रुपन्देहीका श्रेष्तेदार यज्ञमूर्ति ज्ञवालीले अन्नपूर्ण पोष्टसँग भने,' मुद्दाका सबै प्रतिवादी फरार छन् । लामिछाने गृहमन्त्री भएको बेला सहकारी ठगीमा उनलाई उनमुक्ति दिँदै २८ जनाविरुद्ध सहकारी ठगीमा मुद्दा दर्ता भएको थियो । त्यसपछि थप अभियोगबाट १७ जना र पुरक अभियोगबाट लामिछानेसहित २२ जना विरुद्ध मुद्दा दर्ता भएको श्रेष्तेदार ज्ञवालीले बताए । रुपन्देही प्रहरीले बुटवलस्थित सुप्रिम बचत तथा ऋण सहकारी संस्था लिमिटेडको रकम अपचलन प्रकरणको अनुसन्धान प्रतिवेदन जिल्ला सरकारी वकिल कार्यालयलाई बुझाएको थियो। सहकारीको रकम अपचलन सम्बन्धमा यसअघि लामिछाने गृहमन्त्री भएको बेला एक हजार आठ सय ३१ जना बचतकर्ताको ८६ करोड १८ लाख २३ हजार ७ सय ५४ रुपैयाँ अपचलन गरेको दाबी २८ जनाविरुद्ध मुद्दा दायर भएको थियो। पोखराको सूर्यदर्शन सहकारी र काठमाडौंको कालिमाटीस्थित स्वर्णलक्ष्मी सहकारीको रकम ठगीको अभियोगमा धरौटी बुझाएर रिहा भएका हु्न्। कास्की जिल्ला अदालतमा ६५ लाख र काठमाडौं जिल्ला अदालतमा ६० लाख धरौटीमा लामिछाने थुनामुक्त भएका हुन्। कास्की प्रहरीको नियन्त्रणमा रहेका बेला लामिछानेलाई गत कात्तिक २७ गते भैरहवा ल्याएर सुप्रिम सहकारी रकम अपचलनका सम्बन्धमा साढे २३ घण्टा बयान लिइएको थियो। जसमा उनले इन्कारी बयान दिएका थिए।"
धोविखोला करिडोरमा अतिक्रमण गरेर बनाइएका संरचना धमाधम भत्काइँदै (तस्बिर),"काठमाडौं : काठमाडौं उपत्यका विकास प्राधिकरणले सार्वजनिक जग्गा अतिक्रमण गरि बनाएका घरटहरा भत्काउन सुरु गरेको छ। प्राधिकरणले मापदण्ड विपरीत, सार्वजनिक जग्गामा बनेका संरचना, सेटव्याक मापदण्ड नपनाइ बनाइएका घरटहरा भत्काउन सुरु गरेको हो। आइतबार काठमाडौं महानगर ७ मालपोत कार्यालय नजिकै रहेको धोविखोला करिडोरमा सरकारी जग्गा अतिक्रमण गरेर बनाइएका संरचना भत्काइएको छ। अतिक्रमित संरचना अटाउने क्रममा केहि व्यक्तिहरुले विरोध समेत गरेका थिए। धोविखोला र बागमती नदी किनारमा करिब ५ सय रोपनी जग्गा सार्वजनिक जग्गा अतिक्रमण भएको भन्दै आम्दानी स्रोतका लागि बनाइएका घरटहरा भत्काउन सुरु गरिएको प्राधिकरणका काठमाडौं जिल्ला आयुक्त सुवास बस्नेतले जानकारी दिए। बस्नेतले जग्गा प्लटिङ, संस्थागत भवन, सार्वजनिक, व्यापारिक, पार्टी प्यालेश अस्पताल, विद्यालयलगायतका संरुचना बनाउनका लागि अनिवार्य रुपमा अनुमति लिनुपर्ने बताए। प्राधिकरणले स्वीकृति नलिई संरचना बनाइएको पाइएमा संरचना भत्काउनुका साथै कडा कारबाही गर्ने चेतावनी समेत दिएको छ। मापदण्ड विपरीत संरचना बनाएको पाइए जिल्ला आयुक्तको कार्यालयमा उजुरी दिन समेत प्राधिकरणले आग्रह गरेको छ।"
मोरङमा हात्तीको आक्रमणबाट एक महिनामा तीनजनाको मृत्यु,"विराटनगर : मोरङमा पछिल्लो समय मानवहात्ती द्वन्द्व बढेको छ । जंगली हात्तीको आक्रमणबाट सुन्दरहरैँचामा मात्रै एक महिनाको अवधिमा तीनजनाको मृत्यु भइसकेको छ । स्थानीयले बढ्दो हात्ती आतंक नियन्त्रण गर्न सरकारसँग माग गरेका छन् । हात्तीले जंगल छेउका बस्तीमा प्रवेश गरेर मानिसलाई आक्रमण गर्ने,घरहरू भत्काइदिने र बालीनाली खाने तथा नष्ट गर्ने गरिरहेको प्रहरीले जनाएको छ । हात्तीले जंगलसँग जोडिएका बस्तीमा बढी दुःख दिइरहेको हो । सुन्दरहरैँचा नगरपालिका५, ७ र ८ नम्बर वडामा हात्तीको आक्रमणबाट एक महिनाको अवधिमा तीनजनाले ज्यान गुमाइसकेका छन् । मोरङ प्रहरीका प्रवक्ता डीएसपी वेदप्रकाश जोशीका अनुसार हात्तीले आक्रमण गर्दा शनिबार बिहानको राति सुन्दरहरैँचा ८ का ७१ वर्षीय हरिप्रसाद घिमिरेको मृत्यु भयो । बच्चा (छावा)सहित आएको हात्तीले आक्रमण गर्दा घिमिरेको घटनास्थलमै मृत्यु भएको जोशीले बताए । उनका अनुसार घरनजिक आएर हात्तीले उपद्रो मच्चाउन थालेपछि घिमिरेले भाग्ने प्रयास गरेका थिए । भाग्न खोज्दै गर्दा आक्रमण गरेर हात्तीले उनको ज्यान लिएको डीएसपी जोशीको भनाइ छ । घिमिरेको घर जंगलबाट करिब २० मिटरजति टाढा मात्रै छ । हात्तीकै आक्रमणबाट गत पुस १७ गते सुन्दरहरैँचा५ की चन्द्रकुमारी लिम्बू र पुस ५ गते सुन्दरहरैँचा ७ की गंगा श्रेष्ठको मृत्यु भयो । जंगलबाट दाउरा लिएर आउँदै गर्दा सुन्दरहरैँचा५ गुरुङ टोलकी ६१ वर्षीया लिम्बूलाई हात्तीले आक्रमण गरेको थियो । सुन्दरहरैँचा७ स्थित सृजना सामुदायिक वनमा दाउरा खोज्न गएका बेला ४० वर्षीया गंगा श्रेष्ठलाई हात्तीले आक्रमण गरेको प्रहरीले जनाएको छ । सुन्दरहरैँचा नगरपालिकाका मेयर केदारप्रसाद गुरागाईं हात्तीले सर्वसाधारणलाई धेरै दुःख दिएको बताउँछन् । हात्तीले हैरान बनायो । राति सुत्न पाइँदैन । रातभरि फोन आउँछ । साइरन बजाउन प्रहरी पुग्छन् । काहिलेकाहीँ दमकल नै पठाउनुपर्छ । हात्तीले आलु पनि उखेलेर खाइदिन्छ, उनले भने । हात्तीले अन्नबाली र घरहरुमा क्षति गरिरहेको गुरागाईंले बताए । पीडितले उचित क्षतिपूर्ति पनि नपाइरहेको उनको भनाइ छ । एक लाख रुपैयाँ क्षति हुँदा माथिबाट १० हजार मात्रै आउँछ । सरकारले क्षतिपूर्तिलाई वैज्ञानिक बनाउनु पर्छ,उनी भन्छन् । नगर प्रमुख गुरागाईंका अनुसार हात्तीलाई बस्तीमा प्रवेशका लागि रोक्न केन्द्र र प्रदेश सरकारसँग सहयोग माग गरिएको छ । झापामा फेन्सिङ तारजाली गर्दा हात्ती केही रोकिएका छन् । हात्तीलाई रोक्नका लागि केन्द्र सरकारले सहयोग गर्नुपर्छ,उनले भने । सुन्दरहरैँचाको उत्तरतर्फको सामुदायिक वनमा अहिले दैनिकजसो हात्ती देखा पर्छन् । करिब एक दर्जनाको संख्यामा हात्ती रहेको स्थानीयले बताए । सुन्दरहरैँचा८ का वडाध्यक्ष खेमप्रसाद न्यौपाने त्रासले सर्वसाधारणले रातभर सुत्नसमेत नपाएको र हात्तीले मानवीय तथा भौतिक क्षति गर्ने क्रम बढेको बताउँछन् । हात्तीका कारण मानवीय तथा भौतिक क्षति बढ्यो । त्रासका कारण सर्वसाधारण रातभर जाग्राम बस्नुपर्छ,उनले भने । न्यौपानेका अनुसार हात्तीले मानिसलाई आक्रमण गर्ने,घर भत्काइदिने र अन्नबाली नष्ट गरिदिने गरेको छ । पछिल्लो समय झापा, मोरङ र सुनसरीका पूर्वपश्चिम राजमार्ग उत्तरका वन क्षेत्रमा हात्तीको चहलपहल बढेको छ । हात्तीले उपद्रो मच्चाउन थालेपछि सर्वसाधारण त्रसित बनेका छन् । प्रहरीका अनुसार सबैभन्दा धेरै झापा र मोरङमा मानवीय एवं भौतिक क्षति गरेको छ । पछिल्लो समय मोरङको सुन्दरहरैँचा, बेलबारी, केराबारीलगायतका स्थानमा दैनिकजसो हात्तीको हुल देखिने गरेको स्थानीयले बताए । उनीहरु मानवहात्ती द्वन्द्वको व्यवस्थापनमा राज्यले ध्यान दिनुपर्ने बताउँछन्।"
ट्याक्टर दुर्घटना हुँदा १ जनाको मृत्यु,"हुम्ला : हुम्लाको चंखेली गाउँपालिका१ को बोहरावाडामा ट्याक्टर दुर्घटना हुँदा १ जनाको मृत्यु र ३ जना घाइते भएका छन्। चंखेली गाउँपालिका३ को लोतीबाट नुन बोकेर वडा नम्बरतर्फ जाँदै गरेको ट्याक्टर दुर्घटनामा परि चंखेली गाउँपालिका१ का ३५ वर्षीय तुल्या बोहराको मृत्यु भएको हो। लु ४ त ७७२० नम्बरको ट्याक्टर दुर्घटना हुँदा चंखेली गाउँपालिका १ का अन्दाजी ४० का मानबहादुर बोहरा सोही वडाकै ४५ वर्षीया धना बोहरा,१० वर्षीया चरी बोहरा घाइते भएका छन्। घाइतेहरूको चंखेली गाउँपालिकाले खर्च बेहोर्न गरि उद्वारका लागि गृह मन्त्रालयमा पत्रचार गरेको हुम्लाका प्रमुख जिल्ला अधिकारी नारायण पाण्डेले जानकारी दिए । हेलिकप्टरबाट उद्धारका लागि पहलकदमी भइरहेको प्रजिअ पाण्डेले बताए।"
१४ बुँदे माग राख्दै निर्माण व्यवसायीले बुझाए प्रधानमन्त्रीलाई ज्ञापनपत्र,"हेटौंडा : निर्माण व्यवसायी महासंघ मकवानपुरले १४ बुँदे माग राख्दै प्रधानमन्त्रीलाई ज्ञापनपत्र बुझाएका छन्। प्रमुख जिल्ला अधिकारी तीर्थराज चिलुवाल मार्फत प्रधानमन्त्री केपी शर्मा ओलीलाई आइतबार ज्ञापनपत्र बुझाएका हुन्। महासंघ मकवानपुरका महासचिव राजेन्द्र प्रसाद चौलागाईं सहितको टोलीले कार्टेलिङ एवं कालोबजारी गरी सिमेण्ट, डण्डी लगायतका निर्माण सामग्रीमा भइरहेको चर्को मूल्यवृद्धि विरुद्ध ज्ञापन पत्र बझाएका हुन। ज्ञापन पत्रमा सिमेण्ट लगायतका निर्माण सामग्रीमा भएको मूल्यवृद्धि एवम् कालोबजारी, निर्माण व्यवसायीहरूको विभिन्न कारणले बाँकी अर्बौं रकमको भुक्तानी, सार्वजनिक खरिद नियमावलीको १३ औ संशोधनबाट सिर्जित म्याद थपको समस्या, राष्ट्र बैंकले ऋण लगायतमा दिएको सुविधा कटौतीबाट परेको असर लगायतको १४ वटा बुँदा रहेका छन्।"
स्याङ्जाका ९ हजार बढी किशोरीलाई एचपिभी खोप,स्याङ्जा : स्याङ्जाका किशोरीलाई माघ २२ देखि २७ गतेसम्म पाठेघरको मुखको क्यान्सर विरुद्धको एचपिभी खोप लगाइने भएको छ। स्याङ्जाका ११ पालिकाका ९ हजार ३१९ जना किशोरीलाई पाठेघरको मुखको क्यान्सर विरुद्ध प्रयोग गरिने ह्युमन प्यापिलोमा भाइरस (एचपिभी) खोप लगाइने भएको हो। एचपिभी अभियानका लागि सरकारले पहिलो पटक खोप लगाउन लागेको हो। यहाँका १० देखि १४ वर्ष उमेर समूहका किशोरीलाई एचपिभी खोप लगाइने भएको जनस्वास्थ्य कार्यालय पुतलीबजार स्याङ्जाका प्रमुख केशव चापागाईंले बताए। प्रमुख चापागाईका अनुसार कक्षा ६ देखि १० कक्षाका ९ हजार २८८ जना छात्रा र विद्यालय नजाने ३१ जना किशोरीलाई खोप लगाइने छ।
संसद् अधिवेशन चाँडै बोलाउने तयारी छ : गृहमन्त्री लेखक,"महेन्द्रनगर : गृहमन्त्री रमेश लेखकले सरकारले संघीय संसदको अधिवेशन बोलाउने तयारी गरिरहेको बताएका छन्। आइतबार महेन्द्रनगरमा आयोजना गरेको पत्रकार सम्मेलनमा बोल्दै गृहमन्त्री लेखकले सरकारले चाँडै संसद अधिवेशन बोलाउने गृहकार्य गरिरहेको बताएका हु्न्। सरकारले चाडै संसद अधिवेशन बोलाउने तयारी गरेको छ अधिवेशन बोलाउने बित्तिकै पहिलो दिन नै सरकारले ल्याएका अध्यादेश प्रस्तुत हुन्छन पछि प्रतिस्थापन गर्ने कानुन बन्छन्।गृहमन्त्री लेखकले भने,सरकार मुलुकमा आर्थिक समृद्धि र शुसायन कायम गर्ने कुरामा प्रतिबद्ध छ।अहिलेको सरकारको प्रमुख उदेश्य मुलुकमा आर्थिक समृद्धि गर्नु रहेको उनले बताए। नेपाली कांग्रेस र नेकपा एमाले दुई पार्टी मिलेर बनेको सरकारको उद्देश्य मुलुकको आर्थिक समृद्धि गर्ने,सुशासन कायम गर्ने, मुलुकमा दिगो शान्ति, विकास र समृद्धिको यात्रालाई अगाडी बढाउने हो।लेखकले भनेमुलुकमा स्थायित्व र दिगो विकासका लागि प्रमुख दुई पार्टी मिलेर सरकार बनेको छ सरकार त्यहि अनुरुप समृद्धिको यात्रालाई अगाडि बढाउने बाटोमा अघि बढेको छ।उनले मुलुकमा लगानीको वातावरण सिर्जना गर्न र उद्योगधन्दा फस्टाउने गरी सरकारले केहि कानुन संशोधन गरेर अध्यादेश ल्याएको बताए। त्यसैगरी उनले अहिलेको सरकार आगामी निर्वाचन सम्म जानेमा ढुक्क रहन आग्रह गरे। दुई पार्टीका बीचमा सात बुँदे सहमति भएका छन्, हामी त्यो सहमति कार्यान्वयन गछौं, त्यहि अनुसार सरकार अघि बढ्छलेखकले भने। उनले अबको १८ महिना केपी शर्मा ओली प्रधानमन्त्री बन्ने र त्यसपछि निवार्चनसम्म नेपाली कांग्रेसका सभापति शेरबहादुर देउवा प्रधानमन्त्री बन्ने बताए। यो बीचमा हामी विकास र समृद्धिका कुरामा दृढतापूर्वक अगाडि बढ्छौं। उनले भने,दुई पार्टीका बीचमा भएका सात बुदे कार्यान्वयन गर्न हामी प्रतिबद्ध छौं। त्यसैगरी उनले महाकाली नदीमा निर्माण भइरहेको पुलमा देखिएको समस्या समाधानका लागि सरकार प्रतिबद्ध रहेको बताए। महाकाली करिडोर,दोधारा चाँदनीमा सुख्खा बन्दरगाह र मझगाउँ विमानस्थल चाडै निर्माण गर्न सरकार प्रतिबद्ध रहेको बताए।"
गोंड जातिलाई आदिवासी जनजातिमा सूचीकृत गर्न सरकारसँग माग,"वीरगन्ज : नेपाल गोंड समाज उत्थान समितिको केन्द्रीय बैठक शनिबार वीरगन्जमा बसेको छ। जिल्ला समन्वय समिति पर्साको प्रांगणमा बसेको बैठकले तीनबुँदे निर्णय गरेको छ। समाजका केन्द्रीय उपाध्यक्ष लालजी साह गोंडको अध्यक्षतामा सम्पन्न बैठकले गोंड जातिलाई आदिवासी जनजातिमा सूचीकृतका लागि पहल थाल्ने निर्णय गरेको हो। बैठकले राज्यको सेवासुविधाबाट बञ्चित रहेका गोंड जातिलाई आदिवासी जनजातिमा सूचीकृत गराइ राज्यको मूलधारमा ल्याउन सरकारसँग माग पनि गरेको छ। त्यसका लागि समाजले संघीय तथा सामान्य प्रशासन मन्त्रालयमा ज्ञापनपत्र बुझाउनेसमेत निर्णय गरिएको समाजका पर्सा अध्यक्ष मनोज साह गोंडले जानकारी दिए। यसैगरी बैठकले रगतको अभावलाई मध्यनजर गरी चाँडै नै वीरगन्जको घण्टाघर चोकमा बृहत् रक्तदान कार्यक्रम आयोजना गर्नेसमेत निर्णय गरेको अध्यक्ष साहले बताए। साथैै सामाजको केन्द्रीय कार्यालय व्यवस्थापनमा जुट्ने निर्णय पनि बैठकले गरेको उनले जानकारी गराए। बैठकमा समाजका केन्द्रीय कोषाध्यक्ष प्रल्हाद गुप्ता, सदस्यहरू आशा साह, रामनारायण साह, समाजका युवा नेता बिन्दुभूषण साह, विजय साह, प्रभात साह, ज्ञानेन्द्र साह, नरेश साह, हृदयनारायण साह, रवीन्द्र साह, राकेश साह, सुनील साह लगायतको सहभागिता थियो। बैठकमा सहजीकरण समाजका युवा नेता बिन्दुभूषण साहले गरेका थिए।"
मन्त्री भएकाहरूका छोराछोरीको आरक्षण कोटा बन्द गर्नुपर्छ : वर्षमान पुन,"काठमाडौं : नेकपा माओवादी केन्द्रका उपमहासचिव एवं पूर्वमन्त्री वर्षमान पुन अनन्तले निर्वाचनमा आफै प्रतिस्पर्धा गर्न सक्ने वर्गका मानिस नै समानुपातिक प्रणालीबाट संसदमा आएका कारण प्रश्न खडा भएको टिप्पणी गरेका छन् । पार्टी सम्वद्ध विद्यार्थी संगठन अखिल क्रान्तिकारीको चिकित्सा शास्त्र अध्ययन संस्थान,महाराजगञ्ज चिकित्सा क्याम्पस ढएमएमसीआईओएम) ईकाई सम्मेलनमा बोल्दै पुनले समावेशीता र समानुपातिक प्रतिनिधित्वको दुरुपयोग भएकाले त्यसलाई सच्याइनुपर्ने बताए । प्रतिस्पर्धा गर्न नसक्ने वर्गलाई माथि उठाउन समानुपातिक र समावेशीताको अवधारणा अघि सारिएको भए पनि सक्षम वर्गले त्यही नाममा अवसर लिएका कारण जनतामा त्यसप्रति नकारात्मक धारणा विकास हुन थालेको पुनको भनाइ छ। सोही कारण आफूहरूले लोकतन्त्रको सर्भिसिङ हुनुपर्ने बहस अघि बढाएको उनले बताए । समावेशीता चुनाव लड्न नसक्नेका लागि हो । प्रतिस्पर्धाका लागि योग्य बनाउन पछि परको समुदाय र वर्गका मान्छेलाई अवसर दिने भन्ने त्यसको उद्देश्य हो,'पुनले भने,लुप होलबाट प्रतिस्पर्धा गर्न नसक्नेहरूका लागि छुट्याएको कोटामा प्रतिस्पर्धाका लागि सक्षम र सक्नेहरू तीनपटकसम्म सांसदमन्त्री भइरहेका छन् । अब यसलाई रोक्नुपर्छ । उनले सरकारी सेवामा विकट गाउँका गरिब, बाहुन,मधेसी,जनजाति र कर्णालीजस्ता पिछडिएको क्षेत्रका लागि छुट्याइएको आरक्षण काठमाडौंसहित सहरका निजी स्कुल र क्याम्पसमा पढ्नेहरूले लिन नहुने बताए । अवसर पाएका र नपाएकाहरुबीच प्रतिस्पर्धा गराउन नहुने भन्दै पुनले अवसर पाउनेपाउने र नपाउनेनपाउनेबीचको प्रतिस्पर्धा मात्र न्योचित हुने चर्चा गरे । पुनले आफू जनजाति समुदायको भएपनि आफ्ना छोराछोरीले कोटाबाट सरकारी सेवामा प्रवेश गर्न नमिल्ने तर्क गरे । म मन्त्री भएको छु । मेरो छोराछोरीले काठमाडौंमा पढेका हुन् । उनीहरुले जनजाति कोटामा सरकारी सेवामा जाने होइन, प्रतिस्पर्धा गर्नुपर्छ,पुनले भने,गाउँका गरिब बाहुन क्षेत्रीको छोराछोरी, पछि परेका मधेसी र जनजातिका छोराछोरी र वा कर्णालीको कोटामा आर्थिक र राजनीतिक पहुँचमा भएकाहरुका छोराछोरीले प्रतिस्पर्धा गर्न नसक्नेका लागि छुटेयाइएको कोटाबाट अवसर लिन मिल्दैन । चुनाव लडेर प्रतिस्पर्धामार्फत आउन सक्ने महिला, जनजाति, दलित वा मधेसी नेताले समानुपातिक प्रणालीबाट संसदमा आउन रोक्नुपर्ने पुनले बताए । चुनाव लडेर प्रतिस्पर्धाबाटै आउन सक्ने नेता कोटामा आयो भने अर्को आउन सक्दैन,पुनले भन, महिला छ सक्षम छ । जनजाति छ सक्षम छ । दलित छ समक्ष छ । उसैले कोटा खाइदियो भने अवसरमा पछि परेको मान्छे कसरी अगाडि आउन सक्छ ? यसलाई सच्याउनुपर्छ । पुनले समावेशीता र समानुपातिकताको दुरुपयोग रोक्न कानुनी सुधार गर्नुपर्ने बताए"
इतिहासको चिनो उर्फ निशान पदमार्ग,"इलाम : एक समय नेपालको नक्सा निक्कै फराकिलो थियो। त्यो फराकिलो नेपाल सुगौली सन्धिसँगै खुम्चियो। नेपाल एकीकरणताका पूूर्वी सीमा पनि टिस्टाबाट मेची नदीमा आइपुग्यो। वीरताको चिनो निशान पनि नेपाली वीरहरूसँगै फर्कियो। टिस्टा पुगेको पूर्वी सीमा इलामको मेची नदी वारिमात्रै रहयो। टिष्टाबाट फर्काइएको निशान करफोकको पूर्णेडाँडामा ल्याएर राखिएको थियो। पछि इलाम सदरमुकाम पुग्यो। नेपाली सेनासहित इलामका तीन स्थानीय तहको पहलमा त्यही पराजयको सम्झाउने निशान पदमार्ग पहिल्याएका छन्। पुस २४ देखि २६ सम्म निशान पदयात्राका क्रममा वीरताको इतिहासको बारेमा चर्चा मात्रै भएन स्थानीय परम्परा र रीतिरिवाजको अवलोकनसमेत गर्ने अवसर मिलेको सूर्योदय नगरपालिकाका उपप्रमुख दुर्गाकुमार बरालले बताए। उनले भने, अहिले हिँडेको मार्गलाई ऐतिहासिक गन्तव्यका रूपमा विकास गर्ने र त्यसमा स्थानीयको रीतिरिवाजलाई जोड्नसके महत्वपूर्ण काम भएको प्रमाणित हुनेछ। तत्कालीन श्रीनाथ पल्टनले पूर्वको भूभाग विजय गरेर गाडेका निशान सुगौली सन्धिपछि फर्काएर राखिएका स्थानलाई जोडेर निशान पदयात्रा नाम दिइएको हो। नेपालभारत पूर्वी सीमा मेचीबजारबाट २४ गते बिहान पदयात्रा शुभारम्भ गरिएको थियो। मेचीबजारबाट सुरु भएको पहिलो दिनको यात्रा निशान ल्याएर राखिएको सूर्योदय नगरपालिका ११ मा पर्ने करफोकको पूर्णेडाँडासम्मको थियो। टिस्टाबाट फर्किएको निशान पहिलोपटक पूर्णेडाँडामा बिसाइएको थियो। इलाममा सामरिक रूपमा समेत सुरक्षाका लागि प्रशासनिक अड्डा राख्ने क्रममा पूर्णेडाँडालाई रोजिएको थियो। १ हजार ३ सय मिटरको उचाइमा रहेको सामरिक दृष्टिले समेत सहज ठानेर पूर्णेडाँडामा विसं १८७२ को सुगौली सन्धिदेखि १८७५ सम्म खलंगा रहेको थियो। प्रशासनिक अड्डाका इँटालगायतका भग्नावशेषहरू अहिले पनि त्यहाँँ पाइन्छन्। अड्डाका कलात्मक ढोकाहरू अहिले पनि गाउँघरमा पाइने गरेको स्थानीय दीपक अधिकारी बताउँछन्। ईसं १८१६ अघि सिक्किमदार्जिलिङ गोर्खा राज्य छँदा यस जिल्लाको सदरमुकाम दार्जिलिङ जिल्लाको नागरी भन्ने ठाउँमा थियो। सन् १८१६ मार्च ४ मा भएको सुगौली सन्धिले नेपालको सिमाना मेची तोकेपछि त्यसबेलाका बडाहाकिम काजी जयन्त खत्रीले सदरमुकाम करफोकको पूर्णेडाँडामा सारेको अनुसन्धानकर्ता नरेन्द्रनाथ बाँस्तोलाले पूर्वाञ्चलमा सात सालको क्रान्ति नामक पुस्तकमा उल्लेख गरेका छन्। त्यसबेला तमोर नदी पूर्वलिम्बुवान करफोकबाट हेरिन्यो। तमोर पश्चिमको शासन धनकुटाबाट हेर्ने गरेको थियो। करफोक इलाम जिल्लाको पूर्वमा पर्ने भएकाले तत्कालीन प्रशासकहरूले यसलाई सामरिक रूपमा उपयुक्त ठानेनन्। दार्जिलिङको नजिक भएकाले पनि यो ठाउँ उपयुक्त नभएको भन्दै काजी हेमदल थापाले सन् १८२९ मा पूर्णेडाँडामा रहेको खलंगा हालको इलाम सदरमुकाम सारेको बाँस्तोलाको पुस्तकमा उल्लेख छ। यसबीचमा केही समय नाम्सालिङमा पनि खलंगा रहेको इतिहास पाइन्छ। नेपाली सेनाको टोलीले बाजागाजासहित तीन दिनको यात्रालाई प्रभावकारी बनाएको थियो। पुस २५ (बिहीबार) मा पूूर्णेडाँडामा पदयात्राको औपचारिक उद्घाटन गरेपछि निशान राखिएको अर्को स्थान माइजोगमाईको नामासालिङस्थित हात्तीटार पुग्यो। २६ गते बिहान नामसालिङबाट पुनः सुरु भएको पदयात्रा माइबेनी हुँदै अहिले निशान र तोप राखिएको इलाम सदरमुकामस्थित माईस्थानमा पुगेर समापन गर्ने कार्यक्रम छ। इलाम नगरपालिका, सूूर्योदय नगरपालिका र माइजोगमाई गाउँपालिकाले संयुक्त रूपमा पदयात्रा आयोजना गरेका हुन्। यो पदयात्राले पृथ्वीनारायण शाहले गरेको नेपाल एकीकरणको इतिहासलाई सम्झाएको आयोजकको दाबी छ। टिस्टाबाट फर्काइएका निशान करफोकको पूर्णेडाँडामा ल्याएर राखिएको थियो। त्यसपछि सुरक्षाको कारण देखाउँदै नामसालिङको हात्तीटार ल्याइएको र पछि इलाम सदरमुकाम भएपछि सदरमुकामस्थित माईथानमा ल्याइएको इतिहास रहेको इतिहासका जानकार युद्धप्रसाद वैद्यको भनाइ छ। निसान पदमार्ग करिब ४११ किलोमिटरको छ। लामो समयदेखि स्थानीय सरकारले यसमा काम गरेको सूर्योदय नगरपालिकाका मेयर रणबहादुर राईले बताए।"
"आज तीनवटा संसदीय समितिका बैठक बस्दै, केके छन् एजेण्डा ?","काठमाडौं : संघीय संसदअन्तर्गत आज तीनवटा संसदीय समितिका बैठक बस्दैछन् । विधायन व्यवस्थापन समिति, सार्वजनिक नीति तथा प्रत्यायोजित विधायन समिति र राज्यका निर्देशक सिद्धान्त,नीति र दायित्वको कार्यान्वयन तथा मूल्यांकन समिति (संयुक्त) समितिको बैठक बस्न लागेको संघीय संसद सचिवालयले जनाएको छ। राज्यका निर्देशक सिद्धान्त,नीति र दायित्वको कार्यान्वयन तथा मूल्यांकन समिति (संयुक्त) समितिको बैठक अहिले केहीबेरमा सिंहदरबारमा बस्दैछ। सो बैठकमा नेपालको संविधानको धारा ५३ बमोजिम संघीय संसदमा प्रस्तुत भएको नेपाल सरकारको वार्षिक प्रतिवेदन (आव २०७९०८०) का सम्बन्धमा छलफल हुने कार्यसूची छ। यसैगरी बिहान ११ : ३० बजे बस्ने सार्वजनिक नीति तथा प्रत्याोजित विधायन समितिको बैठकमा त्रिभुवन विश्वविद्यालय ऐन, २०४९ को प्रत्यायोजित विधायन सम्बन्धमा छलफल हुनेछ। दिउँसो २ बजे विधायन व्यवस्थापन समितिको बैठक बस्दैछ। सो बैठकमा तिलगंगा नेत्र विश्वविद्यालय विधेयक, २०८१ मा महान्यायाधिवक्तासँग छलफल हुने कार्यसूची छ।"
"विपद्मा यस्तो हुनू, लक्ष्मणजस्तो","पनौती (काभ्रे): आकाशबाट अविरल वर्षा भइरहेको थियो। वरपरका डाँडापाखाबाट पहिरो गइरहेको थियो। विपद्को परवाह नगरी काभ्रेपलाञ्चोक, पनौती११ बल्थलीस्थित थुम्की रिसोर्टमा पुगे, युवा व्यवसायी लक्ष्मण न्यौपाने। असोज १० गतेदेखिको निरन्तर वर्षाले वरिपरिको बस्ती नै बगाउला झैं गरी सलाङ्दु खोला उर्लिएको थियो। वारिपारि डाँडामा पहिरो जाने क्रम सुरु भइसकेको थियो। गइरहेको थियो। चारैतिरका डाँडाबाट पहिरो खसेको आवाज आउँथ्यो। कता भाग्ने, कहाँ जाने अन्योल थियो। सबै आत्तिएको अवस्था थियो, असोज ११ गतेको त्रासदी चित्रण गर्दै न्यौपानेले भने, मध्यरातमा कहाँ जानु ? जाने पनि कहाँ ? बत्ती छैन। कसै कसैको हातमा टर्चलाइट थियो। पारिपट्टि जंगलमा मान्छेहरू रोइरहेको खबर आएको थियो। जहाँ गयो, त्यहीँ पहिरो गइरहेको थियो। बाढीपहिरोबाट पनौतीलगायतका विभिन्न क्षेत्रमा एक दर्जनभन्दा बढीको ज्यान गइसकेको थियो। अधिकांश क्षेत्रमा विद्युत् र सञ्चार सेवा अवरुद्ध थियो। न्यौपानेले स्मरण गरे, मेरो जीवनको कहालीलाग्दो घटना थियो। जुन घटनाबाट धेरै ठूलो शिक्षा पाइयो। साँझ पर्दै जाँदा सलाङ्दु खोला झन्झन् बढ्दै गयो। छिमेकीका घर भत्किरहेका थिए। कतै व्यक्ति त कतै चौपायाहरू पुरिने क्रम जारी थियो। भागेर जाउँ, कुन ठाउँ जाउँ। मान्छे नमर्ने सहर छैन भन्ने बोलको गीतको जस्तो अवस्था थियो, उनले भने, त्यो कहालीलाग्दो अवस्थाले पिरोल्यो। बस्ती त सखाप हुने भई नै हाल्यो, मान्छेलाई कसरी बचाउने ? भन्ने चिन्ता थपियो। सुरक्षाकर्मीसँग फोन सम्पर्क भइरहेको थियो। तर, स्थलगत आउन सक्ने अवस्था थिएन। त्यो भयावह अवस्थामा उनी कान्छो भाइ जगन्नाथलाई लिएर टोलतिर पसे। युवाहरूलाई एकजुट बनाए। छिमेकीका घर खोज्दै उद्धारमा लागे। प्रयत्न गर्दागर्दै पनि छिमेकी अर्जुन भण्डारी, मैयाँ भण्डारी, निर्मल सापकोटा र सीता सापकोटालाई बचाउन नसक्दा उनलाई अहिले पनि मन दुख्छ। हामी माथिबाट उद्धार गर्न जाँदै थियौं। उहाँहरूको घर तल थियो। रातिको १ बज्दै थियो। हाम्रो कुनै उपाय नै लागेन। पहिरोले घरसहित बगायो, उनले भने, पुरिएका व्यक्तिको उद्धार गर्न लाग्यौं। शव व्यवस्थापन गर्न थाल्यौं। यो कार्यका लागि उनले अगुवाइ गरे। भाइ जगन्नाथसहित भतिजाहरू सन्दीप, मन्दीप, प्रज्ज्वल, शंकर, सुशील, भोला, दामोदर, माधवलगायतका युवाहरूले साथ दिए। ज्युँदाको जन्ती र मर्दाको मलामी बन्दै छिमेकीहरूलाई सघाए। सरकारी संयन्त्रसँग समन्वय गर्नेदेखि शवको अन्तिम संस्कारमा समेत उनी सामेल भए। चार दिनपछि असोज १४ गते सुरक्षाकर्मीहरू घटनास्थल बल्ल पुगेका थिए। त्यसअघिसम्म न्यौपानेलगायतका युवाहरू उद्धारक बने। विपद्मा ज्यान गुमाएकाहरूलाई पनौती घाटसम्म पुर्याए। थुम्कीका ७०८० घर त भत्किए। पहिलो दिन हजुरबुवा र नातिको शव फेला पार्यौं। भोलिपल्ट फेरि आमा र छोरीलाई खोज्न थाल्यौं। सबैको शवमात्र भेटियो, राहत र उद्धारमा खटिँदाको अनुभव सुनाउँदै न्यौपानेले भने, आफू मात्र बाँचेर हुँदैन। सकेसम्म सबैलाई बँचाउनु पर्छ भन्ने भावनाले उद्धार र राहतमा खटियौं। भोक, निद्राको बेवास्ता गर्दै खटियौं। आश्रयस्थल बनेको थुम्की रिसोर्ट विपद्मा घर भत्केकाहरू बिचल्लीमा थिए। निरूपाय थिए। त्यो बेला आ श्रयस्थल बन्यो, थुम्की रिसोर्ट। जुन रिसोर्ट न्यौपानेलगायतले दुई वर्षअघि सञ्चालनमा ल्याएका थिए। काठमाडौंबाट झन्डै ४० किलोमिटर टाढा रहेको थुम्की रिसोर्टको हल र कोठाहरू विस्थापितले भरिए। गाउँ नै एउटै परिवार बन्यो। विस्थापित गाउँलेहरूले सामूहिक खाना खाए। आफ्नै कृषि फार्मलाई सखाप पारे पनि त्यसको परवाह नगरी उनले छिमेकीको उद्धारलाई प्राथमिकतामा राखे। असहाय बनेका छिमेकीहरूलाई उनले थुम्की रिसोर्टमा ल्याए। विस्थापितहरूलाई अर्गानिक खाना खुवाए। न्यौपानेका अनुसार, विपद्को त्यो घडीमा सयभन्दा बढी छिमेकीहरूलाई रिसोर्टमा आश्रय दिइयो। पानीका मूल फुटेकोले सबैतिरको खानेपानी दूषित थियो। थुम्की रिसोर्टमा ४० हजार लिटर क्षमताको पानीट्यांकी थियो। शुद्ध पिउने पानीको व्यवस्था सहजै भयो। घरबाट विस्थापितहरूमध्ये अधिकांश त ८१० दिनसम्म आश्रय लिनुभयो। अलि सहज भएपछि मात्र सबैजना आआफ्नो घरतिर जानुभयो, न्यौपानेले थपे, उमेरले सानो भए पनि अभिभावकीय भूमिका निर्वाह गर्न पाउँदा खुसी लाग्यो। अहिले पनि न्यौपाने बेलाबखत थुम्की गइरहन्छन्। तर, गाउँवासीहरू विस्थापित हुन थालेकामा उनी खिन्न छन्। काठमाडौंबाट म गाउँ फर्केको छु। थुम्कीमै केही गर्न खोजिरहेको छु। तर, गाउँलेहरू घर रित्तो पारेर बसाइँ सर्न लागे झैं देखिरहेको छुँ, न्यौपानेले विपद्पछिको बसाइँसराइतर्फ संकेत गर्दै भने, गाउँलेहरूलाई सुरक्षित बसोबास र सुनिश्चित भविष्य कसरी गराउन सकिएला भन्ने चिन्ता छ।"
प्रतिबन्ध लागु हुनुभन्दा केही घण्टा अगाडि नै अमेरिकामा टिकटक बन्द,"वासिङटन डिसी : टिकटक एपमा प्रतिबन्ध लगाउने नयाँ कानून लागू हुनुभन्दा केही घण्टा अगाडि नै अमेरिकामा टिकटक चल्न छाडेको छ। अमेरिकी प्रयोगकर्ताहरूको एपमा देखा परेको सन्देशमा टिकटकमाथि प्रतिबन्ध लगाउने कानून लागू भएको उल्लेख गरिएको छ। जसमा 'तपाईंले अहिले टिकटक प्रयोग गर्न सक्नुहुन्न। हामी भाग्यमानी छौं कि राष्ट्रपति ट्रम्पले पदभार ग्रहण गरेपछि टिकटकलाई पुनर्स्थापित गर्ने समाधानमा हामीसँग काम गर्ने संकेत गर्नुभएको छ' लेखिएको छ। केहीसमय अघिमात्र अमेरिकाका नवनिर्वाचित राष्ट्रपति डोनाल्ड ट्रम्पले सामाजिक सञ्जाल एप टिकटकलाई प्रतिबन्धबाट ९० दिनको छुट दिन सक्ने बताएका थिए। डोनाल्ड ट्रम्पले उनले पदभार ग्रहण गरेपछि सोमबार यस विषयमा घोषणा गरिने जनाएका थिए। ""९० दिनको छुट त्यस्तो हुने सम्भावना धेरै हुन्छ, किनकि यो उचित छ। हामीले यसलाई ध्यानपूर्वक हेर्नुपर्नेछ। यो धेरै ठूलो अवस्था हो,' ट्रम्पले भने। अमेरिकी सर्वोच्च अदालतले शुक्रबार टिकटकमाथि प्रतिबन्ध लगाउने कानूनको पक्षमा फैसला सुनाएको थियो। टिकटकलाई यसको मूल कम्पनी बाइटडान्सले बेचेमा मात्र यो प्रतिबन्धबाट बचाउन सकिने फैसला गरिएको छ। त्यसपछि टिकटकले एक विज्ञप्ति जारी गर्दै जो बाइडेन, ह्वाइट हाउस र न्याय विभागले हामीलाई स्पष्टता र आश्वासन दिन असफल भएको बताएको थियो। प्रयोगकर्ताहरूका अनुसार टिकटक एप गुगलको अमेरिकी एप स्टोरबाट पनि हटाइएको छ। बीबीसी"
नेपाल अन्तर्राष्ट्रिय पर्यटकका लागि उत्कृष्ट गन्तव्यस्थल,"काठमाडौं : ऊर्जा, जलस्रोत तथा सिँचाइमन्त्री दीपक खड्काले अन्तर्राष्ट्रिय पर्यटकका लागि नेपाल उत्कृष्ट गन्तव्यस्थल भएको बताएका छन्। संस्कृति, पर्यटन तथा नागरिक उड्डयन मन्त्रालय, चिनियाँ राजदूतावास, भक्तपुर नगरपालिका र नेपाल पर्यटन बोर्डको संयुक्त आयोजनामा नेपाल भ्रमण वर्ष २०२५ को घोषणा तथा चिनियाँ नयाँ वर्ष २०२५ को आज शुभारम्भमा मन्त्री खड्काले उक्त कुरा बताएका हुन्। उनले अन्तर्राष्ट्रिय पर्यटकहरूको लागि नेपाल उत्कृष्ट गन्तव्यस्थलको रूपमा रहेको बताए। ऊर्जामन्त्री खड्काले दुई देशबीच आर्थिक, सामाजिक र राजनीति सम्बन्ध विस्तार गर्न नेपाल सरकारको तर्फबाट सक्दो पहल गरिने बताउँदै कोभिड महामारीपश्चात् नेपालको पर्यटन उल्लेख्य रुपमा अगाडि बढिरहेको समयमा नेपाल चीनबीच पर्यटन, ऊर्जा र कृषि क्षेत्रमा आवश्यक सहकार्य गर्न सकिने विश्वास व्यक्त गरे। मन्त्री खड्काले भने, पर्यटन क्षेत्रको विकासमा आवश्यक पूर्वाधारहरू निर्माण तथा स्तरोन्नतिका कामहरू भइरहेको छ। गौतमबुद्ध अन्तर्राष्ट्रिय विमानस्थल र पोखरा अन्तर्राष्ट्रिय विमानस्थल सञ्चालनमा आउनुका साथै त्रिभुवन विमानस्थल र अन्य आन्तरिक विमानस्थलहरूको स्तरोन्नति र विस्तार कार्यहरू भइरहेको छ। नेपालको सामाजिक आर्थिक विकासमा पर्यटनको अपार महत्वलाई ध्यानमा राख्दै नेपाल सरकारले पर्यटन क्षेत्रलाई उच्च प्राथमिकता दिएको बताए। प्रदेश र स्थानीय तहहरूले पनि पर्यटन क्षेत्रलाई नेपालको आर्थिक समृद्धिको साझा माध्यमका रूपमा प्राथमिकतामा राख्दै आएको उनले बताए। कार्यक्रममा नेपालका लागि चिनियाँ राजदूत छन् सङले चिनियाँ नयाँ वर्ष २०२५ ले दुई देशबीचको सम्बन्धलाई अझै मजबुद बनाउने बताए। नेपाल र चीनबीच आपसी सहयोग आदानप्रदान तीव्र गतिमा अगाडि बढिरहेको बताउँदै उनले नेपालचीनबीच युवा, शिक्षा, संस्कृति, पर्यटनलगायतका क्षेत्रहरूमा आदानप्रदान र सहकार्यलाई सुदृढ गर्ने, मानवीय सम्बन्धलाई थप प्रगाढ बनाउने र पुस्तौं पुस्तादेखि चलिआएको मित्रतालाई निरन्तरता दिने विषयमा सहमति भएको बताए। दुई देशबीचको सहमति कार्यान्वयनको सिलसिलाअन्तर्गत नै भ्रमण वर्ष २०२५ आयोजना गरिएको बताए। राजदूत सङले भने, सन् २०२५ मा नेपाल पर्यटन वर्ष प्रबद्र्धनात्मक गतिविधिहरू आयोजना गर्नका लागि नेपाललाई चीनमा हार्दिक स्वागत गर्दै चिनियाँ पर्यटकहरूलाई नेपाल भ्रमण गर्न प्रोत्साहित गर्ने छौं। यसबाट नेपालको पर्यटन क्षेत्रलाई अगाडि बढाउन र दुई देशबीचको सांस्कृतिक आदानप्रदान एवं सहकार्यलाई थप ऊर्जा प्रदान गर्ने विश्वास व्यक्त गर्छौं। नेपाल र चीनबीच विगतमा भएका सहमतिको कार्यान्वयन गर्नु, दुई देशबीचको पर्यटन सहकार्यलाई थप उचाइमा पुर्याउन र दुई देशबीचको मानवीय सम्बन्धलाई अझ प्रगाढ बढाउनु नेपाल पर्यटन वर्ष २०२५ आयाजना गरिएको उनको भनाइ थियो। नेपाल विश्वप्रसिद्ध पर्यटकीय गन्तव्यस्थल भएको बताउँदै उनले यहाँका उच्च हिमालय, पर्वत शृंखला, चितवन राष्ट्रिय निकुन्जको प्राकृतिक सौन्दर्यता र लुम्बिनी, काठमाडौं, जनकपुरजस्ता प्राकृतिक साथै सांस्कृतिक र ऐतिहासिक सम्पदाले प्रत्येक वर्ष विभिन्न देशका पर्यटकहरूलाई नेपाल भ्रमण गर्न आकर्षित गर्दै आएको बताए। कार्यक्रममा बोल्दै भक्तपुर नगरपालिकाका प्रमुख सुनील प्रजापतिले सन् १९५५ मा नेपालचीनबीच दौत्य सम्बन्ध स्थापना भएको बताउँदै चीनले नेपालको पर्यटन प्रबद्र्धन र चिनियाँ पर्यटकहरूलाई नेपाल भ्रमण गर्न प्रेरित गर्ने उद्देश्यले घोषणा गरेको नेपाल भ्रमण वर्ष २०२५ सफल पार्नु सबैको जिम्मेवारी भएको बताए। नेपाल पर्यटकीय दृष्टिले अत्यन्त सम्भावना भएको देश हो भन्दै उनले विश्वको उच्च सगरमाथा र अन्य हिमालय पर्वतहरू, प्राकृतिक सुन्दरता, बुद्ध जन्मभूमि लुम्बिनी र विश्व सम्पदामा सूचीकृत थुप्रै स्थलहरू नेपालमा रहेको र राम्रो प्रचार प्रसार नहुँदा नेपालमा आशातित पर्यटकहरू आउन नसकेको उनले बताए। चिनियाँ पर्यटकहरू भक्तपुर भ्रमण गर्ने विदेशी पर्यटकहरूमध्ये संख्यामा दोस्रोमा पर्ने बताउँदै उनले चिनियाँ सरकारका उच्च पदस्थ पदाधिकारीहरूको नेपाल भ्रमणमा भक्तपुरलाई पनि प्राथमिकतामा राखेर अवलोकन भ्रमण गर्ने गरेको बताए। कार्यक्रममा नेपाल पर्यटन बोर्डका कार्यकारी निर्देशक दीपकराज जोशीले सरकारले सन् २०२५ लाई विशेष पर्यटन वर्षका रूपमा घोषणा गरेको बताउँदै भ्रमण वर्ष सफल पार्न सबैको साथ र सहयोग आवश्यक रहेको बताए। कार्यक्रममा पहिलो र दोस्रो चरण गरी भक्तपुर र चिनियाँ जनजीवन झल्काउने सांस्कृतिक गीत र नाँचहरू प्रस्तुत गरिएको थियो। साथै दरबार क्षेत्रबाट टौमढीसम्म सांस्कृतिक र्याली आयोजना गरिएको थियो।"
"कला, विज्ञान र मानवताको संगम : होमियोप्याथी","होमियोप्याथी एक कला, विज्ञान र मानवताको रूपमा अभिभाज्य रूपले एकअर्कासँग गाँसिएको छ। होमियोप्याथी केवल एक चिकित्सा पद्धति मात्र होइन, बरु कला, विज्ञान र मानवताको यो एउटा अद्भूत संगम नै होभन्दा अत्युक्ति नहोला। यो चिकित्सा प्रणालीले होमियो चिकित्सक अर्थात् होमियोप्याथ्सलाई सिकाउँछ कि रोगी केवल शरीर मात्र होइन, यो एक आत्मा र मन पनि हो। जसको भावनात्मक र मानसिक पक्ष पनि उत्तिकै महत्वपूर्ण छ, जति शारीरिक पक्ष। होमियोप्याथिक चिकित्साको प्रत्येक पक्ष यी तिनै स्तम्भमा आधारित छ। यो उपचार कला पनि हो : होमियोप्याथिक एक कलाको रूपमा विज्ञानमा आधारित छ। एक विज्ञानको रूपमा कलामा यसको अभिव्यक्ति देखिन्छ। कलालाई अवलोकनको रूपमा देख्न सकिन्छ। कलाको माध्यमले अवलोकनलाई व्यक्त गर्ने तरिका फरक हुनसक्छ। चिकित्सामा कलाको अर्थ हो, संवेदनशीलता, सहानुभूति तथा रोगीलाई गहिराईले बुझ्नु हो। होमियोप्याथीमा प्रत्येक रोगीलाई एक अद्वितीय व्यक्तिका रूपमा हेरिन्छ। यसका साथै उसको भावनात्मक अवस्थालाई पनि बुझ्ने प्रयास गरिन्छ। होमियोप्याथिक चिकित्सक एक कलाकारको जस्तो काम गर्दछ। उसले रोगीको कथा र व्यथालाई बडो गम्भीरताका साथ सुन्छ, जस्तो एउटा चित्रकारले आफ्नो कल्पनालाई रंग भर्ने कार्य गर्छ। बिरामीका लागि उसले उपयुक्त एकल औषधिको चयन (सेलेक्सन) गर्छ। जस्तै, एउटा संगीतकारले आफूले कम्पोज गरेको धुन र लयलाई सिगार्ने गर्छ। उसले बिरामीको भाइटल फोर्स (जीवन शक्ति)लाई पुन: सक्रिय गराउने प्रयास गर्दछ। जस्तै, एउटा शिल्पीकारले छिनो र हथौडाको भरमा ढुंगामा लुकेको जीवनलाई एक मूर्तरूप दिन्छ। त्यस्तै एउटा साहित्यकारले आफ्नो अवलोकनलाई शब्दहरूका माध्यम व्यक्त गर्दछ। यो उपचार एउटा विज्ञान हो : होमियोप्याथीको जरा (रुट) बडो गहिरो वैज्ञानिक सिद्धान्तमा निहित छ। यो चिकित्सा प्रणाली प्रकृतिको अटल सिद्धान्त समानताको नियममा आधारित छ। जसको अर्थ हो, समानताले समानताको उपचार। होमियोप्याथीको प्रत्येक सिद्धान्त जस्तो कि न्यूनतम मात्रा (मिनिमम डोज), एकल औषधि (सिंगल रेमेडी) र मियाज्यम्स्को सिद्धान्त विज्ञानमा आधारित छ। औषधिको निर्माण अत्यन्त वैज्ञानिक प्रक्रियाद्वारा गरिन्छ। जसलाई पोटेन्टाइजेसनद्वारा औषधिको शक्ति बढाइन्छ। यसको औषधि केवल भौतिक शरीरमा मात्र कार्य गर्दैन बरु मन र आत्मासम्म पहुँच राख्न सक्षम छ। यो उपचार मानवतामा पनि आधारित छ : होमियोप्याथीको सबैभन्दा राम्रो कुरो यो हो कि यो एक गहिरो मानवीय दृष्टिबाट प्रेरित छ। यसले बिरामीलाई केवल रोगबाट ग्रस्त भएको रोगी हो भनेर भन्दैन बरु उसलाई एउटा जीवन्त र अनुभवशील व्यक्तिको रूपमा हेर्दछ। यसमा वैयक्तिक उपचार हुन्छ। यो चिकित्सा प्रणाली दुष्प्रभाव (साइड इफेक्ट)बाट मुक्त छ। यो यसको मानवीय अप्रोचलाई दर्शाउँछ। होमियोप्याथी चिकित्साको उद्देश्य रोगलाई दबाउनु होइन, सट्टामा रोगको मूल कारणलाई नै जरैबाट निको पार्नु हो। यसले शरीर, मन र आत्मा समेतलाई सन्तुलित राख्ने प्रयास गर्दछ। जसले गर्दा रोगीको सम्पूर्ण रूपमा पुन: स्वस्थ्य बहाल हुन सकोस्। होमियोप्याथी यी तीनवटैको संगम : होमियोप्याथीमा कला, विज्ञान र मानवता यस प्रकार एकआपसमा मिलेको छ। कला रोगीको व्यक्तित्वलाई राम्ररी बुझ्नु, उसको भावना र अनुभवहरूको सम्मान गर्नुमा आधारित छ। विज्ञान सटिक चिकित्सा र वैज्ञानिक दृष्टिकोणका कारण यो विज्ञान हो। मानवता होमियोप्याथिक चिकित्साको उद्देश्य व्यक्तिलाई मानसिक, शारीरिक र आत्मिक रूपमा पूर्ण स्वस्थ्य बनाउनु हो। यो त्रिवेणी संगमले हामीलाई सिकाउँछ कि चिकित्सा केवल शारीरिक उपचारसम्म मात्र सीमित हुन सक्दैन। यो एक समग्र दृष्टिकोण हो। यसले मानवतालाई उसको पूर्णक्षमतामा पोषित गर्दछ। होमियोप्याथीको प्रेरणादायक सन्देश प्रत्येक रोगी युनिक (अद्वितीय) हुन्छ र उसको चिकित्सा पनि उस्तै हुनुपर्छ। बिरामीको जिवनी शक्तिलाई पुन: जिवीत गरे र सम्पूर्ण स्वास्थ पाउन सकिन्छ। कला, विज्ञान र मानवताको यो संगम हामीलाई रोगरहित मानव जीवनलाई पूर्णतातिर लैजान्छ। निष्कर्ष : होमियोप्याथी कला, विज्ञान र मानवताको बीच एक यस्तो सेतु हो, जसले हामीलाई यो बुझ्न र सम्झनका लागि मद्दत गर्दछ। त्यसैले यो चिकित्सा केवल एक प्राविधिक कार्य होइन, हो त केवल एक मानवीय सेवा हो। यो सेवाले हामीलाई सिकाउँछ कि प्राकृतिक र मानवताको सम्मान गर्दै हामी रोगीको स्वास्थलाई पुन: बहाल गर्न सक्छौं। यसप्रकार यस संगममा लुकेको प्रत्येक पहलले हामीलाई प्रेरित गर्दछ कि होमियोप्याथी चिकित्सा पद्धति केवल चिकित्सा मात्र होइन। यसलाई मानवीय जीवनको दर्शन पनि हो भन्न सकिन्छ। यसले हामीलाई सिकाउँछ कि कला, विज्ञान र मानवताको सही सन्तुलन नै यो चिकित्साको मूलभूत आधार हो। मिश्र होमियोप्याथिक कन्सलटेन्ट हुन्।"
सरकारको भ्याकेटमा सर्वोच्चले निर्णय सुनाउँदै,काठमाडौं : राष्ट्रिय परिचयपत्र विवादमा सरकारको भ्याकेटमा सर्वोच्च अदालतले आज निर्णय सुनाउँदैछ। प्रधान न्यायाधीश प्रकाशमान सिंह राउतसहित न्यायाधीशद्वय अब्दुल अजित मुसलमान र नृपध्वज निरौलाको इजलासमा निर्णय सुनाउनका लागि पेशी तोकिएको छ। यसअघि २०८१ पुस १२ गते न्यायाधीश महेश शर्मा पौडेल र नित्यानन्द पाण्डेको इजलासले उक्त मुद्दामा सुनुवाइ गर्दै पूर्ण इजलासमा पठाउने आदेश दिएको थियो। अधिवक्ता रामबहादुर राउतसहितले राष्ट्रिय परिचयपत्र सबै क्षेत्रमा लागू हुन नसक्ने भन्दै सर्वोच्चमा रिट दिएका थिए। उनले राष्ट्रिय परिचयपत्र जारी गर्न सरकारले ढिलाइ गरेको र त्यसलाई अनिवार्य गर्दा कयौं ज्येष्ठ नागरिकहरू सामाजिक सुरक्षा भत्ताबाट वञ्चित हुने भन्दै सर्वोच्चमा रिट दिएका थिए। सोही रिटमा सुनुवाइ गर्दै न्यायाधीश मनोजकुमार शर्मा र तिलप्रसाद श्रेष्ठको इजलासले सामाजिक सुरक्षा र सार्वजनिक सेवाका लागि राष्ट्रिय परिचय पत्र अनिवार्य लागू नगर्ननगराउन भन्दै अन्तरिम आदेश दिएको थियो। सो आदेशविरुद्ध गत कार्त्तिक २० गते भ्याकेट लिएर सरकार सर्वोच्च पुगेको थियो। सर्वोच्चको अन्तरिम आदेशका कारण परिचयपत्र वितरणमा अन्योल भएको सरकारको दावी छ। आज सर्वोच्चले अन्तरिम आदेशबारे निर्णय गर्नेछ। २०८१ जेठ २४ गते बसेको मन्त्रिपरिषद बैठकले चरण चरण गरेर देशैभर सामाजिक सुरक्षा भत्ता लिन राष्ट्रिय परिचयपत्र अनिवार्य गर्ने निर्णय गरेको थियो। सरकारले भ्याकेट दर्ता गराएपछि १४ पटक पेशी तारेख दिएको थियो। यो भ्याकेट ९ पटक हेर्न नभ्याइने सूचीमा परेको थियो। एक पटक हेर्दाहेर्दैमा परेको यो भ्याकेटमा दुईपटक आदेश जारी भएको हो। सर्वोच्चले २०८१ पुस ९ गते पेशीको सूचना दिने र पुस १२ गते पूर्ण इजलासमा पठाउने आदेश भएको थियो। सम्भवत :आज सुनुवाइ सकिए यो विवादको टुंगो लाग्नेछ।
"संघीयता, अर्थात् संघकै हालीमुहाली","वीरेन्द्रनगर : झन्डै ९ वर्षअघि २०७२ साउन २३ गते मध्यराति मुलुकका प्रमुख चार राजनीतिक दलका शीर्षनेता सम्मिलित संविधानसभाको विशेष समितिले ६ प्रदेशको खाकासहित संघीयताको स्वरूप सार्वजनिक गर्यो। उक्त खाकाप्रति साविकको भेरीकर्णाली क्षेत्रले चर्को असन्तुष्टि देखाएको थियो। कारण थियो तत्कालीन भेरी अञ्चलका बर्दिया र बाँकेबाहेकका जिल्ला र साबिक कर्णालीका पाँच जिल्ला सुदूरपश्चिममा मिसाएर एउटै प्रदेश बनाइएको थियो। एकातिर साबिक कर्णालीको मात्र अलग प्रदेश र अर्कोतिर मध्यपश्चिम क्षेत्रलाई अखण्ड कायम गरी प्रदेश घोषणा गर्नुपर्ने मनोविज्ञान रहँदा प्रस्तावित खाकाप्रति असन्तुष्टि मात्रै देखिएन, जिल्लाजिल्लामा आन्दोलन नै भयो। अखण्ड मध्यपश्चिमका ब्यानरमा साउन २४ गते सुर्खेतबाट सुरु भएको तत्कालीन आन्दोलन भेरी र कर्णालीका अन्य जिल्लामा पनि फैलियो। सुर्खेतमा आन्दोलन बढ्दै गयो। आन्दोलनकारीले पार्टीका कार्यालयदेखि नेताका घरसमेत तोडफोड गर्न गरे। २०७२ साउन २५ गते प्रहरीको गोली लागेर वीरेन्द्रनगर नगरपालिका७ का २७ वर्षीय याम बिसीको मृत्यु भयो। १३ दिनसम्म चलेको आन्दोलनमा बिसीका साथै वीरेन्द्रनगर४ का गोपालसिं रजवार, टीकाराम गौतम र जुम्लाका हरिबहादुर कुँवरले ज्यान गुमाए। आन्दोलन उत्कर्षमा पुगेपछि विसं २०७२ भदौ ४ गते साबिक कर्णाली अञ्चलसहित भेरीका सुर्खेत, दैलेख, जाजरकोट र राप्तीका सल्यान, रुकुमपश्चिम जिल्लालाई समेटेर अलगै सातौं कान्छो प्रदेशको घोषणा गरियो। अन्ततः छ प्रदेशको संघीय संरचना फेरबदल गर्दै प्रमुख चार राजनीतिक दल सात प्रदेशको सीमांकन गर्न बाध्य भए। संविधान जारी भएयता छ नं प्रदेश भनेर चिनिएको यो प्रदेशलाई २०७४ फागुन १२ गते बसेको प्रदेशसभाको बैठकले कर्णाली प्रदेश नामकरण गर्यो। नामकरणसम्बन्धी उक्त प्रस्ताव प्रदेशसभाले सर्वसम्मत पारित गरेको थियो। कर्णाली जस्तै राज्यको मूल प्रवाहमा नसमेटिएका क्षेत्रका लागि संघीयता आवश्यक हो। तर, संघीयताको लाभ भने कर्णालीले लिन सकिरहेको अवस्था छैन। शुक्रबार सकाठमाडौं विश्वविद्यालयले सुर्खेतमा आयोजना गरेको नेपालमा प्रदेश र स्थानीय सरकारको कार्यसम्पादनसम्बन्धी राजनीतिक संवाद कार्यक्रममा सुर्खेत वीरेन्द्रनगर नगरपालिकाका पूर्वमेयर देवकुमार सुवेदीले भने, मुलुकमा संविधानमा छ। तर, त्यसको कार्यान्वयन पक्ष कमजोर छ। तीन तहका सरकारहरू छन्। तर, अधिकार तल्लो तहमा संघीय सरकारले दिन मान्दैनन्। प्रदेश, प्रदेशजस्तो भएकै छैन। प्रदेशले आफ्नो विकासका स्थानीय विशेषताहरू पहिचान गरेकै छैन। संघको आदेश पालक संरचना जस्तो प्रदेश छ। स्थानीय तहमा कार्यसम्पादनका लागि आफ्नो अधिकार प्रयोग गर्न संघ सरकारसँग भिड्नुपर्ने अवस्था छ। संघीय सरकारले प्रदेश र स्थानीय तहलाई स्रोत साधनमा कमजोर, अधिकारविहीन बनाउँदा यहाँका नागरिकहरूले संघीयताको लाभ लिन पाएनन्। जसले गर्दा व्यवस्था त फेरियो, अवस्था जस्ताको त्यस्तै रह्यो। उनका अनुसार प्रशासनिक नेतृत्व राजनीतिक नेतृत्वलाई असहयोग गर्ने र संघ सरकारले तल्लो तहलाई अधिकार सम्पन्न नबनाउँदा जनताहरूले संघीय व्यवस्थाप्रति नै प्रश्न उठाउने अवस्था आएको छ। अब यसलाई यथाशीघ्र सुधार गर्नुपर्छ। संघीयता कार्यान्वयनको बाधक संघ सरकार संघीयताको कार्यान्वयनको बाधक नै संघीय सरकार हो । मुलुकमा संघीयता कार्यान्वयनको चरण मुख्य गरी नेपाली कांग्रेस, नेकपा एमाले र माओवादी केन्द्रले नै संघीय सरकारको नेतृत्व गरेका छन्। ती सबै नेतृत्वहरूबाट संघीयताको सफल कार्यान्वयन हुन सकेन्। महेन्द्रबहादुर शाही, पूर्वमुख्यमन्त्री, कर्णाली प्रदेश कर्णाली प्रदेशका पूर्वमुख्यमन्त्री महेन्द्रबहादुर शाहीले संघीयताको कार्यान्वयनको बाधक नै संघ सरकार रहेको दाबी गरे। उनले भने, मुलुकमा संघीयता कार्यान्वयनको चरण मुख्य गरी नेपाली कांग्रेस, नेकपा एमाले र माओवादी केन्द्रले नै संघीय सरकारको नेतृत्व गरेका छन्। ती सबै नेतृत्वहरूबाट संघीयताको सफल कार्यान्वयन हुन सकेन्। यो नै सबैभन्दा ठूलो बिडम्बना हो। संघीयता सहितको संविधान निर्माण गर्ने र कार्यान्वयन गर्ने जिम्मेबार राजनीतिक दलका नेतृत्वहरू नै संघीयता विरोधी भए। जसले जनतामा आशाभन्दा बढी निराशा जागेको हो। उनले मुलुकमा अहिले पनि विभिन्न खालका विभेदहरू कायमै रहेको बताए। उनले भने, मुलुकमा अहिले पनि लैंगिक, जातीय, भेगिए जस्ता विभेदहरू कायमै छन्। ती विभेदबाट हामीले पनि मुक्ति पाएका छैनौं। खास अहिले संघ, प्रदेश र स्थानीय सरकारबीच चरम द्वन्द्व छ। संघमा कुर्चीको सुरक्षामा नै सरकारले समय बिताइरहेको छ। धेरैपटक प्रधानमन्त्री र मन्त्री हुने दौडमा राजनीतिक दलका नेतृत्वहरू छन्। नजिकका सरकारहरूबाट नागरिकहरूले आफ्ना सवालहरू सम्बोधन होलान भन्ने अपेक्षामा छन्। तर, संघ सरकारले त्यसका लागि गर्नुपर्ने कामहरू, निर्माण गर्नुपर्ने कानुनहरू निर्माण गरिदिएको छैन। संघीय व्यवस्थाबाट जनताको अवस्थामा सुधार हुन नसक्नुको मुख्य कारण नै संघीय सरकारको नेतृत्वको उदासीनता हो। यस्तै कर्णाली प्रदेशकै अर्का मुख्यमन्त्री जीवनबहादुर शाहीले कर्णालीको भौगोलिक चुनौती र समस्याहरूलाई हल गर्न राजनीतिक नेतृत्वबीच सहमति सहकार्य जरुरी रहेको बताए। उनले भने, संघीयताको कार्यान्वयनमा संघ सरकारले उपेक्षा गरेको छ। तर, प्रदेश र स्थानीय सरकारले प्रभावकारी काम गर्नका लागि यहाँका राजनीतिक दलहरूबीच पनि सहमति सहकार्य गरी अगाडि बढ्नुपर्छ। आफू सरकारमा हुँदा जे पनि ठीक र सरकारभन्दा बाहिर हुँदा जे पनि बेठीक भन्ने हिसावले राजनीतिक दलहरूले अभिव्यक्ति दिँदा र त्यसअनुसार व्यवहार गर्दा हाम्रा मुख्य मुद्दाहरू त ओझेलमा नै पर्ने हुन्। यसप्रति जिम्मेबार राजनीतिक दलहरू नै बढी जिम्मेबार बन्नुपर्छ। उनले संघीयताले कर्णालीमा केही पनि नभएको भन्ने भाष्य पनि सुधार हुनुपर्ने बताए। उनले भने, जनताका अपेक्षाहरूअनुसार कामहरू नभएका होलान। तर, केही पनि नभएको त होइन् नि ! कर्णालीमा अझै पनि पर्याप्त पूर्वाधार विकास भइसकेको छैन। तर, हरेक जिल्लामा राष्ट्रिय सडक सञ्जाल बिस्तार भइरहेको छ। गाउँहरू विद्युतीकरण भइरहेका छन्। शिक्षा र स्वास्थ्यको पहुँच वडा स्तरसम्म पुगेको छ। तर, यतिले नै पर्याप्त भने छैन। यस विषयमा मुलुकका तीनवटै तहका सरकारहरूले समन्वय गरी जनताका आधारभूत सवालहरू सम्बोधन गर्न सक्रियता देखाउनुपर्ने छ। प्रदेश र स्थानीय सरकारको कार्य निराशाजनक सुर्खेतमा प्रदेश सरकार छ। त्यसैले संघीयता आएजस्तो छ। ठूलो राजनीतिक, ऐतिहासिक सिमान्तकरणमा परेको कर्णालीले संघीयतापछि नयाँ आशा बोकेको थियो। परापूर्वकालदेखि कालापहाड गएर कर्णालीका मानिसले जीवन चलाए। अहिले पनि निरन्तर छ। खाडीमुलुकहरू थपिएका छन्। कर्णाली यस्तो ठाउँ हो। जहाँ स्रोत साधन धेरै छन्। रोजगार हुनेहरू थोरै छन्। मध्यपश्चिम विश्वविद्यालय शिक्षा संकायका पूर्वडिन पित्ताम्बर ढकालले भने, कर्णाली प्रदेशको राजधानी सुर्खेतमा ५ लाख मानिसहरू बस्छन्। तर, तथ्यांकमा १ लाख २० हजार छ। त्यसैका आधारमा यहाँ सेवा सुविधा दिन खोजिन्छ। अनि कसरी नागरिक सन्तुष्ट हुने अवस्था हुन्छ। उनका अनुसार तथ्यभन्दा बाहिरको तथ्यांकका आधारमा हुने विकास, राजनीतिक नेतृत्वको चाहना वा लहटमा हुने विकासले जनताका आवश्यकताको सम्बोधन गर्दैनन्। नीति निर्माताहरूमा पनि दूरदृष्टि छैन। सुर्खेतको मानिस काठमाडांै ३ हजारले पुग्छ। त्योभन्दा कम दूरी हुम्लाको मानिस सुर्खेत पुग्नै गाडी भाडा नै साढे ६ हजार खर्च हुन्छ। दुर्गमका नागरिकहरूले सेवा लिने कुरा सास्ती जस्तै छ। त्यसले सरकारप्रति नागरिक कसरी सन्तुष्ट हुने अवस्था आउला। यस्तै सामुदायिक विद्यालय महासंघ कर्णाली प्रदेशका अध्यक्ष गोबिन्द कोइरालाले प्रदेश र स्थानीय तहले जनतामा उत्साह जाग्ने खालका कामहरू गर्न नसक्दा संघीयताको विपक्षमा जनमत निर्माण भएको बताए। उनले भने, गाउँगाउँमा स्थानीय सरकारका भव्य संरचनाहरू निर्माण भए। त्यसलाई जनताले आफूलाई सेवा गर्ने सरकारभन्दा पनि गाउँमा आएका सिंहदरबारभित्र गाउँका सिंहहरू बस्ने गरेको अनुभूति गर्न थालेका छन्। गाउँमा स्थानीय सरकारले जनताको आवश्यकतालाई हेरेर योजना बनाउँदैनन्। आफ्ना डोजर वा आसेपासेका डोजरलाई काम दिएर दाम उठाउने नियतमा योजना तर्जुमा हुने गरेका छन्। जनताहरूलाई कामविहीन बनाइएको छ। अनि स्थानीय सरकारप्रति कसरी जनताको अपनत्व हुन्छ। कसरी जनतामा जनप्रतिनिधिहरू प्रति भरोषा जाग्छ। संघीयताको भावनाविपरीत मुलुकका शासकहरू निरंकुश बनिदिँदा संघीयता नै बदनाम भएको छ । खासमा संघीयताको भावनाअनुसार मुलुकका तीनवटै तहका सरकार अधिकार सम्पन्न हुनुपर्ने हो। कल्याणी खड्का, सभापति, प्रदेश मामिला समिति उनका अनुसार नागरिकहरूलाई जन्मिन, मर्न र विवाह गर्नसमेत छुट छैन। स्थानीय सरकारले जन्मिदा कर लिन्छ। मर्दा कर लिन्छ। विवाह गर्दा कर लिन्छ। तर, नागरिकहरूलाई बाँच्नका लागि आवश्यक पर्ने सेवा दिँदैन। सामाजिक अभियान्ता कोइरालाले भने, प्रदेशको हरेक मामिलामा केन्द्रले निर्णय गर्छ। प्रदेशको मामिलामा प्रदेश तहमै निर्णय गर्ने अधिकार ठूला राजनीतिक दलहरूमा पनि छैन। मुलुकका ठूला राजनीतिक दलहरूको केन्द्रीकृत मानसिकताले पनि प्रदेश र स्थानीय तहलाई उपेक्षामा पारेको छ। यसले पनि संघीयताको सफल कार्यान्वयन र नागरिकहरूले संघीयताको लाभ लिन नसक्ने अवस्था आएको छ। प्रदेश सरकार र स्थानीय सरकारले पर्याप्त बजेट नै छैन भन्छन्। भएको बजेट हरेक वर्ष कार्यान्वयन नभएर फ्रिज हुने अवस्था छ। कर्णालीका स्थानीय सरकार र प्रदेश सरकारले कर्णाली राजमार्गमा बजेट लगानी गरेर सुधार गर्न पाउँदैनन्। संघीय सरकारले त्यो राजमार्गको स्तरोन्नति गरी दिँदैनन्। नागरिक समाजका अगुवा नन्दलाल देवकोटाले भने, संघ सरकारले कर्णालीका सवालहरू देख्न सक्दैनन्। कर्णालीका राजनीतिक नेतृत्वहरू आआफ्ना स्वार्थमा लिप्त छन्। कर्णालीका सवालहरू ठाउँमा उठाउँदै उठाउँदैनन्। जुगाको लडाइँ छ। यसले कर्णालीको हित र संघीयताको भावना अनुसार काम कसरी हुन्छ। मुलुकका तीनवटै संरचनाको समन्वय निकै कमजोर अवस्थामा छ। प्रदेश संरचनामा पनि दुई दलबाट बनेका सरकारमा मुख्यमन्त्रीले गर्न खोजेको काममा अन्य मन्त्रालयहरू अबरोध गर्ने संस्कार छ। नेकपा एमाले सुर्खेतका अध्यक्ष कुलमणि देवकोटाले भने, एउटै सरकारका मन्त्रालयहरूको समन्वय त नाजुक छ। एकले अर्कोलाई सहयोग गर्नको साटो अबरोध बढी गर्ने समस्या छ। फरक सरकारबीच सहकार्य त झन् समस्या नै हुने भयो। जसका कारण कार्यसम्पादन प्रभावकारी नहुने समस्या छ। यसलाई सबै तहबाट सुधारका लागि जरुरी छ। सामाजिक मुद्दाहरू ओझेलमा संघीयताको कार्यान्वयनमा संघ सरकारले उपेक्षा गरेको छ। तर, प्रदेश र स्थानीय सरकारले प्रभावकारी काम गर्नका लागि यहाँका राजनीतिक दलहरूबीच पनि सहमति सहकार्य गरी अगाडि बढ्नुपर्छ। जीवनबहादुर शाही, पूर्वमुख्यमन्त्री, कर्णाली प्रदेश मुलुकमा संघीयतापछि बनेका सरकारहरूले सामाजिक मुद्दाहरूलाई प्रभावकारी रूपमा बोक्न सकेनन्। कर्णालीमा उमेर नपुगी अर्थात् २० वर्षभन्दा कम उमेरमा विवाह व्यापक रूपमा भइरहेको छ। छाउपडी प्रथालगायतका सामाजिक कुसंस्कारहरू, बिकृतिहरू व्यापाकहरूमा भइरहेका छन्। महिला अधिकारकर्मी पवित्रा शाहीले भनिन्, संघीयतापछि बनेका जनताका आँगनका सरकारहरूले सामाजिक बिकृति, बिसंगतिहरूका साथै आम सामाजिक मुद्दाहरू सही ढंगले बोक्न सकेनन्। प्रदेश र स्थानीय तहमा अध्यायन अनुसन्धान नै छैन। तथ्यांकहरू पनि व्यवस्थित छैन। शैक्षिक गुणस्तर खस्किँदो अवस्थामा छ। दक्ष जनशक्ति उत्पादन छैन। पावर र पहुँचका आधारमा अवसरहरू पाइन्छ भन्ने मानसिकता बढिरहेको छ। यसरी संघीयताबाट आम नागरिकहरू कसरी सन्तुष्ट हुने ? यस्तै पूर्वप्रदेशसभा सदस्य एवं सामाजिक अभियान्ता पद्मा खड्काले प्रदेश र स्थानीय तहले पनि कार्यसम्पादनमा निकै ढिलाइ गर्दा नागरिकहरूमा असन्तुष्टि बढेको बताइन्। उनले भनिन्, प्रदेशसभा गठन भएको दुई वर्षमा तीनवटा कानुन बन्दैनन्। मुलुकमा संविधान बन्यो, काननु बनेनन्। जसका कारण जनतालाई न प्रभावकारी सेवा प्रवाह गर्न सकियो न यसबारे बुझाउन नै। त्यसैले अहिले प्रदेश संरचनाको औचित्यमाथि नै जनताले बढी प्रश्न गरिरहेका छन्। खासमा प्रदेश र स्थानीय तहलाई बढी शक्तिशाली बनाउनुपर्ने हो। तर, मुलुकका प्रमुख राजनीतिक दलहरूले नै प्रदेश र स्थानीय तहलाई कमजोर बनाइरहेका छन्। अझ यसै व्यवस्थामा सरकारको नेतृत्वमा पुगेका व्यक्तिहरूबाटै यसको औचित्यमाथि प्रश्न उठाउने जस्ता अभिव्यक्तिहरू आइरहेका छन्। यसले पनि संघीयताबाट सकारात्मक प्रतिफल ल्याउन चुनौती बढाइरहेको छ। मुलुकमा विधिको शासन स्थापित नभएसम्म कुनै पनि विकास र व्यवस्था आमनागरिकका लागि हुँदैन । प्रदेश सरकारका पूर्वमुख्य न्यायाधिवक्ता धु्रवकुमार श्रेष्ठले भने, नेपालको संविधानमा धेरै मौलिक हकको व्यवस्था भयो। त्यसअनुसार कानुन निर्माण गर्न निकै ढिलाइ भयो। कानुनी जटिलताका बीच विधिको शासन स्थापित गर्न त्यति सहज हुँदैन। त्यसका लागि राजनीतिक इमान्दारतिा जरुरी पर्छ। तर, त्यसो नभएको अनुभूति भइरहेको छ। सबै बोझ केन्द्रले लिनुहुँदैन संघीयता भनेको अधिकार र शक्तिको विकेन्द्रीकरण हो। अर्को राजनीतिक, आर्थिक तथा प्रशासनिक विकेन्द्रीकरण नै संघीयता हो। संविधानविद् एवं वरिष्ठ अधिवक्ता दिनेश त्रिपाठीले भने, संघीय सरकारले सबै बोझहरू बोकिरहेको छ। कतिपय अधिकारहरू स्थानीय तह, प्रदेश र संघीय सरकार सबैका साझा छन्। जसले कार्यान्वयनमा अन्यौलता सिर्जना गरेको छ। सहकारी स्थानियतहदेखि संघीय सरकारको क्षेत्राधिकारमा राखिएको छ। सबैभन्दा बढी समस्या त्यसै सहकारी क्षेत्रमा देखा परेको छ। यस्ता धेरै उदाहरणहरू छन्। जसले कानुनी रूपमा जटिलता सिर्जना गरिरहेका छन्। दलहरूले नेपालको संविधान निकै उत्कृष्ट बनायौं भने। हामीले पनि होला त भन्यौं। तर, संविधान आफंैमा उत्कृष्ट हुन सक्दैन। त्यसको प्रभावकारी कार्यान्वयन र जनताको जीवनस्तरमा सकारात्मक प्रभाव नपरेसम्म यसप्रति नागरिकहरू सन्तुष्ट हुँदैनन्। तर, अहिलेको संविधानमा पनि केही त्रुटिहरू छन्। तीनलाई सुधार गर्दै लैजानुपर्छ। अधिवक्ता त्रिपार्टीले भने, संविधानमै स्थानीय सरकार र प्रदेश सरकारलाई शक्तिशाली बनाउनुपथ्र्यो। संघ सरकारलाई प्रभावकारी समन्वयमा बनाउनुपथ्र्यो। संघ सरकारबाट तल्लो तहका सरकारहरूमाथि हस्तक्षेपकारी भूमिका खेल्न हुँदैन। तर, नेपालको परिपेक्षमा त्यस्तो भएको छैन। संघीयताको भावनाभन्दा बाहिर गतिविधि भएका छन्। त्यसो हुनुहुँदैन। कर्णाली प्रदेशसभा सदस्य एवं प्रदेश मामिला समितिकी सभापति कल्याणी खड्काले संघीयताको भावनाविपरीत मुलुकका शासकहरू निरंकुश बनिदिँदा संघीयता नै बदनाम भएको बताइन्। उनले भनिन्, संघीय व्यवस्थामा संघीय सरकारका नेतृत्व गर्ने दलहरूका मुख्य नेताहरू सबै अधिकार आफूअनुकूल प्रयोग गर्न जोड दिने समस्या छ। संघीयताको भावनाअनुसार मुलुकका तीनवटै तहका सरकार अधिकार सम्पन्न हुनुपर्ने हो। त्यसो हुँदैन। हरेक काम गर्दा संघ सरकारले अंकुश लगाउने गरी कानुनी व्यवस्थाबाट प्रदेश र स्थानीय तहले राम्रो प्रतिफल दिन सक्दैनन्। जसका कारण समग्र व्यवस्था नै बदनाम हुने अवस्था आएको छ। राष्ट्रिय जनमोर्चाका प्रदेश अध्यक्ष पूर्णबहादुर शाहीले मुलुक संघीय संरचनामा गएपछि भएका काम कारबाहीहरूकै कारण संघीयताको औचित्य सकिएको बताए। उनले भने, राष्ट्रिय जनमोर्चाले सुरुवातदेखि नै नेपालको सन्दर्भमा संघीयताको औचित्य नभएको भनी फरक मत राख्दै आएको छ। विस्तारै त्यो मत जनस्तरसम्म बढ्दै गएको छ। संघीयतामा बनेका सरकारहरू जनताका सेवकभन्दा बढी शासक बने। उपलब्धिभन्दा बढी खर्च भइरहेको छ। जसका कारण मुलुकको अर्थतन्त्र नै धराशायी भएको छ। व्यवस्था बदलिने तर जनताको अवस्था बदल्न नसक्ने असफल व्यवस्थालाई कहिलेसम्म नेपालका मुख्य राजनीतिक दलहरूले बोकेर हिँड्ने हो। यसबाट मुख्य राजनीतिक दलहरूले सोच्नुपर्ने बेला भएको छ। कर्णाली बनाउन जिम्मेबार बनौं प्रदेशसभा गठन भएको दुई वर्षमा तीनवटा कानुन बन्दैनन्। मुलुकमा संविधान बन्यो, काननु बनेनन्। मुलुकका प्रमुख राजनीतिक दलहरूले नै प्रदेश र स्थानीय तहलाई कमजोर बनाइरहेका छन्। पद्मा खड्का, पूर्वप्रदेशसभा सदस्य एवं सामाजिक अभियान्ता कर्णाली प्रदेशमा ५६ जातजातिको समुदायको बसोबास छ। औषध आयु नेपालकै सबैभन्दा बढी कर्णालीमा छ। कर्णालीको पुँजी भनेकै प्राकृतिक स्रोत हुन्। मध्यपश्चिम विश्वविद्यालयका सहप्राध्यापक डा अर्जुन ऐडीले भने, कर्णाली उत्पादनमा निकै कमजोर छ। तर, पर्याप्त प्राकृति स्रोत साधनहरूको धनी छ। ती साधनहरूको बढीभन्दा बढी उपयोग गरी यहाँको आर्थिक समृद्धि गर्नु छ। यहाँको धार्मिक तथा सांस्कृतिक पर्यटन प्रबद्र्धन गर्न जरुरी छ। कर्णालीमा ६० प्रतिशत जनसंख्या युवा छ। डा ऐडीले भने, तर अधिकांश बिदेसिने समस्या छ। यसलाई रोकेर यहाँको विकासमा लगाउन ढिलो गर्नु हुँदैन। कर्णालीमा २८ हजार विद्युत् उत्पादन गर्ने सकिने सम्भावना छ। तर, १९ मेगावाट मात्र उत्पादन छ। यहाँ साना परियोजनाका लागि पनि ठूलो लगानी गर्नुपर्ने भौगोलिक अवस्था छ। सरकारको आर्थिक आधार निकै कमजोर छ। संघीयतापछि पूर्णरूपमा निराश हुनुपर्ने अवस्था त छैन्। तर, कर्णालीमा संघीयतापछि यसो भयो भनेर कुनै गर्व गर्न लायक वा जनतालाई अनुभूति दिलाउने पनि कुनै काम भएको छैन। उनले प्रदेश र स्थानीय सरकारले बढी महत्वकांक्षी योजना बनाउने तर त्यसको कार्यान्वयन गर्न नसक्दा उपलब्धि नदेखिएका कारण पनि संघीयतामाथि नागरिकहरू आकर्षित हुन नसकेको बताए। उनले भने, सरकारहरूले पहिले धेरैधेरै बजेट ल्याएर। बढी लोकप्रियता खोज्न बढी महत्वकांक्षी योजना बनाए। तर, पछिल्लो वर्षहरूमा संघ सरकारबाट आउने बजेट घट्दै गयो। बनाएका योजनाहरू अधुरा रहने अवस्था आयो। सरकारको कार्यक्षमता पनि सुधार हुँदै जानुपर्नेमा पुँजीगत बजेट खर्च नै गर्न नसक्ने समस्या भयो। नागरिकहरूले अहिले सरकारले गरिरहेका कामहरूबाट असन्तुष्ट हुँदै गए। जसका कारण व्यवस्थाका विरुद्धमा जनमत देखिएको हो। तर, अब सरकारले कर्णालीको विकास र समृद्धिका लागि ठोष योजना र प्रभावकारी कार्यान्वयन गर्न जोड दिनुपर्ने उनले बताए।"
विदेश मोहको यथार्थ दृश्य,"दैनिक झोलाझ्याम्टा बोकेर त्रिभुवन अन्तर्राष्ट्रिय विमानस्थलबाट बिदेसिने नेपाली युवाको भीड देखिनु केही वर्षयता सामान्य लाग्न थालेको छ। विमानस्थलको त्यो दृश्यको भोलिपल्ट सामाजिक सञ्जालमा मेरो छोरा, छोरी उच्च शिक्षाका लागि विदेश जाँदै छ। सफल भविष्यको शुभकामना ! भनेर फोटो र स्टाटस पोस्ट गरिन्छ। तर तिनै फोटो र शुभकामना स्टाटसको पछाडि लुकेको वास्तविकता कति भयावह छ भन्ने भने कमैलाई थाहा होला। विदेश गएपछि ती युवाले के कस्तो संघर्ष गरिरहेका छन् ? विद्यार्थी भिसामा गएका ती बालबालिकाले पढाइभन्दा बढी काम गर्नुपर्ने बाध्यता छ। परिवारलाई घरबाट पठाएको पैसा कसरी फिर्ता गर्ने भन्ने तनाव छ। यता अभिभावकहरूलाई आफ्नो सन्तान अमेरिका, बेलायत, अष्ट्रेलिया पुगेको सुन्दा गर्व लाग्छ। तर, उनीहरूले छोराछोरी विदेशमा कति पीडा झेलिरहेका छन् भन्ने कुरा भने देखाउन चाहँदैनन्। मेरो व्यक्तिगत अनुभव : मैले विदेश यात्राका क्रममा धेरै नेपाली विद्यार्थीसँग भेटेको छु। उनीहरू प्राय: पसल, रेष्टुराँ, होटलमा काम गरिरहेका थिए। एकपटक अमेरिकाको एक रेष्टुराँमा भेट भएको एक युवकले भन्यो : सर, नेपालबाट म उच्च शिक्षा लिन आएको हुँ, तर खर्च धान्न गाह्रो भएकाले काम गर्नुपरेको छ। त्यस्तै, अष्ट्रेलिया, बेलायतमा मैले देखेँ विद्यार्थीहरू बिहान कलेज जान्छन्, दिउँसो र राति काम गर्छन्। कतिपय त कामको थकानले कलेज नै जान छोड्छन्। मेरो छिमेकका केही बालबालिका पनि पढ्नकै लागि भनेर विदेश गएका छन्। उनीहरू विदेश पुगेको बेला उत्सव मनाइएको थियो। तर, अहिले तीमध्ये धेरैजसो होटलको किचन, अगुर स्याउ, स्टेवरी टिप्ने काम गरिरहेका छन्। कलेज जानु त परै जाओस्, आफ्नै खर्च धान्नकै लागि संघर्ष गरिरहेका छन्। विदेश मोहको कारण के हो ? : नेपालमा अहिले विदेश जाने मोह केवल शिक्षा र रोजगारीको लागि मात्रै नभएर समाजमा देखासिकीको कारणले पनि भएको देखिन्छ। मेरो छोरो अमेरिका गयो, मेरो छोरी बेलायतमा पढ्दै छ भन्न पाउँदा अभिभावकलाई गर्व लाग्छ। तर, मेरो छोरो स्वदेशमै इञ्जिनियरिङ पढ्दै छ, देशमै बसेर घरपरिवार, समाज र देशकै सेवा गरिरहेको छ भनेर गर्वका साथ भन्न चाहँदैनन्। यही सोचाइ परिवर्तन गर्नु जरुरी छ। अबको आवश्यकता भनेको आफ्नै देशमा गुणस्तरीय शिक्षा प्रदान गर्ने वातावरण बनाउनु हो। हामीले यस्तो समय ल्याउनु पर्छ, जहाँ नेपालभित्रकै दुर्गम जिल्लाहरूबाट पनि इञ्जिनियर, डाक्टर, वैज्ञानिक र अनुसन्धानकर्ता उत्पादन होऊन्। सामाजिक सञ्जाल र देखासिकीको असर : सामाजिक सञ्जालमा एक जनाले विदेश जाँदै गरेको फोटो राखेपछि, अरू अभिभावकले पनि त्यस्तै गर्न चाहन्छन्। यो देखासिकी प्रवृत्तिले अभिभावकलाई मानसिक रूपमा प्रभावित बनाएको छ। तर, ती पोस्टमा विदेश पुगेपछि बालबालिकाले भोगेको दु:ख, संघर्ष र तनाव देखिँदैन। यदि सामाजिक सञ्जालमा यी वास्तविकताहरू पनि पोस्ट गरियो भने समाजले सोच्ने तरिका नै बदलिन सक्छ। देशमै उच्च शिक्षा र अवसर सिर्जना गरौं : विद्यार्थीहरू विदेश जानुमा समस्या छैन। तर, त्यो शिक्षा पाउन र आफ्नो दक्षता बढाउनका लागि होस्। देशभित्रै अवसरहरू नहुँदा मात्रै विदेश मोह बढेको हो। सरकारले रोल्पा, रुकुम, बाजुरा, कालीकोट, ताप्लेजुङ, संखुवासभाजस्ता दुर्गम जिल्लाहरूमा गुणस्तरीय विश्वविद्यालयहरू स्थापना गर्नुपर्छ। अबको समय यस्तो बनाऔं, जहाँ अभिभावकहरू गर्वसाथ भन्न सकून्, मेरो छोरी धनकुटाबाट इञ्जिनियरिङ पढेर देशमै सेवा गरिरहेकी छन्। पश्चिमका नागरिकले यसो भने जसरी पूर्वका बासिन्दाले पनि कर्णालीको फलानो विश्वविद्यालयमा पढेर मेरो छोराले त्यही दुर्गममा बसेर देशको सेवा गरिरहेको छ भनून्। यस्तो समय आएको दिनमात्रै देशको भविष्य सुरक्षित हुनेछ। विदेश मोहलाई घटाउन आवश्यक छ : अब सामाजिक सञ्जालमा मेरो छोरो अमेरिका गयो भन्ने पोस्ट कम होस्। यसको सट्टामा मेरो छोरो नेपालमै डाक्टर भएर गाउँको स्वास्थ्य सुधार गरिरहेको छ भन्ने पोस्ट पढ्न पाइयोस्। विदेश मोहलाई घटाउन हामी सबैले मिलेर प्रयास गर्नुपर्छ। विद्यार्थीहरूले देशमै गुणस्तरीय शिक्षा प्राप्त गरुन्। विदेश गएर संघर्ष गर्नुपर्ने बाध्यता हटून्। त्यो दिन समाज र देश दुवै समृद्ध हुनेछ। त्यसका लागि सबैले आफ्नो ठाउँबाट जिम्मेवारी लिऔं। विदेश मोह कम गरौं, देशभित्रै अवसर सिर्जना गरौं।"
रैथाने बाली प्रवर्द्धनका लागि पाहुनालाई कोदोको परिकार,"दोलखा : पछिल्लो समय नेपालमा रैथाने बाली लोप हुने अवस्थामा पुग्न थालेकाले रैथाने बाली संरक्षणमा स्थानीय होटेलहरू जुटेका छन्। रैथाने बाली प्रबर्द्धनका लागि भीमेश्वर नगरपालिका२ स्थित दि पुर्खचा दोलखा रिसोर्टमा कोदोका विभिन्न परिकार पाक्ने गरेका छन्। जिल्लामा धेरै उत्पादन हुने अन्नको रूपमा रहेको कोदोबालीको महत्त्व कम देखिएकाले यसको प्रबद्र्धन गर्ने उद्देश्यले होटलमा कोदोको सुप, ढिडो, मःमः, निम्की, चाउमिन, प्यान केक, केक पिजा, समोसालगायतका विभिन्न परिकार पाक्ने गरेको रिसोर्टका सञ्चालक अजय प्रधानले बताए। कोदोखेती पनि विस्तारै घट्दै गएको छ। कोदो स्वास्थ्यका लागि फाइदाजनक छ। रैथाने बाली संरक्षण अभियान चलाउनकै लागि होटलमा कोदोको विभिन्न परिकार पाक्ने गरेको हो, उनले भने। पछिल्लो समय कोदोको परिचय अलि बदलिएको पनि छ। गाउँघरको मुख्य खानाको परिकारका रूपमा मात्र सीमित रहेको कोदो अहिले सहरको आकर्षक खानाको परिकारमा पर्ने गरेको छ। अहिले गाउँमा भन्दा सहरका रेस्टुराँ र होटलमा कोदोको परिकार पाक्ने गरेका छन। निकै झन्झटिलो बालीका रूपमा रहेको कोदोको महत्त्व पछिल्लो समय बढ्दै गएको देखिन्छ। कुनै दिन गरिबको खानाको रूपमा चिनिएको कोदोको ढिँडो अहिले ठूला होटल र घरबासमा समेत रुचाइएको परिकार बनेको छ। तर अहिले कोदो पर्याप्त मात्रामा पाउन छाडेको होटल सञ्चालक प्रधानको भनाइ छ। अहिले होटलमा कोदोको परिकारसँगै मकैको परिकार पनि पाक्ने गरेका छन्। मकैको खजुरी, लडडु दि पुर्खुचाको अर्को आकर्षक हो। प्राचीन सहर दोलखामा रहेको भीमेश्वर मन्दिर दर्शन गर्न आउने दर्शनार्थीले कोसेलीका रूपमा कोदोको परिकार लैजाने स्थानीय व्यापारी बताउँछन्। आयातित चामलले कृषिमा झन्झटिलो बालीका रूपमा रहेको कोदो विस्तारै लोप हुने अवस्थामा पुगे पनि पछिल्लो समय कोदोको परिकारप्रति नागरिक जागरुक देखिन थालेका छन्। कोदोको परिकारमा प्रशस्त फाइदा छ। सहर बजारमा पछिल्लो समय खरिद गरेरै भए पनि कोदोको ढिँडो, रोटीलगायतका परिकार बनाएर खाने गरिएको छ। ग्राहकहरूले पनि कोदोको ढिँडो मन पराउने होटल सञ्चालकको भनाइ छ। चिसो याममा कोदोको ढिँडो र लोकल कुखुराको मासु रुचाउने ग्राहक धेरै हुन्छन्, उनले भने। पहाडी जिल्लाको रूपमा रहेको दोलखामा कोदो खेतीलाई प्राथमिकता दिनुपर्ने उनले बताए। दोलखा जिल्लाको सबै ठाउँमा कोदो राम्रोसँग उत्पादन हुन्छ। पछिल्लो समय केही जग्गा बाँझो राखिँदै आइएको छ। धेरै मानिस सहरतिर बसोबास गर्ने र युवाहरू विदेश पलायन हुने हुँदा यस्ता रैथानै बाली प्रबद्र्धन हुन सकेका छैनन्। कृषि ज्ञान केन्द्रले कोदो बालीलाई विस्तार तथा प्रबद्र्धन गर्न कोदो उत्पादन गर्ने किसानलाई यान्त्रीकरणमा समेत सहयोग गर्नुपर्ने आवश्यकता देखिन्छ। कोदो, फापर र सिस्नोमा आइरल, मिनरल बढी मात्रामा पाइन्छ। कोदो उत्पादन गर्ने किसानलाई हौसला हुने खालको योजनाहरू स्थानीय सरकारले पनि बनाउनुपर्ने स्थानीय होटल सञ्चालकको भनाइ छ।"
विकासनिराशको विरोधाभास,"स्वभावतः विकासले आशा जगाउनुपर्ने हो तर निराशा बढ्दै गएको अभिव्यक्ति विभिन्न माध्यमबाट लगातार सम्प्रेषण भइरहेका छन्। यो असमान्जस्यताबीच पहिला विकासको कुरा गरौं। सरल भाषामा विकास भनेको राम्रोबाट अझ राम्रो अवस्थामा पुयाउने प्रक्रिया हो, जसबाट मूलतः बस्तीमा सुविधा र व्यक्तिको जीवनस्तरमा सुधार हुनु हो। यस परिभाषाको आँखीझ्यालबाट नियाल्दा नेपालमा भौतिक विकासअन्तर्गत आधारभूत संरचनाहरूको विस्तार र तिनबाट पाउने सुविधा पछिल्ला दशकमा ह्वात्तै बढेको दृश्य देखा पर्छ। सडकले हिमाली जिल्लाका धेरैजसो पालिकासमेत जोडिएका छन्। विद्युत् सेवा ९८ प्रतिशत घरपरिवारमा पुगेको छ। विद्युतीय सञ्चारमाध्यमहरू रेडियो, टेलिभिजन, टेलिफोनका सिग्नल तथा इन्टरनेट कनेक्टिभिटी मुलुकका सबै भूभागमा उपलब्ध छ। सिँचाइ संरचनाको विस्तारले कुल सिञ्चित क्षेत्रफल बढेको छ। खानेपानी तथा सरसफाइका सुविधा पनि उल्लेखनीय रूपमा उपलब्ध छन्। सहरी पूर्वाधार पनि विस्तार भइरहेका छन्। यी परिदृश्यले बस्तीमा विकास पुगेको छ भन्न हिचकिचाउन पर्दैन। वास्तवमा यस प्रकार विकासले मानिसमा आशा जगाउनुपर्ने हो। उज्ज्वल भविष्यप्रतिको भरोसा बढ्नु पर्ने हो। तर, बिडम्बना, व्यक्तिमा निराशा व्याप्त छ। यस्तो विरोधाभासपूर्ण अवस्था कसरी पैदा भयो ? अब यसको कारण पहिल्याउनतर्फ लागौं। मसिनो गरी केलाउँदा कारणका केस्रा धेरै हुन सक्छन्। तर, मुख्य रूपमा राज्य संयन्त्रमा चरम दलीयकरणलाई नै निराशाको मुख्य कारण औंल्याउन सकिन्छ। मुलुकमा तीन तहका सरकार क्रियाशील छन्। वर्तमान संविधानले गरेको व्यवस्थाबमोजिम संघ र प्रदेश सरकार निर्माणको प्रक्रिया संसदीय प्रणालीमा आधारित छ। स्थानीय सरकारको निर्माण प्रक्रिया भने अध्यक्षात्मक प्रकृतिको छ। तथापि दलका प्रतिनिधि जनताबाट निर्वाचित भएर सरकारको नेतृत्व गर्न पुग्ने भएकाले दलहरूको नेतृत्व, नीति र कर्ममा नेपालीको भविष्य निर्भर छ। सिद्धान्तमा हेर्दा यो व्यवस्था सुन्दर देखिन्छ। तर, वर्तमान संविधान कार्यान्वयनमा आए उप्रान्तको प्रयोगलाई केलाउँदा दलहरूले सत्तामा हुँदा दलमुखी र सत्ता बाहिर हँुदा देशमुखी भएको चरित्र देखाउने गरेको पाइन्छ। सत्तामा हुँदा दलमुखी चरित्रले गर्दा राज्य प्रणालीमा दलीयकरणको प्रभावले सुरक्षा, न्याय र विकास जताततै जकडेको देखिन्छ। दलीयकरणका कारण सबैभन्दा बिग्रेको क्षेत्र शिक्षा हो। सरकारी लगानीका आधारभूत विद्यालयदेखि विश्व विद्यालयसम्मका पढाउने र पढ्ने दुवै पक्ष आफ्नो कर्तव्यबाट च्यूत भएर राजनीतिक एजेन्डामा समय र ऊर्जा खर्चिरहेको पाइन्छ। यसले गर्दा संस्था प्रतिको श्रद्धा र भविष्यप्रतिको भरोसा टुटेको छ। सर्वसाधारणका लागि सहज र सुलभ ठानिएका सरकारी संस्थाहरू बिग्रँदै जाँदा निजी क्षेत्रका शैक्षिक संस्थाहरूले गुणस्तरीय शिक्षाका नाममा महँगो शुल्क लिएर पठनपाठन गर्न पाएका छन्। सर्वसाधारणले निजी क्षेत्रका शैक्षिक संस्थामा आफ्ना सन्ततिलाई पढाउन नसक्ने र सरकारी शैक्षिक संस्थाहरूको पढाइ भरोसायोग्य नभएको स्थिति छ। यस्तो अवस्थामा विश्व बजारमा सीप र योग्यताले प्रतिस्पर्धा गरेर अवसर हात पार्न चाहने विद्यार्थी उमेरका किशोरकिशोरी तथा युवायुवतीले विदेश ताक्ने प्रवृत्ति आकासिएको छ। फलस्वरूप माध्यमिक शिक्षा (बाह्र कक्षा) उत्तीर्ण गरेपछि सकेसम्म विदेश जाने प्रयत्नमा सबै विद्यार्थी लाग्ने गरेको पाइन्छ। अर्कोतर्फ, स्वदेशमै पढेकाहरूले रोजगारी पाउने ग्यारेन्टी पनि छैन। बर्सेनि पाँच लाख युवा श्रम बजारमा थपिने तर पाँच प्रतिशतले पनि रोजगारी पाउने अवस्था स्वदेशभित्र नहुने अवस्थाले पनि नयाँ पुस्तालाई विदेशमुखी बन्न बाध्य बनाएको छ। सरकारले स्वदेशमा लगानी, उत्पादन, रोजगारी र आम्दानीको चक्रलाई तीव्र पार्न कम्मर कसेर लाग्नुपर्नेमा केवल भाषणबाजीमै समय र ऊर्जा लगाएको देखिन्छ। कर्ताले कर्म नगर्दासम्म कारणको निवारण सम्भव छैन। त्यसैले शिक्षा प्रणालीको असफलता र रोजगारी एवं आयआर्जनको अनिश्चितताले गर्दा नयाँ पुस्ता १२ कक्षा पढ्दासम्म जेनतेन नेपालमा अड्ने र त्यसउप्रान्त विदेश ताक्ने लहर तीव्र हँुदै गएको छ। अहिले युवाको विदेश पलायनको लर्को देख्दा देशै रित्तो हुन्छ जस्तो लाग्छ। यसरी शिक्षा प्रणालीको अस्तव्यस्तता नै निराशा बढाउने कारणको गुह्य तत्व बनेको छ। विकास प्रक्रियामा दलीयकरणको प्रसंग थोरै जोडौं। जुन दल सत्ताको नेतृत्वमा पुग्छ, सोही दलका विकासका नारा घन्किन थाल्छन्। जस्तो नेकपा एमालेका अध्यक्ष केपी ओली प्रधानमन्त्री हँुदा समृद्ध नेपाल सुखी नेपालीको नाराले ठाउँ पाउँछ। पुष्पकमल दाहाल प्रचण्ड प्रधानमन्त्री हुँदा सुशासन, सामाजिक न्याय र समृद्धि भन्ने नाराको रटान लाग्छ। यसरी विकासको दीर्घकालीन सोचमा नै दलीय पेटेन्ट राइट स्थापित गर्ने प्रयास भएपछि विकास दलमुखी नभएर कसरी देशमुखी भएको मान्ने ?। यही विडम्बनापूर्ण स्थितिबाट विकास ग्रुजिरहेको छ। यसको स्पाइरल इफेक्टका रूपमा पनि निराशा बढेको छ। नेपालमा लोकतन्त्र छ भनिए पनि दलतन्त्रको अभ्यास भइरहेको भनेर जानेबुझेका व्यक्तिबाट अभिव्यक्ति आइरहेका छन्। हुन पनि जुन दलको सरकार बन्छ, त्यस दलका तल्लो तहसम्मका नेता कार्यकर्ता हौसिने र अरू निरीह बन्ने स्थिति विद्यमान छ। दलमुखी प्रक्रियालाई देशमुखी बनाउन तटस्थ चरित्रको अपेक्षा गरिएको कर्मचारीतन्त्रको भूमिका सशक्त हुनुपर्छ। तर, कर्मचारीतन्त्र पनि ट्रेड युनियनको आवरणमा दलीयकरणको अंशियार भएको छ। सोही कारण सिद्धान्तमा राष्ट्रसेवक भनिएका कर्मचारीहरू व्यवहारमा दलसेवकको रूपमा चित्रित हुँदै गएको घटनाक्रमले प्रमाणित गर्दै लगेको देखिन्छ। राज्यसंयन्त्रमा चरम दलीयकरणले सुशासनका सिद्धान्त ओझेल परेका छन्। पारदर्शिता, जवाफदेहिता आदि सुशासनका औजारको प्रयोग कमजोर छ। यसबाट भ्रष्टाचार मौलाउन सजिलो भएको छ। सरकारी अड्डामा घूस नखुवाई काम हुँदैन भन्ने सर्वसाधारणको बुझाई छ। यी सबै चरित्रले गर्दा सरकार चलाउने राजनीतिक नेतृत्व र कर्मचारीतन्त्र प्रतिका श्रद्धा र विश्वास सर्लक्कै घटेको अवस्था छ। उल्लेखित परिदृश्यका बीच नेपाली जनताको चेतनाको स्तर भने गुणात्मक रूपले बढ्दै गएको छ। जनता सरकारबाट शीघ्र सेवा तीव्र विकासको आशा र अपेक्षा राख्छन्। तर, सरकारले जनताको आशा र अपेक्षालाई सम्बोधन गर्न सकिरहेको छैन। किनभने यसका निमित्त सरकारका निकायहरू प्रत्येक दिन जनताको काम, हरेक महिना सिर्जनात्मक काम र बाह्रै महिना नतिजामुखी काममा दृढ संकल्पित हुनै पर्छ। तर, सरकारका कर्मचारीहरूमा सरकारी काम कहिले जाला घामको मनोविज्ञान व्याप्त थियो, छँदै छ। नेतृत्वले जति आश्वासन बाँडे पनि बिग्रेको शिक्षा क्षेत्र र दलीयकरणको प्रभावमा चलेको सार्वजनिक प्रशासनबाट समृद्धि सम्भव होला भन्ने पत्यार लाग्दैन। अहिलेको अवस्थामा घाम झैं छर्लंग के छ भने कर्मचारीतन्त्रले राजनीतिक नेतृत्वको नाडी छामेर बसेको छ र अटेरी बन्दै गएको छ। त्यसैले चेन अफ कमाण्ड निष्प्रभावी भएको छ। यसरी बिग्रँदै गएको शासन प्रणालीमा कर्मचारीतन्त्रलाई ट्रयाकमा ल्याउन, सुशासनलाई दरिलो बनाउन र व्याप्त नागरिक निराशालाई आशामा रूपान्तरण गर्नु पनि छ। जहाँ यथावत् आचरण र कार्यशैलीका साथ बारम्बर दोहोरिएर आउने अनुहारहरूबाट सुधारको गुञ्जायस सम्भव देखिँदैन।"
सैफ अली खानलाई चक्कु हान्ने व्यक्ति पक्राउ,मुम्बई : बलिउड अभिनेता सैफ अली खानमाथि आक्रमण गर्ने व्यक्ति पक्राउ परेका छन्। आइतबार बिहान करिब ३:३० बजे प्रहरीले आरोपीलाई पक्राउ गरेको हो। उनलाई पक्राउ गरेको केही समयपछि प्रहरीले पत्रकार सम्मेलन गरेर आक्रमणकारीको बारेमा जानकारी दिएको थियो। आक्रमणकारी लगभग ३० वर्षका र उनको नाम मोहम्मद शरीफुल इस्लाम शहजाद रहेको जनाइएको छ। उनी चोरीको उद्देश्यले घरमा प्रवेश गरेका थिए। प्रहरीका अनुसार आक्रमणकारी केही समय मुम्बईमा बसेर फर्किएका र त्यसपछि फेरि मुम्बई आएका थिए। आरोपीलाई ठाणेको हीरामण्डी श्रम शिविरबाट पक्राउ गरिएको थियो। मुम्बई प्रहरीले आरोपित आक्रमणकारी बंगलादेशका नागरिक हुन सक्ने बताएको छ। उनीसँग भारतका आधिकारिक प्रमणपत्रहरु केही पनि फेला नपरेको जनाइएको छ। यसरी भएको थियो सैफमाथि आक्रमण बिहीबार बिहान सैफ अली खानलाई उनको बान्द्रास्थित निवासमा एक व्यक्तिले धेरै पटक छुरा प्रहार गरेका थिए। सैफ अली खानमाथि यो आक्रमण बुधबार राती करिव २३० बजे भएको थियो। प्रहरीका अनुसार आरोपित बंगलादेशी मूलका भएको आशंका गरिएको प्रहरीले जनाएको छ। घटनाको समयमा आरोपी चोरीको उद्देश्यले घरमा प्रवेश गरेका थिए। प्रहरीअनुसार अभियुक्तलाई अदालतमा पेश गरी प्रहरी हिरासतको माग गर्ने र त्यसपछि यस मुद्दाको अनुसन्धान अगाडि बढाइनेछ। आरोपीको बारेमा अनुसन्धान अझै जारी रहेको प्रहरीले जनाएको छ। बिहीबार भएको आक्रमणमा सैफ अली खानलाई छ ठाउँमा चोट लागेको थियो। उनको मेरुदण्ड र घाँटीमा गहिरो चोट लागेको थियो। यो आक्रमणपछि उनलाई मुम्बईको लीलावती अस्पतालमा भर्ना गरिएको छ।
मोरङमा २ पुरुष मृत फेला,"विराटनगर : मोरङको केराबारी र बेलबारीमा २ जना पुरुषको शव फेला परेको छ। एक जनाको भीरमा र अर्का एक जनाको सुतेकै ठाउँमा शव फेला परेको हो। केराबारी गाउँपालिका९ स्थित धरधरे सामुदायिक वनको भीरमा वृद्ध पुरुषको शव भेटिएको मोरङ प्रहरीका प्रवक्ता डीएसपी वेदप्रकाश जोशीले बताए। केराबारी८ का ६७ वर्षीय परशुराम न्यौपाने मृत फेला परेको उनको भनाइ छ। न्यौपाने गाई बाँध्ने घोचा काट्न भनेर शनिबार अपरान्ह ४ बजेतिर घरबाट निस्किएको प्रहरीले पत्ता लगाएको छ। घर नफर्किएपछि आफन्तले खोजी सुरु गरेका थिए। खोजतलास गर्ने क्रममा भीरबाट करिब २० मिटर तल खसेको अवस्थामा आइतबार बिहान मृत फेला पारेर स्थानीयले प्रहरीलाई खबर गरेका हुन्। इलाका प्रहरी कार्यालय बेलबारीबाट इन्स्पेक्टर कृष्णबहादुर खत्री नेतृत्वको टोलीले कानुनी प्रक्रिया पूरा गर्दै शवलाई पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान पठाएको छ। गाईलाई घोचा काट्ने क्रममा भिरबाट लडेर न्यौपानको मृत्यु भएको हुनसक्ने प्रहरीको अनुमान छ। त्यस्तै, बेलबारी नगरपालिका८ गिरीगाउँमा १ जना पुरुष मृत फेला परेका छन्। भक्तबहादुर ओझाको घरमा काम गरेर बस्ने मोरङको मंगलबारे घर बताउने अन्दाजी ५६ वर्षीय डम्का राजवंशी सुतेकै ठाउँमा आइतबार बिहान मृत फेला परेका हुन्। राजवंशी कटेरोमा सुतेका थिए। नउठेपछि बोलाउन जाँदा मृत अवस्थामा देखेर प्रहरीलाई खबर गरिएको स्थानीयको भनाइ छ। चिसोले कठ्याङ्ग्रिएर उनको मृत्यु भएको हुनसक्ने प्रहरीको प्रारम्भिक अनुमान छ। घटनाको अनुसन्धान सुरु गरिएको र अनुसन्धानपछि वास्तविकता पत्ता लाग्ने जानकारी जोशीले दिए।"
पुलको योजना फेल भए सुक्खा बन्दरगाह पनि फेल हुन्छ,"महेन्द्रनगर : दोधारा चाँदनीमा बन्ने सुक्खा बन्दरगाह निर्माणको तयारीमा छ। त्यसका लागि सम्पूर्ण प्रक्रिया पूरा भएर रूख कटानको आदेश आउन बाँकी छ। तर, सुक्खा बन्दरगाहकै लागि महाकाली नदीमा निर्माण गरिएको चार लेनको पक्की पुलसँगै बन्ने बाँध नबन्दा पुल नै जोखिममा परेको छ। दुई हजार दुई सय मिटर चौडाइ रहेको महाकाली नदीमा आठ सय मिटर लम्बाइको पुल छ। पुलसम्म पुग्नका लागि पुलको वारिपारि दुवैतर्फ ६ सय मिटर लामो पहुँच मार्ग निर्माण गरिएको छ। पूर्वपश्चिम राजमार्गको अन्तिम बिन्दु गड्डाचौकीदेखि दोधाराचाँदनी१ (सुक्खा बन्दरगाहस्थल) मलेरिया नालासम्म ६ लेनको आठ किलोमिटर लामो सडकसमेत निर्माण भइसकेको छ। त्यस क्षेत्रमा पर्यटकीय गन्तव्य बनाउ पुल, सडकसहित पोखरी बनाउने सम्झौता भएको थियो। पर्यटकीय गन्तव्य बनाउन पुलको दुवैतर्फ २६ सय मिटर लम्बाइका दुइटा पोखरी निर्माणाधीन अवस्थामा छन्। तर, पोखरी निर्माणका लागि महाकाली नदीमा बाँध बन्न सकेको छैन। उक्त स्थानमा बाँध निर्माण नहुँदा ०७८ सालमा महाकाली नदीमा आएको बाढीले पहुँच मार्ग (भाइरल रोड) भत्काएको थियो। सम्झौताअनुसार सुरुमा २ सय ५० किलोग्रामभन्दा बढी तौलका ढुंगाको प्रयोग गरेर पुलको दुवैतर्फ पोखरीको गाइडबन्ड (बाँध) बनाउने डिजाइन थियो। तर, ठूलो ढुंगा नपाइएपछि ग्याबिन जाली र प्लम्ब कंक्रिटको प्रयोग गरी बाँध निर्माण गरियो। उक्त बाँध गत वर्ष भदौको बाढीले भत्कायो। त्यसैकारण महाकाली पुल योजना कार्यालयले दुईपटक उक्त बाँधको डिजाइन परिवर्तन गरिसकेको छ। बाढीले बाँध भत्काएपछि महाकाली नदीमा बनेको पुल र बस्ती जोखिममा परेपछि सरकारले त्यसको विकल्प खोज्न थालेको छ। शनिबार यस क्षेत्रका प्रतिनिधिसभा सदस्य एंव गृहमन्त्री रमेश लेखक र भौतिक पूर्वाधार तथा यातायातमन्त्री देवेन्द्र दाहालले महाकाली नदीमा निर्माणाधीन चार लेनको पक्की पुलको स्थलगत निरीक्षण गरे। निरीक्षणका क्रममा गृहमन्त्री लेखकले समयमा बलियो बाँध बनाउन नसके पुल जोखिममा पर्ने बताए। महाकाली पुलबाट पारी गएर हामीले सुक्खा बन्दरगाह बनाउँदै छौं, यो पुलको योजना फेल भयो भने सुक्खा बन्दरगाहको योजना पनि फेल हुन्छ। गृहमन्त्री लेखकले भने, त्यसकारण यो असारभित्र यहाँ बलियो बाध निर्माण गरेर सुरक्षित गर्नुपर्ने छ। मन्त्री लेखकसँगै भौतिक पूर्वाधार तथा यातायातमन्त्री देवेन्द्र दाहाल, सचिव केशवकुमार शर्मा र विभागका महानिर्देशक पनि स्थलगत निरीक्षणमा आएका थिए। गत भदौमा महाकाली नदीको बाढीले भीमदत्त नगरपालिकातर्फ तीन सय मिटर गाइडबन्ड (बाँध) भत्काएको छ। जसका कारण महाकाली नदीमा बनेको चार लेनको पक्की पुल र बस्ती बाढीको जोखिममा परेपछि त्यसको विकल्प खोज्न सडक विभागका निर्देश र भौतिक पूर्वाधार तथा यातायात मन्त्रालयका सचिवसहित मन्त्री पुल निर्माणस्थलको स्थलगत अवलोकनका लागि महेन्द्रनगर पुगेका हुन्। पोखरीको बाँध भत्किएका विषयमा निर्माण कम्पनी र पुल आयोजना दुवैले अध्ययन गरेर प्रतिवेदन बनाएका छन्। समयमा डिजाइन स्वीकृत नहुनु, बजेट निकासा र भेरिएसन नहुँदासमेत निर्माण कम्पनीले काम गर्न नसकेका कारण बाँध भत्केको पुल योजना कार्यालयले जनाएको छ। महाकाली पुल योजना कार्यालयका योजना प्रमुख विवसबाबु सदादेवले बाढीले तीन सय मिटर बाँध भत्काएको बताए। हामीले वर्षात्सम्ममा यो निर्माण गर्न सकेनौं भने बाढीले क्षति गर्ने खतरा छ। उनले भने, हामीले त्यहीअनुसार विभागमा पठाएका छौं हामी निर्देशनको पर्खाइमा छौं। गाइडबन्डको भेरिएसन नहुँदा निर्माण कम्पनीले काम गर्न पाएको छैन। वैशाखअगावै बाँध निर्माण नभए यहाँ बनेका अन्य संरचनामा पनि क्षति पुग्ने जोखिम छ। भीमदत्त नगरपालिका१२ का स्थानीय कृष्णसिंह देउवाले भुजेलखोला र महाकाली नदीमा बनेको बाँध भत्किएपछि पुलसँगै बस्ती जोखिममा परेकाले समयमै बाँध निर्माण गर्न मन्त्रीलाई आग्रह गरे। बाढी आउन तीनचार महिना मात्रै बाँकी छ, यहाँका स्थानीय अहिलेदेखि नै बाढीको त्रासमा छन्, उनले भने, यथाशिघ्र बाढीको समस्या समाधान नभए हामी पुल कार्यालयमा ताला लगाउँछौं।"
कबड्डीलाई पुनर्जीवन,"कबड्डी, नेपालको प्राचीन र लोकप्रिय खेल । जुन अब हामी सबैको बाल्यकालको सम्झना बनिसकेको छ । साथीहरूसँग खेलिएको यो खेल मानिसको जीवनको भाग बनेको छ । २०७४ जेठ ८ गते सरकारद्वारा भलिबललाई राष्ट्रिय खेल घोषणा गरेपछि कबड्डीलाई राष्ट्रिय खेलको मान्यता गुमेको थियो । तर, पनि यो खेल नेपाली मनमा सदैव बसेको छ । यस खेलको लोकप्रियता नेपालको ग्रामीण क्षेत्रदेखि सहरसम्म फैलिएको छ । यद्यपि पछिल्लो समय यसको सन्दर्भ नै ओझेलमा परेको छ । एस्ट्रोनिक्स म्यानेजमेन्ट कम्पनीले यसलाई पुनः जीवित पार्न फ्रेन्चाइज मोडलमा नेपाल कबड्डी लिग (एनकेएल) को आयोजना गर्ने निर्णय गरेको छ । यो निकै प्रशंसनीय छ । यसले कबड्डी खेललाई व्यावसायिक बनाउन मद्दत गर्ने छ, यसको लोकप्रियता र साखलाई पुनः स्थापित गर्नमा ठूलो योगदान पुयाउने छ । यस खेलको पुनः उदयले युवा पुस्तालाई नयाँ अवसर प्रदान गर्ने छ र उनीहरूलाई खेलकुदमा सक्रिय बनाउने छ । कबड्डीको अभ्यासले शारीरिक मात्र होइन, मानसिक विकास पनि गर्छ । यसले मानिसलाई अनुशासन, टिमवर्क र मानसिक स्फुर्ति प्रदान गर्छ । खेलकुदले युवापुस्तालाई कुलत र खराब गतिविधिबाट जोगाउन मद्दत पुयाउने छ । जसले गर्दा समाजमा सकारात्मक परिवर्तन आउने छ । जस्तो नेपाल प्रिमियम क्रिकेट लिगले सिंगो देशलाई खेलकुदमय बनाएको थियो, त्यस्तै कबड्डीले देशलाई पक्कै जोड्ने छ । विगतमा लोकप्रियताको शिखरमा रहेको यो खेल लामो समयसम्म गुमनाम झैं अवस्थामा रह्यो । संघका पदाधिकारीबीचको टकराब र द्वन्द्वले कबड्डीले समयानुकूल फक्रिने अवसर पाउन सकेन । राष्ट्रिय खेलकुद प्रतियोगिता र केही अन्तर्राष्ट्रिय प्रतियोगितामा सीमित बन्न पुग्यो । डेढ वर्षअघि चीनको हाङझावमा आयोजना भएको १९औं एसियाली खेलकुदमा पहिलो सहभागितामै ऐतिहासिक कास्य पदक जितेपछि कबड्डीले चर्चा बटुल्यो । १९औं एसियाली खेलकुदको महिला कबड्डीमा सात राष्ट्रले सहभागिता जनाएका थिए । थोरै राष्ट्रले सहभागिता जनाए पनि पदक जित्न नेपाली खेलाडीले धेरै मेहनत गरेका थिए । देशमै ठूला प्रतियोगिता हुँदा खेलाडीहरूको स्तरोन्नति हुनेछ भने नयाँ खेलाडी जन्मिँदै जानेछन् । कबड्डीको लोकप्रियता नेपालमा केवल मनोरञ्जनको साधन मात्रै होइन, यो राष्ट्रको पहिचान र सांस्कृतिक सम्पत्ति पनि हो । यसको पुनर्जीवन र प्रचारले अन्तर्राष्ट्रिय स्तरमा नेपालको पहिचान बढाउन मद्दत गर्ने छ । यसलाई अझ प्रगति र समर्थन दिनका लागि सरकारले खेलकुदको प्रबद्र्धनमा जोड दिनुपर्छ । अन्ततः, कबड्डीको पुनरुद्धार केवल खेलको मात्र कुरा होइन, यो एक सामाजिक, सांस्कृतिक र आर्थिक दृष्टिकोणबाट महत्वपूर्ण कदम हो । यस खेलको पुनर्जीवनले नेपाली समाजलाई एकताबद्ध गर्न र भविष्यमा यसलाई नयाँ उचाइमा पुयाउन मद्दत गर्ने छ ।"
आजबाट इजरायलहमास युद्धविराम,"इजरायल र गाजाबीच युद्धविराम र बन्धक रिहाइ सम्झौता आजदेखि लागू हुने भएको छ। युद्धविराम सुरुहुनुभन्दा केही समयअघि इजरायली प्रधानमन्त्री बेन्जामिन नेतान्याहूले युद्धविरामको दोस्रो चरण सफल नभएमा हमास विरुद्ध युद्ध पुनः सुरु गर्न तयार रहेको भन्दै चेतावनी दिएका छन्। उनले टेलिभिजनमा सम्बोधन गर्दै युद्धविराम ""अस्थायी"" भएको र इजरायलले गाजामा फेरि आक्रमण गर्ने अधिकार सुरक्षित राखेको बताए। नेतान्याहूले अमेरिकाका नवनिर्वाचित राष्ट्रपति डोनाल्ड ट्रम्प उक्त विषयमा आफ्नो साथमा रहेको जनाएका छन्। हमास नेता याह्या सिनवारको हत्याको सन्दर्भमा बोल्दै उनले पछिल्लो १५ महिनामा इजरायली सेनाको सफलता भएको बताए। उनले आफूहरुले मध्य पूर्व परिवर्तन गरेको दावी गर्दै हमास पूर्ण रूपमा एक्लो भएको बताए। बेन्जामिन नेतान्याहूले पहिले नै इजरायलले हमासद्वारा रिहा गरिने बन्धकहरूको सूची प्राप्त नगरेसम्म सम्झौता लागू नहुने बताएका थिए। नेतान्याहूले भने, 'इजरायलले सम्झौताको उल्लंघन सहन गर्दैन।' हमासले रिहा गर्ने ३३ बन्धकहरूको सूची इजरायली मिडियाले पहिले नै जारी गरिसकेको छ, तर अधिकारीहरूले यसको पुष्टि गरेका छैनन्। इजरायली अधिकारीहरूले आइतबार रिहा गरिने तीन बन्धकहरूको नाम अझै प्राप्त नभएको बताएका छन्। हमासले भने बुधबार युद्धविराम सम्झौताको घोषणा भएदेखि इजरायली हवाई आक्रमणमा गाजामा १२० जनाको मृत्यु भएको बताएको छ। इजरायलले आगामी केही हप्ताहरूमा ३३ इजरायली बन्धकहरूको बदलामा १,८९० प्यालेस्टिनी कैदीहरूलाई रिहा गर्नेछ। युद्धविराम तीन चरणमा लागू गरिनेछ। पहिलो चरणमा, इजरायली जेलमा रहेका प्यालेस्टिनी कैदीहरूको बदलामा हमासद्वारा रहेका इजरायली बन्धकहरूलाई रिहा गरिनेछ। त्यसपछि इजरायली सेना बिस्तारै गाजाबाट फिर्ता हुनेछ र अन्तिम चरणमा गाजाको पुनर्निर्माणको काम गरिनेछ। बीबीसी"
स्वर्णलक्ष्मी सहकारी ठगी प्रकरण : पूर्वडीआईजी छविलाल जोशी अदालत उपस्थित,"काठमाडौं : कालीमाटीस्थित स्वर्णलक्ष्मी सहकारीको रकम अपचलन मुद्दाका आरोपित गोरखा मिडियाका तत्कालीन सञ्चालक तथा पूर्वडीआईजी छविलाल जोशी काठमाडौं जिल्ला अदालत उपस्थित भएका छन्। पोखराको सूर्यदर्शन सहकारी ठगी प्रकरणमा कास्की जिल्ला अदालतबाट ८८ लाख धरौटीमा रिहा भएका जोशी आज काठमाडौं जिल्ला अदालत उपस्थित भएका हुन्। अब उनको बयान हुनेछ। बयान सकिएपछि पुर्पक्षका लागि धरौटीमा छोड्ने कि थुनामा पठाउने भन्ने आदेश आउनेछ। स्वर्णलक्ष्मी ठगी प्रकरणमा पुस २१ गते जिल्ला अदालत काठमाडौंमा पूर्वडीआईजी जोशी ,रास्वपा सभापति रवि लामिछानेसहित ३९ जनाविरुद्ध मुद्दा दायर भएको छ। स्वर्णलक्ष्मी ठगी प्रकरणमा सभापति लामिछाने जिल्ला अदालत काठमाडौंबाट ६० लाख धरौटीमा रिहा भइसकेका छन्। स्वर्णलक्ष्मी सहकारीको रकम अपचलनमा लामिछानेसहित जीबी राई,पूर्वडीआईजी जोशी,जीबीको साढुभाई दीपक लामा,कोषाध्यक्ष कुमार रम्तेल र व्यवस्थापक नवीन अछामीसहितका ३९ जनालाई प्रतिवादी कायम गरिएको छ। उक्त सहकारी ठगी प्रकरणमा ६९० जनाले ९३ वटा जाहेर दिएका छन्। सहकारीमा ५ हजार ६६९ जना बचतकर्ताको २ अर्ब ६५ करोड ९५ लाख ५९ हजार ५८ रुपैयाँ अपचलन भएको प्रहरीको अनुसन्धानबाट खुलेको छ। सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार ४ सय ६५ रुपैयाँ कारोबार भएको प्रहरीको अनुसन्धानले देखाएको छ। यस्तै विद्यार्थी नेता दिपेश पुनकी पत्नी सविना आले मगरलाई उक्त मुद्दामा प्रतिवादी कायम गरिएको छ। उक्त सहकारीबाट ऋण लिएका अन्य एक दर्जन संघसंस्थालाई पनि प्रहरीले प्रतिवादी बनाएको छ । रकम अपचलन भएको सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार ४ सय ६५ रुपैयाँ कारोबार भएको प्रहरीको अनुसन्धान खुलेको छ। यसैगरी पोखराको सूर्यदर्शन सहकारी ठगी प्रकरणमा रास्वपा सभापति एवं गोरखा मिडिया नेटवर्क प्रालिका पूर्वप्रबन्ध निर्देशक लामिछानेसहित गोरखा मिडियाकै पूर्वउपाध्यक्ष एवं पूर्व डीआईजी जोशीलगायत सातजना धरौटीमा रिहा भएका हुन्। जोशी ८८ लाख धरौटी बुझाएर रिहा भएका हुन्। सहकारी ठगी प्रकरणमा जोशी गत असोज ६ गते शंखमुलबाट पक्राउ परेका थिए।"
रेसुंगामा शैक्षिक गुणस्तर बढाउन अभिमुखीकरण,"गुल्मी : शैक्षिक गुणस्तर बढाउन रेसुंगा नगरपालिका गुल्मीले सामुदायिक माध्यमिक विद्यालयमा पुगेर अभिमुखीकरण तालिम सञ्चालन गरेको छ। रेसुंगा नगरपालिका शिक्षा युवा तथा खेलकुद शाखाको अभिभावक शिक्षा कार्यक्रममार्फत पहिलो चरणमा नगरपालिकाभित्रका सामुदायिक माध्यमिक विद्यालयका अभिभावकलाई अभिमुखीकरण प्रदान गरिएको हो। पछिल्लो समय विद्यार्थी मोबाइलमा भुल्ने, भनेको नमान्ने, नपढ्ने घरको काममा सहयोग नगर्ने सामान जतन नगर्ने, सामाजिक सञ्जालमा देखिएको विकृति र विसंगतिलगायतमा देखिएका समस्या समाधानका लागि अभिभावकलाई अभिमुखी कर कार्यक्रमको आयोजना गरिएको लेखाजोखा केन्द्रका संयोजक राममणी पन्थीले जानकारी दिए। नगरपालिकाले पहिलो चरणको अभिभावक अभिमुखीकरण कार्यक्रम नगरपालिका भित्रका १२ वटा सामुदायिक विद्यालयमा गरेको छ। अभिमुखीकरणमा ९ सय ७५ जना अभिभावक सहभागी भएका छन्। यही पुस २२ गते उपल्लो तम्घास माध्यमिक विद्यालयबाट सुरु गरिएको कार्यक्रम आइतबार भगवती माध्यमिक विद्यालयमा पुगेर सकिएको नगरपालिकाले जनाएको छ। दैनिक दुइटा सामुदायिक माध्यमिक विद्यालयमा कार्यक्रम गरिएको बताइएको छ। अभिभावक विद्यार्थीको पहिलो पाठशाला भएकाले अभिभावकलाई केही नयाँ ज्ञान दिन र उनीहरूमा देखिएका समस्या समाधानका लागि यो कार्यक्रम प्रभावकारी रहेको अभिभावकले बताएका छन्। विद्यार्थी र अभिभावकमा हुने खराब आचरण अन्त्य गरेर असल बानी व्यवहारको सुरुवात, जिम्मेवारीपनको विकासमा यस कार्यक्रमले थप टेवा पुग्ने अभिभावक झविन्द्र घिमिरेले बताए। उनले कार्यक्रममार्फत आफू सिकेर बच्चालाई सिकाउन सकिने भएकाले यो कार्यक्रम सिक्ने र व्यवहारमा उतार्न सहज हुने बताए। नगरपालिकाले सञ्चालन गरेको अभिमुखीकरण कार्यक्रममार्फत केही ज्ञान लिन पाएकोमा अभिभावक उत्साहित भएका छन्। समाजमा बढ्दै गएको अराजक, खराब बानी व्यवहारको अन्त्य गरेर असल व्यक्ति निर्माणमा यस कार्यक्रमले थप हौसला दिएको अभिभावकले बताएका छन्। उनीहरूले नगरपालिकाभित्रका सबै विद्यालयमा पुगेर समयसमयमा यस्ता कार्यक्रमको आवश्यकता रहेकोले आगामी दिनमा थप गर्न समेत माग गरेका छन्। सामाजिक सञ्जालको अव्यवस्थित प्रयोगका कारण समाजमा विभिन्न खालका घटनाहरू घट्दै गएकाले त्यस्ता विकृतिजन्य गतिविधिबाट छोराछोरीलाई टाढा बनाएर असल शिक्षा प्रदान गर्नमा आफूहरू लाग्ने अभिभावकले बताएका छन्। रेसुंगा नगरपालिकाले विभिन्न समयमा शैक्षिक गुणस्तर वृद्धिका लागि थुप्रै कार्यक्रम गर्दै आएको छ। यस आर्थिक वर्षमा स्टिम विधिमा आधारित नगरपालिकाले विद्यालयका प्रधानाध्यापक, सहायक प्रधानाध्यापक शिक्षकबीच तीनदिने तालिम सञ्चालन समेत गरिसकेको सूचना अधिकारी तथा शिक्षा, युवा तथा खेलकुद शाखा प्रमुख पीताम्बर पन्थीले जानकारी दिए। जसबाट जिम्मेवारीको बहन र विद्यार्थी र शिक्षकमा असल बानीको विकास हुने अपेक्षा लिइएको छ। विषयगत शिक्षकलाई पनि तालिम प्रदान गर्ने तयारी गरिएको पन्थीले बताए। काठमाडौंं विश्वविद्यालयका स्टिम कार्यक्रमका प्रशिक्षक नवीन मरासिनीले सबै विद्यालयका अभिभावकलाई अभिमुखीकरण दिएका हुन्। विद्यार्थीलाई हौसला प्रदान गर्दै अभिभावकलाई थप जिम्मेवार बनाउने यस कार्यक्रमले थप टेवा पुग्ने भगवती माध्यमिक विद्यालयका प्रधानाध्यापक घनश्याम पाण्डेले बताए।"
कबड्डीलाई पुनर्जीवन,"कबड्डी, नेपालको प्राचीन र लोकप्रिय खेल । जुन अब हामी सबैको बाल्यकालको सम्झना बनिसकेको छ । साथीहरूसँग खेलिएको यो खेल मानिसको जीवनको भाग बनेको छ । २०७४ जेठ ८ गते सरकारद्वारा भलिबललाई राष्ट्रिय खेल घोषणा गरेपछि कबड्डीलाई राष्ट्रिय खेलको मान्यता गुमेको थियो । तर, पनि यो खेल नेपाली मनमा सदैव बसेको छ । यस खेलको लोकप्रियता नेपालको ग्रामीण क्षेत्रदेखि सहरसम्म फैलिएको छ । यद्यपि पछिल्लो समय यसको सन्दर्भ नै ओझेलमा परेको छ । एस्ट्रोनिक्स म्यानेजमेन्ट कम्पनीले यसलाई पुनः जीवित पार्न फ्रेन्चाइज मोडलमा नेपाल कबड्डी लिग (एनकेएल) को आयोजना गर्ने निर्णय गरेको छ । यो निकै प्रशंसनीय छ । यसले कबड्डी खेललाई व्यावसायिक बनाउन मद्दत गर्ने छ, यसको लोकप्रियता र साखलाई पुनः स्थापित गर्नमा ठूलो योगदान पुयाउने छ । यस खेलको पुनः उदयले युवा पुस्तालाई नयाँ अवसर प्रदान गर्ने छ र उनीहरूलाई खेलकुदमा सक्रिय बनाउने छ । कबड्डीको अभ्यासले शारीरिक मात्र होइन, मानसिक विकास पनि गर्छ । यसले मानिसलाई अनुशासन, टिमवर्क र मानसिक स्फुर्ति प्रदान गर्छ । खेलकुदले युवापुस्तालाई कुलत र खराब गतिविधिबाट जोगाउन मद्दत पुयाउने छ । जसले गर्दा समाजमा सकारात्मक परिवर्तन आउने छ । जस्तो नेपाल प्रिमियम क्रिकेट लिगले सिंगो देशलाई खेलकुदमय बनाएको थियो, त्यस्तै कबड्डीले देशलाई पक्कै जोड्ने छ । विगतमा लोकप्रियताको शिखरमा रहेको यो खेल लामो समयसम्म गुमनाम झैं अवस्थामा रह्यो । संघका पदाधिकारीबीचको टकराब र द्वन्द्वले कबड्डीले समयानुकूल फक्रिने अवसर पाउन सकेन । राष्ट्रिय खेलकुद प्रतियोगिता र केही अन्तर्राष्ट्रिय प्रतियोगितामा सीमित बन्न पुग्यो । डेढ वर्षअघि चीनको हाङझावमा आयोजना भएको १९औं एसियाली खेलकुदमा पहिलो सहभागितामै ऐतिहासिक कास्य पदक जितेपछि कबड्डीले चर्चा बटुल्यो । १९औं एसियाली खेलकुदको महिला कबड्डीमा सात राष्ट्रले सहभागिता जनाएका थिए । थोरै राष्ट्रले सहभागिता जनाए पनि पदक जित्न नेपाली खेलाडीले धेरै मेहनत गरेका थिए । देशमै ठूला प्रतियोगिता हुँदा खेलाडीहरूको स्तरोन्नति हुनेछ भने नयाँ खेलाडी जन्मिँदै जानेछन् । कबड्डीको लोकप्रियता नेपालमा केवल मनोरञ्जनको साधन मात्रै होइन, यो राष्ट्रको पहिचान र सांस्कृतिक सम्पत्ति पनि हो । यसको पुनर्जीवन र प्रचारले अन्तर्राष्ट्रिय स्तरमा नेपालको पहिचान बढाउन मद्दत गर्ने छ । यसलाई अझ प्रगति र समर्थन दिनका लागि सरकारले खेलकुदको प्रबद्र्धनमा जोड दिनुपर्छ । अन्ततः, कबड्डीको पुनरुद्धार केवल खेलको मात्र कुरा होइन, यो एक सामाजिक, सांस्कृतिक र आर्थिक दृष्टिकोणबाट महत्वपूर्ण कदम हो । यस खेलको पुनर्जीवनले नेपाली समाजलाई एकताबद्ध गर्न र भविष्यमा यसलाई नयाँ उचाइमा पुयाउन मद्दत गर्ने छ ।"
नेपाल अन्तर्राष्ट्रिय पर्यटकका लागि उत्कृष्ट गन्तव्यस्थल,"काठमाडौं : ऊर्जा, जलस्रोत तथा सिँचाइमन्त्री दीपक खड्काले अन्तर्राष्ट्रिय पर्यटकका लागि नेपाल उत्कृष्ट गन्तव्यस्थल भएको बताएका छन्। संस्कृति, पर्यटन तथा नागरिक उड्डयन मन्त्रालय, चिनियाँ राजदूतावास, भक्तपुर नगरपालिका र नेपाल पर्यटन बोर्डको संयुक्त आयोजनामा नेपाल भ्रमण वर्ष २०२५ को घोषणा तथा चिनियाँ नयाँ वर्ष २०२५ को आज शुभारम्भमा मन्त्री खड्काले उक्त कुरा बताएका हुन्। उनले अन्तर्राष्ट्रिय पर्यटकहरूको लागि नेपाल उत्कृष्ट गन्तव्यस्थलको रूपमा रहेको बताए। ऊर्जामन्त्री खड्काले दुई देशबीच आर्थिक, सामाजिक र राजनीति सम्बन्ध विस्तार गर्न नेपाल सरकारको तर्फबाट सक्दो पहल गरिने बताउँदै कोभिड महामारीपश्चात् नेपालको पर्यटन उल्लेख्य रुपमा अगाडि बढिरहेको समयमा नेपाल चीनबीच पर्यटन, ऊर्जा र कृषि क्षेत्रमा आवश्यक सहकार्य गर्न सकिने विश्वास व्यक्त गरे। मन्त्री खड्काले भने, पर्यटन क्षेत्रको विकासमा आवश्यक पूर्वाधारहरू निर्माण तथा स्तरोन्नतिका कामहरू भइरहेको छ। गौतमबुद्ध अन्तर्राष्ट्रिय विमानस्थल र पोखरा अन्तर्राष्ट्रिय विमानस्थल सञ्चालनमा आउनुका साथै त्रिभुवन विमानस्थल र अन्य आन्तरिक विमानस्थलहरूको स्तरोन्नति र विस्तार कार्यहरू भइरहेको छ। नेपालको सामाजिक आर्थिक विकासमा पर्यटनको अपार महत्वलाई ध्यानमा राख्दै नेपाल सरकारले पर्यटन क्षेत्रलाई उच्च प्राथमिकता दिएको बताए। प्रदेश र स्थानीय तहहरूले पनि पर्यटन क्षेत्रलाई नेपालको आर्थिक समृद्धिको साझा माध्यमका रूपमा प्राथमिकतामा राख्दै आएको उनले बताए। कार्यक्रममा नेपालका लागि चिनियाँ राजदूत छन् सङले चिनियाँ नयाँ वर्ष २०२५ ले दुई देशबीचको सम्बन्धलाई अझै मजबुद बनाउने बताए। नेपाल र चीनबीच आपसी सहयोग आदानप्रदान तीव्र गतिमा अगाडि बढिरहेको बताउँदै उनले नेपालचीनबीच युवा, शिक्षा, संस्कृति, पर्यटनलगायतका क्षेत्रहरूमा आदानप्रदान र सहकार्यलाई सुदृढ गर्ने, मानवीय सम्बन्धलाई थप प्रगाढ बनाउने र पुस्तौं पुस्तादेखि चलिआएको मित्रतालाई निरन्तरता दिने विषयमा सहमति भएको बताए। दुई देशबीचको सहमति कार्यान्वयनको सिलसिलाअन्तर्गत नै भ्रमण वर्ष २०२५ आयोजना गरिएको बताए। राजदूत सङले भने, सन् २०२५ मा नेपाल पर्यटन वर्ष प्रबद्र्धनात्मक गतिविधिहरू आयोजना गर्नका लागि नेपाललाई चीनमा हार्दिक स्वागत गर्दै चिनियाँ पर्यटकहरूलाई नेपाल भ्रमण गर्न प्रोत्साहित गर्ने छौं। यसबाट नेपालको पर्यटन क्षेत्रलाई अगाडि बढाउन र दुई देशबीचको सांस्कृतिक आदानप्रदान एवं सहकार्यलाई थप ऊर्जा प्रदान गर्ने विश्वास व्यक्त गर्छौं। नेपाल र चीनबीच विगतमा भएका सहमतिको कार्यान्वयन गर्नु, दुई देशबीचको पर्यटन सहकार्यलाई थप उचाइमा पुर्याउन र दुई देशबीचको मानवीय सम्बन्धलाई अझ प्रगाढ बढाउनु नेपाल पर्यटन वर्ष २०२५ आयाजना गरिएको उनको भनाइ थियो। नेपाल विश्वप्रसिद्ध पर्यटकीय गन्तव्यस्थल भएको बताउँदै उनले यहाँका उच्च हिमालय, पर्वत शृंखला, चितवन राष्ट्रिय निकुन्जको प्राकृतिक सौन्दर्यता र लुम्बिनी, काठमाडौं, जनकपुरजस्ता प्राकृतिक साथै सांस्कृतिक र ऐतिहासिक सम्पदाले प्रत्येक वर्ष विभिन्न देशका पर्यटकहरूलाई नेपाल भ्रमण गर्न आकर्षित गर्दै आएको बताए। कार्यक्रममा बोल्दै भक्तपुर नगरपालिकाका प्रमुख सुनील प्रजापतिले सन् १९५५ मा नेपालचीनबीच दौत्य सम्बन्ध स्थापना भएको बताउँदै चीनले नेपालको पर्यटन प्रबद्र्धन र चिनियाँ पर्यटकहरूलाई नेपाल भ्रमण गर्न प्रेरित गर्ने उद्देश्यले घोषणा गरेको नेपाल भ्रमण वर्ष २०२५ सफल पार्नु सबैको जिम्मेवारी भएको बताए। नेपाल पर्यटकीय दृष्टिले अत्यन्त सम्भावना भएको देश हो भन्दै उनले विश्वको उच्च सगरमाथा र अन्य हिमालय पर्वतहरू, प्राकृतिक सुन्दरता, बुद्ध जन्मभूमि लुम्बिनी र विश्व सम्पदामा सूचीकृत थुप्रै स्थलहरू नेपालमा रहेको र राम्रो प्रचार प्रसार नहुँदा नेपालमा आशातित पर्यटकहरू आउन नसकेको उनले बताए। चिनियाँ पर्यटकहरू भक्तपुर भ्रमण गर्ने विदेशी पर्यटकहरूमध्ये संख्यामा दोस्रोमा पर्ने बताउँदै उनले चिनियाँ सरकारका उच्च पदस्थ पदाधिकारीहरूको नेपाल भ्रमणमा भक्तपुरलाई पनि प्राथमिकतामा राखेर अवलोकन भ्रमण गर्ने गरेको बताए। कार्यक्रममा नेपाल पर्यटन बोर्डका कार्यकारी निर्देशक दीपकराज जोशीले सरकारले सन् २०२५ लाई विशेष पर्यटन वर्षका रूपमा घोषणा गरेको बताउँदै भ्रमण वर्ष सफल पार्न सबैको साथ र सहयोग आवश्यक रहेको बताए। कार्यक्रममा पहिलो र दोस्रो चरण गरी भक्तपुर र चिनियाँ जनजीवन झल्काउने सांस्कृतिक गीत र नाँचहरू प्रस्तुत गरिएको थियो। साथै दरबार क्षेत्रबाट टौमढीसम्म सांस्कृतिक र्याली आयोजना गरिएको थियो।"
गोंड जातिलाई आदिवासी जनजातिमा सूचीकृत गर्न सरकारसँग माग,"वीरगन्ज : नेपाल गोंड समाज उत्थान समितिको केन्द्रीय बैठक शनिबार वीरगन्जमा बसेको छ। जिल्ला समन्वय समिति पर्साको प्रांगणमा बसेको बैठकले तीनबुँदे निर्णय गरेको छ। समाजका केन्द्रीय उपाध्यक्ष लालजी साह गोंडको अध्यक्षतामा सम्पन्न बैठकले गोंड जातिलाई आदिवासी जनजातिमा सूचीकृतका लागि पहल थाल्ने निर्णय गरेको हो। बैठकले राज्यको सेवासुविधाबाट बञ्चित रहेका गोंड जातिलाई आदिवासी जनजातिमा सूचीकृत गराइ राज्यको मूलधारमा ल्याउन सरकारसँग माग पनि गरेको छ। त्यसका लागि समाजले संघीय तथा सामान्य प्रशासन मन्त्रालयमा ज्ञापनपत्र बुझाउनेसमेत निर्णय गरिएको समाजका पर्सा अध्यक्ष मनोज साह गोंडले जानकारी दिए। यसैगरी बैठकले रगतको अभावलाई मध्यनजर गरी चाँडै नै वीरगन्जको घण्टाघर चोकमा बृहत् रक्तदान कार्यक्रम आयोजना गर्नेसमेत निर्णय गरेको अध्यक्ष साहले बताए। साथैै सामाजको केन्द्रीय कार्यालय व्यवस्थापनमा जुट्ने निर्णय पनि बैठकले गरेको उनले जानकारी गराए। बैठकमा समाजका केन्द्रीय कोषाध्यक्ष प्रल्हाद गुप्ता, सदस्यहरू आशा साह, रामनारायण साह, समाजका युवा नेता बिन्दुभूषण साह, विजय साह, प्रभात साह, ज्ञानेन्द्र साह, नरेश साह, हृदयनारायण साह, रवीन्द्र साह, राकेश साह, सुनील साह लगायतको सहभागिता थियो। बैठकमा सहजीकरण समाजका युवा नेता बिन्दुभूषण साहले गरेका थिए।"
इतिहासको चिनो उर्फ निशान पदमार्ग,"इलाम : एक समय नेपालको नक्सा निक्कै फराकिलो थियो। त्यो फराकिलो नेपाल सुगौली सन्धिसँगै खुम्चियो। नेपाल एकीकरणताका पूूर्वी सीमा पनि टिस्टाबाट मेची नदीमा आइपुग्यो। वीरताको चिनो निशान पनि नेपाली वीरहरूसँगै फर्कियो। टिस्टा पुगेको पूर्वी सीमा इलामको मेची नदी वारिमात्रै रहयो। टिष्टाबाट फर्काइएको निशान करफोकको पूर्णेडाँडामा ल्याएर राखिएको थियो। पछि इलाम सदरमुकाम पुग्यो। नेपाली सेनासहित इलामका तीन स्थानीय तहको पहलमा त्यही पराजयको सम्झाउने निशान पदमार्ग पहिल्याएका छन्। पुस २४ देखि २६ सम्म निशान पदयात्राका क्रममा वीरताको इतिहासको बारेमा चर्चा मात्रै भएन स्थानीय परम्परा र रीतिरिवाजको अवलोकनसमेत गर्ने अवसर मिलेको सूर्योदय नगरपालिकाका उपप्रमुख दुर्गाकुमार बरालले बताए। उनले भने, अहिले हिँडेको मार्गलाई ऐतिहासिक गन्तव्यका रूपमा विकास गर्ने र त्यसमा स्थानीयको रीतिरिवाजलाई जोड्नसके महत्वपूर्ण काम भएको प्रमाणित हुनेछ। तत्कालीन श्रीनाथ पल्टनले पूर्वको भूभाग विजय गरेर गाडेका निशान सुगौली सन्धिपछि फर्काएर राखिएका स्थानलाई जोडेर निशान पदयात्रा नाम दिइएको हो। नेपालभारत पूर्वी सीमा मेचीबजारबाट २४ गते बिहान पदयात्रा शुभारम्भ गरिएको थियो। मेचीबजारबाट सुरु भएको पहिलो दिनको यात्रा निशान ल्याएर राखिएको सूर्योदय नगरपालिका ११ मा पर्ने करफोकको पूर्णेडाँडासम्मको थियो। टिस्टाबाट फर्किएको निशान पहिलोपटक पूर्णेडाँडामा बिसाइएको थियो। इलाममा सामरिक रूपमा समेत सुरक्षाका लागि प्रशासनिक अड्डा राख्ने क्रममा पूर्णेडाँडालाई रोजिएको थियो। १ हजार ३ सय मिटरको उचाइमा रहेको सामरिक दृष्टिले समेत सहज ठानेर पूर्णेडाँडामा विसं १८७२ को सुगौली सन्धिदेखि १८७५ सम्म खलंगा रहेको थियो। प्रशासनिक अड्डाका इँटालगायतका भग्नावशेषहरू अहिले पनि त्यहाँँ पाइन्छन्। अड्डाका कलात्मक ढोकाहरू अहिले पनि गाउँघरमा पाइने गरेको स्थानीय दीपक अधिकारी बताउँछन्। ईसं १८१६ अघि सिक्किमदार्जिलिङ गोर्खा राज्य छँदा यस जिल्लाको सदरमुकाम दार्जिलिङ जिल्लाको नागरी भन्ने ठाउँमा थियो। सन् १८१६ मार्च ४ मा भएको सुगौली सन्धिले नेपालको सिमाना मेची तोकेपछि त्यसबेलाका बडाहाकिम काजी जयन्त खत्रीले सदरमुकाम करफोकको पूर्णेडाँडामा सारेको अनुसन्धानकर्ता नरेन्द्रनाथ बाँस्तोलाले पूर्वाञ्चलमा सात सालको क्रान्ति नामक पुस्तकमा उल्लेख गरेका छन्। त्यसबेला तमोर नदी पूर्वलिम्बुवान करफोकबाट हेरिन्यो। तमोर पश्चिमको शासन धनकुटाबाट हेर्ने गरेको थियो। करफोक इलाम जिल्लाको पूर्वमा पर्ने भएकाले तत्कालीन प्रशासकहरूले यसलाई सामरिक रूपमा उपयुक्त ठानेनन्। दार्जिलिङको नजिक भएकाले पनि यो ठाउँ उपयुक्त नभएको भन्दै काजी हेमदल थापाले सन् १८२९ मा पूर्णेडाँडामा रहेको खलंगा हालको इलाम सदरमुकाम सारेको बाँस्तोलाको पुस्तकमा उल्लेख छ। यसबीचमा केही समय नाम्सालिङमा पनि खलंगा रहेको इतिहास पाइन्छ। नेपाली सेनाको टोलीले बाजागाजासहित तीन दिनको यात्रालाई प्रभावकारी बनाएको थियो। पुस २५ (बिहीबार) मा पूूर्णेडाँडामा पदयात्राको औपचारिक उद्घाटन गरेपछि निशान राखिएको अर्को स्थान माइजोगमाईको नामासालिङस्थित हात्तीटार पुग्यो। २६ गते बिहान नामसालिङबाट पुनः सुरु भएको पदयात्रा माइबेनी हुँदै अहिले निशान र तोप राखिएको इलाम सदरमुकामस्थित माईस्थानमा पुगेर समापन गर्ने कार्यक्रम छ। इलाम नगरपालिका, सूूर्योदय नगरपालिका र माइजोगमाई गाउँपालिकाले संयुक्त रूपमा पदयात्रा आयोजना गरेका हुन्। यो पदयात्राले पृथ्वीनारायण शाहले गरेको नेपाल एकीकरणको इतिहासलाई सम्झाएको आयोजकको दाबी छ। टिस्टाबाट फर्काइएका निशान करफोकको पूर्णेडाँडामा ल्याएर राखिएको थियो। त्यसपछि सुरक्षाको कारण देखाउँदै नामसालिङको हात्तीटार ल्याइएको र पछि इलाम सदरमुकाम भएपछि सदरमुकामस्थित माईथानमा ल्याइएको इतिहास रहेको इतिहासका जानकार युद्धप्रसाद वैद्यको भनाइ छ। निसान पदमार्ग करिब ४११ किलोमिटरको छ। लामो समयदेखि स्थानीय सरकारले यसमा काम गरेको सूर्योदय नगरपालिकाका मेयर रणबहादुर राईले बताए।"
रेसुंगामा शैक्षिक गुणस्तर बढाउन अभिमुखीकरण,"गुल्मी : शैक्षिक गुणस्तर बढाउन रेसुंगा नगरपालिका गुल्मीले सामुदायिक माध्यमिक विद्यालयमा पुगेर अभिमुखीकरण तालिम सञ्चालन गरेको छ। रेसुंगा नगरपालिका शिक्षा युवा तथा खेलकुद शाखाको अभिभावक शिक्षा कार्यक्रममार्फत पहिलो चरणमा नगरपालिकाभित्रका सामुदायिक माध्यमिक विद्यालयका अभिभावकलाई अभिमुखीकरण प्रदान गरिएको हो। पछिल्लो समय विद्यार्थी मोबाइलमा भुल्ने, भनेको नमान्ने, नपढ्ने घरको काममा सहयोग नगर्ने सामान जतन नगर्ने, सामाजिक सञ्जालमा देखिएको विकृति र विसंगतिलगायतमा देखिएका समस्या समाधानका लागि अभिभावकलाई अभिमुखी कर कार्यक्रमको आयोजना गरिएको लेखाजोखा केन्द्रका संयोजक राममणी पन्थीले जानकारी दिए। नगरपालिकाले पहिलो चरणको अभिभावक अभिमुखीकरण कार्यक्रम नगरपालिका भित्रका १२ वटा सामुदायिक विद्यालयमा गरेको छ। अभिमुखीकरणमा ९ सय ७५ जना अभिभावक सहभागी भएका छन्। यही पुस २२ गते उपल्लो तम्घास माध्यमिक विद्यालयबाट सुरु गरिएको कार्यक्रम आइतबार भगवती माध्यमिक विद्यालयमा पुगेर सकिएको नगरपालिकाले जनाएको छ। दैनिक दुइटा सामुदायिक माध्यमिक विद्यालयमा कार्यक्रम गरिएको बताइएको छ। अभिभावक विद्यार्थीको पहिलो पाठशाला भएकाले अभिभावकलाई केही नयाँ ज्ञान दिन र उनीहरूमा देखिएका समस्या समाधानका लागि यो कार्यक्रम प्रभावकारी रहेको अभिभावकले बताएका छन्। विद्यार्थी र अभिभावकमा हुने खराब आचरण अन्त्य गरेर असल बानी व्यवहारको सुरुवात, जिम्मेवारीपनको विकासमा यस कार्यक्रमले थप टेवा पुग्ने अभिभावक झविन्द्र घिमिरेले बताए। उनले कार्यक्रममार्फत आफू सिकेर बच्चालाई सिकाउन सकिने भएकाले यो कार्यक्रम सिक्ने र व्यवहारमा उतार्न सहज हुने बताए। नगरपालिकाले सञ्चालन गरेको अभिमुखीकरण कार्यक्रममार्फत केही ज्ञान लिन पाएकोमा अभिभावक उत्साहित भएका छन्। समाजमा बढ्दै गएको अराजक, खराब बानी व्यवहारको अन्त्य गरेर असल व्यक्ति निर्माणमा यस कार्यक्रमले थप हौसला दिएको अभिभावकले बताएका छन्। उनीहरूले नगरपालिकाभित्रका सबै विद्यालयमा पुगेर समयसमयमा यस्ता कार्यक्रमको आवश्यकता रहेकोले आगामी दिनमा थप गर्न समेत माग गरेका छन्। सामाजिक सञ्जालको अव्यवस्थित प्रयोगका कारण समाजमा विभिन्न खालका घटनाहरू घट्दै गएकाले त्यस्ता विकृतिजन्य गतिविधिबाट छोराछोरीलाई टाढा बनाएर असल शिक्षा प्रदान गर्नमा आफूहरू लाग्ने अभिभावकले बताएका छन्। रेसुंगा नगरपालिकाले विभिन्न समयमा शैक्षिक गुणस्तर वृद्धिका लागि थुप्रै कार्यक्रम गर्दै आएको छ। यस आर्थिक वर्षमा स्टिम विधिमा आधारित नगरपालिकाले विद्यालयका प्रधानाध्यापक, सहायक प्रधानाध्यापक शिक्षकबीच तीनदिने तालिम सञ्चालन समेत गरिसकेको सूचना अधिकारी तथा शिक्षा, युवा तथा खेलकुद शाखा प्रमुख पीताम्बर पन्थीले जानकारी दिए। जसबाट जिम्मेवारीको बहन र विद्यार्थी र शिक्षकमा असल बानीको विकास हुने अपेक्षा लिइएको छ। विषयगत शिक्षकलाई पनि तालिम प्रदान गर्ने तयारी गरिएको पन्थीले बताए। काठमाडौंं विश्वविद्यालयका स्टिम कार्यक्रमका प्रशिक्षक नवीन मरासिनीले सबै विद्यालयका अभिभावकलाई अभिमुखीकरण दिएका हुन्। विद्यार्थीलाई हौसला प्रदान गर्दै अभिभावकलाई थप जिम्मेवार बनाउने यस कार्यक्रमले थप टेवा पुग्ने भगवती माध्यमिक विद्यालयका प्रधानाध्यापक घनश्याम पाण्डेले बताए।"
पुलको योजना फेल भए सुक्खा बन्दरगाह पनि फेल हुन्छ,"महेन्द्रनगर : दोधारा चाँदनीमा बन्ने सुक्खा बन्दरगाह निर्माणको तयारीमा छ। त्यसका लागि सम्पूर्ण प्रक्रिया पूरा भएर रूख कटानको आदेश आउन बाँकी छ। तर, सुक्खा बन्दरगाहकै लागि महाकाली नदीमा निर्माण गरिएको चार लेनको पक्की पुलसँगै बन्ने बाँध नबन्दा पुल नै जोखिममा परेको छ। दुई हजार दुई सय मिटर चौडाइ रहेको महाकाली नदीमा आठ सय मिटर लम्बाइको पुल छ। पुलसम्म पुग्नका लागि पुलको वारिपारि दुवैतर्फ ६ सय मिटर लामो पहुँच मार्ग निर्माण गरिएको छ। पूर्वपश्चिम राजमार्गको अन्तिम बिन्दु गड्डाचौकीदेखि दोधाराचाँदनी१ (सुक्खा बन्दरगाहस्थल) मलेरिया नालासम्म ६ लेनको आठ किलोमिटर लामो सडकसमेत निर्माण भइसकेको छ। त्यस क्षेत्रमा पर्यटकीय गन्तव्य बनाउ पुल, सडकसहित पोखरी बनाउने सम्झौता भएको थियो। पर्यटकीय गन्तव्य बनाउन पुलको दुवैतर्फ २६ सय मिटर लम्बाइका दुइटा पोखरी निर्माणाधीन अवस्थामा छन्। तर, पोखरी निर्माणका लागि महाकाली नदीमा बाँध बन्न सकेको छैन। उक्त स्थानमा बाँध निर्माण नहुँदा ०७८ सालमा महाकाली नदीमा आएको बाढीले पहुँच मार्ग (भाइरल रोड) भत्काएको थियो। सम्झौताअनुसार सुरुमा २ सय ५० किलोग्रामभन्दा बढी तौलका ढुंगाको प्रयोग गरेर पुलको दुवैतर्फ पोखरीको गाइडबन्ड (बाँध) बनाउने डिजाइन थियो। तर, ठूलो ढुंगा नपाइएपछि ग्याबिन जाली र प्लम्ब कंक्रिटको प्रयोग गरी बाँध निर्माण गरियो। उक्त बाँध गत वर्ष भदौको बाढीले भत्कायो। त्यसैकारण महाकाली पुल योजना कार्यालयले दुईपटक उक्त बाँधको डिजाइन परिवर्तन गरिसकेको छ। बाढीले बाँध भत्काएपछि महाकाली नदीमा बनेको पुल र बस्ती जोखिममा परेपछि सरकारले त्यसको विकल्प खोज्न थालेको छ। शनिबार यस क्षेत्रका प्रतिनिधिसभा सदस्य एंव गृहमन्त्री रमेश लेखक र भौतिक पूर्वाधार तथा यातायातमन्त्री देवेन्द्र दाहालले महाकाली नदीमा निर्माणाधीन चार लेनको पक्की पुलको स्थलगत निरीक्षण गरे। निरीक्षणका क्रममा गृहमन्त्री लेखकले समयमा बलियो बाँध बनाउन नसके पुल जोखिममा पर्ने बताए। महाकाली पुलबाट पारी गएर हामीले सुक्खा बन्दरगाह बनाउँदै छौं, यो पुलको योजना फेल भयो भने सुक्खा बन्दरगाहको योजना पनि फेल हुन्छ। गृहमन्त्री लेखकले भने, त्यसकारण यो असारभित्र यहाँ बलियो बाध निर्माण गरेर सुरक्षित गर्नुपर्ने छ। मन्त्री लेखकसँगै भौतिक पूर्वाधार तथा यातायातमन्त्री देवेन्द्र दाहाल, सचिव केशवकुमार शर्मा र विभागका महानिर्देशक पनि स्थलगत निरीक्षणमा आएका थिए। गत भदौमा महाकाली नदीको बाढीले भीमदत्त नगरपालिकातर्फ तीन सय मिटर गाइडबन्ड (बाँध) भत्काएको छ। जसका कारण महाकाली नदीमा बनेको चार लेनको पक्की पुल र बस्ती बाढीको जोखिममा परेपछि त्यसको विकल्प खोज्न सडक विभागका निर्देश र भौतिक पूर्वाधार तथा यातायात मन्त्रालयका सचिवसहित मन्त्री पुल निर्माणस्थलको स्थलगत अवलोकनका लागि महेन्द्रनगर पुगेका हुन्। पोखरीको बाँध भत्किएका विषयमा निर्माण कम्पनी र पुल आयोजना दुवैले अध्ययन गरेर प्रतिवेदन बनाएका छन्। समयमा डिजाइन स्वीकृत नहुनु, बजेट निकासा र भेरिएसन नहुँदासमेत निर्माण कम्पनीले काम गर्न नसकेका कारण बाँध भत्केको पुल योजना कार्यालयले जनाएको छ। महाकाली पुल योजना कार्यालयका योजना प्रमुख विवसबाबु सदादेवले बाढीले तीन सय मिटर बाँध भत्काएको बताए। हामीले वर्षात्सम्ममा यो निर्माण गर्न सकेनौं भने बाढीले क्षति गर्ने खतरा छ। उनले भने, हामीले त्यहीअनुसार विभागमा पठाएका छौं हामी निर्देशनको पर्खाइमा छौं। गाइडबन्डको भेरिएसन नहुँदा निर्माण कम्पनीले काम गर्न पाएको छैन। वैशाखअगावै बाँध निर्माण नभए यहाँ बनेका अन्य संरचनामा पनि क्षति पुग्ने जोखिम छ। भीमदत्त नगरपालिका१२ का स्थानीय कृष्णसिंह देउवाले भुजेलखोला र महाकाली नदीमा बनेको बाँध भत्किएपछि पुलसँगै बस्ती जोखिममा परेकाले समयमै बाँध निर्माण गर्न मन्त्रीलाई आग्रह गरे। बाढी आउन तीनचार महिना मात्रै बाँकी छ, यहाँका स्थानीय अहिलेदेखि नै बाढीको त्रासमा छन्, उनले भने, यथाशिघ्र बाढीको समस्या समाधान नभए हामी पुल कार्यालयमा ताला लगाउँछौं।"
"संघीयता, अर्थात् संघकै हालीमुहाली","वीरेन्द्रनगर : झन्डै ९ वर्षअघि २०७२ साउन २३ गते मध्यराति मुलुकका प्रमुख चार राजनीतिक दलका शीर्षनेता सम्मिलित संविधानसभाको विशेष समितिले ६ प्रदेशको खाकासहित संघीयताको स्वरूप सार्वजनिक गर्यो। उक्त खाकाप्रति साविकको भेरीकर्णाली क्षेत्रले चर्को असन्तुष्टि देखाएको थियो। कारण थियो तत्कालीन भेरी अञ्चलका बर्दिया र बाँकेबाहेकका जिल्ला र साबिक कर्णालीका पाँच जिल्ला सुदूरपश्चिममा मिसाएर एउटै प्रदेश बनाइएको थियो। एकातिर साबिक कर्णालीको मात्र अलग प्रदेश र अर्कोतिर मध्यपश्चिम क्षेत्रलाई अखण्ड कायम गरी प्रदेश घोषणा गर्नुपर्ने मनोविज्ञान रहँदा प्रस्तावित खाकाप्रति असन्तुष्टि मात्रै देखिएन, जिल्लाजिल्लामा आन्दोलन नै भयो। अखण्ड मध्यपश्चिमका ब्यानरमा साउन २४ गते सुर्खेतबाट सुरु भएको तत्कालीन आन्दोलन भेरी र कर्णालीका अन्य जिल्लामा पनि फैलियो। सुर्खेतमा आन्दोलन बढ्दै गयो। आन्दोलनकारीले पार्टीका कार्यालयदेखि नेताका घरसमेत तोडफोड गर्न गरे। २०७२ साउन २५ गते प्रहरीको गोली लागेर वीरेन्द्रनगर नगरपालिका७ का २७ वर्षीय याम बिसीको मृत्यु भयो। १३ दिनसम्म चलेको आन्दोलनमा बिसीका साथै वीरेन्द्रनगर४ का गोपालसिं रजवार, टीकाराम गौतम र जुम्लाका हरिबहादुर कुँवरले ज्यान गुमाए। आन्दोलन उत्कर्षमा पुगेपछि विसं २०७२ भदौ ४ गते साबिक कर्णाली अञ्चलसहित भेरीका सुर्खेत, दैलेख, जाजरकोट र राप्तीका सल्यान, रुकुमपश्चिम जिल्लालाई समेटेर अलगै सातौं कान्छो प्रदेशको घोषणा गरियो। अन्ततः छ प्रदेशको संघीय संरचना फेरबदल गर्दै प्रमुख चार राजनीतिक दल सात प्रदेशको सीमांकन गर्न बाध्य भए। संविधान जारी भएयता छ नं प्रदेश भनेर चिनिएको यो प्रदेशलाई २०७४ फागुन १२ गते बसेको प्रदेशसभाको बैठकले कर्णाली प्रदेश नामकरण गर्यो। नामकरणसम्बन्धी उक्त प्रस्ताव प्रदेशसभाले सर्वसम्मत पारित गरेको थियो। कर्णाली जस्तै राज्यको मूल प्रवाहमा नसमेटिएका क्षेत्रका लागि संघीयता आवश्यक हो। तर, संघीयताको लाभ भने कर्णालीले लिन सकिरहेको अवस्था छैन। शुक्रबार सकाठमाडौं विश्वविद्यालयले सुर्खेतमा आयोजना गरेको नेपालमा प्रदेश र स्थानीय सरकारको कार्यसम्पादनसम्बन्धी राजनीतिक संवाद कार्यक्रममा सुर्खेत वीरेन्द्रनगर नगरपालिकाका पूर्वमेयर देवकुमार सुवेदीले भने, मुलुकमा संविधानमा छ। तर, त्यसको कार्यान्वयन पक्ष कमजोर छ। तीन तहका सरकारहरू छन्। तर, अधिकार तल्लो तहमा संघीय सरकारले दिन मान्दैनन्। प्रदेश, प्रदेशजस्तो भएकै छैन। प्रदेशले आफ्नो विकासका स्थानीय विशेषताहरू पहिचान गरेकै छैन। संघको आदेश पालक संरचना जस्तो प्रदेश छ। स्थानीय तहमा कार्यसम्पादनका लागि आफ्नो अधिकार प्रयोग गर्न संघ सरकारसँग भिड्नुपर्ने अवस्था छ। संघीय सरकारले प्रदेश र स्थानीय तहलाई स्रोत साधनमा कमजोर, अधिकारविहीन बनाउँदा यहाँका नागरिकहरूले संघीयताको लाभ लिन पाएनन्। जसले गर्दा व्यवस्था त फेरियो, अवस्था जस्ताको त्यस्तै रह्यो। उनका अनुसार प्रशासनिक नेतृत्व राजनीतिक नेतृत्वलाई असहयोग गर्ने र संघ सरकारले तल्लो तहलाई अधिकार सम्पन्न नबनाउँदा जनताहरूले संघीय व्यवस्थाप्रति नै प्रश्न उठाउने अवस्था आएको छ। अब यसलाई यथाशीघ्र सुधार गर्नुपर्छ। संघीयता कार्यान्वयनको बाधक संघ सरकार संघीयताको कार्यान्वयनको बाधक नै संघीय सरकार हो । मुलुकमा संघीयता कार्यान्वयनको चरण मुख्य गरी नेपाली कांग्रेस, नेकपा एमाले र माओवादी केन्द्रले नै संघीय सरकारको नेतृत्व गरेका छन्। ती सबै नेतृत्वहरूबाट संघीयताको सफल कार्यान्वयन हुन सकेन्। महेन्द्रबहादुर शाही, पूर्वमुख्यमन्त्री, कर्णाली प्रदेश कर्णाली प्रदेशका पूर्वमुख्यमन्त्री महेन्द्रबहादुर शाहीले संघीयताको कार्यान्वयनको बाधक नै संघ सरकार रहेको दाबी गरे। उनले भने, मुलुकमा संघीयता कार्यान्वयनको चरण मुख्य गरी नेपाली कांग्रेस, नेकपा एमाले र माओवादी केन्द्रले नै संघीय सरकारको नेतृत्व गरेका छन्। ती सबै नेतृत्वहरूबाट संघीयताको सफल कार्यान्वयन हुन सकेन्। यो नै सबैभन्दा ठूलो बिडम्बना हो। संघीयता सहितको संविधान निर्माण गर्ने र कार्यान्वयन गर्ने जिम्मेबार राजनीतिक दलका नेतृत्वहरू नै संघीयता विरोधी भए। जसले जनतामा आशाभन्दा बढी निराशा जागेको हो। उनले मुलुकमा अहिले पनि विभिन्न खालका विभेदहरू कायमै रहेको बताए। उनले भने, मुलुकमा अहिले पनि लैंगिक, जातीय, भेगिए जस्ता विभेदहरू कायमै छन्। ती विभेदबाट हामीले पनि मुक्ति पाएका छैनौं। खास अहिले संघ, प्रदेश र स्थानीय सरकारबीच चरम द्वन्द्व छ। संघमा कुर्चीको सुरक्षामा नै सरकारले समय बिताइरहेको छ। धेरैपटक प्रधानमन्त्री र मन्त्री हुने दौडमा राजनीतिक दलका नेतृत्वहरू छन्। नजिकका सरकारहरूबाट नागरिकहरूले आफ्ना सवालहरू सम्बोधन होलान भन्ने अपेक्षामा छन्। तर, संघ सरकारले त्यसका लागि गर्नुपर्ने कामहरू, निर्माण गर्नुपर्ने कानुनहरू निर्माण गरिदिएको छैन। संघीय व्यवस्थाबाट जनताको अवस्थामा सुधार हुन नसक्नुको मुख्य कारण नै संघीय सरकारको नेतृत्वको उदासीनता हो। यस्तै कर्णाली प्रदेशकै अर्का मुख्यमन्त्री जीवनबहादुर शाहीले कर्णालीको भौगोलिक चुनौती र समस्याहरूलाई हल गर्न राजनीतिक नेतृत्वबीच सहमति सहकार्य जरुरी रहेको बताए। उनले भने, संघीयताको कार्यान्वयनमा संघ सरकारले उपेक्षा गरेको छ। तर, प्रदेश र स्थानीय सरकारले प्रभावकारी काम गर्नका लागि यहाँका राजनीतिक दलहरूबीच पनि सहमति सहकार्य गरी अगाडि बढ्नुपर्छ। आफू सरकारमा हुँदा जे पनि ठीक र सरकारभन्दा बाहिर हुँदा जे पनि बेठीक भन्ने हिसावले राजनीतिक दलहरूले अभिव्यक्ति दिँदा र त्यसअनुसार व्यवहार गर्दा हाम्रा मुख्य मुद्दाहरू त ओझेलमा नै पर्ने हुन्। यसप्रति जिम्मेबार राजनीतिक दलहरू नै बढी जिम्मेबार बन्नुपर्छ। उनले संघीयताले कर्णालीमा केही पनि नभएको भन्ने भाष्य पनि सुधार हुनुपर्ने बताए। उनले भने, जनताका अपेक्षाहरूअनुसार कामहरू नभएका होलान। तर, केही पनि नभएको त होइन् नि ! कर्णालीमा अझै पनि पर्याप्त पूर्वाधार विकास भइसकेको छैन। तर, हरेक जिल्लामा राष्ट्रिय सडक सञ्जाल बिस्तार भइरहेको छ। गाउँहरू विद्युतीकरण भइरहेका छन्। शिक्षा र स्वास्थ्यको पहुँच वडा स्तरसम्म पुगेको छ। तर, यतिले नै पर्याप्त भने छैन। यस विषयमा मुलुकका तीनवटै तहका सरकारहरूले समन्वय गरी जनताका आधारभूत सवालहरू सम्बोधन गर्न सक्रियता देखाउनुपर्ने छ। प्रदेश र स्थानीय सरकारको कार्य निराशाजनक सुर्खेतमा प्रदेश सरकार छ। त्यसैले संघीयता आएजस्तो छ। ठूलो राजनीतिक, ऐतिहासिक सिमान्तकरणमा परेको कर्णालीले संघीयतापछि नयाँ आशा बोकेको थियो। परापूर्वकालदेखि कालापहाड गएर कर्णालीका मानिसले जीवन चलाए। अहिले पनि निरन्तर छ। खाडीमुलुकहरू थपिएका छन्। कर्णाली यस्तो ठाउँ हो। जहाँ स्रोत साधन धेरै छन्। रोजगार हुनेहरू थोरै छन्। मध्यपश्चिम विश्वविद्यालय शिक्षा संकायका पूर्वडिन पित्ताम्बर ढकालले भने, कर्णाली प्रदेशको राजधानी सुर्खेतमा ५ लाख मानिसहरू बस्छन्। तर, तथ्यांकमा १ लाख २० हजार छ। त्यसैका आधारमा यहाँ सेवा सुविधा दिन खोजिन्छ। अनि कसरी नागरिक सन्तुष्ट हुने अवस्था हुन्छ। उनका अनुसार तथ्यभन्दा बाहिरको तथ्यांकका आधारमा हुने विकास, राजनीतिक नेतृत्वको चाहना वा लहटमा हुने विकासले जनताका आवश्यकताको सम्बोधन गर्दैनन्। नीति निर्माताहरूमा पनि दूरदृष्टि छैन। सुर्खेतको मानिस काठमाडांै ३ हजारले पुग्छ। त्योभन्दा कम दूरी हुम्लाको मानिस सुर्खेत पुग्नै गाडी भाडा नै साढे ६ हजार खर्च हुन्छ। दुर्गमका नागरिकहरूले सेवा लिने कुरा सास्ती जस्तै छ। त्यसले सरकारप्रति नागरिक कसरी सन्तुष्ट हुने अवस्था आउला। यस्तै सामुदायिक विद्यालय महासंघ कर्णाली प्रदेशका अध्यक्ष गोबिन्द कोइरालाले प्रदेश र स्थानीय तहले जनतामा उत्साह जाग्ने खालका कामहरू गर्न नसक्दा संघीयताको विपक्षमा जनमत निर्माण भएको बताए। उनले भने, गाउँगाउँमा स्थानीय सरकारका भव्य संरचनाहरू निर्माण भए। त्यसलाई जनताले आफूलाई सेवा गर्ने सरकारभन्दा पनि गाउँमा आएका सिंहदरबारभित्र गाउँका सिंहहरू बस्ने गरेको अनुभूति गर्न थालेका छन्। गाउँमा स्थानीय सरकारले जनताको आवश्यकतालाई हेरेर योजना बनाउँदैनन्। आफ्ना डोजर वा आसेपासेका डोजरलाई काम दिएर दाम उठाउने नियतमा योजना तर्जुमा हुने गरेका छन्। जनताहरूलाई कामविहीन बनाइएको छ। अनि स्थानीय सरकारप्रति कसरी जनताको अपनत्व हुन्छ। कसरी जनतामा जनप्रतिनिधिहरू प्रति भरोषा जाग्छ। संघीयताको भावनाविपरीत मुलुकका शासकहरू निरंकुश बनिदिँदा संघीयता नै बदनाम भएको छ । खासमा संघीयताको भावनाअनुसार मुलुकका तीनवटै तहका सरकार अधिकार सम्पन्न हुनुपर्ने हो। कल्याणी खड्का, सभापति, प्रदेश मामिला समिति उनका अनुसार नागरिकहरूलाई जन्मिन, मर्न र विवाह गर्नसमेत छुट छैन। स्थानीय सरकारले जन्मिदा कर लिन्छ। मर्दा कर लिन्छ। विवाह गर्दा कर लिन्छ। तर, नागरिकहरूलाई बाँच्नका लागि आवश्यक पर्ने सेवा दिँदैन। सामाजिक अभियान्ता कोइरालाले भने, प्रदेशको हरेक मामिलामा केन्द्रले निर्णय गर्छ। प्रदेशको मामिलामा प्रदेश तहमै निर्णय गर्ने अधिकार ठूला राजनीतिक दलहरूमा पनि छैन। मुलुकका ठूला राजनीतिक दलहरूको केन्द्रीकृत मानसिकताले पनि प्रदेश र स्थानीय तहलाई उपेक्षामा पारेको छ। यसले पनि संघीयताको सफल कार्यान्वयन र नागरिकहरूले संघीयताको लाभ लिन नसक्ने अवस्था आएको छ। प्रदेश सरकार र स्थानीय सरकारले पर्याप्त बजेट नै छैन भन्छन्। भएको बजेट हरेक वर्ष कार्यान्वयन नभएर फ्रिज हुने अवस्था छ। कर्णालीका स्थानीय सरकार र प्रदेश सरकारले कर्णाली राजमार्गमा बजेट लगानी गरेर सुधार गर्न पाउँदैनन्। संघीय सरकारले त्यो राजमार्गको स्तरोन्नति गरी दिँदैनन्। नागरिक समाजका अगुवा नन्दलाल देवकोटाले भने, संघ सरकारले कर्णालीका सवालहरू देख्न सक्दैनन्। कर्णालीका राजनीतिक नेतृत्वहरू आआफ्ना स्वार्थमा लिप्त छन्। कर्णालीका सवालहरू ठाउँमा उठाउँदै उठाउँदैनन्। जुगाको लडाइँ छ। यसले कर्णालीको हित र संघीयताको भावना अनुसार काम कसरी हुन्छ। मुलुकका तीनवटै संरचनाको समन्वय निकै कमजोर अवस्थामा छ। प्रदेश संरचनामा पनि दुई दलबाट बनेका सरकारमा मुख्यमन्त्रीले गर्न खोजेको काममा अन्य मन्त्रालयहरू अबरोध गर्ने संस्कार छ। नेकपा एमाले सुर्खेतका अध्यक्ष कुलमणि देवकोटाले भने, एउटै सरकारका मन्त्रालयहरूको समन्वय त नाजुक छ। एकले अर्कोलाई सहयोग गर्नको साटो अबरोध बढी गर्ने समस्या छ। फरक सरकारबीच सहकार्य त झन् समस्या नै हुने भयो। जसका कारण कार्यसम्पादन प्रभावकारी नहुने समस्या छ। यसलाई सबै तहबाट सुधारका लागि जरुरी छ। सामाजिक मुद्दाहरू ओझेलमा संघीयताको कार्यान्वयनमा संघ सरकारले उपेक्षा गरेको छ। तर, प्रदेश र स्थानीय सरकारले प्रभावकारी काम गर्नका लागि यहाँका राजनीतिक दलहरूबीच पनि सहमति सहकार्य गरी अगाडि बढ्नुपर्छ। जीवनबहादुर शाही, पूर्वमुख्यमन्त्री, कर्णाली प्रदेश मुलुकमा संघीयतापछि बनेका सरकारहरूले सामाजिक मुद्दाहरूलाई प्रभावकारी रूपमा बोक्न सकेनन्। कर्णालीमा उमेर नपुगी अर्थात् २० वर्षभन्दा कम उमेरमा विवाह व्यापक रूपमा भइरहेको छ। छाउपडी प्रथालगायतका सामाजिक कुसंस्कारहरू, बिकृतिहरू व्यापाकहरूमा भइरहेका छन्। महिला अधिकारकर्मी पवित्रा शाहीले भनिन्, संघीयतापछि बनेका जनताका आँगनका सरकारहरूले सामाजिक बिकृति, बिसंगतिहरूका साथै आम सामाजिक मुद्दाहरू सही ढंगले बोक्न सकेनन्। प्रदेश र स्थानीय तहमा अध्यायन अनुसन्धान नै छैन। तथ्यांकहरू पनि व्यवस्थित छैन। शैक्षिक गुणस्तर खस्किँदो अवस्थामा छ। दक्ष जनशक्ति उत्पादन छैन। पावर र पहुँचका आधारमा अवसरहरू पाइन्छ भन्ने मानसिकता बढिरहेको छ। यसरी संघीयताबाट आम नागरिकहरू कसरी सन्तुष्ट हुने ? यस्तै पूर्वप्रदेशसभा सदस्य एवं सामाजिक अभियान्ता पद्मा खड्काले प्रदेश र स्थानीय तहले पनि कार्यसम्पादनमा निकै ढिलाइ गर्दा नागरिकहरूमा असन्तुष्टि बढेको बताइन्। उनले भनिन्, प्रदेशसभा गठन भएको दुई वर्षमा तीनवटा कानुन बन्दैनन्। मुलुकमा संविधान बन्यो, काननु बनेनन्। जसका कारण जनतालाई न प्रभावकारी सेवा प्रवाह गर्न सकियो न यसबारे बुझाउन नै। त्यसैले अहिले प्रदेश संरचनाको औचित्यमाथि नै जनताले बढी प्रश्न गरिरहेका छन्। खासमा प्रदेश र स्थानीय तहलाई बढी शक्तिशाली बनाउनुपर्ने हो। तर, मुलुकका प्रमुख राजनीतिक दलहरूले नै प्रदेश र स्थानीय तहलाई कमजोर बनाइरहेका छन्। अझ यसै व्यवस्थामा सरकारको नेतृत्वमा पुगेका व्यक्तिहरूबाटै यसको औचित्यमाथि प्रश्न उठाउने जस्ता अभिव्यक्तिहरू आइरहेका छन्। यसले पनि संघीयताबाट सकारात्मक प्रतिफल ल्याउन चुनौती बढाइरहेको छ। मुलुकमा विधिको शासन स्थापित नभएसम्म कुनै पनि विकास र व्यवस्था आमनागरिकका लागि हुँदैन । प्रदेश सरकारका पूर्वमुख्य न्यायाधिवक्ता धु्रवकुमार श्रेष्ठले भने, नेपालको संविधानमा धेरै मौलिक हकको व्यवस्था भयो। त्यसअनुसार कानुन निर्माण गर्न निकै ढिलाइ भयो। कानुनी जटिलताका बीच विधिको शासन स्थापित गर्न त्यति सहज हुँदैन। त्यसका लागि राजनीतिक इमान्दारतिा जरुरी पर्छ। तर, त्यसो नभएको अनुभूति भइरहेको छ। सबै बोझ केन्द्रले लिनुहुँदैन संघीयता भनेको अधिकार र शक्तिको विकेन्द्रीकरण हो। अर्को राजनीतिक, आर्थिक तथा प्रशासनिक विकेन्द्रीकरण नै संघीयता हो। संविधानविद् एवं वरिष्ठ अधिवक्ता दिनेश त्रिपाठीले भने, संघीय सरकारले सबै बोझहरू बोकिरहेको छ। कतिपय अधिकारहरू स्थानीय तह, प्रदेश र संघीय सरकार सबैका साझा छन्। जसले कार्यान्वयनमा अन्यौलता सिर्जना गरेको छ। सहकारी स्थानियतहदेखि संघीय सरकारको क्षेत्राधिकारमा राखिएको छ। सबैभन्दा बढी समस्या त्यसै सहकारी क्षेत्रमा देखा परेको छ। यस्ता धेरै उदाहरणहरू छन्। जसले कानुनी रूपमा जटिलता सिर्जना गरिरहेका छन्। दलहरूले नेपालको संविधान निकै उत्कृष्ट बनायौं भने। हामीले पनि होला त भन्यौं। तर, संविधान आफंैमा उत्कृष्ट हुन सक्दैन। त्यसको प्रभावकारी कार्यान्वयन र जनताको जीवनस्तरमा सकारात्मक प्रभाव नपरेसम्म यसप्रति नागरिकहरू सन्तुष्ट हुँदैनन्। तर, अहिलेको संविधानमा पनि केही त्रुटिहरू छन्। तीनलाई सुधार गर्दै लैजानुपर्छ। अधिवक्ता त्रिपार्टीले भने, संविधानमै स्थानीय सरकार र प्रदेश सरकारलाई शक्तिशाली बनाउनुपथ्र्यो। संघ सरकारलाई प्रभावकारी समन्वयमा बनाउनुपथ्र्यो। संघ सरकारबाट तल्लो तहका सरकारहरूमाथि हस्तक्षेपकारी भूमिका खेल्न हुँदैन। तर, नेपालको परिपेक्षमा त्यस्तो भएको छैन। संघीयताको भावनाभन्दा बाहिर गतिविधि भएका छन्। त्यसो हुनुहुँदैन। कर्णाली प्रदेशसभा सदस्य एवं प्रदेश मामिला समितिकी सभापति कल्याणी खड्काले संघीयताको भावनाविपरीत मुलुकका शासकहरू निरंकुश बनिदिँदा संघीयता नै बदनाम भएको बताइन्। उनले भनिन्, संघीय व्यवस्थामा संघीय सरकारका नेतृत्व गर्ने दलहरूका मुख्य नेताहरू सबै अधिकार आफूअनुकूल प्रयोग गर्न जोड दिने समस्या छ। संघीयताको भावनाअनुसार मुलुकका तीनवटै तहका सरकार अधिकार सम्पन्न हुनुपर्ने हो। त्यसो हुँदैन। हरेक काम गर्दा संघ सरकारले अंकुश लगाउने गरी कानुनी व्यवस्थाबाट प्रदेश र स्थानीय तहले राम्रो प्रतिफल दिन सक्दैनन्। जसका कारण समग्र व्यवस्था नै बदनाम हुने अवस्था आएको छ। राष्ट्रिय जनमोर्चाका प्रदेश अध्यक्ष पूर्णबहादुर शाहीले मुलुक संघीय संरचनामा गएपछि भएका काम कारबाहीहरूकै कारण संघीयताको औचित्य सकिएको बताए। उनले भने, राष्ट्रिय जनमोर्चाले सुरुवातदेखि नै नेपालको सन्दर्भमा संघीयताको औचित्य नभएको भनी फरक मत राख्दै आएको छ। विस्तारै त्यो मत जनस्तरसम्म बढ्दै गएको छ। संघीयतामा बनेका सरकारहरू जनताका सेवकभन्दा बढी शासक बने। उपलब्धिभन्दा बढी खर्च भइरहेको छ। जसका कारण मुलुकको अर्थतन्त्र नै धराशायी भएको छ। व्यवस्था बदलिने तर जनताको अवस्था बदल्न नसक्ने असफल व्यवस्थालाई कहिलेसम्म नेपालका मुख्य राजनीतिक दलहरूले बोकेर हिँड्ने हो। यसबाट मुख्य राजनीतिक दलहरूले सोच्नुपर्ने बेला भएको छ। कर्णाली बनाउन जिम्मेबार बनौं प्रदेशसभा गठन भएको दुई वर्षमा तीनवटा कानुन बन्दैनन्। मुलुकमा संविधान बन्यो, काननु बनेनन्। मुलुकका प्रमुख राजनीतिक दलहरूले नै प्रदेश र स्थानीय तहलाई कमजोर बनाइरहेका छन्। पद्मा खड्का, पूर्वप्रदेशसभा सदस्य एवं सामाजिक अभियान्ता कर्णाली प्रदेशमा ५६ जातजातिको समुदायको बसोबास छ। औषध आयु नेपालकै सबैभन्दा बढी कर्णालीमा छ। कर्णालीको पुँजी भनेकै प्राकृतिक स्रोत हुन्। मध्यपश्चिम विश्वविद्यालयका सहप्राध्यापक डा अर्जुन ऐडीले भने, कर्णाली उत्पादनमा निकै कमजोर छ। तर, पर्याप्त प्राकृति स्रोत साधनहरूको धनी छ। ती साधनहरूको बढीभन्दा बढी उपयोग गरी यहाँको आर्थिक समृद्धि गर्नु छ। यहाँको धार्मिक तथा सांस्कृतिक पर्यटन प्रबद्र्धन गर्न जरुरी छ। कर्णालीमा ६० प्रतिशत जनसंख्या युवा छ। डा ऐडीले भने, तर अधिकांश बिदेसिने समस्या छ। यसलाई रोकेर यहाँको विकासमा लगाउन ढिलो गर्नु हुँदैन। कर्णालीमा २८ हजार विद्युत् उत्पादन गर्ने सकिने सम्भावना छ। तर, १९ मेगावाट मात्र उत्पादन छ। यहाँ साना परियोजनाका लागि पनि ठूलो लगानी गर्नुपर्ने भौगोलिक अवस्था छ। सरकारको आर्थिक आधार निकै कमजोर छ। संघीयतापछि पूर्णरूपमा निराश हुनुपर्ने अवस्था त छैन्। तर, कर्णालीमा संघीयतापछि यसो भयो भनेर कुनै गर्व गर्न लायक वा जनतालाई अनुभूति दिलाउने पनि कुनै काम भएको छैन। उनले प्रदेश र स्थानीय सरकारले बढी महत्वकांक्षी योजना बनाउने तर त्यसको कार्यान्वयन गर्न नसक्दा उपलब्धि नदेखिएका कारण पनि संघीयतामाथि नागरिकहरू आकर्षित हुन नसकेको बताए। उनले भने, सरकारहरूले पहिले धेरैधेरै बजेट ल्याएर। बढी लोकप्रियता खोज्न बढी महत्वकांक्षी योजना बनाए। तर, पछिल्लो वर्षहरूमा संघ सरकारबाट आउने बजेट घट्दै गयो। बनाएका योजनाहरू अधुरा रहने अवस्था आयो। सरकारको कार्यक्षमता पनि सुधार हुँदै जानुपर्नेमा पुँजीगत बजेट खर्च नै गर्न नसक्ने समस्या भयो। नागरिकहरूले अहिले सरकारले गरिरहेका कामहरूबाट असन्तुष्ट हुँदै गए। जसका कारण व्यवस्थाका विरुद्धमा जनमत देखिएको हो। तर, अब सरकारले कर्णालीको विकास र समृद्धिका लागि ठोष योजना र प्रभावकारी कार्यान्वयन गर्न जोड दिनुपर्ने उनले बताए।"
"विपद्मा यस्तो हुनू, लक्ष्मणजस्तो","पनौती (काभ्रे): आकाशबाट अविरल वर्षा भइरहेको थियो। वरपरका डाँडापाखाबाट पहिरो गइरहेको थियो। विपद्को परवाह नगरी काभ्रेपलाञ्चोक, पनौती११ बल्थलीस्थित थुम्की रिसोर्टमा पुगे, युवा व्यवसायी लक्ष्मण न्यौपाने। असोज १० गतेदेखिको निरन्तर वर्षाले वरिपरिको बस्ती नै बगाउला झैं गरी सलाङ्दु खोला उर्लिएको थियो। वारिपारि डाँडामा पहिरो जाने क्रम सुरु भइसकेको थियो। गइरहेको थियो। चारैतिरका डाँडाबाट पहिरो खसेको आवाज आउँथ्यो। कता भाग्ने, कहाँ जाने अन्योल थियो। सबै आत्तिएको अवस्था थियो, असोज ११ गतेको त्रासदी चित्रण गर्दै न्यौपानेले भने, मध्यरातमा कहाँ जानु ? जाने पनि कहाँ ? बत्ती छैन। कसै कसैको हातमा टर्चलाइट थियो। पारिपट्टि जंगलमा मान्छेहरू रोइरहेको खबर आएको थियो। जहाँ गयो, त्यहीँ पहिरो गइरहेको थियो। बाढीपहिरोबाट पनौतीलगायतका विभिन्न क्षेत्रमा एक दर्जनभन्दा बढीको ज्यान गइसकेको थियो। अधिकांश क्षेत्रमा विद्युत् र सञ्चार सेवा अवरुद्ध थियो। न्यौपानेले स्मरण गरे, मेरो जीवनको कहालीलाग्दो घटना थियो। जुन घटनाबाट धेरै ठूलो शिक्षा पाइयो। साँझ पर्दै जाँदा सलाङ्दु खोला झन्झन् बढ्दै गयो। छिमेकीका घर भत्किरहेका थिए। कतै व्यक्ति त कतै चौपायाहरू पुरिने क्रम जारी थियो। भागेर जाउँ, कुन ठाउँ जाउँ। मान्छे नमर्ने सहर छैन भन्ने बोलको गीतको जस्तो अवस्था थियो, उनले भने, त्यो कहालीलाग्दो अवस्थाले पिरोल्यो। बस्ती त सखाप हुने भई नै हाल्यो, मान्छेलाई कसरी बचाउने ? भन्ने चिन्ता थपियो। सुरक्षाकर्मीसँग फोन सम्पर्क भइरहेको थियो। तर, स्थलगत आउन सक्ने अवस्था थिएन। त्यो भयावह अवस्थामा उनी कान्छो भाइ जगन्नाथलाई लिएर टोलतिर पसे। युवाहरूलाई एकजुट बनाए। छिमेकीका घर खोज्दै उद्धारमा लागे। प्रयत्न गर्दागर्दै पनि छिमेकी अर्जुन भण्डारी, मैयाँ भण्डारी, निर्मल सापकोटा र सीता सापकोटालाई बचाउन नसक्दा उनलाई अहिले पनि मन दुख्छ। हामी माथिबाट उद्धार गर्न जाँदै थियौं। उहाँहरूको घर तल थियो। रातिको १ बज्दै थियो। हाम्रो कुनै उपाय नै लागेन। पहिरोले घरसहित बगायो, उनले भने, पुरिएका व्यक्तिको उद्धार गर्न लाग्यौं। शव व्यवस्थापन गर्न थाल्यौं। यो कार्यका लागि उनले अगुवाइ गरे। भाइ जगन्नाथसहित भतिजाहरू सन्दीप, मन्दीप, प्रज्ज्वल, शंकर, सुशील, भोला, दामोदर, माधवलगायतका युवाहरूले साथ दिए। ज्युँदाको जन्ती र मर्दाको मलामी बन्दै छिमेकीहरूलाई सघाए। सरकारी संयन्त्रसँग समन्वय गर्नेदेखि शवको अन्तिम संस्कारमा समेत उनी सामेल भए। चार दिनपछि असोज १४ गते सुरक्षाकर्मीहरू घटनास्थल बल्ल पुगेका थिए। त्यसअघिसम्म न्यौपानेलगायतका युवाहरू उद्धारक बने। विपद्मा ज्यान गुमाएकाहरूलाई पनौती घाटसम्म पुर्याए। थुम्कीका ७०८० घर त भत्किए। पहिलो दिन हजुरबुवा र नातिको शव फेला पार्यौं। भोलिपल्ट फेरि आमा र छोरीलाई खोज्न थाल्यौं। सबैको शवमात्र भेटियो, राहत र उद्धारमा खटिँदाको अनुभव सुनाउँदै न्यौपानेले भने, आफू मात्र बाँचेर हुँदैन। सकेसम्म सबैलाई बँचाउनु पर्छ भन्ने भावनाले उद्धार र राहतमा खटियौं। भोक, निद्राको बेवास्ता गर्दै खटियौं। आश्रयस्थल बनेको थुम्की रिसोर्ट विपद्मा घर भत्केकाहरू बिचल्लीमा थिए। निरूपाय थिए। त्यो बेला आ श्रयस्थल बन्यो, थुम्की रिसोर्ट। जुन रिसोर्ट न्यौपानेलगायतले दुई वर्षअघि सञ्चालनमा ल्याएका थिए। काठमाडौंबाट झन्डै ४० किलोमिटर टाढा रहेको थुम्की रिसोर्टको हल र कोठाहरू विस्थापितले भरिए। गाउँ नै एउटै परिवार बन्यो। विस्थापित गाउँलेहरूले सामूहिक खाना खाए। आफ्नै कृषि फार्मलाई सखाप पारे पनि त्यसको परवाह नगरी उनले छिमेकीको उद्धारलाई प्राथमिकतामा राखे। असहाय बनेका छिमेकीहरूलाई उनले थुम्की रिसोर्टमा ल्याए। विस्थापितहरूलाई अर्गानिक खाना खुवाए। न्यौपानेका अनुसार, विपद्को त्यो घडीमा सयभन्दा बढी छिमेकीहरूलाई रिसोर्टमा आश्रय दिइयो। पानीका मूल फुटेकोले सबैतिरको खानेपानी दूषित थियो। थुम्की रिसोर्टमा ४० हजार लिटर क्षमताको पानीट्यांकी थियो। शुद्ध पिउने पानीको व्यवस्था सहजै भयो। घरबाट विस्थापितहरूमध्ये अधिकांश त ८१० दिनसम्म आश्रय लिनुभयो। अलि सहज भएपछि मात्र सबैजना आआफ्नो घरतिर जानुभयो, न्यौपानेले थपे, उमेरले सानो भए पनि अभिभावकीय भूमिका निर्वाह गर्न पाउँदा खुसी लाग्यो। अहिले पनि न्यौपाने बेलाबखत थुम्की गइरहन्छन्। तर, गाउँवासीहरू विस्थापित हुन थालेकामा उनी खिन्न छन्। काठमाडौंबाट म गाउँ फर्केको छु। थुम्कीमै केही गर्न खोजिरहेको छु। तर, गाउँलेहरू घर रित्तो पारेर बसाइँ सर्न लागे झैं देखिरहेको छुँ, न्यौपानेले विपद्पछिको बसाइँसराइतर्फ संकेत गर्दै भने, गाउँलेहरूलाई सुरक्षित बसोबास र सुनिश्चित भविष्य कसरी गराउन सकिएला भन्ने चिन्ता छ।"
रैथाने बाली प्रवर्द्धनका लागि पाहुनालाई कोदोको परिकार,"दोलखा : पछिल्लो समय नेपालमा रैथाने बाली लोप हुने अवस्थामा पुग्न थालेकाले रैथाने बाली संरक्षणमा स्थानीय होटेलहरू जुटेका छन्। रैथाने बाली प्रबर्द्धनका लागि भीमेश्वर नगरपालिका२ स्थित दि पुर्खचा दोलखा रिसोर्टमा कोदोका विभिन्न परिकार पाक्ने गरेका छन्। जिल्लामा धेरै उत्पादन हुने अन्नको रूपमा रहेको कोदोबालीको महत्त्व कम देखिएकाले यसको प्रबद्र्धन गर्ने उद्देश्यले होटलमा कोदोको सुप, ढिडो, मःमः, निम्की, चाउमिन, प्यान केक, केक पिजा, समोसालगायतका विभिन्न परिकार पाक्ने गरेको रिसोर्टका सञ्चालक अजय प्रधानले बताए। कोदोखेती पनि विस्तारै घट्दै गएको छ। कोदो स्वास्थ्यका लागि फाइदाजनक छ। रैथाने बाली संरक्षण अभियान चलाउनकै लागि होटलमा कोदोको विभिन्न परिकार पाक्ने गरेको हो, उनले भने। पछिल्लो समय कोदोको परिचय अलि बदलिएको पनि छ। गाउँघरको मुख्य खानाको परिकारका रूपमा मात्र सीमित रहेको कोदो अहिले सहरको आकर्षक खानाको परिकारमा पर्ने गरेको छ। अहिले गाउँमा भन्दा सहरका रेस्टुराँ र होटलमा कोदोको परिकार पाक्ने गरेका छन। निकै झन्झटिलो बालीका रूपमा रहेको कोदोको महत्त्व पछिल्लो समय बढ्दै गएको देखिन्छ। कुनै दिन गरिबको खानाको रूपमा चिनिएको कोदोको ढिँडो अहिले ठूला होटल र घरबासमा समेत रुचाइएको परिकार बनेको छ। तर अहिले कोदो पर्याप्त मात्रामा पाउन छाडेको होटल सञ्चालक प्रधानको भनाइ छ। अहिले होटलमा कोदोको परिकारसँगै मकैको परिकार पनि पाक्ने गरेका छन्। मकैको खजुरी, लडडु दि पुर्खुचाको अर्को आकर्षक हो। प्राचीन सहर दोलखामा रहेको भीमेश्वर मन्दिर दर्शन गर्न आउने दर्शनार्थीले कोसेलीका रूपमा कोदोको परिकार लैजाने स्थानीय व्यापारी बताउँछन्। आयातित चामलले कृषिमा झन्झटिलो बालीका रूपमा रहेको कोदो विस्तारै लोप हुने अवस्थामा पुगे पनि पछिल्लो समय कोदोको परिकारप्रति नागरिक जागरुक देखिन थालेका छन्। कोदोको परिकारमा प्रशस्त फाइदा छ। सहर बजारमा पछिल्लो समय खरिद गरेरै भए पनि कोदोको ढिँडो, रोटीलगायतका परिकार बनाएर खाने गरिएको छ। ग्राहकहरूले पनि कोदोको ढिँडो मन पराउने होटल सञ्चालकको भनाइ छ। चिसो याममा कोदोको ढिँडो र लोकल कुखुराको मासु रुचाउने ग्राहक धेरै हुन्छन्, उनले भने। पहाडी जिल्लाको रूपमा रहेको दोलखामा कोदो खेतीलाई प्राथमिकता दिनुपर्ने उनले बताए। दोलखा जिल्लाको सबै ठाउँमा कोदो राम्रोसँग उत्पादन हुन्छ। पछिल्लो समय केही जग्गा बाँझो राखिँदै आइएको छ। धेरै मानिस सहरतिर बसोबास गर्ने र युवाहरू विदेश पलायन हुने हुँदा यस्ता रैथानै बाली प्रबद्र्धन हुन सकेका छैनन्। कृषि ज्ञान केन्द्रले कोदो बालीलाई विस्तार तथा प्रबद्र्धन गर्न कोदो उत्पादन गर्ने किसानलाई यान्त्रीकरणमा समेत सहयोग गर्नुपर्ने आवश्यकता देखिन्छ। कोदो, फापर र सिस्नोमा आइरल, मिनरल बढी मात्रामा पाइन्छ। कोदो उत्पादन गर्ने किसानलाई हौसला हुने खालको योजनाहरू स्थानीय सरकारले पनि बनाउनुपर्ने स्थानीय होटल सञ्चालकको भनाइ छ।"
"एमालेसँग एकता हुँदैन, व्यवहार मिल्नेसँग गर्छौं : नेपाल","मलंगवा : नेकपा एकीकृत समाजवादीका अध्यक्ष माधव कुमार नेपालले सरकारको कार्यशैलीले देश पीडामा परेको आरोप लगाएका छन्। मलंगवामा आयोजित पत्रकार भेटघाट कार्यक्रममा नेपालले मुलुकको राजनीतिक सही दिशामा नरहेको बताएका हुन्। देशलाई असफल बनाउने दिशामा अहिलेको सरकार अग्रसर छ। जनताको आशा भरोसा अनुसार सरकारले काम गर्न सकेको छैन। उनले भने,गैर लोकतान्त्रिक आचरण बोकेका पार्टीको हातमा देश गएको छ। वर्तमान सरकार तानाशाहशैलीमा काम गरि राखेको छ। अहिलेको सरकारले कानुनलाई मिचेर काम गर्दै रहेको उनको भनाई छ। अहिलेको सरकारको काम लोकतान्त्रिक छैन। कानुनलाई मिचेर काम गर्दैछ। अरु पार्टीलाई फोड्ने, जनतालाई झुक्याउनेबाहेक केही काम गर्न सकेको छैन। विचाराधिन रहेका विधेयक पुरा नगरी अध्यादेश ल्याउनु गलत रहेको नेपालले बताए। समृद्ध नेपाल बनाउनुको साटो देशमा आर्थिक संकटमा धकेल्ने काम गरेको छ। एक दलीय शासन लाद्नका लागि वर्तमान सरकार लागि परेको छ। जुन स्वीकार्य हुँदैन। गलत गर्नेलाई दण्डित गर्नुको साटो प्रोत्साहन गर्ने काम गर्दै छ। उनले भने, ठूला परियोजनाहरूलाई छोडेर कनिका छरे जस्तै अनावश्यक काममा बजेट छरेर देशलाई डुबाउने काममा सरकार लागेको छ। सरकारमा जान हामीलाई हतार छैन। जनताको मन जितेर सरकारमा जान्छौं। नेता नेपालले एमालेसँगको एकता कुनै पनि हालतमा हुन नसक्ने तर व्यवहार मिल्नेसँग एकता हुन सक्ने बताए। माधवकुमार नेपालको नाम सुन्ने बित्तिकै एमालेको सातो जान्छ उनले भने।"
"वामदेव गौतमलाई एकीकृत समाजवादीमा नजान दबाब, एमालेमा फर्कने तयारी","काठमाडौं : नेकपा एकीकृत समाजवादीसँग कुरा नमिलेपछि नेकपा एकता राष्ट्रिय अभियानका संयोजक नेता वामदेव गौतम नेकपा एमालेमा फर्कने भएका छन्। नेकपा एमाले र एकीकृत समाजवादीका नेतासँग पटकपटक छलफल गरेका एमालेका पूर्वउपाध्यक्ष गौतम झण्डे साढे तीन वर्षपछि पार्टीमा फर्किने तयारी गरेका हुन्। गत पौष १७ गते एकीकृत समाजवादीका अध्यक्ष माधवकुमार नेपालसँग भेटमा उनीहरूबीच पार्टी एकता गर्ने विषयमा समझदारी बनेको थियो। माधव नेपाल र म एकजुट हुने भइयो नि त। भेटपश्चात गौतमले भनेका थिए, दुई पक्षबीचको समझदारीले अन्तिम रूप लिएपछि छिट्टै पार्टी एकता घोषणा हुन्छ। तर, गौतमले मागेको पद एकीकृत समाजवादीमा नमिलेपछि पुन: एमालेसँग छलफलमा जुटेका थिए। उनले संगठन विभाग प्रमुखसहित महत्त्वपूर्ण पद मागेको राजनीतिक वृत्तमा चर्चा थियो। गौतमलाई एमालेकै केहि नेताले एकीकृत समाजवादीमा नजान दबाब दिएको स्रोतको भनाई छ। एमाले स्रोतका अनुसार हाल अध्यक्ष ओली र गौतमबीच पदीय हैसियतको विषयमा ठोस कुराकानी भएको छैन। ओलीले एमालेमा आएपछि गौतमलाई उचित जिम्मेवारी दिने बचन दिएका छन्। गौतमले पटकपटकको संवादपश्चात एमाले अध्यक्ष केपी शर्मा ओलीले छिट्टै आफू पार्टीमा फर्कने मिति र स्थानको जानकारी गराउने उनी निकटलाई बताएका छन्। पार्टीमा हुने र पार्टी बाहिर हुनेमा धेरै फरक पर्ने भएकाले एमालेले फर्काउन चाहने हो भने आफू तयार रहेको सार्वजनिक मञ्चबाट गौतमले पटक पटक धारणा राख्दै आएका थिए। २०७८ साउनमा नेकपा एमाले विभाजित भएपछि गौतमले ओलीसँग तीव्र असन्तुष्टि जनाउँदै २०७८ भदौ १८ गते पार्टी छाडेका थिए। नेपालले एमालेबाट छुट्टिएर नेकपा एकीकृत समाजवादी पार्टी गठन गरेका बेला गौतमले पनि एमाले परित्याग गरेका थिए। तर, उनी माधव नेपाल नेतृत्वको पार्टीमा भने सहभागी भएनन्। उनले नेकपा एकता राष्ट्रिय अभियानको संयोजक भएर राजनीति अगाडि बढाएका थिए। एकता अभियानका नेताले पार्टी छोडेको घोषणा गौतमसहित महासचिव डीबी कार्की लगायतको मूल समूह एमालेमा प्रवेश गर्ने र बाँकी केही सदस्य माओवादी केन्द्रमा जाने तयारी छ। वामदेवले एमालेसँग वार्ता अगाडि बढाइरहेको समयमा उनी नेतृत्वको पार्टीका केही नेताहरूले भने पार्टीबाट अलग्गिएको घोषणा गरेका छन्। आइतबार एकता अभियानका लुम्बिनी प्रदेश इन्चार्ज एवम् उपाध्यक्ष महेन्द्र अर्याल, कर्णाली प्रदेश इन्चार्ज डिल्लीराज भट्टराई, कोशी प्रदेश इन्चार्ज इन्द्र सुब्बा र मधेस प्रदेश इन्चार्ज हरि काफ्लेले भने पार्टी छोडेको घोषणा गरेका हुन्। उनीहरुले एकता र समायोजनको लागि विचार मिल्ने नेकपा (माओवादी केन्द्र) लगायतका विभिन्न वामपन्थी दलसँग वार्ता गर्ने गरी उपाध्यक्ष अर्यालको नेतृत्वमा चार सदस्यीय वार्ता समितिसमेत गठन गरेका छन्। गौतम सहितका नेताहरुले एकीकृत समाजवादीसँग यो बीचमा गरेका वार्ताहरूको औचित्य सकिएको जनाएका छन्।"
सुप्रिम सहकारी ठगी प्रकरण : लामिछानेविरुद्ध रुपन्देही अदालतमा मुद्दा दर्ता,"भैरहवा : राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्धक रवि लामिछानेविरुद्ध जिल्ला अदालत रुपन्देहीमा मुद्दा दर्ता भएको छ। सहकारी ठगी प्रकरणमा पूर्वगृहमन्त्री समेत रहेका लामिछानेविरुद्ध जिल्ला सरकारी वकिल कार्यालय रुपन्देहीले मुद्दा दर्ता गरेको हो। आइतबार जिल्ला सरकारी वकिल कार्यालयले ट्रक (प्रहरीको वान्टेन) भरेर मुद्दामा लाग्ने प्रमाण र मिसिल अदालत पठाएपछि त्यसलाई रुजु गरेर साँझ दर्ता गरिएको हो। 'बुटवलस्थित सुप्रिम बचत तथा ऋण सहकारी संस्थाको रकम ठगी मुद्दामा थप अभियोग र पुरक अभियोगबाट ३९ जना विरुद्ध आज मुद्दा दर्ता भएको छ, 'जिल्ला अदालत रुपन्देहीका श्रेष्तेदार यज्ञमूर्ति ज्ञवालीले अन्नपूर्ण पोष्टसँग भने,' मुद्दाका सबै प्रतिवादी फरार छन् । लामिछाने गृहमन्त्री भएको बेला सहकारी ठगीमा उनलाई उनमुक्ति दिँदै २८ जनाविरुद्ध सहकारी ठगीमा मुद्दा दर्ता भएको थियो । त्यसपछि थप अभियोगबाट १७ जना र पुरक अभियोगबाट लामिछानेसहित २२ जना विरुद्ध मुद्दा दर्ता भएको श्रेष्तेदार ज्ञवालीले बताए । रुपन्देही प्रहरीले बुटवलस्थित सुप्रिम बचत तथा ऋण सहकारी संस्था लिमिटेडको रकम अपचलन प्रकरणको अनुसन्धान प्रतिवेदन जिल्ला सरकारी वकिल कार्यालयलाई बुझाएको थियो। सहकारीको रकम अपचलन सम्बन्धमा यसअघि लामिछाने गृहमन्त्री भएको बेला एक हजार आठ सय ३१ जना बचतकर्ताको ८६ करोड १८ लाख २३ हजार ७ सय ५४ रुपैयाँ अपचलन गरेको दाबी २८ जनाविरुद्ध मुद्दा दायर भएको थियो। पोखराको सूर्यदर्शन सहकारी र काठमाडौंको कालिमाटीस्थित स्वर्णलक्ष्मी सहकारीको रकम ठगीको अभियोगमा धरौटी बुझाएर रिहा भएका हु्न्। कास्की जिल्ला अदालतमा ६५ लाख र काठमाडौं जिल्ला अदालतमा ६० लाख धरौटीमा लामिछाने थुनामुक्त भएका हुन्। कास्की प्रहरीको नियन्त्रणमा रहेका बेला लामिछानेलाई गत कात्तिक २७ गते भैरहवा ल्याएर सुप्रिम सहकारी रकम अपचलनका सम्बन्धमा साढे २३ घण्टा बयान लिइएको थियो। जसमा उनले इन्कारी बयान दिएका थिए।"
स्वास्थ्य बीमा सुधारको कार्ययोजना ल्याउन प्रधानमन्त्रीको निर्देशन,"काठमाडौं : प्रधानमन्त्री केपी शर्मा ओलीले स्वास्थ्य बीमा सुधार सुझाव कार्यदलको प्रतिवेदनका आधारमा यथाशिघ्र सुधारको कार्ययोजना बनाउन स्वास्थ्य तथा जनसङ्ख्या मन्त्रालयलाई निर्देशन दिएका छन्। कार्यदलको प्रतिवेदन र सुझावबारे आज प्रधानमन्त्री निवास, बालुवाटारमा ब्रिफिङ लिएपछि प्रधानमन्त्री ओलीले निरोगी नेपाल बनाउने लक्ष्यसहित नागरिकलाई सुशिक्षित गराउनुपर्ने र बिरामी भइहालेमा खर्च नभएर उपचार गर्न नपाउने अवस्था आउन दिन नहुने बताएका हुन्। उनले कार्यदलबाट स्वास्थ्य बीमा कार्यक्रमको वस्तुनिष्ठ समीक्षासहित सुझाव दिइएकाले यथास्थितिमा परिवर्तन गरी व्यवहारिक हुने गरी कार्यक्रमलाई सुधार गर्ने गरी एक साताभित्र कार्ययोजना ल्याउन मन्त्रालयलाई निर्देशन दिए। स्वास्थ्य तथा जनसङ्ख्यामन्त्री प्रदीप पौडेल, कार्यदलका संयोजक डा शम्भु आचार्य, सदस्यहरु डा भगवान कोइराला, डा रघुराम काफ्ले र सदस्यसचिव डा सरोज शर्माले प्रधानमन्त्री ओलीलाई स्वास्थ्य बीमा कार्यक्रमको नीतिगत, कानुनी र संरचनागत परिवर्तन गर्नुपर्ने देखिएको ब्रिफिङ गरेका थिए। हाल यस कार्यक्रमअन्तर्गत करिब रु ११ अर्ब भुक्तानी गर्न बाँकी रहेको छ। यस कार्यक्रममा हाल कुल जनसङ्ख्याको २७ प्रतिशत नागरिक आबद्ध भएको र आवद्ध भएका मध्ये ४८ प्रतिशतले सेवा लिएको स्थितिमा सबै नागरिकलाई कार्यक्रममा अनिवार्य सहभागी गराउने र निरपेक्ष गरिबीको रेखामुनी रहेका सबै नागरिकको स्वास्थ्यसेवा निःशुल्क गर्नुपर्ने ढाँचामा जान कार्यदलले सुझाव दिएको छ। कार्यदलले आधारभूत स्वास्थ्यसेवा र अन्य सामाजिक सुरक्षाका कोषहरुको कार्यक्रमसँग पनि यस कार्यक्रमलाई एकीकरण गर्न सुझाएको छ। कार्यदलले गत पुस १४ गते मन्त्रालयलाई प्रतिवेदन बुझाएको थियो।"
वरिष्ठ अधिवक्ता त्रिपाठीमाथि भएको आक्रमणको विरोधमा कानून व्यवसायीको प्रदर्शन,काठमाडौं : वरिष्ठ अधिवक्ता दिनेश त्रिपाठीमाथि भएको आक्रमणको विरोधमा कानून व्यवसायीहरूले विरोध प्रदर्शन गरेका छन् । आइतबार बार परिसर रामशाहपथमा सर्वोच्च अदालत बार एशोसिएशनको आव्हानमा कानून व्यवसायीहरुले हातमा कालोपट्टी बाँधेर विरोध आक्रमणको विरोध जनाएका हुन् । उनीहरुले वरिष्ठ अधिवक्तामाथि आक्रमण गर्नेमाथि कडा कारवाही हुनुपर्ने जनाएका छन् । त्यस्तै कानून व्यवसायीको सुरक्षाको ग्यारेन्टी हुनुपर्ने उनीहरुले बताएका छन् । विरोध प्रदर्शनका क्रममा नेपाल बार एसोसिएसनका अध्यक्ष गोपालकृष्ण घिमिरेले सवै एकताबद्ध भएर कानून व्यवसायीमाथि भएको आक्रमणको विरोध गर्नुपर्ने बताए । कानुन व्यवसायी असुरक्षित भए अदालत नै असुरक्षित हुने भएकाले सरकारले ध्यान दिनुपर्ने उनले बताए । उनले कानून व्यवसायीमाथिको आक्रमण लोकतन्त्रमाथि लाग्न खोजेको ग्रहण भएको जिकिर गरे । त्यस्तै वरिष्ठ अधिवक्ता शम्भु थापाले कानून व्यवसायीमाथि भइरहेको आक्रमण रोक्न एकता आवश्यक रहेको बताए । उनले त्रिपाठीमाथि भएको आक्रमणको विस्तृत रुपमा अनुसन्धान गरेर सबैलाई कानुनको कठघरमा उभ्याउनुपर्नेमा जोड दिए। त्यस्तै वरिष्ठ अधिवक्ता दिनेश त्रिपाठीले न्यायिक प्रक्रियाको अभिन्न अंगको रुपमा रहेको कानून व्यवसायीमाथिको आक्रमण उचित नभएको बताए । उनले उक्त घटनाको जिम्मेवारी रास्वपाले लिनुपर्ने र दोषीमाथि कारवाही हुनुपर्ने माग गरे । आफूले बहस गर्दै फर्कँदा आफूमाथि भौतिक आक्रमण भएको उनले बताए । गत बुधबार काठमाडौँ जिल्ला अदालतमा सङ्गठित अपराध र ठगी मुद्दामा थुनछेक बहस गरी अदालतबाट बाहिर निस्किने क्रममा वरिष्ठ अधिवक्ता त्रिपाठीमाथि आक्रमण भएको थियो ।
अन्य दलसँग सहकार्य गर्न ५ सदस्यीय वार्ता समिति खारेज गरेर लोसपाले गर्यो नयाँ समिति गठन,"काठमाडौं : लोकतान्त्रिक समाजवादी पार्टी (लोसपा) ले मधेस केन्द्रित राजनीतिक दलहरूसँग सहकार्य गर्न २ सदस्यीय समिति गठन गरेको छ। गत पुषमा लोसपाले संवाद, सहकार्य, कार्यगत एकता र पार्टी एकीकरणका लागि पार्टीका वरिष्ठ उपाध्यक्ष जितेन्द्र सोनलको संयोजकत्वमा गठित ५ सदस्यीय समिति खारेज गर्दै लोसपाका केन्द्रीय अध्यक्ष महन्थ ठाकुरले २ सदस्यीय समिति गठन गरेका हुन्। ठाकुरले जारी गरेको प्रेस विज्ञप्तिमा वरिष्ठ सह अध्यक्ष सर्वेन्द्रनाथ शुक्ल र वरिष्ठ उपाध्यक्ष लक्ष्मणलाल कर्ण रहेको २ सदस्यीय समिति गठन भएको छ। विज्ञप्तिमा भनिएको छ,वर्तमान राजनीतिक परिस्थिति र आवश्यकतालाई मद्देनजर राख्दै सहकार्य एकताको संवादलाई छिटोछरितो निष्कर्षमा पुर्याउन उच्चस्तरीय वार्ता समिति गठन गरिएको छ र साथै मिति २०८१०९ २१ मा गठित ५ सदस्यीय समितिलाई खारेज गरिएको छ । यस अगाडि लोसपाका मधेस प्रदेश अध्यक्ष तथा मधेस प्रदेशका पूर्वमन्त्रीसमेत रहेका सोनलसहित वरिष्ठ उपाध्यक्ष उमाकान्त झा, उपाध्यक्ष रामप्रकाश चौधरी, महासचिवद्वय सुरेन्द्र कुमार झा र मनिष कुमार मिश्र रहेको समिति गठन भएको थियो। संघीय लोकतान्त्रिक गणतन्त्रात्मक शासन व्यवस्थालाई संसथागत गर्दै थप राजनीतिक अधिकार प्राप्तिका लागि संघर्षशील राजनीतिक शक्तिहरुबीच संवाद, सहकार्य र कार्यगत एकता आजको आवश्यकता भएको भन्दै लोसपाले मधेस केन्द्रित राजनीतिक दलहरूसँग कार्यगत एकतादेखि विचार मिल्ने पार्टी एकीकरणसम्मको सम्भावनाको खोजी तथा परिणाममुखी बनाउनका लागि पार्टीले छलफल अगाडि बढाउन खोजेको जनाइएको छ।"
संसद् अधिवेशन चाँडै बोलाउने तयारी छ : गृहमन्त्री लेखक,"महेन्द्रनगर : गृहमन्त्री रमेश लेखकले सरकारले संघीय संसदको अधिवेशन बोलाउने तयारी गरिरहेको बताएका छन्। आइतबार महेन्द्रनगरमा आयोजना गरेको पत्रकार सम्मेलनमा बोल्दै गृहमन्त्री लेखकले सरकारले चाँडै संसद अधिवेशन बोलाउने गृहकार्य गरिरहेको बताएका हु्न्। सरकारले चाडै संसद अधिवेशन बोलाउने तयारी गरेको छ अधिवेशन बोलाउने बित्तिकै पहिलो दिन नै सरकारले ल्याएका अध्यादेश प्रस्तुत हुन्छन पछि प्रतिस्थापन गर्ने कानुन बन्छन्।गृहमन्त्री लेखकले भने,सरकार मुलुकमा आर्थिक समृद्धि र शुसायन कायम गर्ने कुरामा प्रतिबद्ध छ।अहिलेको सरकारको प्रमुख उदेश्य मुलुकमा आर्थिक समृद्धि गर्नु रहेको उनले बताए। नेपाली कांग्रेस र नेकपा एमाले दुई पार्टी मिलेर बनेको सरकारको उद्देश्य मुलुकको आर्थिक समृद्धि गर्ने,सुशासन कायम गर्ने, मुलुकमा दिगो शान्ति, विकास र समृद्धिको यात्रालाई अगाडी बढाउने हो।लेखकले भनेमुलुकमा स्थायित्व र दिगो विकासका लागि प्रमुख दुई पार्टी मिलेर सरकार बनेको छ सरकार त्यहि अनुरुप समृद्धिको यात्रालाई अगाडि बढाउने बाटोमा अघि बढेको छ।उनले मुलुकमा लगानीको वातावरण सिर्जना गर्न र उद्योगधन्दा फस्टाउने गरी सरकारले केहि कानुन संशोधन गरेर अध्यादेश ल्याएको बताए। त्यसैगरी उनले अहिलेको सरकार आगामी निर्वाचन सम्म जानेमा ढुक्क रहन आग्रह गरे। दुई पार्टीका बीचमा सात बुँदे सहमति भएका छन्, हामी त्यो सहमति कार्यान्वयन गछौं, त्यहि अनुसार सरकार अघि बढ्छलेखकले भने। उनले अबको १८ महिना केपी शर्मा ओली प्रधानमन्त्री बन्ने र त्यसपछि निवार्चनसम्म नेपाली कांग्रेसका सभापति शेरबहादुर देउवा प्रधानमन्त्री बन्ने बताए। यो बीचमा हामी विकास र समृद्धिका कुरामा दृढतापूर्वक अगाडि बढ्छौं। उनले भने,दुई पार्टीका बीचमा भएका सात बुदे कार्यान्वयन गर्न हामी प्रतिबद्ध छौं। त्यसैगरी उनले महाकाली नदीमा निर्माण भइरहेको पुलमा देखिएको समस्या समाधानका लागि सरकार प्रतिबद्ध रहेको बताए। महाकाली करिडोर,दोधारा चाँदनीमा सुख्खा बन्दरगाह र मझगाउँ विमानस्थल चाडै निर्माण गर्न सरकार प्रतिबद्ध रहेको बताए।"
"आज तीनवटा संसदीय समितिका बैठक बस्दै, केके छन् एजेण्डा ?","काठमाडौं : संघीय संसदअन्तर्गत आज तीनवटा संसदीय समितिका बैठक बस्दैछन् । विधायन व्यवस्थापन समिति, सार्वजनिक नीति तथा प्रत्यायोजित विधायन समिति र राज्यका निर्देशक सिद्धान्त,नीति र दायित्वको कार्यान्वयन तथा मूल्यांकन समिति (संयुक्त) समितिको बैठक बस्न लागेको संघीय संसद सचिवालयले जनाएको छ। राज्यका निर्देशक सिद्धान्त,नीति र दायित्वको कार्यान्वयन तथा मूल्यांकन समिति (संयुक्त) समितिको बैठक अहिले केहीबेरमा सिंहदरबारमा बस्दैछ। सो बैठकमा नेपालको संविधानको धारा ५३ बमोजिम संघीय संसदमा प्रस्तुत भएको नेपाल सरकारको वार्षिक प्रतिवेदन (आव २०७९०८०) का सम्बन्धमा छलफल हुने कार्यसूची छ। यसैगरी बिहान ११ : ३० बजे बस्ने सार्वजनिक नीति तथा प्रत्याोजित विधायन समितिको बैठकमा त्रिभुवन विश्वविद्यालय ऐन, २०४९ को प्रत्यायोजित विधायन सम्बन्धमा छलफल हुनेछ। दिउँसो २ बजे विधायन व्यवस्थापन समितिको बैठक बस्दैछ। सो बैठकमा तिलगंगा नेत्र विश्वविद्यालय विधेयक, २०८१ मा महान्यायाधिवक्तासँग छलफल हुने कार्यसूची छ।"
"संघीयता, अर्थात् संघकै हालीमुहाली","वीरेन्द्रनगर : झन्डै ९ वर्षअघि २०७२ साउन २३ गते मध्यराति मुलुकका प्रमुख चार राजनीतिक दलका शीर्षनेता सम्मिलित संविधानसभाको विशेष समितिले ६ प्रदेशको खाकासहित संघीयताको स्वरूप सार्वजनिक गर्यो। उक्त खाकाप्रति साविकको भेरीकर्णाली क्षेत्रले चर्को असन्तुष्टि देखाएको थियो। कारण थियो तत्कालीन भेरी अञ्चलका बर्दिया र बाँकेबाहेकका जिल्ला र साबिक कर्णालीका पाँच जिल्ला सुदूरपश्चिममा मिसाएर एउटै प्रदेश बनाइएको थियो। एकातिर साबिक कर्णालीको मात्र अलग प्रदेश र अर्कोतिर मध्यपश्चिम क्षेत्रलाई अखण्ड कायम गरी प्रदेश घोषणा गर्नुपर्ने मनोविज्ञान रहँदा प्रस्तावित खाकाप्रति असन्तुष्टि मात्रै देखिएन, जिल्लाजिल्लामा आन्दोलन नै भयो। अखण्ड मध्यपश्चिमका ब्यानरमा साउन २४ गते सुर्खेतबाट सुरु भएको तत्कालीन आन्दोलन भेरी र कर्णालीका अन्य जिल्लामा पनि फैलियो। सुर्खेतमा आन्दोलन बढ्दै गयो। आन्दोलनकारीले पार्टीका कार्यालयदेखि नेताका घरसमेत तोडफोड गर्न गरे। २०७२ साउन २५ गते प्रहरीको गोली लागेर वीरेन्द्रनगर नगरपालिका७ का २७ वर्षीय याम बिसीको मृत्यु भयो। १३ दिनसम्म चलेको आन्दोलनमा बिसीका साथै वीरेन्द्रनगर४ का गोपालसिं रजवार, टीकाराम गौतम र जुम्लाका हरिबहादुर कुँवरले ज्यान गुमाए। आन्दोलन उत्कर्षमा पुगेपछि विसं २०७२ भदौ ४ गते साबिक कर्णाली अञ्चलसहित भेरीका सुर्खेत, दैलेख, जाजरकोट र राप्तीका सल्यान, रुकुमपश्चिम जिल्लालाई समेटेर अलगै सातौं कान्छो प्रदेशको घोषणा गरियो। अन्ततः छ प्रदेशको संघीय संरचना फेरबदल गर्दै प्रमुख चार राजनीतिक दल सात प्रदेशको सीमांकन गर्न बाध्य भए। संविधान जारी भएयता छ नं प्रदेश भनेर चिनिएको यो प्रदेशलाई २०७४ फागुन १२ गते बसेको प्रदेशसभाको बैठकले कर्णाली प्रदेश नामकरण गर्यो। नामकरणसम्बन्धी उक्त प्रस्ताव प्रदेशसभाले सर्वसम्मत पारित गरेको थियो। कर्णाली जस्तै राज्यको मूल प्रवाहमा नसमेटिएका क्षेत्रका लागि संघीयता आवश्यक हो। तर, संघीयताको लाभ भने कर्णालीले लिन सकिरहेको अवस्था छैन। शुक्रबार सकाठमाडौं विश्वविद्यालयले सुर्खेतमा आयोजना गरेको नेपालमा प्रदेश र स्थानीय सरकारको कार्यसम्पादनसम्बन्धी राजनीतिक संवाद कार्यक्रममा सुर्खेत वीरेन्द्रनगर नगरपालिकाका पूर्वमेयर देवकुमार सुवेदीले भने, मुलुकमा संविधानमा छ। तर, त्यसको कार्यान्वयन पक्ष कमजोर छ। तीन तहका सरकारहरू छन्। तर, अधिकार तल्लो तहमा संघीय सरकारले दिन मान्दैनन्। प्रदेश, प्रदेशजस्तो भएकै छैन। प्रदेशले आफ्नो विकासका स्थानीय विशेषताहरू पहिचान गरेकै छैन। संघको आदेश पालक संरचना जस्तो प्रदेश छ। स्थानीय तहमा कार्यसम्पादनका लागि आफ्नो अधिकार प्रयोग गर्न संघ सरकारसँग भिड्नुपर्ने अवस्था छ। संघीय सरकारले प्रदेश र स्थानीय तहलाई स्रोत साधनमा कमजोर, अधिकारविहीन बनाउँदा यहाँका नागरिकहरूले संघीयताको लाभ लिन पाएनन्। जसले गर्दा व्यवस्था त फेरियो, अवस्था जस्ताको त्यस्तै रह्यो। उनका अनुसार प्रशासनिक नेतृत्व राजनीतिक नेतृत्वलाई असहयोग गर्ने र संघ सरकारले तल्लो तहलाई अधिकार सम्पन्न नबनाउँदा जनताहरूले संघीय व्यवस्थाप्रति नै प्रश्न उठाउने अवस्था आएको छ। अब यसलाई यथाशीघ्र सुधार गर्नुपर्छ। संघीयता कार्यान्वयनको बाधक संघ सरकार संघीयताको कार्यान्वयनको बाधक नै संघीय सरकार हो । मुलुकमा संघीयता कार्यान्वयनको चरण मुख्य गरी नेपाली कांग्रेस, नेकपा एमाले र माओवादी केन्द्रले नै संघीय सरकारको नेतृत्व गरेका छन्। ती सबै नेतृत्वहरूबाट संघीयताको सफल कार्यान्वयन हुन सकेन्। महेन्द्रबहादुर शाही, पूर्वमुख्यमन्त्री, कर्णाली प्रदेश कर्णाली प्रदेशका पूर्वमुख्यमन्त्री महेन्द्रबहादुर शाहीले संघीयताको कार्यान्वयनको बाधक नै संघ सरकार रहेको दाबी गरे। उनले भने, मुलुकमा संघीयता कार्यान्वयनको चरण मुख्य गरी नेपाली कांग्रेस, नेकपा एमाले र माओवादी केन्द्रले नै संघीय सरकारको नेतृत्व गरेका छन्। ती सबै नेतृत्वहरूबाट संघीयताको सफल कार्यान्वयन हुन सकेन्। यो नै सबैभन्दा ठूलो बिडम्बना हो। संघीयता सहितको संविधान निर्माण गर्ने र कार्यान्वयन गर्ने जिम्मेबार राजनीतिक दलका नेतृत्वहरू नै संघीयता विरोधी भए। जसले जनतामा आशाभन्दा बढी निराशा जागेको हो। उनले मुलुकमा अहिले पनि विभिन्न खालका विभेदहरू कायमै रहेको बताए। उनले भने, मुलुकमा अहिले पनि लैंगिक, जातीय, भेगिए जस्ता विभेदहरू कायमै छन्। ती विभेदबाट हामीले पनि मुक्ति पाएका छैनौं। खास अहिले संघ, प्रदेश र स्थानीय सरकारबीच चरम द्वन्द्व छ। संघमा कुर्चीको सुरक्षामा नै सरकारले समय बिताइरहेको छ। धेरैपटक प्रधानमन्त्री र मन्त्री हुने दौडमा राजनीतिक दलका नेतृत्वहरू छन्। नजिकका सरकारहरूबाट नागरिकहरूले आफ्ना सवालहरू सम्बोधन होलान भन्ने अपेक्षामा छन्। तर, संघ सरकारले त्यसका लागि गर्नुपर्ने कामहरू, निर्माण गर्नुपर्ने कानुनहरू निर्माण गरिदिएको छैन। संघीय व्यवस्थाबाट जनताको अवस्थामा सुधार हुन नसक्नुको मुख्य कारण नै संघीय सरकारको नेतृत्वको उदासीनता हो। यस्तै कर्णाली प्रदेशकै अर्का मुख्यमन्त्री जीवनबहादुर शाहीले कर्णालीको भौगोलिक चुनौती र समस्याहरूलाई हल गर्न राजनीतिक नेतृत्वबीच सहमति सहकार्य जरुरी रहेको बताए। उनले भने, संघीयताको कार्यान्वयनमा संघ सरकारले उपेक्षा गरेको छ। तर, प्रदेश र स्थानीय सरकारले प्रभावकारी काम गर्नका लागि यहाँका राजनीतिक दलहरूबीच पनि सहमति सहकार्य गरी अगाडि बढ्नुपर्छ। आफू सरकारमा हुँदा जे पनि ठीक र सरकारभन्दा बाहिर हुँदा जे पनि बेठीक भन्ने हिसावले राजनीतिक दलहरूले अभिव्यक्ति दिँदा र त्यसअनुसार व्यवहार गर्दा हाम्रा मुख्य मुद्दाहरू त ओझेलमा नै पर्ने हुन्। यसप्रति जिम्मेबार राजनीतिक दलहरू नै बढी जिम्मेबार बन्नुपर्छ। उनले संघीयताले कर्णालीमा केही पनि नभएको भन्ने भाष्य पनि सुधार हुनुपर्ने बताए। उनले भने, जनताका अपेक्षाहरूअनुसार कामहरू नभएका होलान। तर, केही पनि नभएको त होइन् नि ! कर्णालीमा अझै पनि पर्याप्त पूर्वाधार विकास भइसकेको छैन। तर, हरेक जिल्लामा राष्ट्रिय सडक सञ्जाल बिस्तार भइरहेको छ। गाउँहरू विद्युतीकरण भइरहेका छन्। शिक्षा र स्वास्थ्यको पहुँच वडा स्तरसम्म पुगेको छ। तर, यतिले नै पर्याप्त भने छैन। यस विषयमा मुलुकका तीनवटै तहका सरकारहरूले समन्वय गरी जनताका आधारभूत सवालहरू सम्बोधन गर्न सक्रियता देखाउनुपर्ने छ। प्रदेश र स्थानीय सरकारको कार्य निराशाजनक सुर्खेतमा प्रदेश सरकार छ। त्यसैले संघीयता आएजस्तो छ। ठूलो राजनीतिक, ऐतिहासिक सिमान्तकरणमा परेको कर्णालीले संघीयतापछि नयाँ आशा बोकेको थियो। परापूर्वकालदेखि कालापहाड गएर कर्णालीका मानिसले जीवन चलाए। अहिले पनि निरन्तर छ। खाडीमुलुकहरू थपिएका छन्। कर्णाली यस्तो ठाउँ हो। जहाँ स्रोत साधन धेरै छन्। रोजगार हुनेहरू थोरै छन्। मध्यपश्चिम विश्वविद्यालय शिक्षा संकायका पूर्वडिन पित्ताम्बर ढकालले भने, कर्णाली प्रदेशको राजधानी सुर्खेतमा ५ लाख मानिसहरू बस्छन्। तर, तथ्यांकमा १ लाख २० हजार छ। त्यसैका आधारमा यहाँ सेवा सुविधा दिन खोजिन्छ। अनि कसरी नागरिक सन्तुष्ट हुने अवस्था हुन्छ। उनका अनुसार तथ्यभन्दा बाहिरको तथ्यांकका आधारमा हुने विकास, राजनीतिक नेतृत्वको चाहना वा लहटमा हुने विकासले जनताका आवश्यकताको सम्बोधन गर्दैनन्। नीति निर्माताहरूमा पनि दूरदृष्टि छैन। सुर्खेतको मानिस काठमाडांै ३ हजारले पुग्छ। त्योभन्दा कम दूरी हुम्लाको मानिस सुर्खेत पुग्नै गाडी भाडा नै साढे ६ हजार खर्च हुन्छ। दुर्गमका नागरिकहरूले सेवा लिने कुरा सास्ती जस्तै छ। त्यसले सरकारप्रति नागरिक कसरी सन्तुष्ट हुने अवस्था आउला। यस्तै सामुदायिक विद्यालय महासंघ कर्णाली प्रदेशका अध्यक्ष गोबिन्द कोइरालाले प्रदेश र स्थानीय तहले जनतामा उत्साह जाग्ने खालका कामहरू गर्न नसक्दा संघीयताको विपक्षमा जनमत निर्माण भएको बताए। उनले भने, गाउँगाउँमा स्थानीय सरकारका भव्य संरचनाहरू निर्माण भए। त्यसलाई जनताले आफूलाई सेवा गर्ने सरकारभन्दा पनि गाउँमा आएका सिंहदरबारभित्र गाउँका सिंहहरू बस्ने गरेको अनुभूति गर्न थालेका छन्। गाउँमा स्थानीय सरकारले जनताको आवश्यकतालाई हेरेर योजना बनाउँदैनन्। आफ्ना डोजर वा आसेपासेका डोजरलाई काम दिएर दाम उठाउने नियतमा योजना तर्जुमा हुने गरेका छन्। जनताहरूलाई कामविहीन बनाइएको छ। अनि स्थानीय सरकारप्रति कसरी जनताको अपनत्व हुन्छ। कसरी जनतामा जनप्रतिनिधिहरू प्रति भरोषा जाग्छ। संघीयताको भावनाविपरीत मुलुकका शासकहरू निरंकुश बनिदिँदा संघीयता नै बदनाम भएको छ । खासमा संघीयताको भावनाअनुसार मुलुकका तीनवटै तहका सरकार अधिकार सम्पन्न हुनुपर्ने हो। कल्याणी खड्का, सभापति, प्रदेश मामिला समिति उनका अनुसार नागरिकहरूलाई जन्मिन, मर्न र विवाह गर्नसमेत छुट छैन। स्थानीय सरकारले जन्मिदा कर लिन्छ। मर्दा कर लिन्छ। विवाह गर्दा कर लिन्छ। तर, नागरिकहरूलाई बाँच्नका लागि आवश्यक पर्ने सेवा दिँदैन। सामाजिक अभियान्ता कोइरालाले भने, प्रदेशको हरेक मामिलामा केन्द्रले निर्णय गर्छ। प्रदेशको मामिलामा प्रदेश तहमै निर्णय गर्ने अधिकार ठूला राजनीतिक दलहरूमा पनि छैन। मुलुकका ठूला राजनीतिक दलहरूको केन्द्रीकृत मानसिकताले पनि प्रदेश र स्थानीय तहलाई उपेक्षामा पारेको छ। यसले पनि संघीयताको सफल कार्यान्वयन र नागरिकहरूले संघीयताको लाभ लिन नसक्ने अवस्था आएको छ। प्रदेश सरकार र स्थानीय सरकारले पर्याप्त बजेट नै छैन भन्छन्। भएको बजेट हरेक वर्ष कार्यान्वयन नभएर फ्रिज हुने अवस्था छ। कर्णालीका स्थानीय सरकार र प्रदेश सरकारले कर्णाली राजमार्गमा बजेट लगानी गरेर सुधार गर्न पाउँदैनन्। संघीय सरकारले त्यो राजमार्गको स्तरोन्नति गरी दिँदैनन्। नागरिक समाजका अगुवा नन्दलाल देवकोटाले भने, संघ सरकारले कर्णालीका सवालहरू देख्न सक्दैनन्। कर्णालीका राजनीतिक नेतृत्वहरू आआफ्ना स्वार्थमा लिप्त छन्। कर्णालीका सवालहरू ठाउँमा उठाउँदै उठाउँदैनन्। जुगाको लडाइँ छ। यसले कर्णालीको हित र संघीयताको भावना अनुसार काम कसरी हुन्छ। मुलुकका तीनवटै संरचनाको समन्वय निकै कमजोर अवस्थामा छ। प्रदेश संरचनामा पनि दुई दलबाट बनेका सरकारमा मुख्यमन्त्रीले गर्न खोजेको काममा अन्य मन्त्रालयहरू अबरोध गर्ने संस्कार छ। नेकपा एमाले सुर्खेतका अध्यक्ष कुलमणि देवकोटाले भने, एउटै सरकारका मन्त्रालयहरूको समन्वय त नाजुक छ। एकले अर्कोलाई सहयोग गर्नको साटो अबरोध बढी गर्ने समस्या छ। फरक सरकारबीच सहकार्य त झन् समस्या नै हुने भयो। जसका कारण कार्यसम्पादन प्रभावकारी नहुने समस्या छ। यसलाई सबै तहबाट सुधारका लागि जरुरी छ। सामाजिक मुद्दाहरू ओझेलमा संघीयताको कार्यान्वयनमा संघ सरकारले उपेक्षा गरेको छ। तर, प्रदेश र स्थानीय सरकारले प्रभावकारी काम गर्नका लागि यहाँका राजनीतिक दलहरूबीच पनि सहमति सहकार्य गरी अगाडि बढ्नुपर्छ। जीवनबहादुर शाही, पूर्वमुख्यमन्त्री, कर्णाली प्रदेश मुलुकमा संघीयतापछि बनेका सरकारहरूले सामाजिक मुद्दाहरूलाई प्रभावकारी रूपमा बोक्न सकेनन्। कर्णालीमा उमेर नपुगी अर्थात् २० वर्षभन्दा कम उमेरमा विवाह व्यापक रूपमा भइरहेको छ। छाउपडी प्रथालगायतका सामाजिक कुसंस्कारहरू, बिकृतिहरू व्यापाकहरूमा भइरहेका छन्। महिला अधिकारकर्मी पवित्रा शाहीले भनिन्, संघीयतापछि बनेका जनताका आँगनका सरकारहरूले सामाजिक बिकृति, बिसंगतिहरूका साथै आम सामाजिक मुद्दाहरू सही ढंगले बोक्न सकेनन्। प्रदेश र स्थानीय तहमा अध्यायन अनुसन्धान नै छैन। तथ्यांकहरू पनि व्यवस्थित छैन। शैक्षिक गुणस्तर खस्किँदो अवस्थामा छ। दक्ष जनशक्ति उत्पादन छैन। पावर र पहुँचका आधारमा अवसरहरू पाइन्छ भन्ने मानसिकता बढिरहेको छ। यसरी संघीयताबाट आम नागरिकहरू कसरी सन्तुष्ट हुने ? यस्तै पूर्वप्रदेशसभा सदस्य एवं सामाजिक अभियान्ता पद्मा खड्काले प्रदेश र स्थानीय तहले पनि कार्यसम्पादनमा निकै ढिलाइ गर्दा नागरिकहरूमा असन्तुष्टि बढेको बताइन्। उनले भनिन्, प्रदेशसभा गठन भएको दुई वर्षमा तीनवटा कानुन बन्दैनन्। मुलुकमा संविधान बन्यो, काननु बनेनन्। जसका कारण जनतालाई न प्रभावकारी सेवा प्रवाह गर्न सकियो न यसबारे बुझाउन नै। त्यसैले अहिले प्रदेश संरचनाको औचित्यमाथि नै जनताले बढी प्रश्न गरिरहेका छन्। खासमा प्रदेश र स्थानीय तहलाई बढी शक्तिशाली बनाउनुपर्ने हो। तर, मुलुकका प्रमुख राजनीतिक दलहरूले नै प्रदेश र स्थानीय तहलाई कमजोर बनाइरहेका छन्। अझ यसै व्यवस्थामा सरकारको नेतृत्वमा पुगेका व्यक्तिहरूबाटै यसको औचित्यमाथि प्रश्न उठाउने जस्ता अभिव्यक्तिहरू आइरहेका छन्। यसले पनि संघीयताबाट सकारात्मक प्रतिफल ल्याउन चुनौती बढाइरहेको छ। मुलुकमा विधिको शासन स्थापित नभएसम्म कुनै पनि विकास र व्यवस्था आमनागरिकका लागि हुँदैन । प्रदेश सरकारका पूर्वमुख्य न्यायाधिवक्ता धु्रवकुमार श्रेष्ठले भने, नेपालको संविधानमा धेरै मौलिक हकको व्यवस्था भयो। त्यसअनुसार कानुन निर्माण गर्न निकै ढिलाइ भयो। कानुनी जटिलताका बीच विधिको शासन स्थापित गर्न त्यति सहज हुँदैन। त्यसका लागि राजनीतिक इमान्दारतिा जरुरी पर्छ। तर, त्यसो नभएको अनुभूति भइरहेको छ। सबै बोझ केन्द्रले लिनुहुँदैन संघीयता भनेको अधिकार र शक्तिको विकेन्द्रीकरण हो। अर्को राजनीतिक, आर्थिक तथा प्रशासनिक विकेन्द्रीकरण नै संघीयता हो। संविधानविद् एवं वरिष्ठ अधिवक्ता दिनेश त्रिपाठीले भने, संघीय सरकारले सबै बोझहरू बोकिरहेको छ। कतिपय अधिकारहरू स्थानीय तह, प्रदेश र संघीय सरकार सबैका साझा छन्। जसले कार्यान्वयनमा अन्यौलता सिर्जना गरेको छ। सहकारी स्थानियतहदेखि संघीय सरकारको क्षेत्राधिकारमा राखिएको छ। सबैभन्दा बढी समस्या त्यसै सहकारी क्षेत्रमा देखा परेको छ। यस्ता धेरै उदाहरणहरू छन्। जसले कानुनी रूपमा जटिलता सिर्जना गरिरहेका छन्। दलहरूले नेपालको संविधान निकै उत्कृष्ट बनायौं भने। हामीले पनि होला त भन्यौं। तर, संविधान आफंैमा उत्कृष्ट हुन सक्दैन। त्यसको प्रभावकारी कार्यान्वयन र जनताको जीवनस्तरमा सकारात्मक प्रभाव नपरेसम्म यसप्रति नागरिकहरू सन्तुष्ट हुँदैनन्। तर, अहिलेको संविधानमा पनि केही त्रुटिहरू छन्। तीनलाई सुधार गर्दै लैजानुपर्छ। अधिवक्ता त्रिपार्टीले भने, संविधानमै स्थानीय सरकार र प्रदेश सरकारलाई शक्तिशाली बनाउनुपथ्र्यो। संघ सरकारलाई प्रभावकारी समन्वयमा बनाउनुपथ्र्यो। संघ सरकारबाट तल्लो तहका सरकारहरूमाथि हस्तक्षेपकारी भूमिका खेल्न हुँदैन। तर, नेपालको परिपेक्षमा त्यस्तो भएको छैन। संघीयताको भावनाभन्दा बाहिर गतिविधि भएका छन्। त्यसो हुनुहुँदैन। कर्णाली प्रदेशसभा सदस्य एवं प्रदेश मामिला समितिकी सभापति कल्याणी खड्काले संघीयताको भावनाविपरीत मुलुकका शासकहरू निरंकुश बनिदिँदा संघीयता नै बदनाम भएको बताइन्। उनले भनिन्, संघीय व्यवस्थामा संघीय सरकारका नेतृत्व गर्ने दलहरूका मुख्य नेताहरू सबै अधिकार आफूअनुकूल प्रयोग गर्न जोड दिने समस्या छ। संघीयताको भावनाअनुसार मुलुकका तीनवटै तहका सरकार अधिकार सम्पन्न हुनुपर्ने हो। त्यसो हुँदैन। हरेक काम गर्दा संघ सरकारले अंकुश लगाउने गरी कानुनी व्यवस्थाबाट प्रदेश र स्थानीय तहले राम्रो प्रतिफल दिन सक्दैनन्। जसका कारण समग्र व्यवस्था नै बदनाम हुने अवस्था आएको छ। राष्ट्रिय जनमोर्चाका प्रदेश अध्यक्ष पूर्णबहादुर शाहीले मुलुक संघीय संरचनामा गएपछि भएका काम कारबाहीहरूकै कारण संघीयताको औचित्य सकिएको बताए। उनले भने, राष्ट्रिय जनमोर्चाले सुरुवातदेखि नै नेपालको सन्दर्भमा संघीयताको औचित्य नभएको भनी फरक मत राख्दै आएको छ। विस्तारै त्यो मत जनस्तरसम्म बढ्दै गएको छ। संघीयतामा बनेका सरकारहरू जनताका सेवकभन्दा बढी शासक बने। उपलब्धिभन्दा बढी खर्च भइरहेको छ। जसका कारण मुलुकको अर्थतन्त्र नै धराशायी भएको छ। व्यवस्था बदलिने तर जनताको अवस्था बदल्न नसक्ने असफल व्यवस्थालाई कहिलेसम्म नेपालका मुख्य राजनीतिक दलहरूले बोकेर हिँड्ने हो। यसबाट मुख्य राजनीतिक दलहरूले सोच्नुपर्ने बेला भएको छ। कर्णाली बनाउन जिम्मेबार बनौं प्रदेशसभा गठन भएको दुई वर्षमा तीनवटा कानुन बन्दैनन्। मुलुकमा संविधान बन्यो, काननु बनेनन्। मुलुकका प्रमुख राजनीतिक दलहरूले नै प्रदेश र स्थानीय तहलाई कमजोर बनाइरहेका छन्। पद्मा खड्का, पूर्वप्रदेशसभा सदस्य एवं सामाजिक अभियान्ता कर्णाली प्रदेशमा ५६ जातजातिको समुदायको बसोबास छ। औषध आयु नेपालकै सबैभन्दा बढी कर्णालीमा छ। कर्णालीको पुँजी भनेकै प्राकृतिक स्रोत हुन्। मध्यपश्चिम विश्वविद्यालयका सहप्राध्यापक डा अर्जुन ऐडीले भने, कर्णाली उत्पादनमा निकै कमजोर छ। तर, पर्याप्त प्राकृति स्रोत साधनहरूको धनी छ। ती साधनहरूको बढीभन्दा बढी उपयोग गरी यहाँको आर्थिक समृद्धि गर्नु छ। यहाँको धार्मिक तथा सांस्कृतिक पर्यटन प्रबद्र्धन गर्न जरुरी छ। कर्णालीमा ६० प्रतिशत जनसंख्या युवा छ। डा ऐडीले भने, तर अधिकांश बिदेसिने समस्या छ। यसलाई रोकेर यहाँको विकासमा लगाउन ढिलो गर्नु हुँदैन। कर्णालीमा २८ हजार विद्युत् उत्पादन गर्ने सकिने सम्भावना छ। तर, १९ मेगावाट मात्र उत्पादन छ। यहाँ साना परियोजनाका लागि पनि ठूलो लगानी गर्नुपर्ने भौगोलिक अवस्था छ। सरकारको आर्थिक आधार निकै कमजोर छ। संघीयतापछि पूर्णरूपमा निराश हुनुपर्ने अवस्था त छैन्। तर, कर्णालीमा संघीयतापछि यसो भयो भनेर कुनै गर्व गर्न लायक वा जनतालाई अनुभूति दिलाउने पनि कुनै काम भएको छैन। उनले प्रदेश र स्थानीय सरकारले बढी महत्वकांक्षी योजना बनाउने तर त्यसको कार्यान्वयन गर्न नसक्दा उपलब्धि नदेखिएका कारण पनि संघीयतामाथि नागरिकहरू आकर्षित हुन नसकेको बताए। उनले भने, सरकारहरूले पहिले धेरैधेरै बजेट ल्याएर। बढी लोकप्रियता खोज्न बढी महत्वकांक्षी योजना बनाए। तर, पछिल्लो वर्षहरूमा संघ सरकारबाट आउने बजेट घट्दै गयो। बनाएका योजनाहरू अधुरा रहने अवस्था आयो। सरकारको कार्यक्षमता पनि सुधार हुँदै जानुपर्नेमा पुँजीगत बजेट खर्च नै गर्न नसक्ने समस्या भयो। नागरिकहरूले अहिले सरकारले गरिरहेका कामहरूबाट असन्तुष्ट हुँदै गए। जसका कारण व्यवस्थाका विरुद्धमा जनमत देखिएको हो। तर, अब सरकारले कर्णालीको विकास र समृद्धिका लागि ठोष योजना र प्रभावकारी कार्यान्वयन गर्न जोड दिनुपर्ने उनले बताए।"
मन्त्री भएकाहरूका छोराछोरीको आरक्षण कोटा बन्द गर्नुपर्छ : वर्षमान पुन,"काठमाडौं : नेकपा माओवादी केन्द्रका उपमहासचिव एवं पूर्वमन्त्री वर्षमान पुन अनन्तले निर्वाचनमा आफै प्रतिस्पर्धा गर्न सक्ने वर्गका मानिस नै समानुपातिक प्रणालीबाट संसदमा आएका कारण प्रश्न खडा भएको टिप्पणी गरेका छन् । पार्टी सम्वद्ध विद्यार्थी संगठन अखिल क्रान्तिकारीको चिकित्सा शास्त्र अध्ययन संस्थान,महाराजगञ्ज चिकित्सा क्याम्पस ढएमएमसीआईओएम) ईकाई सम्मेलनमा बोल्दै पुनले समावेशीता र समानुपातिक प्रतिनिधित्वको दुरुपयोग भएकाले त्यसलाई सच्याइनुपर्ने बताए । प्रतिस्पर्धा गर्न नसक्ने वर्गलाई माथि उठाउन समानुपातिक र समावेशीताको अवधारणा अघि सारिएको भए पनि सक्षम वर्गले त्यही नाममा अवसर लिएका कारण जनतामा त्यसप्रति नकारात्मक धारणा विकास हुन थालेको पुनको भनाइ छ। सोही कारण आफूहरूले लोकतन्त्रको सर्भिसिङ हुनुपर्ने बहस अघि बढाएको उनले बताए । समावेशीता चुनाव लड्न नसक्नेका लागि हो । प्रतिस्पर्धाका लागि योग्य बनाउन पछि परको समुदाय र वर्गका मान्छेलाई अवसर दिने भन्ने त्यसको उद्देश्य हो,'पुनले भने,लुप होलबाट प्रतिस्पर्धा गर्न नसक्नेहरूका लागि छुट्याएको कोटामा प्रतिस्पर्धाका लागि सक्षम र सक्नेहरू तीनपटकसम्म सांसदमन्त्री भइरहेका छन् । अब यसलाई रोक्नुपर्छ । उनले सरकारी सेवामा विकट गाउँका गरिब, बाहुन,मधेसी,जनजाति र कर्णालीजस्ता पिछडिएको क्षेत्रका लागि छुट्याइएको आरक्षण काठमाडौंसहित सहरका निजी स्कुल र क्याम्पसमा पढ्नेहरूले लिन नहुने बताए । अवसर पाएका र नपाएकाहरुबीच प्रतिस्पर्धा गराउन नहुने भन्दै पुनले अवसर पाउनेपाउने र नपाउनेनपाउनेबीचको प्रतिस्पर्धा मात्र न्योचित हुने चर्चा गरे । पुनले आफू जनजाति समुदायको भएपनि आफ्ना छोराछोरीले कोटाबाट सरकारी सेवामा प्रवेश गर्न नमिल्ने तर्क गरे । म मन्त्री भएको छु । मेरो छोराछोरीले काठमाडौंमा पढेका हुन् । उनीहरुले जनजाति कोटामा सरकारी सेवामा जाने होइन, प्रतिस्पर्धा गर्नुपर्छ,पुनले भने,गाउँका गरिब बाहुन क्षेत्रीको छोराछोरी, पछि परेका मधेसी र जनजातिका छोराछोरी र वा कर्णालीको कोटामा आर्थिक र राजनीतिक पहुँचमा भएकाहरुका छोराछोरीले प्रतिस्पर्धा गर्न नसक्नेका लागि छुटेयाइएको कोटाबाट अवसर लिन मिल्दैन । चुनाव लडेर प्रतिस्पर्धामार्फत आउन सक्ने महिला, जनजाति, दलित वा मधेसी नेताले समानुपातिक प्रणालीबाट संसदमा आउन रोक्नुपर्ने पुनले बताए । चुनाव लडेर प्रतिस्पर्धाबाटै आउन सक्ने नेता कोटामा आयो भने अर्को आउन सक्दैन,पुनले भन, महिला छ सक्षम छ । जनजाति छ सक्षम छ । दलित छ समक्ष छ । उसैले कोटा खाइदियो भने अवसरमा पछि परेको मान्छे कसरी अगाडि आउन सक्छ ? यसलाई सच्याउनुपर्छ । पुनले समावेशीता र समानुपातिकताको दुरुपयोग रोक्न कानुनी सुधार गर्नुपर्ने बताए"
विवाह भोज खाएर दर्जनौँ बिरामी,"डोटी : डोटीको आदर्श गाउँपालिका१ बाँझमा विवाह भोज खाएर दर्जनौँ मानिस बिरामी भएका छन्। नर बहादुर विककी छोरीको विवाहमा गत माघ ५ गते आयोजित भोजमा सुजीको हलुवा लगायतका परिकार खाएका व्यक्तिहरूमा ज्वरो आउने, बान्ता हुने र पखालाको समस्या देखिएको जिल्ला प्रहरी कार्यालय डोटीका प्रमुख एसपी विनोद शर्माले बताए। उनका अनुसार सुरुमा ३ जनामा स्वास्थ्य समस्या देखिए पनि माघ ६ गतेसम्म दुलही पक्षका करिब ५६५७ जनाको स्वास्थ्यमा एउटै समस्या देखा परेको छ। बिरामी परेका व्यक्तिहरूको स्थानीय स्वास्थ्य चौकी बाँझमा उपचार भइरहेको छ भने रगतको नमुना डोटी जिल्ला अस्पतालमा परीक्षणका लागि पठाइएको छ। हालसम्म बिरामी सबैको अवस्था सामान्य रहेको जनाइएको छ। घटनाको थप अनुसन्धान गर्न प्रहरी निरीक्षक राजेन्द्र बहादुर चन्दको कमाण्डमा सात जनाको टोली खटिएको जिल्ला प्रहरी कार्यालय डोटीले जानकारी दिएको छ। उक्त घटनाको कारण विवाह भोजमा खाइएका परिकारमा खाद्य विषाक्तताको सम्भावना रहेको अनुमान गरिएको छ। स्वास्थ्य कार्यालय डोटीले समेत घटनाको विस्तृत अध्ययन गरिरहेको कार्यालय प्रमुख रमेश मलासीले बताए। उनले आज दिउँसोसम्म ३० जना स्वास्थ्य चौकी उपचारका लागि आइसकेको र बाँकी मानिसहरूको खोजीका लागि टोली खटाइएको बताए। ल्याब परीक्षणपछि मात्र घटनाबारे विस्तृत बताउन सकिने मलासीको भनाइ थियो।"
सुप्रिम सहकारी ठगी प्रकरण : एक अर्ब ४३ करोड ८६ लाख रुपैयाँ बढी बिगो माग,"भैरहवा : रुपन्देहीको बुटवलस्थित सुप्रिम बचत तथा ऋण सहकारी संस्थाको रकम ठगी अभियोगमा आइतबार ३९ जनालाई प्रतिवादी बनाउँदै जिल्ला अदालत रुपन्देहीमा मुद्दा दर्ता भएको छ । जिल्ला सरकारी वकिल कार्यालय रुपन्देहीले सहकारी ठगी प्रकरणमा राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्धक रवि लामिछाने, पूर्वडीआईजी छविलाल जोशीसहित ३९ जनाविरुद्ध मुद्दा दर्ता गरेको हो । गत बैशाख ३ गते अदालतमा पेश भएको मूल अभियोगपत्रबाट २८ जनाविरुद्ध सहकारी ठगी मुद्दा दर्ता भइसकेको छ । गत माघ ३ गते अदालतमा पेश भएको थप अभियोगपत्रबाट प्रतिवादी कायम भइसकेका २८ जना मध्ये दिनेश रोक्काविरुद्ध सम्पत्ति शुद्धीकरण र अन्य १६ जनाविरुद्ध आइतबार जिल्ला अदालतमा सहकारी ठगी र संगठित अपराध मुद्दा दर्ता भएको जिल्ला सरकारी वकिल कार्यालय रुपन्देहीका न्यायाधिवक्ता प्रेमराज पौडेलले जानकारी दिए । उनका अनुसार आइतबार पुरक अभियोगपत्रबाट २८ जनामध्ये आठ जना कायम भइसकेका प्रतिवादी र रवि लामिछाने, पूर्वडीआईजी छविलाल जोशीसहित १४ जना नयाँ प्रतिवादीहरुविरुद्ध पनि सहकारी ठगी र संगठित अपराध मुद्दा जिल्ला अदालत रुपन्देहीमा दर्ता भएको छ । दर्ता भएको पुरक अभियोग पत्रमा गोर्खा मिडिया नेटवर्क प्रालिमा आवद्ध रहेका लामिछाने, छविलाल जोशी, गितेन्द्रबाबु (जिबी) राई, कर्मचारी लक्ष्मीप्रसाद पौडेललाई पनि प्रतिवादी बनाइएको छ । यी चार जनाबाट कुल १० करोड ९९ लाख ३६ हजार रुपैयाँ बिगो मागदावी गरिएको छ । रुपन्देही जिल्लाका न्यायाधिवक्ता पौडेलका अनुसार मुल अभियोगपत्रबाट २८ जना उपर दर्ता भएको सहकारी ठगी मुद्दामा २८ जना प्रतिवादीहरुसँग ८६ करोड १८ लाख २३ हजार ७ सय ५४ रुपैयाँ बिगो मागदावी गरिएको छ । त्यस्तै थप अभियोगपत्रबाट १७ जना प्रतिवादीहरूसँग २ करोड सात लाख ९४ हजार ५ सय ४० रुपैयाँ र पुरक अभियोगपत्रबाट २२ जना प्रतिवादीहरुसँग ५५ करोड ५९ लाख ८३ हजार ८ सय ४१ रुपैयाँ विगो मागदावी गरिएको छ । सरकारी वकिल कार्यालयका अनुसार हालसम्म सहकारीको रकम ठगी गरेको अभियोगमा कुल ४२ जना विरुद्ध अदालतमा मुद्दा दर्ता भएको छ । यी ४२ जनाबाट सहकारी ठगी, संगठित अपराध र सम्पत्ति शुद्धिकरण मुद्दामा कुल एक अर्ब ४३ करोड ८६ लाख २ हजार एक सय ३५ रुपैयाँ बिगो मागदावी गरिएको छ । सुप्रिम बचत तथा ऋण सहकारी संस्थामा एक हजार ९ सय ३ तीन जना बचतकर्ता छन् भने एक हजार ८ सय ७२ जनाले कुल ४२ जनाविरुद्ध इलाका प्रहरी कार्यालय बुटवलमा जाहेरी दर्ता गराएका हुन् ।"
नेपाल परिवार दलका केन्द्रीय सदस्य पटेल जसपामा प्रवेश,"वीरगन्ज : नेपाल परिवार दलका केन्द्रीय सदस्य तथा पर्सा जिल्ला अध्यक्ष पल्टन प्रसाद कुर्मी जनता समाजवादी पार्टी (जसपा)मा प्रवेश गरेका छन्। आइतबार वीरगन्जमा जसपा पर्साले आयोजना गरेको पार्टी प्रवेश कार्यक्रममा परिवार दलका केन्द्रीय सदस्यसहित १ सय जना जसपामा प्रवेश गरेका हुन्। कार्यक्रममा नेपाल परिवार दलका केन्द्रीय सदस्य पटेलसँगै पर्सा जिल्ला सचिव सन्तोष पटेल, जिल्ला सहसचिव उमरेश्वर पटेल, वरिष्ठ सल्लाहकार सत्रुधन दुबे लगायतका गरी १ सय जना जसपामा प्रवेश गरेको जसपाका केन्द्रीय सदस्य जनार्दन यादवले बताए। कार्यक्रममा नवप्रवेशीहरुलाई खानेपानी मन्त्री तथा जसपाका उपमहासचिव प्रदीप यादवले अबिर टीका लगाएर पार्टीमा स्वागत गरे। यादवले पर्सासहित मधेसका आठवटै जिल्लामा जसपामा प्रवेश गर्नेहरूको लहर नै चलेको बताए। अरू पार्टीका लोकप्रिय नेताहरू जसपाको नीति र विचारसँगै नेतृत्वबाट प्रभावित भएर प्रवेश गरिरहेको भन्दै उनले यसले जसपा दिन प्रतिदिन अझ सशक्त बन्दै गइरहेको पनि बताए।"
सामुदायिक विद्यालयका शिक्षकले प्रमुख जिल्ला अधिकारीलाई चाबी बुझाए,"वीरगन्ज : पर्साको बहुदरमाई नगरपालिकाका सामुदायिक विद्यालयका शिक्षकशिक्षिकाहरूले विद्यालयमा ताल्चा लगाएर त्यसको चाबी प्रमुख जिल्ला अधिकारी गणेश अर्याललाई बुझाई दिएका छन्। ६ महिनादेखि तलबभत्ता नपाएको भन्दै नगरपालिकामा रहेका २० वटा सामुदायिक विद्यालयका शिक्षकशिक्षिकाले जिल्ला प्रशासन कार्यालयमा पुगेर आइतबार चाबी बुझाएका हुन्। बहुदरमाई नगरपालिकामा मेयर सिंगासन सा तेली र प्रमुख प्रशासकीय अधिकृत महमद शेरे मुस्तफाबीचको विवादका कारण नगरपालिकाका कर्मचारी, स्वास्थ्यकर्मी र शिक्षकशिक्षिकाहरूले गत साउनदेखि नै तलबभत्ता पाएका छैनन्। मेयर तेलीले प्रमुख प्रशासकीय अधिकृत मुस्तफालाई आर्थिक कारोबारको अख्तियारी नदिएका कारण नगरपालिकाका कर्मचारी, स्वास्थ्यकर्मी र शिक्षकशिक्षिकाहरूले ६ महिनादेखि तलबभत्ता नपाएका हुन्। नेपाल शिक्षक महासंघ पर्साको अगुवाइमा जुलुशसहित पुगेका शिक्षकशिक्षिकाहरुले गत साउनदेखि पुससम्म ६ महिनाको र दशैं खर्च बापतको १ महिना गरेर ७ महिनाको तलबभत्ता नपाउँदा आफूहरूको घर खर्च टार्न समस्या परेको भन्दै बाध्य भएर विद्यालयमा ताल्चा मारेर त्यसको चाबी प्रमुख जिल्ला अधिकारीलाई जिम्मा लगाइ दिएको बताए। प्रजिअ अर्याललाई विद्यालयको चाबी बुझाउन पुगेका बहुदरमाई नगरपालिका२ नगरदाहास्थित महावीर साह माविका शिक्षक पन्नालाल साहले भने,साउनदेखि नै तलबभत्ता पाएका छैनौं। भोको पेट कति महिनासम्म पढाउने ? अहिले त घरमा बालबच्चालाई मुखमा माड लगाउन पनि गाह्रो भइसक्यो। अत्ति नै भएपछि बाध्य भएर आज स्कूलहरूमा ताल्चा मारेर चाबी सिडिओलाई बुझाई दियौं। यस्तै बहुरमाई नगरपालिका८ रामनगरीको मुखदेव सुशीला प्राविधिक माविका शिक्षक लक्ष्मीकान्त साहले पनि ६ महिनादेखि तलबभत्ता नपाउँदा घरपरिवारमा कोहि बिरामी पर्दा उपचार गराउन पनि नपाएको दुखेसो पोखे। उनले भने,गाँउघरमा सरपाटी माँगेर अहिलेसम्म परिवार चलाइयो। अब त कसैसँग सापटी माग्न पनि लाज लाग्न थालेको छ। पैसा नहुदाँ परिवारका सदस्य बिरामी पर्दापनि उपचार गर्न सकिएको छैन। ६ महिनासम्म तलबभत्ता नआउँदा अहिलेसम्म जसोतसो गरेर थेगिएको तर अब थेग्नै नसक्ने अवस्था भएपछि बाध्य भएर विद्यालयमा ताल्चा मारेर चाबी प्रमुख जिल्ला अधिकारी अर्याललाई बुझाइएको उनले बताए। उनले भने,मेयर र हाकिमलाई हामीले पटक पटक गुहार्यौ। तर उनीहरू आफ्नो जुँगाको लडाइमा छन्। त्यसैकारण जिल्लाको अभिभावक सिडिओ साबलाई स्कुलको चाबी बुझाइ दिएका हौं। नगरपालिकाले ६ महिनादेखि विद्यालयहरुमा रकम निकासा नगरेकाले विद्यालयमा विद्यार्थीहरुलाई पढाउन चाहिने चकडस्टर पनि नभएको बहुदरमाई नगरपालिका२ पिपराको नेराप्राविका शिक्षक मनोज पटेलले बताए। उनले भने,स्कुलमा अहिले चक डस्टर पनि छैन। मेयर र हाकिमको आपसी लडाईले दुई सयभभन्दा बढी शिक्षक र विद्यालय कर्मचारी भोकभोकै पर्न थालेका छन्। ७ महिना भयो तलब नआएको। बाहिर पढ्न पठाएका छोराछोरीको शुल्क तिर्न नसक्दा उनीहरु घर फर्किने तरखरमा छन्। बैंकमा ब्याज र किस्तापनि तिर्न सकेको छैन। नेपाल शिक्षक महासंघ पर्साका अध्यक्ष तीर्थराज यादवका अनुसार नगरपालिकाका शिक्षकशिक्षिकाहरुको समस्याका बारेमा महासंघकै अगुवाइ त्यहाँका मेयर र प्रमुख प्रशासकीय अधिकारीलाई भेटेर पटक पटक ध्यानाकर्षण गराइएको बताए। यस्तै महासंघकै अगुवाइमा गत पुसमा पनि प्रमुख जिल्ला अधिकारी अर्याललाई पनि ध्यानाकर्षण गराइएको तर कुनै सुनुवाइ नभएको उनले गुनासो गरे। शिक्षकशिक्षिकाहरुले बुझाएको विद्यालयका चाबी जिम्मा लिँदै प्रमुख जिल्ला अधिकारी अर्यालले नगरपालिकाका शिक्षक र कर्मचारीहरूको समस्याबारे आफूले यसअघि मेयर र प्रमुख प्रशासकीय अधिकृतका साथै त्यहाँका जनप्रतिनिधिसँग पटक पटक छलफल गरेको बताए। चाबी प्रमुख जिल्ला अधिकारीलाई बुझाइ दिएपछि १० हजार भन्दा बढी विद्यार्थीको पठनपाठन ठप्प भएको वडा नम्बर २ का युवा नेता राकेश यादवले बताए। यसअघि तलब नपाएको भन्दै शिक्षकहरूले चरणबद्ध आन्दोलन गरेका कारण पठन पाठन प्रभावित भएपछि त्यसको आक्रोशमा गत पुस ५ गते बिहानै विद्यार्थीहरूको एक समूहसँगै बाहिरका पनि व्यक्तिहरूले नगरपालिकाको कार्यालयमा तोडफोड र आगजनीसमेत गरेका थिए। जसका कारण नगरपालिकाको कार्यालयमा १ करोड भन्दा बढीको भौतिक क्षति भएको थियो। नगरपालिकाका मेयर तेलीले भने समस्या समाधानका लागि आफू निरन्तर लागि रहेको बताए। उनले भने,अब छिट्टै शिक्षक र कर्मचारीहरूलाई परेको समस्या समाधान हुन्छ। यता प्रमुख प्रशासकीय अधिकृत मुस्तफाले भने पुस ५ गते नगरपालिका कार्यालयमा तोडफोड र आगजनीको घटना भएपछि प्रमुख जिल्ला अधिकारीको आग्रहमा त्यस दिनदेखि नै आफू कार्यालयमा नगएको बताए। मेयर तेलीले आफूलाई कार्यालयमा हाजिर नै हुन नदिने उर्दी जारी गरेको भन्दै उनले भने,यदि मलाई कार्यालयमै हाजिर हुन नदिने हो भने मेयर साबले आफ्नो हाकिम खोजेर ल्याए हुन्छ। मलाई कुनै आपत्ति छैन।"
शिक्षामा सुधार आवश्यक छ : मुख्यमन्त्री लामा,"नुवाकोट : बागमती प्रदेशका मुख्यमन्त्री बहादुरसिंह लामा तामाङले नेपालको शिक्षामा सुधार आवश्यक रहेको बताएका गरेका छन्। उनले अहिलेको शिक्षामा सर्टिफिकेट भन्दा गुणस्तरीयता चाहिएको बताए। नुवाकोटको विदुरमा आइतबार आयोजित कार्यक्रममा मुख्यमन्त्री लामाले स्वरोजगार, जीविकोपार्जन र समसामयिक रुपमा चल्ने शिक्षा आवश्यक रहेको बताए। शिक्षा क्षेत्रको सुधारका लागि सबै पक्ष एकताबद्ध हुनुपर्ने समय आएको मुख्यमन्त्री लामाले बताए। स्थानीय, प्रदेश र संघ तीनै तह मिलेर शिक्षालाई युग सुहाउँदो परिमार्जन गरिनुपर्ने समेत उनले बताए। विद्यार्थीहरूलाई सर्टिफिकेट मात्रै नभएर जीवनोपयोगी र सिपमुलक कार्यक्रममा जोड दिइनु पर्ने बताए। उनले विकासका लागि दीर्घकालीन र विशेष योजना आवश्यक रहेको बताए। अब परिवर्तित समयअनुसार शिक्षाको आवश्यकता रहेको बताए। उनले उत्पादनमुखी शिक्षामा जोड दिँदै सिपमुलक शिक्षा अवलम्बन गर्ने बागमती प्रदेशको योजना रहेको बताए। विकासलाई आफूले प्राथमिकताका आधारमा सुरु गरेको मुख्यमन्त्री तामाङले दावी गरे।"
राष्ट्रिय परिचयपत्र विवाद : सर्वोच्चद्वारा रिट खारेज,काठमाडौं : सर्वोच्च अदालतले राष्ट्रिय परिचयपत्र विवादसम्बन्धी रिट खारेज भएको फैसला सुनाएको छ। प्रधान न्यायाधीश प्रकाशमान सिंह राउतसहित न्यायाधीशद्वय अब्दुल अजित मुसलमान र नृपध्वज निरौलाको पूर्ण इजलासले रिट खारेज गर्ने निर्णय सुनाएको हो। केही विषयमा भने सर्वोच्चले निर्देशनात्मक र कानुन बमोजिम गर्नु भन्ने आदेश जारी गरेको छ। अधिवक्ता रामबहादुर राउतसहितले राष्ट्रिय परिचयपत्र सबै क्षेत्रमा लागू हुन नसक्ने भन्दै सर्वोच्चमा रिट दिएका थिए। सो रिटमाथि सुनुवाइ गर्दै प्रधान न्यायाधीशसहित सम्मिलित इजलासले यस्तो फैसला सुनाएको हो। योसँगै सार्वजनिक सेवा लिन राष्ट्रिय परिचय पत्र अनिवार्य गर्न सरकारलाई बाटो खुलेको छ। २०८१ जेठ २४ गते बसेको मन्त्रिपरिषद बैठकले चरण चरण गरेर देशैभर सामाजिक सुरक्षा भत्ता लिन राष्ट्रिय परिचयपत्र अनिवार्य गर्ने निर्णय गरेको थियो।
आगलागीबाट साढे ३ लाख बढीको क्षति,"काठमाडौं : आगलागीबाट साढे ३ लाख बढीको क्षति भएको छ। काठमाडौं महानगरपालिका२ लाजिम्पाटस्थित कम्फर्ट हाउजिङ अपार्टमेन्टको पहिलो तल्लामा बस्दै आएकी ७० वर्षीया मिना बैद्य पाण्डेको किचेन र २ वटा कोठामा आइतबार बिहान आगलागी हुँदा करिब ३ लाख ५० हजार रुपैयाँ बराबरको धनमाल नष्ट भएको हो। प्रहरीका अनुसार कम्प्युटर, प्रिन्टर, टिभी, दराज, फ्रिज लगायतका सरसामान जलेर नष्ट भएको छ। प्रहरीले स्थानीय बासिन्दा तथा दमकलको सहयोगमा आगलागी नियन्त्रणमा लिएको छ। यस सम्बन्धमा आवश्यक अनुसन्धान गरिरहेको प्रहरीले जनाएको छ।"
संकट समाधान गर्न ठूला दल एक ठाउँमा भएपछि सरकार बाहिर रहेकालाई छटपटाहट भयो : उपमहासचिव ज्ञवाली,"पर्वत : नेकपा उपमहासचिव प्रदीपकुमार ज्ञवालीले सरकार बाहिर रहेका दललाई छटपटाहट भएको बताएका छन्। नेकपा (एमाले) पर्वतले आजदेखि सञ्चालन गरेको तीन दिने प्रशिक्षक प्रशिक्षण कार्यक्रममा उनले कांग्रेस र एमाले प्रमुख प्रतिस्पर्धी दल मात्र नभएर एकअर्काका सहयात्री भएकाले मुलुक सञ्चालनका लागि दुवै दल गम्भीर रहेको धारणा राखे। उनले वर्तमान सरकार २०८४ सालसम्मै टिक्ने दाबी गरे। सरकार ढुक्कसँग तीन वर्षसम्म चल्ने भयो भनेपछि सरकार बाहिर रहेका दललाई छटपटाहट भएको हो, उनले भने। मुलुकमा देखिएको संकट समाधान गर्नकै लागि दुई ठूला दल एक ठाउँमा आएको उल्लेख गरे। सरकारलाई घेराबन्दीमा पार्नका लागि विभिन्न चलखेल सुरु भए पनि कुनै पनि हालतमा सरकार नडगमडाउने उनको भनाई छ। उपमहासचिव ज्ञवालीलेसरकारले ल्याएको अध्यादेश संविधान अनुसार नै आएको बताए। मुलुकमा तत्काल देखिएका समस्या समाधान गर्न अध्यादेश ल्याएको र यसको सरकारको आयुसँग सम्बन्ध नरहेको उनको भनाइ थियो।"
प्रमुख प्रशासकीय अधिकृत नभएपछि शिक्षकले तलब पाएनन्,"कपिलवस्तु : प्रमुख प्रशासकीय अधिकृत १ महिनाअघिदेखि बिदामा बसेपछि कपिलवस्तु नगरपालिका क्षेत्रका सामुदायिक विद्यालयहरूले ४ महिनासम्मको तलब तथा भत्ता पाउन सकेका छैनन्। कार्यालयमा केही महिनाअघि मात्रै सरुवा भएर आएका प्रमुख प्रशासकीय अधिकृत खुमलाल भुसाल कार्यालयमा हाजिर भए लगत्तै लामो समय बिदामा बस्दा समस्या देखिएको हो। जसका कारण शिक्षकहरूको कात्तिक, मंसिर, पुस महिनाको तलब भत्ता निकासा हुन नसकेको हो। नगरपालिकाबाट तलब भत्ता निकासा नहुँदा नगर क्षेत्रका ५२ सामुदायिक विद्यालयका २ सय ५० बढी शिक्षक आर्थिक संकटमा परेका छन्। प्रमुख प्रशासकीय अधिकृत भुसाल सरुवा भएर आए पनि नगरपालिकामा बसेर कामकाज गर्ने सोचमा छैनन्। उनी पुनः अन्यत्र कार्यालयमा सरुवा गराउन भन्दै लामो समयदेखि बिदा लिएर काठमाडौंस्थित मन्त्रालयमा धाइरहेका छन्। जिल्ला बाहिर घर भएका, शिक्षण पेशा बाहेक अन्य आयस्रोत नभएका शिक्षकहरूलाई ४ महिनासम्म पनि तलब भत्ता पाउन नसक्दा निकै समस्या उत्पन्न भएको नेपाल शिक्षक संघका जिल्ला सचिव अञ्जन सिग्देलले बताए। बाहिरबाट आएर नगर क्षेत्रमा शिक्षण पेशामा संलग्न रहेका शिक्षकहरूलाई घर भाडा, रासन, बालबच्चाको पढाइ खर्च तथा घर खर्च र आफ्ना व्यक्तिगत खर्चहरू चलाउन समेत गाह्रो भएको अवस्था हो। शिक्षण पेसालाई सम्मानित पेशा भने पनि गरिने व्यवहार भने निकै निकृष्ट हुँदै आएको छ। ४ महिना भइसक्दा पनि तलब भत्ता निकासा नगरिनु कति हदसम्मको गैरजिम्मेवारीपूर्ण काम हो? यसतर्फ हामी निकै दुखी छौं। यसतर्फ सरोकारवाला निकायको गम्भीर ध्यान जान जरुरी छ, उनले भने। यस बाहेक विद्यालयहरूमा निकासा गरिनु पर्ने खाजा कार्यक्रमको रकम पनि निकासा हुन सकेको छैन। विद्यालयले उधारोमा लिएर विद्यार्थीहरूलाई दैनिक खाजा खुवाई रहँदा खाजा वापतको सप्लायर्सहरूलाई करिब ४ लाख रुपैयाँ उधारो तिर्न बाँकी रहेको एक विद्यालयका प्रधानाध्यापकले बताए। प्रमुख प्रशासकीय अधिकृत कार्यालयमा उपस्थित नहुँदा दिवा खाजा कार्यक्रम प्रभावित भएको छ। विद्यालय सञ्चालनका लागि निकासा गरिनुपर्ने प्रति विद्यार्थी अनुदान रकम, नगरपालिकाले सहयोग गर्ने विद्यालय सञ्चालन अनुदान रकम समेत निकासा नहुँदा विद्यालयको दैनिक प्रशासनिक कामकाज सञ्चालनमा निकै समस्या भएको सामुदायिक विद्यालयका प्रधानाध्यापकहरूले बताएका छन्। प्रमुख प्रशासकीय अधिकृत नहुँदा नगरपालिकाले बजेट संशोधनका लागि पौष मसान्त भित्र सम्पन्न गरि सक्नुपर्ने हिउँदे नगर सभा समेत हुन सकेको छैन। चालु आर्थिक वर्ष र अघिल्ला आर्थिक वर्षमा सम्पन्न भई नियमानुसार भुक्तानी गर्नुपर्ने विकास निर्माणका सबै काम तथा प्रक्रिया पूरा भए पनि बिल अनुसारको रकम भुक्तानी हुन नसकेको उपप्रमुख सुनिता गुप्ताले बताइन्। नगर प्रमुख सहित वडाअध्यक्षहरूको बैठकले गत शुक्रबार प्रमुख प्रशासकीय अधिकृत भुसाल सम्पर्कविहीन रहेको र उनको ठाउँमा नयाँ प्रमुख प्रशासकीय अधिकृत पठाई दिन अनुरोध गर्दै सामूहिक निर्णय गरेर संघको सम्बन्धित निकायमा पत्राचार गरिएको नगर प्रमुख सुदीप पौडेलले बताए। आफूहरू यस सम्बन्धमा निकै संवेदनशील रहे पनि केन्द्रबाटै प्रमुख प्रशासकीय अधिकृत नआउँदा नगर क्षेत्रका विभिन्न विषयहरूमा समस्या बढी रहेको छ, नगर प्रमुख पौडेलले भने, अब एक दुई दिन भित्र केन्द्रले अन्य कोही नयाँ प्रशासकीय अधिकृत पठाउँछ कि भन्ने आशामा हामी छौं। केही दिनभित्र कार्यालय प्रमुख हाजिर हुन नआए वडा अध्यक्षहरू सहितको टोली आफूहरू काठमाडौं मन्त्रालयमै गएर नयाँ प्रमुख प्रशासकीय अधिकृत सरुवाका लागि धर्ना दिने नगर उपप्रमुख सुनिता गुप्ताले बताइन्। यस सम्बन्धमा प्रमुख प्रशासकीय अधिकृत भुसाललाई सम्पर्क गर्न खोज्दा भने सम्पर्क हुन सकेन।"
स्याङ्जाका ९ हजार बढी किशोरीलाई एचपिभी खोप,स्याङ्जा : स्याङ्जाका किशोरीलाई माघ २२ देखि २७ गतेसम्म पाठेघरको मुखको क्यान्सर विरुद्धको एचपिभी खोप लगाइने भएको छ। स्याङ्जाका ११ पालिकाका ९ हजार ३१९ जना किशोरीलाई पाठेघरको मुखको क्यान्सर विरुद्ध प्रयोग गरिने ह्युमन प्यापिलोमा भाइरस (एचपिभी) खोप लगाइने भएको हो। एचपिभी अभियानका लागि सरकारले पहिलो पटक खोप लगाउन लागेको हो। यहाँका १० देखि १४ वर्ष उमेर समूहका किशोरीलाई एचपिभी खोप लगाइने भएको जनस्वास्थ्य कार्यालय पुतलीबजार स्याङ्जाका प्रमुख केशव चापागाईंले बताए। प्रमुख चापागाईका अनुसार कक्षा ६ देखि १० कक्षाका ९ हजार २८८ जना छात्रा र विद्यालय नजाने ३१ जना किशोरीलाई खोप लगाइने छ।
ट्याक्टर दुर्घटना हुँदा १ जनाको मृत्यु,"हुम्ला : हुम्लाको चंखेली गाउँपालिका१ को बोहरावाडामा ट्याक्टर दुर्घटना हुँदा १ जनाको मृत्यु र ३ जना घाइते भएका छन्। चंखेली गाउँपालिका३ को लोतीबाट नुन बोकेर वडा नम्बरतर्फ जाँदै गरेको ट्याक्टर दुर्घटनामा परि चंखेली गाउँपालिका१ का ३५ वर्षीय तुल्या बोहराको मृत्यु भएको हो। लु ४ त ७७२० नम्बरको ट्याक्टर दुर्घटना हुँदा चंखेली गाउँपालिका १ का अन्दाजी ४० का मानबहादुर बोहरा सोही वडाकै ४५ वर्षीया धना बोहरा,१० वर्षीया चरी बोहरा घाइते भएका छन्। घाइतेहरूको चंखेली गाउँपालिकाले खर्च बेहोर्न गरि उद्वारका लागि गृह मन्त्रालयमा पत्रचार गरेको हुम्लाका प्रमुख जिल्ला अधिकारी नारायण पाण्डेले जानकारी दिए । हेलिकप्टरबाट उद्धारका लागि पहलकदमी भइरहेको प्रजिअ पाण्डेले बताए।"
मोरङमा हात्तीको आक्रमणबाट एक महिनामा तीनजनाको मृत्यु,"विराटनगर : मोरङमा पछिल्लो समय मानवहात्ती द्वन्द्व बढेको छ । जंगली हात्तीको आक्रमणबाट सुन्दरहरैँचामा मात्रै एक महिनाको अवधिमा तीनजनाको मृत्यु भइसकेको छ । स्थानीयले बढ्दो हात्ती आतंक नियन्त्रण गर्न सरकारसँग माग गरेका छन् । हात्तीले जंगल छेउका बस्तीमा प्रवेश गरेर मानिसलाई आक्रमण गर्ने,घरहरू भत्काइदिने र बालीनाली खाने तथा नष्ट गर्ने गरिरहेको प्रहरीले जनाएको छ । हात्तीले जंगलसँग जोडिएका बस्तीमा बढी दुःख दिइरहेको हो । सुन्दरहरैँचा नगरपालिका५, ७ र ८ नम्बर वडामा हात्तीको आक्रमणबाट एक महिनाको अवधिमा तीनजनाले ज्यान गुमाइसकेका छन् । मोरङ प्रहरीका प्रवक्ता डीएसपी वेदप्रकाश जोशीका अनुसार हात्तीले आक्रमण गर्दा शनिबार बिहानको राति सुन्दरहरैँचा ८ का ७१ वर्षीय हरिप्रसाद घिमिरेको मृत्यु भयो । बच्चा (छावा)सहित आएको हात्तीले आक्रमण गर्दा घिमिरेको घटनास्थलमै मृत्यु भएको जोशीले बताए । उनका अनुसार घरनजिक आएर हात्तीले उपद्रो मच्चाउन थालेपछि घिमिरेले भाग्ने प्रयास गरेका थिए । भाग्न खोज्दै गर्दा आक्रमण गरेर हात्तीले उनको ज्यान लिएको डीएसपी जोशीको भनाइ छ । घिमिरेको घर जंगलबाट करिब २० मिटरजति टाढा मात्रै छ । हात्तीकै आक्रमणबाट गत पुस १७ गते सुन्दरहरैँचा५ की चन्द्रकुमारी लिम्बू र पुस ५ गते सुन्दरहरैँचा ७ की गंगा श्रेष्ठको मृत्यु भयो । जंगलबाट दाउरा लिएर आउँदै गर्दा सुन्दरहरैँचा५ गुरुङ टोलकी ६१ वर्षीया लिम्बूलाई हात्तीले आक्रमण गरेको थियो । सुन्दरहरैँचा७ स्थित सृजना सामुदायिक वनमा दाउरा खोज्न गएका बेला ४० वर्षीया गंगा श्रेष्ठलाई हात्तीले आक्रमण गरेको प्रहरीले जनाएको छ । सुन्दरहरैँचा नगरपालिकाका मेयर केदारप्रसाद गुरागाईं हात्तीले सर्वसाधारणलाई धेरै दुःख दिएको बताउँछन् । हात्तीले हैरान बनायो । राति सुत्न पाइँदैन । रातभरि फोन आउँछ । साइरन बजाउन प्रहरी पुग्छन् । काहिलेकाहीँ दमकल नै पठाउनुपर्छ । हात्तीले आलु पनि उखेलेर खाइदिन्छ, उनले भने । हात्तीले अन्नबाली र घरहरुमा क्षति गरिरहेको गुरागाईंले बताए । पीडितले उचित क्षतिपूर्ति पनि नपाइरहेको उनको भनाइ छ । एक लाख रुपैयाँ क्षति हुँदा माथिबाट १० हजार मात्रै आउँछ । सरकारले क्षतिपूर्तिलाई वैज्ञानिक बनाउनु पर्छ,उनी भन्छन् । नगर प्रमुख गुरागाईंका अनुसार हात्तीलाई बस्तीमा प्रवेशका लागि रोक्न केन्द्र र प्रदेश सरकारसँग सहयोग माग गरिएको छ । झापामा फेन्सिङ तारजाली गर्दा हात्ती केही रोकिएका छन् । हात्तीलाई रोक्नका लागि केन्द्र सरकारले सहयोग गर्नुपर्छ,उनले भने । सुन्दरहरैँचाको उत्तरतर्फको सामुदायिक वनमा अहिले दैनिकजसो हात्ती देखा पर्छन् । करिब एक दर्जनाको संख्यामा हात्ती रहेको स्थानीयले बताए । सुन्दरहरैँचा८ का वडाध्यक्ष खेमप्रसाद न्यौपाने त्रासले सर्वसाधारणले रातभर सुत्नसमेत नपाएको र हात्तीले मानवीय तथा भौतिक क्षति गर्ने क्रम बढेको बताउँछन् । हात्तीका कारण मानवीय तथा भौतिक क्षति बढ्यो । त्रासका कारण सर्वसाधारण रातभर जाग्राम बस्नुपर्छ,उनले भने । न्यौपानेका अनुसार हात्तीले मानिसलाई आक्रमण गर्ने,घर भत्काइदिने र अन्नबाली नष्ट गरिदिने गरेको छ । पछिल्लो समय झापा, मोरङ र सुनसरीका पूर्वपश्चिम राजमार्ग उत्तरका वन क्षेत्रमा हात्तीको चहलपहल बढेको छ । हात्तीले उपद्रो मच्चाउन थालेपछि सर्वसाधारण त्रसित बनेका छन् । प्रहरीका अनुसार सबैभन्दा धेरै झापा र मोरङमा मानवीय एवं भौतिक क्षति गरेको छ । पछिल्लो समय मोरङको सुन्दरहरैँचा, बेलबारी, केराबारीलगायतका स्थानमा दैनिकजसो हात्तीको हुल देखिने गरेको स्थानीयले बताए । उनीहरु मानवहात्ती द्वन्द्वको व्यवस्थापनमा राज्यले ध्यान दिनुपर्ने बताउँछन्।"
स्वर्णलक्ष्मी सहकारी ठगी प्रकरण : पूर्वडीआईजी छविलाल जोशी अदालत उपस्थित,"काठमाडौं : कालीमाटीस्थित स्वर्णलक्ष्मी सहकारीको रकम अपचलन मुद्दाका आरोपित गोरखा मिडियाका तत्कालीन सञ्चालक तथा पूर्वडीआईजी छविलाल जोशी काठमाडौं जिल्ला अदालत उपस्थित भएका छन्। पोखराको सूर्यदर्शन सहकारी ठगी प्रकरणमा कास्की जिल्ला अदालतबाट ८८ लाख धरौटीमा रिहा भएका जोशी आज काठमाडौं जिल्ला अदालत उपस्थित भएका हुन्। अब उनको बयान हुनेछ। बयान सकिएपछि पुर्पक्षका लागि धरौटीमा छोड्ने कि थुनामा पठाउने भन्ने आदेश आउनेछ। स्वर्णलक्ष्मी ठगी प्रकरणमा पुस २१ गते जिल्ला अदालत काठमाडौंमा पूर्वडीआईजी जोशी ,रास्वपा सभापति रवि लामिछानेसहित ३९ जनाविरुद्ध मुद्दा दायर भएको छ। स्वर्णलक्ष्मी ठगी प्रकरणमा सभापति लामिछाने जिल्ला अदालत काठमाडौंबाट ६० लाख धरौटीमा रिहा भइसकेका छन्। स्वर्णलक्ष्मी सहकारीको रकम अपचलनमा लामिछानेसहित जीबी राई,पूर्वडीआईजी जोशी,जीबीको साढुभाई दीपक लामा,कोषाध्यक्ष कुमार रम्तेल र व्यवस्थापक नवीन अछामीसहितका ३९ जनालाई प्रतिवादी कायम गरिएको छ। उक्त सहकारी ठगी प्रकरणमा ६९० जनाले ९३ वटा जाहेर दिएका छन्। सहकारीमा ५ हजार ६६९ जना बचतकर्ताको २ अर्ब ६५ करोड ९५ लाख ५९ हजार ५८ रुपैयाँ अपचलन भएको प्रहरीको अनुसन्धानबाट खुलेको छ। सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार ४ सय ६५ रुपैयाँ कारोबार भएको प्रहरीको अनुसन्धानले देखाएको छ। यस्तै विद्यार्थी नेता दिपेश पुनकी पत्नी सविना आले मगरलाई उक्त मुद्दामा प्रतिवादी कायम गरिएको छ। उक्त सहकारीबाट ऋण लिएका अन्य एक दर्जन संघसंस्थालाई पनि प्रहरीले प्रतिवादी बनाएको छ । रकम अपचलन भएको सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार ४ सय ६५ रुपैयाँ कारोबार भएको प्रहरीको अनुसन्धान खुलेको छ। यसैगरी पोखराको सूर्यदर्शन सहकारी ठगी प्रकरणमा रास्वपा सभापति एवं गोरखा मिडिया नेटवर्क प्रालिका पूर्वप्रबन्ध निर्देशक लामिछानेसहित गोरखा मिडियाकै पूर्वउपाध्यक्ष एवं पूर्व डीआईजी जोशीलगायत सातजना धरौटीमा रिहा भएका हुन्। जोशी ८८ लाख धरौटी बुझाएर रिहा भएका हुन्। सहकारी ठगी प्रकरणमा जोशी गत असोज ६ गते शंखमुलबाट पक्राउ परेका थिए।"
मोरङमा २ पुरुष मृत फेला,"विराटनगर : मोरङको केराबारी र बेलबारीमा २ जना पुरुषको शव फेला परेको छ। एक जनाको भीरमा र अर्का एक जनाको सुतेकै ठाउँमा शव फेला परेको हो। केराबारी गाउँपालिका९ स्थित धरधरे सामुदायिक वनको भीरमा वृद्ध पुरुषको शव भेटिएको मोरङ प्रहरीका प्रवक्ता डीएसपी वेदप्रकाश जोशीले बताए। केराबारी८ का ६७ वर्षीय परशुराम न्यौपाने मृत फेला परेको उनको भनाइ छ। न्यौपाने गाई बाँध्ने घोचा काट्न भनेर शनिबार अपरान्ह ४ बजेतिर घरबाट निस्किएको प्रहरीले पत्ता लगाएको छ। घर नफर्किएपछि आफन्तले खोजी सुरु गरेका थिए। खोजतलास गर्ने क्रममा भीरबाट करिब २० मिटर तल खसेको अवस्थामा आइतबार बिहान मृत फेला पारेर स्थानीयले प्रहरीलाई खबर गरेका हुन्। इलाका प्रहरी कार्यालय बेलबारीबाट इन्स्पेक्टर कृष्णबहादुर खत्री नेतृत्वको टोलीले कानुनी प्रक्रिया पूरा गर्दै शवलाई पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान पठाएको छ। गाईलाई घोचा काट्ने क्रममा भिरबाट लडेर न्यौपानको मृत्यु भएको हुनसक्ने प्रहरीको अनुमान छ। त्यस्तै, बेलबारी नगरपालिका८ गिरीगाउँमा १ जना पुरुष मृत फेला परेका छन्। भक्तबहादुर ओझाको घरमा काम गरेर बस्ने मोरङको मंगलबारे घर बताउने अन्दाजी ५६ वर्षीय डम्का राजवंशी सुतेकै ठाउँमा आइतबार बिहान मृत फेला परेका हुन्। राजवंशी कटेरोमा सुतेका थिए। नउठेपछि बोलाउन जाँदा मृत अवस्थामा देखेर प्रहरीलाई खबर गरिएको स्थानीयको भनाइ छ। चिसोले कठ्याङ्ग्रिएर उनको मृत्यु भएको हुनसक्ने प्रहरीको प्रारम्भिक अनुमान छ। घटनाको अनुसन्धान सुरु गरिएको र अनुसन्धानपछि वास्तविकता पत्ता लाग्ने जानकारी जोशीले दिए।"
सुप्रिम सहकारी ठगी प्रकरण : रवि लामिछानेविरुद्ध रुपन्देही अदालतमा मुद्दा दर्ता हुँदै,"भैरहवा : राष्ट्रिय स्वतन्त्र पार्टीका सभापति एवं गोर्खा मिडिया नेटवर्क प्रालिका पूर्वप्रबन्धक रवि लामिछानेविरुद्ध जिल्ला अदालत रुपन्देहीमा मुद्दा दर्ताको प्रक्रियामा पुगेको छ । हामीले सुप्रिम बचत तथा ऋण सहकारी संस्थाको रकम अपचल सम्बन्धी कसुरमा मुद्दा दर्ताका लागि अदालतमा मिसिल पठाएका छौँ,जिल्ला सरकारी वकिल कार्यालय रुपन्देहीका न्यायाधिवक्ता प्रेमराज पौडेलले अन्नपूर्ण पोष्ट् अनलाइनसँग भने,अहिले अदालतमा मिसिल रुजु गर्ने काम भइरहेको छ । दर्ता नै भइसकेको छैन् । बुटवलस्थित सुप्रिम बचत तथा ऋण सहकारी संस्थाको रकम अपचलन गरेको आरोपमा लामिछाने,पूर्वडीआईजी छविलाल जोशीसहित १४ जनाविरुद्ध ठगी,केहीविरुद्ध संगठित ठगी र सम्पत्ति शुद्धिकरणमा मुद्दा दर्ता हुने प्रक्रियामा रहेको बुझिएको छ । यसअघि सोही प्रकरणमा २८ जनाविरुद्ध सहकारी ठगीमा मुद्दा दायर भइसकेको छ । यसअघि सहकारी ठगी प्रकरणमा लामिछाने कास्की जिल्ला अदालतबाट ६५ लाख र काठमाडौं जिल्ला अदालतबाट ६० लाख धरौटीमा रिहा भएका छन्।"
गोंड जातिलाई आदिवासी जनजातिमा सूचीकृत गर्न सरकारसँग माग,"वीरगन्ज : नेपाल गोंड समाज उत्थान समितिको केन्द्रीय बैठक शनिबार वीरगन्जमा बसेको छ। जिल्ला समन्वय समिति पर्साको प्रांगणमा बसेको बैठकले तीनबुँदे निर्णय गरेको छ। समाजका केन्द्रीय उपाध्यक्ष लालजी साह गोंडको अध्यक्षतामा सम्पन्न बैठकले गोंड जातिलाई आदिवासी जनजातिमा सूचीकृतका लागि पहल थाल्ने निर्णय गरेको हो। बैठकले राज्यको सेवासुविधाबाट बञ्चित रहेका गोंड जातिलाई आदिवासी जनजातिमा सूचीकृत गराइ राज्यको मूलधारमा ल्याउन सरकारसँग माग पनि गरेको छ। त्यसका लागि समाजले संघीय तथा सामान्य प्रशासन मन्त्रालयमा ज्ञापनपत्र बुझाउनेसमेत निर्णय गरिएको समाजका पर्सा अध्यक्ष मनोज साह गोंडले जानकारी दिए। यसैगरी बैठकले रगतको अभावलाई मध्यनजर गरी चाँडै नै वीरगन्जको घण्टाघर चोकमा बृहत् रक्तदान कार्यक्रम आयोजना गर्नेसमेत निर्णय गरेको अध्यक्ष साहले बताए। साथैै सामाजको केन्द्रीय कार्यालय व्यवस्थापनमा जुट्ने निर्णय पनि बैठकले गरेको उनले जानकारी गराए। बैठकमा समाजका केन्द्रीय कोषाध्यक्ष प्रल्हाद गुप्ता, सदस्यहरू आशा साह, रामनारायण साह, समाजका युवा नेता बिन्दुभूषण साह, विजय साह, प्रभात साह, ज्ञानेन्द्र साह, नरेश साह, हृदयनारायण साह, रवीन्द्र साह, राकेश साह, सुनील साह लगायतको सहभागिता थियो। बैठकमा सहजीकरण समाजका युवा नेता बिन्दुभूषण साहले गरेका थिए।"
इतिहासको चिनो उर्फ निशान पदमार्ग,"इलाम : एक समय नेपालको नक्सा निक्कै फराकिलो थियो। त्यो फराकिलो नेपाल सुगौली सन्धिसँगै खुम्चियो। नेपाल एकीकरणताका पूूर्वी सीमा पनि टिस्टाबाट मेची नदीमा आइपुग्यो। वीरताको चिनो निशान पनि नेपाली वीरहरूसँगै फर्कियो। टिस्टा पुगेको पूर्वी सीमा इलामको मेची नदी वारिमात्रै रहयो। टिष्टाबाट फर्काइएको निशान करफोकको पूर्णेडाँडामा ल्याएर राखिएको थियो। पछि इलाम सदरमुकाम पुग्यो। नेपाली सेनासहित इलामका तीन स्थानीय तहको पहलमा त्यही पराजयको सम्झाउने निशान पदमार्ग पहिल्याएका छन्। पुस २४ देखि २६ सम्म निशान पदयात्राका क्रममा वीरताको इतिहासको बारेमा चर्चा मात्रै भएन स्थानीय परम्परा र रीतिरिवाजको अवलोकनसमेत गर्ने अवसर मिलेको सूर्योदय नगरपालिकाका उपप्रमुख दुर्गाकुमार बरालले बताए। उनले भने, अहिले हिँडेको मार्गलाई ऐतिहासिक गन्तव्यका रूपमा विकास गर्ने र त्यसमा स्थानीयको रीतिरिवाजलाई जोड्नसके महत्वपूर्ण काम भएको प्रमाणित हुनेछ। तत्कालीन श्रीनाथ पल्टनले पूर्वको भूभाग विजय गरेर गाडेका निशान सुगौली सन्धिपछि फर्काएर राखिएका स्थानलाई जोडेर निशान पदयात्रा नाम दिइएको हो। नेपालभारत पूर्वी सीमा मेचीबजारबाट २४ गते बिहान पदयात्रा शुभारम्भ गरिएको थियो। मेचीबजारबाट सुरु भएको पहिलो दिनको यात्रा निशान ल्याएर राखिएको सूर्योदय नगरपालिका ११ मा पर्ने करफोकको पूर्णेडाँडासम्मको थियो। टिस्टाबाट फर्किएको निशान पहिलोपटक पूर्णेडाँडामा बिसाइएको थियो। इलाममा सामरिक रूपमा समेत सुरक्षाका लागि प्रशासनिक अड्डा राख्ने क्रममा पूर्णेडाँडालाई रोजिएको थियो। १ हजार ३ सय मिटरको उचाइमा रहेको सामरिक दृष्टिले समेत सहज ठानेर पूर्णेडाँडामा विसं १८७२ को सुगौली सन्धिदेखि १८७५ सम्म खलंगा रहेको थियो। प्रशासनिक अड्डाका इँटालगायतका भग्नावशेषहरू अहिले पनि त्यहाँँ पाइन्छन्। अड्डाका कलात्मक ढोकाहरू अहिले पनि गाउँघरमा पाइने गरेको स्थानीय दीपक अधिकारी बताउँछन्। ईसं १८१६ अघि सिक्किमदार्जिलिङ गोर्खा राज्य छँदा यस जिल्लाको सदरमुकाम दार्जिलिङ जिल्लाको नागरी भन्ने ठाउँमा थियो। सन् १८१६ मार्च ४ मा भएको सुगौली सन्धिले नेपालको सिमाना मेची तोकेपछि त्यसबेलाका बडाहाकिम काजी जयन्त खत्रीले सदरमुकाम करफोकको पूर्णेडाँडामा सारेको अनुसन्धानकर्ता नरेन्द्रनाथ बाँस्तोलाले पूर्वाञ्चलमा सात सालको क्रान्ति नामक पुस्तकमा उल्लेख गरेका छन्। त्यसबेला तमोर नदी पूर्वलिम्बुवान करफोकबाट हेरिन्यो। तमोर पश्चिमको शासन धनकुटाबाट हेर्ने गरेको थियो। करफोक इलाम जिल्लाको पूर्वमा पर्ने भएकाले तत्कालीन प्रशासकहरूले यसलाई सामरिक रूपमा उपयुक्त ठानेनन्। दार्जिलिङको नजिक भएकाले पनि यो ठाउँ उपयुक्त नभएको भन्दै काजी हेमदल थापाले सन् १८२९ मा पूर्णेडाँडामा रहेको खलंगा हालको इलाम सदरमुकाम सारेको बाँस्तोलाको पुस्तकमा उल्लेख छ। यसबीचमा केही समय नाम्सालिङमा पनि खलंगा रहेको इतिहास पाइन्छ। नेपाली सेनाको टोलीले बाजागाजासहित तीन दिनको यात्रालाई प्रभावकारी बनाएको थियो। पुस २५ (बिहीबार) मा पूूर्णेडाँडामा पदयात्राको औपचारिक उद्घाटन गरेपछि निशान राखिएको अर्को स्थान माइजोगमाईको नामासालिङस्थित हात्तीटार पुग्यो। २६ गते बिहान नामसालिङबाट पुनः सुरु भएको पदयात्रा माइबेनी हुँदै अहिले निशान र तोप राखिएको इलाम सदरमुकामस्थित माईस्थानमा पुगेर समापन गर्ने कार्यक्रम छ। इलाम नगरपालिका, सूूर्योदय नगरपालिका र माइजोगमाई गाउँपालिकाले संयुक्त रूपमा पदयात्रा आयोजना गरेका हुन्। यो पदयात्राले पृथ्वीनारायण शाहले गरेको नेपाल एकीकरणको इतिहासलाई सम्झाएको आयोजकको दाबी छ। टिस्टाबाट फर्काइएका निशान करफोकको पूर्णेडाँडामा ल्याएर राखिएको थियो। त्यसपछि सुरक्षाको कारण देखाउँदै नामसालिङको हात्तीटार ल्याइएको र पछि इलाम सदरमुकाम भएपछि सदरमुकामस्थित माईथानमा ल्याइएको इतिहास रहेको इतिहासका जानकार युद्धप्रसाद वैद्यको भनाइ छ। निसान पदमार्ग करिब ४११ किलोमिटरको छ। लामो समयदेखि स्थानीय सरकारले यसमा काम गरेको सूर्योदय नगरपालिकाका मेयर रणबहादुर राईले बताए।"
धोविखोला करिडोरमा अतिक्रमण गरेर बनाइएका संरचना धमाधम भत्काइँदै (तस्बिर),"काठमाडौं : काठमाडौं उपत्यका विकास प्राधिकरणले सार्वजनिक जग्गा अतिक्रमण गरि बनाएका घरटहरा भत्काउन सुरु गरेको छ। प्राधिकरणले मापदण्ड विपरीत, सार्वजनिक जग्गामा बनेका संरचना, सेटव्याक मापदण्ड नपनाइ बनाइएका घरटहरा भत्काउन सुरु गरेको हो। आइतबार काठमाडौं महानगर ७ मालपोत कार्यालय नजिकै रहेको धोविखोला करिडोरमा सरकारी जग्गा अतिक्रमण गरेर बनाइएका संरचना भत्काइएको छ। अतिक्रमित संरचना अटाउने क्रममा केहि व्यक्तिहरुले विरोध समेत गरेका थिए। धोविखोला र बागमती नदी किनारमा करिब ५ सय रोपनी जग्गा सार्वजनिक जग्गा अतिक्रमण भएको भन्दै आम्दानी स्रोतका लागि बनाइएका घरटहरा भत्काउन सुरु गरिएको प्राधिकरणका काठमाडौं जिल्ला आयुक्त सुवास बस्नेतले जानकारी दिए। बस्नेतले जग्गा प्लटिङ, संस्थागत भवन, सार्वजनिक, व्यापारिक, पार्टी प्यालेश अस्पताल, विद्यालयलगायतका संरुचना बनाउनका लागि अनिवार्य रुपमा अनुमति लिनुपर्ने बताए। प्राधिकरणले स्वीकृति नलिई संरचना बनाइएको पाइएमा संरचना भत्काउनुका साथै कडा कारबाही गर्ने चेतावनी समेत दिएको छ। मापदण्ड विपरीत संरचना बनाएको पाइए जिल्ला आयुक्तको कार्यालयमा उजुरी दिन समेत प्राधिकरणले आग्रह गरेको छ।"
किसानलाई आधुनिक उपकरण हस्तान्तरण,"नुवाकोट : नुवाकोटको विदुरमा किसानलाई कृषि उपकरण हस्तान्तरण गरिएको छ । बिदुर नगरपालिकाले किसानहरूको उत्पादन वृद्धिका लागि कृषि औजार र सिंचाई सामग्री हस्तान्तरण गरेको हो । बिदुर नगरपालिकाले प्याजको व्यावसायिक खेतीमा संलग्न विदुर नपा ७ तुप्चेका कृषकलाई ५० प्रतिशत अनुदानमा कृषि औजार र सिंचाईका लागि आवश्यक सामग्री उपलब्ध गराएको हो । बिदुर नगरपालिकाका मेयर राजन श्रेष्ठ, उपमेयर प्रभा बोगटी, विदुर ७ का वडाध्यक्ष रबिन्द्र नेपाललगायतले किसानलाई ७ थान मिनिट्रिलर,८ थान स्प्रेयर र सिंचाईका लागि आवश्यक पाइप हस्तान्तरण गरेका हुन् । सामग्री हस्तान्तरण गर्दै मेयर श्रेष्ठले किसानको संरक्षणका लागि विदुर नगरपालिका सदा क्रियाशील रहेको बताए । उनका अनुसार साहुगाउँको करिब तीनसय रोपनी क्षेत्रफलमा व्यावसायिक रुपमा प्याज खेती सुरु गरिएको छ । विदुर नगरपालिकाको विशेष कार्यक्रमअन्तर्गत विदुर ७ को साहुगाउँमा प्याज पकेट कार्यक्रम सञ्चालन गरिएपछि कृषकले प्याजको व्यवसायिक खेती सुरू गरेका हुन् । प्याजको व्यावसायिक खेतीका लागि विदुर नगरपालिकाले आवश्यक तालिम,बीउ र कृषि औजारको समेत प्रबन्ध गरिदिएपछि कृषक यसतर्फ आकर्षित भएका हुन् ।"
सरकारको भ्याकेटमा सर्वोच्चले निर्णय सुनाउँदै,काठमाडौं : राष्ट्रिय परिचयपत्र विवादमा सरकारको भ्याकेटमा सर्वोच्च अदालतले आज निर्णय सुनाउँदैछ। प्रधान न्यायाधीश प्रकाशमान सिंह राउतसहित न्यायाधीशद्वय अब्दुल अजित मुसलमान र नृपध्वज निरौलाको इजलासमा निर्णय सुनाउनका लागि पेशी तोकिएको छ। यसअघि २०८१ पुस १२ गते न्यायाधीश महेश शर्मा पौडेल र नित्यानन्द पाण्डेको इजलासले उक्त मुद्दामा सुनुवाइ गर्दै पूर्ण इजलासमा पठाउने आदेश दिएको थियो। अधिवक्ता रामबहादुर राउतसहितले राष्ट्रिय परिचयपत्र सबै क्षेत्रमा लागू हुन नसक्ने भन्दै सर्वोच्चमा रिट दिएका थिए। उनले राष्ट्रिय परिचयपत्र जारी गर्न सरकारले ढिलाइ गरेको र त्यसलाई अनिवार्य गर्दा कयौं ज्येष्ठ नागरिकहरू सामाजिक सुरक्षा भत्ताबाट वञ्चित हुने भन्दै सर्वोच्चमा रिट दिएका थिए। सोही रिटमा सुनुवाइ गर्दै न्यायाधीश मनोजकुमार शर्मा र तिलप्रसाद श्रेष्ठको इजलासले सामाजिक सुरक्षा र सार्वजनिक सेवाका लागि राष्ट्रिय परिचय पत्र अनिवार्य लागू नगर्ननगराउन भन्दै अन्तरिम आदेश दिएको थियो। सो आदेशविरुद्ध गत कार्त्तिक २० गते भ्याकेट लिएर सरकार सर्वोच्च पुगेको थियो। सर्वोच्चको अन्तरिम आदेशका कारण परिचयपत्र वितरणमा अन्योल भएको सरकारको दावी छ। आज सर्वोच्चले अन्तरिम आदेशबारे निर्णय गर्नेछ। २०८१ जेठ २४ गते बसेको मन्त्रिपरिषद बैठकले चरण चरण गरेर देशैभर सामाजिक सुरक्षा भत्ता लिन राष्ट्रिय परिचयपत्र अनिवार्य गर्ने निर्णय गरेको थियो। सरकारले भ्याकेट दर्ता गराएपछि १४ पटक पेशी तारेख दिएको थियो। यो भ्याकेट ९ पटक हेर्न नभ्याइने सूचीमा परेको थियो। एक पटक हेर्दाहेर्दैमा परेको यो भ्याकेटमा दुईपटक आदेश जारी भएको हो। सर्वोच्चले २०८१ पुस ९ गते पेशीको सूचना दिने र पुस १२ गते पूर्ण इजलासमा पठाउने आदेश भएको थियो। सम्भवत :आज सुनुवाइ सकिए यो विवादको टुंगो लाग्नेछ।
"विपद्मा यस्तो हुनू, लक्ष्मणजस्तो","पनौती (काभ्रे): आकाशबाट अविरल वर्षा भइरहेको थियो। वरपरका डाँडापाखाबाट पहिरो गइरहेको थियो। विपद्को परवाह नगरी काभ्रेपलाञ्चोक, पनौती११ बल्थलीस्थित थुम्की रिसोर्टमा पुगे, युवा व्यवसायी लक्ष्मण न्यौपाने। असोज १० गतेदेखिको निरन्तर वर्षाले वरिपरिको बस्ती नै बगाउला झैं गरी सलाङ्दु खोला उर्लिएको थियो। वारिपारि डाँडामा पहिरो जाने क्रम सुरु भइसकेको थियो। गइरहेको थियो। चारैतिरका डाँडाबाट पहिरो खसेको आवाज आउँथ्यो। कता भाग्ने, कहाँ जाने अन्योल थियो। सबै आत्तिएको अवस्था थियो, असोज ११ गतेको त्रासदी चित्रण गर्दै न्यौपानेले भने, मध्यरातमा कहाँ जानु ? जाने पनि कहाँ ? बत्ती छैन। कसै कसैको हातमा टर्चलाइट थियो। पारिपट्टि जंगलमा मान्छेहरू रोइरहेको खबर आएको थियो। जहाँ गयो, त्यहीँ पहिरो गइरहेको थियो। बाढीपहिरोबाट पनौतीलगायतका विभिन्न क्षेत्रमा एक दर्जनभन्दा बढीको ज्यान गइसकेको थियो। अधिकांश क्षेत्रमा विद्युत् र सञ्चार सेवा अवरुद्ध थियो। न्यौपानेले स्मरण गरे, मेरो जीवनको कहालीलाग्दो घटना थियो। जुन घटनाबाट धेरै ठूलो शिक्षा पाइयो। साँझ पर्दै जाँदा सलाङ्दु खोला झन्झन् बढ्दै गयो। छिमेकीका घर भत्किरहेका थिए। कतै व्यक्ति त कतै चौपायाहरू पुरिने क्रम जारी थियो। भागेर जाउँ, कुन ठाउँ जाउँ। मान्छे नमर्ने सहर छैन भन्ने बोलको गीतको जस्तो अवस्था थियो, उनले भने, त्यो कहालीलाग्दो अवस्थाले पिरोल्यो। बस्ती त सखाप हुने भई नै हाल्यो, मान्छेलाई कसरी बचाउने ? भन्ने चिन्ता थपियो। सुरक्षाकर्मीसँग फोन सम्पर्क भइरहेको थियो। तर, स्थलगत आउन सक्ने अवस्था थिएन। त्यो भयावह अवस्थामा उनी कान्छो भाइ जगन्नाथलाई लिएर टोलतिर पसे। युवाहरूलाई एकजुट बनाए। छिमेकीका घर खोज्दै उद्धारमा लागे। प्रयत्न गर्दागर्दै पनि छिमेकी अर्जुन भण्डारी, मैयाँ भण्डारी, निर्मल सापकोटा र सीता सापकोटालाई बचाउन नसक्दा उनलाई अहिले पनि मन दुख्छ। हामी माथिबाट उद्धार गर्न जाँदै थियौं। उहाँहरूको घर तल थियो। रातिको १ बज्दै थियो। हाम्रो कुनै उपाय नै लागेन। पहिरोले घरसहित बगायो, उनले भने, पुरिएका व्यक्तिको उद्धार गर्न लाग्यौं। शव व्यवस्थापन गर्न थाल्यौं। यो कार्यका लागि उनले अगुवाइ गरे। भाइ जगन्नाथसहित भतिजाहरू सन्दीप, मन्दीप, प्रज्ज्वल, शंकर, सुशील, भोला, दामोदर, माधवलगायतका युवाहरूले साथ दिए। ज्युँदाको जन्ती र मर्दाको मलामी बन्दै छिमेकीहरूलाई सघाए। सरकारी संयन्त्रसँग समन्वय गर्नेदेखि शवको अन्तिम संस्कारमा समेत उनी सामेल भए। चार दिनपछि असोज १४ गते सुरक्षाकर्मीहरू घटनास्थल बल्ल पुगेका थिए। त्यसअघिसम्म न्यौपानेलगायतका युवाहरू उद्धारक बने। विपद्मा ज्यान गुमाएकाहरूलाई पनौती घाटसम्म पुर्याए। थुम्कीका ७०८० घर त भत्किए। पहिलो दिन हजुरबुवा र नातिको शव फेला पार्यौं। भोलिपल्ट फेरि आमा र छोरीलाई खोज्न थाल्यौं। सबैको शवमात्र भेटियो, राहत र उद्धारमा खटिँदाको अनुभव सुनाउँदै न्यौपानेले भने, आफू मात्र बाँचेर हुँदैन। सकेसम्म सबैलाई बँचाउनु पर्छ भन्ने भावनाले उद्धार र राहतमा खटियौं। भोक, निद्राको बेवास्ता गर्दै खटियौं। आश्रयस्थल बनेको थुम्की रिसोर्ट विपद्मा घर भत्केकाहरू बिचल्लीमा थिए। निरूपाय थिए। त्यो बेला आ श्रयस्थल बन्यो, थुम्की रिसोर्ट। जुन रिसोर्ट न्यौपानेलगायतले दुई वर्षअघि सञ्चालनमा ल्याएका थिए। काठमाडौंबाट झन्डै ४० किलोमिटर टाढा रहेको थुम्की रिसोर्टको हल र कोठाहरू विस्थापितले भरिए। गाउँ नै एउटै परिवार बन्यो। विस्थापित गाउँलेहरूले सामूहिक खाना खाए। आफ्नै कृषि फार्मलाई सखाप पारे पनि त्यसको परवाह नगरी उनले छिमेकीको उद्धारलाई प्राथमिकतामा राखे। असहाय बनेका छिमेकीहरूलाई उनले थुम्की रिसोर्टमा ल्याए। विस्थापितहरूलाई अर्गानिक खाना खुवाए। न्यौपानेका अनुसार, विपद्को त्यो घडीमा सयभन्दा बढी छिमेकीहरूलाई रिसोर्टमा आश्रय दिइयो। पानीका मूल फुटेकोले सबैतिरको खानेपानी दूषित थियो। थुम्की रिसोर्टमा ४० हजार लिटर क्षमताको पानीट्यांकी थियो। शुद्ध पिउने पानीको व्यवस्था सहजै भयो। घरबाट विस्थापितहरूमध्ये अधिकांश त ८१० दिनसम्म आश्रय लिनुभयो। अलि सहज भएपछि मात्र सबैजना आआफ्नो घरतिर जानुभयो, न्यौपानेले थपे, उमेरले सानो भए पनि अभिभावकीय भूमिका निर्वाह गर्न पाउँदा खुसी लाग्यो। अहिले पनि न्यौपाने बेलाबखत थुम्की गइरहन्छन्। तर, गाउँवासीहरू विस्थापित हुन थालेकामा उनी खिन्न छन्। काठमाडौंबाट म गाउँ फर्केको छु। थुम्कीमै केही गर्न खोजिरहेको छु। तर, गाउँलेहरू घर रित्तो पारेर बसाइँ सर्न लागे झैं देखिरहेको छुँ, न्यौपानेले विपद्पछिको बसाइँसराइतर्फ संकेत गर्दै भने, गाउँलेहरूलाई सुरक्षित बसोबास र सुनिश्चित भविष्य कसरी गराउन सकिएला भन्ने चिन्ता छ।"
स्कुल बसले ठक्कर दिँदा मोटरसाइकलमा सवार एकै परिवारका तीनजना गम्भीर,सिरहा : पूर्वपश्चिम हाईवेअन्तर्गत लहान नगरपालिका१३ मा सडक दुर्घटनामा परि उदयपुरका एकै परिवारका तीनजना घाइते भएका छन् ।घाइतेहरूको लहानमा उपचार सम्भव नभएपछि थप उपचारका लागि हेलिकोप्टरबाट काठमाडौं लगिएको छ । घाइते हुनेहरूमा उदयपुर त्रियुगा नगरपालिका६ देउरीका ४० वर्षीय किरण थापा उनकी श्रीमति २५ वर्षीया सुधा घिमिरे थापा र ११ वर्षीया छोरी शैलजा कुमारी थापा छन् । प्रहरीका अनुसार तीनैजना बा १८ प ८३२५ नम्बरको मोटरसाइकलमा पश्चिमबाट पूर्वतर्फ आइरहेका थिए । विपरीत दिशबाट प्र२०१००१प ७९ नम्बरको संकल्प विद्या आश्रमका स्कुल बसले ठक्कर दिँदा दुर्घटना भएको हो । बाक्लो हुस्सुका कारण दुर्घटना भएको हुन सक्ने बुझिएको छ । बसका सवारी चालक दिपेश कुमार चौधरीलाई प्रहरीले नियन्त्रणमा राखेका छन् । घाइते थापा सिरहाको मिर्चैया नगरपालिकाका स्वस्तिक पाठशाला स्कुलमा लेखापालको रुपमा काम गर्दै आइरहेका छन् । घर फर्किने क्रममा दुर्घटना भएको प्रहरीले जनाएको छ ।
१४ बुँदे माग राख्दै निर्माण व्यवसायीले बुझाए प्रधानमन्त्रीलाई ज्ञापनपत्र,"हेटौंडा : निर्माण व्यवसायी महासंघ मकवानपुरले १४ बुँदे माग राख्दै प्रधानमन्त्रीलाई ज्ञापनपत्र बुझाएका छन्। प्रमुख जिल्ला अधिकारी तीर्थराज चिलुवाल मार्फत प्रधानमन्त्री केपी शर्मा ओलीलाई आइतबार ज्ञापनपत्र बुझाएका हुन्। महासंघ मकवानपुरका महासचिव राजेन्द्र प्रसाद चौलागाईं सहितको टोलीले कार्टेलिङ एवं कालोबजारी गरी सिमेण्ट, डण्डी लगायतका निर्माण सामग्रीमा भइरहेको चर्को मूल्यवृद्धि विरुद्ध ज्ञापन पत्र बझाएका हुन। ज्ञापन पत्रमा सिमेण्ट लगायतका निर्माण सामग्रीमा भएको मूल्यवृद्धि एवम् कालोबजारी, निर्माण व्यवसायीहरूको विभिन्न कारणले बाँकी अर्बौं रकमको भुक्तानी, सार्वजनिक खरिद नियमावलीको १३ औ संशोधनबाट सिर्जित म्याद थपको समस्या, राष्ट्र बैंकले ऋण लगायतमा दिएको सुविधा कटौतीबाट परेको असर लगायतको १४ वटा बुँदा रहेका छन्।"
१९५ किलो गाँजासहित एक जना पक्राउ,पर्सा : वीरगंज महानगरपालिका१९ बर्वाबाट अवैध लागूऔषध गाँजा १९५ किलोसहित एक जना पक्राउ गरेको छ। मकवानपुर हेटौंडा उपमहानगरपालिका१२ रमनटार ३६ वर्षीय सुकलाल महर्जनलाई शनिबार राति प्रहरीले पक्राउ गरेको हो । इलाका प्रहरी कार्यालय पोखरीया समेतबाट खटिएको प्रहरीले बाप्र०३००१ ख ३५८७ नम्बरको ट्रकबाट उक्त परिमाणको गाँजा अनलोड गरी परालको थुप्रोमा लुकाई छिपाई भाग्ने क्रममा ट्रक चालक सुकलाललाई पक्राउ गरेको हो । प्रहरीले घटनाको आवश्यक अनुसन्धान गरिरहेको छ ।

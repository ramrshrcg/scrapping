शीर्षक,विवरण
अफरोड क्षमता प्रमाणित गर्दै इलेक्ट्रिक एसयुभि जेइको जेसिक्स इन्डिभिजुअलह्विल ड्राइभ,"काठमाडौं : ओमोडा एन्ड जेइको कम्पनीका लागि नेपालको आधिकारिक वितरक एसपिजि अटोमोबाइल्स प्रालिले अफरोड ट्र्याकमा जेइको जेसिक्स इन्डिभिजुअलह्विलड्राइभ (फोरबाइफोर) टेस्ट ड्राइभ एक्स्पेरियन्स द थ्रिल अफ एडभेन्चर सम्पन्न गरेको छ। शनिबार आयोजित उत्साहजनक टेस्ट ड्राइभ च्यालेन्जमा नेपालको पहिलो इलेक्ट्रिक अफरोड एसयुभि जेइको जे सिक्स इन्डिभिजुअलह्विलड्राइभ (फोरबाइफोर)को उच्चस्तरको क्षमता तथा शक्ति प्रदर्शन गरिएको छ। यसबाट विद्युतीय गाडीले पनि जस्तोसुकै अप्ठ्यारो भूभागहरू सजिलै पार गर्न सक्छ भन्ने कुरा प्रमाणित भएको छ। गोकर्णमा सम्पन्न कार्यक्रममा अफरोड पारखी, तथा ड्राइभरहरूको उत्साहजनक सहभागिता रह्यो। साथै विशेष रूपमा तयार गरिएको अफरोड ट्र्याक मुख्य आकर्षण रह्यो। ट्र्याकलाई साँच्चिकै अफरोड यात्रामा जस्तै चुनौतीपूर्ण बनाउन विभिन्न अवरोधहरू, उकालो, ओरालो, हिलो, रकि एक्सपेरियन्स आदि समेटिएको थियो। यही ट्र्याकमा जे सिक्स इन्डिभुजुअलह्विलड्राइभ(फोरबाइफोर)ले आफ्नो शक्तिशाली पर्फमेन्स तथा क्षमता प्रमाणित गरेको हो। विशेषगरी जेइको जेसिक्समा रूची राख्ने ग्राहकहरू केन्द्रित यस कार्यक्रममा जेइको जेसिक्स इन्डिभिजुअलह्विलड्राइभ(फोरबाइफोर)ले डर्टट्र्याकका सम्पूर्ण अवरोधहरूलाई सजिलै पार गर्दै विद्युतीय सवारी प्रविधिले मारेको फड्कोलाई सही सावित गरेको छ। कार्यक्रममा डर्टट्र्याक च्यालेन्जका अलावा सहभागीहरूले निःशुल्क ड्राइभिङ रेन्ज गल्फ सट जस्ता क्रियाकलापमार्फत उत्साहजनक माहोल कायम राखे। एसपिजि अटोमोबाइल्स, नेपालमा नवीन र दिगो मोबिलिटि (गतिशीलता)का आविष्कार तथा उत्पादनहरू प्रवर्द्धन गर्न समर्पित रहेको छ। अलह्विलड्राइभ पावरट्रेनसहितको नयाँ जेइको जेसिक्स इन्डिभिजुअलह्विलड्राइभ(फोरबाइफोर), प्रभावशाली पर्फमेन्स, अद्भुत पावर र उच्च ग्राउन्ड क्लियरेन्ससहित अफरोड ड्राइभिङको लागि उत्कृष्ट विद्युतीय एसयुभिको रूपमा स्थापित भएको छ। नयाँ जेइको जेसिक्स इन्डिभिजुअलह्विलड्राइभ (फोरबाइफोर) मसाज सिट, सबै प्यासेन्जरका लागि हिटेड एन्ड भेन्टिलेटेड सिट, हाइअर रिम सहितको टायर साइज, बुम बक्स बेस स्पिकर्स जस्ता विभिन्न सुविधाहरूले सुसज्जित रहेको छ। साथै नौवटा ड्राइभिङ मोडसहित शक्तिशाली डुअल मोटर, ६९६६ किलोवाटआवरको ब्याट्री, र ४०० किलोमिटरको डब्लुएलटिपि रेन्ज यसको प्रमुख आकर्षणको पक्ष रहेको छ। एसपिजि अटोमोबाइल्सले साहसिक यात्रा गर्न खोज्ने अफरोड पारखीहरूलाई नजिकैको ओमोडा तथा जेइको सोरुममा गई नेपालकै पहिलो अत्याधुनिक विद्युतीय एसयुभिको प्रत्यक्ष अनुभव गर्न आमन्त्रण गर्दछ।"
प्रादेशिक अस्पताल भद्रपुरका चिकित्सकले पोस्टमार्टम रिपोर्ट गलत दिएपछि,झापा : प्रादेशिक अस्पताल भद्रपुरका चिकित्सकले दुर्घटनामा परी मृत्यु भएको पोस्टमार्टम रिपोर्ट नदिएको भन्दै आफन्तले शव बुझ्न मानेका छैनन्। बिर्तामोड नगरपालिका८ स्थित सुकुम्वासी टोल जाने भित्री सडक खण्डमा बा ७५ प ९११५ नम्बरको मोटरसाइकलको ठक्कर शनिबार साँझ साढे ६ बजेको समयमा सोही ठाउँका ५३ वर्षीय चित्रहाङ श्रेष्ठ घाइते भएका थिए। दुर्घटनापश्चात् दुवै पक्षको सहमतिमा सामान्य उपचारपछि घाइते श्रेष्ठ घर फर्किएका थिए। शनिबार बिहान आफ्नै घरको कोठामा सुतिरहेको अवस्था उनी मृत फेला परेका थिए। त्यसपछि प्रहरीको समन्वयमा परिवारले उनको शवलाई पोस्टमार्टमका लागि प्रादेशिक अस्पताल भद्रपुर पुर्याएका थिए। प्रादेशिक अस्पतालका मेडिकल अफिसर डा केवल कपुरीले मृतकको पोस्टमार्टम गरेका थिए। डा कपुरीले गरेको पोस्टमार्टममा उनको मृत्यु दुर्घटनाबाट नभई निमोनियाबाट भएको रिपोर्ट दिएपछि आफन्त तथा परिवारजन आक्रोशित भएका थिए। डा कपुरीले दिएको रिपोर्ट गलत भएको भन्दै आक्रोशित बनेका उनीहरूले आइतबार बेलुका ५ बजे अस्पतालको लापरबाही भएको भन्दै विरोध जनाएका थिए। दुर्घटनामा घाइते भएर मृत्यु भएका व्यक्तिलाई निमोनियाबाट मृत्यु भन्नु डा कपुरीको लापरबाही भएको बिर्तामोड नगरपालिका ८ नम्बर वडाध्यक्ष अजय कार्कीले आक्रोश व्यक्त गरे। पोस्टमार्टम रिपोर्ट नसच्याएसम्म शव नबुझ्ने र शव अस्पताल परिसरमै राखेर आन्दोलनमा उत्रिने उनको भनाइ छ। मृतकको शव अस्पतालको जिम्मामा रहेको जनाइएको छ। सुरु पोस्टमार्टम गर्ने डाक्टरले पूर्ण रूपमा जाँच नगरी त्यस्तो रिपोर्ट दिएको हुनसक्ने अस्पतालका निमित्त मेडिकल सुपरिटेन्डेन्ट डा रामबाबु खड्काले बताए। विवाद उत्पन्न भएपछि पुनः शवको पोस्टमार्टम गर्न मेडिकल अफिसर डा मनोज साहलाई पठाएको उनले बताए। भोलि बिहान दुर्घटनाबाट मृत्यु भएको रिपोर्ट प्रहरीलाई उपलब्ध गराइने उनको भनाइ छ। श्रेष्ठको टाउकोमा गम्भीर चोट लागेको देखिएको छ। दुर्घटना गराउने मोटरसाइकल र मोटरसाइकल चालक बिर्तामोड८ बस्ने २५ वर्षीय बुद्ध बस्नेतलाई इलाका प्रहरी कार्यालय बिर्तामोडले नियन्त्रणमा लिएको जनाइएको छ।
नगरपालिकामा लगाएको ताला खुल्यो,"उदयपुर : चार दिनअघि उदयपुरको बेलका नगरपालिकाको प्रशासनिक भवनमा लगाइएको ताल खोलिएको छ। नगरपालिका र आन्दोलनरत पक्षबीच आइतबार सहमति भएसँगै ताला खुलेको हो। नक्कली कर्मचारी राखेको विषयमा छानविन गरी कारबाही गर्ने सहमति पछि पालिकामा लगाइएको ताला खुलेको हो। नगरपालिकाले रोजगार सहायक (सेवा करार) पदको गत पुस ७ गते प्रकाशित परीक्षाको अन्तिम नतिजा अनुसार करार नियुक्तिका लागि सिफारिस भएका उम्मेदवारको ठाउँमा नाम र ठेगाना मिलेकै आधारमा अन्य व्यक्तिलाई कार्यालयले हाजिर गराएपछि नेकपा एमाले बेलकाले कर्मचारीको लापरबाहीका कारण नक्कली व्यक्तिलाई हाजिर गराएको भन्दै तालाबन्दी गरेको थियो। आइतबार भएको नगरपालिका र आन्दोलनरत पक्षको वार्ताले पाँच बुँदे सहमति गर्दै ताला खोल्ने सहमति जनाएको हो। नगरपालिका र असन्तुष्ट पक्षको वार्ताले रोजगार सहायक (सेवा करार) पदपूर्तिको विषयमा भएको कर्मचारीको गम्भीर लापरबाहीलाई छानबिन समितिले प्रतिवेदन सार्वजनिक नगरुन्जेलसम्मका लागि निमित्त कार्यालय प्रमुखबाट कार्यालयको दैनिक सेवा सुचारु गर्ने निर्णय समेत गरेको छ। दुई पक्ष बीच भएको सहमतिमा भनिएको छ; घटनाका विषयमा छानबिन गर्न उपप्रमुखको संयोजकत्वमा गठन गरिएको छानबिन समितिको प्रतिवेदनका आधारमा दोषी दिएकाहरुले माथि कारबाहीको प्रक्रिया अघि बढाउने छ। प्रमुख प्रशासकीय अधिकृत र प्रशासकीय अधिकृतका विषयमा घटनाका बारेमा छानबिनमा समितिको प्रतिवेदन नआउँदासम्मका लागि निमित्त कार्यालय प्रमुखबाट कार्यालयको दैनिक सेवा सुचारु गर्ने सहमतिमा उल्लेख छ। छानबिनको प्रतिवेदन आएपछि छानबिन समिति र दुवै तर्फका वार्ता टोलीको बैठक बसी समस्या समाधानका विषयमा पुनः छलफल गरि निर्णय गरिने बताइएको छ। छानबिन प्रक्रियालाई थप प्रभावकारी बनाउन छानबिन समितिमा विज्ञ सदस्यका रूपमा आन्दोलनरत पक्षका तर्फबाट शिवकुमार राई र तेजमान विकलाई जिम्मेवारी दिने र अन्य विविध विषयहरूमा छलफललाई निरन्तरता दिँदै कार्यालयको ढोकामा लगाइएको ताला खोली कार्यालयको दैनिक सेवा प्रवाहलाई सहज गर्ने सहमति गरिएको छ। तालाबन्दीपछि नगरपालिकाले शुक्रवार नगर प्रमुख अशोक कार्की, उपप्रमुख जिरा राई, नौ वटै वडाका वडाध्यक्ष सहितको बैठकबाट उपप्रमुख राईको संयोजकत्वमा तीन सदस्य छानबिन समिति गठन गरेको थियो। समितिमा वडा नम्बर ३ का अध्यक्ष टंक आचार्य र वडा नम्बर ९ का अध्यक्ष भरत घिमिरे रहेका छन्।"
नाडा र नाडाका संस्थागत एशोसिएशन बीच बृहत् अन्तरक्रिया कार्यक्रम सम्पन्न,"नाडा अटोमोवाइल्स एशोसिएशन अफ नेपाल, हेटौडा अटोमोवाइल्स एशोसिएशन र नाडा संस्थागत एशोसिएशनका पदाधिकारी तथा सदस्यहरू बीच बृहत अन्तरक्रिया कार्यक्रम हेटौडामा सम्पन्न भएको छ। नाडाका अध्यक्ष करण चौधरीको प्रमुख आतिथ्यतामा भएको सो कार्यक्रम हेटौँडा अटोमोवाइल्स एशोसिएशनको २४ औं वार्षिक साधारण सभाको सन्दर्भमा आयोजित गरिएको थियो। कार्यक्रममा उपस्थित सदस्यहरूले अटोमोवाइल क्षेत्रमा देखा परेको विभिन्न समस्याहरूका बारेमा प्रश्न र जिज्ञासाहरू उठाएका थिए। छलफलका विषयहरूमा भन्सार विभाग र वाणिज्य विभागको यमआरपी विषय, भन्सार मूल्याङ्कनको समस्या, झोले व्यापारीका कारण भएका समस्याहरू, मधेश प्रदेशमा विना प्यान नम्बरका ३००० पसलहरूको नकारात्मक असर, भ्याटमा दर्ता राख्ने लेखा सम्बन्धी समस्याहरू, व्यवसायमा चेक वाउन्सको व्यावहारिक समस्या, इन्स्योरेन्समा आवद्ध नभएका अटोमोवाइल व्यवसायीहरूको समस्या र नाडाका प्रदेश एशोसिएशनलाई साधारण सभा सम्पन्न गर्नका लागि आर्थिक सहयोगका आवश्यकता जस्ता विषयमा विस्तृत छलफल भएको थियो। कार्यक्रमको अन्त्यमा नाडाका अध्यक्ष करण चौधरीले छलफलमा उठेका प्रश्नहरूको उत्तर दिएका थिए र नाडाका केन्द्रीय कार्य समितिका सदस्य सुनिल रिजालले स्पेयर पार्टस र एमआरपी सम्बन्धी प्रश्नहरूको जवाफ दिएका थिए। नाडाका महासचिव सुरेन्द्रकुमार उप्रेतीले प्रदेशहरूको लागि कर, भन्सार र भिसिटियस सम्बन्धी प्रशिक्षण कार्यक्रम र सीप विकास तालिमको आयोजना गर्न आग्रह गर्दै नाडाले त्यसका लागि आवश्यक सहयोग गर्ने प्रतिवद्धता व्यक्त गरे। कार्यक्रमको समापन हेटौडा अटोमोवाइल्स एशोसिएशनका अध्यक्ष ऋषिप्रसाद ढकालले गरे। यस अवसरमा नाडाकातर्फबाट संस्थागत सदस्य कुलवहादुर क्षेत्री, केन्द्रीय कार्य समिति सदस्य मेघराज पौडेल तथा अन्य प्रतिनिधिहरूको उपस्थिति रहेको थियो। कार्यक्रमअघि हेटौडामा नाडाको इतिहासमा पहिलो पटक नाडा इण्टर प्रोभिन्स लेवल फ्रेण्डली ब्याडमिन्टन प्रतियोगिता पनि सम्पन्न भएको थियो। प्रतियोगितामा चितवन अटोमोवाइल्स एशोसिएशनका पूर्व अध्यक्ष अमृत जोशी र कार्य समिति सदस्य श्रीप्रसाद श्रेष्ठको जोडी विजयी भए। यस कार्यक्रमले नाडा र नाडाका संस्थागत एशोसिएशनहरूको सम्बन्धलाई थप सुदृढ र प्रगाढ बनाउने विश्वास नाडाले लिएको छ।"
वैदेशिक रोजगारीका लागि पठाइदिने भन्दै ठगी गर्ने ३ जना पक्राउ,"काठमाडौं : वैदेशिक रोजगारीका लागि विभिन्न देशमा पठाइदिने भन्दै ठगी गर्ने ३ जना पक्राउ परेका छन्। पक्राउ पर्नेमा सर्लाहीको गोडैता नगरपालिका१० का २८ वर्षीय राकेश कुमार रावत, काभ्रेपलाञ्चोकको रोशी गाउँपालिका११ का ३३ वर्षीय दुधराज थिङ र दाङको तुल्सीपुर उपमहानगरपालिका५ की ३४ वर्षीया प्रभा श्रेष्ठ रहेका छन्। काठमाडौं महानगरपालिका९ मा बस्दै आएका रावतले मौरिसस पठाइदिने भन्दै ६ लाख ४५ हजार, ललितपुरको महालक्ष्मी नगरपालिका९ मा बस्ने थिङले क्यानडा पठाइदिने भन्दै ७ लाख ५० हजार र ललितपुर महानगरपालिका बस्ने श्रेष्ठले सिंगापुर पठाइदिने भनेर पीडितबाट ७ लाख ८ हजार लिएर सम्पर्कविहीन बनेका थिए। बेरोजगार युवायुवतीहरुलाई आकर्षक तलबको प्रलोभनमा पारी विभिन्न देशहरूमा लैजाने भन्दै लामो समयसम्म झुक्यानमा राखेपश्चात विदेश नपठाई सम्पर्कविहीन भएकोमा पीडितहरुले उजुरी दिएका थिए। उजुरीपश्चात काठमाडौं उपत्यका अपराध अनुसन्धान कार्यालयको टोलीले विभिन्न स्थानबाट उनीहरूलाई पक्राउ गरेको हो। पक्राउ परेका तीनै जनालाई थप अनुसन्धान तथा कारवाहीको लागि वैदेशिक रोजगार विभाग पठाइएको छ।"
अध्यादेश ल्याउनका लागि सरकारले संसद अधिवेशन बोलाएन : माओवादी केन्द्र,"काठमाडौं : नेकपा माओवादी केन्द्रले अध्यादेश ल्याउनका लागि सरकारले संसद अधिवेशन नबोलाएको आरोप लगाएको छ। धुम्बाराही शंखपार्कस्थित स्मार्ट दरबार बैंक्वेटमा आजबाट सुरु भएको नेकपा माओवादी केन्द्रको बैठकपश्चात पार्टीका प्रवक्ता एवम् उपाध्यक्ष सापकोटाले सरकारले संसद अधिवेशन नबोलाउनु रहस्यमय भएको बताएका हुन्। कुनै वर्ष मंसिर २८ संसद अधिवेशन आह्वान भएको थियो तर अहिले पौषको २१ गते भइसक्दा पनि सरकारले संसद अधिवेशन बोलाएको छैन। उनले भने,हामीलाई के लागेको छ भने यो कुनै रहस्यमय तरिकाले सदन बोलाउन ढिलाई भइरहेको छ। राजनीतिक दल फुटाउन अध्यादेश ल्याए पार्टीले प्रतिवाद गर्ने उनको भनाई छ। उपाध्यक्ष सापकोटाले आजको बैठकमा अध्यक्ष प्रचण्डले पेश गरेको प्रस्तावबारे जानकारी दिँदै नेकपा एकीकृत समाजवादी, नेपाल समाजवादी पार्टी, विप्लव नेतृत्वको नेकपा, मोहन वैद्य, प्रभु साहलगायतका पार्टीहरूसँग एकताको पहल गर्ने प्रस्ताव राखेको बताए। सापकोटाले गठबन्धन नगरी एक्लै चुनाव लड्ने गरी जानकारी गराइएको बताए। अग्रगमनका पक्षमा संविधान सशोधनका लागि बहस र छलफल चलाउनुपर्ने, संक्रमणकालीन न्यायसंगसम्बन्धी समितिको पदाधिकारी नियुक्त गर्न पहल गर्ने लगाएका विषय अध्यक्ष प्रचण्डको राजनीतिक प्रतिवेदनमा उल्लेख गरेको सापकोटाले बताए।"
प्रचण्डको प्रस्ताव : फागुन १ गतेभित्र आफ्नो र परिवारको सम्पत्ति विवरण पार्टीलाई पेस गर्नू,"काठमाडौं : नेपाल कम्युनिष्ट पार्टी (माओवादी केन्द्र)का अध्यक्ष पुष्पकमल दाहाल प्रचण्डले जातीय र क्षेत्रीय मोर्चालाई सक्रिय पार्ने बताएका छन्। पार्टी केन्द्रीय समितिको आज भएको विस्तारित बैठकमा उनले संविधानसभाबाट संविधान निर्माण गर्नेक्रममा आफ्नो पार्टीले राखेको फरक मतलाई नै संविधान संशोधनको विषय बनाउने बताएका हुन्। उनले भने, पहिचानका मुद्दा ओझेलमा पर्न गएकामा आत्मालोचनासहित उत्पीडित वर्गमा जानुपर्छ, जातीय क्षेत्रीय मोर्चालाई सक्रिय बनाएर लैजानुपर्छ । प्रचण्डले आगामी फागुन १ गतेभित्र सबै केन्द्रीय सदस्यले आफू र परिवारको सम्पत्ति विवरण पार्टीमा बुझाउनु पर्ने र जीवननिर्वाहको स्रोत खुलाउनु पर्ने प्रस्ताव पेश गरेका छन्। माओवादी केन्द्रको केन्द्रीय समितिको पूर्ण बैठकमा राजनीतिक प्रतिवेदन पेश गर्दै प्रचण्डले आगामी निर्वाचनमा कांग्रेस र एमाले जस्ता पार्टीसँग मिलेर चुनाव नलड्ने र एक्लै चुनाव लड्ने गरि अघि बढ्ने प्रस्ताव प्रस्तुत गरेका छन्। अध्यक्ष प्रचण्डले वैज्ञानिक समाजवाद मान्नेहरुसँगै एकता गरेर अघि बढ्ने बताएको प्रवक्ता अग्निप्रसाद सापकोटाले जानकारी दिए।"
माओवादी केन्द्रले फागुन १ गतेदेखि तराई मधेश जागरण अभियान सञ्चालन गर्ने,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले गठबन्धन नगरी एक्लै चुनाव लड्नेगरि अघि बढ्ने प्रस्ताव प्रस्तुत गरेका छन्। आइतबारबाट काठमाडौंमा सुरु माओवादी केन्द्रको केन्द्रीय समितिको पूर्ण बैठकमा राजनीतिक प्रतिवेदन पेश गर्दै प्रचण्डले आगामी निर्वाचनमा कांग्रेस र एमाले जस्ता पार्टीसँग मिलेर चुनाव नलड्ने र एक्लै चुनाव लड्ने गरि अघि बढ्ने प्रस्ताव प्रस्तुत गरेका हुन्। बैठकमा प्रतिवेदन पेश गर्दै अध्यक्ष प्रचण्डले वैज्ञानिक समाजवाद मान्नेहरुसँगै एकता गरेर अघि बढ्ने बताएको प्रवक्ता अग्निप्रसाद सापकोटाले जानकारी दिए। माधवकुमार नेपाल नेतृत्वको नेकपा एकीकृत समाजवादी, नेपाल समाजवादी पार्टी, नेकपा बहुमत, विप्लव नेतृत्वको नेकपा, प्रभु साहको नेपाल आम पार्टी लगायतका पार्टीहरुसँग एकताको पहल गर्ने प्रस्ताव प्रचण्डको रहेको सापकोटाले बताए। अहिले माओवादीको पक्षमा देशैभर सकारात्मक ऊर्जा पैदा भएको र यथास्थितिबाट जनतामाझ फर्किनुपर्नेमा प्रचण्डको जोड रहेको छ। यसका लागि फागुन १ देखि तराई मधेश जागरण अभियान र अर्को एक महिना पूर्वपश्चिम अभियान सञ्चालन गरि अध्यक्ष लगायत सबै पदाधिकारी सामेल हुनुपर्ने प्रस्ताव समेत प्रचण्डको रहेको प्रवक्ता सापकोटाले जानकारी दिए। अग्रगमनका पक्षमा संविधान सशोधनका लागि बहस र छलफल चलाउनुपर्ने, संक्रमणकालीन न्यायसँग सम्बन्धी समितिको पदाधिकारी नियुक्त गर्न पहल गर्ने लगायतका विषय अध्यक्ष प्रचण्डको राजनीतिक प्रतिवेदनमा उल्लेख गरेको सापकोटाले बताए। बैठकमा अध्यक्षको राजनीतिक प्रतिवेदनसँगै विभिन्न प्रदेश कमिटी, सम्पर्क समन्वय कमिटी लगाएतले रिर्पोटिङ गरेका थिए। उनीहरुको रिपोर्टिङमा देशैभर माओवादी प्रवेश गर्नेको लहर चलेको र पार्टीलाई बलियो बनाएर अघि बढाउनुपर्नेमा केन्द्रित रहेको प्रवक्ता सापकोटाले बताए। बैठकमा पूर्वउपराष्ट्रपति नन्दकिशोर पुन पासाङलाई आमन्त्रित सदस्यको रुपमा बोलाइएको भन्दै सापकोटाले पदका विषयमा कुनै छलफल नभएको जिकिर गरे। केन्द्रीय समितिको पूर्ण बैठक सोमबार बिहान ११ बजे बस्ने र विभिन्न प्रतिवेदनमाथि छलफल हुने माओवादी केन्द्रले जनाएको छ।"
नागढुंगाबाट लागुऔषधसहित दुईजना पक्राउ,काठमाडौं : चन्द्रागिरी नगरपालिका२ नागढुङ्गाबाट अवैध लागुऔषध खैरो हेरोइन जस्तो देखिने पदार्थ करिब २५ ग्रामसहित दुईजनालाई प्रहरीले पक्राउ गरेको छ । पक्राउ पर्नेहरूमा सुनसरी देवानगंज गाउँपालिका२ बस्ने ३० वर्षीय सुन्दर यादव र ३१ वर्षीय बिजय यादव रहेका छन् । प्रहरी प्रभाग नागढुङ्गा र लागुऔषध नियन्त्रण ब्यूरो शाखा नागढुङ्गाबाट खटिएको प्रहरीले काँकडभिट्टादेखि काठमाडौंतर्फ आउँदै गरेको प्र१०१००१ ख ४५५८ नम्बरको बसमा सवार उनीहरूलाई उक्त पदार्थ सहित पक्राउ गरेको हो । घटनाबारे थप अनुसन्धान भइरहेको प्रहरीले जनाएको छ।
चरेससहित दुईजना महिला पक्राउ,रुकुमपूर्व : रुकुम पूर्वबाट झन्डै ६ किलो चरेससहित दुईजना महिला पक्राउ परेका छन्। भूमे गाउँपालिका७ गुनामबाट ४० वर्षीया रुजु बुढामगर र ५० वर्षीया जसमाया बुढामगर पक्राउ परेका हुन्। उनीहरूलाई रूकुम पूर्वबाट खटिएको प्रहरी टोलीले शनिबार पक्राउ गरि जिल्ला प्रहरी कार्यालय रूकुम पूर्वमा ल्याई अनुसन्धान भइरहेको प्रहरी नायब उपरीक्षक (डीएसपी) माधव राज खरेलले बताए। डीएसपी खरेका अनुसार उनीहरूको साथबाट झन्डै ६ किलो चरेस बरामद भएको छ भने अदालतबाट म्याद थप गरी अनुसन्धान भइरहेको छ।
ओलम्पिक कमिटीलाई कारवाही गर्न माग,"काठमाडौं : नेपाल लोकतान्त्रिक खेलकुद संघले अदालतको फैसलालाई नै अपहेलित गर्ने गरि निर्वाचन गरेको भन्दै ओलम्पिक कमिटीलाई कडा कारवाही गर्न माग गरेको छ । आइतबार काठमाडौंमा पत्रकार सम्मेलन गर्दै संघले अदालतको आदेशको अवहेलना गर्ने कमिटी, निर्वाचनमा सहभागी हुने संघहरू र व्यक्तिहरूलाई कडाभन्दा कडा कारवाही गर्न माग गरेको हो । आफ्नो स्वार्थ पूरा गर्नका लागि कमिटीले निर्वाचन समेत नगरी बसेका संघलाई मान्यता दिइ गरेको निर्वाचन कार्यको घोर भत्र्सना गरिएको संघले जनाएको छ । संघका महासचिव दिपक गुरुङले सर्वोच्च अदालतको निर्णयलाई अपहेलित गर्ने व्यक्ति, संघ र कमिटीलाई अदालतको अपहेलना मुद्दासहित कडा भन्दा कडा कारवाही गरि अदालतबाट भएको आदेश कार्यान्वयन गराउन सरकारसँग माग गरेका छन्। उनले लोकतान्त्रिक खेलकुद संघ विधिको शासनको विश्वास गर्ने संस्था भएकाले यस्ता गैरअवैधानिक कार्यको सदैव निन्दा र विरोध गर्ने जिकिर गरे। सर्वोच्च अदालतले तत्कालका लागि ओलम्पिक कमिटीको निर्वाचन रोक्न अन्तरिम आदेश दिएपनि कमिटीले निर्वाचन गरेको थियो । यस्तै राष्ट्रिय खेलकुद परिषद राखेपले पनि ओलम्पिक कमिटीको निर्वाचनमा सहभागी बनेका २७ खेलकुद संघलाई स्पष्टिकरण सोधेको छ । अदालतको आदेश र सरकारको बारम्बारको निर्देशनलाई अवज्ञा गर्दै निर्वाचनमा सहभागी भएको भन्दै राखेपले ओलम्पिकमा आवद्ध २७ संघलाई स्पष्टिकरण सोधेको हो ।"
जय ट्रफी एलिट कप : ललितको घातक बलिङले आर्मी १२१ रनमै समेटियो,"वीरगन्ज : नेपाल क्रिकेट संघ क्यानको आयोजनामा आइतबारदेखि सुरु जय ट्रफी मेन्स एलिट कपको पहिलो दिन वीरगन्जमा भएको खेलमा नेपाल पुलिस क्लबविरुद्ध पहिलो इनिङमा त्रिभुवन आर्मी क्लबले १ सय २१ रन बनाएको छ। वीरगन्जस्थित नारायणी क्रिकेट मैदानमा जारी खेलमा टस हारेर पहिले ब्याटिङ गरेको त्रिभुवन आर्मी क्लबले ३४४ ओभरमा अलआउट हुँदै १ सय २१ रनमात्र बनाएको हो। पुलिसका ललित राजवंशीले एक्लैले ७ विकेट लिएपछि आर्मी पहिलो इनिङमा १ सय २१ रनमै सीमित हुन पुग्यो। आर्मीका लागि कुशल मल्लले २५ रन, भीम सार्कीले २२ रन, विनोद भण्डारीले २१, बसिर अहमदले १२ रन, सोमपाल कामीले ५ रन र सन्तोष कार्कीले १ रन बनाए। पुलिसका लागि ललितले १४४ ओभर बलिङ गर्दै एक्लैले ७ विकेट लिए भने रसिद खान, श्रवण यादव र कुशल भुर्तेलले समान एकएक विकेट लिए। त्यसपछि आफ्नो पहिलो इनिङको व्याटिङ् थालेको पुलिसले पहिलो दिन १ सय ३ रन बनाएको छ।पहिलो दिनको खेल सकिनुअघि पुलिसले २४ ओभर खेल्दै ७ विकेटको क्षतिमा १ सय ३ रन बनाएको हो। पुलिसका लागि ३४ रन बनाएका गुल्शन झा र १ रन बनाएका प्रेम तमाङ क्रिजमा अविजित छन्। त्यसबाहेक पुलिसका लागि अमित श्रेष्ठले १८ , रसिद खानले १६, शंकर राना १३ र दिलिप नाथले १० रनमात्रै जोडे। कुशल भुर्तेल र अर्जुन साउद भने शून्य रनमै आउट हुन पुगे। बलिङतर्फ आर्मीका साहब आलम एक्लैले ५ विकेट लिए। ११ ओभर बलिङ गरेका आमलमले ५५ रन खर्चिएर ५ विकेट लिएका हुन्। त्यस्तै सोमपाल कामी र पवन कार्कीले मान एकएक विकेट लिए। सोमबार दोस्रो दिनको खेल पुलिसले १ सय ४ बाट सुरु गर्नेछ। आइतबार प्रतियोगिताको उद्घाटन वीरगन्ज महानगरपालिकाका मेयर राजेशमान सिंहले गरेका थिए। रेड बल र ह्वाइट जर्सीको प्रयोग भइरहेको दुई दिवसीय जय ट्रफी एलिट कप माघ ३ गतेसम्म चल्नेछ। यस प्रतियोगितामा गत वर्ष सम्पन्न प्रधानमन्त्री कप(पिएम कप) राष्ट्रिय क्रिकेट प्रतियोगितामा शीर्ष चारमा रहेका नेपाल पुलिस क्लब, त्रिभुवन आर्मी क्लब, बागमती प्रदेश र मधेस प्रदेशले प्रतिस्पर्धा गरिरहेका छन्। सिंगल राउण्ड रोबिनका ६ खेलपछि शीर्ष दुई टोलीबीच माघ ३ गते फाइनल खेल हुनेछ। लिग चरणका खेल दुई दिवसीय हुनेछ भने फाइनल खेल तीन दिवसीय हुने पर्सा क्रिकेट संघका अध्यक्ष मनिष सिंहले जानकारी दिए।"
स्वर्णलक्ष्मी सहकारी ठगी प्रकरण : लामिछानेसहित ४४ जनाविरुद्ध काठमाडौं जिल्ला अदालतमा मुद्दा दर्ता,"काठमाडौं : कालीमाटीमा रहेको स्वर्णलक्ष्मी बहुउद्देश्यीय सरकारी संस्थाको रकम अपचलन गरेको आरोपमा राष्ट्रिय स्वतन्त्र पार्टीका सभापति रवि लामिछानेसहित ४४ जनाविरुद्ध मुद्दा दर्ता भएको छ। जिल्ला सरकारी वकिलको कार्यालय काठमाडौंले आज जिल्ला अदालत काठमाडौंमा मुद्दा दर्ता गरेको हो। जिल्ला प्रहरी परिसर काठमाडौंले पुस १८ गते रायसहितको अनुसन्धान प्रतिवेदन सरकारी वकिलको कार्यालयलाई बुझाएको थियो। उनीहरूविरुद्ध सहकारी ठगी,सङ्गठित अपराधको कसूरमा सजाय हुनुपर्ने मागसहितको प्रतिवेदन बुझाएको हो। उक्त सहकारीबाट अपचलन भएको रकमसहित प्रहरीले १ अर्ब १९ करोड ४९ लाख २१ हजार २७० रुपैयाँ बिगो मागदावीसहितको प्रतिवेदन बुझाएको हो। स्वर्णलक्ष्मी सहकारीको रकम अपचलनमा संलग्न लामिछानेसहित जीबी राई,पूर्वडीआईजी छविलाल जोशी,जीबीको साढुभाई दीपक लामा,कोषाध्यक्ष कुमार रम्तेल र व्यवस्थापक नवीन अछामीसहितका ४४ जनालाई प्रतिवादी कायम गरिएको छ। उक्त सहकारी ठगी प्रकरणमा ६९० जनाले ९३ वटा जाहेर दिएका छन्। सहकारीमा ५ हजार ६६९ जना बचतकर्ताको २ अर्ब ६५ करोड ९५ लाख ५९ हजार ५८ रुपैयाँ अपचलन भएको प्रहरीको अनुसन्धानबाट खुलेको छ। सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार ४ सय ६५ रुपैयाँ कारोबार भएको प्रहरीको अनुसन्धानले देखाएको छ। यस्तै विद्यार्थी नेता दिपेश पुनकी पत्नी सविना आले मगरलाई उक्त मुद्दामा प्रतिवादी कायम गरिएको छ। उक्त सहकारीबाट ऋण लिएका अन्य एक दर्जन संघसंस्थालाई पनि प्रहरीले प्रतिवादी बनाएको छ । रकम अपचलन भएको सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार ४ सय ६५ रुपैयाँ कारोबार भएको प्रहरीको अनुसन्धान खुलेको छ। यसैगरी पोखराको सूर्यदर्शन सहकारी ठगी प्रकरणमा रास्वपा सभापति एवं गोरखा मिडिया नेटवर्क प्रालिका पूर्वप्रबन्ध निर्देशक लामिछानेसहित गोरखा मिडियाकै पूर्वउपाध्यक्ष एवं पूर्व डीआईजी छविलाल जोशीलगायत सातजनाको मुद्दामा कास्की जिल्ला अदालतमा थुनछेक बहस जारी छ।"
विपी उद्यानको जग्गा खाली गराउन महानगरले चलायो डोजर,"वीरगन्ज : वीरगन्जको घण्टाघर छेउको विपी उद्यानको जग्गा खाली गराउन महानगरपालिकाको कार्यालयले डोजर चलाएको छ। विपी उद्यानको खाली जग्गामा अनधिकृत रूपमा वर्षौंदेखि तरकारी, फलफूल पसलका साथै अस्थायी टहरा बनाएर खाजा नास्ताका पसल र लुगा कपडाका पसल सञ्चालनमा थिए। आइतबार महानगरपालिकाको कार्यालयले अनधिकृत रूपमा सञ्चालित ती पसल र टहराहरू हटाउन डोजर चलाएको हो। उद्यानको खाली जग्गामा रहेका पसल र टहराहरू हटाउन महानगरपालिकाले पुस १२ गते ७ दिने अल्टिमेटमसहितको सूचना दोस्रो पटक जारी गरेको थियो। त्यसअघि गत मंसिर २६ गतेपनि महानगरपालिकाले १५ दिनको अल्टिमेटमसहितको सूचना निकालेको थियो। दुई पटक सूचना जारी गर्दा पनि पसलेहरूले आफ्ना पसल र टहराहरू नहटाएपछि बाध्य भएर महानगरपालिकाले आइतबारदेखि डोजर लगाएर अतिक्रमित जग्गा खाली गराउन थालेको महानगरका मेयर राजेशमान सिंहले बताए। उनका अनुसार बिपी उद्यानको खाली गराउन थालिएको जग्गामा पार्क निर्माणको काम थालिनेछ। उनले भने, विपी उद्यानको जग्गा पूर्ण रूपमा खाली गराएपछि त्यहाँ पार्क निर्माणको काम छिट्टै सुरु गरिनेछ। सुरुमा विपी उद्यानमा मनोरञ्जनात्मक गतिविधि गर्ने स्थान, खेलकुदको व्यवस्थापन र ज्येष्ठ नागरिकको सुविधाका लागि समर्पित स्थान निर्माण गरिने सिंहले जानकारी दिए। यसअघि २०७३ फागुन ८ गतेपनि वीरगन्ज महानगरपालिकाले विपी उद्यानको जग्गामा गरिएको अतिक्रमण डोजर लगाएर खाली गराएको थियो। तर लगत्तै उद्यानको जग्गामा त्यसपछि फेरि व्यापारी र पसलेले फेरि कब्जा गरी टहरा बनाएर पसल थापेका थिए। झण्डै १० बिघा क्षेत्रफल रहेको विपी उद्यानमा अनधिकृत रूपमा थापिएका थोक तरकारी मण्डीका दर्जनौं पसल र होटलबाट दिनहुँ निस्कने फोहोरमैलाको व्यवस्थापन नुहुँदा ती फोहोर जन्य वस्तु कुहिएर महिनौ दिनसम्म रहने गरेको छ। कुहिएका ती फोहोरबाट निस्कने दुर्गन्धले बजार छेउ भएर हिँड्ने यात्रुहरूलाई नाक थुन्नु पर्छ। सहरकै केन्द्रमा रहेको उद्यानमा अनधिकृत रूपमा लगाइएको अव्यवस्थित एवं दुर्गन्धित थोक तरकारी बजार, त्यहाँ जथाभाबी तरिकाले बनाइएका झुप्रा र टहरा तथा दुर्गन्धले वीरगन्ज महानगरकै सौन्दर्यलाई नै कुरूप बनाएको छ।"
आगोले जलेर मृत्यु,पर्वत : कुश्मा नगरपालिका१० पिपलटारी रोहोटे बस्ने ५२ वर्षीय धुर्व रेग्मीको घरको भान्सा कोठामा आइतबार बिहान आगलागी हुँदा एक जनाको मृत्यु भएको हो। आगलागीमा परेर ७२ वर्षीया दुर्गा देवी पौडेलको घटनास्थलमै मृत्यु भएको हो। साथै आगोले जलेर घाइते भएका रेग्मीलाई जिल्ला अस्पताल पर्वत हुँदै थप उपचारका लागि मणिपाल अस्पताल पोखरा पठाइएको छ। यस सम्बन्धमा प्रहरीले आवश्यक अनुसन्धान गरिरहेको छ।
मधेस केन्द्रित दलसँग संवाद र सहकार्यका लागि लोसपाले बनायो समिति,"वीरगन्ज : लोकतान्त्रिक समाजवादी पार्टी (लोसपा) ले मधेस केन्द्रित राजनीतिक दलहरूसँग सहकार्य गर्न ५ सदस्यीय समिति गठन गरेको छ। लोसपाले संवाद, सहकार्य, कार्यगत एकता र पार्टी एकिकरणका लागि पार्टीका वरिष्ठ उपाध्यक्ष जितेन्द्र सोनलको संयोजकत्वमा ५ सदस्यीय समिति गठन गरेको हो। लोसपाका केन्द्रीय अध्यक्ष महन्थ ठाकुरले जारी गरेको प्रेस विज्ञप्तिमा लोसपाका मधेस प्रदेश अध्यक्ष तथा मधेस प्रदेशका पूर्वमन्त्रीसमेत रहेका सोनलसहित वरिष्ठ उपाध्यक्ष उमाकान्त झा, उपाध्यक्ष रामप्रकाश चौधरी, महासचिवद्वय सुरेन्द्र कुमार झा र मनिष कुमार मिश्र रहेको समिति गठन गरेको उल्लेख छ। संघीय लोकतान्त्रिक गणतन्त्रात्मक शासन व्यवस्थालाई संसथागत गर्दै थप राजनीतिक अधिकार प्राप्तिका लागि संघर्षशील राजनीतिक शक्तिहरुबीच संवाद, सहकार्य र कार्यगत एकता आजको आवश्यकता भएको भन्दै लोसपाले मधेस केन्द्रित राजनीतिक दलहरूसँग कार्यगत एकतादेखि विचार मिल्ने पार्टी एकीकरणसम्मको सम्भावनाको खोजी तथा परिणाममुखी बनाउनका लागि समिति गठन गरिएको जनाएको छ।"
एमाले र कांग्रेसले गठन गरेको कार्यदलले केके विषय टुंग्याउँदै छन् ?,"काठमाडौं : नेकपा एमाले र नेपाली कांग्रेसको संयुक्त सरकार सञ्चालनमा सहजीकरण गर्न तथा आवश्यक सुझाव दिन गठित कार्यदल निर्माण भएका छन्। दुई दलबीच ५५ जना नेता रहेको राजनीतिक संयन्त्र निर्माण र नियमित सञ्चालन गरिएको एमालेले जनाएको छ । त्यसैगरी त्यस अन्तर्गत आलोपालो नेतृत्वमा रहने गरी दुबै दलका ४४ सदस्य रहेका कार्यदलल नियमित सञ्चालनमा रहेको एमालेको राजनीतिक प्रतिवेदनमा उल्लेख छ। कार्यदलले राष्ट्रिय महत्वका केही महत्वपूर्ण विषयहरूलाई सकारात्मक निष्कर्षमा पुर्याउन अहम् भूमिका खेलेको एमाले अध्यक्ष केपी शर्मा ओलीले जनाएका छन्। दुबै दलबीच आधारभूत तहसम्मै सहकार्यको वातावरण निर्माण गर्न सबै प्रदेश र अधिकांश जिल्लाहरुमा पनि दुई दलीय संयन्त्र निर्माण गरिएका छन् । हालै संयन्त्रले ९ विषयमा काम गर्न अलग अलग कार्यदल बनाउने निर्णय गरेको हो । संविधान कार्यान्वयनको समीक्षा र संशोधनको प्रक्रिया, संसदमा विचाराधीन १९ वटा विधेयकलाई छिटो पारित गर्न समय तालिका निर्धारण, विद्यमान कानूनमा सुधार, खारेज, बाझिएका कानूनको पहिचान र संशोधनका लागि काम भएको पनि ओलीले उल्लेख गरेका छन्। ओलीले सरकारी सेवाप्रवाह र व्यवसायमा अपेक्षित सुधार आउन नसक्नुलाई सरकारले चुनौतीका रूपमा लिएको उल्लेख गरेका छन् । केके छन् कार्यदलले टुंग्याउने ९ विषय ? संविधान कार्यान्वयनको समीक्षा र संशोधन, संविधान तथा सङ्घीयता कार्यान्वयनको समिक्षा, संसदमा विचाराधीन १९ वटा विधेयकहरु छिटो पारित गर्न र संसदमा प्रस्तुत हुने विधेयकहरु टुङ्ग्याउन समयतालिका निर्धारण, विद्यमान कानुनमा सुधार, औचित्य नभएका कानुन खारेज र सङ्घीयतासँग बाझिएका कानुनहरुको पहिचान र संशोधन, तत्काल ल्याउनु पर्ने नयाँ कानुनको पहिचान र तयारी, सुशासन र जवाफदेहिताका लागि गभर्नेन्स रिफर्म सेन्टर निर्माण, आर्थिक सुधार, वैदेशिक लगानी, राजस्व अभिवृद्धि, वाणिज्य विस्तार, लगानी ढाँचा निर्धारण, र दोहोरो कर प्रणालीमा सुधार लगायत, सार्वजनिक खर्च व्यवस्थापन मन्त्रालयगत प्राथमिकता र सुधार ।"
हेलिकोप्टरबाट सुत्केरीको उद्धार,"रुकुम पश्चिम : रुकुम पश्चिमबाट हेलिकोप्टरमार्फत सुत्केरीको उद्धार गरिएको छ। रक्तस्रावको कारण गम्भीर अवस्थामा रहेकी सुत्केरीलाई आइतबार हेलिकोप्टरमार्फत उद्धार गरेर सुर्खेत लगिएको हो। प्रमुख जिल्ला अधिकारी कुल बहादुर जिसीका अनुसार आठबिसकोट नगरपालिका२ खदीकी २४ वर्षीया धनमाया बुढाको उद्धार गरिएको हो। महिला, बालबालिका तथा ज्येष्ठ नागरिक मन्त्रालयको राष्ट्रपति महिला उत्थान कार्यक्रममार्फत हेलिकोप्टर प्रयोग गरेर उद्धार गरिएको हो। आठबिसकोट नगरपालिका२ स्थित स्यालाखदी स्वास्थ्य चौकीमा उपचार सम्भव नभएपछि प्रदेश अस्पताल सुर्खेत रेफर गरिएको हो। सुत्केरीको स्वास्थ्य अवस्था गम्भीर हुँदै गएपछि हेलिकोप्टरबाट उद्धार गरिएको हो।"
"सेयर बजारमा सामान्य अंकको सुधार, कुन कम्पनीको मूल्य बढ्यो कसको घट्यो ?","काठमाडौं : साताको पहिलो कारोबार दिन आइतबार नेप्से परिसूचक सामान्य अंकले बढेर बन्द भएको छ। नेप्से परिसूचक ५३२ अंकले बढेर २५९१५६ विन्दुमा कायम भएको छ। सेन्सेटिभ इण्डेक्स ०१५ प्रतिशतले घटेर ४४२८९ विन्दुमा अडिएको छ। सामान्य अंकले बढेको बजारमा तीनवटा कम्पनीको सेयर १० प्रतिशतले बढ्यो। अपर लघुवित्त वित्तीय संस्था,दोर्दी खोला विद्युत कम्पनी र ग्रीन भेन्चर्सको सेयर १ प्रतिशतले बढेको हो। दोल्ती पावरको सेयर ९४४ प्रतिशतले बढ्दा ग्रीन डेभलपमेन्ट बैंकको ९२४ प्रतिशतले बढ्यो। यसदिन नारायणी डेभलपमेन्ट बैंकका लगातीकर्ताले सर्वाधिक गुमाए। सो कम्पनीको सेयर ८८८ प्रतिशतले घट्यो। कारोबार रकमका आधारमा जानकी फाइनान्स शीर्षस्थानमा रह्यो। सो कम्पनीको सेयर १९ करोड ९ लाख ४९ हजार ९७७ रुपैयाँको सेयर कारोबार भयो। रिभर फल्स पावरको १७ करोड,रसुवागढी हाइड्रोपावर र एनआरएनको १२१२ करोड र नेपाल फाइनान्सको ११ करोड मूल्य बराबरको सेयर कारोबार भयो। यसदिन ३२७ स्क्रिप्सको ९३ लाख ८६ हजार ७२१ कित्ता सेयर ४ अर्ब ८६ करोड २ लाख १ हजार ९७४ रुपैयाँमा खरिदबिक्री भए। कारोबारमा आएका स्टक्समध्ये १४१ वटाको मूल्य बढ्दा ९४ वटाको घट्यो। ८ स्टक्सको मूल्य भने आज स्थिर रह्यो। आज पाँच समूहको उपसूचकबाहेक अन्यको उपसूचक बढयो।"
मन्दिरमा १२५ किलोको दाइन चढाइयो,"डडेलधुरा : डडेलधुराको अजमेरु गाउँपालिका१ मा रहेको धार्मिक तथा ऐतिहासिक मन्दिर कोला समैजीमा १२५ किलोको दमाहा (दाइन) चढाइएको छ। पूर्व राजपरिषद् स्थायी समिति सदस्य स्वर्गीय कर्ण बहादुर भण्डारीका छोरा भक्त भण्डारीले उक्त दमाहा धार्मिक तथा आन्तरिक पर्यटन प्रवर्द्धनका लागि मन्दिरमा चढाएका हुन। उनी हाल अमेरिकामा बसोबास गर्दै आएका छन्। काठमाडौंमा निर्माण गरेको उक्त दमाहा २० गते कोला समैजीको मन्दिरमा स्थानीय धार्मिक व्यक्तिबाट बोकाएर मन्दिरमा पुगाएको हो। उक्त दमाहा यस क्षेत्रकै सबैभन्दा ठूलो र महत्व राख्ने भएकाले कोला समैजीको मन्दिरको शोभा बढाउनका साथै धार्मिक आकर्षण समेत बढ्ने स्थानीयको भनाइ छ। यो भन्दा पहिला उक्त मन्दिरमा भण्डारी परिवारबाट नै चढाएको १२ किलोको दमाहा मात्रै रहेको थियो। उक्त ऐतिहासिक तथा सबैभन्दा ठूलो दमाहा यस क्षेत्रका मानिसहरूले अजयमेरु १ को पुइलेक बजारबाट बोकेर बाजागाजासहित मन्दिर पुर्याएका हुन्। सुदुरपश्चिममै पहिलो पटक ठूलो दमाहा चढाइएको पुजारी पण्डित देवराज भट्टले बताए। दमाहाको ४ फिट ५ इन्च उचाइ र ४ फिट ६ इन्च चौडाइ छ। मन्दिरको जीर्णोदारको काम पनि अघि बढेको छ। मन्दिर परिसरमा ढुगां छाप्ने तथा मन्दिरको छानो समेत मर्मत गरिने भएको छ। मन्दिरमा श्रीपञ्चमी, चैते दसैं, नवरात्रीमा पूजाआजा गरिन्छ। कार्तिक शुक्ल दशमीमा मन्दिरमा विशेष पूजाआजा गरी धार्मिक परम्परा अनुसार देवपुजन कार्य हुँदै आएको पुजारी भट्टले बताए। यस मन्दिरमा पूजाआजा गर्नाले मनले चिताएका सम्पूर्ण कार्य पूरा हुने गरेको उनको भनाइ छ।"
रमझम साँझ२०२४: न्यू योर्कमा नेपाली सांस्कृतिक उत्सवको भव्य आयोजना,"न्यूयोर्क : नेपाली अमेरिकन कलाकार संघ()द्वारा आयोजित वार्षिक सांस्कृतिक कार्यक्रम रमझम साँझ२०२४ गुल्सन टेरेश हलमा भव्यताका साथ सम्पन्न भएको छ। कार्यक्रमले नेपाली कला र संस्कृतिको प्रस्तुति गर्दै न्यूयोर्कका नेपाली समुदायलाई एकत्रित गर्यो र सांस्कृतिक धरोहरको संरक्षण र प्रवर्धनमा महत्त्वपूर्ण योगदान पुर्यायो। हल खचाखच भरिएको थियो र उपस्थित सबै दर्शकहरूले आफ्नो माया र सांस्कृतिक पहिचानको सम्मान गर्दै कार्यक्रमलाई सफल बनाउन महत्वपूर्ण भूमिका निभाए। कार्यक्रमको सञ्चालन संगीता थापा मगर र दिलीप शिरीष मगरले गरे। उनीहरूको आकर्षक सञ्चालनले कार्यक्रमलाई थप मनोरञ्जनात्मक र आकर्षक बनायो। कार्यक्रमको औपचारिक उद्घाटन प्रमुख अतिथि सपना श्रीको उपस्थितिमा गरियो। स्वागत मन्तव्य  का वरिष्ठ उपाध्यक्ष बिमल डाँगीले दिए। जसले कार्यक्रमको उद्देश्य र महत्वलाई स्पष्ट गर्दै उपस्थित सबैलाई सस्नेह स्वागत गरे। संरक्षक निसा सुनारले नेपाली सांस्कृतिक परम्पराको संरक्षण र प्रवर्द्धनमा कार्यक्रमको भूमिका र योगदानलाई सम्मान गर्दै सबै सहभागीलाई धन्यवाद व्यक्त गरिन्।  की अध्यक्ष वसन्ती राईले यस कार्यक्रमको दीर्घकालीन योगदान र महत्वलाई प्रस्ट्याउँदै सबैलाई आभार व्यक्त गरिन्। कार्यक्रममा न्यूयोर्कका मेयर एरिक आडम्सको कार्यालयबाट महागायक राजेश पायल राई र  की अध्यक्ष वसन्ती राईलाई विशेष सम्मान प्रदान गरियो। यी सम्मानहरू संगीत र समाजसेवामा गरिएको अतुलनीय योगदानको कदर स्वरूप प्रदान गरिएको थियो। जसले उपस्थित दर्शकहरूको मन जित्यो। सांगीतिक प्रस्तुतिहरूले कार्यक्रमलाई अझ विशेष र रंगीन बनायो। प्रेम सेन्चुरीको हे जननी अब बुद्ध जन्माइदेऊ र दिनेश सुनारको पार्कर प्रस्तुतिले कार्यक्रमको सुरुवातलाई अत्यन्तै भावुक र प्रेरणादायक बनायो। राजन ठकुरीको एकल गायनले सारा हलमा भावनात्मक वातावरण सिर्जना गर्यो। युनाइटेड किराँत राई अर्गनाइजेशनको परम्परागत नृत्य र मगर संघ न्यूयोर्क च्याप्टरको सांस्कृतिक प्रस्तुति दर्शकहरूको मनमोहक बन्यो, जसले नेपाली सांस्कृतिक विविधतामा हरायो। कार्यक्रमका प्रमुख आकर्षण भनेको राजेश पायल राईको विशेष प्रस्तुति थियो। उनले आफ्नो लाजवाब आवाज र चर्चित गीतहरू प्रस्तुत गर्दै हलमा उत्साहको माहोल सिर्जना गर्यो। उनका गीतहरूले उपस्थित सबैलाई नाच्न र गाउन प्रेरित गरे, जसले कार्यक्रमको रंगीनता थपायो। शंकर बिसी र पार्वती राईको नृत्य एक अद्वितीय प्रदर्शन थियो। उनीहरूको जोडीले नृत्यमा नेपाली लोक र आधुनिक शैलीको सुमधुर मिलन प्रस्तुत गर्दै, दर्शकहरूलाई मन्त्रमुग्ध पार्यो। त्यसैगरी, शिव विक र ऊषा लामाको जोडीको नृत्यले नेपाली परम्परागत नृत्यको साथ आधुनिक अनुशासनलाई प्रस्तुत गर्दै सबैलाई आकर्षित गर्यो। यो जोडीको नृत्यमा हलका हाँसो र जोश देखिन्थ्यो। सृजना बिरही थापाको गीत र रश्मी तामाङको नृत्यले कार्यक्रमलाई अझ जीवित र रंगीन बनायो। सृजनाले नेपाली लोक संगीतमा भावनाको गहिराइ प्रस्तुत गरे, जसले सारा हललाई भावनात्मक उचाइमा पुर्यायो। रश्मी तामाङको नृत्य, जसले नेपाली परम्परागत नृत्य र समकालीन शैलीको उत्कृष्ट मिश्रण प्रस्तुत गर्यो, उपस्थित दर्शकहरूलाई रोमाञ्चित बनायो। लाईभटाइम सम्मान समारोहमा अभय ढुंगेल र संगीता मुखियालाई नेपाली संगीत र समाजसेवामा गरेको योगदानको कदर गर्दै सम्मानपत्र, प्रशंसा चिन्ह र नगद पुरस्कार प्रदान गरियो। यस सम्मानले उनीहरूको दीर्घकालीन कार्य र योगदानको मूल्यांकन गरेको हो। कार्यक्रमको समापन डीजे राजाको प्रस्तुत संगीतसँगै भएको डीजे पार्टीले हलको वातावरणलाई एकदम उत्साही र ऊर्जा पूर्ण बनायो। सबले नाच्न र रमाइलो गर्न पाएका थिए। समापन समारोहमा बसन्ती राई र निसा सुनारले कार्यक्रमको सफलतापूर्वक सम्पन्नतामा सहभागी सबैलाई धन्यवाद ज्ञापन गरे ।"
नेपालमा सामसङको २ नयाँ बिस्पोक एआई वासिङ मेसिन सार्वजनिक,"सामसङ नेपालले १२ केजीसम्मको क्षमता, एआईवाश, र ऊर्जा बचत गर्दै कपडा सुरक्षित राख्ने एआई इकोबबल जस्ता अत्याधुनिक सुविधाहरू रहेको नयाँ बिस्पोक वासिङ मेसिन नेपाली बजारमा उपलब्ध गराएको छ। स्मार्टथिंगस् एपद्वारा स्मार्टफोनको मार्फत टाढाबाटै नियन्त्रण गर्न सकिने सामसङको नयाँ वाशिङ मेसिनले लुगा धुने प्रक्रिया सजिलो बनाउने जनाएको छ। यसका साथै धुलाइको किसिमलाई बुझी एआई पर्सन्लाइजेसन् सुविधाले उपयुक्त धुलाई साइकल पनि सुझाउने छ। यसमा भएको स्पेसम्याक्स टेक्नोलोजीले सानो साइजको यो मेसिनलाई घरमा सजिलै फिट हुने बनाउँछ र १२ केजीसम्मको लुगाको लोड सजिलै धुन सक्छ। यो इनोभेटिभ डिजाइनले भित्री ड्रमलाई ब्रिधि गरी गहिराइलाई ६०० एमएममा राखेर कुनै पनि ठाउँमा सहजै रूपमा फिट हुने सुनिश्चित गरेको छ। यो नयाँ वाशिङ मेसिनले स्लीक डिजाइन, सजिलो इन्टरफेस र लुगाको सफाईलाई प्राथमिकता दिन्छ। दक्षता, दिगोपन र राम्रो अनुभवमा केन्द्रित भएर, यो मेसिनले नेपालमा लन्ड्री गर्ने नयाँ तरिका प्रस्तुत गरेको छ। १२केजी लाइनअप दुइवटा फरक मोडलहरूमा उपलब्ध छ डायल कन्ट्रोल भएको  र एलईडी डिस्प्ले भएको  यी दुवै मोडलहरूको मूल्य क्रमशः रु १,१४,९९० र रु १,२०,९९० रहेको छ। यस वासिङ मेसिनलाई सामसङ कन्ज्यूमर इलेक्ट्रोनिक्सको आधिकारिक वितरक हिम इलेक्ट्रोनिक्स प्राइभेट लिमिटेड र आधिकारिक पुनर्विक्रेता त्रिवेणी व्यापार प्राइभेट लिमिटेडका डिलर नेटवर्कद्वारा नेपालभरी उपलब्ध गराइएको छ।"
एमालेको राजनीतिक र सांगठनिक प्रतिवेदनमाथि प्रत्येक सदस्यले ३ मिनेट बोल्न पाउने,"काठमाडौं : नेपाल कम्युनिष्ट पार्टी (एमाले)को जारी केन्द्रीय कमिटी बैठकमा प्रधानमन्त्री एवम् पार्टी अध्यक्ष केपी शर्मा ओलीले राजनीतिक र महासचिव शंकर पोखरेलले सांगठनिक प्रतिवेदन पेस गरेका छन्। आज दिउँसो बैठकमा पेश भएको राजनीतिक र सांगठनिक प्रतिवेदनमाथि केन्द्रीय सदस्यले आफ्ना धारणा प्रस्तुत गर्ने क्रम सोमबार जारी रहेको प्रचार विभाग प्रमुख राजेन्द्रले जानकारी दिए। सोमबार पनि बोल्न बाँकी रहेका केन्द्रीय सदस्यले प्रतिवेदनमाथि धारणा राख्ने छन्। उनका अनुसार पहिलो दिनको बैठकमा २७ जनाले धारणा राखेका छन् । प्रतिवेदनमाथि केन्द्रीय सदस्यहरु अफिलाल ओखेडा, यज्ञ बोगटी, झपट बोहोरा, राजबहादुर बुढा, नगेन्द्र शाही, डम्बर सिंह, दल रावल, नवराज रावत र घनश्याम पाण्डे, शिवराज सुवेदी, सहदेव बोगटी, प्रकाश शाह, नरबहादुर धामी, झपट रावल, कमला वली, कृष्णप्रसाद जैसी, सन्तोष शर्मा, कमला बोहोरा, गुलाबजङ्ग शाह, धर्मराज रेग्मी, विनोद शाह, ठम्मरबहादुर विष्ट,नवीन रोक्का, सजिदा खातुन सिद्धिकी, लक्ष्मण ज्ञवाली, गणेश खनाल र खड्कबहादुर खड्काले आफ्ना धारणा राखेका हुन्। प्रतिवेदनमाथि छलफल गर्न केन्द्रीय सदस्यहरूलाई समूहगतरुपमा विभाजन नगरी बैठकमा पालैपालो बोल्न दिइएको हो। केन्द्रीय सदस्यले ३ मिनेटभित्र प्रतिवेदन र राजनीतिक विषयमा बुँदागत रुपमा सुझाव र धारणा राख्नेछन्। यसअघि प्रतिवेदनमाथि समूहगत छलफल हुने गरेको थियो। गौतमका अनुसार बैठकले राष्ट्रिय महाधिवेशन प्रतिनिधि परिषद् बैठकयता गरिएका पोलिटब्यूरो र केन्द्रीय सचिवालय बैठकका निर्णय सर्वसम्मतिले अनुमोदन गरेको छ। बैठकमा पोलिटब्युरो सदस्य सूर्यबहादुर थापाको संयोजकत्वमा केन्द्रीय सदस्यहरु निरज आचार्य र विष्णु रिजाल रहेको बहस नोट कमिटी तथा केन्द्रीय प्रचार विभागका प्रमुख राजेन्द्र गौतमको संयोजकत्वमा स्थायी कमिटी सदस्यहरु रघुजी पन्त र खगराज अधिकारी रहेको समसामयिक प्रस्ताव समिति गठन गरिएको छ। अध्यक्ष ओलीले नयाँ सरकार गठनपछि राजनीतिक स्थायित्वको सन्देश मिलेको, साझा नीतिगत प्रतिबद्धता र सङ्कल्प जारी भएको, सरकार सञ्चालनमा सहजीकरणका लागि आवश्यक संरचना बनाइएको, अर्थतन्त्रमा सुधार आएको, सङ्क्रमणकालीन न्यायसम्बन्धी कानुन पारित भएको, राष्ट्रिय हितको रक्षा र सन्तुलित बाह्य सम्बन्ध कायम गरिएको, सहकारी क्षेत्रको बेथितिमाथि हस्तक्षेप गरी बचतकर्तालाई न्याय तथा अनियमिततामा सम्लग्नलाई सजाय दिन थालिएको र विकास निर्माणले गति लिएको जस्ता मुख्य उपलब्धि हासिल भएको प्रस्तुत गरेका थिए।"
रास्वपाले गठन गर्यो संविधान परिमार्जन सुझाव कार्यदल,"काठमाडौं : राष्ट्रिय स्वतन्त्र पार्टी (रास्वपा)ले संविधान परिमार्जन सुझाव कार्यदलगठन गरेको छ । प्रमुख सचेतक सन्तोष परियारको संयोजकत्वमा कार्यदल गठन गरिएको पार्टीका कार्यबाहक प्रवक्ता मनिष झाले जानकारी दिए। उनका अनुसार कार्यदलले सातवटै प्रदेशमा आवश्यक छलफल गर्ने र सबै सम्बन्धित साझेदार तथा संविधानविद्सँग छलफल गरेर दलको तर्फबाट सार्वजनिक धाराणा बनाइनेछ । कार्यदलमा कान्तिशिखा धिताल,डा नन्दन यादव,गणेश कार्की,सोभिता गौतम,असिम साह, डा तोसिमा कार्की, डा अच्युतम लामिछाने र मेघ आले छन्। उक्त कार्यदलले सातवटै प्रदेशमा गर्ने छलफल कार्यक्रमको संयोजक सोही प्रदेशका पार्टी सभापति रहनेछन् । पार्टी सभापतिको राजनीतिक प्रतिवेदनका आधारमा आगामी कार्यदिशा र कार्यक्रम तालिकामा छलफल हुने जनाइएको छ । यस्तै बैठकमा पार्टीको केन्द्रीय समिति,सल्लाहकार समिति, सल्लाहकार परिषद् एवं केन्द्रीय विभागको पुनःसंरचनामा छलफल गरिनेछ । यसैबीच रास्वपाको केन्द्रीय समितिको दोस्रो दिनको बैठक जारी छ । दोस्रो दिनको बैठकमा संविधान परिमार्जन र प्रस्तावनाको व्याख्या एवं सर्वाङ्गीण विकासको भावी कार्यदिशाबारे छलफल गरिँदैछ।"
प्रचण्डको सरकारले भ्रष्टाचारविरुद्ध कुनै अभियान चलाएको थिएन : ओली,"काठमाडौं : नेकपा एमालेले प्रचण्ड नेतृत्वको सरकारले भ्रष्टाचारविरुद्ध कुनै अभियान नचलाएको दाबी गरेको छ। च्यासलमा जारी सत्तारुढ दल एमालेको केन्द्रीय समिति बैठकमा एमाले अध्यक्ष एवं प्रधानमन्त्री केपी शर्मा ओलीले पेश गरेको राजनीतिक प्रतिवेदनमा प्रचण्ड नेतृत्वको सरकार आफ्नालाई चोख्याउने अभियानमा केन्द्रित रहेको उल्लेख छ। एमालेले माओवादी नेतृत्वको सरकारले ललितानिवास प्रकरणमा पूर्व प्रधानमन्त्रीहरूलाई र सुन तस्करीमा पूर्वसभामुख महरालाई जोगाएको दाबी गरेको छ। पूर्ववर्ती सरकारले भ्रष्टाचार विरुद्ध कुनै 'अभियान' चलाइरहेको थिएन। बरु आफ्नालाई चोख्याउने' अभियानमा केन्द्रित थियो। राजनीतिक प्रतिवेदनमा भनिएको छ, चर्चित ललितानिवास प्रकरणमा सर्वोच्चको निर्देशनात्मक आदेशपछि मात्रै सम्बद्ध प्रकरणमा जोडिएका पूर्व प्रधानमन्त्रीहरूलाई सोधपुछ गरिएको विषय होस् या सुन तस्करीमा नाम मुछिएका पूर्वसभामुखलाई संसदमा दबाबपछि बनेको न्यायिक आयोगको प्रतिवेदनपछि मात्रै बाध्यात्मक रुपमा मुद्दा चलाइएको विषय होस्, नेपाली जनताका मनमा त्यतिबेला प्रदर्शित पाखण्ड र सदाचारको आवरणमा भ्रष्टाचारको संरक्षणका घटनाहरू ताजै छन्। त्यसैले गर्न खोजिएको दाबी झूठा र अर्थहीन छ। वर्तमान सरकार र एमालेकांग्रेसको साझा निष्कर्ष भ्रष्टाचारको विषयलाई राजनीतिकरण गरिनु नहुने प्रतिवेदनमा उल्लेख छ। जुन औँलामा विष लागेको छ, त्यही औँला झर्ने भएकाले विषाक्त औँलालाई जोगाउन सिङ्गै हात र कहिलेकाँही त पूरै शरीरको बलिदान दिन नसकिने एमालेको तर्क छ। जहाँसम्म नेकपा (एमाले), वर्तमान सरकार र दुबै पार्टीको साझा निष्कर्ष होभ्रष्टाचारको विषयलाई राजनीतिकरण गरिनु हुँदैन। यस्ता विषयलाई ताकीताकी हान्ने जस्तो विषय बनाइनु हुँदैन। यस सम्बन्धमा राज्यका निकायहरूलाई स्वतन्त्र ढङ्गले काम गर्न दिइनु पर्छ। राज्यका ती निकायको काममा राजनीतिक पार्टीहरू र सम्बद्ध व्यक्तिले सहयोग पुऱ्याउनुपर्छ। प्रधानमन्त्री एवम् एमाले अध्यक्ष ओलीले प्रतिवेदनमार्फत भनेका छन्, आफ्ना विरुद्ध उठेका जुनसुकै प्रश्नको पनि जवाफ दिने र आफू विरुद्ध लागेको अभियोगबाट सफाइ लिने दायित्व सम्बन्धित व्यक्तिकै हो। जुन औँलामा विष लागेको छ, त्यही औँला झर्ने हो। विषाक्त औँलालाई जोगाउन सिङ्गै हात र कहिलेकाँही त पूरै शरीरको बलिदान दिन सकिँदैन। हामीले यही गर्दै आएका छौँ र भोलि पनि यही गर्नेछौँ। त्यसैले फाइलवाला फण्डा फगत स्टण्टबाजी भन्दा बढी केही पनि होइन। राजनीतिक प्रतिवेदनमा दुई ठूला दल सम्मिलित सरकारसँग वैधता र आधिकारिकता हुँदाहुँदै पनि अझै पनि अस्थिरतामा रमाउन चाहने तत्त्व सक्रिय रहेको उल्लेख छ। सत्ता समीकरण फेरबदलको पूर्व सन्धामा बसेको केन्द्रीय कमिटीको सातौं बैठकपछि फेरी नयाँ सत्ता समीकरण फेरियो। स्थिरताको लागि भएको यस राजनीतिक घटनापछि स्थानीय तहका केही स्थानमा उपनिर्वाचन समेत सम्पन्न भयो। प्रतिवेदनको संक्षिपमा भनिएको छ, दुई ठूला दल सम्मिलित सरकारसँग वैधता र आधाकिारिकता (लिगालिटी अथोरिटी) दुवै हुँदाहुँदै पनि अझै पनि अस्थिरतामा रमाउन चाहने तत्व सक्रिय छ। यो पनि पढ्नुहोस अझै पनि अस्थिरतामा रमाउन चाहने तत्त्व सक्रिय छ : एमाले"
"पार्टीभित्र गुटबन्दी र अराजकता अन्त्य गर्नैपर्छ, देशको स्वार्थलाई केन्द्रमा राखौं : ओली","लोकतन्त्रका नाममा पार्टीभित्र गुटबन्दी गरेर भाँडभैलो मच्याउने कार्यले पार्टीलाई बलियो बनाउँदैन। काठमाडौं : प्रधानमन्त्री एवं नेकपा (एमाले) का अध्यक्ष केपी शर्मा ओलीले देशभक्त, प्रगतिशील र जनवादी शक्तिहरु मजबुद भएका कारण मुलुकका प्रतिक्रियावादी शक्तिहरु आतङ्कित भएको बताएका छन्। आजदेखि च्यासलमा सुरु भएको एमालेको केन्द्रीय कमिटीको बैठकलाई सम्बोधन गर्दै प्रधानमन्त्री ओलीले प्रतिक्रियावादी शक्तिहरु निर्दयी र अमानवीयरुपमा एमालेविरुद्ध झुठा प्रचारमा लागेको टिप्पणी गरेका हुन्। उनले एमालेको लोकप्रियता देखेर यसको लोकप्रियता घटाउन र एमालेलाई बदनाम गर्न विरोधीहरू लागेकाले पार्टीका सही नीतिका आधारमा एकताबद्ध भई झुठा प्रचार चिरेर पार्टीलाई निर्णायक शक्ति बनाउन जनस्तरमा लाग्न निर्देशन दिए। हामी विरोधीका आरोपमाथि चुप लागेर बस्नु हुँदैन।चुप लागेर बस्नुपर्छ भन्ने कमजोर धारणा हो। विरोधीका आरोपबारे तथ्यका आधारमा खण्डन गर्नुपर्छ। हाम्रा सबै सङ्गठनहरु उत्साहित भएर व्यक्ति व्यक्ति र घर घरमा पुग्नुपर्छ। वैचारिक कामलाई उत्तिकै महत्व दिनुपर्छ।, अध्यक्ष ओलीले भने, पार्टीभित्र गुटबन्दी र अराजकता अन्त्य गर्नैपर्छ। लोकतन्त्रका नाममा पार्टीभित्र गुटबन्दी गरेर भाँडभैलो मच्याउने कार्यले पार्टीलाई बलियो बनाउँदैन। बहकावमा लागेर होइन, एउटै नीतिगत लयमा पार्टी र देशको स्वार्थलाई केन्द्रमा राखेर हामी अगाडि बढ्न सक्नुपर्छ। पार्टीका आन्तरिक विषय सार्वजनिक खपतका लागि प्रस्तुत नगर्न आग्रह गर्दै अध्यक्ष ओलीले पार्टीलाई विभाजन गरेर वा सिध्याइयो भनेर लड्डु खाएका कतिपय नेताहरुलाई अहिले लड्डु ओकल्नुपरेको पनि टिप्पणी गरे। बैठकमा अध्यक्ष ओलीले ४३ पृष्ठे लिखित राजनीतिक प्रतिवेदन प्रस्तुत गरेका छन्। प्रतिवेदनमा नयाँ राजनीतिक कोर्सएमाले र नेपाली काङ्ग्रेससँगको गठनबन्धनको आवश्यकता, औचित्य र अवसर, यस गठनबन्धनपछिका छ महिना, अस्थिरता, अराजकता र प्रयोजित निराशाका प्रयास, बदलिँदो विश्व परिवेश र नेपालको पराराष्ट्र नीति, उपनिर्वाचनको समीक्षा र निर्णायक राष्ट्रिय शक्तिको निर्माण आदि विषयवस्तु रहेका छन्। एमाले नेतृत्वको सरकार बनेपछि राजनीतिक स्थायित्व नयाँ सरकार गठनपछि राजनीतिक स्थायित्वको सन्देश मिलेको, साझा नीतिगत प्रतिबद्धता र सङ्कल्प जारी भएको, सरकार सञ्चालनमा सहजीकरणका लागि आवश्यक संरचना बनाइएको, अर्थतन्त्रमा सुधार आएको, सङ्क्रमणकालीन न्यायसम्बन्धी कानुन पारित भएको, राष्ट्रिय हितको रक्षा र सन्तुलित बाह्य सम्बन्ध कायम गरिएको, सहकारी क्षेत्रको बेथितिमाथि हस्तक्षेप गरी बचतकर्तालाई न्याय तथा अनियमिततामा सम्लग्नलाई सजाय दिन थालिएको र विकास निर्माणले गति लिएको जस्ता मुख्य उपलब्धि हासिल भएको अध्यक्ष ओलीले प्रस्तुत गरे। बैठकमा राजनीतिक प्रतिवेदनका साथै साङ्गठनिक कामको संक्षिप्त जानकारी, राष्ट्रिय महाधिवेशन प्रतिनिधि परिषद्को बैठक (८९, वैशाख, २०८१) पछि भएका केन्द्रीय सचिवालय र पोलिटब्युरो बैठकका निर्णहरुको जानकारी, केन्द्रीय आयोगका अध्यक्षहरुको सम्बोधन, समसामयिक प्रस्ताव र विविध विषय कार्यसूची रहेको महासचिव शंकर पोखरेलले बैठकमा जानकारी गराएका थिए। उनले आज र भोलिमा बैठक सम्पन्न नभए पर्सीका लागि पनि जारी रहन सक्ने बताए। बैठकमा पोलिटब्युरो सदस्य सूर्यबहादुर थापाको संयोजकत्वमा केन्द्रीय सदस्यहरु निरज आचार्य र विष्णु रिजाल रहेको बहस नोट कमिटी तथा केन्द्रीय प्रचार विभागका प्रमुख राजेन्द्र गौतमको संयोजकत्वमा स्थायी कमिटी सदस्यहरु रघुजी पन्त र खगराज अधिकारी रहेको समसामयिक प्रस्ताव समिति गठन गरिएको छ। यो पनि पढ्नुहोस अझै पनि अस्थिरतामा रमाउन चाहने तत्त्व सक्रिय छ : एमाले प्रचण्डको सरकारले भ्रष्टाचारविरुद्ध कुनै अभियान चलाएको थिएन : ओली एमालेको राजनीतिक प्रतिवेदन : कोसी प्रदेशविरुद्ध माओवादीले उग्र जातीयतावादी र राजावादीसँग मोर्चाबन्दी गरेको छ"
अझै पनि अस्थिरतामा रमाउन चाहने तत्त्व सक्रिय छ : एमाले,"काठमाडौं : नेकपा एमालेले अझै पनि अस्थिरतामा रमाउन चाहने तत्त्व सक्रिय रहेको जनाएको छ। पार्टी केन्द्रीय कार्यालय च्यासलमा जारी सत्तारुढ दल नेपाल कम्युनिष्ट पार्टी (एमाले) केन्द्रीय समिति बैठकमा एमाले अध्यक्ष एवं प्रधानमन्त्री केपी शर्मा ओलीले राष्ट्रिय राजनीतिक परिस्थितिसहितको विषयवस्तु समेटिएको प्रतिवेदन प्रस्तुत गर्ने कार्यसूची छ। राजनीतिक प्रतिवेदनमा दुई ठूला दल सम्मिलित सरकारसँग वैधता र आधिकारिकता हुँदाहुँदै पनि अझै पनि अस्थिरतामा रमाउन चाहने तत्त्व सक्रिय रहेको उल्लेख छ। सत्ता समीकरण फेरबदलको पूर्व सन्धामा बसेको केन्द्रीय कमिटीको सातौं बैठकपछि फेरी नयाँ सत्ता समीकरण फेरियो। स्थिरताको लागि भएको यस राजनीतिक घटनापछि स्थानीय तहका केही स्थानमा उपनिर्वाचन समेत सम्पन्न भयो। प्रतिवेदनको संक्षिपमा भनिएको छ, दुई ठूला दल सम्मिलित सरकारसँग वैधता र आधाकिारिकता (लिगालिटी अथोरिटी) दुवै हुँदाहुँदै पनि अझै पनि अस्थिरतामा रमाउन चाहने तत्व सक्रिय छ। अध्यक्ष ओलीले राजनीतिक प्रतिवेदन प्रस्तुत गरेपछि महासचिव शंकर पोखरेलले सांगठनिक अवस्थाको जानकारी र विगतको निर्णयहरु जानकारी गराउनुका साथै अनुमोदन गराउने कार्यसूची रहेको केन्द्रीय सदस्य गीता कार्कीले जानकारी दिइन्। उनका अनुसार आज नै प्रतिवेदनमाथि छलफल हुनेछ।"
छोराको हत्या गरेको आरोपमा बुवा पक्राउ,सिन्धुली : छोराको हत्या गरेको आरोपमा बुवा पक्राउ परेका छन्। आफ्नै छोरा ४९ वर्षीय लिला बहादुर पुर्कोटी सार्कीको हत्या गरेको आरोपमा हरिहरपुरगढी गाउँपालिका३ चपराडाँडा बस्ने ७६ वर्षीय डोमान सिंहलाई प्रहरीले पक्राउ गरेको हो। डोमान सिंहले घरायसी विवादका क्रममा गल प्रहार गर्दा लिला गम्भीर घाइते भएको थिए। गम्भीर घाइते भएका लिलाको हेटौंडा अस्पतालमा उपचारको क्रममा मृत्यु भएको हो। प्रहरी चौकी हरिहरपुरगढीबाट खटिएको प्रहरीले डोमान सिंहलाई पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको प्रहरीले जनाएको छ।
एमालेले भन्यो : प्रचण्डले प्रधानमन्त्री हुँदा विश्वासघात र शक्ति केन्द्रसामु आत्मसमर्पण गरेपछि नयाँ राजनीतिक कोर्ष,"काठमाडौं : नेकपा एमालेले पुष्पकमल दाहाल प्रचण्डलाई प्रधानमन्त्री बनाएपनि भोलिपल्टदेखि पुरानै चरित्र प्रदर्शन गरेको दाबी गरेको छ। नेपाल कम्युनिष्ट पार्टी (एमाले) केन्द्रीय कमिटीको आठौं बैठकमा प्रस्तुत राजनीतिक प्रतिवेदनमा प्रधानमन्त्री केपी शर्मा ओलीले ३२ सीटको जादु भन्दै प्रचण्डले थालेको दाउपेचको खेती निस्तेज पार्न कांग्रेसको नयाँ राजनीतिक कोर्षमा जानुपरेको प्रष्ट पारेका हुन्। तत्कालीन प्रधानमन्त्री प्रचण्डबाट निरन्तर दाउपेचको खेती चलिरहेको र नेकपा (एमाले) लाई राष्ट्रिय महत्वका विषयमा निर्णय प्रक्रियाबाट अलग्याउँदै जाने, सत्ता समीकरणका लागि अन्य दलहरुसँग समानान्तर रुपमा गुप्त परामर्श गरिरहे पछि पार्टीले नयाँ कदम चालेको प्रतिवेदनमा उल्लेख छ। भ्रष्टाचार विरुद्धका कार्बाहीलाई समेत माओवादीको दलगत स्वार्थका लागि दुरुपयोग गर्ने काम भएको एमालेको ठहर छ। आफूसँग संसदभित्र जादुको नम्बर रहेको र त्यसलाई प्रयोग गर्दै पाँचै वर्ष सत्ता चलाइरहने भन्दै दिइएको सार्वजनिक अभिव्यक्ति र कहिलेकाँही पार्टी सानो हुनु पनि फाइदाको विषय हुने, त्यसैले पार्टी सानो भयो भनेर कार्यकर्ताले चिन्ता गर्न नपर्ने भन्दै गरिएको टिप्पणी संसदीय मूल्यमान्यताको उपहास, अस्थिरताको दुराशय एवं राजनीतिक अवसरवाद र सत्तालिप्साको कुरुप तस्बिर थियो। यस्तै अभिव्यक्ति र आचरणका कारण लोकतान्त्रिक गणतन्त्रका विरुद्ध पश्चगामी शक्तिहरुले खुलेआम गतिविधि गर्ने दुस्साहस जुटाएका थिए। राजनीतिक प्रतिवेदनमा भनिएको छ, यसै सिलसिलामा २०८१ असारको दोस्रो हप्तातिर राष्ट्रिय सहमतिको सरकार को नयाँ आवरणमा प्रचण्ड बाट नेपाली काङ्ग्रेसलाई सरकारमा सहभागी हुन प्रस्ताव गरियो। खासमा, यो उपयोग गर्ने र फ्याँक्ने पुरानै प्रयोगको नयाँ स्वरुप थियो र यसले मुलुकलाई थप अप्ठ्यारोमा मात्रै पार्दथ्यो। नेपाली काङ्ग्रेसका नेताहरुले त्यसलाई अस्वीकार गरे र प्रचण्ड को मनोविज्ञान, दाउपेच र कदमका बारेमा नेकपा (एमाले) लाई जानकारी दिए। सत्ताबाट बाहिरिएसँगै माओवादी केन्द्र मिथ्या सङ्कथन निर्माणको प्रयास गरिरहेको ओलीको दाबी छ। आफूहरुले ठूलाठूला भ्रष्टाचारका फाइल खोल्न थालेपछि अत्तालिएका दलहरु रातारात मिल्न पुगेको, यस समीकरणले आफूहरुले सुरु गरेको सुशासनको अभियानलाई उल्ट्याउन खोजेको र नेकपा (एमाले) र नेपाली काङ्ग्रेसले संविधान संशोधनका नाममा सङ्घीयता, समावेशी प्रतिनिधित्व र समानुपातिक निर्वाचन प्रणाली जस्ता उपलव्धिहरु खोस्न खोजिरहेको भ्रामक प्रचार गर्न खोजिरहेका छन्। नयाँ राजनीतिक कोर्ष निर्माण किन भयो ? यस्तो छ कारण गतः २०७९ मङ्सिरमा सम्पन्न आम निर्वाचनले मुलुकको आवश्यकतालाई संबोधन गर्न र सही राजनीतिक निकास दिन नसकेको विश्लेषण हामीले त्यतिबेलै गरिसकेका छौं। मुलुकले दिगो राजनीतिक स्थायित्वको माग गरिरहेको तर निर्वाचनको परिणाम भने अस्थिरतालाई टेवा पुर्याउने खालको रह्यो। राष्ट्रिय शक्तिहरु निर्णायक अवस्थामा हुनु पर्ने समयको खाँचो रहेको तर परिणाममा भने ती शक्तिहरु सापेक्षित रुपमा कमजोर हुन पुगेको हाम्रो निष्कर्ष सही थियो। तर पनि जनताको अभिमतलाई सम्मान गर्दै उपलब्ध विकल्पमध्ये हामीले माओवादी केन्द्रका अध्यक्ष पुष्पकमल दहाल प्रचण्ड लाई प्रधानमन्त्री प्रस्तावित गरेर नयाँ समीकरण निर्माण गरेका थियौं। यद्यपि, यस अघि नै हामीले नेपाली काङ्ग्रेससँग राजनीतिक स्थायित्वका लागि दुई मुख्य दल सहकार्यका साथ अगाडि बढौँ भन्ने प्रस्ताव राखिसकेका थियौँ। त्यो प्रस्ताव कार्यान्वयन हुन नसकेपछिको वाध्यात्मक विकल्पका रुपमा यसलाई छनोट गरिएको थियो। तर प्रधानमन्त्री भएको भोलिपल्टदेखि नै प्रचण्ड बाट आफ्नो पुरानै चरित्र प्रदर्शन हुन थाल्यो। राष्ट्रपतिको निर्वाचनको बिन्दुसम्म आइपुग्दा त माओवादी केन्द्र दाउपेच, विश्वासघात र शक्ति केन्द्रहरुको दबाब सामु आत्मसमर्पणको तल्लो बिन्दुसम्म ओर्लियो। त्यस स्थितिमा हामी सरकारमा बसिरहन सक्ने अवस्था हुँदैनथ्यो। हामी सरकारबाट बाहिरियौं र प्रतिपक्षका रुपमा हामीले झुलाघाटचिवाभञ्ज्याङ सङ्कल्प यात्रा जस्ता विशाल जनपरिचालन गर्यौँ। साथै सुन तस्करी, ललितानिवास जस्ता ठूला भ्रष्टाचार काण्डमा तत्कालीन सरकारको सङ्लग्नता र संरक्षणका विरुद्ध संसदभित्र र बाहिर व्यापक भण्डाफोर गर्ने काम अगाडि बढायौँ। विपक्षका विरुद्ध सुरु गरिएको मिथ्याप्रचार र घेराबन्दीको प्रतिवाद गर्यौं। त्यतिबेला हाम्रो समग्र ध्यान पार्टीलाई वैचारिक, सङ्गठनात्मक र जनसम्बन्धका दृष्टिले सशक्त र गतिशील बनाउँदै निर्णायक राष्ट्रिय शक्तिका रुपमा स्थापित गर्ने विषयमा केन्द्रित थियो। तर तत्कालीन सरकारका गलत क्रियाकलापका कारण वाह्य सम्बन्धमा झनै ठूलो विचलन आउन थाल्यो। समाजमा चरम नैराश्य देखा पर्न थाल्यो। तत्कालीन प्रधानमन्त्री स्वयं सामाजिक सद्भावलाई बिथोल्न र अतिवादलाई बढावा दिन थालेका तथ्यहरु प्रकट हुन थाले। परिवर्तन विरोधी शक्तिहरु खुलेआम संविधानलाई चुनौती दिँदै लोकतान्त्रिक गणतन्त्रको विरोधमा उत्रिने र दिनै तोकेर राजा फर्काउने अभिव्यक्ति दिन थाले। हामी पार्टी सङ्गठनमा केन्द्रित भइरहने तर मुलुकको परिस्थिति झनै प्रतिकूल हुँदै जान थालेपछि राष्ट्रिय राजनीतिमा नयाँ हस्तक्षेप गर्नु पर्ने र परिस्थितिलाई सापेक्ष अनुकूलतामा फर्काउनु पर्ने आवश्यकता पैदा भयो। यसै पृष्ठभूमिमा, स्वयं माओवादी नेताहरु पनि विगतको गल्ती नदोहोरिने बाचा गर्दै प्रस्तुत भएपछि, यावत् आशङ्का हुँदाहुँदै पनि, शङ्काको सुविधा दिँदै गतः २०८० फागुन २१ गते पुनः एमालेमाओवादी सहकार्य प्रारम्भ गरिएको थियो। यस विषयमा हामीले केन्द्रीय कमिटीको सातौँ बैठकमै पर्याप्त विश्लेषण गरिसकेका छौँ। गहिरिँदो राजनीतिक, आर्थिक र सामाजिक सङ्कटलाई केन्द्रबिन्दुमा राखेर त्यसबाट मुलुकलाई सही निकास दिन हामीले हरसंभव प्रयत्न गर्यौँ। सरकार गठन गर्दा हामीले हदैसम्म लचकता देखायौँ, प्रधानमन्त्रीको कार्यकाल या मन्त्रालयको बाँडफाँटमा कुनै रुचि देखाएनौँ। यस्ता विषयलाई सत्ता सहकार्यका लागि बाधक बन्न दिएनौं। कार्यसम्पादनमा प्रधानमन्त्रीलाई उदारतापूर्वक सघायौँ। सरकारको वार्षिक नीति र कार्यक्रम होस् या बजेट निर्माण, एकैचोटी सदनमा पुगेर सुन्नु पर्ने असहज परिस्थिति हुँदा पनि मुलुक थप अस्थिरताको शिकार नबनोस् भनेर चुपचाप अगाडि बढ्न दियौं। तर तत्कालीन प्रधानमन्त्रीबाट निरन्तर दाउपेचको खेती चलिरह्यो। एकातिर नेकपा (एमाले) लाई राष्ट्रिय महत्वका विषयमा निर्णय प्रक्रियाबाट अलग्याउँदै जाने, अर्कातिर सत्ता समीकरणका लागि अन्य दलहरुसँग समानान्तर रुपमा गुप्त परामर्श गरिरहने काम भइरहे। भ्रष्टाचार विरुद्धका कार्बाहीलाई समेत आफ्नो दलगत स्वार्थका लागि दुरुपयोग गर्ने काम भई नै रहे। आफूसँग संसदभित्र जादुको नम्बर रहेको र त्यसलाई प्रयोग गर्दै पाँचै वर्ष सत्ता चलाइरहने भन्दै दिइएको सार्वजनिक अभिव्यक्ति र कहिलेकाँही पार्टी सानो हुनु पनि फाइदको विषय हुने, त्यसैले पार्टी सानो भयो भनेर कार्यकर्ताले चिन्ता गर्न नपर्ने भन्दै गरिएको टिप्पणी संसदीय मूल्यमान्यताको उपहास, अस्थिरताको दुराशय एवं राजनीतिक अवसरवाद र सत्तालिप्साको कुरुप तस्बिर थियो। यस्तै अभिव्यक्ति र आचरणका कारण लोकतान्त्रिक गणतन्त्रका विरुद्ध पश्चगामी शक्तिहरुले खुलेआम गतिविधि गर्ने दुस्साहस जुटाएका थिए। यसै सिलसिलामा २०८१ असारको दोस्रो हप्तातिर राष्ट्रिय सहमतिको सरकार को नयाँ आवरणमा प्रचण्ड बाट नेपाली काङ्ग्रेसलाई सरकारमा सहभागी हुन प्रस्ताव गरियो। खासमा, यो उपयोग गर्ने र फ्याँक्ने पुरानै प्रयोगको नयाँ स्वरुप थियो र यसले मुलुकलाई थप अप्ठ्यारोमा मात्रै पार्दथ्यो। नेपाली काङ्ग्रेसका नेताहरुले त्यसलाई अस्वीकार गरे र प्रचण्ड को मनोविज्ञान, दाउपेच र कदमका बारेमा नेकपा (एमाले) लाई जानकारी दिए। डेढ वर्षको अवधिमा दुई दुई चोटी प्रधानमन्त्री बनाउन निर्णायक भूमिका खेलेको नेकपा (एमाले) ले प्रचण्ड का पछिल्ला गतिविधि र भित्री दाउपेचबारे तत्कालीन प्रतिपक्षबाट जानकारी पाउनु पर्ने अवस्था आफैँमा मुलुकमा व्याप्त राजनीतिक बेथिति र विकृतिको चरम नमूना थियो। यस पृष्ठभूमिमा नेकपा (एमाले) र नेपाली काङ्ग्रेसका बीचमा सघन छलफल भयो। नेकपा (एमाले) र नेपाली काङ्ग्रेस मुलुकका मुख्य प्रतिष्पर्धी शक्ति हुन् भन्ने राजनीतिक यथार्थ हो। तर हामी मुख्य प्रतिष्पर्धी मात्रै होइनौँ, मुलुकको लोकतान्त्रिक आन्दोलनका अगुवा, लोकतन्त्रका संस्थापक र मुख्य स्टेकहोल्डर पनि हौं। राणाशासन अन्त्य गरेर मुलुकमा प्रजातन्त्र स्थापनाका निम्ति जन्मेका यी दुई पार्टीहरु बिच २०४६ सालको जनआन्दोलनमा होस् या २०६२६३ को ऐतिहासिक जनक्रान्तिमा होस्, तत्कालीन विद्रोही माओवादीलाई शान्ति प्रक्रियामा ल्याउने विषयमा होस् या नेपालको संविधान जारी गर्ने क्रममा होस्, सहकार्य रहँदै आएको छ र यी विषयमा दुबै पार्टीहरुले निर्णायक भूमिका खेलेका छन्। त्यसैले हामीले सहकार्य र प्रतिष्पर्धाका क्षेत्रका बारेमा गंभीर विमर्श गर्यौँ। ५० को दशकमा दुई पार्टी बिच अस्वस्थ प्रतिष्पर्धा बढ्दै जाँदा र एकले अर्कालाई निषेध गर्न पूर्व पञ्चहरुलाई साथ दिँदा त्यसले पश्चगामी शक्तिहरुको मनोबल उठाउँदै बहुदलीय व्यवस्थालाई कमजोर गर्न खेलेको नकारात्मक घटनाक्रमको पनि मूल्याङ्कन गर्यौँ र राष्ट्रिय हितको रक्षा, राजनीतिक स्थिरता, अर्थतन्त्रमा गतिशीलता, सुशासन, विकास र समृद्धिका मुख्य उद्देश्यमा राखेर नयाँ सहयात्रा अगाडि बढाउने निष्कर्षमा पुग्यौँ। यसै पृष्ठभूमिमा २०८१ असार १७ गते दुई दल बिच ७ बुँदे सहमति निर्माण भयो। असार ३० गते नेकपा (एमाले) अध्यक्ष केपी शर्मा ओली प्रधानमन्त्री नियुक्त भएर असार ३१ गतेदेखि नयाँ सरकारले मुलुकको कार्यभार सम्हालेको छ।नेकपा (एमाले) र नेपाली काङ्ग्रेसका बिचमा निर्माण गरिएको यस सहकार्यको मुख्य उद्देश्य मुलुकमा राजनीतिक स्थायित्व सुनिश्चित गर्नु हो। राजनीतिक अस्थिरता गहिरिँदै जाँदा यसले जनतामा नैराश्य वृद्धि गर्ने र लोकतान्त्रिक गणतन्त्रका विरुद्धमा रहेका शक्तिहरुको मनोबल बढ्दै गएर लोकतन्त्र नै सङ्कट पार्ने स्थितिलाई बोध गर्दै हामी यस निष्कर्षमा आइपुगेका हौँ। अस्थिरता बढ्दै जाने र मुख्य राजनीतिक शक्तिहरु विभाजित अवस्थामा रहने स्थितिले राष्ट्रिय मनोबललाई कमजोर तुल्याउने, भूराजनीतिक प्रतिष्पर्धाको चुनौतीपूर्ण अवस्थामा राष्ट्रिय हितको रक्षा झनै कठिन हुने र नेपालको अहित चाहनेहरुलाई सजिलो हुने यथार्थलाई पनि हामीले अनुभूत गरेका छौं। अस्थिरताकै कारण मुलुकमा लगानी गर्न चाहने आन्तरिक र वाह्य लगानीकर्ताहरु हतोत्साहित हुँदै गएको अवस्थालाई पनि ध्यानमा राखेर जनतामा भविष्यप्रति भरोसा र विश्वास जगाउन हामी यस निष्कर्षमा पुगेका हौँ। तर सत्ताबाट बाहिरिएसँगै माओवादी केन्द्र लगायत केही दलहरुले यस परिवर्तनका विरुद्ध एउटा मिथ्या सङ्कथन निर्माणको प्रयाश गरिरहेका छन्। आफूहरुले ठूलाठूला भ्रष्टाचारका फाइल खोल्न थालेपछि अत्तालिएका दलहरु रातारात मिल्न पुगेको, यस समीकरणले आफूहरुले सुरु गरेको सुशासनको अभियानलाई उल्ट्याउन खोजेको र नेकपा (एमाले) र नेपाली काङ्ग्रेसले संविधान संशोधनका नाममा सङ्घीयता, समावेशी प्रतिनिधित्व र समानुपातिक निर्वाचन प्रणाली जस्ता उपलव्धिहरु खोस्न खोजिरहेको भ्रामक प्रचार गर्न खोजिरहेका छन्। निर्माण गर्न र स्थापित गर्न खोजिएका यी भाष्यहरु किन भ्रामक र मिथ्या छन् भने नेकपा (एमाले) र नेपाली काङ्ग्रेस बिच सहकार्यको यो प्रयाश आजको होइन। नेकपा (एमाले) को तर्फबाट हामीले नेपाली काङ्ग्रेसका नेताहरुसँग २०७९ को निर्वाचन अगावै एक्लाएक्लै निर्वाचन लड्ने औपचारिक प्रस्ताव गरेका थियौँ। निर्वाचनको परिणामपछि पनि सहकार्यको प्रस्ताव सार्वजनिक रुपमै सार्वजनिक गरेका थियौँ। विभिन्न कारणले त्यतिबेला त्यो संभव नभए पनि मुलुकमा सङ्कट उत्पन्न हुँदा या लोकतन्त्र अप्ठ्यारोमा पर्दा सहकार्य गर्ने हाम्रो विगत पनि हो र भविष्यमा पनि यस्तो आवश्यकता पैदा हुन सक्छ। मुख्य प्रतिष्पर्धी हुनुको अर्थ हमेशा निषेध र विरोधको मनोविज्ञानका साथ अगाडि बढ्नु पर्छ भन्ने होइन। दोस्रो, भ्रष्टाचार विरुद्ध सरकार फाइल खोल्ने भनाइ नै त्रुटिपूर्ण हो। नेपाल विधिको शासनमा चल्ने मुलुक हो। नेपालको संविधानले शक्ति पृथकीकरण तथा नियन्त्रण र सन्तुलनको लोकतान्त्रिक अवधारणालाई पूर्ण रुपमा आत्मसात गरेको छ। भ्रष्टाचारको अनुसन्धानका लागि अख्तियार दुरुपयोग अनुसन्धान आयोग जस्ता संवैधानिक अङ्ग (यसले अभियोजन पनि गर्छ) र नेपाल प्रहरी, सम्पत्ति शुद्धीकरण विभाग, केन्द्रीय अनुसन्धान ब्युरो तथा सतर्कता केन्द्र जस्ता निकाय छन्। अभियोजनका लागि सरकारी अधिवक्ताका कार्यालयहरु छन्। न्याय निरुपणका लागि विशेष अदालत लगायतका न्यायिक निकायहरु छन्। लोकतन्त्रमा सरकार या सत्ताधारी दलहरुको काम आफूलाई पायक पर्ने गरी भ्रष्टाचारका फाइल खोल्ने या बन्द गर्ने होइन। सुशासन प्रवद्र्धन गर्ने हो। अख्तियारको दुरुपयोग या अनियमितता भएको अवस्थामा छानबिन, अनुसन्धान, अभियोजन र न्याय निरुपणमा टेवा पुर्याउने हो, त्यस्ता निकायलाई साधनस्रोत सम्पन्न तुल्याउने र स्वतन्त्र ढङ्गले कार्य सम्पादन गर्न सघाउने हो। त्यसैले ठूला भ्रष्टाचारका फाइल खोल्न लागेको भन्ने अभिव्यक्ति नै दुराशययुक्त छ। तेस्रो, पूर्ववर्ती सरकारले भ्रष्टाचार विरुद्ध कुनै अभियान चलाइरहेको थिएन। बरु आफ्नालाई चोख्याउने अभियानमा केन्द्रित थियो। चर्चित ललितानिवास प्रकरणमा सर्वोच्चको निर्देशनात्मक आदेशपछि मात्रै सम्बद्ध प्रकरणमा जोडिएका पूर्व प्रधानमन्त्रीहरुलाई सोधपुछ गरिएको विषय होस् या सुन तस्करीमा नाम मुछिएका पूर्वसभामुखलाई संसदमा दबाबपछि बनेको न्यायिक आयोगको प्रतिवेदनपछि मात्रै वाध्यात्मक रुपमा मुद्दा चलाइएको विषय होस्, नेपाली जनताका मनमा त्यतिबेला प्रदर्शित पाखण्ड र सदाचारको आवरणमा भ्रष्टाचारको संरक्षणका घटनाहरु ताजै छन्। त्यसैले गर्न खोजिएको दाबी झुठा र अर्थहीन छ। जहाँसम्म नेकपा (एमाले), वर्तमान सरकार र दुबै पार्टीको साझा निष्कर्ष हो भ्रष्टाचारको विषयलाई राजनीतिकरण गरिनु हुँदैन। यस्ता विषयलाई छानीछानी फैसलाको विषय बनाइनु हुँदैन। यस सम्बन्धमा राज्यका निकायहरुलाई स्वतन्त्र ढङ्गले काम गर्न दिइनु पर्छ। राज्यका ती निकायको काममा राजनीतिक पार्टीहरु र सम्बद्ध व्यक्तिले सहयोग पुर्याउनु पर्छ। आफ्ना विरुद्ध उठेका जुनसुकै प्रश्नको पनि जवाफ दिने र आफू विरुद्ध लागेको अभियोगबाट सफाइ लिने दायित्व सम्बन्धित व्यक्तिकै हो। जुन औँलामा विष लागेको छ, त्यही औँला झर्ने हो। विषाक्त औँलालाई जोगाउन सिङ्गै हात र कहिलेकाँही त पूरै शरीरको बलिदान दिन सकिँदैन। हामीले यही गर्दै आएका छौँ र भोलि पनि यही गर्नेछौँ। त्यसैले फाइलवाला फण्डा फगत स्टण्टबाजी भन्दा बढी केही पनि होइन। त्यसैले नेकपा (एमाले) नेपाली काङ्ग्रेस बिचको यस सहमति र संसदमा प्रतिनिधित्व गर्ने दलहरु जनता समाजवादी पार्टी, नेपाल, जनमत पार्टी, लोकतान्त्रिक समाजवादी पार्टी र नागरिक उन्मुक्ति लगायत दलहरुको वर्तमान सत्ता समीकरणलाई राष्ट्रिय आवश्यकता र विद्यमान अवस्थाभित्रको सबैभन्दा भरपर्दोे समीकरणका रुपमा बुझ्नु पर्छ। तदनुरुप यसलाई प्रभावकारी तथा सफल बनाउन केन्द्रित हुनुपर्छ। एक किसिमले भन्ने हो भने विद्यमान संसदीय संरचना र राजनीतिक शक्ति सन्तुलनभित्र यो मुलुकको अग्रगमनका लागि एक मात्र संभव विकल्प बनेको छ। यसले विगत तीन वर्षदेखि हाम्रो पार्टीका विरुद्ध निर्माण गरिएको घेराबन्दी, भ्रम प्रचार र अब यो पार्टी कहिल्यै सरकारको नेतृत्वमा पुग्न सक्दैन भनेर निर्माण गरिएको नकारात्मक भाष्यलाई त खण्डित गरेको छ नै। यसले नेकपा (एमाले) लाई राष्ट्रिय राजनीतिको केन्द्रमा पुनस्र्थापित गर्ने काम पनि गरेको छ। तर यसको महत्व नेकपा (एमाले) सरकारको नेतृत्वमा पुग्ने अर्थमा मात्रै सीमित छैन। राजनीतिक स्थायित्व, वाह्य सम्बन्ध सञ्चालन र राष्ट्रिय हितको सम्बद्र्धन, अर्थतन्त्रको गतिशीलता, सुशासन प्रवद्र्धन, विकास निर्माणमा तीव्रता र जनतामा आशा र भरोसा जगाउने सन्दर्भमा यस सहकार्यको विशेष महत्व छ। यसलाई यही गंभीरतापूर्वक ग्रहण गरिनु पर्छ। प्रभावकारी एवं सफल बनाउनु पर्छ।"
सूर्यदर्शन सहकारी ठगी प्रकरण : प्रतिवादीका कानुन व्यवसायीको बहस जारी,"पोखरा : पोखराको सूर्यदर्शन सहकारी ठगीका आरोपित राष्ट्रिय स्वतन्त्र पार्टी (रास्वपा) का सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछानेलगायत सातजनाविरुद्धको मुद्दामा जिल्ला अदालत कास्कीमा थुनछेक बहस जारी छ । जिल्ला न्यायाधीश नीतिज राईको इजलासमा बहस जारी छ। शुक्रबारदेखि सुरू भएको प्रतिवादीतर्फका कानुन व्यवसायीको बहस आज पनि जारी रहेको छ। यसअघि सरकारी वकिल र जाहेरवाला सहकारीपीडित पक्षका कानुन व्यवसायीहरूले बहस गरेका थिए। सहकारी ठगीका आरोपित लामिछानेसहित पूर्वडीआईजी छविलाल जोशी,लिला पछाई,रामबहादुर खनाल,मीना गुरूङ ,कृष्णबहादुर गुरुङ र आरती गुरूङको जिल्ला अदालत कास्की थुनछेक बहस भइरहेको हो। लामिछानेसहित सातजना प्रतिवादीविरुद्धको थुनछेक बहस गत मंगलबारबाट सुरू भएको हो। थुनछेक बहसपछि लामिछानेलगायत सहकारी ठगीका आरोपितलाई धरौटी वा साधारण तारेखमा छाड्ने वा पुर्पक्षका लागि पठाउने आदेश आउनेछ। लामिछानेमाथि सहकारी ठगीसँगै सङ्गठित अपराध र सम्पत्ति शुद्धिकरण कसुरमा समेत मुद्दा दायर भएको छ । सरकारी वकिलको कार्यालय,कास्कीले लामिछानेसहित ४४ जनालाई सहकारी ठगीको आरोपमा प्रतिवादी बनाएर मुद्दा दर्ता गरेको थियो। सरकारी वकिलको कार्यालयले सूर्यदर्शन सहकारीको रकम ठगी प्रकरणमा अहिलेसम्म ६३ जनाविरुद्ध जिल्ला अदालत कास्कीमा मुद्दा दायर गरिएको जनाएको छ । लामिछानेसहित १९ जनाविरुद्ध सङ्गठित अपराधमासमेत मुद्दा चलाइएको छ । यस्तै लामिछानेसँगै जोशी,पछाई, गुरूङ र खनालविरुद्ध सम्पत्ति शुद्धिकरणमा मुद्दा दायर गरिएको छ। लामिछानेमाथि सम्पत्ति शुद्धीकरणमा २७ करोड ८९ लाख ४४ हजार ७ सय बिगो दाबीसहति मुद्दा दर्ता गरिएको छ। यस्तै पूर्वडीआईजी जोशीविरुद्ध पनि सम्पत्ति शुद्धीकरणसम्बन्धी अभियोग पत्र दायर गरिएको छ। जोशीले ७४ करोड, ३४ लाख ७१ हजार ५५ रुपैयाँ ५२ पैसा गैरकानुनी ढंगले आर्जन गरेको दाबी गर्दै बिगो कायम गरिएको छ। यसैगरी पछाईंलाई २४ करोड ६७ लाख ७ हजार ३४ रुपैयाँ बिगो कायम गरिएको छ। अर्का प्रतिवादी रामबहादुर खनाललाई १४ करोड ३० लाख ९१ हजार ९ सय ११ रुपैयाँ बिगो कायम गरिएको छ। सहकारीको बचत रकम उपचलन गरेको आरोपमा रास्वपा सभापति लामिछाने गत कात्तिक २ गते काठमाडौंबाट पक्राउ परेका थिए।"
प्रतिकूल मौसमका कारण उडान प्रभावित,"काठमाडौं : प्रतिकूल मौसमका कारण आज देशका विभिन्न विमानस्थलहरूमा हवाइ सेवा प्रभावित भएको छ। खराब मौसमले भिजिबिलिटी कम भएको कारण उडान प्रभावित भएको जनाइएको छ। काठमाडौं विमानस्थलमा भने आन्तरिक र अन्तर्राष्ट्रिय दुवै उडान नियमित रूपमा सञ्चालनमा छ । आज काठमाडौं बाहिरका अधिकांश विमानस्थलमा बिहानबाट उडान हुन सकेको छैन । भद्रपुर, भरतपुर, पोखरा र सुर्खेतबाहेक अन्य विमानस्थलबाट उडान नभएको हो। विशेष गरी तराईमा बाक्लो हुस्सुका कारण भिजिबिलिटी कमजोर भएर उडान भएका छैनन्।"
"कर्णालीमा पूर्वाधार धमाधम, चैतमा राष्ट्रिय खेलकुद उत्सव","वीरेन्द्रनगर : कर्णालीको राजधानी सुर्खेतमा चिटिक्कको रंगशाला देख्दा लाग्छ अब त चैतमा राष्ट्रिय खेलकुद प्रतियोगिता कसो नहोला ? निर्माणको अन्तिम चरणमा पुगेको उक्त रंगशालाले १०औं राष्ट्रिय खेलकुदलाई निम्तो दिइरहेको छ। अर्थात्, १०औं राष्ट्रिय खेलकुद उत्सवका लागि कर्णाली तयार छ। यसअघि मंसिर २ देखि ९ गतेसम्म कर्णालीमा दशौं राष्ट्रिय खेलकुदको मिति तोकिएको थियो। तर, भौतिक संरचना र अरू तयारी नपुगेको भन्दै राष्ट्रिय खेलकुद परिषद् (राखेप)ले ४ महिनापछि सार्यो। अर्थात्, चैत २३ देखि ३० गतेसम्मको मिति तोकिएको छ। अब भने निर्धारित मितिमा खेलकुद प्रतियोगिता सम्पन्न हुनेमा यस क्षेत्रका खेलकुदप्रेमी ढुक्क छन्। भौतिक संरचना निर्माणसँगै कर्णालीमा खेलाडीका लागि बन्द प्रशिक्षण सुरु गरिँदै छ। चिटिक्कको रंगशाला कर्णालीले खेल पूर्वाधार निर्माणमा निकै फड्को मारेको छ। मुलुककै अति दुर्गम, विकटता र असुविधाले परिचित कर्णालीले पछिल्लो समय मुलुकमै उदाहरणीय खेल पूर्वाधार निर्माण गरिरहेको छ। त्यसैको तयारीका लागि विभिन्न खेलको बन्द प्रशिक्षण भइरहेका छन्। प्रदेश राजधानीमा निर्माण भइरहेको प्रदेश गौरबको आयोजना प्रदेश रंगशाला को फिनिसिङको काम तीव्र रूपमा भइरहेको छ। प्रदेश राजधानी सुर्खेतमा बन्दै गरेको चिटिक्कको रंगशालाले यहाँको शोभा बढाएको छ। १ अर्ब ५९ करोडको लागतमा निर्माण सम्पन्न हुने चरणमा छ। यसले कर्णालीको समग्र खेलकुद क्षेत्रको विकास र विस्तारका लागि आधार तयार गरेको छ। यो रंगशाला अन्तराष्ट्रिय खेल मापदण्डअनुसार बनाइएको प्रदेश खेलकुद परिषद्को भनाइ छ। प्रदेश खेलकुद विकास परिषदका सदस्य सचिव बिषामित्र संज्याल भन्छन्, यो रंगशााला अन्तर्राष्ट्रिय मापदण्ड पूरा गरेर बनाइएको छ। यहाँ १६ वटा खेलकुद प्रतियोगिता गराउन सकिन्छ। रंगशालामा १० हजार दर्शक क्षमताको प्याराफिट निर्माण गरिएको छ। यस्तै, रंगशालामा फुटबल मैदान, एथलेटिक्सका लागि चार सय मिटरको आठ लेन सेन्थेटिक ट्र्याक, पौडी पोखरी, भलिबल कर्भड हल, ह्यान्डबल, बास्केट बल कोर्ट, मार्सल आर्ट खेलका लागि कभर्ड हल बनेका छन्। यस्तै, चेन्जिङ रुम, शौचालय, मेडिकल रुम, फिजियो, रेफ्रीका लागि रुमलगायत सुविधासम्पन्न मिडिया सेन्टर बनाइएको छ। यस्तै, वीरेन्द्रनगरको चिसापानीमा फुटबल मैदान, कालिन चोकमा क्रिकेट मैदान र रग्बी मैदान निर्माण भएका छन्। २४ खेल कर्णालीमा दशौं राष्ट्रिय खेलकुद प्रतियोगिताका २४ वटा खेल कर्णालीमा आयोजना गरिँदैछन्। प्रदेश खेलकुद परिषद्का सदस्य सचिव संज्याल भन्छन्, १६ वटा खेल सुर्खेतमा र ८ वटा खेल कर्णालीका अन्य जिल्लामा आयोजना गरिनेछन्। त्यसका लागि हुम्लामा ७० लाख लागतमा हक्की मैदान, मुगुमा दुइटा कबडी मैदान, जुम्लामा भलिबल प्याराफिट, दैलेख र रुकुमपश्चिममा कबर्डहल मर्मत, रुकुमपश्चिम चौरजहारीको पातिहाल्नामा क्रिकेट मैदान निर्माणका लागि ठेक्का भइसकेको छ। यस्तै, चौरजहारी रंगशाला निर्माणका लागि पनि ठेक्का भइसकेको छ। कर्णालीमा १०औं राष्ट्रिय खेलकुद आयोजना हुने भएपछि कर्णालीमा खेल पूर्वाधार निर्माणले गति पाएको हो। प्रतियोगिताका लागि आउने खेलाडी तथा दर्शकलाई वीरेन्द्रनगरमा बसोबासको समस्या नहोस र अन्य जिल्लामा पनि खेल पूर्वाधार बनुन भनेर सबै जिल्लामा खेल पूर्वाधार निर्माण गरिएको सचिव संज्यालले बताए। प्रतियोगितामा कर्णाली प्रदेशका मात्रै ५ सय ५० खेलाडी सहभागी हुनेछन्। सदस्य सचिव संज्याल भन्छन्, खेलाडीको बन्द प्रशिक्षणको तयारी भइरहेको छ। मंसिरमा प्रतियोगिताको मिति तोकिएपछि गत वैशाखबाटै प्रशिक्षण सुरु गरिएको थियो। त्यतिबेला प्रतियोगिता हुने निश्चित नभएकाले बीचमा प्रशिक्षण रोकियो, संज्याल भन्छन्, चैतमा प्रतियोगिता हुने निश्चित भएकाले पुनः सुरु गर्ने तयारीमा छौं। घरेलु मैदानमा १०औं राष्ट्रिय खेलकुद हुन लागेकाले कर्णालीले २ अंकको स्वर्णपदक ल्याउने गरी तयारी भइरहेको संज्यालले बताए। कहाँ कुन खेल ? १०औं राष्ट्रिय खेलकुद प्रतियोगिताको तयारीमा कर्णाली जुटेको छ। प्रदेश खेलकुद परिषद्का सदस्य सचिव संज्यालले भन्छन्, १०औं खेलकुद प्रतियोगिता आयोजना गर्नका लागि सबै हिसाबले तयार भइसकेका छौं। यो रंगशालामा हामीले फुटबल, एथलेटिक्स, पौडी, ह्यान्डबल, बास्केटबल, कराँते, तेक्वान्दो, उसु, व्याडमिन्टन, बाक्सिङ लगायतका १६ ओटा खेलहरू खेलाउने छौं। बाँकी खेलहरू अन्य जिल्लाहरूमा खेलाइनेछ। कुल ३५ खेलमध्ये कर्णालीमा २४ ओटा खेल खेलाउन सकिने अवस्था छ। उनले भने, बाहिरी जिल्लामा पूर्वाधार र वासस्थानको अवस्था हेरेर खेल खेलाउने प्रस्ताव गरिएको छ। त्यसैअनुसार हुम्लामा हक्की खेल खेलाइने छ। जुम्लामा कराँते खेल खेलाउन राष्ट्रिय खेलकुद परिषद्लाई प्रस्ताव गरिएको छ। यस्तै, कालीकोटमा फुलकन्ट्याक्ट कराँते, रुकुमपश्चिममा आईपीएफ तेक्वान्दो, सल्यानमा टेबलटेनिस, दैलेखमा कबड्डी खेल खेलाउन प्रस्ताव गरिएको छ। वीरेन्द्रनगरमा बसोबासलाई चुनौतीपूर्ण मानिएकाले अरू जिल्लामा विभिन्न प्रतियोगिता आयोजना गरेर सहज बनाउने तयारी छ। बसोबास व्यवस्थापनका लागि केही खेलहरू उद्घाटनभन्दा अगाडि नै सञ्चालन गर्नुपर्ने अवस्था रहेको उनले बताए। प्रदेशका सामाजिक विकासमन्त्री घनश्याम भण्डारीले कर्णालीमा आयोजना हुने दशांै राष्ट्रिय खेलकुद प्रतियोगिताको तयारीमा प्रदेश सरकारले पनि व्यापक चासो दिएको बताए। उनले भने, कर्णालीमा आयोजना हुने १०औं राष्ट्रिय खेलकुद प्रतियोगिता भव्य रूपमा सम्पन्न गर्न प्रदेश सरकार पनि लागि परेको छ। प्रतियोगितामा खेलाडी, प्रशिक्षक र व्यवस्थापक गरी १० हजार जतिको सहभागिता रहने प्रदेश खेलकुद परिषद्ले जानकारी गराएको छ। मन्त्री भण्डारीले प्रतियोगिताको मूल आयोजक संघीय सरकारको युवा तथा खेलकुद मन्त्रालय अन्तर्गतको राष्ट्रिय खेलकुदपरिषद् रहेको बताउँदै चैतमा आयोजना गर्ने भनेर गरिएको निर्णयअनुसार नै प्रतियोगिता सञ्चालन गर्न प्रदेश सरकारले पहल गरिरहेको बताए। बजेटकै अभाव खेलकुद क्षेत्रमा कर्णाली सबैभन्दा पछि छ। खेलकुदका पूर्वाधार हेर्ने हो भने पनि नै पछाडि नै थियो। तर, पछिल्ला बर्ष कर्णालीले खेल पूर्वाधार निर्माणमा निकै सफलता हासिल गरेको छ। कर्णालीमा प्राप्त गुणस्तरीय पूर्वाधार र निरन्तर अभ्यासको अभावमा नवौं राष्ट्रिय खेलकुद प्रतियोगितामा पनि कर्णाली पुछारमा परेको थियो। खेलकुदको विकास निर्माणमा सबैभन्दा पछाडि परेको यो क्षेत्रमा पछिल्लो समय निर्माण भएका केही नमुना खेलकुद पूर्वाधारसँग केही खेलाडीहरूले कमाएको चर्चाले कर्णाली खेल्दो छ भन्ने सन्देश दिएको छ। प्रदेश खेलकुद विकास परिषद्का उपाध्यक्ष प्रमोद हमाल भन्छन्, राष्ट्रिय खेलकुद परिषद्का नाममा दैलेखमा १ हजार ५ सय ४० बर्गमिटर, रुकुममा २० रोपनी, र डोल्पामा २७ रोपनी जग्गा दर्ता छ। यहाँ पूर्वाधार बनाउनका लागि ठाउँ प्रशस्त छ। तर, पूर्वाधार बनाइएको छैन्। अहिले बनेका संरचनाका साथै थप पूर्वाधार निर्माण जरुरी छ। कर्णालीमा प्रशिक्षक र खेलकुद क्षेत्रमा बजेट निकै कम छ। बजेट अभावकै कारण खेलकुद गतिविधि सञ्चालन गर्न कठिनाइ छ। जुन विधाका प्रशिक्षक छन्, ती खेलमा मात्र राम्रा खेलाडी उत्पादन भएका छन्। भलिबलका राष्ट्रिय खेलाडी खेमराज गिरी भन्छन्, सरकारले माग गरे जति बजेट नदिँदा नियमित खेल प्रतियोगिता आयोजना गर्न समस्या बेहोरीरहेका छौं । बजेट अभावका कारण कतिपय बाहिर प्रदेशमा आयोजना हुने प्रतियोगिताहरूमा खेलाडीहरूलाई सहभागी गर्न नसकेका पनि उदाहरणहरू छन्। कर्णालीमा हिमालीपहाडी जिल्लामा रहेका खेलाडीहरू ल्याउँदा पठाउँदा यातायात र बाटो खर्चमै ठूलो रकम खर्च हुन्छ। तर, हामीकहाँ पर्याप्त बजेट हुँदैन। त्यसका बाबजुद पनि कर्णालीमा बिभिन्न खेलमा चर्चा बटुल्ने खेलाडीहरू जन्मिरहेका छन्। जिल्ला खेलकुद विकास समिति कालीकोटका अध्यक्ष गणेशबहादुर शाहीले कर्णालीका दुर्गम जिल्लामा उसु, कराते, तेक्वान्दो, एथलेटिक्स, फुटबल, क्रिकेट लगायतका खेलका प्रशिक्षक नै नहुँदा खेलाडी उत्पादन गर्न समस्या भइरहेको बताए। बाहिरबाट प्रशिक्षक ल्याउनका लागि पर्याप्त बजेट सरकारले दिँदैन, उनी भन्छन्, जिल्लामै प्रशिक्षकहरू नपाउनु दुर्गम जिल्लाको समस्या हो। जसका कारण कर्णालीले उत्कृष्ट खेलाडी जन्माउने अवसर गुमाइरहेको छ। प्रशिक्षक र खेलाडीको जीवनयापनमा समस्या छ। खेलाडीका लागि छात्रावास, आवासगृह, तालिम स्थल छैन, जीवननिर्वाह भत्ताको व्यवस्था हुन जरुरी छ। सरकारले कम्तीमा खेलाडीहरूलाई जीवननिर्वाह भत्ता दिन सके भएका खेलाडी पलायनको समस्या पनि समाधान हुन्थ्यो कि। बजेट अभावले केही आयोजना अझै अलपत्र बजेट अभावका कारण कतिपय जिल्लामा रंगशाला निर्माणका योजनाहरू अलपत्र परेका छन्। रुकुमपश्चिमको मुसिकोट नगरपालिका३ धैरेनीचौरमा अत्याधुनिक रंगशाला निर्माणका लागि डीपीआर भएको वर्षौं भयो। ०७७०७८ सालदेखि रंगशाला निर्माणको काम थालिएपनि हालसम्म अलपत्र अवस्थामै छ। रंगशालाको डीपीआरअनुसार २८ करोड १० लाख रुपैयाँको लागत अनुमान गरिएको थियो। ८७ लाख रुपैयाँ खर्च भएको उक्त रंगशाला अहिले अलपत्र छ। यस्तै कालिकोटको रास्कोटमा पनि रंगशाला निर्माण गर्ने भनेर काम थालियो। कर्णालीमा हिमालीपहाडी जिल्लामा रहेका खेलाडीहरू ल्याउँदा पठाउँदा यातायात र बाटो खर्चमै ठूलो रकम खर्च हुन्छ। तर, हामीकहाँ पर्याप्त बजेट हुँदैन। खेमराज गिरी, भलिबल राष्ट्रिय खेलाडी तर, रंगशाला निर्माणको काम आधाउधी भएर अलपत्र पारियो। रास्कोट रंगशाला ०७८०७९ मा विनियोजन भएको ५० लाख रुपैयाँ बजेट उपभोक्ता विवादका कारण फ्रिज भएको थियो। आर्थिक वर्ष ०७५०७६ मा १ करोड र ०७६०७७ मा थप १ करोड गरी २ करोड खर्च भइसकेको रंगशाला निर्माणमा सुरुदेखि नै दलीय उपभोक्ता समिति बन्ने होडबाजीले गर्दा विवादको शिकार भयो। अहिलेसम्म पनि उक्त रंगशाला निर्माण भएको छैन्। पानी जम्ने, हिलो, धुलो, ढुंगा भएको र खाल्डाखुल्डी भएको मैदानमा जिल्ला स्तरीय प्रतियोगिता र अभ्यास गर्नुपरेको स्थानीय खेलाडी खेमराज गिरी बताउँछन्। रुकुमपश्चिम मुसिकोट२ पानीढुंगामा एक दशकअघि थालिएको रंगशाला निर्माणको काम पनि अलपत्र छ। ११ वर्ष पहिला संसद् विकास कोषमार्फत करिब ६५ लाख रुपैयाँ खर्च गरी रंगशालाको काम सुरु भएको थियो। हाल अर्को चौरजहारी नगरपालिका२ मा प्रादेशिक रंगशाला निर्माणको योजना अघि सारिएको छ । झन्डै ८५ करोड रुपैयाँ लागत स्टिमेटसहित बहुवर्षीय योजनाका रूपमा रंगशाला निर्माणका लागि ठेक्का सम्झौताको प्रक्रियामा रहेको छ। जग्गा प्राप्तिसम्बन्धी प्रक्रिया चलिरहेका कारण उक्त रंगशालाको निर्माण कार्य सम्झौतामा ढिलाइ भएको प्रदेश खेलकुद परिषद्ले बताएको छ। यस्तै, दैलेखमा ०६६ सालमा नारायण नगरपालिका२ मा रंगशाला निर्माणको काम थालनी गरिएको थियो। जिल्ला खेलकुद विकास समितिले माल्ली वन उपभोक्ता समितिसँग रंगशाला निर्माणका लागि ३ रोपनी जग्गा ५ लाख रुपैयाँमा किनेको थियो। तर, समितिले जग्गा किनेपनि रंगशाला निर्माण हुन् सकेन। हालसम्म रंगशालाको निर्माण कार्य अगाडि बढ्न सकेको छैन्। सुविधासम्पन्न खेल मैदान बन्न नसक्दा यहाँ खेलाडीले विगतदेखि नै विद्यालयका असुरक्षित चौरमा नै गएर खेल अभ्यास गर्न बाध्य छन्। बढ्दै खेलकुद गतिविधि पछिल्ला वर्षमा कर्णालीमा खेलकुदका गतिविधिहरू बढ्दै छन्। ०७९ साल फागुन १४ र १५ गते नेपाल क्रिकेट संघ (क्यान) को साधारणसभा सुर्खेतमा आयोजना गरियो। जसमा झन्डै १ सय प्रतिनिधिले क्यानको आगामी कार्ययोजनाबारे छलफल गर्दै घोषणापत्रसमेत जारी गरे। त्यस्तै ०८० साल पुस १६ देखि २० गतेसम्म कर्णाली प्रदेश ब्याटमिन्टन संघको आयोजनामा पहिलोपल्ट व्याटमिन्टन अम्पायर प्रशिक्षण तालिमको आयोजना गरियो। जसबाट कर्णालीभरि ३५ जना अम्पायर उत्पादन भए। गत वर्षकै पुस २० गतेदेखि पुस २६ गतेसम्म कर्णाली प्रदेश राजधानी वीरेन्द्रनगरमा ३४ औं राष्ट्रिय भलिबल प्रतियोगिता आयोजना गरियो। झन्डै २५ वर्षपछि सुर्खेतमा आयोजना भएको उक्त प्रतियोगितामा सहभागी खेलाडी र अफिसियलहरूको सम्पूर्ण खर्च कर्णाली प्रदेश सरकारले व्यहोरेको थियो। जसमा ७ प्रदेश र ३ विभागीय टोली त्रिभुवन आर्मी, नेपाल पुलिस र सशस्त्र प्रहरी बलको एपीएफ क्लब गरी १० टोलीले प्रतिस्पर्धा गरेका थिए। ०५५ सालमा नेपालगन्जमा चौथो राष्ट्रिय खेलकुद हुँदा भलिबल सुर्खेतमा खेलाइएको थियो। तर त्यसपछि लामो समयसम्म भलिबलका राष्ट्रियस्तरका प्रतियोगिता कर्णालीमा हुन सकेका थिएनन्। दशौं राष्ट्रिय खेलकुद प्रतियोगिता भव्य रूपमा सम्पन्न गर्न प्रदेश सरकार पनि लागि परेको छ। चैतमा जसरी पनि खेलकुद प्रतियोगिता गर्नै पर्छ। घनश्याम भण्डारी,सामाजिक विकासमन्त्री,कर्णाली प्रदेश यस्ता धेरै प्रतियोगिताहरू निरन्तर भइरहेका छन्। प्रदेश खेलकुद परिषद्का अनुसार ती सबैजसो प्रतियोगिता र कार्यक्रम १०औं राष्ट्रिय खेलकुद प्रतियोगितालाई लक्षित गर्दै भइरहेका हुन्। कर्णालीले यसै वर्षको १०औं राष्ट्रिय खेलकुद प्रतियोगिताको जिम्मेवारी पाएको छ। कर्णाली प्रदेशका १० जिल्लामा राखेपको नाममा करिब ५० रोपनी जग्गा छ। उक्त जग्गामा खेलपूर्वाधार निर्माणको काम नहुँदा खेलाडी उत्पादनमा समस्या भइरहेको छ। केन्द्रको बेवास्ता, प्रदेशको लगानी कर्णाली प्रदेशमा राष्ट्रिय खेलकुद प्रतियोगिता गर्ने निर्णय गरे पनि यहाँका खेल पूर्वाधारमा लगानी गर्न केन्द्र सरकार भने उदासीन देखिएको छ। केन्द्रले कर्णालीको खेलपूर्वाधार निर्माणको क्षेत्रमा प्रयाप्त लगानी नगरेपनि प्रदेशले भने सक्दो लगानी गरिरहेको छ। १०औं राष्ट्रिय खेलकुद कर्णालीमा गर्ने भन्ने, तर कर्णालीलाई लगानी गर्न बजेट नदिने गरेपछि त राज्यले उपेक्षा गरेको बुझ्नुपर्यो, प्रदेश खेलकुदपरिषदका सदस्य सचिव संज्यालले भने, कर्णालीले मात्र यसमा लगानी गर्नुपर्छ भन्ने मान्यता राख्नु नै उपेक्षा गरेको हो। नवौं राष्ट्रिय खेलकुदसम्म आइपुग्दा अरू प्रदेशमा संघीय सरकारले हरेक कुरामा सहयोग गरेको थियो। कर्णालीमा मात्र पूर्वाधार निर्माण गर्नका लागि बजेट विनियोजन गर्न संघीय सरकारले चाहेन। प्रदेश सरकारले देखाएको सक्रियताका कारण कर्णालीले १०औं राष्ट्रिय खेलकुद प्रतियोगिता आयोजना गर्ने आँट देखाएको हो। अब प्रतियोगिताका लागि हुनुपर्ने तयारी पनि सबै पुगिसकेको छ। प्रदेश सरकारले प्रदेश रंगशालाबाहेक अन्य जिल्लाका खेल पूर्वाधारहरूमा पनि उत्तिकै लगानी गरेको छ। गत आर्थिक वर्षमा जुम्लाको राजा सीम खेलमैदान स्तरोन्नति गर्न ५० लाख खर्च गरेको थियो। यस्तै रूकुमपश्चिमको चौरजहारी नगरपालिकामा रहेको पातिहाल्नमा क्रिकेट मैदान निर्माणका लागि ९४ लाख १७ हजार खर्च भयो। पोखरामा भएको नवौं राष्ट्रिय खेलकुद प्रतियोगितामा सहभागी हुने खेलाडीको व्यवस्थापनका लागि २ करोड ५० लाख रुपैयाँ खर्च गरेको थियो।यस्तै, चालु आर्थिक बर्षमा हुम्लामा हक्की खेल मैदान निर्माणका लागि ५० लाख, कालीकोटमा कभर्ड हल निर्माणका लागि ६० लाख, दशौं राष्ट्रिय खेलकुद लक्षित विभिन्न खेलमैदान मर्मत तथा सुधारका लागि २ करोड, सुर्खेतको चिसापानी खेल मैदान निर्माणका लागि २४ लाख, मैनतडा खेल पूर्वाधार निर्माणका लागि १८ लाख, कालिञ्चोक खेलमैदान निर्माणका लागि २५ लाख, रूकुम पश्चिमको चौरजहारी क्रिकेट मैदान निर्माणका लागि ६० लाख, जिल्लास्तरीय खेलमैदान निर्माणका लागि २ करोड, जाजरकोटको कुदुस्थित रंगशाला निर्माणका लागि १५ लाख रुपैयाँ प्रदेश सरकारले बजेट छुट्ट्याएको छ। कर्णाली पनि खेल्छ नेपाली खेलकुदमा विश्व कीर्तिमान कायम गरेका राष्ट्रिय तथा अन्तर्राष्ट्रिय खेलाडी कर्णालीमा छन्। ती सबै खेलाडीहरू आफ्नो कडा मेहनत र परिश्रमले गर्दा त्यो ठाउँमा पुगेका हुन्। कुनै बेला फुटबल र क्रिकेटको मैदानै नदेखेका तर पढाइको सिलसिलामा प्रदेश बाहिर जाँदा खेल क्षेत्रमा चासो राखी उदाएका कैयौं खेलाडीहरू छन्। जसले देशमै चर्चा कमाइरहेका छन्। प्रदेश रंगशााला अन्तर्राष्ट्रिय मापदण्ड पूरा गरेर बनाइएको छ। यहाँ १६ वटा खेलकुद प्रतियोगिता गराउन सकिन्छ। विषामित्र संज्याल, सदस्य सचिव, प्रदेश खेलकुद विकासपरिषद् क्रिकेटको उत्सव नेपाल प्रिमियर लिग (एनपीएल) भइरहँदा देशमा जताततै क्रिकेटको चर्चा भयो। त्यसमा कर्णालीका १६ वर्षे किशोर विपिन शर्माको चर्चा पनि चुलियो। नेपाल क्रिकेट संघ (क्यान)को आयोजनामा भएको फ्रेन्चाइज लिग एनपीएलमा कर्णाली प्रदेशलाई प्रतिनिधित्व गर्ने टिम कर्णाली याक्सलाई क्वालिफायर दुईसम्म पुर्याउन स्थानिय खेलाडी विपिनले त्रिवि मैदान कीर्तिपुरमा स्वदेशीदेखि विदेशी दिग्गज ब्याटरलाई आफ्नो स्पिनको जादुमा नचाए। कर्णालीमा क्रिकेट मैदान नै नभएका बेला उदायका यी युवा खेलाडीले देखाएको खेल हेर्दा जोकोहीको मन पनि क्रिकेटमा लाललिय भयो। सुर्खेतको भेरीगंगा नगरपालिकाका १६ वर्षे विपिनले क्रिकेट खेल्न थालेको धेरै भएको छैन। दाजुको प्रेरणाले क्रिकेट खेलमा आकर्षित विपिनले बल र ब्याट समाउन थालेको चार वर्ष पुग्यो। स्कुल बिदा हुनेबित्तिकै दाजुको साथ लागेर मैदान पुग्थे विपिन। भेरीगंगा नगरपालिकास्थित नेपाल राष्ट्रिय माध्यमिक विद्यालय कक्षा ८ मा अध्ययनरत विपिनले क्रिकेट र पढाइलाई सँगसँगै अघि बढाइरहेका छन्। बुवा सुर्खेत सदरमुकाम वीरेन्द्रनगरमा होटल व्यवसाय गर्छन्। कक्षा ८ मा पढ्दै गरेका विपिन होटलमा बुवाआमालाई सघाउँदै फुर्सदको समयमा क्रिकेट सिक्न जान्थे। पछिल्लोपटक प्रदेशस्तरीय क्रिकेट प्रतियोगितामा सुर्खेतबाट खेलेका उनी दुईपटक म्यान अफ दि म्याच भए। उनै विपिनले कर्णाली याक्सबाट एनपीएलमा सानदार प्रदर्शन गरे। ३५ वर्षअघि एभरेष्ट म्याराथनमा प्रथम भएर विश्व कीर्तिमान कायम गर्न सफल जुम्लाका हरिबहादुर रोकाया अहिले पनि प्रशिक्षकका रूपमा सक्रिय छन्। उनले ०४५ र २०४६ सालमा एथ्लेटिक्समा सर्वोत्कृष्ट राष्ट्रिय खेलाडी बनेर स्वर्ण पदक प्राप्त गरेका थिए। ३५ वर्षअघिका कीर्तिमानी धावक हरिबहादुर र अहिलेका कामना, सुनमायासँगै थुप्रै खेल प्रतिभाहरू कर्णालीमा जन्मिए। सुर्खेतकै मैदानमा खेलेर फुटबलतर्फ रोशन रानामगर, सन्दीप गुरुङ, करातेतर्फ प्रकाश खड्का, प्रियङ्का शाही, एलिसा रास्कोटी र दैलेखका हिक्मत रोकाले राष्ट्रिय खेलाडीको पहिचान बनाए। भारत्तोलनतर्फ सुर्खेतकै श्रुति कार्की र उसुतर्फ दीपक हमालले स्वदेश र विदेशमा भइरहेका विभिन्न प्रतियोगितामा पदक जिते।"
"माओवादी केन्द्रको केन्द्रीय समिति बैठक जारी, उपाध्यक्षको कुर्सीमा पूर्वउपराष्ट्रपति पुन","नेपालको इतिहासमा उपराष्ट्रपति कार्यकाल समाप्त भएपछि पनि पुन: राजनीतिमा सक्रिय हुने उनी पहिलो नेता हुन्। काठमाडौं : नेपाल कम्युनिष्ट पार्टी माओवादी केन्द्रको केन्द्रीय समिति बैठक सुरू भएको छ। धुम्बाराही शंखपार्कस्थित स्मार्ट दरबार बैंक्वेटमा सुरू भएको केन्द्रीय समिति बैठकमा पार्टी अध्यक्ष पुष्पकमल दाहाल प्रचण्डले 'पार्टी रुपान्तरण र पुननिर्माणको सङ्कल्पः आजको आवश्यकता' शीर्षकको राजनीतिक प्रतिवेदन पेस गर्दैछन्। बैठकमा पूर्वउपराष्ट्रपति नन्दकिशोर पुन पासाङ पनि सहभागी छन्। उनी केही समयअगाडि भएको स्थायी समितिको बैठकमा पनि सहभागी भएका थिए। पुन अध्यक्ष प्रचण्डसँगै रहेको वरिष्ठ उपाध्यक्ष,उपाध्यक्ष र महासचिवको लाइनमा बसेका छन्। नेपालको इतिहासमा उपराष्ट्रपति कार्यकाल समाप्त भएपछि पनि पुन: राजनीतिमा सक्रिय हुने उनी पहिलो नेता हुन्। बैठकमा अध्यक्ष दाहालले पछिल्लो राजनीतिक परिस्थितिका बारेमा ब्रिफिङ गर्ने र लगत्तै प्रस्तुत प्रतिवेदनमाथि छलफल हुने बताइएको छ। बैठकमा ४ सय ९ पूर्ण केन्द्रीय सदस्य, २ सय ५ वैकल्पिक केन्द्रीय सदस्य, तीन आयोगबाट ७५ तथा सात भौगोलिक र तीन गैरभौगोलिक गरी १० प्रदेशका पदाधिकारी गरी १ सय २५ जना गरी ८ सय १४ जनाको सहभागिता रहने बताइएको छ।"
"सर्वेन्द्र खनालले एमाले छाडे,भन्छन् अब अध्ययनअनुसन्धानमा लाग्छु","काठमाडौं : पूर्वप्रहरी महानिरीक्षक सर्वेन्द्र खनालले नेकपा एमाले परित्याग गरेका छन्। खनालले अन्नपूर्णपोस्ट्सँगै कुराकानी गर्दै कुनै पनि राजनीतिक दलसँग आवद्ध नभएको स्पष्ट पारे। राजनीतिक दलसँग आवद्ध नरहे पनि देश र समाजको हितमा काम गर्न भने नछाड्ने उनको भनाइ छ। उनले अन्नपूर्णसँग भने,'अब कुनै पनि पार्टीमा आवद्ध छैन। आगामी दिनमा अध्ययन अनुसन्धानमा लाग्छु।' एमालेको केन्द्रीय कमिटीको बैठक सुरू भएकै दिन खनालले एमाले परित्याग गरेको घोषणा गरेका हुन्। तर, उनले एमाले छोड्नुपर्ने कारण भने स्पष्ट खुलाएका छैनन्। गत निर्वाचनमा एमालेका तर्फबाट उनी काठमाडौं ६ र उपनिर्वाचनमा तनहुँ १ मा उम्मेदवार बनेका थिए। दुवै ठाउँमा हार व्यहोरेपछि खनाल राजनीतिमा सक्रिय थिएनन्।"
लक्ष्मी सनराइज बैंकको अगुवाइमा बैंकहरू र अप्पर मर्स्याङ्दी हाइड्रोपावरबीच लगानी सम्झौता,"काठमाडौं : लक्ष्मी सनराइज बैंकको अगुवाइमा बैंकहरू र अप्पर मर्स्याङ्दी हाइड्रोपावरबीच लगानी गर्ने विषयमा सम्झौता भएको छ। सहवित्तीयकरणमा सहभागी बैंकहरु र अप्पर मर्स्याङ्दी हाइड्रोपावर कम्पनी प्रा लि बीच सो कम्पनीले लमजुङ्ग जिल्ला स्थित मर्स्याङ्दी नदीमा निमार्ण गर्ने १०२ मेघावाट क्षमताको अप्पर मर्स्याङ्दी१ जलविद्युत आयोजनामा लगानी गर्ने सम्झौता सम्पन्न भएको छ। सो आयोजनाको कूल लागत २१४० अर्ब रहेको छ। यो सहकार्यले नेपालको नवीकरणीय ऊर्जा परिदृश्यमा महत्वपूर्ण भूमिका खेल्ने जनाइएको छ। अपर मर्स्याङ्दी हाइड्रोपावर१ ले पौष १०, २०७५ मा विद्युत विकास विभागबाट आयोजना निर्माणको लागि विद्युत उत्पादनको अनुमति पत्र लिनुका साथै पौष ०९, २०८१ मा नेपाल विद्युत प्राधिकरणसँग विद्युत खरिद बिक्री सम्झौता समेत गरिसकेको छ। सो कम्पनीको प्रवर्द्वकको रुपमा केसी ग्रुप र क्याल ग्रुप रहेका छन्। सो परियोजना निमार्णको लागि लक्ष्मी सनराइज बैंकको नेतृत्त्वमा सहवित्तीयकरणमा सहभागी बैंकहरुले परियोजना लागतको ७४७७ प्रतिशत लगानी गर्ने प्रतिवद्धता जनाएका छन् भने बाँकी २५२३ प्रतिशत रकम सो कम्पनीका प्रवर्द्वक संस्थापकहरुको लगानी रहने छ। लक्ष्मी सनराइज बैंकको प्रोजेक्ट फाइनान्स (टर्म लोन) प्रतिवद्धता ७ अर्ब रहेको छ भने सहवित्तीयकरणमा सहभागी अन्य बैंकहरु मध्ये सहअगुवा ग्लोबल आइएमइ बैंकको ६ अर्ब तथा प्रभु बैंकको ३ अर्ब समेत गरी जम्मा लगानी १६ अर्ब रहेकोछ। सो आयोजना जुन २०२९ भित्र निर्माण सम्पन्न भइ विद्युत उत्पादन भएपश्चात वार्षिक करिव ५८३०३ गिगावाट आवर इनर्जी विद्युत राष्ट्रिय प्रसारण लाइनमा जडान हुँदा यो ठूला स्वतन्त्र उर्जा उत्पादक मध्ये एकको रूपमा रहने विश्वास लिइएको छ।"
नेपाली जनताको विकास र समृद्धिको चाहनालाई पूरा गर्न बीआरआई महत्त्वपूर्ण : प्रधानमन्त्री ओली,"राजनीतिक प्रतिवेदनमा भनिएको छ, संवेदनशील विषयमा सत्ता सहकार्यमा विभाजन ल्याएर पुनः अस्थिरताको खेती गर्न चाहनेहरूको योजना पनि यसले विफल तुल्याइदिएको छ। काठमाडौं : नेकपा एमालेले नेपाली जनताको विकास र समृद्धिको चाहनालाई पूरा गर्न बीआरआई महत्त्वपूर्ण रहेको जनाएको छ। नेपाल कम्युनिष्ट पार्टी (एमाले) केन्द्रीय कमिटीको आठौं बैठकमा प्रस्तुत राजनीतिक प्रतिवेदनमा प्रधानमन्त्री केपी शर्मा ओलीको चीन भ्रमणको क्रममा दुई देशबीच हस्ताक्षर भएको बिआरआई सहयोग ढाँचाको विशेष महत्व रहेको उल्लेख छ। गुण दोषका आधारमा नभई आफ्ना निश्चित राजनीतिक आग्रह या भूराजनीतिक स्वार्थमा कुनै पनि सहायता परियोजनाका विषयलाई अनावश्यक राजनीतिकरण गर्नु र विवादित बनाउनु राष्ट्रिय हितमा नहुने नेकपा (एमाले)को ठहर छ। हस्ताक्षर भएको बिआरआई सहयोग ढाँचाको विशेष महत्व छ। कनेक्टिभिटी र पूर्वाधार निर्माणमा टेवा पुयाउँदै भूपरिवेष्ठितताले सिर्जना गरेका नेपालका अप्ठ्यारालाई चिर्न र नेपालको पारवहन सुविधाको विविधीकरण, व्यापार सहजीकरण र लगानी अभिवृद्धिमा यसले टेवा पुऱ्याउने विश्वास लिइएको छ। जनताको विकास र समृद्धिको चाहनालाई पूरा गर्न, तीव्र आर्थिक विकास गर्दै विकासशील देशमा स्तरोन्नति गर्न, दिगो विकास लक्ष्य हासिल गर्न र नेपाललाई यथासक्य छिटो मध्यम आय भएको मुलुकमा माथि उठाउन हामीलाई स्रोतको अभाव छ। अन्नपूर्णलाई प्राप्त एमालेको राजनीतिक प्रतिवेदनमा भनिएको छ, त्यसैले हामी नेपालको राष्ट्रिय प्राथमिकताका क्षेत्रमा, राष्ट्रिय हितको सुनिश्चितता गर्दै अन्य विकास साझेदारहरूसँग पनि यस्तै साझेदारी अभिवृद्धि गर्न चाहन्छौँ। लगानी भित्र्याउन चाहन्छौँ। गुण दोषका आधारमा होइन, आफ्ना निश्चित राजनीतिक आग्रह या भूराजनीतिक स्वार्थमा कुनै पनि सहायता परियोजनाका विषयलाई अनावश्यक राजनीतिकरण गर्नु र विवादित बनाउनु राष्ट्रिय हितमा हुँदैन भन्ने विषयमा नेकपा (एमाले) स्पष्ट छ। एमालेले बीआरआईको विषयमा एमाले र कांग्रेसले साझा धारणा तय गरेर हस्ताक्षर गरिएको जानकारी प्रतिवेदनमार्फत दिएको छ। संवेदनशील विषयमा सत्ता सहकार्यमा विभाजन ल्याएर पुनः अस्थिरताको खेती गर्न चाहनेहरूको योजना विफल तुल्याइदिएको एमालेको दाबी छ। यो सम्झौता आफैँमा महत्वपूर्ण छ, तर यावत् भ्रम, मिथ्याप्रचार र असहजतालाई चिर्दै यस विषयमा मुलुकका दुई मुख्य दलका बीचमा जस्तो साझा अवधारणा निर्माण हुन सक्यो, यो विषय पनि उत्तिकै महत्वपूर्ण छ। यसले वाह्य सम्बन्ध र वाह्य सहायता परिचालनमा सिङ्गो राष्ट्रको एउटै बोली बनाउन र वार्ताको टेबलमा राष्ट्रिय अडान बलियो बनाउन मद्दत पुऱ्याएको छ। राजनीतिक प्रतिवेदनमा भनिएको छ, संवेदनशील विषयमा सत्ता सहकार्यमा विभाजन ल्याएर पुनः अस्थिरताको खेती गर्न चाहनेहरूको योजना पनि यसले विफल तुल्याइदिएको छ। प्रधानमन्त्रीसमेत रहेका एमाले अध्यक्ष ओलीले राष्ट्रिय हितलाई केन्द्रबिन्दुमा राखेर छिमेकी लगायत सबै मित्र राष्ट्रहरूसँग विश्वसनीय सम्बन्ध र आर्थिक साझेदारी विकास गर्न चाहेको प्रतिवेदनमा उल्लेख गरेका छन्। नेकपा (एमाले) चाहन्छ सन्तुलित, असङ्लग्न, विश्वसनीय, दिगो एवं पारस्परिक विश्वास र लाभमाथि आधारित परराष्ट्र नीतिका आधारमा मुलुकको वाह्य सम्बन्ध परिचालन होस्। कुनै पनि स्वतन्त्र राष्ट्रले अरुको आदेश, निर्देश या हितका लागि काम गर्नुपर्ने बाध्यता अब नरहोस्। हामी स्वाधीनताको साँचो प्रयोगमा जोड दिन चाहन्छौं। राजनीतिक प्रतिवेदनमा भनिएको छ, राष्ट्रिय हितलाई केन्द्रबिन्दुमा राखेर छिमेकी लगायत सबै मित्र राष्ट्रहरूसँग विश्वसनीय सम्बन्ध र आर्थिक साझेदारी विकास गर्न चाहन्छौं। नेपाल छिमेकी लगायत मित्र राष्ट्रका जायज चासो र सरोकारप्रति संवेदनशील छ। त्यसैगरी छिमेकी र सबै मित्र राष्ट्रहरू पनि नेपालको राष्ट्रिय हित, यसको स्वतन्त्र विदेश नीति, वाह्य सम्बन्ध सञ्चालन र संवेदनशीलताप्रति संवेदनशील, सहयोगी र सकारात्मक बनून् भन्ने नेपाल चाहन्छ। सबैसँग मित्रता, कसैसँग छैन शत्रुता' सदा झैं नेपालको बाह्य सम्बन्धको मूल आधार रहनेछ। के हो बीआरआई ? बेल्ट एन्ड रोड इनिसियटिभ (बीआरआई) चीन सरकारले प्रस्तुत गरेको अत्यन्त महत्वाकांक्षी विकास रणनीति हो। सन् २०१३ को सेप्टेम्बरमा कजाकस्तानस्थित नाजार्बाएव विश्वविद्यालयमा सम्बोधनका क्रममा चिनियाँ राष्ट्रपति सी जिनपिङले सिल्क रोड इकोनोमिक बेल्ट निर्माण गर्ने प्रस्ताव गरेका थिए। त्यसको एक महिनापछि इन्डोनेसिया भ्रमणमा राष्ट्रपति सीले ट्वेन्टी फस्र्ट सेन्चुरी म्यारिटाइमी सिल्क रोड निर्माणको प्रस्ताव गरे। पछि यी दुवैलाई मिसाएर चिनियाँ राज्य परिषद्को योजनामा वान बेल्ट वान रोड का रूपमा प्रस्तुत गरियो। अहिले यसलाई बेल्ट एन्ड रोड इनिसियटिभ भन्न थालिएको छ। बीआरआईमा उल्लिखित रोड ले समुद्री मार्गलाई जनाउँछ भने बेल्ट ले स्थलमार्गलाई जनाउँछ। बेल्टले चीनको पश्चिमी भागलाई मध्य एसिया, रूस, युरोप, भूमध्य सागर, अरब सागर, दक्षिणपूर्वी एसिया, दक्षिण एसिया र हिन्द महासागरसँग जोड्छ। त्यसैगरी रोड ले समुद्री मार्गद्वारा चीनलाई युरोप र अफ्रिकासँग जोड्छ। बीआरआई परियोजनाले ६५ देश, ४४ अर्ब जनसंख्या र संसारको कुल गार्हस्थ्य उत्पादनको एकतिहाइ हिस्सा ओगट्छ। दोस्रो विश्वयुद्धपछि युरोप पुनर्निर्माण गर्न अमेरिकाले बनाएको मार्सल योजनाभन्दा यो कैयौं गुणा ठूलो परियोजना हो। यसमा हालसम्म सयौं योजनामा करिब एक ट्रिलियन डलर लगानी निश्चित भइसकेको छ। यस्ता छन् नेपालचीनबीच सम्झौता भएर बीआरआई फ्रेमवर्कभित्र परेका परियोजनाहरू १टोखाछहरे सुरुङमार्ग बीआरआई फ्रेमवर्कमा परेको यो सुरुङ मार्गले काठमाडौं रसुवा दुरीलाई कम गर्न मद्दत गर्ने छ। ०७६ सालमा चिनियाँ राष्ट्रपति सी चिनफिङको नेपाल भ्रमणको बेला टोखाछहरे सुरुङमार्ग अनुदानमा बनाइदिने सहमति भएको थियो। उक्त भ्रमणका क्रममा काठमाडौं टोखाछहरे नवाकोटको सदरमुकाम विदुर हुँदै बेत्रावती र स्याफ्रुबेंसीसम्म सुरुङसहितको सडक निर्माण गरिदिन चीन सहमत भएको थियो। उक्त भ्रमणको क्रममा चीनसँग भएका २० समझदारी मध्ये यो सुरुङमार्ग निर्माण पनि एक थियो। सुरुङमार्ग निर्माण सहयोग सम्बन्धमा अर्थ मन्त्रालय र चीन अन्तर्राष्ट्रिय विकास सहयोग एजेन्सीबीच सम्झौता पनि भएको थियो। उक्त समझदारीअनुसार पहिलो चरणमा चीनले काठमाडौंको टोखादेखि नुवाकोट सदरमुकामसम्म सुरुङ सहितको ३२ किमि सडक मार्ग अनुदानमा निर्माण गरी दिने भनिएको थियो। टोखाछहरे सुरुङमार्ग ७ किमिको बन्ने भनिएको थियो। काठमाडौं रसुवागढी जोड्ने सुरुङमार्ग दुई खण्डमा निर्माण हुने, जसमा काठमाडौंको टोखा र नुवाकोटको छहरे तथा रसुवाको बेत्रावती र स्याफ्रुबेंसीमा सडक सुरुङमार्ग निर्माण गरिने भनिएको थियो। हाल सञ्चालनमा रहेको प्रमुख मार्ग काठमाडौंगल्छीस्याफ्रुबेंसी हुँदै रसुवागढी पुग्न १२८ किलोमिटर दूरी पार गर्नुपर्छ। काठमाडौंको बाइपास, नुवाकोटको विदुर, रसुवाको धुन्चे र स्याफ्रुबेंसी हुँदै रसुवागडीको दूरी १५२ किमि छ। टोखाछहरे गँगटे ४४ किलोमिटर छ। गल्छीछहरेमा निर्माण गर्दा यो खण्ड १२ किमी घट्छ। गँगटेबेत्रावती १७ किमी, बेत्रावतीमैलुङ १० किमि, मैलुङस्याफ्रुबेंसी १९ किमी, स्याफ्रबेंसीरसुवागढी १६ किमी छ। ०७१ सालमा गरिएको अध्ययनअनुसार लगानी बोर्डले सुरुङमार्ग निर्माण गर्न २६ अर्ब ५० करोड रुपैयाँ लाग्ने अनुमान गरेको थियो। पछि चीन सरकारको सहयोगमा भएको प्रारम्भिक अध्ययनमा यो आयोजना अघि बढाउन उपयुक्त हुने भनिएको थियो। अध्ययनले सुरुङ मार्गको तीनवटा लम्बाइ प्रस्तुत गरेको छ, ३३, ३६ र ४२ किलोमिटर। बोर्डले गरेको अध्ययनले पनि सुरुङमार्गको लम्बाइ ४१७५ हुने अनुमान गरेको थियो। त्यसपछि भने आयोजना काम अघि बढ्ेन। २हिल्सासिमिकोट सडक योजना उत्तर दक्षिण कर्णाली कोरिडरअन्तर्गत हिल्सासिमिकोट सडक योजना बीआरआई फ्रेमवर्कमा परेको छ। सरकारले राष्ट्रिय गौरवको आयोजनाका रूपमा समावेश गरेको यो खण्ड चीनको नाका हिल्सादेखि सिमिकोटसम्म २ लेन सडक स्तरोन्नति गर्ने उल्लेख छ। यसको सम्भाव्यता अध्ययनका लागि गत भदौमा चीनसँग सम्झौता भइसकेको छ। ०६९०७० बाट आयोजना निर्माणको काम सुरु गरिएको थियो। यो खण्डको सुरु लागत ४ अर्ब १० करोड ५० लाख ३० हजार थियो। पछि संशोधित लागत १५ अर्ब (कालोपत्रे स्तरोन्नतिसमेत) भएको छ। १४६ किमी सडक निर्माणस्तरोन्नति गर्ने र १० वटा पुल निर्माण गरिने यो आयोजनाको अहिलेसम्म १४५२ किमी, ट्रयाक खोल्ने काम भइसकेको छ। यस्तै, १५५ किमी ग्राभेल र २ वटा पुल निर्माण भएका छन्। ३किमाथांकाखाँदबारी सडक र पुल राष्ट्रिय गौरवको आयोजना उत्तर दक्षिण (कोसी) सडक योजनाअन्तर्गत खाँदबारीकिमाथांका सडकको लम्बाइ १६२ किमी छ। दक्षिणको नाका मोरङको रानी हुँदै विराटनगर हिलेलेगुवा भएर संखुवासभाको किमाथांकासम्म जोड्ने यो राजमार्गको कुल लम्वाई ३४५ किमी छ। रानीदेखि खाँदबारीसम्मको सडक खण्ड कालोपत्रे भैसकेको छ भने हाल खाँदबारी देखि च्याम्ताङ १३४ किमी सडक खण्ड स्तरोन्नतिको कार्य भइरहेको छ। ४जिलोङकेरुङकाठमाडौं रेलमार्ग ०७२ सालमा भारतले नेपालमा अघोषित नाकाबन्दी गर्नुअघिसम्म जिलोङकेरुङकाठमाडौं रेलमार्गको चर्चा थिएन। भारतले गरेको नाकाबन्दीका कारण समस्या परिरहेको बेलामा तत्कालीन प्रधानमन्त्री केपी शर्मा ओलीले चीनको औपचारिक भ्रमण गरे। भ्रमणको अवसरमा ०७२ चैत ८ मा यातायात तथा पारवहन सन्धि भयो। सोही सन्धिका क्रममा केरुङकाठमाडौं रेलमार्ग निर्माणको विषयले पनि स्थान पायो। ०७५ मंसिरमा नेपाल भ्रमणमा आएको चीनको नेसनल रेलवे अथोरिटीका डेपुटी एडमिनिस्ट्रेटिभको नेतृत्वको टोलीले काठमाडौंकेरुङ रेलमार्गको पूर्वसम्भाव्यता अध्ययन प्रतिवेदन नेपाललाई हस्तान्तरण गरेको थियो। रसुवागढी सिमा नाकादेखि काठमाडौंसम्मको दूरी ७२२५ किलोमिटर छ। निर्माण गर्न करिब ३ अर्ब रुपैयाँ लाग्ने, रेलमार्गको ९८५ प्रतिशत खण्ड पुल तथा सुरुङमा रहने, चारवटा स्टेसन रहने र सातवटा सुरुङमार्ग निर्माण गर्नुपर्ने भनिएको छ। अहिले आयोजनाको विस्तृत परियोजना प्रतिवेदन (डीपीआर) अध्ययन भइरहेको छ। चिनियाँ टोलीलाई सन् २०२६ भित्र डीपीआर बनाइसक्ने सीमा तोकिएको छ। ५अमरगढी सिटी हल प्रोजेक्ट बीआरआई फ्रेमवर्कमा परेको यो नयाँ आयोजना हो। सरकारको १० स्मार्ट सिटीभित्र परेको अमरगढी स्मार्टसिटिसँगै यस क्षेत्रमा सिटी हल प्रोजेक्ट अघि बढाउन लागिएको हो। चीन सरकारको ऋण वा अनुदानमध्ये कुन सहायता अन्तर्गत यो आयोजना अघि बढाउने भन्ने खुलाइएको छैन। ६जिलुङरसुवागढीचिलिमे २२० केभी प्रसारण लाइन छिमेकी मुलुक चीनसँग विद्युत् आदानप्रदान गर्ने उद्देश्यले रातमाटेरसुवागढीकेरुङ ४०० केभी प्रसारण लाइन निर्माणका लागि छनोट गरिएको थियो। तत्कालीन प्रधानमन्त्री केपी शर्मा ओलीको चीन भ्रमणको क्रममा बेल्ट रोड इनिसियटिभ (बीआरआई) अन्तर्गत प्रस्ताव गरी उक्त सम्झौता भएको थियो। रातमाटेरसुवाकेरुङ प्रसारण लाइन सुरुमा ४ सय (किलोभोल्टकेभी) को बनाउने भन्ने थियो। तर, अहिले नेपाल र चीनबीच चिलिमेकेरुङ सिंगल सर्किटअन्तर्गत २२० केभी प्रसारणलाइन निर्माण गर्ने सहमति भएको छ। यो अन्तरदेशीय प्रसारणलाइन हो। ०८० सालमा तत्कालिन प्रधानमन्त्री प्रचण्डको चीन भ्रमणको क्रममा यो प्रसारणलाइन अघि बढाउने समझदारीसँगै सम्भाव्यता अध्ययनका लागि पनि सहमति भएको थियो। ७मदन भण्डारी प्राविधिक विश्वविद्यालय मदन भण्डारी विज्ञान तथा प्रविधि विश्वविद्यालय नेपाल सरकारद्वारा प्रस्तावित नयाँ विश्वविद्यालय हो। विश्वविद्यालय मकवानपुर जिल्लाको चित्लाङमा रहनेछ। मदन भण्डारी विज्ञान तथा प्रविधि विश्वविद्यालय ऐन, ०७९ (अगस्ट ३, २०२२) मा जारी गरी मदन भण्डारी विज्ञान तथा प्रविधि विश्वविद्यालय स्थापना भएको हो। विश्वस्तरीय अनुसन्धानउन्मुख विश्वविद्यालयले देशको अर्थतन्त्रको प्रतिस्पर्धात्मक क्षमता बढाउने, नयाँ ज्ञान र प्रविधिको सृजना गरी देशको आर्थिक विकासमा प्रत्यक्ष योगदान पुयाउने सरकारको भनाइ छ। सन् २०१९ मा चिनियाँ राष्ट्रपति सी जिनपिङको नेपाल भ्रमणका क्रममा यो विश्वविद्यालयलाई अघि बढाउने सहमति भएकाले नेपालचीन रणनीतिक आधार महत्व बोकेको छ। ८काठमाडौं साइन्टिफिक सेन्टर र साइन्स म्युजियम बीआरआई फ्रेमवर्कमा परेको यो नयाँ आयोजना हो। तर, यसको विस्तृत विवरण खुलाइएको छैन। ९चीननेपाल औद्योगिक पार्क दमक झापाको दमक नगरपालिका १०, कमल गाउँपालिका ७ र गौरादह नगरपालिका५ का केही भूभाग समेटेर रतुवा र मावा नदीको बीच भागमा अर्बौं लगानीमा चीननेपाल औद्योगिक पार्क बन्न लागेको हो। सो पार्क निर्माणका लागि चीनको ल्हासा इकोनोमिक एन्ड टेक्नोलोजी डेभलपमेन्ट जोन जिङ पिङ ज्वाइन्ट क्रिएसन कन्सट्रक्सन प्रोजेक्ट डेभलपमेन्ट कम्पनी लिमिटेडलाई लगानी गर्न सरकारले स्वीकृति दिएको छ। यसका लागि दुवै देशबीच सम्झौता पनि भइसकेको छ। यो पार्क १० वर्षमा निर्माण हुनेछ। ४० वर्ष चिनियाँले नै पार्क सञ्चालन गर्ने र त्यसपछि नेपाललाई हस्तान्तरण गर्ने जनाइएको छ । एक हजार ६ सय हेक्टरमा बन्ने सो औद्योगिक पार्कको निर्माण चार चरणमा सम्पन्न हुनेछ। पहिलो चरणमा ५८ करोड ६० लाख अमेरिकी डलर (६३ अर्ब २१ करोड रुपैयाँ) लगानी गरेर निर्माण कार्य हुनेछ। सो औद्योगिक पार्क काम, आराम, मनोरञ्जन र संस्कृतिका दृष्टिले समेत दक्षिण एसियामै उत्कृष्ट हुने सरकारको भनाई छ। यो परियोजना २२ सय बिगाहा क्षेत्रफलमा फैलिने र हाल १३ सय बिगाहा जमिन एकीकृत गरिसकिएको छ। सन् २०१७ मा चीनबाट आएका टोलीले उक्त जग्गा अवलोकन गरेका थिए। १० झापा स्पोर्ट्स एन्ड्स एथलेटिक्स कम्पलेक्स बीआरआई फ्रेमवर्कमा परेको यो नयाँ परियोजना हो। खेलकुद क्षेत्रको विकास र विस्तारका लागि यो आयोजना अघि बढाउन लागिएको सरकारले जनाएको छ। यद्यपि, यसको विस्तृत विवरण सार्वजनिक भएको छैन।"
यस कारण सबैलाई 'ढोग' दिइँदैन,"बझाङ : सुदूरपश्चिम तथा कर्णालीको सांस्कृतिक र भाषिक पहिचानका झल्काउने शब्दहरूमध्ये एक ढोग दियाँ हो। यसको प्रयोग परम्परादेखि नै सम्मान र श्रद्धा प्रकट गर्न गरिन्छ । यद्यपि हालैका केही सामाजिक सञ्जाल प्रयोगकर्ताहरू र कलाकारहरूले यसलाई मजाकको रूपमा प्रस्तुत गरेका छन्। यसमा सुदूरपश्चिमको संस्कृतिप्रति देखाएको असंवेदनशीलता र अपमान देखिन्छ। यस लेखमा म यस प्रवृत्तिका विभिन्न पक्ष र यसले सुदूरपश्चिमका जनताको भावनामा कसरी असर गरेको छ भन्ने कुरा चर्चा गर्दै छु । ढोग दियाँ र यसको सांस्कृतिक महत्व ढोग दियाँ शब्दको सामान्य अर्थ भनेको सम्मानजनक अभिवादन हो, जुन विशेषतः वृद्ध, गुरु, वा परिवारका वरिष्ठ सदस्यलाई आदरपूर्वक गरिन्छ। यसलाई सम्मानको प्रतीक पनि मानिन्छ। हत्तपत्त सबैलाई ढोग दिने र पाउ छुने परम्परा सुदूरपश्चिमेली समुदायमा छैन । नजिकका आफन्त, इष्टमित्र र मान्यजनहरुलाई ढोग दियाँ भन्दै शिरले पाउमै छुने परम्परा छ । पश्चिमका समुदायमा यस शब्दले विशेष महत्व राख्छ । यहाँका बासिन्दाले यो शब्दलाई धार्मिक, सामाजिक र पारिवारिक सन्दर्भमा गम्भीरताका साथ प्रयोग गर्छन्। ढोग गर्दा शिर झुकाएर आदर र श्रद्धा जनाउने चलन छ, जसले सम्बन्धको गहिराइ र आत्मियतालाई व्यक्त गर्छ । नमस्कार चाही सबैलाई चल्छ । ढोग दियाँ भन्दै हातको इशारा दिँदै जाने प्रचलन सुदूर्पश्चिमी संस्कृतिप्रतिको अपमान हो । सामाजिक सञ्जालमा यसको अपमान हालैको केही घटनाहरूमा, ढोग दियाँ शब्दलाई सामाजिक सञ्जाल प्लेटफर्महरू, विशेष गरी टिकटकमा, ट्रोल र मजाकको रूपमा प्रयोग गरिएको छ। यो प्रवृत्ति न केवल शब्दको अपमान हो, यसले पश्चिमी समाजको संस्कृतिलाई पनि नकारात्मक असर पुर्याउँछ। यसको धेरै व्यक्तिहरू देउडा गायक नरेन्द्रराज रेग्मी, नन्दकृष्ण जोशी, भाषा संरक्षक तुल्सी पण्डित जस्ता प्रबुद्ध समुदायका सदस्यहरूले आलोचना गरेका छन्। उनीहरूको भनाइअनुसार यस्ता शब्दहरूको मजाक बनाउनु भनेको सांस्कृतिक मूल्य र परम्पराको अपमान गर्नु हो। यो कार्य केवल गम्भीरता र सांस्कृतिक अर्थलाई खेर फाल्नु मात्र होइन, यसले समाजका अन्य सदस्यको आत्मसम्मानमा पनि ठेस पुर्याउन सक्छ। ढोग दियाँ र जदौ जस्ता शब्दहरूलाई हामीले केवल शब्दको रूपमा नहेरी तिनका गहिरा सांस्कृतिक र भावनात्मक अर्थलाई सम्मानका साथ बुझ्नु आवश्यक छ । भेटिनासाथ ढोग दियाँ भनेर जसको पनि पाउमा छुन त सकिँदैन होला । एक गीतमा भनेझैं नमस्ते ढोग दियाँ भनेर यसको महत्वलाई हल्का रुपमा पनि लिइँदैन। वैकल्पिक दृष्टिकोण र चेतना हामीलाई आफ्नो मौलिकता र परम्पराप्रति थप सचेत र संवेदनशील हुन आवश्यक छ । विभिन्न मानिसहरूको दृष्टिकोण र अनुभूतिको सम्मान गर्दै सांस्कृतिक शब्दहरूको मजाक बनाउनुभन्दा, तिनको गहिरो अर्थ बुझ्न र साझा गर्नु महत्त्वपूर्ण छ । ढोग दियाँ र यससँग सम्बन्धित संस्कृतिका पक्षलाई बुझेर त्यसको सम्मान गर्नु पर्छ, केवल मजाकको रूप लिने होइन । समाजमा परेका सकारात्मक र नकारात्मक असर सुदूर र कर्णाली प्रदेशका टिप्पणीकर्ताहरूले भनेजस्तै ढोग केवल आफूभन्दा ठूलो वा आदरणीय व्यक्तिलाई मात्र दिइन्छ। यसको सही प्रयोगले समाजमा एकता र श्रद्धा पैदा गर्छ भने गलत प्रयोगले सम्बन्धलाई बिगार्न सक्छ । सुदूरपश्चिमी समुदायले यस्तो शब्दको अनादर र मजाक गरेर आफ्नो सांस्कृतिक मूल्यमा चोट पुर्याउन चाहँदैन भन्ने कुरा स्पष्ट गरेका छन् । यसबाट हामीले प्रत्येक संस्कृतिको सम्मान र संरक्षण गर्नु हाम्रो कर्तव्य हो भन्ने सिक्नु पर्छ। धेरैले यो शब्द लुकेको थियो अहिले प्रचारमा आयो भनेको पनि सुनिन्छ। तर यसरी प्रचारमा ल्याएर हल्का रुपमा लिएर हामी सबैलाई ढोग दिदैनौं, आर्शिवाद माग्दैनौं । आर्शिवाद दिदैनौं । ढोग दिनलाई विशेष सम्बन्ध वा रगतको नाता हुनैपर्छ ।"
'सहकारी प्रकरणमा रवि लामिछानेमाथिको अनुसन्धान र अभियोजनलाई राजनीतिकरण गर्ने प्रयास भइरहेको छ ',"काठमाडौं : नेकपा एमालेले सहकारी प्रकरणमा भइरहेको अनुसन्धानलाई राजनीतिककरण गर्ने प्रयास भइरहेको बताएको छ। आइतबारदेखि सुरू भएको एमाले केन्द्रीय कमिटीको बैठकमा पार्टी अध्यक्ष केपी शर्मा ओलीले प्रस्तुत गरेको राजनीतिक प्रतिवेदनमा सहकारी ठगी प्रकरणमा रास्वपा सभापति रवि लामिछानेसहितका आरोपितमाथि भइरहेको अनुसन्धान र अभियोजनलाई राजनीतिकरण गर्न खोजिएको उल्लेख छ। आफ्ना सभापति सहकारी प्रकरणमा अनुसन्धानमा तानिएपछि रास्वपाका नेता कार्यकर्ताहरूबाट प्रकट व्यवहार, अभिव्यक्ति र अनुसन्धानमा पार्न खोजेको प्रभाव रत्तिभर कानुनसम्मत, उचित र लोकतान्त्रिक थिएनन् । प्रहरी अनुसन्धानलाई सघाउनुको साटो त्यसलाई 'सरकारले आफूहरू विरुद्ध खडा गरेको राजनीतिक प्रतिशोध' को मिथ्या भाष्य निर्माण गर्दै सडक प्रदर्शन गर्ने, त्यस क्रममा प्रहरीमाथि हातपात गर्ने, अनुसन्धानमा अवरोध खडा गर्ने र गलत कामलाई संरक्षण गर्ने काममा त्यस पार्टीका कार्यकर्ता सङ्लग्न देखिए । 'आफ्ना सभापति सहकारी प्रकरणमा अनुसन्धानमा तानिएपछि रास्वपाका नेता कार्यकर्ताहरूबाट प्रकट व्यवहार, अभिव्यक्ति र अनुसन्धानमा पार्न खोजेको प्रभाव रत्तिभर कानुनसम्मत, उचित र लोकतान्त्रिक थिएनन् । प्रहरी अनुसन्धानलाई सघाउनुको साटो त्यसलाई 'सरकारले आफूहरू विरुद्ध खडा गरेको राजनीतिक प्रतिशोध' को मिथ्या भाष्य निर्माण गर्दै सडक प्रदर्शन गर्ने, त्यस क्रममा प्रहरीमाथि हातपात गर्ने, अनुसन्धानमा अवरोध खडा गर्ने र गलत कामलाई संरक्षण गर्ने काममा त्यस पार्टीका कार्यकर्ता सङ्लग्न देखिए । आफ्ना प्रतिनिधिसमेतको सहमति र हस्ताक्षरमा तयार गरिएको संसदीय छानबिन प्रतिवेदन कार्यान्वयनलाई लिएर प्रधानमन्त्रीमाथि व्यक्तिगत गालीगलौज र अशोभनीय टिप्पणीमा उत्रिए। यसै घटनाक्रमले 'पपुलिज्म' को जगमा उभिएका समूहहरूको 'नयाँपन' को व्यर्थता, अराजक चरित्र र नीतिहीन अन्तर्यलाई उदाङ्गो पारेको छ ,' प्रतिवेदनमा भनिएको छ। नागरिकहरूको बचत रकम हिनामिना गर्ने कसैलाई पनि छुट दिनु हुँदैन भन्ने कुरामा हामी स्पष्ट छौँ। जो सुकै होस्,दोषीले उन्मुक्ति पाउनु हुँदैन । कतिपय पार्टी या व्यक्तिहरूले चालु अनुसन्धान (अभियोजनलाई राजनीतिकरण गर्ने एवं आफूहरूप्रतिको पूर्वाग्रह या प्रतिशोध करार गर्ने कोशिस गरिहेका छन् । तर यस प्रक्रियामा सत्तारुढ पार्टीहरू सम्बद्ध कतिपय व्यक्तिहरू समेत अनुसन्धानमा तानिएको, थुनामा परेको या मुद्दा खेपिरहेका घटनाक्रमले त्यस्तो आरोपलाई मिथ्या प्रमाणित गरिसकेको छ। आफूले गल्ती गरिएको छैन भने कोही पनि न्यायिक प्रक्रियाबाट तर्सिनु पर्दैन। 'नागरिकहरूको बचत रकम हिनामिना गर्ने कसैलाई पनि छुट दिनु हुँदैन भन्ने कुरामा हामी स्पष्ट छौँ। जो सुकै होस्,दोषीले उन्मुक्ति पाउनु हुँदैन । कतिपय पार्टी या व्यक्तिहरूले चालु अनुसन्धान (अभियोजनलाई राजनीतिकरण गर्ने एवं आफूहरूप्रतिको पूर्वाग्रह या प्रतिशोध करार गर्ने कोशिस गरिहेका छन् । तर यस प्रक्रियामा सत्तारुढ पार्टीहरू सम्बद्ध कतिपय व्यक्तिहरू समेत अनुसन्धानमा तानिएको, थुनामा परेको या मुद्दा खेपिरहेका घटनाक्रमले त्यस्तो आरोपलाई मिथ्या प्रमाणित गरिसकेको छ। आफूले गल्ती गरिएको छैन भने कोही पनि न्यायिक प्रक्रियाबाट तर्सिनु पर्दैन। ग़ल्ती गरेको भए सडक अदालतले उन्मुक्ति दिन सक्दैन भन्ने कुरा सबैले बुझ्नुपर्छ । सरकार यसैगरी अगाडि बढिरहेको छ , 'राजनीतिक प्रतिवेदनमा भनिएको छ, ' यस सिलसिलामा नागरिकहरूले गास काटेर पाईपाई गर्दै जम्मा गरेको, कतिपय कर्मचारीहरूले आफ्नो जीवनभरको कमाइ समेत सङ्कलन गरेको वचत रकम हिनामिना गर्ने र संसदीय छानबिन समितिले किटान गरेका समेत विभिन्न ५ सय भन्दा बढी व्यक्तिहरू थुनामा परेका छन् ।' प्रतिवेदनका अनुसार सरकारले हालसम्म सहकारी ठगी हजारभन्दा बढीविरुद्ध मुद्दा चलाइएको र १ अर्ब ५५ करोड रुपैयाँ फिर्ता गरेको छ। 'हजारभन्दा बढी विरुद्ध मुद्दा चलाएको छ । उनीहरू विरुद्ध सहकारी ठगीका अतिरिक्त कतिपयलाई सङ्गठित अपराध र सम्पत्ति शुद्धीकरणमा समेत मुद्दा दायर भएको छ। हालसम्म सरकारले समस्याग्रस्त घोषणा गरेका २२ वटा सहकारीहरू (६९ हजार वचतकर्ता) मध्येबाट ३ वटा सहकारीका ६ हजार जति बचतकर्ताहरूको पूर्ण (करिब १ अर्ब ५५ करोड रुपैयाँ रकम फिर्ता गरी हिसाबकिताब राफसाफ गरिएको छ भने अन्य सहकारीका करिब ८ हजार बचतकर्ताहरूको ७० प्रतिशत र २ हजार जतिको ५० प्रतिशत बचत फिर्ता भएको छ,प्रतिवेदनमा भनिएको छ।' सहकारी बेथितिका बारेमा अनुसन्धान गर्न अधिकार सम्मन्न प्राधीकरण गठन गर्नुपर्ने र भविष्यमा बचतकर्ताहरूको रकम संरक्षणका लागि संरक्षण कोष निर्माण गर्नुपर्ने प्रतिवेदनमा उल्लेख छ। यसैगरी सहकारी बेथितिका विषयमा चार हिसाबले काम गर्नुपर्ने प्रतिवेदनले औंल्याएको छ। 'अनियमिततामा सङ्लग्नहरूलाई बिना मोलाहिजा कार्बाही गर्ने,बचतकर्ताहरूको रकम फिर्ता गराउने, सहकारी क्षेत्रको प्रभावकारी, नियमन गर्न अधिकारसम्पन्न प्राधीकरण गठन गर्ने र भविष्यमा बचतकर्ताहरूको रकम संरक्षणका लागि संरक्षण कोष निर्माण गर्ने, 'प्रतिवेदनमा उल्लेख छ। साना बचतकर्ताहरूलाई प्राथमिकतामा राखेर सम्पूर्ण बचतकर्ताहरूको रकम फिर्ता गराउन सरकारले प्रभावकारी कदम चाल्नुपर्ने बताउँदै हालै जारी सहकारीसम्बन्धी अध्यादेशले अधिकारसम्पन्न नियमनकारी निकाय सहकारी प्राधीकरण गठन गर्न,सहकारीहरूको वर्गीकरण गर्न,बचतकर्ताहरूको रकम फिर्ताका लागि सहज व्यवस्था निर्माण गर्न र संरक्षण कोष निर्माण गर्न सघाउ पुऱ्याउने विश्वास एमालेले लिएको छ। सहकारी ठगी प्रकरणमा अनुसन्धान गर्न सरकारले सूर्यबहादुर थापाको अध्यक्षतामा संसदीय छानबिन समिति गठन गरेको थियो । उक्त समितिले सरकारलाई बुझाएको अनुसन्धान प्रतिवेदनका आधारमा सहकारी ठगी आरोपितमाथि अनुसन्धान भइरहेको छ। पोखराको सूर्यदर्शन सहकारी ठगी प्रकरणमा रास्वपा सभापति लामिछानेसहित सातजनाविरुद्ध कास्की जिल्ला अदालतमा थुनछेक बहस जारी छ। समितिले सहकारी संस्थाको रकम कानुन विपरीत गोरखा मिडिया नेटवर्क प्रालीमा लगानी गरेको भन्दै प्रालिका अध्यक्ष गितेन्द्रबाबु (जीबी)राई सदस्य कुमार रम्तेल,प्रालिका तत्कालीन प्रबन्ध निर्देशक एवं रास्वपा सभापति लामिछाने र सञ्चालक छविराज जोशीलाई कारबाही सिफारिस गरेको थियो। समितिले सूर्यदर्शन,सुप्रिम,स्वर्णलक्ष्म,सहारा र सानोाइल सहकारीबाट कानुन विपरीत गोरखा मिडियामा रकम प्रवाह भएको किटान गरेको छ। सञ्चालक र निर्णय प्रक्रियामा संलग्नलाई समेत कारबाही गर्न प्रतिवेदनले सुझाव दिएको छ।"
करेन्ट लागेर बालकको मृत्यु,धनुषा : करेन्ट लागेर बालकको मृत्यु भएको छ। कमला नगरपालिका३ पर्साका अशोक यादवको छोरा १२ वर्षीय अमरेश यादवको करेन्ट लागेर मृत्यु भएको हो। टिभी हेर्न प्लग बोर्डमा तार जोड्ने क्रममा करेन्ट लागेर गम्भीर घाइते भएका उनको प्रादेशिक अस्पताल जनकपुरमा उपचारका क्रममा मृत्यु भएको हो। यस सम्बन्धमा प्रहरीले आवश्यक अनुसन्धान गरिरहेको जनाएको छ।
एमालेको राजनीतिक प्रतिवेदन : कोसी प्रदेशविरुद्ध माओवादीले उग्र जातीयतावादी र राजावादीसँग मोर्चाबन्दी गरेको छ,"काठमाडौं : नेपाल कम्युनिष्ट पार्टी (एमाले)ले कोसी प्रदेशको विरुद्धमा माओवादीले उग्र जातीयतावादी र राजावादीसँग मोर्चाबन्दी गरिरहेको निष्कर्ष निकालेको छ। च्यासलमा जारी एमालेको केन्द्रीय समिति बैठकमा एमाले अध्यक्ष एवं प्रधानमन्त्री केपी शर्मा ओलीले पेश गरेको राजनीतिक प्रतिवेदनमा माओवादी केन्द्रले कोसीमा पूर्व राजावादीहरूसँग बाक्लै उठबस गरिरहेको उल्लेख छ। असार ३० साँझसम्म प्रधानमन्त्रीकै कुर्चीमा रहेका र कुर्चीमा रहँदासम्म 'देश समृद्ध बन्दै गरेको', अर्थतन्त्र लयमा फर्किएको' र 'निराशाको मात्रै कुरा गर्न नहुने' भाषण गरिरहेका 'प्रचण्ड' बाट सरकारबाट हटेको दुई साता नबित्दै संसदको रोष्ट्रमबाट नेपाल 'बङ्गलादेश' जस्तै बन्ने अभिव्यक्ति आयो। राजनीतिक प्रतिवेदनमा भनिएको छ, यो अत्यन्त गैरजिम्मेवार, गैरकुटनीतिक र अशोभनीय टिप्पणी मात्रै थिएन, राजनीतिक अवसरवादको भद्दा नमूना पनि थियो। आज माओवादीकेन्द्र एक वर्ष अगाडि आफ्नै प्रदेशसभा सदस्यहरूको समेत सहभागितामा नामाकरण गरिएको 'कोशी' को विरुद्ध उग्र जातीयतावादी समूहहरूसँग मोर्चाबन्दी गरिरहेको छ। माओवादी केन्द्रले पछिल्लो समयमा संविधानको उलंङ्घन गर्दै पार्टीका कार्यक्रममा कोशी प्रदेश नलेखेर प्रदेश १ लेख्ने गरेको छ। अन्नपूर्ण पोस्ट्लाई प्राप्त राजनीतिक प्रतिवेदनमा माओवादी केन्द्र प्रधानमन्त्री केपी शर्मा ओलीको चीन भ्रमण र हिजो आफ्नै कार्यकालमा भएको बीआरआई सम्झौतालाई समेत विवादित बनाउन उद्दत देखिएको उल्लेख छ। माओवादी केन्द्र राष्ट्रिय एकता र सामाजिक सद्भावमा आँच पुऱ्याउन उद्धत देखिएको छ। पूर्व राजावादीहरूसँग बाक्लै बसाउठी गरिरहेको छ। सरकारमा रहँदा आफैँले कार्बाही गरेका व्यक्तिहरू र समूहको खुल्ला समर्थनमा उत्रिएको छ। राजनीतिक प्रतिवेदनमा भनिएको छ, प्रधानमन्त्रीको चीन भ्रमण र हिजो आफ्नै कार्यकालमा भएको सम्झौतालाई समेत विवादित बनाउन उद्दत देखिएको छ। यी घटनाक्रमहरू माओवादी केन्द्रमा गहिरिंदै गरेको वैचारिक विचलन, राजनीतिक अस्थिरता, अवसरवाद र सरकारबाट बाहिरिनु परेका पीडाका अभिव्यक्ति हुन्। यो पनि पढ्नुहोस ब्यानरमा कोसी नलेखिकन समाजवादी मोर्चाको प्रदेशस्तरीय सन्देशसभा सार्वभौम संसदको अपमान : माओवादी केन्द्रको कार्यक्रममा कोशी गायब, प्रदेश नम्बर १ को ब्यानर एमाले नेतृत्वको सरकारले विगत केही समय यता खल्बलिएको बाह्य सम्बन्ध सन्तुलनमा ल्याउन र राष्ट्रिय हितको रक्षा एवं स्वाभिमान अभिवृद्धिका महत्वपूर्ण काम आरम्भ गरेको प्रधानमन्त्रीसमेत रहेका ओलीको दाबी छ। राजनीतिक प्रतिवेदनमा भनिएको छ, विगत केही समय यता खल्बलिएको, असन्तुलित रहेको र कमजोर अवस्थामा पुऱ्याइएको बाह्य सम्बन्धलाई सरकारले सन्तुलनमा ल्याउन र राष्ट्रिय हितको रक्षा एवं स्वाभिमान अभिवृद्धिका लागि सरकारले केही महत्वपूर्ण काम आरम्भ गरेको छ।"
"माओवादी केन्द्रको केन्द्रीय समिति बैठक बस्दै,के छन् एजेण्डा ?","काठमाडौं : नेकपा माओवादी केन्द्रको केन्द्रीय समिति बैठक आजदेखि बस्ने भएको छ। आइतबार अपराह्न १ बजेदेखि बस्ने बैठकमा माओवादी केन्द्रका अध्यक्ष पुष्पकमल दाहाल प्रचण्डले राजनीतिक तथा साङ्गठनिक प्रतिवेदन प्रस्तुत गर्नेछन्। पार्टी रुपान्तरण र पुननिर्माणको सङ्कल्प 'आजको आवश्यकता शीर्षकको राजनीतिक प्रतिवेदनमाथि केन्द्रित रही बैठकमा छलफल जनाइएको छ। बैठकको सुरुवातमा अध्यक्ष दाहालले पछिल्लो राजनीतिक परिस्थितिका बारेमा ब्रिफिङ गर्ने र लगत्तै उनले प्रस्तुत गरेकव प्रतिवेदनमाथि छलफल हुनेछ । बैठकमा ४०९ पूर्ण केन्द्रीय सदस्य, २०५ वैकल्पिक केन्द्रीय सदस्य,३ आयोगबाट ७५ तथा सात भौगोलिक र तीन गैरभौगोलिक गरी १० प्रदेशका पदाधिकारी गरी १ हजार २५ जना सहभागी हुनेछन्।"
के छ एमालेको राजनीतिक प्रतिवेदनमा ? (पूर्णपाठ),"काठमाडौं : नेकपा एमालेले दुई ठूला दलको सहकार्य मुलुकमा राजनीतिक स्थायित्व सुनिश्चित गर्नु रहेको जनाएको छ। नेपाल कम्युनिष्ट पार्टी (एमाले) केन्द्रीय कमिटीको आठौं बैठकमा प्रस्तुत राजनीतिक प्रतिवेदनमा प्रधानमन्त्री केपी शर्मा ओलीले जनतामा नैराश्य वृद्धि गर्ने र लोकतन्त्र नै सङ्कट पार्ने स्थितिलाई बोध गर्दै सहकार्य गर्ने अवस्था सिर्जना भएको उल्लेख गरिएको छ। नेकपा (एमाले) र नेपाली काङ्ग्रेसका बिचमा निर्माण गरिएको यस सहकार्यको मुख्य उद्देश्य मुलुकमा राजनीतिक स्थायित्व सुनिश्चित गर्नु हो । राजनीतिक अस्थिरता गहिरिँदै जाँदा यसले जनतामा नैराश्य वृद्धि गर्ने र लोकतान्त्रिक गणतन्त्रका विरुद्धमा रहेका शक्तिहरूको मनोबल बढ्दै गएर लोकतन्त्र नै सङ्कट पार्ने स्थितिलाई बोध गर्दै हामी यस निष्कर्षमा आइपुगेका हौं। प्रतिवेदनमा भनिएको छ,अस्थिरता बढ्दै जाने र मुख्य राजनीतिक शक्तिहरू विभाजित अवस्थामा रहने स्थितिले राष्ट्रिय मनोबललाई कमजोर तुल्याउने, भूराजनीतिक प्रतिष्पर्धाको चुनौतीपूर्ण अवस्थामा राष्ट्रिय हितको रक्षा झनै कठिन हुने र नेपालको अहित चाहनेहरूलाई सजिलो हुने यथार्थलाई पनि हामीले अनुभूत गरेका छौं। न्याय र परिपूरणको पर्खाइमा रहेका पीडितहरूको घाउमा मल्हम अध्यक्ष ओलीले पेश गरेको प्रतिवेदनमा लामो समयदेखि न्याय र परिपूरणको पर्खाइमा रहेका पीडितहरूको घाउमा मल्हम लगाउँदै समाजमा दिगो मेलमिलाप, दण्डहीनताको अन्त्य र दिगो शान्तिको आधार तयार गरियोस् भन्ने चाहना नेकपा (एमाले) को रहेको उल्लेख छ। लामो समयदेखि उपेक्षामा परेको र राजनीतिक दाउपेचको विषय बनेको सङ्क्रमणकालीन न्यायसँग सम्बन्धित बेपत्ता पारिएका व्यक्तिहरूको छानवीन, सत्य निरुपण तथा मेलमिलाप आयोगसम्बन्धी विधेयक' लाई संसदबाट सर्वसम्मत रुपमा पारित गरिएको छ। यसले ऐनको रुप लिइसकेको छ। पीडितलाई न्याय र पीडकलाई सजाय दिँदै शान्ति प्रक्रियाको यो अन्तिम कामलाई टुङ्गोमा पुऱ्याउन यो महत्वपूर्ण उपलब्धि हो। गठनमा केही ढिलाइ भएको छ। यसले केही अन्यौल पनि सिर्जना गरेको छ।प्रतिवेदनमा भनिएको छ,ऐनको भावना अनुरुप छिटै दुई आयोग गठन होऊन् र लामो समयदेखि न्याय र परिपूरणको पर्खाइमा रहेका पीडितहरूको घाउमा मल्हम लगाउँदै समाजमा दिगो मेलमिलाप, दण्डहीनताको अन्त्य र दिगो शान्तिको आधार तयार गरियोस् भन्ने चाहना नेकपा (एमाले) को रहेको छ। ओह्रालो लाग्नबाट रोकेर क्रमशः सकारात्मक दिशामा एमालेले नयाँ सरकार गठन भएपश्चात मुलुकको अर्थतन्त्रमा क्रमशः सुधार हुँदै आएको उल्लेख गरेको छ। पुँजीबजारमा सकारात्मक सुधार हुँदै आएको प्रधानमन्त्रीसमेत रहेका ओलीले जानकारी गराएका छन्। राजनीतिक स्थायित्वको सन्देश र बलियो सरकारको गठनसँगै निजी क्षेत्रमा विश्वास अभिवृद्धि भएको एमालेको ठहर छ। वर्तमान सरकारले अर्थतन्त्रलाई ओह्रालो लाग्नबाट रोकेर क्रमशः सकारात्मक दिशामा अगाडि बढाएको छ। पुँजीबजारमा सकारात्मक सुधार हुँदै आएको छ। गतः वर्षको यसै अवधिका तुलनामा राजस्वमा वृद्धि भएको छ, निर्यात तथा आयातमा सुधार भएको छ र पुँजीगत खर्चमा वृद्धि भएको छ। प्रतिवेदनमा भनिएको छ, पहिलोपल्ट नेपालको सार्वभौम क्रेडिट रेटिङ सम्पन्न भएको छ र नेपालले दक्षिण एसियामा भारत पछिको दोस्रो स्थान सुरक्षित गरेको छ। विश्वव्यापी रुपमा नेपाल लगानीका लागि अनकल मलक हो भन्ने सन्देश गएको छ। पूर्णपाठ"
विपद्बाट भएको क्षतिको मुल्यांकन र पुननिर्माण कार्य तीव्र रुपमा अगाडि बढाउँछौं : गृहमन्त्री,"काठमाडौं : गृहमन्त्री रमेश लेखकले भूकम्प र बाढी पहिरोबाट क्षति भएका भौतिक संरचनाको पुननिर्माण कार्यलाई तीव्रता दिने बताएका छन् । राष्ट्रिय विपद् जोखिम न्युनीकरण तथा व्यवस्थापन प्राधिकरणको २८ औं बैठकमा गृहमन्त्री लेखकले उक्त विपदबाट भएको क्षतिको मुल्यांकन र पुननिर्माण कार्य तीव्र रुपमा अगाडि बढ्ने बताएका हुन्। आज डोटी, बाजुरा, बझाङ र जाजरकोटको भूकम्प तथा बाढी पहिरोले उत्पन्न विपदबाट भएको क्षतिबारे विपद क्षतिको मुल्यांकन (डिडिए) को काम सुरु गर्ने र डिडिए भइसकेको ठाउँमा पुनर्निमाणको काम अगाडि बढाउने निर्णय भएको छ, उनले भने। विपद क्षतिको मुल्यांकन भइसकेको ठाउँमा पुनर्निमाण गर्नका लागि आवश्यक कानुनी र आर्थिक विषयमा निर्णय भएको गृहमन्त्री लेखकले बताए । विपद् जोखिम न्युनीकरण तथा व्यवस्थापन सम्बन्धि मापदण्ड केही समयअघि पारित भइसकेको छ । सोही सम्बन्धी कार्यविधि आज हामीले पारित गरेका छौं । आगामी माग तेस्रो साताबाट जाजरकोटको भूकम्पको विपद क्षतिको मुल्यांकन कार्य सुरु हुनेछ,उनले भने। उक्त निर्णय विपद जोखिम न्युनीकरण तथा व्यवस्थापन परिषदको बैठकमा प्रस्तुत गर्ने उनको भनाइ छ । गृहमन्त्री लेखकका अनुसार साँझ सात बजे प्रधानमन्त्री केपी शर्मा ओलीको अध्यक्षतामा प्रधानमन्त्री निवास बालुवाटारमा विपद जोखिम न्युनीकरण तथा व्यवस्थापन परिषदको बैठक बस्दैछ । आजको परिषद बैठकले निर्णय गरिसकेपछि पुनर्निमाणको कामले तीव्रता पाउने उनको भनाइ छ ।"
"सुनको मूल्य घट्यो, तोलाको कति पुग्यो?",काठमाडौं : आज नेपाली बजारमा सुनको मूल्य घटेको छ। अघिल्लो कारोबार मूल्यको तुलनामा आज सुन प्रतितोला १५ सय रुपैयाँले घटेको हो। शुक्रबार प्रतितोला एक लाख ५३ हजार पाँच सयमा कारोबार भएको थियो। आज (आइतबार) मूल्य घटेर प्रतितोला एक लाख ५२ हजार कायम भएको नेपाल सुनचाँदी व्यवसायी महासङ्घले जनाएको छ । त्यस्तै चाँदीको मूल्य भने आज यथावत नै रहेको छ। आज चाँदी प्रतितोला एक हजार आठ सय १० मा कारोबार भइरहेको छ।
अन्नपूर्ण समाचार प्रभाव : माझी बस्तीमा डाक्टरसहितको विज्ञ टोली पठाउँदै मुख्यमन्त्री,"ढल्केबर : मधेस प्रदेश सरकारले नवजात शिशुको मृत्यु हुने गरेको पीडामा रहेका धनुषाको मिथिला नगरपालिका१० लालगढस्थित माझी टोलमा चिकित्सकसहितको विज्ञ टोली पठाउने भएका छन्। शनिबार अन्नपूर्ण पोस्ट् दैनिक पत्रिकाले जहाँ अकालमा बच्चा नगुमाएको घरै छैन, माझी बस्तीको कहरः ९ सन्तान गुमाइन् आमाले शीर्षकमा कभर स्टोरी प्रकाशित गरेपछि मधेस प्रदेशका मुख्यमन्त्री सतिशकुमार सिंहले तत्कालै आफ्ना प्रेस सल्लाहकार अनिलकुमार कर्ण र स्वकीय सचिव रविन सिंहलाई माझी टोल पठाएर त्यहाँको वस्तुस्थितिबारे जानकारी लिएका हुन्। मुख्यमन्त्री सिंहका प्रेस सल्लाहकार कर्णले माझी टोलका पीडित भनिएकाहरूसँग उनका दैलौमे पुगेर नवजात शिशुको मृत्यु हुने गरेका घटनाबारे जानकारी लिएका छन्। त्यसक्रममा केही दिनअघि मात्रै चार महिने छोरी गुमाएका कृष्णबहादुर माझीसँग मुख्यमन्त्री सिंहले फोन संवाद गरेका थिए। उनले कृष्णबहादुरको नवजात शिशुको एक महिनाअघि भएको निधनप्रति शोक व्यक्त गर्दै अकालमा कुनै पनि शिशुको ज्यान गुम्ने स्थितिलाई रोक्न प्रदेश सरकारले हरसम्भव प्रयास गर्ने उल्लेख गरे। कृष्णबहादुरसँग फोनमार्फत कुरा गर्दै त्यस टोलमा जन्मिएका कतिपय बच्चाको दुईचार महिनामै अकाल मृत्यु हुने गरेको घटनाका कारण पहिचान तथा समाधानका लागि विशेषज्ञ चिकित्सक सम्मिलित मधेस स्वास्थ्यविज्ञान प्रतिष्ठानको टोली माझी टोलमा पठाउने बताए। उनले भने, अहिले म स्थितिका विषयमा चिकित्सकीय अध्ययन गर्न विशेषज्ञ चिकित्सकसहितको टोली आइतबार पठाउँदै छु। टोलीले दिने प्रतिवेदनका आधारमा माझी टोलमा आमाबच्चा लगायतलाई उपचार तथा अन्य राहत कार्यको प्रबन्ध प्रदेश सरकारले गर्नेछ। माझी टोलमा दुईटा श्रीमतीबाट पाएका १५ सन्तानमध्ये १० को ज्यान गुमेका वीरबहादुर माझीलगायतका व्यक्तिसँग मुख्यमन्त्रीका प्रेस सल्लाहकार कर्णले भेटेका थिए। उनले वंशानुगत, रहनसहन, उपचार अभाव आदिमध्ये कुन कारणले नवजात शिशुको मृत्यु भएको भन्ने विषयमा प्रदेश सरकारको स्वास्थ्य टोलीले यकिन गरेपछि माझी टोलमा प्रबद्र्धनात्मक, नियन्त्रणात्मक तथा उपचारात्मक कार्य सरकारले अघि बढाउने जानकारी दिए। आइतबार मधेस स्वास्थ्यविज्ञान प्रतिष्ठानको संयोजनमा प्रदेशको स्वास्थ्य तथा जनसंख्या मन्त्रालयको अस्पताल विकास तथा चिकित्सा महाशाखाका प्रमुख वर्षा प्रकाश, प्रतिष्ठानका वरिष्ठ स्त्री तथा प्रसूति रोग विशेषज्ञ डारुबी सिंहलगायतका चिकित्सा अधिकारीको टोली आइतबार माझी बस्तीमा जाने प्रतिष्ठानका उपकुलपति डाअंकुर साहले जानकारी दिए।"
शिक्षकलाई नयाँ पाठ्यक्रम र पाठ्यसामग्रीसम्बन्धी प्रबोधीकरण,"डडेल्धुरा : डडेल्धुराका सातवटै तहका विषयगत शिक्षकहरूलाई पाठ्यक्रम र पाठ्यसामग्रीका बारेमा प्रबोधीकरण गरिएको छ। विद्यार्थीको रिजल्टलाई आधार मानी उनीहरूको संख्यात्मकभन्दा गुणात्मक शिक्षामा जोड दिने गरी सातै पालिकाका शिक्षकहरूलाई नयाँ पाठ्यक्रम र पाठ्यपुस्तकका बारेमा प्रबोधीकरण गरिएको हो। जिल्लाका सातवटै स्थानीय तहका शिक्षकलाई नयाँ पाठ्यक्रम र पाठ्यपुस्तकको कार्यान्वयनको अवस्थाका बारेमा समेत जानकारी गराइएको छ। पछिल्लो समयमा जिल्लाका सामुदायिक विद्यालयहरूमा पढाइको गुणस्तर खस्कँदै गइरहेको र सामुदायिक विद्यालयको वार्षिक रिजल्ट खस्कँदै गइरहेको अवस्थामा जिल्ला शिक्षा विकास तथा समन्वय एकाइ कार्यालयले नयाँ पाठ्यक्रम र पाठ्यपुस्तकका बारेमा जानकारी दिन र कार्यान्वयन गराउने उद्देश्यका साथ कार्यक्रम गरिएको हो। कक्षा ५, ८ र १० मा नयाँ पाठ्यक्रम कार्यान्वयनलाई प्रभावकारी बनाउने उद्देश्यले जिल्लाका शिक्षकलाई सहजीकरण कार्यक्रम सञ्चालन गरिएको शिक्षा विकास तथा समन्वय एकाइका कार्यालय प्रमुख खडक महताले जनाए। अनुभवी तथा प्रशिक्षित शिक्षकबाट नै कार्यक्रममा नयाँ पाठ्यक्रमको उद्देश्य, संरचना र शिक्षण विधिबारे विस्तृत जानकारी प्रदान गरिएको शिक्षा विकास तथा समन्वय कार्यालय डडेल्धुराले जनाएको छ। जिल्लाका सातवटै स्थानीय तहमध्ये परशुराम नगरपालिकावाट सुरु गरिएको उक्त प्रबोधीकरण कार्यक्रम शुक्रबार अजयमेरु गाउँपालिकामा सम्पन्न गरिएको समन्वय कार्यालयका प्राविधिक सहायक गोपालदत्त पाण्डेले जानकारी दिए।"
बिकराल बेरोजगारी,"नेपाल अहिले गम्भीर बेरोजगारी संकटसँग जुधिरहेको छ। धेरै युवा श्रमिकहरू विदेशमा अवसर खोज्न बाध्य भएका छन्। बजार व्यवस्थापन निराशाजनक रहेको कृषि क्षेत्रमा क्रमशः उत्पादकत्व कम हुँदै रहँदा कृषतर्फ युवाहरू बिमुख भएका छन्। उत्पादन तथा सेवा क्षेत्रतर्फ विविधीकरण गर्न संघर्ष गरिरहेको अर्थतन्त्रका कारण देशको आर्थिक वृद्धि उकालो लाग्न सकेको छैन। यस समस्यालाई थप गम्भीर बनाउने अर्काे कारण भनेको शिक्षित युवाहरूको सीप र श्रम बजारको आवश्यकताबीचको सन्तुलन नहुनुका साथै शिक्षा प्रणाली पनि मुख्य कारक हो। यसका कारण नेपाली युवाहरू उच्च शिक्षाका लागि पश्चिमा मुलुकहरूमा आंशिक रोजगारीको चक्रमा फसिरहेका छन्। विकराल बेरोजगारीका संकटले कतार, साउदी अरेबिया र दक्षिण कोरिया जस्ता देशहरूमा राम्रो तलब र कामको खोजीमा मानिसहरूलाई पलायन हुन बाध्य बनाएको छ। नेपाली आप्रवासी श्रमिकहरूको रेमिट्यान्सले देशको अर्थतन्त्रलाई महत्वपूर्ण योगदान पुयाइरहेको छ। यसले नेपालको घरेलु श्रम बजारमा रहेको गहिरो कमजोरीलाई पनि उजागर गर्छ। बढ्दो आप्रवासनले घरमा रहेका परिवारहरूका लागि सामाजिक र मानसिक चुनौतीहरू ल्याएको छ। विश्वमा बेरोजगारीको अवस्था हेर्ने हो भने थाहा हुन्छ कि वैश्विक बेरोजगारी दर कस्तो छ भनेर। अन्तर्राष्ट्रिय श्रम संगठन (आईएलओ)को सन् २०२३ को तथ्यांक अनुसार, वैश्विक बेरोजगारी दर लगभग ५५ प्रतिशत रहेको देखिन्छ। जसमा युवा बेरोजगारीलाई एक महत्वपूर्ण मुद्दाको रूपमा लिइएको छ, जसको दर विश्वभर १४ प्रतिशतसम्म पुगेको देखिन्छ। यसमा सन् २०१९ मा देखिएको विश्वव्यापी महामारी कोभिड (कोभिड१९)को प्रभाव मुख्य भएको पाइन्छ। महामारीले बेरोजगारी यसरी वृद्धि गयो कि लाखौंलाई रोजगार गुमाउन बाध्य बनायो। तथ्यांकले भन्छ, सन् २०२० मा वैश्विक बेरोजगारी सन् २०१९ अर्थात् वर्ष दिनअघिको तुलनामा लगभग ३३ मिलियन रोजगार चाहिने अवस्था नै सिर्जना भयो। क्षेत्रीय भिन्नताहरूलाई पनि यहाँ देखाइएको छ। बेरोजगारी दर क्षेत्र अनुसार भिन्न हुन्छ। उदाहरणका लागि, अफ्रिकामा दर प्रायः ७ प्रतिशतभन्दा माथि हुन्छ, जब कि पूर्वी एसियामा यो लगभग ३५ प्रतिशतमा रहन्छ। संयुक्त राज्य अमेरिकामा सन् २०२० को अप्रिलमा बेरोजगारी दर १४८ प्रतिशतसम्म पुगेको थियो, तर २०२३ को अन्त्यसम्ममा यो लगभग ३८ प्रतिशतमा घटेको पाइयो। स्पेनमा युवा बेरोजगारी एक निरन्तर मुद्दा बनिरहन्छ, जसको दर हालका वर्षहरूमा पनि ३० प्रतिशतभन्दा बढी भएको छ। पुनः सन्दर्भ नेपालकै। नेपालको तराई क्षेत्रमा सधैं जीवन्त देखिने गाउँहरू अहिले युवा पलायनले सामाजिक एवं आर्थिक अवस्था सुस्त बनेको छ। यो पलायन आर्थिक कठिनाइहरूको एउटा प्रत्यक्ष संकेत हो। अनुपस्थित जनसंख्या भनिने यो अवस्थाले जनगणनामा गणना गरिएका तर तथ्यांक संकलनको समयमा देशमा अनुपस्थित रहेका व्यक्तिहरूलाई जनाउँछ। यो अनुपस्थिति धेरै मानिसहरूलाई देश छाड्न बाध्य पार्ने आर्थिक संघर्षहरूको गम्भीर प्रतीक बनेको छ। युवा पुस्तामा आर्थिक कठिनाइहरूको प्रभाव विशेष रूपमा देखिन्छ। हालैका तथ्यांकहरूका अनुसार, १५२४ वर्षका काम खोजिरहेका युवाहरूको बेरोजगारी दर अझै उच्च रहेको भेटिन्छ। २०७८ सालमा यो दर २०५२ प्रतिशत रहेको थियो। यो अवस्था निरन्तर चिन्ताजनक बन्दै गएको छ। २०७८ सालको जनगणनाले नेपालको जनसंख्या २ करोड ९२ लाख देखाएको छ। जन्मदरमा कमी र आप्रवासनमा वृद्धिका कारण देशको जनसंख्या वृद्धिदर ८० वर्षयताकै न्यूनतम अवस्थामा पुगेको छ। रेमिट्यान्सले नेपालको कुल गार्हस्थ्य उत्पादनको लगभग ३० प्रतिशत हिस्सा ओगटेको छ। २०६८ सालदेखि २०७८ सालसम्मको एक दशकभन्दा बढी समयदेखि विदेशमा बसोबास गर्ने नेपाली नागरिकता भएकाहरूको संख्या १४ प्रतिशतले वृद्धि भएको छ। विशेषगरी, महिलाहरूको आप्रवासन दर उल्लेखनीय रूपमा बढेको छ। यो आप्रवासन लहर स्वदेशी रोजगारी अभावको प्रत्यक्ष परिणाम हो। बढ्दो अनुपस्थित नेपालीहरूको संख्याले देशको गम्भीर आर्थिक चुनौतीहरू र सुधारको आवश्यकता देखाउँछ। २०८१ सालमा यो दर ४१४४ प्रति १,००० मा झरेको थियो। यो अघिल्लो वर्षको तुलनामा १८२६ प्रतिशतको तुलनामा कम देखाए तापनि २०७८ सालयता आप्रवासन दर बढिरहेको छ। सुस्त वृद्धि र व्यापक बेरोजगारीले नेपालको अर्थतन्त्रलाई थिलथिलो बनाएकाले गरिबीको चक्र सिर्जना गरेको छ। रोजगारीको अभावले विशेष गरी युवाहरूको आर्थिक गतिशीलतालाई सीमित बनाएको छ। यही कारणले धेरै मानिसहरू विदेशमा काम खोज्न बाध्य छन्। धेरै नेपाली परिवारकै लागि रेमिट्यान्स विकल्परहित जीवनरेखा बनेको छ। कतार, मलेसिया र साउदी अरेबिया जस्ता देशका श्रमिकहरूले घरमा पैसा पठाउँछन्। यसले अस्थायी राहत प्रदान गर्दछ। यसले नेपालले आफ्ना जनतालाई टिकाउन पर्याप्त स्थानीय रोजगारी सिर्जना गर्न नसकेको पुष्टि गर्छ। राजनीतिक अस्थिरता र भ्रष्टाचारले यो अवस्थालाई झन् जटिल बनाएको छ। सरकारको अस्थिरता र भ्रष्टाचारले जनताको विश्वास कमजोर बनाउँदै छ। यसले नीतिहरूको प्रभावकारी कार्यान्वयनलाई रोक्छ र दीर्घकालीन आर्थिक विकासमा बाधा पुर्याउँछ। स्थिर शासन र स्पष्ट आर्थिक रणनीतिहरूको अभावले देशलाई दिगो विकास प्राप्त गर्नबाट रोकिरहेको छ। युवाहरूको रोजगार खोजीमा विदेश पलायन पछिल्ला वर्षहरूमा अझ तीव्र भएको छ। आर्थिक वर्ष २०६०६१ मा पहिलोपटक विदेशमा रोजगारी खोज्ने युवाहरूको संख्या ५ लाखभन्दा माथि पुगेको थियो। तर, कोभिड१९ महामारीको प्रभावले यी संख्याहरू अझ बढाएको छ। वैदेशिक रोजगार बोर्डका अनुसार कोभिड महामारीपछिको वर्षमा ६ लाखभन्दा बढी नेपालीले विदेशमा रोजगारी खोजेका थिए। पछिल्लो आर्थिक वर्षमा ७ लाख ५० हजारभन्दा बढी पुगेको छ। हाल ७० लाखभन्दा बढी नेपालीहरू अर्थात् कुल जनसंख्याको करिब २३ प्रतिशत विदेशमा छन्। नेपालमा पनि बेरोजगारीको सन्दर्भमा युवा बेरोजगारी विशेषरूपमा चासोको विषय हो। नेपालको अर्थतन्त्र कोभिड१९ महामारीबाट गम्भीर रूपमा प्रभावित भएको छ, जसले विशेष रूपमा पर्यटन र उद्योग क्षेत्रहरूमा रोजगार गुमाएको छ। कृषि क्षेत्रले लगभग ६६ प्रतिशत जनसंख्याको रोजगार दिन्छ तर धेरै श्रमिकहरू अधकच्याउने अवस्थामा छन् वा अनौपचारिक स्थितिमा काम गर्छन्। कामका लागि आप्रवासनका सन्दर्भ कोट्याउने हो भने धेरै युवा नेपालीले विदेशमा रोजगार खोज्छन्, जसले उच्च श्रमिक आप्रवासनको दरमा योगदान पुयाउँछ। सन् २०२० मा लगभग १५ मिलियन नेपालीले कामको लागि देश छोडेका थिए, प्रायः खाडी देशहरू र मूलतः मलेसियामा। विदेशबाट आउने रकम नेपालको कुल गार्हस्थ्य उत्पादनको एक महत्वपूर्ण हिस्सा हो, जुन लगभग २५ प्रतिशतको खाता छ। महामारीको प्रभावले पर्यटन र आतिथ्य क्षेत्रहरूमा महत्वपूर्ण संख्यामा रोजगार गुमाउने परिणाम स्वरूप आएको छ, जुन नेपालका लागि अत्यन्त महत्वपूर्ण छन्। सरकारले बेरोजगारी र अधकल्च्याउने अवस्थालाई समाधान गर्न विशेषगरी युवाहरूका लागि कौशल विकासका विभिन्न कार्यक्रम सुरु गरेको छ। नेपालले सामना गरिरहेका यी चुनौतीहरूलाई सम्बोधन गर्न व्यापक सुधार अत्यावश्यक छ। शिक्षा प्रणालीलाई आधुनिकीकरण गर्नु, रोजगारी सिर्जना गर्नु, पूर्वाधार सुधार गर्नु र उद्यमशीलतालाई प्रवद्र्धन गर्नु आर्थिक रूपमा विविध र सुदृढ देश निर्माण गर्ने दिशामा महत्वपूर्ण कदम हुन्। निष्कर्ष : देशले उच्च अनुपस्थितिजन्य जनसंख्या र आप्रवासनको जनसंख्यागत संकट सामना गरिरहेको अवस्थामा, समावेशी र दिगो आर्थिक नीतिहरूको आवश्यकता स्पष्ट छ। रोजगारी सिर्जना, जीवनस्तर सुधार र आप्रवासनका कारणलाई सम्बोधन गरेर नेपालले आफ्ना जनतालाई घरमै समृद्ध जीवन निर्माण गर्न आवश्यक अवसरहरू प्रदान गर्न सक्नेछ। बेरोजगारी विश्वभर र नेपालमा पनि एक महत्वपूर्ण मुद्दा बनेको छ, जसमा विशेष चुनौती र प्रवृत्तिहरू छन्। यी चुनौतीलाई सम्बोधन गर्न लक्षित नीति, विकास रणनीति र आर्थिक विविधीकरण आवश्यक छन् ताकि दिगो रोजगार अवसरहरू सिर्जना गर्न सकियोस्। २०७८ सालको जनगणनाले २३ प्रतिशत जनसंख्या अनुपस्थित रहेको देखाएपछि सुधारको आवश्यकतालाई झन् तीव्र बनाएको छ। यी गम्भीर मुद्दाहरूलाई समाधान नगरी नेपालले आफ्ना जनतालाई समृद्ध जीवन जिउनका लागि आवश्यक अवसर प्रदान गर्न सक्दैन।"
"सिँचाइ आयोजना, स्थानीय सरकार नै उदासिन","आर्थिक वर्ष २०७२७३ मा सिँचाइ विभागले सिन्धुपाल्चोक जिल्लाको मेलम्ची नगरपालिका१ स्थित पल्लो भाँगे र आसपासको जमिन सिँचाइका लागि मझौला सिँचाइ आगोजनाको छनोट गरेर विस्तृत परियोजना प्रतिवेदन (डीपीआर) तयार पार्यो। २०७२ वैशाख १२ को महाबिनासकारी भूकम्पपछि लगत्तै आवश्यक प्रक्रिया पुर्याएर स्थलगत नापजाँच गरेपश्चात् सबैतिरबाट योजना अघि बढाउने अनुमति लिएर विभागले डीपीआर तयार पारेको हो। साविक भोटेचौर गाविस२ मा पर्ने हजारौं रोपनी सुक्खा जमिन सिँचाइ गरेर तरकारी र फलफूलको खेती गर्ने जनचाहना पूरा गर्न छनोट भएको सिँचाइ आयोजना अहिलेसम्म कार्यान्वयनमा आएको छैन। त्यतिबेला सिन्धुपाल्चोकको समेत सिँचाइको कार्यक्रम काभ्रेपलान्चोक जिल्ला सिँचाइ कार्यालयबाटै सञ्चालन हुने गथ्र्यो। उपभोत्ताहरूको मागबमोजिम स्थानीय निकायमार्फत आवश्यक प्रक्रिया पुगेर आएको आयोजनालाई राष्ट्रिय योजना आयोगले अनुमोदन गरेको थियो। बिभिन्न चरणका सबै प्रक्रिया पूरा गरेपछि अर्थ मन्त्रालयले समेत स्विकृति प्रदान गरिसकेको सिँचाइ आयोजनाको डीपीआर करिब चार लाख पचास हजारको लागतमा तयार भएको हो। सिँचाइ सम्बन्धित कुनै पनि योजना स्विकृत गर्नु पहिले आबश्यक सबै प्रक्रिया नपुगेको भए आयोजना स्विकृति नै हुने थिएन। मेलम्ची नगरपालिका१ को महादेव खोला मुहान थापेर पाटीगाउँ, मसामटोल, भाँगे, फुस्रोमाटो हँुदै डाँडागाउँसम्मको जमिन सिँचाइ गर्ने लक्ष्य राखेर बिभाग आफंैले स्वीकृत गरेको करिब तीन किलोमिटर लम्बाइको सिँचाइ आयोजनाको तत्कालिन अनुमानित लागत चार करोड पचास लाख छ। बिभागबाट खटिएका प्राविधिकहरू र विभागले नै छानेको ठेकेदारमार्फत स्थानीयको सहभागितामा हप्तौं लगाएर गरेको स्थलगत सर्भेक्षणपश्चात तयार पारिएको डीपीआरअनुसार अहिलेसम्म काम भएको छैन। केही वर्ष सिँचाइ विभागले आयोजनाका नाउँमा अत्यन्त न्यून बजेट समावेश गरेर जनताको आँखामा छारो हाल्ने र झुक्याउने कामबाहेक केही गरेन। आयोजना अगाडि बढाउनु नै थिएन भने जनताका सामु अनेक किसिमका नौटंकी गर्नुपर्ने थिएन। आयोजनाको सम्भाव्यता अध्ययन, छनोट प्रक्रिया, डीपीआर गर्न लागेको जनशक्ति परिचालन, यसमा भएको राज्यकोष दुरुपयोगको जिममेवारी कस्ले लिने ? सार्वभौम नागरिकलाई राज्यपक्ष्यले यसरी झुक्याउनुको पछाडि विभागको लापरबाही र भ्रष्ट नीतिबाहेक केही होइन। तामझामका साथ नापनक्सा गरेर प्रतिवेदन तयार गरी जनतालाई काम छिट्टै हुने आश्वासन बाँडेको योजना अहिलेसम्म पूरा नहुनुमा दोषी को ? सम्पूर्ण प्रक्रिया पुगिसकेको आयोजना विशेष कारणवश नहुने भए यति कारण योजनाअघि बढााउन सकिएन भनेर भन्न पनि सकिन्थ्यो। योजना छनोट गर्ने, सर्भे गरेर जनतालाई छक्याउने, डीपीआर तयार गर्न बजेट छुट्ट्याएर कमिसनको खेती गर्ने धन्दामा सिँचाइ विभाग लागि परेको प्रमाण अर्को खोज्नै पर्दैन। राष्ट्रिय योजना आयोग, अर्थ मन्त्रालय, सिँचाइ विभाग आदि गरिएका सरकारी निकायहरूले जनतालाई दिनदहाडै ढाँटेर उल्लु बनाउने काम भएको आँखै अगाडि देख्दा र सरकारको सुशासनको नाराप्रति ध्यान दिँदा अचम्म लाग्छ। नेपाल जलस्रोतका हिसाबले विश्वको दोस्रो धनी राष्ट्र हो। जलभण्डारको सदुपयोग गर्न नसक्दा अधिकांश नेपाली बिपन्न अवस्थामा छन्। निर्वाहमुखी खेती प्रणालीबाट जीवन धान्न नसकेर कैयौं युवा आर्थिकोपार्जनका लागि विदेसिनु परेको कारुणिक दृश्य देखेकै छौं। मुलुकले राष्ट्रिय कृषि नीति २०६१ लाई आधार मानेर २० वर्षे कृषि सुधार आयोजना लागू गरेर गरिबी निवारण गर्ने लक्ष्य लिएको व्यहोरा सर्वविदितै छ। २०७२ सालदेखि सुरु गरिएको यो योजना सफल पार्न अन्य पूर्बाधारका अतिरिक्त सिँचाइ सुविधाको ठूलो आबश्यकता पर्छ। नेपालको परिप्रेक्ष्यमा सिँचाइका ठूला आयोजना सञ्चालन गर्नुभन्दा पनि साना एबं मझौला आयोजनाहरूको पहिचान गरेर कार्यान्वयन गर्दा कम खर्च र थोरै समयमा धेरै उपलब्धि हाँसिल गर्न सकिन्छ। मझौला र ठूला नदीहरूको बाहुल्यता रहेको नेपालमा धेरै सिँचाइसम्बन्धी योजनाहरू सञ्चालन गर्न सकिने सम्भावना छ। मेलम्ची नगरपालिका१ स्थित महादेवखोला र यसबाट सिँचाइ गर्न सकिने पल्लो भाँगेको सुक्खा क्षेत्रलाई लिन सकिन्छ। अन्नबालीभन्दा पनि तरकारी खेतीका लागि यथेष्ट सम्भावना बोकेको यो ठाउमाँ सिँचाइ सुविधा छैैन। सँगै बहने महादेव खोलाको पानी त्यसै खेर गइरहेको छ। यसका लागि स्थानीय सरकारका रूपमा रहेको नगरपालिकाले अग्रसरता लिनु आवश्यक हुन्छ। व्यवहारमा यसो हो पनि स्थानीय सरकारको भूमिका रहेको नगरपालिकाले पनि यसतर्फ ध्यान दिएको छैन। यही कुरालाई हृदयंगम गरेर नेपाल सरकारले पल्लो भाँगे सिँचाइ आयोजनालाई स्विकृति दिएको हो। स्थानीय सरकारको तल्लो एकाइ वडा कार्यालयले आयोजनाका बारेमा देखाएको उदासीनता र स्थानीय जनताको आवश्यकताबीच मतभेद हुँदा पनि अपेक्षित लक्ष्य हासिल गर्न सकिएको छैन। केन्द्रीय स्तरबाट छनोट भएर कार्यान्वयनको चरणमा रहेको आयोजनाप्रति नकारात्मक दृष्टि राख्ने निर्वाचित वडा प्रतिनिधिका कारण योजना सञ्चालन प्रक्रियामा व्यवधान उत्पन्न भएको छ। यो भूभागमा बस्नु हुने नागरिकहरूको परम्परागत कृषि पेसाबाहेक जीविकोपार्जनका अन्य विकल्प छैनन्। प्रायजसो सुक्खा रहने यो ठाउँमा कृषि उपार्जनको प्रसस्त सम्भावना रहेको भए पनि सिँचाइका लागि वर्षातको मौसमी पानीका अतिरिक्त अर्को विकल्प नभएकाले धेरैजसो मानिस बसाइँ सर्न बाध्य भएका छन्। स्थानीय स्तरमै बस्नेहरू पनि चरम गरीबिको चक्रब्युहमा फसेका छन्। यसै वडा भएर बहने महादेव खोला, जर्के खोलाहरूमा पानीको बहाव यथेष्ट भए पनि नेतृत्वदायी भूमिकामा रहेका राजनीतिक दलका पदाधिकारीका कारण सतहगत पानीको समुचित प्रबन्ध नमिल्नाले हिउँदे र वर्षे कृषि व्यवसाय गरेर जीवन निर्वाह गर्ने मौकाबाट वञ्चित यहाँका नागरिक गरीबिको निरपेक्ष रेखामुनि छन्। स्थानीय जनताको मागको आधारमा विद्यमान आबश्यकतालाई मध्यनजरमा राखेर नेपाल सरकारले सिँचाइ सुविधा उपलब्ध गराउन माथि उल्लेखित योजना छनोट गरेको हो। कृषि व्यवसायलाई सुदृढ गरी यहाँको गरिबी निवारण र अव्यवस्थित बसाइँसराइलाई न्यूनीकरण गर्ने उद्देश्यले नेपाल सरकारले पल्लो भाँगे सिँचाइ आयोजनाको विस्तृत परियोजना प्रतिवेदन तयार गरेको पनि धेरै भइसक्यो। सिँचाइ विभागको मझौला सिँचाइ आयोजनाअन्तर्गत समावेश गरिएको यो आयोजनाको प्रारम्भिक लागत करिब पाँच करोडको हो तापनि अब यसको लागत पक्कै बढ्छ। सिँचाइ डिभिजन कार्यालय सिन्धुपाल्चोकले कार्यान्वयन गर्ने यो आयोजना सञ्चालनमा ढिलाइ हुनुको कारण बिगतको व्यवस्थापनले देखाएको गैरजिम्मेवार पनि एक हो। विभागले आयोजना छनोट गरेपश्चात् तत्कालीन भोटेचौर गाविस२ (हाल मेनपा१)का बासिन्दाले पल्लो भाँगे सिँचाइ जल उपभोक्ता समिति गठन गरेर विधिवत रूपमा प्रचलित नियमानुसार दर्ता गरेर सरकार र जनताबीचको मध्यस्थता गर्न कटिबद्ध छ। पंक्तिकारको संयोजकत्वमा गठित उपभोक्ता समितिको काम, कर्तव्य र अधिकार प्रचलित कानुनबमोजिम हुनेछ। सिन्धुपाल्चौक जिल्ला जलस्रोत समितिमा जलस्रोत ऐन २०४९ र जलस्रोत नियमावली २०५० अनुसार दर्ता भएर निर्धारित स्थानमा सिँचाइको व्यवस्थापन गर्ने उद्देश्य लिएर आएको यो समिति जिल्लाकै नमुना छ। आयोजना सञ्चालन अवधिमा सरकार र जनताबीचको सेतुको रूपमा रहेर आयोजना पूरा भएपछि यसको रेखदेख, संरक्षण र सम्बद्र्धनको कामको जिम्मेवारी समितिले नै लिने कुरा समितिको विधानमा उल्लेख छ। साविकका स्थानीय उपभोक्ताहरूको हक, भोग र सुविधालाई बाधा नपुग्ने गरी खेर गइरहेको पानीलाई सदुपयोग गरेर कृषि क्षेत्रको स्तरोन्नति गर्ने महान् उद्देश्य लिएर आएको यो आयोजना सञ्चालनमा ढिलाइ हुनु हुन्न। काठमाडौं उपत्यकासँगै कुम जोडेर रहेको यो क्षेत्रका लाखौं परिवारको बाँच्ने आधारका रूपमा रहेको सयांै हेक्टर कृषियोग्य भूमिमा सिँचाइको समुचित प्रबन्ध गरी केन्द्रीय राजधानी काठमाडौंको सेरोफेरोमा तरकारी, फलफूललगायत अन्य कृषि उपजको उपलब्धता गराउने लक्ष्य समितिको विधानमा उल्लेख छ। यहाँको समशितोष्ण हावापानीमा प्रांगारिक मलमात्र प्रयोग गरेर तयार गरिने तरकारी खेतीले काठमाडौं उपत्यकाभित्रका जनताको आबश्यकतालाई यथासम्भव परिपूर्ति गर्ने लक्ष्य समितिको बिधानमा समेटिएको छ। उपत्यकावासीका लागि विषादीरहित ताजा तरकारी उपलब्ध गराउन मेलम्ची नपा१ उद्दत रहेको प्रसंग आफैंमा सुखद हो। तरकारी खेती गरेर आफ्नो जीवनस्तर उकास्ने सपना बोकेका किसानवर्गको सपना साकार पार्न सरकार पछि पर्न मिल्दैन। यस नगरपालिकाका १३ वडामध्ये काठमाडौंसँग जोडिएको एक नम्बर वडा बिकासका दृष्टिकोणले निकै सम्भावना बोकेको छ। यहाँको सिद्धेश्वर त्रिवेणीघाट, महाभीरको छाँगो, पाताल गुफा, तपचुली जस्ता पर्यटकीय दृष्टिकोणले महत्वपूर्ण मानिएका स्थानको संरक्षण, सम्बद्र्धन र परिमार्जन गर्ने हो भने आन्तरिक पर्यटनको ढोका आफैं खुल्छ। विकासका नाउँमा राजनीति गर्ने यहाँको दूषित परिपाटीका कारण यो ठाउँ पछि परेको छ। आशा एवं भरोसा राखौं, नेपाल सरकारद्वारा स्विकृत सिँचाइ आयोजना शीघ्र सञ्चालनमा आई जनताका सुदिन छिट्टै आउने छन्।"
पोखराको तिब्रेकोट वन लाटोकोसेरो संरक्षण विशेष क्षेत्र घोषणा,"पोखरा : किसानको साथी भनेर चिनिने लाटोकोसेरो संरक्षणका लागि समुदाय नै एक भएर संरक्षणमा लाग्ने प्रतिबद्धता जनाएका छन्। पोखरा २५ हेमजाका स्थानीयले लाटोकोसेरो संरक्षणका लागि स्थानीय तिब्रेकोट सामुदायिक वनलाई लाटोकोसेरो संरक्षण विशेष क्षेत्र घोषण गरेका हुन्। २७५ घरधुरी सदस्य रहेको सामुदायिक वनका सदस्यहरूले तिब्रेकोट सामुदायिक वनलाई लाटोकोसेरो संरक्षण विशेष क्षेत्र घोषण गरेका हुन्। पोखराको हेमजामा शनिबार प्रकृतिका साथीहरू नामक संस्थाले आयोजना गरेको लाटोकोसेरो संरक्षण शिविरमा तिब्रेकोट सामुदायिक वन उपभोक्ता समूहका अध्यक्ष विशालजंग कुवँरले लाटोकोसेरो संरक्षण विशेष क्षेत्र घोषण गरेका हुन्। मुसा खाएर किसानका अन्नबाली संरक्षणमा महत्वपूर्ण योगदान दिने लाटोकोसेरोको बारेमा प्रकृतिका साथीहरू नामक संस्थाल बेला बेलामा लाटोकोसेरो संरक्षण जनचेतना मूलक कार्यक्रम गरेपछि समुदाय नै संरक्षणमा लाग्नुपर्छ भनेर लाटोकोसेरो संरक्षण विशेष क्षेत्रको साथै गुदेली निशेधित क्षेत्र घोषण गरिएको तिब्रेकोट सामुदायिक वन उपभोक्ता समूहका उपाध्यक्ष कृष्णबहादुर कुँवरले बताए। स्थानीयले सोनी केसीले लाटोकोसेरोको महत्वको बारेमा जानकारी पाउँदा खुसी लागेको सुनाइन्। प्रकृतिका साथीहरू नामक संस्थाका निर्देशक राजु आचार्यले एक जोडी बयस्क लाटाकोसेरोले चार महिनाको समयावधिमा तीन हजार मुसाहरू खाने अध्ययनले देखाएको बताए। कृषि प्रधान देश नेपालमा लाटोकोसेरोले मुसा खाएर किसानको खाद्यन्न जोगाएर किसानलाई गुन लगाउँदै आएको छ। यति महत्वपूर्ण पन्छी संरक्षणका लागि तिब्रेकोट सामुदायिक वन उपभोक्ता समूहले लाटोकोसेरो संरक्षण विशेष क्षेत्र घोषणको साथै गुदेली निशेधित क्षेत्र घोषण गरेकोमा खुशी व्यक्त गरे। यस घोषणाले लाटोकोसेरोको साथै अन्य पन्छी र वन्यजन्तु संरक्षणमा पनि महत्वपूर्ण योगदान पुग्ने बताए। सय हेक्टर क्षेत्रफलको बनलाई लाटोकोसेरो संरक्षण विशेष क्षेत्र समुदायले घोषण गरेको यो पहिलो रहेको पनि उनले बताए। स्याङ्जा, म्याग्दी जिल्ला लगायत ५ क्षेत्रमा समुदायले लाटोकोसेरो संरक्षण क्षेत्र र गुदेली निशेधित क्षेत्र घोषणा गर्ने तयारी गरेका छन्। सरकारले जनताबाट चाहे अनुसार समुदाय नै संरक्षणमा लाग्ने गरी लाटोकोसेरो संरक्षण विशेष क्षेत्र घोषण गरेकोमा डिभिजन वन कार्यालय कास्कीका प्रमुख कोमलराज काफ्लेले खुशी व्यक्त गरे। घोषणा डिभिजन वन कार्यल सँग समन्वय गरेर भएको पनि उनले बताए। संरक्षणमा समुदाय नै जागरूक भएर लागेकाले वन कार्यालयले आवश्यक सहयोग गर्ने पनि उनले सुनाए। प्रकतिका साथीहरू नामक संस्थाले विगत ११ वर्षअघिदेखि लाटोकोसेरो तथा हुचिल संरक्षण उत्सव गर्दै आएको छ। यस वर्ष जनकपुरमा १२ औं संस्करणको लाटोकोसेरो तथा हुचिल संरक्षण उत्सव आयोजना हुँदै छ। लाटोकोसेरो संरक्षण उत्सव गर्दै प्रकृतिका साथीहरूले यस वर्ष कास्की, स्याङ्जाका विभिन्न क्षेत्रमा लाटोकोसेरोका लागि १ सय गुँड बनाएर राखेको प्रकृतिका साथीहरू नामक संस्थाले जनाएको छ।"
सर्वोच्च अदालत बार एसोसिएसनको अध्यक्षमा पोखरेल निर्वाचित,"काठमाडौं : सर्वोच्च अदालत बार एसोसिएसन अध्यक्षमा वरिष्ठ अधिवक्ता मेघराज पोखरेल विजयी भएका छन्। शनिबार भएको सर्वोच्च बार एसोसिएसनको निर्वाचनमा अर्का वरिष्ठ अधिवक्ता महेश कुमार थापा र अधिवक्ता प्रेमसिंह धामीलाई पराजित गर्दै पोखरेल निर्वाचित भएका हुन्। उपाध्यमा अम्बर बहादुर राउत र सचिवमा रमण कुमार कर्ण निर्वाचित भएका छन्। यसैगरी सहसचिवमा अधिवक्ता पुन्ददेवी महर्जन,कोषाध्यक्षमा अधिवक्ता रामचन्द्र पौडेल विजयी भएका छन्। महिला सदस्यमा अधिवक्ता सुधा धिताल र खुला सदस्यहरूमा अधिवक्ताहरू दुर्गा मोहन श्रेष्ठ,इन्द्रशेखर खड्का,प्रदीपकुमार श्रेष्ठ, नागेश्वर प्रसाद चौधरी,निर्मल प्रसाद उपाध्याय,ओमकृष्ण श्रेष्ठ,प्रमोद रेग्मी र प्रदीपकुमार राजवंशी विजयी भएका छन्।"
काठमाडौंको धोबीखोलाको पुलबाट कार खस्यो,काठमाडौं : काठमाडौंको धोबीखोलामा कार खसेको छ। काठमाडौं महानगरपालिका२९ स्थित मदन भण्डारी कलेज नजिकैबाट बीएए ८७१४ नम्बरको कार पुलबाट खोलामा खसेको हो। काठमाडौं प्रहरी परिसरका प्रवक्ता नवराज अधिकारीका अनुसार आइतबार बिहान ३:१३ बजेतिर अनामनगरबाट बानेश्वर जाँदै गरेको कार अनियन्त्रित भएर धोवीखोलामा खसेको हो। उक्त कार ललितपुर महानगरपालिका १ का ४६ वर्षीय विनित विक्रम सितापतिले चलाएका थिए। उनी भने सकुशल रहेको प्रवक्ता अधिकारीले जानकारी दिए। अहिले खोलाबाट कार निकालिसकेको छ। घटनाबारे थप अनुसन्धान भइरहेको प्रहरीले जनाएको छ।
म्यान्माको सैनिक सरकारद्वारा ६ हजार कैदीलाई आममाफी,म्यान्मा : म्यान्मारको जुन्टा सरकारले देशको स्वतन्त्रता दिवसको उपलक्ष्यमा वार्षिक आममाफीअन्तर्गत करिब ६ हजार कैदीलाई रिहा गर्ने शनिबार घोषणा गरेको छ। म्यान्मारमा सन् २०२१ को फेब्रुअरीमा भएको कू पछि सेनाले हजारौं प्रदर्शनकारी र अधिकारकर्मीलाई पक्राउ गरिसकेको छ। म्यान्मा ७७ वर्ष पहिले बेलायती औपनिवेशिक शासनबाट जनवरी ४ मा स्वतन्त्र भएको थियो। स्वतन्त्रता दिवसको अवसरमा शनिबार १ सय ८० विदेशीसहित ५ हजार ८ सयभन्दा बढी कैदीलाई रिहा गरिने जुन्टा सरकारले जनाएको छ। आममाफीमा सामेल भएकामध्ये करिब ६ सय जनालाई दण्ड संहिताको धारा ५०५ (ए) अन्तर्गत सजाय सुनाइएको जुन्टाका प्रवक्ता जाउ मीन तुनले सञ्चारमाध्यमलाई दिएको अडियो वक्तव्यमा उल्लेख छ। कानुनले सेनालाई कमजोर पार्ने कुनै पनि कार्यलाई निषेध गरेको छ र बढीमा तीन वर्षको जेल सजायको व्यवस्था गरेको छ। माफी दिइएका विदेशीमध्ये अधिकांश थाइल्यान्डका नागरिक रहेको र उनीहरूलाई सीमामा रहेको क्यासिनोमा पक्राउ गरिएको उनले बताए। सेनाले मानवीय र अनुकम्पाको आधारमा माफीको आदेश दिएको जनाएको छ। जुन्टाले आजीवन कारावासको सजाय सुनाइएका १ सय ४४ जनाको सजाय घटाएर १५ वर्षमा झार्ने पनि घोषणा गरेको छ। म्यान्माले कैदीहरूलाई बिदा वा बौद्ध चाडहरूको उपलक्ष्यमा आममाफी दिने गरेको छ। गत वर्ष जुन्टा सरकारले स्वतन्त्रता दिवसको अवसर पारेर ९ हजारभन्दा बढी कैदीलाई रिहा गर्ने घोषणा गरेको थियो। राजधानी न्यापितमा शनिबार आयोजित वार्षिक स्वतन्त्रता दिवस समारोहमा करिब ५ सय सरकारी तथा सैन्य उपस्थिति थियो। कार्यक्रममा उपस्थित नभएका जुन्ता प्रमुख मीन आङ ह्लाइङले दिएको सम्बोधनलाई उपसेना प्रमुख सोइ विनले सम्बोधन गरेका थिए।
सरकारी उपेक्षामा माझीको पीडा,"धनुषाको मिथिला नगरपालिका१०, लालगढस्थित माझी टोलका बासिन्दाको अवस्था अत्यन्तै दयनीय छ । यो समुदाय एउटा पीडाले मात्रै पिँधिएको छैन, भोक, रोग, अशिक्षा र गरिबीको चक्रले उस्तै गाँजेको छ । यो हिउँदयाममा माझीहरूको सबैभन्दा ठूलो शत्रु चिसो हो । जसमा कठ्यांग्रिएर कतिपय नवजात शिशुको ज्यानै गइसकेको छ । वृद्धवृद्धा, बिरामीका लागि पनि हिउँद नै अन्तिम भएको छ । सरिता माझीले ४ महिनाकी छोरी गुमाइन् । कारण उही जाडो हो । सरिताको पीडा माझी टोलका सबै परिवारको प्रतिनिधि दुःख हो । कतिपयले ९ जनासम्म सन्तान जन्माए तर बाँच्नचाहिँ २ जनामात्रै बाँचे । माझी टोलका बासिन्दा अहिले पनि पुसको कठ्यांग्रिदो चिसोमा छाप्रोमै जीवन बिताउन बाध्य छन् । पर्याप्त ओढ्ने, ओछ्याउने, पोषणयुक्त खाना र स्वास्थ्य सेवाको अभाव छ । त्यसैले बालबालिकाको ज्यान जाने क्रम रोकिएको छैन । शिक्षाको पहुँच बाहिर रहेका अभिभावकले सही स्याहार गर्न नसक्नु, कुपोषणले थलिन बालबालिका अभिशप्तजस्तै छन् । राष्ट्रिय जनगणना २०७८ को तथ्यांकले मधेससहित मुलुकभर ४ लाखभन्दा बढी बालबालिका अकालमै ज्यान गुमाएको देखाउँछ । यो गम्भीर विषय हो । यी घटनाले राज्यको संवेदनशीलतामाथि प्रश्न उठाउँछ । कुन परिस्थितिमा माझी समुदायको यो दुर्गति भइरहेको छ, राज्यलाई भने मतलब छैन । बालमृत्यु शून्यको दाबी गर्ने नगरपालिका र बालअधिकारका नारामा रमाउने संघीय सरकारको यथार्थ माझी बस्तीले नै उदांगो बनाएको छ । यी समस्याको मूल कारण गरिबी र सरकारको उपेक्षा हो । गाउँका जनप्रतिनिधि, स्वास्थ्यकर्मी र जिम्मेवार निकायको उदासीनताले माझी समुदाय झनै संकटमा परेको छ । माझी समुदायमा पोषण र सचेतनाको कार्यक्रम सञ्चालन गरेका छौं भन्ने सरकारी दाबी वास्तविकताबाट कोसौं टाढा छ । सामाजिक न्यायका नारामा रमाउने हाम्रो प्रणालीले समुदायमा देखिने वास्तविक समस्यामा ध्यान पुयाउन सकेको छैन । जीवनभर हरूवा बसेका कैयौं माझीले त्यस्तै जीवनबाट अझै मुक्ति पाएका छैनन् । न बस्ने बास छ, न त गाँस र कपासको भर । माझी समुदायमा स्वास्थ्य, शिक्षा, आवास, पोषण र सामाजिक सचेतनाको स्थायी कार्यक्रम ल्याउन जरुरी छ । सुत्केरी आमा र बालबालिकाको स्वास्थ्य सुधारका लागि आधारभूत स्वास्थ्य सेवा उपलब्ध गराइनुपर्छ । यसबाहेक, गरिबी निवारणका ठोस कार्यक्रम सञ्चालन नगर्दासम्म माझी समुदायको दयनीय अवस्था बदलिने छैन । सरकार, गैरसरकारी संस्था र समाजसेवीहरूले माझी टोलका समस्याहरूमा चासो दिएर तत्काल राहतका कार्यक्रम र दीर्घकालीन सुधारका योजना अगाडि बढाउनुपर्छ । देशको गरिबी निवारणमा योगदान गर्ने यी समुदायको अस्तित्व संकटमा छ । अब मौन बस्ने समय छैन ।"
विश्वको सबैभन्दा वृद्ध इतोकाको ११६ वर्षको उमेरमा निधन,टोकियो : विश्वकै सबैभन्दा वृद्ध जापानी महिला तोमिको इतोकाको ११६ वर्षको उमेरमा निधन भएको आशिया सहरले शनिबार घोषणा गरेको छ। चार छोराछोरी तथा पाँच नातिनातिना भएको इतोकाको नर्सिङ होममा मृत्यु भएको दक्षिणी सहरका मेयरले जानकारी दिए। उनको जन्म आशिया नजिकैको ओसाकाको वाणिज्य केन्द्रमा सन् १९०८ मे २३ मा भएको थियो। स्पेनकी मारिया ब्रान्यास मोरेराको ११७ वर्षको उमेरमा अगस्ट सन् २०२४ मा मृत्यु भएपछि इतोकालाई विश्वको सबैभन्दा वृद्ध व्यक्तिको रूपमा मान्यता दिइएको थियो।
मोहना नदीको कटानले सीमा स्तम्भ जोगाउन हारगुहार,"टीकापुर : कैलालीको दक्षिणी सीमावर्ती क्षेत्रका बासिन्दाहरूले नेपाल भारत सीमा स्तम्भ जोगाउन हारगुहार गरिरहेका छन्। दुई देशको सीमा छुट्ट्याउन राखिएका सीमा स्तम्भहरू मोहना नदीको कटानका कारण जोखिममा पर्न थालेपछि स्थानीयहरू सीमा स्तम्भ जोगाउन हारगुहार गरिरहेका हुन्। टीकापुर नगरपालिका९ स्थित खक्रौलामा रहेको ७०४१०५ नम्बर सहायक सीमा स्तम्भ मोहना नदीको कटानको जोखिममा छ। बर्सेनि नदीले कटान गर्दै जाँदा उक्त सीमा स्तम्भ नदीबाट २० फिटको दूरीमा छ। पछिल्लो तीन वर्ष यता नदीले कटान गर्दै जाँदा सीमा स्तम्भ नै जोखिममा परेको हो, स्थानीय अनिल कोइरालाले भने, नेपाल भारतको सीमाना छुट्याउने सीमा स्तम्भको समयमै संरक्षण नहुँदा खक्रौलामै कतिपय सीमाहरू नदीले बगाएको छ। कोइरालाले सीमामा तटबन्ध नबनाए बाढी खक्रौला गाउँमा पस्ने, भूमियोग्य जमिन नदीमा परिणत हुने र सीमा स्तम्भ समेत जोखिममा पर्ने बताए। नदीले कटान गर्न थालेपछि तीन वर्षअघि टीकापुर नगरपालिका ८ श्रीलंकामा रहेको ७०० नम्बरको मुख्य सीमास्तम्भको १ नम्बर सहायक स्तम्भ, सहायक स्तम्भहरू ७०२, ७०३ र ७०४ बगाएको थियो। सीमा स्तम्भसँगै रहेको जग्गामा समेत नदीले कटान गरिरहेको छ। स्थानीयका अनुसार दुई वर्षयता मात्रै दुई सय मिटर बढी जमिन नदीले कटान गरेको हो। सीमावर्ती क्षेत्रको उर्बर भूमि नदीले कटान गर्न थालेपछि राष्ट्रिय गौरवको रानी, जमरा, कुलरिया सिँचाइ आयोजनाले तटबन्धको तयारी गरे पनि दशगजा क्षेत्रमा कटान गरेका कारण नदी नियन्त्रण हुन नसक्दा स्थानीयहरू चिन्तित बनेका हुन्। सीमा क्षेत्रको दशगजामै नदीको कटान भएर हाम्रो जमिन नदीमा गइरहेको छ, स्थानीय खड्क धामीले भने, नदी नियन्त्रणका लागि हामीले लामो समयदेखि स्थानीय तह, रानी, जमरा, कुलरिया सिँचाइ आयोजना, प्रदेश सरकार र संघीय सरकारमा माननीयहरूसँग कुरा राख्दै आएका छौं, तर पनि यसको समाधान हुन सकेको छैन। धामीका अनुसार दुई साताअघि सुदूरपश्चिम प्रदेशका मुख्यमन्त्री कलमबहादुर शाह सहितले नदी कटान, जोखिममा रहेका सीमा स्तम्भबारे अनुगमन गरेका थिए। दुई देशको सीमानामा पर्ने भएका कारण पनि एक्लै केही गर्न सकिने अवस्था छैन, तर पनि सामान्य रोकथामको प्रयासका लागि हामी लाग्नेछौं, अनुगमनमा आएका मुख्यमन्त्री शाहले भने, जिल्लाका सिडिओसहितको सुरक्षा टोलीलाई समकक्षी भारतीय सुरक्षाकर्मीसँग छलफल गरेर स्तम्भ जोगाउने गरी तटबन्धको काम अघि बढाउनुपर्छ। मुख्यमन्त्री शाहले नदी कटानको जोखिममा रहेका सीमा स्तम्भबारे चासो देखाएपछि बिहीबार कैलालीका प्रमुख जिल्ला अधिकारी धर्मेन्द्रकुमार मिश्र, कैलालीका प्रमुख पदमबहादुर विष्ट, सशस्त्र प्रहरी बल नेपाल ३४ नम्बर हेडक्वाटर कैलालीका गणपति सशस्त्र प्रहरी उपरीक्षक (एसपी) दलबहादुर पाण्डे, जलस्रोत तथा सिँचाइ विकास डिभिजन कार्यालय कैलालीका प्रमुख इञ्जिनियर डम्बरप्रसाद धिताल लगायतले जोखिममा रहेको सीमास्तम्भको स्थलगत अध्ययन गरेका छन्। कैलालीका प्रमुख जिल्ला अधिकारी मिश्रले नदीले १० गजा क्षेत्रमै गरेको कटान नियन्त्रणका लागि भारतीय पक्षसँग आगामी शुक्रबार हुने बैठकमा छलफल गरेर समाधान खोजिने बताए। हामीले आज धनगढी उपहानगरपालिका १०, टीकापुरको खक्रौला र भजनी नगरपालिका वडा नं ३ को कुसुमघाट क्षेत्रको स्थलगत अनुगमन गरेका छौं, प्रमुख जिल्ला अधिकारी मिश्रले भने, खक्रौला, धनगढीमा सीमा स्तम्भ नै जोखिममा छन् भने कुसुमघाट क्षेत्रको दशगजाका केही ठाउँमा खेती गरिएको छ, त्यसलाई क्लियर गर्न निर्देशन दिएका छौं। प्रमुख जिल्ला अधिकारी मिश्रले नेपाल भारतका सुरक्षा निकायबीचको छलफलबाट समस्याको समाधान खोजेर तटबन्धको काम अगाडि बढाइने बताए। विगतमा १० गजा क्षेत्रमै नेपाल भारत दुवै तर्फबाट खेती हुँदै आएको थियो। १० गजा क्षेत्रलाई दुवै देशका तर्फबाट खुला राख्नुपर्ने नियम छ।"
डाँकोटमा एकघर एकधारा,"जाजरकोट : जुनीचाँदे गाउँपालिका३ डाँडाकोटका स्थानीयको गाउँ नजिकका मूलहरूमा भूकम्पले क्षति पुयाउँदा गाउँमा खानेपानीको हाहाकार भयो। तर अहिले घर घरमा धारा निर्माण भएपछि स्थानीय खुशी भएका छन्। जुनीचाँदे गाउँपालिका३ मा १ सय २ घरधुरी छन्। यो गाउँमा पहिले १२ वटा खानेपानीका सार्वजनिक धारा थिए। यि मध्ये ३ धारा मात्र सञ्चालनमा भए पनि अघिल्लो वर्ष कात्तिक १७ गते गएको भूकम्पका कारण उक्त धाराहरूमा पानी ल्याइएका मूलहरू हराए। त्यसपछि गाउँबाट आधा घण्टा टाढाको तुसार खोलाको पानी खान उनीहरू बाध्य थिए। तर, हाल डाँडाकोटवासीका घरमा एकघर एकधारा निर्माण भएको छ। युनिसेफको र छाँया नेपालको आर्थिक सहयोगमा सञ्चालित एकीकृत पुनर्लाभ कार्ययोजनाअन्तर्गत खानेपानी सरसफाइ तथा स्वच्छता योजना लागु भएपछि डाँडाकोटका १ सय २ घरधुरीलाई एक घर एक धारा निर्माण गरिएको हो। त्यसपछि यहाँका स्थानीयले घर घरमा सुरक्षित खानेपानी उपभोग गर्न पाएको तुसार खोली खानेपानी उपभोक्ता समितिका सचिव रेशमबहादुर खड्काले बताए। गाउँमा पहिला देखि नै खानेपानीको हाहाकार थियो। केही वर्ष अगाडि नेवा नामक एक संस्थाले १२ वटा सार्वजनिक धारा निर्माण गरेको थियो। पानीको स्रोतका कारण १२ मध्ये तीनवटा धारा मात्र नियमित सञ्चालनमा थिए। अघिल्लो वर्ष आएको भूकम्पले पानीको मूल नै हराएकाले पानीको स्रोत घटेपछि पानीको हाहाकार हुन थाल्यो। घरमा चाहिने खानेपानी ल्याउन आउँदा जाँदा आधा घण्टा टाढा पुग्नु पथ्र्यो। भान्सादेखि पशुचौपायलाई पानी जम्मा गर्न सबै भन्दा बढी महिलाले हैरानी खेप्नु पथ्र्यो। अहिले घर आँगनमै धारामा पानी पुगेपछि सबैभन्दा बढी महिलालाई राहत भएको स्थानीय कमला टमट्टाले बताइन्। गाउँमा पानीका अरू स्रोत छैनन्। गाउँमा ल्याएको सोती खोलाको मुलबाट खसेको पानी थाप्न गाउँबाट आधा घण्टा हिँडेर घण्टौंसम्म पालो कुर्नुपथ्र्यो। व्यक्तिगत र बालबालिकाहरूको सरसफाइ गर्न आउँदा जाँदा एक घण्टा लगाएर दोवान खोला पुग्नु पर्ने बाध्यता थियो। विद्यालयमा समेत पानीको अभाव हुँदा पढाइ छोडि बालबालिका पानी खान घरमा दौडेर आउन बाध्य थिए। अहिले घर घरमा धारा निर्माण भई पानी उपभोग गर्न सुरु भइसकेको डाँडकोटकी काली रावतले बताइन्। जनसंख्या र घरधुरी कम हुँदा पहिला गाउँमा भएका सार्वजनिक धाराको पानी जसोतसो गरी पुगेकै थियो। जनसंख्या वृद्धि र समयम समयमा आउने प्राकृतिक प्रकोपका घटनाका कारण पानीका मुलहरू नै हराउँदै गएपछि पानीको हाहाकार हुन थालेको थियो। गाउँमा पानीको समस्याकै कारण घर घरमा भएका शौचालय समेत प्रयोगविहीन थिए। सर्वसाधारण खुला स्थानमा शौच गर्न बाध्य थिए। अहिले घर घरमा पानीका धारा निर्माण भएसँगै जीर्ण भएका शौचालय मर्मत तथा निर्माण गर्न छाँया नेपालले पेन, पाइप सिमेन्ट, सरिया र जस्तापाता सहित अन्य सामग्री उपलब्ध गराएको छ। यसले पानीका धारासँगै अनिवार्य शौचालय निर्माण गर्न वडा पालिकाले निर्देशन दिए अनुसार गएको कात्तिक १७ को भूकम्पपछि एकघर एकधारा र शौचालय भएको जुनीचाँदे गाउँपालिकाको ११ वडामध्ये ३ नम्बर वडा पहिलो वडा भएको सोही वडाका वडाध्यक्ष जयबहादुर खड्काले बताए। उपभोक्ता समितिसँग भदौ २८ देखि मंसिर २८ सम्म निर्माण सम्पन्न गर्न सम्झौता भए अनुसार सबै काम सम्पन्न भई घर घरमा पानी पुगी सर्वसाधारणले पानी उपभोग गरिरहेको छाँया नेपालका परियोजना प्रबन्धक सुरेन्द्रबहादुर शाहीले जानकारी दिए।समुदाय तथा संस्थागत रूपमा सुरक्षित व्यवस्थित खानेपानी आधारभूत सरसफाइमा सुविधाको पहुँच पुयाउन युनिसेफ नेपालको आर्थिक सहयोगमा एकीकृत पुनर्लाभ कार्ययोजना अन्तर्गत यो कार्यक्रम सञ्चालन गरिएको हो।"
भण्डारण गृहका कारण किसानले उचित मूल्य पाउन सहज,"काठमाडौं : उत्पादित वस्तुले तत्काल मूल्य नपाएको अवस्थामा भण्डारण गृह (वेयर हाउस)मा राखेर बेमौसममा बिक्री गर्दा किसानले दोब्बर मूल्य पाउने स्थिति केही स्थानीय तहमा बनेको छ। यसको एउटा गतिलो उदाहरण हो, पाल्पा, तानसेन१३ मा अवस्थित अदुवा भण्डारण गृह। जहाँ पहिलो वर्ष परीक्षणकालमै ३४ जना किसानले लाभ लिएका छन्। यसमध्येका एक हुने पाल्पाका किसान यज्ञ बस्याल। उनले गत वर्ष उत्पादित १ सय ५२ किलोग्राम अदुवा प्रतिकेजी करिब ९५ रुपैयाँ मूल्यमा बेचेनन्। बरु उनले उक्त अदुवा घरबाट केही दूरी टाढा रहे पनि भाडा तिरेर तानसेन १३ को भण्डारण गृहमा लगेर स्टोर गरे। उनले भण्डारण गरेको ४ महिनापछि झन्डै दोब्बर मूल्य अर्थात् प्रतिकिलो १ सय ८० रुपैयाँमा बेचे। यसबाट उनले गरेको हिसाबअनुसार करिब ८ हजार बढी नाफा उठाएर कुल २४ हजार ९ सय कमाए। यसैक्रममा किसान बस्याल भन्छन्, उत्पादित वस्तु तत्काल बिक्री नभएको खण्डमा वा कम मूल्य हुँदा भण्डारण गृहले धेरै सजिलो बनायो। अझ बेच्न व्यापारी पनि खोज्न पर्दैन। किनभने व्यापारी सिधै भण्डारगृहमा आउँदा सजिलो हुन्छ। तर भण्डारणमा कृषिजन्य उत्पादित वस्तु राख्दा सी ग्रेडको राख्न नहुने बरु सकभर ए र बी गुणस्तरको राख्नुपर्ने सिकाइ मिलेको उनले अनुभव सुनाए। समावेशी भण्डारणगृह रसिद वित्तपोषण मोडेलको पायलट सिकाइसम्बन्धी क्याथोलिक रिलिफ सर्भिस (सीआरएस) नेपालले राजधानीमा आयोजित कार्यशालामा किसान बस्यालले यस्तो अनुभव सुनाएका हुन्। उनी भन्छन्, भण्डारणमा गुणस्तरीय उत्पादनलाई राख्दा क्षति हुँदैन। कम गुणस्तरको राख्दा राम्रो पनि बिगार्ने डर हुन्छ। मैले पनि खासै गुणस्तरमा वास्ता नगर्दा १५३ किलो अदुवामा ३५ किलो बिग्रियो तर पनि ४ महिनापछि बेच्दा दोब्बर मूल्य आएकाले नाफा भने राम्रै भयो। नेपालकै सबैभन्दा राम्रो अदुवा उत्पादन हुने पकेट क्षेत्र पाल्पा भएकाले पनि उक्त स्थानमा अदुवालाई लक्षित गरेर वेयरहाउस बनाइएको सीआरएस नेपालका प्रचण्ड कट्टेल बताउँछन्। उनका अनुसार सुरुवाती चरणमा तानसेन नगरपालिकासँग मिलेर वेयरहाउसबारे पहिलो चरणमा कार्यविधि बनाएको र दोस्रो चरणमा पूर्वाधार बनाइयो। उक्त वेयरहाउस निर्माणमा ४० लाख रुपैयाँ लगानी भएकोमा नगरपालिकाले २० लाख र सीआरएस नेपालले २० लाख रुपैयाँ खर्चेको छ। यो वेयरहाउसमा २५ हजार किलोग्राम स्टोर गर्ने क्षमता छ। यसको सञ्चालनको जिम्मा पाएको मिलनसार सामाजिक उद्यमी महिला सहकारी संस्था लिमिटेडका अध्यक्ष कमला भण्डारी पहिलो वर्ष परीक्षणकाल भएकाले ३४ जना किसानको ४ हजार ९ सय किलो अदुवा वेयरहाउसमा राखिएको जानकारी दिइन््। अब दोस्रो वर्ष बढाएर २० हजार किलो राख्ने योजना रहेको उनले जनाइन्। साना किसानलाई लक्षित गरेर सञ्चालन गरेको यो भण्डारणगृहमा प्रतिकिसान ५ क्विन्टलसम्म राख्न लिने कार्यविधिमा व्यवस्था गरिएको छ। ठूलो परिमाणमा राख्न दिँदा व्यवसायीले बढी लाभ लिनसक्ने भएकाले साना किसान लक्षित गरिएको उनको भनाइ छ। वेयरहाउसमा किसानलाई समावेश बनाउन सहकारीमा सदस्य नभएकालाई पनि समावेश गरिएको छ। तर सहकारीमा सदस्य नभएकालाई ऋण दिने कार्य सहकारी सिद्धान्त विपरीत भएको र भोलि खराब ऋण भएमा संस्था जोखिम हुने भएकाले यस्मा सजग हुन पनि सहभागीले सुझाव दिए । सहकारीले वेयरहाउसमा भण्डारण गरेको सेवा शुल्कबापत किसानबाट प्रति किलो २ रुपैयाँ लिने गरेको छ। अझ नगरपालिकाले किसानलाई भण्डारण गृहमा राखेबापत १ किलोको ५ रुपैयाँका दरले अनुदान दिएर प्रोत्साहन गरेको तानसेन नगरपालिकाको उपमेयर प्रतीक्षा सिञ्जालीले जानकारी दिइन््। वेयरहाउसमा कुल लगानी ४२ लाख ४३ हजार १३२ रुपैयाँ रहेकोमा तानसेन नगरपालिकाको तर्फबाट १६ लाख ४१ हजार १२८ रुपैयाँ रहेको उपमेयर सिञ्जालीले जानकारी दिइन्। प्राविधिक समूहले पनि संरचना निर्माण गर्दा थुप्रै सहयोग गरेका छन्। नगरपालिकाले अनुगमन पनि गरिरहेको छ। विद्युत, खानेपानी लगायतको भुक्तानी गरेको छ। यो वर्षदेखि किसानहरूलाई प्रतिकिलो ५ रुपैयाँका दरले अनुदानको व्यवस्था गरेका छौं। हामीले सहकारीसँग सम्झौता गरेर काम गयौं। जबकी अहिलेसम्म संघीय सरकारबाट वेयरहाउससँग सम्बन्धित ऐन, नियम छैन। यस अवस्थामा नगरपालिकाले स्थानीय सरकार ऐन २०७४ को दफा १०२, उपदफा २ ले यस्ता खालका अधिकार स्थानीय तहलाई दिएकाले यसमा टेकेर कार्यविधि बनाएर अदुवा भण्डारण गृह सञ्चालन गरिएको उपमेयर सिञ्जाली बताउँछिन्। किसानको हितमा वेयरहाउससम्बन्धी काम गरेको र अब अरूलाई सुम्पिएर बाहिरिन खोजेको बताउँदै स्विस कन्ट्याक्ट नेपालका प्रतिनिधि पदमलाल भण्डारी किसानले उत्पादनमा लगानी गर्न ऋणको सुविधादेखि भण्डारणगृहमा क्षति कमगर्न बिमा सुविधा आवश्यक भएको बताउँछन्। अझ भण्डारणमा राखेको रसिद धितोमा बैंक तथा वित्तीय संस्थाबाट ऋण लिन पाउने नीतिगत व्यवस्था गर्न नेपाल राष्ट्र बैंकले मौद्रिक नीतिमार्फत ल्याउनुपर्नेमा उनले जोड दिए। भण्डारण गृहको नेतृतव कृषि न्त्रालयले लिनुपछृ। एनजीओ, आइएनजीओले बाटो देखाए पनि सरकारले लिनुपयो। वित्तीयसँग जोडिएकाले बैंक तथा वित्तीय संस्थाहरूले पनि कर्जा दिनेबारे राष्ट्र बैंकले मौद्रिक नीतिमा व्यवस्था गर्नुपयो। यसबारे केन्द्रीय बैंकमा छलफल भए पनि वेयरहाउसलाई नियमन गर्ने निकाय नभएकाले यसबारे छुट्टै व्यवस्था गर्न नसकिने बताएको उनले जनाए। यद्यपि यसबारे के सम्म गर्न सकिन्छ भनेर राष्ट्र बैंकले अध्ययन भने गरिरहेको बताइएको छ। उद्योग, वाणिज्य तथा आपूर्ति मन्त्रालयका एक प्रतिनिधिले भने नेपालमा करिब ३ सयभन्दा बढी वेयरहाउस रहे पनि आधा नचलेको र चलेकाहरू पनि ३५ प्रतिशत क्षमतामा सञ्चालन भएकाले भावुक भएर वेयरहाउस बढाउनुपर्छ भन्नेबारे जोड नदिन सुझाव दिए। तर नेपालमा प्रतिवर्ष प्रतिव्यक्ति ८९ किलोग्राम उत्पादनमा नोक्सानी हुने गरेका कारण वेयरहाउसमा धेरै काम गर्न जरुरी भएको कृषि विज्ञ जीवनाथ शर्मा बताउँछन्।"
राजधानीमा किन बढे जघन्य हत्याका घटना ?,"काठमाडौं : पुस ७ गते खोटाङका मिलन आचार्यले ५६ वर्षीय बुवा कुलप्रसाद आचार्य र २२ वर्षीय भाइ प्रवीण आचार्यको हत्या गरे। भक्तपुरको बालकोटमा बस्दै आएका मिलनले राति सुतिरहेकै अवस्थामा आफ्ना बुवाको टाउकोमा ४५ पटक लोहोरो बजारे र हत्या गरे। पुनः अर्को कोठामा गए। जहाँ उनका भाइ निदाइरहेका थिए। भाइलाई पनि सिलौटोले प्रहार गरे सुतेकै ठाउँमा हत्या गरे। मानसिक रूपमा विक्षिप्त भएका मिलनले आफूलाई पनि मार्ने उद्देश्यले भक्तपुरको बिरुवा जंगलमा गएर आत्महत्याको प्रयास गरे। हत्या गरेको ३ दिनमा प्रहरीकहाँ आत्मसर्मपण गरेका मिलन हाल प्रहरी हिरासतमा छन्।  भक्तपुर नगरपालिका२ स्थित सहिद स्मृति खेल मैदाननजिकै गत पुस २ मा राति बुवाले छोराको हत्या गरे। राति १० बजेर १५ मिनेटमा अछाम घर भएका ६३ वर्षीय दिपबहादुर शाहीले छोरा नरेन्द्रको हत्या गरेका हुन्। मिर्गौलामा समस्या देखिएर उपचार गराउन आएका ३१ वर्षीय नरेन्द्र शाहीलाई उनकै बुवाले चक्कु प्रहार गरेका हुन्। छोराको उपचार गराउन अछामबाट काठमाडौंं आएका दिपबहादुर शाहीले खाना खाँदै गरेका छोरामाथि चक्कु प्रहार गरेका थिए। नरेन्द्रलाई मिर्गाैला दिन तयार भएका उनका बुवाले किन चक्कु हानेर मारे ? प्रहरीले अनुसन्धान गरिरहेको छ।  काठमाडौंंको चन्द्रागिरि नगरपालिका१० मा १७ वर्षीया सरिता तामाङ मृत फेला परिन्। यही पुस ३ मा धादिङको गजुरी गाउँपालिका४ घर भएर सतुंगल बस्ने सरिता तामाङ डेरामा मृत भेटिएकी थिइन्। उनी चन्द्रागिरि नगरपालिका११ सतुंगलस्थित विष्णुदेवी माविमा कक्षा १० मा अध्ययनरत थिइन्। उनको हत्या गर्ने भने दाजु नाता पर्ने २४ वर्षीय विश्वास तामाङ छन्। डेरा लिएर काठमाडौंंमा बस्दै आएकी सरिता पुस १ गतेदेखि नै आफन्तको सम्पर्कमा थिइनन्। उनका दाजु आएर प्रहरीमा बहिनी हराएको उजुरी दिए। प्रहरीले सरिताकै कोठा खानतलाशी गर्दा उनी सुत्ने खाट मुन्तिर हत्या गरिएको अवस्थामा फेला परेकी थिइन्।  बिल तिर्ने विषयमा विवाद हुँदा ललितपुरको च्यासलमा इन्जिनियरिङ पढ्ने विद्यार्थीको हत्या भएको छ। ललितपुरको च्यासलस्थित हिमालय कलेजबाट बीई तेस्रो सेमेस्टर पूरा गरेका सुनसरीका नयन गुरुङलाई क्याफेमा काम गर्ने कामदारले छुरी प्रहार गरेर हत्या गरेका हुन्। साथीहरूसँग मिलेर उनी सोमबार पुस ९ गते राति च्यासलमा रहेको द टाउन हव नामको क्याफेमा पुगेका थिए। मृतक नयनले राति करिब ९ बजेर १० मिनेटमा त्यहाँबाट निस्कने बेला बिल तिर्न खोजे। बिल तिर्ने बेला क्याफेको काउन्टरमा बसेका हेमराज भट्टले पुरानो उधारो पनि तिर्न भन्दै ताकेता गरे। नयनले आफूहरू लामो समयदेखि उक्त क्याफेको ग्राहक भएको र त्यही खाता रहेको बताएका थिए। यसैक्रममा विवाद बढयो। विवादकै क्रममा हेमराजले काउन्टरमा रहेको छुरी निकालेर नयनलाई प्रहार गरेका थिए।  यी चार घटना पछिल्लो १० दिनभित्र उपत्यकामा घटेका हुन्। पुस १ देखि १० गतेसम्म १० दिनमा राजधानीमा ५ जना व्यक्ति मारिए। तीनवटा घटनामा हत्या गर्ने घरभित्रैकै आफन्त थिए भने ललितपुरको घटनामा होटलमा काम गर्ने व्यक्तिले नयनको ज्यान लिए। उपत्यकामा जघन्य हत्याको तथ्यांक बढ्दो क्रममा छ। सुन्दै आङैसिरिङ हुने प्रकारका घटना घटाउनेमा उनीहरूकै आफन्त पर्छन् भन्दा पत्याउन नै गाह्रो हुन्छ। तर, पछिल्लो समय अपराधका घटनामा आफन्त र छरछिमेक र चिनेजानेको व्यक्तिको संलग्नता बढ्दो छ। उपत्यका प्रहरी कार्यालय रानीपोखरीले दिएको तथ्यांकअनुसार आव २०८१२०८२ सुरु भएपछि उपत्यकामा १८ जनाको हत्या भएको छ। कर्तव्य ज्यान कसुरमा विभिन्न बहानामा १८ जना मारिए। फुटकर ज्यानअन्तर्गत अन्य १३ जना मृत भेटिएका छन्। ५ महिनामा काठमाडौंं, भक्तपुर र ललितपुरमा ३१ जना मारिएका छन्। प्रहरी प्रधान कार्यालय नक्सालको तथ्यांकअनुसार यो आव सुरु भएपछि साउनदेखि कात्तिकसम्म देशभर १ सय ९२ वटा कर्तव्य ज्यानका घटना घटेका छन्। ४ महिनामा विभिन्न कारणले १ सय ९२ जना अकालमै मारिएका छन्। यस्तै देशभर यो अवधिमा ३ सय ८२ वटा ज्यान मार्ने कसुरका घटना घटेका छन्। उपत्यका प्रहरी कार्यालय रानीपोखरी मेट्रो का प्रवक्ता विनोद घिमिरेका अनुसार जघन्य हत्याका घटना अपवाद बाहेक आवेसको कारणले बढी घट्ने गर्छ। आवेश, असफलता पाएको कारण बढेको फस्टेसन, निराशापन, एन्जाइटी, ड्रिप्रेसन तथा पारिवारिक विवाद र वैमनस्यताका कारण अपराध धेरै घट्छ। आफन्तबाट हुने हत्यामा आर्थिक कारणभन्दा पारिवारिक र आवेस धेरै हुने गर्छ। मेट्रो प्रवक्ता घिमिरेका अनुसार, परिवार छरछिमेकमा विवाद भइरहेको देखेमा सुनेमा प्रहरीलाई खबर गर्ने गर्दा घटनाले ठूलोरूप लिन सक्दैन। कहिलेकाहीँँ ससाना विषयले उग्ररूप लिँदा पनि जघन्य घटना घट्छन्। हरेक व्यक्तिले कानुन जान्न जरुरी छ। जुनसुकै बहानामा अपराधमा संलग्न भए पनि कानुनी कारबाही भोग्नै पर्छ भन्ने थाहा भयो भने केही हदसम्म व्यक्ति सम्हालिन सक्छ। नेपाल प्रहरीका प्रवक्ता विश्व अधिकारी कर्तव्य ज्यानका कसुरमा प्रायः व्यक्तिगत कारण बढी हुने गरेको बताउँछन्। लामो समयसम्म योजना बनाएर, तयारी गरेर, यस्ता घटना कम घट्छन्। प्रायः क्षणिक आवेश नियन्त्रण गर्न नसक्दा र व्यक्तिगत दुश्मनी र विवादका कारण सुन्दै डरलाग्ने घटना घट्न पुगेका छन्। बालकोट घटना चरम निराशा र असफलताले निम्ताएको भन्न सकिन्छ। प्रवक्ता अधिकारी भन्छन्, यस्ता घटना कतिबेला कसले घटाउछ कुनै पूर्वअनुमान नै गर्न सकिन्न। पूर्वनियोजित र पूर्वयोजनाबद्ध पनि होइन। प्रहरीले घटना रोकेन, दण्डहिनता मौलायो भन्नुभन्दा पनि यस्ता घटनाहरू रोक्नका लागि व्यक्ति, परिवार र आफन्त अनि समाजले नै प्रभावकारी भूमिका खेल्नुपर्छ। आफ्नो परिवारमा निरन्तर विवाद भैरहने समस्याहरू समाधानका लागि सबैले ध्यान दिनुपर्छ। परिवारका सदस्यहरूको मेन्टल हेल्थका विषयमा पनि सबैले विचार गर्न जरुरी छ। जिल्ला प्रहरी परिसर भक्तपुरका प्रवक्ता ढुण्डिराज नेउपानेले पछिल्लो १० दिनमा ३ वटा कर्तव्य ज्यानका घटना अनुसन्धान गर्दै छन्। उनी भन्छन्, परिवारभित्रको अपराध पूर्वअनुमान गर्न कसैले सक्दैन। पारिवारिक वेमेल र आर्थिक कारण यस्ता अपराध निम्ताउने प्रमुख कारण हो। मानसिक रूपमा बिछिप्त भएको व्यक्ति र आवेश नियन्त्रण गर्न नसक्दा यस प्रकारका अपराधका घटना घट्छन्। प्रवक्ता नेउपानेका अनुसार, विभिन्न अपराधमा मुछिएकाहरूमध्ये ९० प्रतिशतभन्दा बढीले सामान्य कानुनी जानकारी राखेकै हुन्छ। उनी भन्छन्, लागुऔषधसम्बन्धी र साइबर अपराधमा मुछिएर हिरासत पुग्नेहरूले प्रायः आफूलाई योबारे थाहा थियन भन्छन्। तर, अन्य आरोपीहरूले सामान्य कानुनको जानकारी राखेकै हुन्छन्। अपराधमा संलग्न भइसकेपछि कानुन जानेको थिइन् भनेर छुट नहुने उनको तर्क छ। समाज र प्रहरीलाई जोड्नका लागि नेपाल प्रहरीले सामुदायिक प्रहरी साझेदारी कार्यक्रम पनि सञ्चालन गरेको छ। जसअन्तर्गत नेपाल प्रहरीले नेपाल अधीराज्यभर जनचेतनाका कार्यक्रम सञ्चालन गरीरहेको छ। स्कुल कलेज होस् या विश्वविद्यालयमा समेत यस्ता कार्यक्रम र छलफल चलिरहेको छ। लागुऔषध दुर्व्यसन, साइबर अपराध, आत्महत्या तथा अन्य विविध पक्ष र गैरकानुनी कार्य र अपराधका विषयमा जानकारी गराउने उद्देश्यले यस्ता कार्यक्रम देशैभर नै सञ्चालन भइरहेको छ।"
कहाँबाट जाने सुक्खा बन्दरगाहसम्म ?,"महेन्द्रनगर : दोधारा चाँदनीमा निर्माणाधीन सुक्खा बन्दरगाहका लागि महाकाली नदीमा चार लेनको पक्की पुल र पहुँचमार्ग बनिसकेको छ। पूर्वपश्चिम राजमार्गको अन्तिम बिन्दु गड्डाचौकीदेखि दोधाराचाँदनी१ (सुक्खा बन्दरगाहस्थल) मलेरिया नालासम्म ६ लेनको आठ किलोमिटर लामो सडक निर्माण भएको हो। त्यस क्षेत्रमा पुल, सडकसहित पोखरी बनाउने सम्झौता भएको थियो। पर्यटकीय गन्तव्य बनाउन पुलको दुवैतर्फ २६ सय मिटर लम्बाइका दुइटा पोखरी निर्माणाधीन अवस्थामा छन्। तर, पोखरी निर्माणका लागि महाकाली नदीमा बाँध बन्न सकेको छैन। बाँध निर्माण नहुँदा ०७८ सालमा महाकाली नदीमा आएको बाढीले पहुँच मार्ग (भाइरल रोड) भत्काएको थियो। सुरुमा २ सय ५० किलोग्रामभन्दा बढी तौलका ढुंगाको प्रयोग गरेर पुलको दुवैतर्फ पोखरीको गाइडबन्ड (बाँध) बनाउने डिजाइन थियो। तर, ठूलो ढुंगा नपाइएपछि ग्याबिन जाली र प्लम्ब कंक्रिटको प्रयोग गरी बाँध निर्माण गरियो। उक्त बाँध गत वर्ष भदौको बाढीले भत्कायो। त्यसैकारण महाकाली पुल योजना कार्यालयले दुईपटक उक्त बाँधको डिजाइन परिवर्तन गरिसकेको छ। त्यस क्षेत्रमा महाकाली नदीको चौडाइ २ किलोमिटर छ। ८ सय मिटर पुल निर्माण गरिएको छ। दुवैतर्फ २६ सय मिटर लम्बाइ र ६ सय मिटर चौडाइका पोखरी निर्माणाधीन छन्। पुलको उत्तरतर्फ रहेको भीमदत्त नगरपालिकातिरको बाँध बाढीले भत्काएको थियो। त्यस क्षेत्रमा बाँधको काम हुन सकेको छैन। बाढीले बाँध भत्काएपछि प्लम्ब कंक्रिटको सट्टा कंक्रिटकै बाँध निर्माण गर्नुपर्ने विषयमा छलफल भइरहेको प्राविधिकहरू बताउँछन्। महाकालीको बहाव ४ लाख ६१ हजार क्युसेक पुग्दा बाढीले करिब २ सय मिटर बाँध भत्काएको थियो। तीन वर्षअघि महाकालीमा ५ लाख ४७ हजार क्युसेक पानीको बहाव थियो। त्यतिबेला पनि बाढीले पहुँच मार्ग भत्काएर बाढी गाउँ पसेको थियो। भिनपा ११, १२ र १३ नम्बर वडा डुबानमा परेका थिए। अहिले पनि समयमा बाँध निर्माण हुन नसके पुलको पहुँच मार्ग भत्काएर महाकाली नदी गाउँ पस्ने खतरा छ। त्यतिबेला पनि पुलको डिजाइनमै समस्या भएको भन्दै आलोचना गरिएको थियो। पोखरीको बाँध भत्किएको विषयमा निर्माण कम्पनी र पुल आयोजना दुवैले अध्ययन गरेर प्रतिवेदन बनाएका छन। समयमा डिजाइन स्वीकृत नहुनु, बजेट निकासा र भेरिएसन नहुँदासमेत निर्माण कम्पनीले काम गर्न नसकेका कारण बाँध भत्केको पुल योजना कार्यालयले जनाएको छ। महाकाली पुल योजना कार्यालयका सवइन्जिनियर दुर्गादत्त अवस्थीले भत्किएको गाइडबन्ड (बाँध) समयमै पुर्ननिर्माण नभए आउँदो वर्षातमा थप जोखिम निम्तिने बताए। गाइडबन्डको भेरिएसन नहुँदा निर्माण कम्पनीले काम गर्न पाएको छैन, उनले भने, वैशाख अगाबै बाँध निर्माण नभए यहाँ बनेका अन्य संरचनामा पनि क्षति पुग्ने जोखिम छ। भेरिएसनका लागि कार्यालयबाट फाइल मन्त्रालयमा पुगिसकेको उनले बताए। पुल निर्माण कम्पनी कुमार श्रेष्ठ सीएफईसी जेभीका इन्जिनियर किशोर पाण्डेयले परिवर्तित डिजाइनको भेरिएसन नहुँदा काम सुरु गर्न नसकिएको बताए। नयाँ डिजाइन गत वर्ष चैतमै स्वीकृत भएको हो, तर अहिलेसम्म भेरिएसन भएको छैन, इन्जिनियर पाण्डेयले भने, भेरिएसनका लागि पटकपटक ताकेता गर्दा पनि टुंगो लाग्न सकेको छैन। उनले समयमै भेरिएसन नहुँदा महाकाली नदीमा बाढीले ठूलो नोक्सान हुन सक्ने बताए। नयाँ डिजाइन स्वीकृत हुनेबित्तिकै भेरिएसन हुने आशामा गाइडबन्डको काम गरियो, महाकालीको बाढीले गाइडबन्ड नै बगाएपछि १० करोड बढीको क्षति भएको छ, उनले भने, हामीले सरकारको आशामा उधारोमा काम गर्यौं। तर, न सरकारले काम गरेको पैसा भुक्तानी गरेको छ न त क्षतिपूर्ति पाएका छौं। उनले भेरिएसन स्वीकृत नहुँदा बिमाबाट समेत क्षतिपूर्तिको पैसा पाउन नसकेको बताए। बर्खा अगावै गाइडबन्डको काम गर्न नसकिए बाढीले ठूलो क्षति हुने जोखिम छ, उनले भने, काम गरेको २१ करोड रकम सरकारले भुक्तानी गर्न बाँकी छ। निर्माण कम्पनीले तत्काल काम सुरु गर्न नसकिने भन्दै महाकाली पुल आयोजना र प्रधानमन्त्री कार्यालयलाई पत्र पठाएको छ। बर्खाअगावै भत्किएको गाइडबन्ड निर्माण हुन नसके बस्ती नै जोखिममा पर्ने स्थानीय बताउँछन्। भीमदत्त१३ का वडाध्यक्ष रामबहादुर बोहराले समयमा गाइडबन्ड निर्माण हुन नसके १३ नम्बर वडाका ११ सय बढी घरपरिवार विस्थापित हुने बताए। गत भदौको बाढीले महाकाली नदी बस्तीतर्फ सोझिएको छ, उनले भने, सरकारले तत्काल भुजेला खोला र गाइडबन्ड निर्माणको काम गर्नुपर्छ, नभए वर्षातमा ठूलो जोखिम छ। भीमदत्त१२ का वडाध्यक्ष भुपेन्द्र सिंह रावलले तत्काल काम सुरु गर्न नसके अर्को वर्षको बाढीले गत वर्षको भन्दा ठूलो क्षति हुन सक्ने बताए। यहाँका स्थानीय अहिले देखिनै बाढीको त्रासमा छन्, उनले भने, वडाका बासिन्दाहरू बाधको काम छिटो सुरु गर्नुपर्छ भनेर वडाका बासिन्दा आइराख्छन्। पहुँचमार्गको गाचौकी क्षेत्रमा पनि दुई सय मिटर कालोपत्रेको काम बाँकी छ। दोधारा चाँदनीमा निर्माण हुने भनिएको सुक्खा बन्दरगाहको पूर्वाधारका रूपमा पक्की पुललाई हेरिएको छ। पक्की पुल निर्माणको काम गत वर्ष नै सकिए पनि पुलसँगै निर्माण हुने अन्य संरचना निर्माण हुन बाँकी छन्। सम्झौताअनुसार आठ सय मिटर लामो चार लेनको पुल, आठ किलोमिटर पहुँच मार्ग र पुलको वारिपारि चारवटा पोखरी निर्माणको काम २० भदौ ०७७ मा सकिनुपर्ने हो। तर, पाँचपटक म्याद थप हुँदासमेत सबै संरचना निर्माण हुन सकेका छैनन्। छैटौंपटक म्याद थपको प्रक्रियामा छ। सम्झौता हुँदा पुल र पहुँचमार्गसहितका संरचना निर्माणको लागत ३ अर्ब २७ करोड रुपैयाँ थियो। पछिल्लो पटक डिजाइन परिवर्तन हुँदा थप एक अर्ब लागत बढेको छ। दोधाराचाँदनीमा सुक्खा बन्दरगाह र एकीकृत जाँच चौकी निर्माण भएपछि सुदूरपश्चिम प्रदेश व्यापारका लागि प्रत्यक्ष रूपमा भारतसँग जोडिने छ। यहाँका उद्योगी व्यवसायीले भारतको राजधानी नयाँ दिल्ली र उत्तराखण्डस्थित औद्योगिक क्षेत्र रूद्रपुरसम्म सहज पहुँच हुने हुँदा सुदूरपश्चिमको विकासमा ठूलो योगदान मिल्ने अपेक्षा गरेका छन्। रूद्रपुर भारतकै ठूलो औद्योगिक क्षेत्र हो। नेपालको गड्डाचौकी नाकादेखि उक्त औद्योगिक क्षेत्र पुग्न दुई घण्टा लाग्छ। यति छोटो दूरीमा रहेको औद्योगिक क्षेत्रसँग सुदूरपश्चिमले अहिलेसम्म व्यापारिक कारोबार गर्न पाएको छैन।"
"एमाले केन्द्रीय समिति बैठक सुरू, अध्यक्ष ओलीले राजनीतिक प्रतिवेदन प्रस्तुत गर्ने","काठमाडौं : सत्तारुढ दल नेपाल कम्युनिष्ट पार्टी (एमाले) केन्द्रीय समिति बैठक आजदेखि सुरु भएको छ । पार्टी केन्द्रीय कार्यालय च्यासलमा सुरु भएको बैठकमा एमाले अध्यक्ष एवं प्रधानमन्त्री केपी शर्मा ओलीले राष्ट्रिय राजनीतिक परिस्थितिसहितको विषयवस्तु समेटिएको प्रतिवेदन प्रस्तुत गर्ने कार्यसूची रहेको छ। राजनीतिक प्रतिवेदनमा आगामी कार्ययोजना,पार्टी सङ्गठन सुदृढीकरण,वर्तमान सरकार गठन, यसअघिका सरकारमा साझेदारी, सरकारका प्राथमिकता, संविधान संशोधन, आर्थिक सुधार, सहकारीलगायत विषय समेटिएका छन्। बैठकमा तीन सय ५७ केन्द्रीय सदस्य, सात प्रदेशका अध्यक्ष र चारवटा केन्द्रीय आयोगका प्रमुख सहभागी हुने एमालेले जनाएको छ। बैठकमा प्रतिवेदनसहित समसामयिक विषयमाथि प्रत्येक केन्द्रीय सदस्यलाई धारणा राख्न करिब तीन मिनेटको समय निर्धारण गरिएको छ।"
सरकारी उपेक्षामा माझीको पीडा,"धनुषाको मिथिला नगरपालिका१०, लालगढस्थित माझी टोलका बासिन्दाको अवस्था अत्यन्तै दयनीय छ । यो समुदाय एउटा पीडाले मात्रै पिँधिएको छैन, भोक, रोग, अशिक्षा र गरिबीको चक्रले उस्तै गाँजेको छ । यो हिउँदयाममा माझीहरूको सबैभन्दा ठूलो शत्रु चिसो हो । जसमा कठ्यांग्रिएर कतिपय नवजात शिशुको ज्यानै गइसकेको छ । वृद्धवृद्धा, बिरामीका लागि पनि हिउँद नै अन्तिम भएको छ । सरिता माझीले ४ महिनाकी छोरी गुमाइन् । कारण उही जाडो हो । सरिताको पीडा माझी टोलका सबै परिवारको प्रतिनिधि दुःख हो । कतिपयले ९ जनासम्म सन्तान जन्माए तर बाँच्नचाहिँ २ जनामात्रै बाँचे । माझी टोलका बासिन्दा अहिले पनि पुसको कठ्यांग्रिदो चिसोमा छाप्रोमै जीवन बिताउन बाध्य छन् । पर्याप्त ओढ्ने, ओछ्याउने, पोषणयुक्त खाना र स्वास्थ्य सेवाको अभाव छ । त्यसैले बालबालिकाको ज्यान जाने क्रम रोकिएको छैन । शिक्षाको पहुँच बाहिर रहेका अभिभावकले सही स्याहार गर्न नसक्नु, कुपोषणले थलिन बालबालिका अभिशप्तजस्तै छन् । राष्ट्रिय जनगणना २०७८ को तथ्यांकले मधेससहित मुलुकभर ४ लाखभन्दा बढी बालबालिका अकालमै ज्यान गुमाएको देखाउँछ । यो गम्भीर विषय हो । यी घटनाले राज्यको संवेदनशीलतामाथि प्रश्न उठाउँछ । कुन परिस्थितिमा माझी समुदायको यो दुर्गति भइरहेको छ, राज्यलाई भने मतलब छैन । बालमृत्यु शून्यको दाबी गर्ने नगरपालिका र बालअधिकारका नारामा रमाउने संघीय सरकारको यथार्थ माझी बस्तीले नै उदांगो बनाएको छ । यी समस्याको मूल कारण गरिबी र सरकारको उपेक्षा हो । गाउँका जनप्रतिनिधि, स्वास्थ्यकर्मी र जिम्मेवार निकायको उदासीनताले माझी समुदाय झनै संकटमा परेको छ । माझी समुदायमा पोषण र सचेतनाको कार्यक्रम सञ्चालन गरेका छौं भन्ने सरकारी दाबी वास्तविकताबाट कोसौं टाढा छ । सामाजिक न्यायका नारामा रमाउने हाम्रो प्रणालीले समुदायमा देखिने वास्तविक समस्यामा ध्यान पुयाउन सकेको छैन । जीवनभर हरूवा बसेका कैयौं माझीले त्यस्तै जीवनबाट अझै मुक्ति पाएका छैनन् । न बस्ने बास छ, न त गाँस र कपासको भर । माझी समुदायमा स्वास्थ्य, शिक्षा, आवास, पोषण र सामाजिक सचेतनाको स्थायी कार्यक्रम ल्याउन जरुरी छ । सुत्केरी आमा र बालबालिकाको स्वास्थ्य सुधारका लागि आधारभूत स्वास्थ्य सेवा उपलब्ध गराइनुपर्छ । यसबाहेक, गरिबी निवारणका ठोस कार्यक्रम सञ्चालन नगर्दासम्म माझी समुदायको दयनीय अवस्था बदलिने छैन । सरकार, गैरसरकारी संस्था र समाजसेवीहरूले माझी टोलका समस्याहरूमा चासो दिएर तत्काल राहतका कार्यक्रम र दीर्घकालीन सुधारका योजना अगाडि बढाउनुपर्छ । देशको गरिबी निवारणमा योगदान गर्ने यी समुदायको अस्तित्व संकटमा छ । अब मौन बस्ने समय छैन ।"
अन्नपूर्ण समाचार प्रभाव : माझी बस्तीमा डाक्टरसहितको विज्ञ टोली पठाउँदै मुख्यमन्त्री,"ढल्केबर : मधेस प्रदेश सरकारले नवजात शिशुको मृत्यु हुने गरेको पीडामा रहेका धनुषाको मिथिला नगरपालिका१० लालगढस्थित माझी टोलमा चिकित्सकसहितको विज्ञ टोली पठाउने भएका छन्। शनिबार अन्नपूर्ण पोस्ट् दैनिक पत्रिकाले जहाँ अकालमा बच्चा नगुमाएको घरै छैन, माझी बस्तीको कहरः ९ सन्तान गुमाइन् आमाले शीर्षकमा कभर स्टोरी प्रकाशित गरेपछि मधेस प्रदेशका मुख्यमन्त्री सतिशकुमार सिंहले तत्कालै आफ्ना प्रेस सल्लाहकार अनिलकुमार कर्ण र स्वकीय सचिव रविन सिंहलाई माझी टोल पठाएर त्यहाँको वस्तुस्थितिबारे जानकारी लिएका हुन्। मुख्यमन्त्री सिंहका प्रेस सल्लाहकार कर्णले माझी टोलका पीडित भनिएकाहरूसँग उनका दैलौमे पुगेर नवजात शिशुको मृत्यु हुने गरेका घटनाबारे जानकारी लिएका छन्। त्यसक्रममा केही दिनअघि मात्रै चार महिने छोरी गुमाएका कृष्णबहादुर माझीसँग मुख्यमन्त्री सिंहले फोन संवाद गरेका थिए। उनले कृष्णबहादुरको नवजात शिशुको एक महिनाअघि भएको निधनप्रति शोक व्यक्त गर्दै अकालमा कुनै पनि शिशुको ज्यान गुम्ने स्थितिलाई रोक्न प्रदेश सरकारले हरसम्भव प्रयास गर्ने उल्लेख गरे। कृष्णबहादुरसँग फोनमार्फत कुरा गर्दै त्यस टोलमा जन्मिएका कतिपय बच्चाको दुईचार महिनामै अकाल मृत्यु हुने गरेको घटनाका कारण पहिचान तथा समाधानका लागि विशेषज्ञ चिकित्सक सम्मिलित मधेस स्वास्थ्यविज्ञान प्रतिष्ठानको टोली माझी टोलमा पठाउने बताए। उनले भने, अहिले म स्थितिका विषयमा चिकित्सकीय अध्ययन गर्न विशेषज्ञ चिकित्सकसहितको टोली आइतबार पठाउँदै छु। टोलीले दिने प्रतिवेदनका आधारमा माझी टोलमा आमाबच्चा लगायतलाई उपचार तथा अन्य राहत कार्यको प्रबन्ध प्रदेश सरकारले गर्नेछ। माझी टोलमा दुईटा श्रीमतीबाट पाएका १५ सन्तानमध्ये १० को ज्यान गुमेका वीरबहादुर माझीलगायतका व्यक्तिसँग मुख्यमन्त्रीका प्रेस सल्लाहकार कर्णले भेटेका थिए। उनले वंशानुगत, रहनसहन, उपचार अभाव आदिमध्ये कुन कारणले नवजात शिशुको मृत्यु भएको भन्ने विषयमा प्रदेश सरकारको स्वास्थ्य टोलीले यकिन गरेपछि माझी टोलमा प्रबद्र्धनात्मक, नियन्त्रणात्मक तथा उपचारात्मक कार्य सरकारले अघि बढाउने जानकारी दिए। आइतबार मधेस स्वास्थ्यविज्ञान प्रतिष्ठानको संयोजनमा प्रदेशको स्वास्थ्य तथा जनसंख्या मन्त्रालयको अस्पताल विकास तथा चिकित्सा महाशाखाका प्रमुख वर्षा प्रकाश, प्रतिष्ठानका वरिष्ठ स्त्री तथा प्रसूति रोग विशेषज्ञ डारुबी सिंहलगायतका चिकित्सा अधिकारीको टोली आइतबार माझी बस्तीमा जाने प्रतिष्ठानका उपकुलपति डाअंकुर साहले जानकारी दिए।"
भण्डारण गृहका कारण किसानले उचित मूल्य पाउन सहज,"काठमाडौं : उत्पादित वस्तुले तत्काल मूल्य नपाएको अवस्थामा भण्डारण गृह (वेयर हाउस)मा राखेर बेमौसममा बिक्री गर्दा किसानले दोब्बर मूल्य पाउने स्थिति केही स्थानीय तहमा बनेको छ। यसको एउटा गतिलो उदाहरण हो, पाल्पा, तानसेन१३ मा अवस्थित अदुवा भण्डारण गृह। जहाँ पहिलो वर्ष परीक्षणकालमै ३४ जना किसानले लाभ लिएका छन्। यसमध्येका एक हुने पाल्पाका किसान यज्ञ बस्याल। उनले गत वर्ष उत्पादित १ सय ५२ किलोग्राम अदुवा प्रतिकेजी करिब ९५ रुपैयाँ मूल्यमा बेचेनन्। बरु उनले उक्त अदुवा घरबाट केही दूरी टाढा रहे पनि भाडा तिरेर तानसेन १३ को भण्डारण गृहमा लगेर स्टोर गरे। उनले भण्डारण गरेको ४ महिनापछि झन्डै दोब्बर मूल्य अर्थात् प्रतिकिलो १ सय ८० रुपैयाँमा बेचे। यसबाट उनले गरेको हिसाबअनुसार करिब ८ हजार बढी नाफा उठाएर कुल २४ हजार ९ सय कमाए। यसैक्रममा किसान बस्याल भन्छन्, उत्पादित वस्तु तत्काल बिक्री नभएको खण्डमा वा कम मूल्य हुँदा भण्डारण गृहले धेरै सजिलो बनायो। अझ बेच्न व्यापारी पनि खोज्न पर्दैन। किनभने व्यापारी सिधै भण्डारगृहमा आउँदा सजिलो हुन्छ। तर भण्डारणमा कृषिजन्य उत्पादित वस्तु राख्दा सी ग्रेडको राख्न नहुने बरु सकभर ए र बी गुणस्तरको राख्नुपर्ने सिकाइ मिलेको उनले अनुभव सुनाए। समावेशी भण्डारणगृह रसिद वित्तपोषण मोडेलको पायलट सिकाइसम्बन्धी क्याथोलिक रिलिफ सर्भिस (सीआरएस) नेपालले राजधानीमा आयोजित कार्यशालामा किसान बस्यालले यस्तो अनुभव सुनाएका हुन्। उनी भन्छन्, भण्डारणमा गुणस्तरीय उत्पादनलाई राख्दा क्षति हुँदैन। कम गुणस्तरको राख्दा राम्रो पनि बिगार्ने डर हुन्छ। मैले पनि खासै गुणस्तरमा वास्ता नगर्दा १५३ किलो अदुवामा ३५ किलो बिग्रियो तर पनि ४ महिनापछि बेच्दा दोब्बर मूल्य आएकाले नाफा भने राम्रै भयो। नेपालकै सबैभन्दा राम्रो अदुवा उत्पादन हुने पकेट क्षेत्र पाल्पा भएकाले पनि उक्त स्थानमा अदुवालाई लक्षित गरेर वेयरहाउस बनाइएको सीआरएस नेपालका प्रचण्ड कट्टेल बताउँछन्। उनका अनुसार सुरुवाती चरणमा तानसेन नगरपालिकासँग मिलेर वेयरहाउसबारे पहिलो चरणमा कार्यविधि बनाएको र दोस्रो चरणमा पूर्वाधार बनाइयो। उक्त वेयरहाउस निर्माणमा ४० लाख रुपैयाँ लगानी भएकोमा नगरपालिकाले २० लाख र सीआरएस नेपालले २० लाख रुपैयाँ खर्चेको छ। यो वेयरहाउसमा २५ हजार किलोग्राम स्टोर गर्ने क्षमता छ। यसको सञ्चालनको जिम्मा पाएको मिलनसार सामाजिक उद्यमी महिला सहकारी संस्था लिमिटेडका अध्यक्ष कमला भण्डारी पहिलो वर्ष परीक्षणकाल भएकाले ३४ जना किसानको ४ हजार ९ सय किलो अदुवा वेयरहाउसमा राखिएको जानकारी दिइन््। अब दोस्रो वर्ष बढाएर २० हजार किलो राख्ने योजना रहेको उनले जनाइन्। साना किसानलाई लक्षित गरेर सञ्चालन गरेको यो भण्डारणगृहमा प्रतिकिसान ५ क्विन्टलसम्म राख्न लिने कार्यविधिमा व्यवस्था गरिएको छ। ठूलो परिमाणमा राख्न दिँदा व्यवसायीले बढी लाभ लिनसक्ने भएकाले साना किसान लक्षित गरिएको उनको भनाइ छ। वेयरहाउसमा किसानलाई समावेश बनाउन सहकारीमा सदस्य नभएकालाई पनि समावेश गरिएको छ। तर सहकारीमा सदस्य नभएकालाई ऋण दिने कार्य सहकारी सिद्धान्त विपरीत भएको र भोलि खराब ऋण भएमा संस्था जोखिम हुने भएकाले यस्मा सजग हुन पनि सहभागीले सुझाव दिए । सहकारीले वेयरहाउसमा भण्डारण गरेको सेवा शुल्कबापत किसानबाट प्रति किलो २ रुपैयाँ लिने गरेको छ। अझ नगरपालिकाले किसानलाई भण्डारण गृहमा राखेबापत १ किलोको ५ रुपैयाँका दरले अनुदान दिएर प्रोत्साहन गरेको तानसेन नगरपालिकाको उपमेयर प्रतीक्षा सिञ्जालीले जानकारी दिइन््। वेयरहाउसमा कुल लगानी ४२ लाख ४३ हजार १३२ रुपैयाँ रहेकोमा तानसेन नगरपालिकाको तर्फबाट १६ लाख ४१ हजार १२८ रुपैयाँ रहेको उपमेयर सिञ्जालीले जानकारी दिइन्। प्राविधिक समूहले पनि संरचना निर्माण गर्दा थुप्रै सहयोग गरेका छन्। नगरपालिकाले अनुगमन पनि गरिरहेको छ। विद्युत, खानेपानी लगायतको भुक्तानी गरेको छ। यो वर्षदेखि किसानहरूलाई प्रतिकिलो ५ रुपैयाँका दरले अनुदानको व्यवस्था गरेका छौं। हामीले सहकारीसँग सम्झौता गरेर काम गयौं। जबकी अहिलेसम्म संघीय सरकारबाट वेयरहाउससँग सम्बन्धित ऐन, नियम छैन। यस अवस्थामा नगरपालिकाले स्थानीय सरकार ऐन २०७४ को दफा १०२, उपदफा २ ले यस्ता खालका अधिकार स्थानीय तहलाई दिएकाले यसमा टेकेर कार्यविधि बनाएर अदुवा भण्डारण गृह सञ्चालन गरिएको उपमेयर सिञ्जाली बताउँछिन्। किसानको हितमा वेयरहाउससम्बन्धी काम गरेको र अब अरूलाई सुम्पिएर बाहिरिन खोजेको बताउँदै स्विस कन्ट्याक्ट नेपालका प्रतिनिधि पदमलाल भण्डारी किसानले उत्पादनमा लगानी गर्न ऋणको सुविधादेखि भण्डारणगृहमा क्षति कमगर्न बिमा सुविधा आवश्यक भएको बताउँछन्। अझ भण्डारणमा राखेको रसिद धितोमा बैंक तथा वित्तीय संस्थाबाट ऋण लिन पाउने नीतिगत व्यवस्था गर्न नेपाल राष्ट्र बैंकले मौद्रिक नीतिमार्फत ल्याउनुपर्नेमा उनले जोड दिए। भण्डारण गृहको नेतृतव कृषि न्त्रालयले लिनुपछृ। एनजीओ, आइएनजीओले बाटो देखाए पनि सरकारले लिनुपयो। वित्तीयसँग जोडिएकाले बैंक तथा वित्तीय संस्थाहरूले पनि कर्जा दिनेबारे राष्ट्र बैंकले मौद्रिक नीतिमा व्यवस्था गर्नुपयो। यसबारे केन्द्रीय बैंकमा छलफल भए पनि वेयरहाउसलाई नियमन गर्ने निकाय नभएकाले यसबारे छुट्टै व्यवस्था गर्न नसकिने बताएको उनले जनाए। यद्यपि यसबारे के सम्म गर्न सकिन्छ भनेर राष्ट्र बैंकले अध्ययन भने गरिरहेको बताइएको छ। उद्योग, वाणिज्य तथा आपूर्ति मन्त्रालयका एक प्रतिनिधिले भने नेपालमा करिब ३ सयभन्दा बढी वेयरहाउस रहे पनि आधा नचलेको र चलेकाहरू पनि ३५ प्रतिशत क्षमतामा सञ्चालन भएकाले भावुक भएर वेयरहाउस बढाउनुपर्छ भन्नेबारे जोड नदिन सुझाव दिए। तर नेपालमा प्रतिवर्ष प्रतिव्यक्ति ८९ किलोग्राम उत्पादनमा नोक्सानी हुने गरेका कारण वेयरहाउसमा धेरै काम गर्न जरुरी भएको कृषि विज्ञ जीवनाथ शर्मा बताउँछन्।"
"कर्णालीमा पूर्वाधार धमाधम, चैतमा राष्ट्रिय खेलकुद उत्सव","वीरेन्द्रनगर : कर्णालीको राजधानी सुर्खेतमा चिटिक्कको रंगशाला देख्दा लाग्छ अब त चैतमा राष्ट्रिय खेलकुद प्रतियोगिता कसो नहोला ? निर्माणको अन्तिम चरणमा पुगेको उक्त रंगशालाले १०औं राष्ट्रिय खेलकुदलाई निम्तो दिइरहेको छ। अर्थात्, १०औं राष्ट्रिय खेलकुद उत्सवका लागि कर्णाली तयार छ। यसअघि मंसिर २ देखि ९ गतेसम्म कर्णालीमा दशौं राष्ट्रिय खेलकुदको मिति तोकिएको थियो। तर, भौतिक संरचना र अरू तयारी नपुगेको भन्दै राष्ट्रिय खेलकुद परिषद् (राखेप)ले ४ महिनापछि सार्यो। अर्थात्, चैत २३ देखि ३० गतेसम्मको मिति तोकिएको छ। अब भने निर्धारित मितिमा खेलकुद प्रतियोगिता सम्पन्न हुनेमा यस क्षेत्रका खेलकुदप्रेमी ढुक्क छन्। भौतिक संरचना निर्माणसँगै कर्णालीमा खेलाडीका लागि बन्द प्रशिक्षण सुरु गरिँदै छ। चिटिक्कको रंगशाला कर्णालीले खेल पूर्वाधार निर्माणमा निकै फड्को मारेको छ। मुलुककै अति दुर्गम, विकटता र असुविधाले परिचित कर्णालीले पछिल्लो समय मुलुकमै उदाहरणीय खेल पूर्वाधार निर्माण गरिरहेको छ। त्यसैको तयारीका लागि विभिन्न खेलको बन्द प्रशिक्षण भइरहेका छन्। प्रदेश राजधानीमा निर्माण भइरहेको प्रदेश गौरबको आयोजना प्रदेश रंगशाला को फिनिसिङको काम तीव्र रूपमा भइरहेको छ। प्रदेश राजधानी सुर्खेतमा बन्दै गरेको चिटिक्कको रंगशालाले यहाँको शोभा बढाएको छ। १ अर्ब ५९ करोडको लागतमा निर्माण सम्पन्न हुने चरणमा छ। यसले कर्णालीको समग्र खेलकुद क्षेत्रको विकास र विस्तारका लागि आधार तयार गरेको छ। यो रंगशाला अन्तराष्ट्रिय खेल मापदण्डअनुसार बनाइएको प्रदेश खेलकुद परिषद्को भनाइ छ। प्रदेश खेलकुद विकास परिषदका सदस्य सचिव बिषामित्र संज्याल भन्छन्, यो रंगशााला अन्तर्राष्ट्रिय मापदण्ड पूरा गरेर बनाइएको छ। यहाँ १६ वटा खेलकुद प्रतियोगिता गराउन सकिन्छ। रंगशालामा १० हजार दर्शक क्षमताको प्याराफिट निर्माण गरिएको छ। यस्तै, रंगशालामा फुटबल मैदान, एथलेटिक्सका लागि चार सय मिटरको आठ लेन सेन्थेटिक ट्र्याक, पौडी पोखरी, भलिबल कर्भड हल, ह्यान्डबल, बास्केट बल कोर्ट, मार्सल आर्ट खेलका लागि कभर्ड हल बनेका छन्। यस्तै, चेन्जिङ रुम, शौचालय, मेडिकल रुम, फिजियो, रेफ्रीका लागि रुमलगायत सुविधासम्पन्न मिडिया सेन्टर बनाइएको छ। यस्तै, वीरेन्द्रनगरको चिसापानीमा फुटबल मैदान, कालिन चोकमा क्रिकेट मैदान र रग्बी मैदान निर्माण भएका छन्। २४ खेल कर्णालीमा दशौं राष्ट्रिय खेलकुद प्रतियोगिताका २४ वटा खेल कर्णालीमा आयोजना गरिँदैछन्। प्रदेश खेलकुद परिषद्का सदस्य सचिव संज्याल भन्छन्, १६ वटा खेल सुर्खेतमा र ८ वटा खेल कर्णालीका अन्य जिल्लामा आयोजना गरिनेछन्। त्यसका लागि हुम्लामा ७० लाख लागतमा हक्की मैदान, मुगुमा दुइटा कबडी मैदान, जुम्लामा भलिबल प्याराफिट, दैलेख र रुकुमपश्चिममा कबर्डहल मर्मत, रुकुमपश्चिम चौरजहारीको पातिहाल्नामा क्रिकेट मैदान निर्माणका लागि ठेक्का भइसकेको छ। यस्तै, चौरजहारी रंगशाला निर्माणका लागि पनि ठेक्का भइसकेको छ। कर्णालीमा १०औं राष्ट्रिय खेलकुद आयोजना हुने भएपछि कर्णालीमा खेल पूर्वाधार निर्माणले गति पाएको हो। प्रतियोगिताका लागि आउने खेलाडी तथा दर्शकलाई वीरेन्द्रनगरमा बसोबासको समस्या नहोस र अन्य जिल्लामा पनि खेल पूर्वाधार बनुन भनेर सबै जिल्लामा खेल पूर्वाधार निर्माण गरिएको सचिव संज्यालले बताए। प्रतियोगितामा कर्णाली प्रदेशका मात्रै ५ सय ५० खेलाडी सहभागी हुनेछन्। सदस्य सचिव संज्याल भन्छन्, खेलाडीको बन्द प्रशिक्षणको तयारी भइरहेको छ। मंसिरमा प्रतियोगिताको मिति तोकिएपछि गत वैशाखबाटै प्रशिक्षण सुरु गरिएको थियो। त्यतिबेला प्रतियोगिता हुने निश्चित नभएकाले बीचमा प्रशिक्षण रोकियो, संज्याल भन्छन्, चैतमा प्रतियोगिता हुने निश्चित भएकाले पुनः सुरु गर्ने तयारीमा छौं। घरेलु मैदानमा १०औं राष्ट्रिय खेलकुद हुन लागेकाले कर्णालीले २ अंकको स्वर्णपदक ल्याउने गरी तयारी भइरहेको संज्यालले बताए। कहाँ कुन खेल ? १०औं राष्ट्रिय खेलकुद प्रतियोगिताको तयारीमा कर्णाली जुटेको छ। प्रदेश खेलकुद परिषद्का सदस्य सचिव संज्यालले भन्छन्, १०औं खेलकुद प्रतियोगिता आयोजना गर्नका लागि सबै हिसाबले तयार भइसकेका छौं। यो रंगशालामा हामीले फुटबल, एथलेटिक्स, पौडी, ह्यान्डबल, बास्केटबल, कराँते, तेक्वान्दो, उसु, व्याडमिन्टन, बाक्सिङ लगायतका १६ ओटा खेलहरू खेलाउने छौं। बाँकी खेलहरू अन्य जिल्लाहरूमा खेलाइनेछ। कुल ३५ खेलमध्ये कर्णालीमा २४ ओटा खेल खेलाउन सकिने अवस्था छ। उनले भने, बाहिरी जिल्लामा पूर्वाधार र वासस्थानको अवस्था हेरेर खेल खेलाउने प्रस्ताव गरिएको छ। त्यसैअनुसार हुम्लामा हक्की खेल खेलाइने छ। जुम्लामा कराँते खेल खेलाउन राष्ट्रिय खेलकुद परिषद्लाई प्रस्ताव गरिएको छ। यस्तै, कालीकोटमा फुलकन्ट्याक्ट कराँते, रुकुमपश्चिममा आईपीएफ तेक्वान्दो, सल्यानमा टेबलटेनिस, दैलेखमा कबड्डी खेल खेलाउन प्रस्ताव गरिएको छ। वीरेन्द्रनगरमा बसोबासलाई चुनौतीपूर्ण मानिएकाले अरू जिल्लामा विभिन्न प्रतियोगिता आयोजना गरेर सहज बनाउने तयारी छ। बसोबास व्यवस्थापनका लागि केही खेलहरू उद्घाटनभन्दा अगाडि नै सञ्चालन गर्नुपर्ने अवस्था रहेको उनले बताए। प्रदेशका सामाजिक विकासमन्त्री घनश्याम भण्डारीले कर्णालीमा आयोजना हुने दशांै राष्ट्रिय खेलकुद प्रतियोगिताको तयारीमा प्रदेश सरकारले पनि व्यापक चासो दिएको बताए। उनले भने, कर्णालीमा आयोजना हुने १०औं राष्ट्रिय खेलकुद प्रतियोगिता भव्य रूपमा सम्पन्न गर्न प्रदेश सरकार पनि लागि परेको छ। प्रतियोगितामा खेलाडी, प्रशिक्षक र व्यवस्थापक गरी १० हजार जतिको सहभागिता रहने प्रदेश खेलकुद परिषद्ले जानकारी गराएको छ। मन्त्री भण्डारीले प्रतियोगिताको मूल आयोजक संघीय सरकारको युवा तथा खेलकुद मन्त्रालय अन्तर्गतको राष्ट्रिय खेलकुदपरिषद् रहेको बताउँदै चैतमा आयोजना गर्ने भनेर गरिएको निर्णयअनुसार नै प्रतियोगिता सञ्चालन गर्न प्रदेश सरकारले पहल गरिरहेको बताए। बजेटकै अभाव खेलकुद क्षेत्रमा कर्णाली सबैभन्दा पछि छ। खेलकुदका पूर्वाधार हेर्ने हो भने पनि नै पछाडि नै थियो। तर, पछिल्ला बर्ष कर्णालीले खेल पूर्वाधार निर्माणमा निकै सफलता हासिल गरेको छ। कर्णालीमा प्राप्त गुणस्तरीय पूर्वाधार र निरन्तर अभ्यासको अभावमा नवौं राष्ट्रिय खेलकुद प्रतियोगितामा पनि कर्णाली पुछारमा परेको थियो। खेलकुदको विकास निर्माणमा सबैभन्दा पछाडि परेको यो क्षेत्रमा पछिल्लो समय निर्माण भएका केही नमुना खेलकुद पूर्वाधारसँग केही खेलाडीहरूले कमाएको चर्चाले कर्णाली खेल्दो छ भन्ने सन्देश दिएको छ। प्रदेश खेलकुद विकास परिषद्का उपाध्यक्ष प्रमोद हमाल भन्छन्, राष्ट्रिय खेलकुद परिषद्का नाममा दैलेखमा १ हजार ५ सय ४० बर्गमिटर, रुकुममा २० रोपनी, र डोल्पामा २७ रोपनी जग्गा दर्ता छ। यहाँ पूर्वाधार बनाउनका लागि ठाउँ प्रशस्त छ। तर, पूर्वाधार बनाइएको छैन्। अहिले बनेका संरचनाका साथै थप पूर्वाधार निर्माण जरुरी छ। कर्णालीमा प्रशिक्षक र खेलकुद क्षेत्रमा बजेट निकै कम छ। बजेट अभावकै कारण खेलकुद गतिविधि सञ्चालन गर्न कठिनाइ छ। जुन विधाका प्रशिक्षक छन्, ती खेलमा मात्र राम्रा खेलाडी उत्पादन भएका छन्। भलिबलका राष्ट्रिय खेलाडी खेमराज गिरी भन्छन्, सरकारले माग गरे जति बजेट नदिँदा नियमित खेल प्रतियोगिता आयोजना गर्न समस्या बेहोरीरहेका छौं । बजेट अभावका कारण कतिपय बाहिर प्रदेशमा आयोजना हुने प्रतियोगिताहरूमा खेलाडीहरूलाई सहभागी गर्न नसकेका पनि उदाहरणहरू छन्। कर्णालीमा हिमालीपहाडी जिल्लामा रहेका खेलाडीहरू ल्याउँदा पठाउँदा यातायात र बाटो खर्चमै ठूलो रकम खर्च हुन्छ। तर, हामीकहाँ पर्याप्त बजेट हुँदैन। त्यसका बाबजुद पनि कर्णालीमा बिभिन्न खेलमा चर्चा बटुल्ने खेलाडीहरू जन्मिरहेका छन्। जिल्ला खेलकुद विकास समिति कालीकोटका अध्यक्ष गणेशबहादुर शाहीले कर्णालीका दुर्गम जिल्लामा उसु, कराते, तेक्वान्दो, एथलेटिक्स, फुटबल, क्रिकेट लगायतका खेलका प्रशिक्षक नै नहुँदा खेलाडी उत्पादन गर्न समस्या भइरहेको बताए। बाहिरबाट प्रशिक्षक ल्याउनका लागि पर्याप्त बजेट सरकारले दिँदैन, उनी भन्छन्, जिल्लामै प्रशिक्षकहरू नपाउनु दुर्गम जिल्लाको समस्या हो। जसका कारण कर्णालीले उत्कृष्ट खेलाडी जन्माउने अवसर गुमाइरहेको छ। प्रशिक्षक र खेलाडीको जीवनयापनमा समस्या छ। खेलाडीका लागि छात्रावास, आवासगृह, तालिम स्थल छैन, जीवननिर्वाह भत्ताको व्यवस्था हुन जरुरी छ। सरकारले कम्तीमा खेलाडीहरूलाई जीवननिर्वाह भत्ता दिन सके भएका खेलाडी पलायनको समस्या पनि समाधान हुन्थ्यो कि। बजेट अभावले केही आयोजना अझै अलपत्र बजेट अभावका कारण कतिपय जिल्लामा रंगशाला निर्माणका योजनाहरू अलपत्र परेका छन्। रुकुमपश्चिमको मुसिकोट नगरपालिका३ धैरेनीचौरमा अत्याधुनिक रंगशाला निर्माणका लागि डीपीआर भएको वर्षौं भयो। ०७७०७८ सालदेखि रंगशाला निर्माणको काम थालिएपनि हालसम्म अलपत्र अवस्थामै छ। रंगशालाको डीपीआरअनुसार २८ करोड १० लाख रुपैयाँको लागत अनुमान गरिएको थियो। ८७ लाख रुपैयाँ खर्च भएको उक्त रंगशाला अहिले अलपत्र छ। यस्तै कालिकोटको रास्कोटमा पनि रंगशाला निर्माण गर्ने भनेर काम थालियो। कर्णालीमा हिमालीपहाडी जिल्लामा रहेका खेलाडीहरू ल्याउँदा पठाउँदा यातायात र बाटो खर्चमै ठूलो रकम खर्च हुन्छ। तर, हामीकहाँ पर्याप्त बजेट हुँदैन। खेमराज गिरी, भलिबल राष्ट्रिय खेलाडी तर, रंगशाला निर्माणको काम आधाउधी भएर अलपत्र पारियो। रास्कोट रंगशाला ०७८०७९ मा विनियोजन भएको ५० लाख रुपैयाँ बजेट उपभोक्ता विवादका कारण फ्रिज भएको थियो। आर्थिक वर्ष ०७५०७६ मा १ करोड र ०७६०७७ मा थप १ करोड गरी २ करोड खर्च भइसकेको रंगशाला निर्माणमा सुरुदेखि नै दलीय उपभोक्ता समिति बन्ने होडबाजीले गर्दा विवादको शिकार भयो। अहिलेसम्म पनि उक्त रंगशाला निर्माण भएको छैन्। पानी जम्ने, हिलो, धुलो, ढुंगा भएको र खाल्डाखुल्डी भएको मैदानमा जिल्ला स्तरीय प्रतियोगिता र अभ्यास गर्नुपरेको स्थानीय खेलाडी खेमराज गिरी बताउँछन्। रुकुमपश्चिम मुसिकोट२ पानीढुंगामा एक दशकअघि थालिएको रंगशाला निर्माणको काम पनि अलपत्र छ। ११ वर्ष पहिला संसद् विकास कोषमार्फत करिब ६५ लाख रुपैयाँ खर्च गरी रंगशालाको काम सुरु भएको थियो। हाल अर्को चौरजहारी नगरपालिका२ मा प्रादेशिक रंगशाला निर्माणको योजना अघि सारिएको छ । झन्डै ८५ करोड रुपैयाँ लागत स्टिमेटसहित बहुवर्षीय योजनाका रूपमा रंगशाला निर्माणका लागि ठेक्का सम्झौताको प्रक्रियामा रहेको छ। जग्गा प्राप्तिसम्बन्धी प्रक्रिया चलिरहेका कारण उक्त रंगशालाको निर्माण कार्य सम्झौतामा ढिलाइ भएको प्रदेश खेलकुद परिषद्ले बताएको छ। यस्तै, दैलेखमा ०६६ सालमा नारायण नगरपालिका२ मा रंगशाला निर्माणको काम थालनी गरिएको थियो। जिल्ला खेलकुद विकास समितिले माल्ली वन उपभोक्ता समितिसँग रंगशाला निर्माणका लागि ३ रोपनी जग्गा ५ लाख रुपैयाँमा किनेको थियो। तर, समितिले जग्गा किनेपनि रंगशाला निर्माण हुन् सकेन। हालसम्म रंगशालाको निर्माण कार्य अगाडि बढ्न सकेको छैन्। सुविधासम्पन्न खेल मैदान बन्न नसक्दा यहाँ खेलाडीले विगतदेखि नै विद्यालयका असुरक्षित चौरमा नै गएर खेल अभ्यास गर्न बाध्य छन्। बढ्दै खेलकुद गतिविधि पछिल्ला वर्षमा कर्णालीमा खेलकुदका गतिविधिहरू बढ्दै छन्। ०७९ साल फागुन १४ र १५ गते नेपाल क्रिकेट संघ (क्यान) को साधारणसभा सुर्खेतमा आयोजना गरियो। जसमा झन्डै १ सय प्रतिनिधिले क्यानको आगामी कार्ययोजनाबारे छलफल गर्दै घोषणापत्रसमेत जारी गरे। त्यस्तै ०८० साल पुस १६ देखि २० गतेसम्म कर्णाली प्रदेश ब्याटमिन्टन संघको आयोजनामा पहिलोपल्ट व्याटमिन्टन अम्पायर प्रशिक्षण तालिमको आयोजना गरियो। जसबाट कर्णालीभरि ३५ जना अम्पायर उत्पादन भए। गत वर्षकै पुस २० गतेदेखि पुस २६ गतेसम्म कर्णाली प्रदेश राजधानी वीरेन्द्रनगरमा ३४ औं राष्ट्रिय भलिबल प्रतियोगिता आयोजना गरियो। झन्डै २५ वर्षपछि सुर्खेतमा आयोजना भएको उक्त प्रतियोगितामा सहभागी खेलाडी र अफिसियलहरूको सम्पूर्ण खर्च कर्णाली प्रदेश सरकारले व्यहोरेको थियो। जसमा ७ प्रदेश र ३ विभागीय टोली त्रिभुवन आर्मी, नेपाल पुलिस र सशस्त्र प्रहरी बलको एपीएफ क्लब गरी १० टोलीले प्रतिस्पर्धा गरेका थिए। ०५५ सालमा नेपालगन्जमा चौथो राष्ट्रिय खेलकुद हुँदा भलिबल सुर्खेतमा खेलाइएको थियो। तर त्यसपछि लामो समयसम्म भलिबलका राष्ट्रियस्तरका प्रतियोगिता कर्णालीमा हुन सकेका थिएनन्। दशौं राष्ट्रिय खेलकुद प्रतियोगिता भव्य रूपमा सम्पन्न गर्न प्रदेश सरकार पनि लागि परेको छ। चैतमा जसरी पनि खेलकुद प्रतियोगिता गर्नै पर्छ। घनश्याम भण्डारी,सामाजिक विकासमन्त्री,कर्णाली प्रदेश यस्ता धेरै प्रतियोगिताहरू निरन्तर भइरहेका छन्। प्रदेश खेलकुद परिषद्का अनुसार ती सबैजसो प्रतियोगिता र कार्यक्रम १०औं राष्ट्रिय खेलकुद प्रतियोगितालाई लक्षित गर्दै भइरहेका हुन्। कर्णालीले यसै वर्षको १०औं राष्ट्रिय खेलकुद प्रतियोगिताको जिम्मेवारी पाएको छ। कर्णाली प्रदेशका १० जिल्लामा राखेपको नाममा करिब ५० रोपनी जग्गा छ। उक्त जग्गामा खेलपूर्वाधार निर्माणको काम नहुँदा खेलाडी उत्पादनमा समस्या भइरहेको छ। केन्द्रको बेवास्ता, प्रदेशको लगानी कर्णाली प्रदेशमा राष्ट्रिय खेलकुद प्रतियोगिता गर्ने निर्णय गरे पनि यहाँका खेल पूर्वाधारमा लगानी गर्न केन्द्र सरकार भने उदासीन देखिएको छ। केन्द्रले कर्णालीको खेलपूर्वाधार निर्माणको क्षेत्रमा प्रयाप्त लगानी नगरेपनि प्रदेशले भने सक्दो लगानी गरिरहेको छ। १०औं राष्ट्रिय खेलकुद कर्णालीमा गर्ने भन्ने, तर कर्णालीलाई लगानी गर्न बजेट नदिने गरेपछि त राज्यले उपेक्षा गरेको बुझ्नुपर्यो, प्रदेश खेलकुदपरिषदका सदस्य सचिव संज्यालले भने, कर्णालीले मात्र यसमा लगानी गर्नुपर्छ भन्ने मान्यता राख्नु नै उपेक्षा गरेको हो। नवौं राष्ट्रिय खेलकुदसम्म आइपुग्दा अरू प्रदेशमा संघीय सरकारले हरेक कुरामा सहयोग गरेको थियो। कर्णालीमा मात्र पूर्वाधार निर्माण गर्नका लागि बजेट विनियोजन गर्न संघीय सरकारले चाहेन। प्रदेश सरकारले देखाएको सक्रियताका कारण कर्णालीले १०औं राष्ट्रिय खेलकुद प्रतियोगिता आयोजना गर्ने आँट देखाएको हो। अब प्रतियोगिताका लागि हुनुपर्ने तयारी पनि सबै पुगिसकेको छ। प्रदेश सरकारले प्रदेश रंगशालाबाहेक अन्य जिल्लाका खेल पूर्वाधारहरूमा पनि उत्तिकै लगानी गरेको छ। गत आर्थिक वर्षमा जुम्लाको राजा सीम खेलमैदान स्तरोन्नति गर्न ५० लाख खर्च गरेको थियो। यस्तै रूकुमपश्चिमको चौरजहारी नगरपालिकामा रहेको पातिहाल्नमा क्रिकेट मैदान निर्माणका लागि ९४ लाख १७ हजार खर्च भयो। पोखरामा भएको नवौं राष्ट्रिय खेलकुद प्रतियोगितामा सहभागी हुने खेलाडीको व्यवस्थापनका लागि २ करोड ५० लाख रुपैयाँ खर्च गरेको थियो।यस्तै, चालु आर्थिक बर्षमा हुम्लामा हक्की खेल मैदान निर्माणका लागि ५० लाख, कालीकोटमा कभर्ड हल निर्माणका लागि ६० लाख, दशौं राष्ट्रिय खेलकुद लक्षित विभिन्न खेलमैदान मर्मत तथा सुधारका लागि २ करोड, सुर्खेतको चिसापानी खेल मैदान निर्माणका लागि २४ लाख, मैनतडा खेल पूर्वाधार निर्माणका लागि १८ लाख, कालिञ्चोक खेलमैदान निर्माणका लागि २५ लाख, रूकुम पश्चिमको चौरजहारी क्रिकेट मैदान निर्माणका लागि ६० लाख, जिल्लास्तरीय खेलमैदान निर्माणका लागि २ करोड, जाजरकोटको कुदुस्थित रंगशाला निर्माणका लागि १५ लाख रुपैयाँ प्रदेश सरकारले बजेट छुट्ट्याएको छ। कर्णाली पनि खेल्छ नेपाली खेलकुदमा विश्व कीर्तिमान कायम गरेका राष्ट्रिय तथा अन्तर्राष्ट्रिय खेलाडी कर्णालीमा छन्। ती सबै खेलाडीहरू आफ्नो कडा मेहनत र परिश्रमले गर्दा त्यो ठाउँमा पुगेका हुन्। कुनै बेला फुटबल र क्रिकेटको मैदानै नदेखेका तर पढाइको सिलसिलामा प्रदेश बाहिर जाँदा खेल क्षेत्रमा चासो राखी उदाएका कैयौं खेलाडीहरू छन्। जसले देशमै चर्चा कमाइरहेका छन्। प्रदेश रंगशााला अन्तर्राष्ट्रिय मापदण्ड पूरा गरेर बनाइएको छ। यहाँ १६ वटा खेलकुद प्रतियोगिता गराउन सकिन्छ। विषामित्र संज्याल, सदस्य सचिव, प्रदेश खेलकुद विकासपरिषद् क्रिकेटको उत्सव नेपाल प्रिमियर लिग (एनपीएल) भइरहँदा देशमा जताततै क्रिकेटको चर्चा भयो। त्यसमा कर्णालीका १६ वर्षे किशोर विपिन शर्माको चर्चा पनि चुलियो। नेपाल क्रिकेट संघ (क्यान)को आयोजनामा भएको फ्रेन्चाइज लिग एनपीएलमा कर्णाली प्रदेशलाई प्रतिनिधित्व गर्ने टिम कर्णाली याक्सलाई क्वालिफायर दुईसम्म पुर्याउन स्थानिय खेलाडी विपिनले त्रिवि मैदान कीर्तिपुरमा स्वदेशीदेखि विदेशी दिग्गज ब्याटरलाई आफ्नो स्पिनको जादुमा नचाए। कर्णालीमा क्रिकेट मैदान नै नभएका बेला उदायका यी युवा खेलाडीले देखाएको खेल हेर्दा जोकोहीको मन पनि क्रिकेटमा लाललिय भयो। सुर्खेतको भेरीगंगा नगरपालिकाका १६ वर्षे विपिनले क्रिकेट खेल्न थालेको धेरै भएको छैन। दाजुको प्रेरणाले क्रिकेट खेलमा आकर्षित विपिनले बल र ब्याट समाउन थालेको चार वर्ष पुग्यो। स्कुल बिदा हुनेबित्तिकै दाजुको साथ लागेर मैदान पुग्थे विपिन। भेरीगंगा नगरपालिकास्थित नेपाल राष्ट्रिय माध्यमिक विद्यालय कक्षा ८ मा अध्ययनरत विपिनले क्रिकेट र पढाइलाई सँगसँगै अघि बढाइरहेका छन्। बुवा सुर्खेत सदरमुकाम वीरेन्द्रनगरमा होटल व्यवसाय गर्छन्। कक्षा ८ मा पढ्दै गरेका विपिन होटलमा बुवाआमालाई सघाउँदै फुर्सदको समयमा क्रिकेट सिक्न जान्थे। पछिल्लोपटक प्रदेशस्तरीय क्रिकेट प्रतियोगितामा सुर्खेतबाट खेलेका उनी दुईपटक म्यान अफ दि म्याच भए। उनै विपिनले कर्णाली याक्सबाट एनपीएलमा सानदार प्रदर्शन गरे। ३५ वर्षअघि एभरेष्ट म्याराथनमा प्रथम भएर विश्व कीर्तिमान कायम गर्न सफल जुम्लाका हरिबहादुर रोकाया अहिले पनि प्रशिक्षकका रूपमा सक्रिय छन्। उनले ०४५ र २०४६ सालमा एथ्लेटिक्समा सर्वोत्कृष्ट राष्ट्रिय खेलाडी बनेर स्वर्ण पदक प्राप्त गरेका थिए। ३५ वर्षअघिका कीर्तिमानी धावक हरिबहादुर र अहिलेका कामना, सुनमायासँगै थुप्रै खेल प्रतिभाहरू कर्णालीमा जन्मिए। सुर्खेतकै मैदानमा खेलेर फुटबलतर्फ रोशन रानामगर, सन्दीप गुरुङ, करातेतर्फ प्रकाश खड्का, प्रियङ्का शाही, एलिसा रास्कोटी र दैलेखका हिक्मत रोकाले राष्ट्रिय खेलाडीको पहिचान बनाए। भारत्तोलनतर्फ सुर्खेतकै श्रुति कार्की र उसुतर्फ दीपक हमालले स्वदेश र विदेशमा भइरहेका विभिन्न प्रतियोगितामा पदक जिते।"
कहाँबाट जाने सुक्खा बन्दरगाहसम्म ?,"महेन्द्रनगर : दोधारा चाँदनीमा निर्माणाधीन सुक्खा बन्दरगाहका लागि महाकाली नदीमा चार लेनको पक्की पुल र पहुँचमार्ग बनिसकेको छ। पूर्वपश्चिम राजमार्गको अन्तिम बिन्दु गड्डाचौकीदेखि दोधाराचाँदनी१ (सुक्खा बन्दरगाहस्थल) मलेरिया नालासम्म ६ लेनको आठ किलोमिटर लामो सडक निर्माण भएको हो। त्यस क्षेत्रमा पुल, सडकसहित पोखरी बनाउने सम्झौता भएको थियो। पर्यटकीय गन्तव्य बनाउन पुलको दुवैतर्फ २६ सय मिटर लम्बाइका दुइटा पोखरी निर्माणाधीन अवस्थामा छन्। तर, पोखरी निर्माणका लागि महाकाली नदीमा बाँध बन्न सकेको छैन। बाँध निर्माण नहुँदा ०७८ सालमा महाकाली नदीमा आएको बाढीले पहुँच मार्ग (भाइरल रोड) भत्काएको थियो। सुरुमा २ सय ५० किलोग्रामभन्दा बढी तौलका ढुंगाको प्रयोग गरेर पुलको दुवैतर्फ पोखरीको गाइडबन्ड (बाँध) बनाउने डिजाइन थियो। तर, ठूलो ढुंगा नपाइएपछि ग्याबिन जाली र प्लम्ब कंक्रिटको प्रयोग गरी बाँध निर्माण गरियो। उक्त बाँध गत वर्ष भदौको बाढीले भत्कायो। त्यसैकारण महाकाली पुल योजना कार्यालयले दुईपटक उक्त बाँधको डिजाइन परिवर्तन गरिसकेको छ। त्यस क्षेत्रमा महाकाली नदीको चौडाइ २ किलोमिटर छ। ८ सय मिटर पुल निर्माण गरिएको छ। दुवैतर्फ २६ सय मिटर लम्बाइ र ६ सय मिटर चौडाइका पोखरी निर्माणाधीन छन्। पुलको उत्तरतर्फ रहेको भीमदत्त नगरपालिकातिरको बाँध बाढीले भत्काएको थियो। त्यस क्षेत्रमा बाँधको काम हुन सकेको छैन। बाढीले बाँध भत्काएपछि प्लम्ब कंक्रिटको सट्टा कंक्रिटकै बाँध निर्माण गर्नुपर्ने विषयमा छलफल भइरहेको प्राविधिकहरू बताउँछन्। महाकालीको बहाव ४ लाख ६१ हजार क्युसेक पुग्दा बाढीले करिब २ सय मिटर बाँध भत्काएको थियो। तीन वर्षअघि महाकालीमा ५ लाख ४७ हजार क्युसेक पानीको बहाव थियो। त्यतिबेला पनि बाढीले पहुँच मार्ग भत्काएर बाढी गाउँ पसेको थियो। भिनपा ११, १२ र १३ नम्बर वडा डुबानमा परेका थिए। अहिले पनि समयमा बाँध निर्माण हुन नसके पुलको पहुँच मार्ग भत्काएर महाकाली नदी गाउँ पस्ने खतरा छ। त्यतिबेला पनि पुलको डिजाइनमै समस्या भएको भन्दै आलोचना गरिएको थियो। पोखरीको बाँध भत्किएको विषयमा निर्माण कम्पनी र पुल आयोजना दुवैले अध्ययन गरेर प्रतिवेदन बनाएका छन। समयमा डिजाइन स्वीकृत नहुनु, बजेट निकासा र भेरिएसन नहुँदासमेत निर्माण कम्पनीले काम गर्न नसकेका कारण बाँध भत्केको पुल योजना कार्यालयले जनाएको छ। महाकाली पुल योजना कार्यालयका सवइन्जिनियर दुर्गादत्त अवस्थीले भत्किएको गाइडबन्ड (बाँध) समयमै पुर्ननिर्माण नभए आउँदो वर्षातमा थप जोखिम निम्तिने बताए। गाइडबन्डको भेरिएसन नहुँदा निर्माण कम्पनीले काम गर्न पाएको छैन, उनले भने, वैशाख अगाबै बाँध निर्माण नभए यहाँ बनेका अन्य संरचनामा पनि क्षति पुग्ने जोखिम छ। भेरिएसनका लागि कार्यालयबाट फाइल मन्त्रालयमा पुगिसकेको उनले बताए। पुल निर्माण कम्पनी कुमार श्रेष्ठ सीएफईसी जेभीका इन्जिनियर किशोर पाण्डेयले परिवर्तित डिजाइनको भेरिएसन नहुँदा काम सुरु गर्न नसकिएको बताए। नयाँ डिजाइन गत वर्ष चैतमै स्वीकृत भएको हो, तर अहिलेसम्म भेरिएसन भएको छैन, इन्जिनियर पाण्डेयले भने, भेरिएसनका लागि पटकपटक ताकेता गर्दा पनि टुंगो लाग्न सकेको छैन। उनले समयमै भेरिएसन नहुँदा महाकाली नदीमा बाढीले ठूलो नोक्सान हुन सक्ने बताए। नयाँ डिजाइन स्वीकृत हुनेबित्तिकै भेरिएसन हुने आशामा गाइडबन्डको काम गरियो, महाकालीको बाढीले गाइडबन्ड नै बगाएपछि १० करोड बढीको क्षति भएको छ, उनले भने, हामीले सरकारको आशामा उधारोमा काम गर्यौं। तर, न सरकारले काम गरेको पैसा भुक्तानी गरेको छ न त क्षतिपूर्ति पाएका छौं। उनले भेरिएसन स्वीकृत नहुँदा बिमाबाट समेत क्षतिपूर्तिको पैसा पाउन नसकेको बताए। बर्खा अगावै गाइडबन्डको काम गर्न नसकिए बाढीले ठूलो क्षति हुने जोखिम छ, उनले भने, काम गरेको २१ करोड रकम सरकारले भुक्तानी गर्न बाँकी छ। निर्माण कम्पनीले तत्काल काम सुरु गर्न नसकिने भन्दै महाकाली पुल आयोजना र प्रधानमन्त्री कार्यालयलाई पत्र पठाएको छ। बर्खाअगावै भत्किएको गाइडबन्ड निर्माण हुन नसके बस्ती नै जोखिममा पर्ने स्थानीय बताउँछन्। भीमदत्त१३ का वडाध्यक्ष रामबहादुर बोहराले समयमा गाइडबन्ड निर्माण हुन नसके १३ नम्बर वडाका ११ सय बढी घरपरिवार विस्थापित हुने बताए। गत भदौको बाढीले महाकाली नदी बस्तीतर्फ सोझिएको छ, उनले भने, सरकारले तत्काल भुजेला खोला र गाइडबन्ड निर्माणको काम गर्नुपर्छ, नभए वर्षातमा ठूलो जोखिम छ। भीमदत्त१२ का वडाध्यक्ष भुपेन्द्र सिंह रावलले तत्काल काम सुरु गर्न नसके अर्को वर्षको बाढीले गत वर्षको भन्दा ठूलो क्षति हुन सक्ने बताए। यहाँका स्थानीय अहिले देखिनै बाढीको त्रासमा छन्, उनले भने, वडाका बासिन्दाहरू बाधको काम छिटो सुरु गर्नुपर्छ भनेर वडाका बासिन्दा आइराख्छन्। पहुँचमार्गको गाचौकी क्षेत्रमा पनि दुई सय मिटर कालोपत्रेको काम बाँकी छ। दोधारा चाँदनीमा निर्माण हुने भनिएको सुक्खा बन्दरगाहको पूर्वाधारका रूपमा पक्की पुललाई हेरिएको छ। पक्की पुल निर्माणको काम गत वर्ष नै सकिए पनि पुलसँगै निर्माण हुने अन्य संरचना निर्माण हुन बाँकी छन्। सम्झौताअनुसार आठ सय मिटर लामो चार लेनको पुल, आठ किलोमिटर पहुँच मार्ग र पुलको वारिपारि चारवटा पोखरी निर्माणको काम २० भदौ ०७७ मा सकिनुपर्ने हो। तर, पाँचपटक म्याद थप हुँदासमेत सबै संरचना निर्माण हुन सकेका छैनन्। छैटौंपटक म्याद थपको प्रक्रियामा छ। सम्झौता हुँदा पुल र पहुँचमार्गसहितका संरचना निर्माणको लागत ३ अर्ब २७ करोड रुपैयाँ थियो। पछिल्लो पटक डिजाइन परिवर्तन हुँदा थप एक अर्ब लागत बढेको छ। दोधाराचाँदनीमा सुक्खा बन्दरगाह र एकीकृत जाँच चौकी निर्माण भएपछि सुदूरपश्चिम प्रदेश व्यापारका लागि प्रत्यक्ष रूपमा भारतसँग जोडिने छ। यहाँका उद्योगी व्यवसायीले भारतको राजधानी नयाँ दिल्ली र उत्तराखण्डस्थित औद्योगिक क्षेत्र रूद्रपुरसम्म सहज पहुँच हुने हुँदा सुदूरपश्चिमको विकासमा ठूलो योगदान मिल्ने अपेक्षा गरेका छन्। रूद्रपुर भारतकै ठूलो औद्योगिक क्षेत्र हो। नेपालको गड्डाचौकी नाकादेखि उक्त औद्योगिक क्षेत्र पुग्न दुई घण्टा लाग्छ। यति छोटो दूरीमा रहेको औद्योगिक क्षेत्रसँग सुदूरपश्चिमले अहिलेसम्म व्यापारिक कारोबार गर्न पाएको छैन।"
मोहना नदीको कटानले सीमा स्तम्भ जोगाउन हारगुहार,"टीकापुर : कैलालीको दक्षिणी सीमावर्ती क्षेत्रका बासिन्दाहरूले नेपाल भारत सीमा स्तम्भ जोगाउन हारगुहार गरिरहेका छन्। दुई देशको सीमा छुट्ट्याउन राखिएका सीमा स्तम्भहरू मोहना नदीको कटानका कारण जोखिममा पर्न थालेपछि स्थानीयहरू सीमा स्तम्भ जोगाउन हारगुहार गरिरहेका हुन्। टीकापुर नगरपालिका९ स्थित खक्रौलामा रहेको ७०४१०५ नम्बर सहायक सीमा स्तम्भ मोहना नदीको कटानको जोखिममा छ। बर्सेनि नदीले कटान गर्दै जाँदा उक्त सीमा स्तम्भ नदीबाट २० फिटको दूरीमा छ। पछिल्लो तीन वर्ष यता नदीले कटान गर्दै जाँदा सीमा स्तम्भ नै जोखिममा परेको हो, स्थानीय अनिल कोइरालाले भने, नेपाल भारतको सीमाना छुट्याउने सीमा स्तम्भको समयमै संरक्षण नहुँदा खक्रौलामै कतिपय सीमाहरू नदीले बगाएको छ। कोइरालाले सीमामा तटबन्ध नबनाए बाढी खक्रौला गाउँमा पस्ने, भूमियोग्य जमिन नदीमा परिणत हुने र सीमा स्तम्भ समेत जोखिममा पर्ने बताए। नदीले कटान गर्न थालेपछि तीन वर्षअघि टीकापुर नगरपालिका ८ श्रीलंकामा रहेको ७०० नम्बरको मुख्य सीमास्तम्भको १ नम्बर सहायक स्तम्भ, सहायक स्तम्भहरू ७०२, ७०३ र ७०४ बगाएको थियो। सीमा स्तम्भसँगै रहेको जग्गामा समेत नदीले कटान गरिरहेको छ। स्थानीयका अनुसार दुई वर्षयता मात्रै दुई सय मिटर बढी जमिन नदीले कटान गरेको हो। सीमावर्ती क्षेत्रको उर्बर भूमि नदीले कटान गर्न थालेपछि राष्ट्रिय गौरवको रानी, जमरा, कुलरिया सिँचाइ आयोजनाले तटबन्धको तयारी गरे पनि दशगजा क्षेत्रमा कटान गरेका कारण नदी नियन्त्रण हुन नसक्दा स्थानीयहरू चिन्तित बनेका हुन्। सीमा क्षेत्रको दशगजामै नदीको कटान भएर हाम्रो जमिन नदीमा गइरहेको छ, स्थानीय खड्क धामीले भने, नदी नियन्त्रणका लागि हामीले लामो समयदेखि स्थानीय तह, रानी, जमरा, कुलरिया सिँचाइ आयोजना, प्रदेश सरकार र संघीय सरकारमा माननीयहरूसँग कुरा राख्दै आएका छौं, तर पनि यसको समाधान हुन सकेको छैन। धामीका अनुसार दुई साताअघि सुदूरपश्चिम प्रदेशका मुख्यमन्त्री कलमबहादुर शाह सहितले नदी कटान, जोखिममा रहेका सीमा स्तम्भबारे अनुगमन गरेका थिए। दुई देशको सीमानामा पर्ने भएका कारण पनि एक्लै केही गर्न सकिने अवस्था छैन, तर पनि सामान्य रोकथामको प्रयासका लागि हामी लाग्नेछौं, अनुगमनमा आएका मुख्यमन्त्री शाहले भने, जिल्लाका सिडिओसहितको सुरक्षा टोलीलाई समकक्षी भारतीय सुरक्षाकर्मीसँग छलफल गरेर स्तम्भ जोगाउने गरी तटबन्धको काम अघि बढाउनुपर्छ। मुख्यमन्त्री शाहले नदी कटानको जोखिममा रहेका सीमा स्तम्भबारे चासो देखाएपछि बिहीबार कैलालीका प्रमुख जिल्ला अधिकारी धर्मेन्द्रकुमार मिश्र, कैलालीका प्रमुख पदमबहादुर विष्ट, सशस्त्र प्रहरी बल नेपाल ३४ नम्बर हेडक्वाटर कैलालीका गणपति सशस्त्र प्रहरी उपरीक्षक (एसपी) दलबहादुर पाण्डे, जलस्रोत तथा सिँचाइ विकास डिभिजन कार्यालय कैलालीका प्रमुख इञ्जिनियर डम्बरप्रसाद धिताल लगायतले जोखिममा रहेको सीमास्तम्भको स्थलगत अध्ययन गरेका छन्। कैलालीका प्रमुख जिल्ला अधिकारी मिश्रले नदीले १० गजा क्षेत्रमै गरेको कटान नियन्त्रणका लागि भारतीय पक्षसँग आगामी शुक्रबार हुने बैठकमा छलफल गरेर समाधान खोजिने बताए। हामीले आज धनगढी उपहानगरपालिका १०, टीकापुरको खक्रौला र भजनी नगरपालिका वडा नं ३ को कुसुमघाट क्षेत्रको स्थलगत अनुगमन गरेका छौं, प्रमुख जिल्ला अधिकारी मिश्रले भने, खक्रौला, धनगढीमा सीमा स्तम्भ नै जोखिममा छन् भने कुसुमघाट क्षेत्रको दशगजाका केही ठाउँमा खेती गरिएको छ, त्यसलाई क्लियर गर्न निर्देशन दिएका छौं। प्रमुख जिल्ला अधिकारी मिश्रले नेपाल भारतका सुरक्षा निकायबीचको छलफलबाट समस्याको समाधान खोजेर तटबन्धको काम अगाडि बढाइने बताए। विगतमा १० गजा क्षेत्रमै नेपाल भारत दुवै तर्फबाट खेती हुँदै आएको थियो। १० गजा क्षेत्रलाई दुवै देशका तर्फबाट खुला राख्नुपर्ने नियम छ।"
डाँकोटमा एकघर एकधारा,"जाजरकोट : जुनीचाँदे गाउँपालिका३ डाँडाकोटका स्थानीयको गाउँ नजिकका मूलहरूमा भूकम्पले क्षति पुयाउँदा गाउँमा खानेपानीको हाहाकार भयो। तर अहिले घर घरमा धारा निर्माण भएपछि स्थानीय खुशी भएका छन्। जुनीचाँदे गाउँपालिका३ मा १ सय २ घरधुरी छन्। यो गाउँमा पहिले १२ वटा खानेपानीका सार्वजनिक धारा थिए। यि मध्ये ३ धारा मात्र सञ्चालनमा भए पनि अघिल्लो वर्ष कात्तिक १७ गते गएको भूकम्पका कारण उक्त धाराहरूमा पानी ल्याइएका मूलहरू हराए। त्यसपछि गाउँबाट आधा घण्टा टाढाको तुसार खोलाको पानी खान उनीहरू बाध्य थिए। तर, हाल डाँडाकोटवासीका घरमा एकघर एकधारा निर्माण भएको छ। युनिसेफको र छाँया नेपालको आर्थिक सहयोगमा सञ्चालित एकीकृत पुनर्लाभ कार्ययोजनाअन्तर्गत खानेपानी सरसफाइ तथा स्वच्छता योजना लागु भएपछि डाँडाकोटका १ सय २ घरधुरीलाई एक घर एक धारा निर्माण गरिएको हो। त्यसपछि यहाँका स्थानीयले घर घरमा सुरक्षित खानेपानी उपभोग गर्न पाएको तुसार खोली खानेपानी उपभोक्ता समितिका सचिव रेशमबहादुर खड्काले बताए। गाउँमा पहिला देखि नै खानेपानीको हाहाकार थियो। केही वर्ष अगाडि नेवा नामक एक संस्थाले १२ वटा सार्वजनिक धारा निर्माण गरेको थियो। पानीको स्रोतका कारण १२ मध्ये तीनवटा धारा मात्र नियमित सञ्चालनमा थिए। अघिल्लो वर्ष आएको भूकम्पले पानीको मूल नै हराएकाले पानीको स्रोत घटेपछि पानीको हाहाकार हुन थाल्यो। घरमा चाहिने खानेपानी ल्याउन आउँदा जाँदा आधा घण्टा टाढा पुग्नु पथ्र्यो। भान्सादेखि पशुचौपायलाई पानी जम्मा गर्न सबै भन्दा बढी महिलाले हैरानी खेप्नु पथ्र्यो। अहिले घर आँगनमै धारामा पानी पुगेपछि सबैभन्दा बढी महिलालाई राहत भएको स्थानीय कमला टमट्टाले बताइन्। गाउँमा पानीका अरू स्रोत छैनन्। गाउँमा ल्याएको सोती खोलाको मुलबाट खसेको पानी थाप्न गाउँबाट आधा घण्टा हिँडेर घण्टौंसम्म पालो कुर्नुपथ्र्यो। व्यक्तिगत र बालबालिकाहरूको सरसफाइ गर्न आउँदा जाँदा एक घण्टा लगाएर दोवान खोला पुग्नु पर्ने बाध्यता थियो। विद्यालयमा समेत पानीको अभाव हुँदा पढाइ छोडि बालबालिका पानी खान घरमा दौडेर आउन बाध्य थिए। अहिले घर घरमा धारा निर्माण भई पानी उपभोग गर्न सुरु भइसकेको डाँडकोटकी काली रावतले बताइन्। जनसंख्या र घरधुरी कम हुँदा पहिला गाउँमा भएका सार्वजनिक धाराको पानी जसोतसो गरी पुगेकै थियो। जनसंख्या वृद्धि र समयम समयमा आउने प्राकृतिक प्रकोपका घटनाका कारण पानीका मुलहरू नै हराउँदै गएपछि पानीको हाहाकार हुन थालेको थियो। गाउँमा पानीको समस्याकै कारण घर घरमा भएका शौचालय समेत प्रयोगविहीन थिए। सर्वसाधारण खुला स्थानमा शौच गर्न बाध्य थिए। अहिले घर घरमा पानीका धारा निर्माण भएसँगै जीर्ण भएका शौचालय मर्मत तथा निर्माण गर्न छाँया नेपालले पेन, पाइप सिमेन्ट, सरिया र जस्तापाता सहित अन्य सामग्री उपलब्ध गराएको छ। यसले पानीका धारासँगै अनिवार्य शौचालय निर्माण गर्न वडा पालिकाले निर्देशन दिए अनुसार गएको कात्तिक १७ को भूकम्पपछि एकघर एकधारा र शौचालय भएको जुनीचाँदे गाउँपालिकाको ११ वडामध्ये ३ नम्बर वडा पहिलो वडा भएको सोही वडाका वडाध्यक्ष जयबहादुर खड्काले बताए। उपभोक्ता समितिसँग भदौ २८ देखि मंसिर २८ सम्म निर्माण सम्पन्न गर्न सम्झौता भए अनुसार सबै काम सम्पन्न भई घर घरमा पानी पुगी सर्वसाधारणले पानी उपभोग गरिरहेको छाँया नेपालका परियोजना प्रबन्धक सुरेन्द्रबहादुर शाहीले जानकारी दिए।समुदाय तथा संस्थागत रूपमा सुरक्षित व्यवस्थित खानेपानी आधारभूत सरसफाइमा सुविधाको पहुँच पुयाउन युनिसेफ नेपालको आर्थिक सहयोगमा एकीकृत पुनर्लाभ कार्ययोजना अन्तर्गत यो कार्यक्रम सञ्चालन गरिएको हो।"
पोखराको तिब्रेकोट वन लाटोकोसेरो संरक्षण विशेष क्षेत्र घोषणा,"पोखरा : किसानको साथी भनेर चिनिने लाटोकोसेरो संरक्षणका लागि समुदाय नै एक भएर संरक्षणमा लाग्ने प्रतिबद्धता जनाएका छन्। पोखरा २५ हेमजाका स्थानीयले लाटोकोसेरो संरक्षणका लागि स्थानीय तिब्रेकोट सामुदायिक वनलाई लाटोकोसेरो संरक्षण विशेष क्षेत्र घोषण गरेका हुन्। २७५ घरधुरी सदस्य रहेको सामुदायिक वनका सदस्यहरूले तिब्रेकोट सामुदायिक वनलाई लाटोकोसेरो संरक्षण विशेष क्षेत्र घोषण गरेका हुन्। पोखराको हेमजामा शनिबार प्रकृतिका साथीहरू नामक संस्थाले आयोजना गरेको लाटोकोसेरो संरक्षण शिविरमा तिब्रेकोट सामुदायिक वन उपभोक्ता समूहका अध्यक्ष विशालजंग कुवँरले लाटोकोसेरो संरक्षण विशेष क्षेत्र घोषण गरेका हुन्। मुसा खाएर किसानका अन्नबाली संरक्षणमा महत्वपूर्ण योगदान दिने लाटोकोसेरोको बारेमा प्रकृतिका साथीहरू नामक संस्थाल बेला बेलामा लाटोकोसेरो संरक्षण जनचेतना मूलक कार्यक्रम गरेपछि समुदाय नै संरक्षणमा लाग्नुपर्छ भनेर लाटोकोसेरो संरक्षण विशेष क्षेत्रको साथै गुदेली निशेधित क्षेत्र घोषण गरिएको तिब्रेकोट सामुदायिक वन उपभोक्ता समूहका उपाध्यक्ष कृष्णबहादुर कुँवरले बताए। स्थानीयले सोनी केसीले लाटोकोसेरोको महत्वको बारेमा जानकारी पाउँदा खुसी लागेको सुनाइन्। प्रकृतिका साथीहरू नामक संस्थाका निर्देशक राजु आचार्यले एक जोडी बयस्क लाटाकोसेरोले चार महिनाको समयावधिमा तीन हजार मुसाहरू खाने अध्ययनले देखाएको बताए। कृषि प्रधान देश नेपालमा लाटोकोसेरोले मुसा खाएर किसानको खाद्यन्न जोगाएर किसानलाई गुन लगाउँदै आएको छ। यति महत्वपूर्ण पन्छी संरक्षणका लागि तिब्रेकोट सामुदायिक वन उपभोक्ता समूहले लाटोकोसेरो संरक्षण विशेष क्षेत्र घोषणको साथै गुदेली निशेधित क्षेत्र घोषण गरेकोमा खुशी व्यक्त गरे। यस घोषणाले लाटोकोसेरोको साथै अन्य पन्छी र वन्यजन्तु संरक्षणमा पनि महत्वपूर्ण योगदान पुग्ने बताए। सय हेक्टर क्षेत्रफलको बनलाई लाटोकोसेरो संरक्षण विशेष क्षेत्र समुदायले घोषण गरेको यो पहिलो रहेको पनि उनले बताए। स्याङ्जा, म्याग्दी जिल्ला लगायत ५ क्षेत्रमा समुदायले लाटोकोसेरो संरक्षण क्षेत्र र गुदेली निशेधित क्षेत्र घोषणा गर्ने तयारी गरेका छन्। सरकारले जनताबाट चाहे अनुसार समुदाय नै संरक्षणमा लाग्ने गरी लाटोकोसेरो संरक्षण विशेष क्षेत्र घोषण गरेकोमा डिभिजन वन कार्यालय कास्कीका प्रमुख कोमलराज काफ्लेले खुशी व्यक्त गरे। घोषणा डिभिजन वन कार्यल सँग समन्वय गरेर भएको पनि उनले बताए। संरक्षणमा समुदाय नै जागरूक भएर लागेकाले वन कार्यालयले आवश्यक सहयोग गर्ने पनि उनले सुनाए। प्रकतिका साथीहरू नामक संस्थाले विगत ११ वर्षअघिदेखि लाटोकोसेरो तथा हुचिल संरक्षण उत्सव गर्दै आएको छ। यस वर्ष जनकपुरमा १२ औं संस्करणको लाटोकोसेरो तथा हुचिल संरक्षण उत्सव आयोजना हुँदै छ। लाटोकोसेरो संरक्षण उत्सव गर्दै प्रकृतिका साथीहरूले यस वर्ष कास्की, स्याङ्जाका विभिन्न क्षेत्रमा लाटोकोसेरोका लागि १ सय गुँड बनाएर राखेको प्रकृतिका साथीहरू नामक संस्थाले जनाएको छ।"
राजधानीमा किन बढे जघन्य हत्याका घटना ?,"काठमाडौं : पुस ७ गते खोटाङका मिलन आचार्यले ५६ वर्षीय बुवा कुलप्रसाद आचार्य र २२ वर्षीय भाइ प्रवीण आचार्यको हत्या गरे। भक्तपुरको बालकोटमा बस्दै आएका मिलनले राति सुतिरहेकै अवस्थामा आफ्ना बुवाको टाउकोमा ४५ पटक लोहोरो बजारे र हत्या गरे। पुनः अर्को कोठामा गए। जहाँ उनका भाइ निदाइरहेका थिए। भाइलाई पनि सिलौटोले प्रहार गरे सुतेकै ठाउँमा हत्या गरे। मानसिक रूपमा विक्षिप्त भएका मिलनले आफूलाई पनि मार्ने उद्देश्यले भक्तपुरको बिरुवा जंगलमा गएर आत्महत्याको प्रयास गरे। हत्या गरेको ३ दिनमा प्रहरीकहाँ आत्मसर्मपण गरेका मिलन हाल प्रहरी हिरासतमा छन्।  भक्तपुर नगरपालिका२ स्थित सहिद स्मृति खेल मैदाननजिकै गत पुस २ मा राति बुवाले छोराको हत्या गरे। राति १० बजेर १५ मिनेटमा अछाम घर भएका ६३ वर्षीय दिपबहादुर शाहीले छोरा नरेन्द्रको हत्या गरेका हुन्। मिर्गौलामा समस्या देखिएर उपचार गराउन आएका ३१ वर्षीय नरेन्द्र शाहीलाई उनकै बुवाले चक्कु प्रहार गरेका हुन्। छोराको उपचार गराउन अछामबाट काठमाडौंं आएका दिपबहादुर शाहीले खाना खाँदै गरेका छोरामाथि चक्कु प्रहार गरेका थिए। नरेन्द्रलाई मिर्गाैला दिन तयार भएका उनका बुवाले किन चक्कु हानेर मारे ? प्रहरीले अनुसन्धान गरिरहेको छ।  काठमाडौंंको चन्द्रागिरि नगरपालिका१० मा १७ वर्षीया सरिता तामाङ मृत फेला परिन्। यही पुस ३ मा धादिङको गजुरी गाउँपालिका४ घर भएर सतुंगल बस्ने सरिता तामाङ डेरामा मृत भेटिएकी थिइन्। उनी चन्द्रागिरि नगरपालिका११ सतुंगलस्थित विष्णुदेवी माविमा कक्षा १० मा अध्ययनरत थिइन्। उनको हत्या गर्ने भने दाजु नाता पर्ने २४ वर्षीय विश्वास तामाङ छन्। डेरा लिएर काठमाडौंंमा बस्दै आएकी सरिता पुस १ गतेदेखि नै आफन्तको सम्पर्कमा थिइनन्। उनका दाजु आएर प्रहरीमा बहिनी हराएको उजुरी दिए। प्रहरीले सरिताकै कोठा खानतलाशी गर्दा उनी सुत्ने खाट मुन्तिर हत्या गरिएको अवस्थामा फेला परेकी थिइन्।  बिल तिर्ने विषयमा विवाद हुँदा ललितपुरको च्यासलमा इन्जिनियरिङ पढ्ने विद्यार्थीको हत्या भएको छ। ललितपुरको च्यासलस्थित हिमालय कलेजबाट बीई तेस्रो सेमेस्टर पूरा गरेका सुनसरीका नयन गुरुङलाई क्याफेमा काम गर्ने कामदारले छुरी प्रहार गरेर हत्या गरेका हुन्। साथीहरूसँग मिलेर उनी सोमबार पुस ९ गते राति च्यासलमा रहेको द टाउन हव नामको क्याफेमा पुगेका थिए। मृतक नयनले राति करिब ९ बजेर १० मिनेटमा त्यहाँबाट निस्कने बेला बिल तिर्न खोजे। बिल तिर्ने बेला क्याफेको काउन्टरमा बसेका हेमराज भट्टले पुरानो उधारो पनि तिर्न भन्दै ताकेता गरे। नयनले आफूहरू लामो समयदेखि उक्त क्याफेको ग्राहक भएको र त्यही खाता रहेको बताएका थिए। यसैक्रममा विवाद बढयो। विवादकै क्रममा हेमराजले काउन्टरमा रहेको छुरी निकालेर नयनलाई प्रहार गरेका थिए।  यी चार घटना पछिल्लो १० दिनभित्र उपत्यकामा घटेका हुन्। पुस १ देखि १० गतेसम्म १० दिनमा राजधानीमा ५ जना व्यक्ति मारिए। तीनवटा घटनामा हत्या गर्ने घरभित्रैकै आफन्त थिए भने ललितपुरको घटनामा होटलमा काम गर्ने व्यक्तिले नयनको ज्यान लिए। उपत्यकामा जघन्य हत्याको तथ्यांक बढ्दो क्रममा छ। सुन्दै आङैसिरिङ हुने प्रकारका घटना घटाउनेमा उनीहरूकै आफन्त पर्छन् भन्दा पत्याउन नै गाह्रो हुन्छ। तर, पछिल्लो समय अपराधका घटनामा आफन्त र छरछिमेक र चिनेजानेको व्यक्तिको संलग्नता बढ्दो छ। उपत्यका प्रहरी कार्यालय रानीपोखरीले दिएको तथ्यांकअनुसार आव २०८१२०८२ सुरु भएपछि उपत्यकामा १८ जनाको हत्या भएको छ। कर्तव्य ज्यान कसुरमा विभिन्न बहानामा १८ जना मारिए। फुटकर ज्यानअन्तर्गत अन्य १३ जना मृत भेटिएका छन्। ५ महिनामा काठमाडौंं, भक्तपुर र ललितपुरमा ३१ जना मारिएका छन्। प्रहरी प्रधान कार्यालय नक्सालको तथ्यांकअनुसार यो आव सुरु भएपछि साउनदेखि कात्तिकसम्म देशभर १ सय ९२ वटा कर्तव्य ज्यानका घटना घटेका छन्। ४ महिनामा विभिन्न कारणले १ सय ९२ जना अकालमै मारिएका छन्। यस्तै देशभर यो अवधिमा ३ सय ८२ वटा ज्यान मार्ने कसुरका घटना घटेका छन्। उपत्यका प्रहरी कार्यालय रानीपोखरी मेट्रो का प्रवक्ता विनोद घिमिरेका अनुसार जघन्य हत्याका घटना अपवाद बाहेक आवेसको कारणले बढी घट्ने गर्छ। आवेश, असफलता पाएको कारण बढेको फस्टेसन, निराशापन, एन्जाइटी, ड्रिप्रेसन तथा पारिवारिक विवाद र वैमनस्यताका कारण अपराध धेरै घट्छ। आफन्तबाट हुने हत्यामा आर्थिक कारणभन्दा पारिवारिक र आवेस धेरै हुने गर्छ। मेट्रो प्रवक्ता घिमिरेका अनुसार, परिवार छरछिमेकमा विवाद भइरहेको देखेमा सुनेमा प्रहरीलाई खबर गर्ने गर्दा घटनाले ठूलोरूप लिन सक्दैन। कहिलेकाहीँँ ससाना विषयले उग्ररूप लिँदा पनि जघन्य घटना घट्छन्। हरेक व्यक्तिले कानुन जान्न जरुरी छ। जुनसुकै बहानामा अपराधमा संलग्न भए पनि कानुनी कारबाही भोग्नै पर्छ भन्ने थाहा भयो भने केही हदसम्म व्यक्ति सम्हालिन सक्छ। नेपाल प्रहरीका प्रवक्ता विश्व अधिकारी कर्तव्य ज्यानका कसुरमा प्रायः व्यक्तिगत कारण बढी हुने गरेको बताउँछन्। लामो समयसम्म योजना बनाएर, तयारी गरेर, यस्ता घटना कम घट्छन्। प्रायः क्षणिक आवेश नियन्त्रण गर्न नसक्दा र व्यक्तिगत दुश्मनी र विवादका कारण सुन्दै डरलाग्ने घटना घट्न पुगेका छन्। बालकोट घटना चरम निराशा र असफलताले निम्ताएको भन्न सकिन्छ। प्रवक्ता अधिकारी भन्छन्, यस्ता घटना कतिबेला कसले घटाउछ कुनै पूर्वअनुमान नै गर्न सकिन्न। पूर्वनियोजित र पूर्वयोजनाबद्ध पनि होइन। प्रहरीले घटना रोकेन, दण्डहिनता मौलायो भन्नुभन्दा पनि यस्ता घटनाहरू रोक्नका लागि व्यक्ति, परिवार र आफन्त अनि समाजले नै प्रभावकारी भूमिका खेल्नुपर्छ। आफ्नो परिवारमा निरन्तर विवाद भैरहने समस्याहरू समाधानका लागि सबैले ध्यान दिनुपर्छ। परिवारका सदस्यहरूको मेन्टल हेल्थका विषयमा पनि सबैले विचार गर्न जरुरी छ। जिल्ला प्रहरी परिसर भक्तपुरका प्रवक्ता ढुण्डिराज नेउपानेले पछिल्लो १० दिनमा ३ वटा कर्तव्य ज्यानका घटना अनुसन्धान गर्दै छन्। उनी भन्छन्, परिवारभित्रको अपराध पूर्वअनुमान गर्न कसैले सक्दैन। पारिवारिक वेमेल र आर्थिक कारण यस्ता अपराध निम्ताउने प्रमुख कारण हो। मानसिक रूपमा बिछिप्त भएको व्यक्ति र आवेश नियन्त्रण गर्न नसक्दा यस प्रकारका अपराधका घटना घट्छन्। प्रवक्ता नेउपानेका अनुसार, विभिन्न अपराधमा मुछिएकाहरूमध्ये ९० प्रतिशतभन्दा बढीले सामान्य कानुनी जानकारी राखेकै हुन्छ। उनी भन्छन्, लागुऔषधसम्बन्धी र साइबर अपराधमा मुछिएर हिरासत पुग्नेहरूले प्रायः आफूलाई योबारे थाहा थियन भन्छन्। तर, अन्य आरोपीहरूले सामान्य कानुनको जानकारी राखेकै हुन्छन्। अपराधमा संलग्न भइसकेपछि कानुन जानेको थिइन् भनेर छुट नहुने उनको तर्क छ। समाज र प्रहरीलाई जोड्नका लागि नेपाल प्रहरीले सामुदायिक प्रहरी साझेदारी कार्यक्रम पनि सञ्चालन गरेको छ। जसअन्तर्गत नेपाल प्रहरीले नेपाल अधीराज्यभर जनचेतनाका कार्यक्रम सञ्चालन गरीरहेको छ। स्कुल कलेज होस् या विश्वविद्यालयमा समेत यस्ता कार्यक्रम र छलफल चलिरहेको छ। लागुऔषध दुर्व्यसन, साइबर अपराध, आत्महत्या तथा अन्य विविध पक्ष र गैरकानुनी कार्य र अपराधका विषयमा जानकारी गराउने उद्देश्यले यस्ता कार्यक्रम देशैभर नै सञ्चालन भइरहेको छ।"
शिक्षकलाई नयाँ पाठ्यक्रम र पाठ्यसामग्रीसम्बन्धी प्रबोधीकरण,"डडेल्धुरा : डडेल्धुराका सातवटै तहका विषयगत शिक्षकहरूलाई पाठ्यक्रम र पाठ्यसामग्रीका बारेमा प्रबोधीकरण गरिएको छ। विद्यार्थीको रिजल्टलाई आधार मानी उनीहरूको संख्यात्मकभन्दा गुणात्मक शिक्षामा जोड दिने गरी सातै पालिकाका शिक्षकहरूलाई नयाँ पाठ्यक्रम र पाठ्यपुस्तकका बारेमा प्रबोधीकरण गरिएको हो। जिल्लाका सातवटै स्थानीय तहका शिक्षकलाई नयाँ पाठ्यक्रम र पाठ्यपुस्तकको कार्यान्वयनको अवस्थाका बारेमा समेत जानकारी गराइएको छ। पछिल्लो समयमा जिल्लाका सामुदायिक विद्यालयहरूमा पढाइको गुणस्तर खस्कँदै गइरहेको र सामुदायिक विद्यालयको वार्षिक रिजल्ट खस्कँदै गइरहेको अवस्थामा जिल्ला शिक्षा विकास तथा समन्वय एकाइ कार्यालयले नयाँ पाठ्यक्रम र पाठ्यपुस्तकका बारेमा जानकारी दिन र कार्यान्वयन गराउने उद्देश्यका साथ कार्यक्रम गरिएको हो। कक्षा ५, ८ र १० मा नयाँ पाठ्यक्रम कार्यान्वयनलाई प्रभावकारी बनाउने उद्देश्यले जिल्लाका शिक्षकलाई सहजीकरण कार्यक्रम सञ्चालन गरिएको शिक्षा विकास तथा समन्वय एकाइका कार्यालय प्रमुख खडक महताले जनाए। अनुभवी तथा प्रशिक्षित शिक्षकबाट नै कार्यक्रममा नयाँ पाठ्यक्रमको उद्देश्य, संरचना र शिक्षण विधिबारे विस्तृत जानकारी प्रदान गरिएको शिक्षा विकास तथा समन्वय कार्यालय डडेल्धुराले जनाएको छ। जिल्लाका सातवटै स्थानीय तहमध्ये परशुराम नगरपालिकावाट सुरु गरिएको उक्त प्रबोधीकरण कार्यक्रम शुक्रबार अजयमेरु गाउँपालिकामा सम्पन्न गरिएको समन्वय कार्यालयका प्राविधिक सहायक गोपालदत्त पाण्डेले जानकारी दिए।"
एमाले र कांग्रेसले गठन गरेको कार्यदलले केके विषय टुंग्याउँदै छन् ?,"काठमाडौं : नेकपा एमाले र नेपाली कांग्रेसको संयुक्त सरकार सञ्चालनमा सहजीकरण गर्न तथा आवश्यक सुझाव दिन गठित कार्यदल निर्माण भएका छन्। दुई दलबीच ५५ जना नेता रहेको राजनीतिक संयन्त्र निर्माण र नियमित सञ्चालन गरिएको एमालेले जनाएको छ । त्यसैगरी त्यस अन्तर्गत आलोपालो नेतृत्वमा रहने गरी दुबै दलका ४४ सदस्य रहेका कार्यदलल नियमित सञ्चालनमा रहेको एमालेको राजनीतिक प्रतिवेदनमा उल्लेख छ। कार्यदलले राष्ट्रिय महत्वका केही महत्वपूर्ण विषयहरूलाई सकारात्मक निष्कर्षमा पुर्याउन अहम् भूमिका खेलेको एमाले अध्यक्ष केपी शर्मा ओलीले जनाएका छन्। दुबै दलबीच आधारभूत तहसम्मै सहकार्यको वातावरण निर्माण गर्न सबै प्रदेश र अधिकांश जिल्लाहरुमा पनि दुई दलीय संयन्त्र निर्माण गरिएका छन् । हालै संयन्त्रले ९ विषयमा काम गर्न अलग अलग कार्यदल बनाउने निर्णय गरेको हो । संविधान कार्यान्वयनको समीक्षा र संशोधनको प्रक्रिया, संसदमा विचाराधीन १९ वटा विधेयकलाई छिटो पारित गर्न समय तालिका निर्धारण, विद्यमान कानूनमा सुधार, खारेज, बाझिएका कानूनको पहिचान र संशोधनका लागि काम भएको पनि ओलीले उल्लेख गरेका छन्। ओलीले सरकारी सेवाप्रवाह र व्यवसायमा अपेक्षित सुधार आउन नसक्नुलाई सरकारले चुनौतीका रूपमा लिएको उल्लेख गरेका छन् । केके छन् कार्यदलले टुंग्याउने ९ विषय ?"
रास्वपाले गठन गर्यो संविधान परिमार्जन सुझाव कार्यदल,"काठमाडौं : राष्ट्रिय स्वतन्त्र पार्टी (रास्वपा)ले संविधान परिमार्जन सुझाव कार्यदलगठन गरेको छ । प्रमुख सचेतक सन्तोष परियारको संयोजकत्वमा कार्यदल गठन गरिएको पार्टीका कार्यबाहक प्रवक्ता मनिष झाले जानकारी दिए। उनका अनुसार कार्यदलले सातवटै प्रदेशमा आवश्यक छलफल गर्ने र सबै सम्बन्धित साझेदार तथा संविधानविद्सँग छलफल गरेर दलको तर्फबाट सार्वजनिक धाराणा बनाइनेछ । कार्यदलमा कान्तिशिखा धिताल,डा नन्दन यादव,गणेश कार्की,सोभिता गौतम,असिम साह, डा तोसिमा कार्की, डा अच्युतम लामिछाने र मेघ आले छन्। उक्त कार्यदलले सातवटै प्रदेशमा गर्ने छलफल कार्यक्रमको संयोजक सोही प्रदेशका पार्टी सभापति रहनेछन् । पार्टी सभापतिको राजनीतिक प्रतिवेदनका आधारमा आगामी कार्यदिशा र कार्यक्रम तालिकामा छलफल हुने जनाइएको छ । यस्तै बैठकमा पार्टीको केन्द्रीय समिति,सल्लाहकार समिति, सल्लाहकार परिषद् एवं केन्द्रीय विभागको पुनःसंरचनामा छलफल गरिनेछ । यसैबीच रास्वपाको केन्द्रीय समितिको दोस्रो दिनको बैठक जारी छ । दोस्रो दिनको बैठकमा संविधान परिमार्जन र प्रस्तावनाको व्याख्या एवं सर्वाङ्गीण विकासको भावी कार्यदिशाबारे छलफल गरिँदैछ।"
अध्यादेश ल्याउनका लागि सरकारले संसद अधिवेशन बोलाएन : माओवादी केन्द्र,"काठमाडौं : नेकपा माओवादी केन्द्रले अध्यादेश ल्याउनका लागि सरकारले संसद अधिवेशन नबोलाएको आरोप लगाएको छ। धुम्बाराही शंखपार्कस्थित स्मार्ट दरबार बैंक्वेटमा आजबाट सुरु भएको नेकपा माओवादी केन्द्रको बैठकपश्चात पार्टीका प्रवक्ता एवम् उपाध्यक्ष सापकोटाले सरकारले संसद अधिवेशन नबोलाउनु रहस्यमय भएको बताएका हुन्। कुनै वर्ष मंसिर २८ संसद अधिवेशन आह्वान भएको थियो तर अहिले पौषको २१ गते भइसक्दा पनि सरकारले संसद अधिवेशन बोलाएको छैन। उनले भने,हामीलाई के लागेको छ भने यो कुनै रहस्यमय तरिकाले सदन बोलाउन ढिलाई भइरहेको छ। उपाध्यक्ष सापकोटाले आजको बैठकमा अध्यक्ष प्रचण्डले पेश गरेको प्रस्तावबारे जानकारी दिँदै नेकपा एकीकृत समाजवादी, नेपाल समाजवादी पार्टी, विप्लव नेतृत्वको नेकपा, मोहन वैद्य, प्रभु साहलगायतका पार्टीहरूसँग एकताको पहल गर्ने प्रस्ताव राखेको बताए। सापकोटाले गठबन्धन नगरी एक्लै चुनाव लड्ने गरी जानकारी गराइएको बताए। अग्रगमनका पक्षमा संविधान सशोधनका लागि बहस र छलफल चलाउनुपर्ने, संक्रमणकालीन न्यायसंगसम्बन्धी समितिको पदाधिकारी नियुक्त गर्न पहल गर्ने लगाएका विषय अध्यक्ष प्रचण्डको राजनीतिक प्रतिवेदनमा उल्लेख गरेको सापकोटाले बताए।"
एमालेको राजनीतिक र सांगठनिक प्रतिवेदनमाथि प्रत्येक सदस्यले ३ मिनेट बोल्न पाउने,"काठमाडौं : नेपाल कम्युनिष्ट पार्टी (एमाले)को जारी केन्द्रीय कमिटी बैठकमा प्रधानमन्त्री एवम् पार्टी अध्यक्ष केपी शर्मा ओलीले राजनीतिक र महासचिव शंकर पोखरेलले सांगठनिक प्रतिवेदन पेस गरेका छन्। आज दिउँसो बैठकमा पेश भएको राजनीतिक र सांगठनिक प्रतिवेदनमाथि केन्द्रीय सदस्यले आफ्ना धारणा प्रस्तुत गर्ने क्रम सोमबार जारी रहेको प्रचार विभाग प्रमुख राजेन्द्रले जानकारी दिए। सोमबार पनि बोल्न बाँकी रहेका केन्द्रीय सदस्यले प्रतिवेदनमाथि धारणा राख्ने छन्। उनका अनुसार पहिलो दिनको बैठकमा २७ जनाले धारणा राखेका छन् । प्रतिवेदनमाथि केन्द्रीय सदस्यहरु अफिलाल ओखेडा, यज्ञ बोगटी, झपट बोहोरा, राजबहादुर बुढा, नगेन्द्र शाही, डम्बर सिंह, दल रावल, नवराज रावत र घनश्याम पाण्डे, शिवराज सुवेदी, सहदेव बोगटी, प्रकाश शाह, नरबहादुर धामी, झपट रावल, कमला वली, कृष्णप्रसाद जैसी, सन्तोष शर्मा, कमला बोहोरा, गुलाबजङ्ग शाह, धर्मराज रेग्मी, विनोद शाह, ठम्मरबहादुर विष्ट,नवीन रोक्का, सजिदा खातुन सिद्धिकी, लक्ष्मण ज्ञवाली, गणेश खनाल र खड्कबहादुर खड्काले आफ्ना धारणा राखेका हुन्। प्रतिवेदनमाथि छलफल गर्न केन्द्रीय सदस्यहरूलाई समूहगतरुपमा विभाजन नगरी बैठकमा पालैपालो बोल्न दिइएको हो। केन्द्रीय सदस्यले ३ मिनेटभित्र प्रतिवेदन र राजनीतिक विषयमा बुँदागत रुपमा सुझाव र धारणा राख्नेछन्। यसअघि प्रतिवेदनमाथि समूहगत छलफल हुने गरेको थियो। गौतमका अनुसार बैठकले राष्ट्रिय महाधिवेशन प्रतिनिधि परिषद् बैठकयता गरिएका पोलिटब्यूरो र केन्द्रीय सचिवालय बैठकका निर्णय सर्वसम्मतिले अनुमोदन गरेको छ। बैठकमा पोलिटब्युरो सदस्य सूर्यबहादुर थापाको संयोजकत्वमा केन्द्रीय सदस्यहरु निरज आचार्य र विष्णु रिजाल रहेको बहस नोट कमिटी तथा केन्द्रीय प्रचार विभागका प्रमुख राजेन्द्र गौतमको संयोजकत्वमा स्थायी कमिटी सदस्यहरु रघुजी पन्त र खगराज अधिकारी रहेको समसामयिक प्रस्ताव समिति गठन गरिएको छ। अध्यक्ष ओलीले नयाँ सरकार गठनपछि राजनीतिक स्थायित्वको सन्देश मिलेको, साझा नीतिगत प्रतिबद्धता र सङ्कल्प जारी भएको, सरकार सञ्चालनमा सहजीकरणका लागि आवश्यक संरचना बनाइएको, अर्थतन्त्रमा सुधार आएको, सङ्क्रमणकालीन न्यायसम्बन्धी कानुन पारित भएको, राष्ट्रिय हितको रक्षा र सन्तुलित बाह्य सम्बन्ध कायम गरिएको, सहकारी क्षेत्रको बेथितिमाथि हस्तक्षेप गरी बचतकर्तालाई न्याय तथा अनियमिततामा सम्लग्नलाई सजाय दिन थालिएको र विकास निर्माणले गति लिएको जस्ता मुख्य उपलब्धि हासिल भएको प्रस्तुत गरेका थिए।"
"पार्टीभित्र गुटबन्दी र अराजकता अन्त्य गर्नैपर्छ, देशको स्वार्थलाई केन्द्रमा राखौं : ओली","लोकतन्त्रका नाममा पार्टीभित्र गुटबन्दी गरेर भाँडभैलो मच्याउने कार्यले पार्टीलाई बलियो बनाउँदैन। काठमाडौं : प्रधानमन्त्री एवं नेकपा (एमाले) का अध्यक्ष केपी शर्मा ओलीले देशभक्त, प्रगतिशील र जनवादी शक्तिहरु मजबुद भएका कारण मुलुकका प्रतिक्रियावादी शक्तिहरु आतङ्कित भएको बताएका छन्। आजदेखि च्यासलमा सुरु भएको एमालेको केन्द्रीय कमिटीको बैठकलाई सम्बोधन गर्दै प्रधानमन्त्री ओलीले प्रतिक्रियावादी शक्तिहरु निर्दयी र अमानवीयरुपमा एमालेविरुद्ध झुठा प्रचारमा लागेको टिप्पणी गरेका हुन्। उनले एमालेको लोकप्रियता देखेर यसको लोकप्रियता घटाउन र एमालेलाई बदनाम गर्न विरोधीहरू लागेकाले पार्टीका सही नीतिका आधारमा एकताबद्ध भई झुठा प्रचार चिरेर पार्टीलाई निर्णायक शक्ति बनाउन जनस्तरमा लाग्न निर्देशन दिए। हामी विरोधीका आरोपमाथि चुप लागेर बस्नु हुँदैन।चुप लागेर बस्नुपर्छ भन्ने कमजोर धारणा हो। विरोधीका आरोपबारे तथ्यका आधारमा खण्डन गर्नुपर्छ। हाम्रा सबै सङ्गठनहरु उत्साहित भएर व्यक्ति व्यक्ति र घर घरमा पुग्नुपर्छ। वैचारिक कामलाई उत्तिकै महत्व दिनुपर्छ।, अध्यक्ष ओलीले भने, पार्टीभित्र गुटबन्दी र अराजकता अन्त्य गर्नैपर्छ। लोकतन्त्रका नाममा पार्टीभित्र गुटबन्दी गरेर भाँडभैलो मच्याउने कार्यले पार्टीलाई बलियो बनाउँदैन। बहकावमा लागेर होइन, एउटै नीतिगत लयमा पार्टी र देशको स्वार्थलाई केन्द्रमा राखेर हामी अगाडि बढ्न सक्नुपर्छ। पार्टीका आन्तरिक विषय सार्वजनिक खपतका लागि प्रस्तुत नगर्न आग्रह गर्दै अध्यक्ष ओलीले पार्टीलाई विभाजन गरेर वा सिध्याइयो भनेर लड्डु खाएका कतिपय नेताहरुलाई अहिले लड्डु ओकल्नुपरेको पनि टिप्पणी गरे। बैठकमा अध्यक्ष ओलीले ४३ पृष्ठे लिखित राजनीतिक प्रतिवेदन प्रस्तुत गरेका छन्। प्रतिवेदनमा नयाँ राजनीतिक कोर्सएमाले र नेपाली काङ्ग्रेससँगको गठनबन्धनको आवश्यकता, औचित्य र अवसर, यस गठनबन्धनपछिका छ महिना, अस्थिरता, अराजकता र प्रयोजित निराशाका प्रयास, बदलिँदो विश्व परिवेश र नेपालको पराराष्ट्र नीति, उपनिर्वाचनको समीक्षा र निर्णायक राष्ट्रिय शक्तिको निर्माण आदि विषयवस्तु रहेका छन्। एमाले नेतृत्वको सरकार बनेपछि राजनीतिक स्थायित्व नयाँ सरकार गठनपछि राजनीतिक स्थायित्वको सन्देश मिलेको, साझा नीतिगत प्रतिबद्धता र सङ्कल्प जारी भएको, सरकार सञ्चालनमा सहजीकरणका लागि आवश्यक संरचना बनाइएको, अर्थतन्त्रमा सुधार आएको, सङ्क्रमणकालीन न्यायसम्बन्धी कानुन पारित भएको, राष्ट्रिय हितको रक्षा र सन्तुलित बाह्य सम्बन्ध कायम गरिएको, सहकारी क्षेत्रको बेथितिमाथि हस्तक्षेप गरी बचतकर्तालाई न्याय तथा अनियमिततामा सम्लग्नलाई सजाय दिन थालिएको र विकास निर्माणले गति लिएको जस्ता मुख्य उपलब्धि हासिल भएको अध्यक्ष ओलीले प्रस्तुत गरे। बैठकमा राजनीतिक प्रतिवेदनका साथै साङ्गठनिक कामको संक्षिप्त जानकारी, राष्ट्रिय महाधिवेशन प्रतिनिधि परिषद्को बैठक (८९, वैशाख, २०८१) पछि भएका केन्द्रीय सचिवालय र पोलिटब्युरो बैठकका निर्णहरुको जानकारी, केन्द्रीय आयोगका अध्यक्षहरुको सम्बोधन, समसामयिक प्रस्ताव र विविध विषय कार्यसूची रहेको महासचिव शंकर पोखरेलले बैठकमा जानकारी गराएका थिए। उनले आज र भोलिमा बैठक सम्पन्न नभए पर्सीका लागि पनि जारी रहन सक्ने बताए। बैठकमा पोलिटब्युरो सदस्य सूर्यबहादुर थापाको संयोजकत्वमा केन्द्रीय सदस्यहरु निरज आचार्य र विष्णु रिजाल रहेको बहस नोट कमिटी तथा केन्द्रीय प्रचार विभागका प्रमुख राजेन्द्र गौतमको संयोजकत्वमा स्थायी कमिटी सदस्यहरु रघुजी पन्त र खगराज अधिकारी रहेको समसामयिक प्रस्ताव समिति गठन गरिएको छ।"
एमालेले भन्यो : प्रचण्डले प्रधानमन्त्री हुँदा विश्वासघात र शक्ति केन्द्रसामु आत्मसमर्पण गरेपछि नयाँ राजनीतिक कोर्ष,"काठमाडौं : नेकपा एमालेले पुष्पकमल दाहाल प्रचण्डलाई प्रधानमन्त्री बनाएपनि भोलिपल्टदेखि पुरानै चरित्र प्रदर्शन गरेको दाबी गरेको छ। नेपाल कम्युनिष्ट पार्टी (एमाले) केन्द्रीय कमिटीको आठौं बैठकमा प्रस्तुत राजनीतिक प्रतिवेदनमा प्रधानमन्त्री केपी शर्मा ओलीले ३२ सीटको जादु भन्दै प्रचण्डले थालेको दाउपेचको खेती निस्तेज पार्न कांग्रेसको नयाँ राजनीतिक कोर्षमा जानुपरेको प्रष्ट पारेका हुन्। तत्कालीन प्रधानमन्त्री प्रचण्डबाट निरन्तर दाउपेचको खेती चलिरहेको र नेकपा (एमाले) लाई राष्ट्रिय महत्वका विषयमा निर्णय प्रक्रियाबाट अलग्याउँदै जाने, सत्ता समीकरणका लागि अन्य दलहरुसँग समानान्तर रुपमा गुप्त परामर्श गरिरहे पछि पार्टीले नयाँ कदम चालेको प्रतिवेदनमा उल्लेख छ। भ्रष्टाचार विरुद्धका कार्बाहीलाई समेत माओवादीको दलगत स्वार्थका लागि दुरुपयोग गर्ने काम भएको एमालेको ठहर छ। आफूसँग संसदभित्र जादुको नम्बर रहेको र त्यसलाई प्रयोग गर्दै पाँचै वर्ष सत्ता चलाइरहने भन्दै दिइएको सार्वजनिक अभिव्यक्ति र कहिलेकाँही पार्टी सानो हुनु पनि फाइदाको विषय हुने, त्यसैले पार्टी सानो भयो भनेर कार्यकर्ताले चिन्ता गर्न नपर्ने भन्दै गरिएको टिप्पणी संसदीय मूल्यमान्यताको उपहास, अस्थिरताको दुराशय एवं राजनीतिक अवसरवाद र सत्तालिप्साको कुरुप तस्बिर थियो। यस्तै अभिव्यक्ति र आचरणका कारण लोकतान्त्रिक गणतन्त्रका विरुद्ध पश्चगामी शक्तिहरुले खुलेआम गतिविधि गर्ने दुस्साहस जुटाएका थिए। राजनीतिक प्रतिवेदनमा भनिएको छ, यसै सिलसिलामा २०८१ असारको दोस्रो हप्तातिर राष्ट्रिय सहमतिको सरकार को नयाँ आवरणमा प्रचण्ड बाट नेपाली काङ्ग्रेसलाई सरकारमा सहभागी हुन प्रस्ताव गरियो। खासमा, यो उपयोग गर्ने र फ्याँक्ने पुरानै प्रयोगको नयाँ स्वरुप थियो र यसले मुलुकलाई थप अप्ठ्यारोमा मात्रै पार्दथ्यो। नेपाली काङ्ग्रेसका नेताहरुले त्यसलाई अस्वीकार गरे र प्रचण्ड को मनोविज्ञान, दाउपेच र कदमका बारेमा नेकपा (एमाले) लाई जानकारी दिए। सत्ताबाट बाहिरिएसँगै माओवादी केन्द्र मिथ्या सङ्कथन निर्माणको प्रयास गरिरहेको ओलीको दाबी छ। आफूहरुले ठूलाठूला भ्रष्टाचारका फाइल खोल्न थालेपछि अत्तालिएका दलहरु रातारात मिल्न पुगेको, यस समीकरणले आफूहरुले सुरु गरेको सुशासनको अभियानलाई उल्ट्याउन खोजेको र नेकपा (एमाले) र नेपाली काङ्ग्रेसले संविधान संशोधनका नाममा सङ्घीयता, समावेशी प्रतिनिधित्व र समानुपातिक निर्वाचन प्रणाली जस्ता उपलव्धिहरु खोस्न खोजिरहेको भ्रामक प्रचार गर्न खोजिरहेका छन्। नयाँ राजनीतिक कोर्ष निर्माण किन भयो ? यस्तो छ कारण गतः २०७९ मङ्सिरमा सम्पन्न आम निर्वाचनले मुलुकको आवश्यकतालाई संबोधन गर्न र सही राजनीतिक निकास दिन नसकेको विश्लेषण हामीले त्यतिबेलै गरिसकेका छौं। मुलुकले दिगो राजनीतिक स्थायित्वको माग गरिरहेको तर निर्वाचनको परिणाम भने अस्थिरतालाई टेवा पुर्याउने खालको रह्यो। राष्ट्रिय शक्तिहरु निर्णायक अवस्थामा हुनु पर्ने समयको खाँचो रहेको तर परिणाममा भने ती शक्तिहरु सापेक्षित रुपमा कमजोर हुन पुगेको हाम्रो निष्कर्ष सही थियो। तर पनि जनताको अभिमतलाई सम्मान गर्दै उपलब्ध विकल्पमध्ये हामीले माओवादी केन्द्रका अध्यक्ष पुष्पकमल दहाल प्रचण्ड लाई प्रधानमन्त्री प्रस्तावित गरेर नयाँ समीकरण निर्माण गरेका थियौं। यद्यपि, यस अघि नै हामीले नेपाली काङ्ग्रेससँग राजनीतिक स्थायित्वका लागि दुई मुख्य दल सहकार्यका साथ अगाडि बढौँ भन्ने प्रस्ताव राखिसकेका थियौँ। त्यो प्रस्ताव कार्यान्वयन हुन नसकेपछिको वाध्यात्मक विकल्पका रुपमा यसलाई छनोट गरिएको थियो। तर प्रधानमन्त्री भएको भोलिपल्टदेखि नै प्रचण्ड बाट आफ्नो पुरानै चरित्र प्रदर्शन हुन थाल्यो। राष्ट्रपतिको निर्वाचनको बिन्दुसम्म आइपुग्दा त माओवादी केन्द्र दाउपेच, विश्वासघात र शक्ति केन्द्रहरुको दबाब सामु आत्मसमर्पणको तल्लो बिन्दुसम्म ओर्लियो। त्यस स्थितिमा हामी सरकारमा बसिरहन सक्ने अवस्था हुँदैनथ्यो। हामी सरकारबाट बाहिरियौं र प्रतिपक्षका रुपमा हामीले झुलाघाटचिवाभञ्ज्याङ सङ्कल्प यात्रा जस्ता विशाल जनपरिचालन गर्यौँ। साथै सुन तस्करी, ललितानिवास जस्ता ठूला भ्रष्टाचार काण्डमा तत्कालीन सरकारको सङ्लग्नता र संरक्षणका विरुद्ध संसदभित्र र बाहिर व्यापक भण्डाफोर गर्ने काम अगाडि बढायौँ। विपक्षका विरुद्ध सुरु गरिएको मिथ्याप्रचार र घेराबन्दीको प्रतिवाद गर्यौं। त्यतिबेला हाम्रो समग्र ध्यान पार्टीलाई वैचारिक, सङ्गठनात्मक र जनसम्बन्धका दृष्टिले सशक्त र गतिशील बनाउँदै निर्णायक राष्ट्रिय शक्तिका रुपमा स्थापित गर्ने विषयमा केन्द्रित थियो। तर तत्कालीन सरकारका गलत क्रियाकलापका कारण वाह्य सम्बन्धमा झनै ठूलो विचलन आउन थाल्यो। समाजमा चरम नैराश्य देखा पर्न थाल्यो। तत्कालीन प्रधानमन्त्री स्वयं सामाजिक सद्भावलाई बिथोल्न र अतिवादलाई बढावा दिन थालेका तथ्यहरु प्रकट हुन थाले। परिवर्तन विरोधी शक्तिहरु खुलेआम संविधानलाई चुनौती दिँदै लोकतान्त्रिक गणतन्त्रको विरोधमा उत्रिने र दिनै तोकेर राजा फर्काउने अभिव्यक्ति दिन थाले। हामी पार्टी सङ्गठनमा केन्द्रित भइरहने तर मुलुकको परिस्थिति झनै प्रतिकूल हुँदै जान थालेपछि राष्ट्रिय राजनीतिमा नयाँ हस्तक्षेप गर्नु पर्ने र परिस्थितिलाई सापेक्ष अनुकूलतामा फर्काउनु पर्ने आवश्यकता पैदा भयो। यसै पृष्ठभूमिमा, स्वयं माओवादी नेताहरु पनि विगतको गल्ती नदोहोरिने बाचा गर्दै प्रस्तुत भएपछि, यावत् आशङ्का हुँदाहुँदै पनि, शङ्काको सुविधा दिँदै गतः २०८० फागुन २१ गते पुनः एमालेमाओवादी सहकार्य प्रारम्भ गरिएको थियो। यस विषयमा हामीले केन्द्रीय कमिटीको सातौँ बैठकमै पर्याप्त विश्लेषण गरिसकेका छौँ। गहिरिँदो राजनीतिक, आर्थिक र सामाजिक सङ्कटलाई केन्द्रबिन्दुमा राखेर त्यसबाट मुलुकलाई सही निकास दिन हामीले हरसंभव प्रयत्न गर्यौँ। सरकार गठन गर्दा हामीले हदैसम्म लचकता देखायौँ, प्रधानमन्त्रीको कार्यकाल या मन्त्रालयको बाँडफाँटमा कुनै रुचि देखाएनौँ। यस्ता विषयलाई सत्ता सहकार्यका लागि बाधक बन्न दिएनौं। कार्यसम्पादनमा प्रधानमन्त्रीलाई उदारतापूर्वक सघायौँ। सरकारको वार्षिक नीति र कार्यक्रम होस् या बजेट निर्माण, एकैचोटी सदनमा पुगेर सुन्नु पर्ने असहज परिस्थिति हुँदा पनि मुलुक थप अस्थिरताको शिकार नबनोस् भनेर चुपचाप अगाडि बढ्न दियौं। तर तत्कालीन प्रधानमन्त्रीबाट निरन्तर दाउपेचको खेती चलिरह्यो। एकातिर नेकपा (एमाले) लाई राष्ट्रिय महत्वका विषयमा निर्णय प्रक्रियाबाट अलग्याउँदै जाने, अर्कातिर सत्ता समीकरणका लागि अन्य दलहरुसँग समानान्तर रुपमा गुप्त परामर्श गरिरहने काम भइरहे। भ्रष्टाचार विरुद्धका कार्बाहीलाई समेत आफ्नो दलगत स्वार्थका लागि दुरुपयोग गर्ने काम भई नै रहे। आफूसँग संसदभित्र जादुको नम्बर रहेको र त्यसलाई प्रयोग गर्दै पाँचै वर्ष सत्ता चलाइरहने भन्दै दिइएको सार्वजनिक अभिव्यक्ति र कहिलेकाँही पार्टी सानो हुनु पनि फाइदको विषय हुने, त्यसैले पार्टी सानो भयो भनेर कार्यकर्ताले चिन्ता गर्न नपर्ने भन्दै गरिएको टिप्पणी संसदीय मूल्यमान्यताको उपहास, अस्थिरताको दुराशय एवं राजनीतिक अवसरवाद र सत्तालिप्साको कुरुप तस्बिर थियो। यस्तै अभिव्यक्ति र आचरणका कारण लोकतान्त्रिक गणतन्त्रका विरुद्ध पश्चगामी शक्तिहरुले खुलेआम गतिविधि गर्ने दुस्साहस जुटाएका थिए। यसै सिलसिलामा २०८१ असारको दोस्रो हप्तातिर राष्ट्रिय सहमतिको सरकार को नयाँ आवरणमा प्रचण्ड बाट नेपाली काङ्ग्रेसलाई सरकारमा सहभागी हुन प्रस्ताव गरियो। खासमा, यो उपयोग गर्ने र फ्याँक्ने पुरानै प्रयोगको नयाँ स्वरुप थियो र यसले मुलुकलाई थप अप्ठ्यारोमा मात्रै पार्दथ्यो। नेपाली काङ्ग्रेसका नेताहरुले त्यसलाई अस्वीकार गरे र प्रचण्ड को मनोविज्ञान, दाउपेच र कदमका बारेमा नेकपा (एमाले) लाई जानकारी दिए। डेढ वर्षको अवधिमा दुई दुई चोटी प्रधानमन्त्री बनाउन निर्णायक भूमिका खेलेको नेकपा (एमाले) ले प्रचण्ड का पछिल्ला गतिविधि र भित्री दाउपेचबारे तत्कालीन प्रतिपक्षबाट जानकारी पाउनु पर्ने अवस्था आफैँमा मुलुकमा व्याप्त राजनीतिक बेथिति र विकृतिको चरम नमूना थियो। यस पृष्ठभूमिमा नेकपा (एमाले) र नेपाली काङ्ग्रेसका बीचमा सघन छलफल भयो। नेकपा (एमाले) र नेपाली काङ्ग्रेस मुलुकका मुख्य प्रतिष्पर्धी शक्ति हुन् भन्ने राजनीतिक यथार्थ हो। तर हामी मुख्य प्रतिष्पर्धी मात्रै होइनौँ, मुलुकको लोकतान्त्रिक आन्दोलनका अगुवा, लोकतन्त्रका संस्थापक र मुख्य स्टेकहोल्डर पनि हौं। राणाशासन अन्त्य गरेर मुलुकमा प्रजातन्त्र स्थापनाका निम्ति जन्मेका यी दुई पार्टीहरु बिच २०४६ सालको जनआन्दोलनमा होस् या २०६२६३ को ऐतिहासिक जनक्रान्तिमा होस्, तत्कालीन विद्रोही माओवादीलाई शान्ति प्रक्रियामा ल्याउने विषयमा होस् या नेपालको संविधान जारी गर्ने क्रममा होस्, सहकार्य रहँदै आएको छ र यी विषयमा दुबै पार्टीहरुले निर्णायक भूमिका खेलेका छन्। त्यसैले हामीले सहकार्य र प्रतिष्पर्धाका क्षेत्रका बारेमा गंभीर विमर्श गर्यौँ। ५० को दशकमा दुई पार्टी बिच अस्वस्थ प्रतिष्पर्धा बढ्दै जाँदा र एकले अर्कालाई निषेध गर्न पूर्व पञ्चहरुलाई साथ दिँदा त्यसले पश्चगामी शक्तिहरुको मनोबल उठाउँदै बहुदलीय व्यवस्थालाई कमजोर गर्न खेलेको नकारात्मक घटनाक्रमको पनि मूल्याङ्कन गर्यौँ र राष्ट्रिय हितको रक्षा, राजनीतिक स्थिरता, अर्थतन्त्रमा गतिशीलता, सुशासन, विकास र समृद्धिका मुख्य उद्देश्यमा राखेर नयाँ सहयात्रा अगाडि बढाउने निष्कर्षमा पुग्यौँ। यसै पृष्ठभूमिमा २०८१ असार १७ गते दुई दल बिच ७ बुँदे सहमति निर्माण भयो। असार ३० गते नेकपा (एमाले) अध्यक्ष केपी शर्मा ओली प्रधानमन्त्री नियुक्त भएर असार ३१ गतेदेखि नयाँ सरकारले मुलुकको कार्यभार सम्हालेको छ।नेकपा (एमाले) र नेपाली काङ्ग्रेसका बिचमा निर्माण गरिएको यस सहकार्यको मुख्य उद्देश्य मुलुकमा राजनीतिक स्थायित्व सुनिश्चित गर्नु हो। राजनीतिक अस्थिरता गहिरिँदै जाँदा यसले जनतामा नैराश्य वृद्धि गर्ने र लोकतान्त्रिक गणतन्त्रका विरुद्धमा रहेका शक्तिहरुको मनोबल बढ्दै गएर लोकतन्त्र नै सङ्कट पार्ने स्थितिलाई बोध गर्दै हामी यस निष्कर्षमा आइपुगेका हौँ। अस्थिरता बढ्दै जाने र मुख्य राजनीतिक शक्तिहरु विभाजित अवस्थामा रहने स्थितिले राष्ट्रिय मनोबललाई कमजोर तुल्याउने, भूराजनीतिक प्रतिष्पर्धाको चुनौतीपूर्ण अवस्थामा राष्ट्रिय हितको रक्षा झनै कठिन हुने र नेपालको अहित चाहनेहरुलाई सजिलो हुने यथार्थलाई पनि हामीले अनुभूत गरेका छौं। अस्थिरताकै कारण मुलुकमा लगानी गर्न चाहने आन्तरिक र वाह्य लगानीकर्ताहरु हतोत्साहित हुँदै गएको अवस्थालाई पनि ध्यानमा राखेर जनतामा भविष्यप्रति भरोसा र विश्वास जगाउन हामी यस निष्कर्षमा पुगेका हौँ। तर सत्ताबाट बाहिरिएसँगै माओवादी केन्द्र लगायत केही दलहरुले यस परिवर्तनका विरुद्ध एउटा मिथ्या सङ्कथन निर्माणको प्रयाश गरिरहेका छन्। आफूहरुले ठूलाठूला भ्रष्टाचारका फाइल खोल्न थालेपछि अत्तालिएका दलहरु रातारात मिल्न पुगेको, यस समीकरणले आफूहरुले सुरु गरेको सुशासनको अभियानलाई उल्ट्याउन खोजेको र नेकपा (एमाले) र नेपाली काङ्ग्रेसले संविधान संशोधनका नाममा सङ्घीयता, समावेशी प्रतिनिधित्व र समानुपातिक निर्वाचन प्रणाली जस्ता उपलव्धिहरु खोस्न खोजिरहेको भ्रामक प्रचार गर्न खोजिरहेका छन्। निर्माण गर्न र स्थापित गर्न खोजिएका यी भाष्यहरु किन भ्रामक र मिथ्या छन् भने नेकपा (एमाले) र नेपाली काङ्ग्रेस बिच सहकार्यको यो प्रयाश आजको होइन। नेकपा (एमाले) को तर्फबाट हामीले नेपाली काङ्ग्रेसका नेताहरुसँग २०७९ को निर्वाचन अगावै एक्लाएक्लै निर्वाचन लड्ने औपचारिक प्रस्ताव गरेका थियौँ। निर्वाचनको परिणामपछि पनि सहकार्यको प्रस्ताव सार्वजनिक रुपमै सार्वजनिक गरेका थियौँ। विभिन्न कारणले त्यतिबेला त्यो संभव नभए पनि मुलुकमा सङ्कट उत्पन्न हुँदा या लोकतन्त्र अप्ठ्यारोमा पर्दा सहकार्य गर्ने हाम्रो विगत पनि हो र भविष्यमा पनि यस्तो आवश्यकता पैदा हुन सक्छ। मुख्य प्रतिष्पर्धी हुनुको अर्थ हमेशा निषेध र विरोधको मनोविज्ञानका साथ अगाडि बढ्नु पर्छ भन्ने होइन। दोस्रो, भ्रष्टाचार विरुद्ध सरकार फाइल खोल्ने भनाइ नै त्रुटिपूर्ण हो। नेपाल विधिको शासनमा चल्ने मुलुक हो। नेपालको संविधानले शक्ति पृथकीकरण तथा नियन्त्रण र सन्तुलनको लोकतान्त्रिक अवधारणालाई पूर्ण रुपमा आत्मसात गरेको छ। भ्रष्टाचारको अनुसन्धानका लागि अख्तियार दुरुपयोग अनुसन्धान आयोग जस्ता संवैधानिक अङ्ग (यसले अभियोजन पनि गर्छ) र नेपाल प्रहरी, सम्पत्ति शुद्धीकरण विभाग, केन्द्रीय अनुसन्धान ब्युरो तथा सतर्कता केन्द्र जस्ता निकाय छन्। अभियोजनका लागि सरकारी अधिवक्ताका कार्यालयहरु छन्। न्याय निरुपणका लागि विशेष अदालत लगायतका न्यायिक निकायहरु छन्। लोकतन्त्रमा सरकार या सत्ताधारी दलहरुको काम आफूलाई पायक पर्ने गरी भ्रष्टाचारका फाइल खोल्ने या बन्द गर्ने होइन। सुशासन प्रवद्र्धन गर्ने हो। अख्तियारको दुरुपयोग या अनियमितता भएको अवस्थामा छानबिन, अनुसन्धान, अभियोजन र न्याय निरुपणमा टेवा पुर्याउने हो, त्यस्ता निकायलाई साधनस्रोत सम्पन्न तुल्याउने र स्वतन्त्र ढङ्गले कार्य सम्पादन गर्न सघाउने हो। त्यसैले ठूला भ्रष्टाचारका फाइल खोल्न लागेको भन्ने अभिव्यक्ति नै दुराशययुक्त छ। तेस्रो, पूर्ववर्ती सरकारले भ्रष्टाचार विरुद्ध कुनै अभियान चलाइरहेको थिएन। बरु आफ्नालाई चोख्याउने अभियानमा केन्द्रित थियो। चर्चित ललितानिवास प्रकरणमा सर्वोच्चको निर्देशनात्मक आदेशपछि मात्रै सम्बद्ध प्रकरणमा जोडिएका पूर्व प्रधानमन्त्रीहरुलाई सोधपुछ गरिएको विषय होस् या सुन तस्करीमा नाम मुछिएका पूर्वसभामुखलाई संसदमा दबाबपछि बनेको न्यायिक आयोगको प्रतिवेदनपछि मात्रै वाध्यात्मक रुपमा मुद्दा चलाइएको विषय होस्, नेपाली जनताका मनमा त्यतिबेला प्रदर्शित पाखण्ड र सदाचारको आवरणमा भ्रष्टाचारको संरक्षणका घटनाहरु ताजै छन्। त्यसैले गर्न खोजिएको दाबी झुठा र अर्थहीन छ। जहाँसम्म नेकपा (एमाले), वर्तमान सरकार र दुबै पार्टीको साझा निष्कर्ष हो भ्रष्टाचारको विषयलाई राजनीतिकरण गरिनु हुँदैन। यस्ता विषयलाई छानीछानी फैसलाको विषय बनाइनु हुँदैन। यस सम्बन्धमा राज्यका निकायहरुलाई स्वतन्त्र ढङ्गले काम गर्न दिइनु पर्छ। राज्यका ती निकायको काममा राजनीतिक पार्टीहरु र सम्बद्ध व्यक्तिले सहयोग पुर्याउनु पर्छ। आफ्ना विरुद्ध उठेका जुनसुकै प्रश्नको पनि जवाफ दिने र आफू विरुद्ध लागेको अभियोगबाट सफाइ लिने दायित्व सम्बन्धित व्यक्तिकै हो। जुन औँलामा विष लागेको छ, त्यही औँला झर्ने हो। विषाक्त औँलालाई जोगाउन सिङ्गै हात र कहिलेकाँही त पूरै शरीरको बलिदान दिन सकिँदैन। हामीले यही गर्दै आएका छौँ र भोलि पनि यही गर्नेछौँ। त्यसैले फाइलवाला फण्डा फगत स्टण्टबाजी भन्दा बढी केही पनि होइन। त्यसैले नेकपा (एमाले) नेपाली काङ्ग्रेस बिचको यस सहमति र संसदमा प्रतिनिधित्व गर्ने दलहरु जनता समाजवादी पार्टी, नेपाल, जनमत पार्टी, लोकतान्त्रिक समाजवादी पार्टी र नागरिक उन्मुक्ति लगायत दलहरुको वर्तमान सत्ता समीकरणलाई राष्ट्रिय आवश्यकता र विद्यमान अवस्थाभित्रको सबैभन्दा भरपर्दोे समीकरणका रुपमा बुझ्नु पर्छ। तदनुरुप यसलाई प्रभावकारी तथा सफल बनाउन केन्द्रित हुनुपर्छ। एक किसिमले भन्ने हो भने विद्यमान संसदीय संरचना र राजनीतिक शक्ति सन्तुलनभित्र यो मुलुकको अग्रगमनका लागि एक मात्र संभव विकल्प बनेको छ। यसले विगत तीन वर्षदेखि हाम्रो पार्टीका विरुद्ध निर्माण गरिएको घेराबन्दी, भ्रम प्रचार र अब यो पार्टी कहिल्यै सरकारको नेतृत्वमा पुग्न सक्दैन भनेर निर्माण गरिएको नकारात्मक भाष्यलाई त खण्डित गरेको छ नै। यसले नेकपा (एमाले) लाई राष्ट्रिय राजनीतिको केन्द्रमा पुनस्र्थापित गर्ने काम पनि गरेको छ। तर यसको महत्व नेकपा (एमाले) सरकारको नेतृत्वमा पुग्ने अर्थमा मात्रै सीमित छैन। राजनीतिक स्थायित्व, वाह्य सम्बन्ध सञ्चालन र राष्ट्रिय हितको सम्बद्र्धन, अर्थतन्त्रको गतिशीलता, सुशासन प्रवद्र्धन, विकास निर्माणमा तीव्रता र जनतामा आशा र भरोसा जगाउने सन्दर्भमा यस सहकार्यको विशेष महत्व छ। यसलाई यही गंभीरतापूर्वक ग्रहण गरिनु पर्छ। प्रभावकारी एवं सफल बनाउनु पर्छ।"
"माओवादी केन्द्रको केन्द्रीय समिति बैठक जारी, उपाध्यक्षको कुर्सीमा पूर्वउपराष्ट्रपति पुन","नेपालको इतिहासमा उपराष्ट्रपति कार्यकाल समाप्त भएपछि पनि पुन: राजनीतिमा सक्रिय हुने उनी पहिलो नेता हुन्। काठमाडौं : नेपाल कम्युनिष्ट पार्टी माओवादी केन्द्रको केन्द्रीय समिति बैठक सुरू भएको छ। धुम्बाराही शंखपार्कस्थित स्मार्ट दरबार बैंक्वेटमा सुरू भएको केन्द्रीय समिति बैठकमा पार्टी अध्यक्ष पुष्पकमल दाहाल प्रचण्डले 'पार्टी रुपान्तरण र पुननिर्माणको सङ्कल्पः आजको आवश्यकता' शीर्षकको राजनीतिक प्रतिवेदन पेस गर्दैछन्। बैठकमा पूर्वउपराष्ट्रपति नन्दकिशोर पुन पासाङ पनि सहभागी छन्। उनी केही समयअगाडि भएको स्थायी समितिको बैठकमा पनि सहभागी भएका थिए। पुन अध्यक्ष प्रचण्डसँगै रहेको वरिष्ठ उपाध्यक्ष,उपाध्यक्ष र महासचिवको लाइनमा बसेका छन्। नेपालको इतिहासमा उपराष्ट्रपति कार्यकाल समाप्त भएपछि पनि पुन: राजनीतिमा सक्रिय हुने उनी पहिलो नेता हुन्। बैठकमा अध्यक्ष दाहालले पछिल्लो राजनीतिक परिस्थितिका बारेमा ब्रिफिङ गर्ने र लगत्तै प्रस्तुत प्रतिवेदनमाथि छलफल हुने बताइएको छ। बैठकमा ४ सय ९ पूर्ण केन्द्रीय सदस्य, २ सय ५ वैकल्पिक केन्द्रीय सदस्य, तीन आयोगबाट ७५ तथा सात भौगोलिक र तीन गैरभौगोलिक गरी १० प्रदेशका पदाधिकारी गरी १ सय २५ जना गरी ८ सय १४ जनाको सहभागिता रहने बताइएको छ।"
के छ एमालेको राजनीतिक प्रतिवेदनमा ? (पूर्णपाठ),"काठमाडौं : नेकपा एमालेले दुई ठूला दलको सहकार्य मुलुकमा राजनीतिक स्थायित्व सुनिश्चित गर्नु रहेको जनाएको छ। नेपाल कम्युनिष्ट पार्टी (एमाले) केन्द्रीय कमिटीको आठौं बैठकमा प्रस्तुत राजनीतिक प्रतिवेदनमा प्रधानमन्त्री केपी शर्मा ओलीले जनतामा नैराश्य वृद्धि गर्ने र लोकतन्त्र नै सङ्कट पार्ने स्थितिलाई बोध गर्दै सहकार्य गर्ने अवस्था सिर्जना भएको उल्लेख गरिएको छ। नेकपा (एमाले) र नेपाली काङ्ग्रेसका बिचमा निर्माण गरिएको यस सहकार्यको मुख्य उद्देश्य मुलुकमा राजनीतिक स्थायित्व सुनिश्चित गर्नु हो । राजनीतिक अस्थिरता गहिरिँदै जाँदा यसले जनतामा नैराश्य वृद्धि गर्ने र लोकतान्त्रिक गणतन्त्रका विरुद्धमा रहेका शक्तिहरूको मनोबल बढ्दै गएर लोकतन्त्र नै सङ्कट पार्ने स्थितिलाई बोध गर्दै हामी यस निष्कर्षमा आइपुगेका हौं। प्रतिवेदनमा भनिएको छ,अस्थिरता बढ्दै जाने र मुख्य राजनीतिक शक्तिहरू विभाजित अवस्थामा रहने स्थितिले राष्ट्रिय मनोबललाई कमजोर तुल्याउने, भूराजनीतिक प्रतिष्पर्धाको चुनौतीपूर्ण अवस्थामा राष्ट्रिय हितको रक्षा झनै कठिन हुने र नेपालको अहित चाहनेहरूलाई सजिलो हुने यथार्थलाई पनि हामीले अनुभूत गरेका छौं। न्याय र परिपूरणको पर्खाइमा रहेका पीडितहरूको घाउमा मल्हम अध्यक्ष ओलीले पेश गरेको प्रतिवेदनमा लामो समयदेखि न्याय र परिपूरणको पर्खाइमा रहेका पीडितहरूको घाउमा मल्हम लगाउँदै समाजमा दिगो मेलमिलाप, दण्डहीनताको अन्त्य र दिगो शान्तिको आधार तयार गरियोस् भन्ने चाहना नेकपा (एमाले) को रहेको उल्लेख छ। लामो समयदेखि उपेक्षामा परेको र राजनीतिक दाउपेचको विषय बनेको सङ्क्रमणकालीन न्यायसँग सम्बन्धित बेपत्ता पारिएका व्यक्तिहरूको छानवीन, सत्य निरुपण तथा मेलमिलाप आयोगसम्बन्धी विधेयक' लाई संसदबाट सर्वसम्मत रुपमा पारित गरिएको छ। यसले ऐनको रुप लिइसकेको छ। पीडितलाई न्याय र पीडकलाई सजाय दिँदै शान्ति प्रक्रियाको यो अन्तिम कामलाई टुङ्गोमा पुऱ्याउन यो महत्वपूर्ण उपलब्धि हो। गठनमा केही ढिलाइ भएको छ। यसले केही अन्यौल पनि सिर्जना गरेको छ।प्रतिवेदनमा भनिएको छ,ऐनको भावना अनुरुप छिटै दुई आयोग गठन होऊन् र लामो समयदेखि न्याय र परिपूरणको पर्खाइमा रहेका पीडितहरूको घाउमा मल्हम लगाउँदै समाजमा दिगो मेलमिलाप, दण्डहीनताको अन्त्य र दिगो शान्तिको आधार तयार गरियोस् भन्ने चाहना नेकपा (एमाले) को रहेको छ। ओह्रालो लाग्नबाट रोकेर क्रमशः सकारात्मक दिशामा एमालेले नयाँ सरकार गठन भएपश्चात मुलुकको अर्थतन्त्रमा क्रमशः सुधार हुँदै आएको उल्लेख गरेको छ। पुँजीबजारमा सकारात्मक सुधार हुँदै आएको प्रधानमन्त्रीसमेत रहेका ओलीले जानकारी गराएका छन्। राजनीतिक स्थायित्वको सन्देश र बलियो सरकारको गठनसँगै निजी क्षेत्रमा विश्वास अभिवृद्धि भएको एमालेको ठहर छ। वर्तमान सरकारले अर्थतन्त्रलाई ओह्रालो लाग्नबाट रोकेर क्रमशः सकारात्मक दिशामा अगाडि बढाएको छ। पुँजीबजारमा सकारात्मक सुधार हुँदै आएको छ। गतः वर्षको यसै अवधिका तुलनामा राजस्वमा वृद्धि भएको छ, निर्यात तथा आयातमा सुधार भएको छ र पुँजीगत खर्चमा वृद्धि भएको छ। प्रतिवेदनमा भनिएको छ, पहिलोपल्ट नेपालको सार्वभौम क्रेडिट रेटिङ सम्पन्न भएको छ र नेपालले दक्षिण एसियामा भारत पछिको दोस्रो स्थान सुरक्षित गरेको छ। विश्वव्यापी रुपमा नेपाल लगानीका लागि अनकल मलक हो भन्ने सन्देश गएको छ। पूर्णपाठ"
प्रचण्डको प्रस्ताव : फागुन १ गतेभित्र आफ्नो र परिवारको सम्पत्ति विवरण पार्टीलाई पेस गर्नू,"काठमाडौं : नेपाल कम्युनिष्ट पार्टी (माओवादी केन्द्र)का अध्यक्ष पुष्पकमल दाहाल प्रचण्डले जातीय र क्षेत्रीय मोर्चालाई सक्रिय पार्ने बताएका छन्। पार्टी केन्द्रीय समितिको आज भएको विस्तारित बैठकमा उनले संविधानसभाबाट संविधान निर्माण गर्नेक्रममा आफ्नो पार्टीले राखेको फरक मतलाई नै संविधान संशोधनको विषय बनाउने बताएका हुन्। उनले भने, पहिचानका मुद्दा ओझेलमा पर्न गएकामा आत्मालोचनासहित उत्पीडित वर्गमा जानुपर्छ, जातीय क्षेत्रीय मोर्चालाई सक्रिय बनाएर लैजानुपर्छ । प्रचण्डले आगामी फागुन १ गतेभित्र सबै केन्द्रीय सदस्यले आफू र परिवारको सम्पत्ति विवरण पार्टीमा बुझाउनु पर्ने र जीवननिर्वाहको स्रोत खुलाउनु पर्ने प्रस्ताव पेश गरेका छन्। माओवादी केन्द्रको केन्द्रीय समितिको पूर्ण बैठकमा राजनीतिक प्रतिवेदन पेश गर्दै प्रचण्डले आगामी निर्वाचनमा कांग्रेस र एमाले जस्ता पार्टीसँग मिलेर चुनाव नलड्ने र एक्लै चुनाव लड्ने गरि अघि बढ्ने प्रस्ताव प्रस्तुत गरेका छन्। अध्यक्ष प्रचण्डले वैज्ञानिक समाजवाद मान्नेहरुसँगै एकता गरेर अघि बढ्ने बताएको प्रवक्ता अग्निप्रसाद सापकोटाले जानकारी दिए।"
'सहकारी प्रकरणमा रवि लामिछानेमाथिको अनुसन्धान र अभियोजनलाई राजनीतिकरण गर्ने प्रयास भइरहेको छ ',"काठमाडौं : नेकपा एमालेले सहकारी प्रकरणमा भइरहेको अनुसन्धानलाई राजनीतिककरण गर्ने प्रयास भइरहेको बताएको छ। आइतबारदेखि सुरू भएको एमाले केन्द्रीय कमिटीको बैठकमा पार्टी अध्यक्ष केपी शर्मा ओलीले प्रस्तुत गरेको राजनीतिक प्रतिवेदनमा सहकारी ठगी प्रकरणमा रास्वपा सभापति रवि लामिछानेसहितका आरोपितमाथि भइरहेको अनुसन्धान र अभियोजनलाई राजनीतिकरण गर्न खोजिएको उल्लेख छ। आफ्ना सभापति सहकारी प्रकरणमा अनुसन्धानमा तानिएपछि रास्वपाका नेता कार्यकर्ताहरूबाट प्रकट व्यवहार, अभिव्यक्ति र अनुसन्धानमा पार्न खोजेको प्रभाव रत्तिभर कानुनसम्मत, उचित र लोकतान्त्रिक थिएनन् । प्रहरी अनुसन्धानलाई सघाउनुको साटो त्यसलाई 'सरकारले आफूहरू विरुद्ध खडा गरेको राजनीतिक प्रतिशोध' को मिथ्या भाष्य निर्माण गर्दै सडक प्रदर्शन गर्ने, त्यस क्रममा प्रहरीमाथि हातपात गर्ने, अनुसन्धानमा अवरोध खडा गर्ने र गलत कामलाई संरक्षण गर्ने काममा त्यस पार्टीका कार्यकर्ता सङ्लग्न देखिए । 'आफ्ना सभापति सहकारी प्रकरणमा अनुसन्धानमा तानिएपछि रास्वपाका नेता कार्यकर्ताहरूबाट प्रकट व्यवहार, अभिव्यक्ति र अनुसन्धानमा पार्न खोजेको प्रभाव रत्तिभर कानुनसम्मत, उचित र लोकतान्त्रिक थिएनन् । प्रहरी अनुसन्धानलाई सघाउनुको साटो त्यसलाई 'सरकारले आफूहरू विरुद्ध खडा गरेको राजनीतिक प्रतिशोध' को मिथ्या भाष्य निर्माण गर्दै सडक प्रदर्शन गर्ने, त्यस क्रममा प्रहरीमाथि हातपात गर्ने, अनुसन्धानमा अवरोध खडा गर्ने र गलत कामलाई संरक्षण गर्ने काममा त्यस पार्टीका कार्यकर्ता सङ्लग्न देखिए । आफ्ना प्रतिनिधिसमेतको सहमति र हस्ताक्षरमा तयार गरिएको संसदीय छानबिन प्रतिवेदन कार्यान्वयनलाई लिएर प्रधानमन्त्रीमाथि व्यक्तिगत गालीगलौज र अशोभनीय टिप्पणीमा उत्रिए। यसै घटनाक्रमले 'पपुलिज्म' को जगमा उभिएका समूहहरूको 'नयाँपन' को व्यर्थता, अराजक चरित्र र नीतिहीन अन्तर्यलाई उदाङ्गो पारेको छ ,' प्रतिवेदनमा भनिएको छ। नागरिकहरूको बचत रकम हिनामिना गर्ने कसैलाई पनि छुट दिनु हुँदैन भन्ने कुरामा हामी स्पष्ट छौँ। जो सुकै होस्,दोषीले उन्मुक्ति पाउनु हुँदैन । कतिपय पार्टी या व्यक्तिहरूले चालु अनुसन्धान (अभियोजनलाई राजनीतिकरण गर्ने एवं आफूहरूप्रतिको पूर्वाग्रह या प्रतिशोध करार गर्ने कोशिस गरिहेका छन् । तर यस प्रक्रियामा सत्तारुढ पार्टीहरू सम्बद्ध कतिपय व्यक्तिहरू समेत अनुसन्धानमा तानिएको, थुनामा परेको या मुद्दा खेपिरहेका घटनाक्रमले त्यस्तो आरोपलाई मिथ्या प्रमाणित गरिसकेको छ। आफूले गल्ती गरिएको छैन भने कोही पनि न्यायिक प्रक्रियाबाट तर्सिनु पर्दैन। 'नागरिकहरूको बचत रकम हिनामिना गर्ने कसैलाई पनि छुट दिनु हुँदैन भन्ने कुरामा हामी स्पष्ट छौँ। जो सुकै होस्,दोषीले उन्मुक्ति पाउनु हुँदैन । कतिपय पार्टी या व्यक्तिहरूले चालु अनुसन्धान (अभियोजनलाई राजनीतिकरण गर्ने एवं आफूहरूप्रतिको पूर्वाग्रह या प्रतिशोध करार गर्ने कोशिस गरिहेका छन् । तर यस प्रक्रियामा सत्तारुढ पार्टीहरू सम्बद्ध कतिपय व्यक्तिहरू समेत अनुसन्धानमा तानिएको, थुनामा परेको या मुद्दा खेपिरहेका घटनाक्रमले त्यस्तो आरोपलाई मिथ्या प्रमाणित गरिसकेको छ। आफूले गल्ती गरिएको छैन भने कोही पनि न्यायिक प्रक्रियाबाट तर्सिनु पर्दैन। ग़ल्ती गरेको भए सडक अदालतले उन्मुक्ति दिन सक्दैन भन्ने कुरा सबैले बुझ्नुपर्छ । सरकार यसैगरी अगाडि बढिरहेको छ , 'राजनीतिक प्रतिवेदनमा भनिएको छ, ' यस सिलसिलामा नागरिकहरूले गास काटेर पाईपाई गर्दै जम्मा गरेको, कतिपय कर्मचारीहरूले आफ्नो जीवनभरको कमाइ समेत सङ्कलन गरेको वचत रकम हिनामिना गर्ने र संसदीय छानबिन समितिले किटान गरेका समेत विभिन्न ५ सय भन्दा बढी व्यक्तिहरू थुनामा परेका छन् ।' प्रतिवेदनका अनुसार सरकारले हालसम्म सहकारी ठगी हजारभन्दा बढीविरुद्ध मुद्दा चलाइएको र १ अर्ब ५५ करोड रुपैयाँ फिर्ता गरेको छ। 'हजारभन्दा बढी विरुद्ध मुद्दा चलाएको छ । उनीहरू विरुद्ध सहकारी ठगीका अतिरिक्त कतिपयलाई सङ्गठित अपराध र सम्पत्ति शुद्धीकरणमा समेत मुद्दा दायर भएको छ। हालसम्म सरकारले समस्याग्रस्त घोषणा गरेका २२ वटा सहकारीहरू (६९ हजार वचतकर्ता) मध्येबाट ३ वटा सहकारीका ६ हजार जति बचतकर्ताहरूको पूर्ण (करिब १ अर्ब ५५ करोड रुपैयाँ रकम फिर्ता गरी हिसाबकिताब राफसाफ गरिएको छ भने अन्य सहकारीका करिब ८ हजार बचतकर्ताहरूको ७० प्रतिशत र २ हजार जतिको ५० प्रतिशत बचत फिर्ता भएको छ,प्रतिवेदनमा भनिएको छ।' सहकारी बेथितिका बारेमा अनुसन्धान गर्न अधिकार सम्मन्न प्राधीकरण गठन गर्नुपर्ने र भविष्यमा बचतकर्ताहरूको रकम संरक्षणका लागि संरक्षण कोष निर्माण गर्नुपर्ने प्रतिवेदनमा उल्लेख छ। यसैगरी सहकारी बेथितिका विषयमा चार हिसाबले काम गर्नुपर्ने प्रतिवेदनले औंल्याएको छ। 'अनियमिततामा सङ्लग्नहरूलाई बिना मोलाहिजा कार्बाही गर्ने,बचतकर्ताहरूको रकम फिर्ता गराउने, सहकारी क्षेत्रको प्रभावकारी, नियमन गर्न अधिकारसम्पन्न प्राधीकरण गठन गर्ने र भविष्यमा बचतकर्ताहरूको रकम संरक्षणका लागि संरक्षण कोष निर्माण गर्ने, 'प्रतिवेदनमा उल्लेख छ। साना बचतकर्ताहरूलाई प्राथमिकतामा राखेर सम्पूर्ण बचतकर्ताहरूको रकम फिर्ता गराउन सरकारले प्रभावकारी कदम चाल्नुपर्ने बताउँदै हालै जारी सहकारीसम्बन्धी अध्यादेशले अधिकारसम्पन्न नियमनकारी निकाय सहकारी प्राधीकरण गठन गर्न,सहकारीहरूको वर्गीकरण गर्न,बचतकर्ताहरूको रकम फिर्ताका लागि सहज व्यवस्था निर्माण गर्न र संरक्षण कोष निर्माण गर्न सघाउ पुऱ्याउने विश्वास एमालेले लिएको छ। सहकारी ठगी प्रकरणमा अनुसन्धान गर्न सरकारले सूर्यबहादुर थापाको अध्यक्षतामा संसदीय छानबिन समिति गठन गरेको थियो । उक्त समितिले सरकारलाई बुझाएको अनुसन्धान प्रतिवेदनका आधारमा सहकारी ठगी आरोपितमाथि अनुसन्धान भइरहेको छ। पोखराको सूर्यदर्शन सहकारी ठगी प्रकरणमा रास्वपा सभापति लामिछानेसहित सातजनाविरुद्ध कास्की जिल्ला अदालतमा थुनछेक बहस जारी छ। समितिले सहकारी संस्थाको रकम कानुन विपरीत गोरखा मिडिया नेटवर्क प्रालीमा लगानी गरेको भन्दै प्रालिका अध्यक्ष गितेन्द्रबाबु (जीबी)राई सदस्य कुमार रम्तेल,प्रालिका तत्कालीन प्रबन्ध निर्देशक एवं रास्वपा सभापति लामिछाने र सञ्चालक छविराज जोशीलाई कारबाही सिफारिस गरेको थियो। समितिले सूर्यदर्शन,सुप्रिम,स्वर्णलक्ष्म,सहारा र सानोाइल सहकारीबाट कानुन विपरीत गोरखा मिडियामा रकम प्रवाह भएको किटान गरेको छ। सञ्चालक र निर्णय प्रक्रियामा संलग्नलाई समेत कारबाही गर्न प्रतिवेदनले सुझाव दिएको छ।"
मधेस केन्द्रित दलसँग संवाद र सहकार्यका लागि लोसपाले बनायो समिति,"वीरगन्ज : लोकतान्त्रिक समाजवादी पार्टी (लोसपा) ले मधेस केन्द्रित राजनीतिक दलहरूसँग सहकार्य गर्न ५ सदस्यीय समिति गठन गरेको छ। लोसपाले संवाद, सहकार्य, कार्यगत एकता र पार्टी एकिकरणका लागि पार्टीका वरिष्ठ उपाध्यक्ष जितेन्द्र सोनलको संयोजकत्वमा ५ सदस्यीय समिति गठन गरेको हो। लोसपाका केन्द्रीय अध्यक्ष महन्थ ठाकुरले जारी गरेको प्रेस विज्ञप्तिमा लोसपाका मधेस प्रदेश अध्यक्ष तथा मधेस प्रदेशका पूर्वमन्त्रीसमेत रहेका सोनलसहित वरिष्ठ उपाध्यक्ष उमाकान्त झा, उपाध्यक्ष रामप्रकाश चौधरी, महासचिवद्वय सुरेन्द्र कुमार झा र मनिष कुमार मिश्र रहेको समिति गठन गरेको उल्लेख छ। संघीय लोकतान्त्रिक गणतन्त्रात्मक शासन व्यवस्थालाई संसथागत गर्दै थप राजनीतिक अधिकार प्राप्तिका लागि संघर्षशील राजनीतिक शक्तिहरुबीच संवाद, सहकार्य र कार्यगत एकता आजको आवश्यकता भएको भन्दै लोसपाले मधेस केन्द्रित राजनीतिक दलहरूसँग कार्यगत एकतादेखि विचार मिल्ने पार्टी एकीकरणसम्मको सम्भावनाको खोजी तथा परिणाममुखी बनाउनका लागि समिति गठन गरिएको जनाएको छ।"
एमालेको राजनीतिक प्रतिवेदन : कोसी प्रदेशविरुद्ध माओवादीले उग्र जातीयतावादी र राजावादीसँग मोर्चाबन्दी गरेको छ,"काठमाडौं : नेपाल कम्युनिष्ट पार्टी (एमाले)ले कोसी प्रदेशको विरुद्धमा माओवादीले उग्र जातीयतावादी र राजावादीसँग मोर्चाबन्दी गरिरहेको निष्कर्ष निकालेको छ। च्यासलमा जारी एमालेको केन्द्रीय समिति बैठकमा एमाले अध्यक्ष एवं प्रधानमन्त्री केपी शर्मा ओलीले पेश गरेको राजनीतिक प्रतिवेदनमा माओवादी केन्द्रले कोसीमा पूर्व राजावादीहरूसँग बाक्लै उठबस गरिरहेको उल्लेख छ। असार ३० साँझसम्म प्रधानमन्त्रीकै कुर्चीमा रहेका र कुर्चीमा रहँदासम्म 'देश समृद्ध बन्दै गरेको', अर्थतन्त्र लयमा फर्किएको' र 'निराशाको मात्रै कुरा गर्न नहुने' भाषण गरिरहेका 'प्रचण्ड' बाट सरकारबाट हटेको दुई साता नबित्दै संसदको रोष्ट्रमबाट नेपाल 'बङ्गलादेश' जस्तै बन्ने अभिव्यक्ति आयो। राजनीतिक प्रतिवेदनमा भनिएको छ, यो अत्यन्त गैरजिम्मेवार, गैरकुटनीतिक र अशोभनीय टिप्पणी मात्रै थिएन, राजनीतिक अवसरवादको भद्दा नमूना पनि थियो। आज माओवादीकेन्द्र एक वर्ष अगाडि आफ्नै प्रदेशसभा सदस्यहरूको समेत सहभागितामा नामाकरण गरिएको 'कोशी' को विरुद्ध उग्र जातीयतावादी समूहहरूसँग मोर्चाबन्दी गरिरहेको छ। माओवादी केन्द्रले पछिल्लो समयमा संविधानको उलंङ्घन गर्दै पार्टीका कार्यक्रममा कोशी प्रदेश नलेखेर प्रदेश १ लेख्ने गरेको छ। अन्नपूर्ण पोस्ट्लाई प्राप्त राजनीतिक प्रतिवेदनमा माओवादी केन्द्र प्रधानमन्त्री केपी शर्मा ओलीको चीन भ्रमण र हिजो आफ्नै कार्यकालमा भएको बीआरआई सम्झौतालाई समेत विवादित बनाउन उद्दत देखिएको उल्लेख छ। माओवादी केन्द्र राष्ट्रिय एकता र सामाजिक सद्भावमा आँच पुऱ्याउन उद्धत देखिएको छ। पूर्व राजावादीहरूसँग बाक्लै बसाउठी गरिरहेको छ। सरकारमा रहँदा आफैँले कार्बाही गरेका व्यक्तिहरू र समूहको खुल्ला समर्थनमा उत्रिएको छ। राजनीतिक प्रतिवेदनमा भनिएको छ, प्रधानमन्त्रीको चीन भ्रमण र हिजो आफ्नै कार्यकालमा भएको सम्झौतालाई समेत विवादित बनाउन उद्दत देखिएको छ। यी घटनाक्रमहरू माओवादी केन्द्रमा गहिरिंदै गरेको वैचारिक विचलन, राजनीतिक अस्थिरता, अवसरवाद र सरकारबाट बाहिरिनु परेका पीडाका अभिव्यक्ति हुन्। एमाले नेतृत्वको सरकारले विगत केही समय यता खल्बलिएको बाह्य सम्बन्ध सन्तुलनमा ल्याउन र राष्ट्रिय हितको रक्षा एवं स्वाभिमान अभिवृद्धिका महत्वपूर्ण काम आरम्भ गरेको प्रधानमन्त्रीसमेत रहेका ओलीको दाबी छ। राजनीतिक प्रतिवेदनमा भनिएको छ, विगत केही समय यता खल्बलिएको, असन्तुलित रहेको र कमजोर अवस्थामा पुऱ्याइएको बाह्य सम्बन्धलाई सरकारले सन्तुलनमा ल्याउन र राष्ट्रिय हितको रक्षा एवं स्वाभिमान अभिवृद्धिका लागि सरकारले केही महत्वपूर्ण काम आरम्भ गरेको छ।"
माओवादी केन्द्रले फागुन १ गतेदेखि तराई मधेश जागरण अभियान सञ्चालन गर्ने,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले गठबन्धन नगरी एक्लै चुनाव लड्नेगरि अघि बढ्ने प्रस्ताव प्रस्तुत गरेका छन्। आइतबारबाट काठमाडौंमा सुरु माओवादी केन्द्रको केन्द्रीय समितिको पूर्ण बैठकमा राजनीतिक प्रतिवेदन पेश गर्दै प्रचण्डले आगामी निर्वाचनमा कांग्रेस र एमाले जस्ता पार्टीसँग मिलेर चुनाव नलड्ने र एक्लै चुनाव लड्ने गरि अघि बढ्ने प्रस्ताव प्रस्तुत गरेका हुन्। बैठकमा प्रतिवेदन पेश गर्दै अध्यक्ष प्रचण्डले वैज्ञानिक समाजवाद मान्नेहरुसँगै एकता गरेर अघि बढ्ने बताएको प्रवक्ता अग्निप्रसाद सापकोटाले जानकारी दिए। माधवकुमार नेपाल नेतृत्वको नेकपा एकीकृत समाजवादी, नेपाल समाजवादी पार्टी, नेकपा बहुमत, विप्लव नेतृत्वको नेकपा, प्रभु साहको नेपाल आम पार्टी लगायतका पार्टीहरुसँग एकताको पहल गर्ने प्रस्ताव प्रचण्डको रहेको सापकोटाले बताए। अहिले माओवादीको पक्षमा देशैभर सकारात्मक ऊर्जा पैदा भएको र यथास्थितिबाट जनतामाझ फर्किनुपर्नेमा प्रचण्डको जोड रहेको छ। यसका लागि फागुन १ देखि तराई मधेश जागरण अभियान र अर्को एक महिना पूर्वपश्चिम अभियान सञ्चालन गरि अध्यक्ष लगायत सबै पदाधिकारी सामेल हुनुपर्ने प्रस्ताव समेत प्रचण्डको रहेको प्रवक्ता सापकोटाले जानकारी दिए। अग्रगमनका पक्षमा संविधान सशोधनका लागि बहस र छलफल चलाउनुपर्ने, संक्रमणकालीन न्यायसँग सम्बन्धी समितिको पदाधिकारी नियुक्त गर्न पहल गर्ने लगायतका विषय अध्यक्ष प्रचण्डको राजनीतिक प्रतिवेदनमा उल्लेख गरेको सापकोटाले बताए। बैठकमा अध्यक्षको राजनीतिक प्रतिवेदनसँगै विभिन्न प्रदेश कमिटी, सम्पर्क समन्वय कमिटी लगाएतले रिर्पोटिङ गरेका थिए। उनीहरुको रिपोर्टिङमा देशैभर माओवादी प्रवेश गर्नेको लहर चलेको र पार्टीलाई बलियो बनाएर अघि बढाउनुपर्नेमा केन्द्रित रहेको प्रवक्ता सापकोटाले बताए। बैठकमा पूर्वउपराष्ट्रपति नन्दकिशोर पुन पासाङलाई आमन्त्रित सदस्यको रुपमा बोलाइएको भन्दै सापकोटाले पदका विषयमा कुनै छलफल नभएको जिकिर गरे। केन्द्रीय समितिको पूर्ण बैठक सोमबार बिहान ११ बजे बस्ने र विभिन्न प्रतिवेदनमाथि छलफल हुने माओवादी केन्द्रले जनाएको छ।"
विपद्बाट भएको क्षतिको मुल्यांकन र पुननिर्माण कार्य तीव्र रुपमा अगाडि बढाउँछौं : गृहमन्त्री,"काठमाडौं : गृहमन्त्री रमेश लेखकले भूकम्प र बाढी पहिरोबाट क्षति भएका भौतिक संरचनाको पुननिर्माण कार्यलाई तीव्रता दिने बताएका छन् । राष्ट्रिय विपद् जोखिम न्युनीकरण तथा व्यवस्थापन प्राधिकरणको २८ औं बैठकमा गृहमन्त्री लेखकले उक्त विपदबाट भएको क्षतिको मुल्यांकन र पुननिर्माण कार्य तीव्र रुपमा अगाडि बढ्ने बताएका हुन्। आज डोटी, बाजुरा, बझाङ र जाजरकोटको भूकम्प तथा बाढी पहिरोले उत्पन्न विपदबाट भएको क्षतिबारे विपद क्षतिको मुल्यांकन (डिडिए) को काम सुरु गर्ने र डिडिए भइसकेको ठाउँमा पुनर्निमाणको काम अगाडि बढाउने निर्णय भएको छ, उनले भने। विपद क्षतिको मुल्यांकन भइसकेको ठाउँमा पुनर्निमाण गर्नका लागि आवश्यक कानुनी र आर्थिक विषयमा निर्णय भएको गृहमन्त्री लेखकले बताए । विपद् जोखिम न्युनीकरण तथा व्यवस्थापन सम्बन्धि मापदण्ड केही समयअघि पारित भइसकेको छ । सोही सम्बन्धी कार्यविधि आज हामीले पारित गरेका छौं । आगामी माग तेस्रो साताबाट जाजरकोटको भूकम्पको विपद क्षतिको मुल्यांकन कार्य सुरु हुनेछ,उनले भने। उक्त निर्णय विपद जोखिम न्युनीकरण तथा व्यवस्थापन परिषदको बैठकमा प्रस्तुत गर्ने उनको भनाइ छ । गृहमन्त्री लेखकका अनुसार साँझ सात बजे प्रधानमन्त्री केपी शर्मा ओलीको अध्यक्षतामा प्रधानमन्त्री निवास बालुवाटारमा विपद जोखिम न्युनीकरण तथा व्यवस्थापन परिषदको बैठक बस्दैछ । आजको परिषद बैठकले निर्णय गरिसकेपछि पुनर्निमाणको कामले तीव्रता पाउने उनको भनाइ छ ।"
नेपाली जनताको विकास र समृद्धिको चाहनालाई पूरा गर्न बीआरआई महत्त्वपूर्ण : प्रधानमन्त्री ओली,"राजनीतिक प्रतिवेदनमा भनिएको छ, संवेदनशील विषयमा सत्ता सहकार्यमा विभाजन ल्याएर पुनः अस्थिरताको खेती गर्न चाहनेहरूको योजना पनि यसले विफल तुल्याइदिएको छ। काठमाडौं : नेकपा एमालेले नेपाली जनताको विकास र समृद्धिको चाहनालाई पूरा गर्न बीआरआई महत्त्वपूर्ण रहेको जनाएको छ। नेपाल कम्युनिष्ट पार्टी (एमाले) केन्द्रीय कमिटीको आठौं बैठकमा प्रस्तुत राजनीतिक प्रतिवेदनमा प्रधानमन्त्री केपी शर्मा ओलीको चीन भ्रमणको क्रममा दुई देशबीच हस्ताक्षर भएको बिआरआई सहयोग ढाँचाको विशेष महत्व रहेको उल्लेख छ। गुण दोषका आधारमा नभई आफ्ना निश्चित राजनीतिक आग्रह या भूराजनीतिक स्वार्थमा कुनै पनि सहायता परियोजनाका विषयलाई अनावश्यक राजनीतिकरण गर्नु र विवादित बनाउनु राष्ट्रिय हितमा नहुने नेकपा (एमाले)को ठहर छ। हस्ताक्षर भएको बिआरआई सहयोग ढाँचाको विशेष महत्व छ। कनेक्टिभिटी र पूर्वाधार निर्माणमा टेवा पुयाउँदै भूपरिवेष्ठितताले सिर्जना गरेका नेपालका अप्ठ्यारालाई चिर्न र नेपालको पारवहन सुविधाको विविधीकरण, व्यापार सहजीकरण र लगानी अभिवृद्धिमा यसले टेवा पुऱ्याउने विश्वास लिइएको छ। जनताको विकास र समृद्धिको चाहनालाई पूरा गर्न, तीव्र आर्थिक विकास गर्दै विकासशील देशमा स्तरोन्नति गर्न, दिगो विकास लक्ष्य हासिल गर्न र नेपाललाई यथासक्य छिटो मध्यम आय भएको मुलुकमा माथि उठाउन हामीलाई स्रोतको अभाव छ। अन्नपूर्णलाई प्राप्त एमालेको राजनीतिक प्रतिवेदनमा भनिएको छ, त्यसैले हामी नेपालको राष्ट्रिय प्राथमिकताका क्षेत्रमा, राष्ट्रिय हितको सुनिश्चितता गर्दै अन्य विकास साझेदारहरूसँग पनि यस्तै साझेदारी अभिवृद्धि गर्न चाहन्छौँ। लगानी भित्र्याउन चाहन्छौँ। गुण दोषका आधारमा होइन, आफ्ना निश्चित राजनीतिक आग्रह या भूराजनीतिक स्वार्थमा कुनै पनि सहायता परियोजनाका विषयलाई अनावश्यक राजनीतिकरण गर्नु र विवादित बनाउनु राष्ट्रिय हितमा हुँदैन भन्ने विषयमा नेकपा (एमाले) स्पष्ट छ। एमालेले बीआरआईको विषयमा एमाले र कांग्रेसले साझा धारणा तय गरेर हस्ताक्षर गरिएको जानकारी प्रतिवेदनमार्फत दिएको छ। संवेदनशील विषयमा सत्ता सहकार्यमा विभाजन ल्याएर पुनः अस्थिरताको खेती गर्न चाहनेहरूको योजना विफल तुल्याइदिएको एमालेको दाबी छ। यो सम्झौता आफैँमा महत्वपूर्ण छ, तर यावत् भ्रम, मिथ्याप्रचार र असहजतालाई चिर्दै यस विषयमा मुलुकका दुई मुख्य दलका बीचमा जस्तो साझा अवधारणा निर्माण हुन सक्यो, यो विषय पनि उत्तिकै महत्वपूर्ण छ। यसले वाह्य सम्बन्ध र वाह्य सहायता परिचालनमा सिङ्गो राष्ट्रको एउटै बोली बनाउन र वार्ताको टेबलमा राष्ट्रिय अडान बलियो बनाउन मद्दत पुऱ्याएको छ। राजनीतिक प्रतिवेदनमा भनिएको छ, संवेदनशील विषयमा सत्ता सहकार्यमा विभाजन ल्याएर पुनः अस्थिरताको खेती गर्न चाहनेहरूको योजना पनि यसले विफल तुल्याइदिएको छ। प्रधानमन्त्रीसमेत रहेका एमाले अध्यक्ष ओलीले राष्ट्रिय हितलाई केन्द्रबिन्दुमा राखेर छिमेकी लगायत सबै मित्र राष्ट्रहरूसँग विश्वसनीय सम्बन्ध र आर्थिक साझेदारी विकास गर्न चाहेको प्रतिवेदनमा उल्लेख गरेका छन्। नेकपा (एमाले) चाहन्छ सन्तुलित, असङ्लग्न, विश्वसनीय, दिगो एवं पारस्परिक विश्वास र लाभमाथि आधारित परराष्ट्र नीतिका आधारमा मुलुकको वाह्य सम्बन्ध परिचालन होस्। कुनै पनि स्वतन्त्र राष्ट्रले अरुको आदेश, निर्देश या हितका लागि काम गर्नुपर्ने बाध्यता अब नरहोस्। हामी स्वाधीनताको साँचो प्रयोगमा जोड दिन चाहन्छौं। राजनीतिक प्रतिवेदनमा भनिएको छ, राष्ट्रिय हितलाई केन्द्रबिन्दुमा राखेर छिमेकी लगायत सबै मित्र राष्ट्रहरूसँग विश्वसनीय सम्बन्ध र आर्थिक साझेदारी विकास गर्न चाहन्छौं। नेपाल छिमेकी लगायत मित्र राष्ट्रका जायज चासो र सरोकारप्रति संवेदनशील छ। त्यसैगरी छिमेकी र सबै मित्र राष्ट्रहरू पनि नेपालको राष्ट्रिय हित, यसको स्वतन्त्र विदेश नीति, वाह्य सम्बन्ध सञ्चालन र संवेदनशीलताप्रति संवेदनशील, सहयोगी र सकारात्मक बनून् भन्ने नेपाल चाहन्छ। सबैसँग मित्रता, कसैसँग छैन शत्रुता' सदा झैं नेपालको बाह्य सम्बन्धको मूल आधार रहनेछ। के हो बीआरआई ? बेल्ट एन्ड रोड इनिसियटिभ (बीआरआई) चीन सरकारले प्रस्तुत गरेको अत्यन्त महत्वाकांक्षी विकास रणनीति हो। सन् २०१३ को सेप्टेम्बरमा कजाकस्तानस्थित नाजार्बाएव विश्वविद्यालयमा सम्बोधनका क्रममा चिनियाँ राष्ट्रपति सी जिनपिङले सिल्क रोड इकोनोमिक बेल्ट निर्माण गर्ने प्रस्ताव गरेका थिए। त्यसको एक महिनापछि इन्डोनेसिया भ्रमणमा राष्ट्रपति सीले ट्वेन्टी फस्र्ट सेन्चुरी म्यारिटाइमी सिल्क रोड निर्माणको प्रस्ताव गरे। पछि यी दुवैलाई मिसाएर चिनियाँ राज्य परिषद्को योजनामा वान बेल्ट वान रोड का रूपमा प्रस्तुत गरियो। अहिले यसलाई बेल्ट एन्ड रोड इनिसियटिभ भन्न थालिएको छ। बीआरआईमा उल्लिखित रोड ले समुद्री मार्गलाई जनाउँछ भने बेल्ट ले स्थलमार्गलाई जनाउँछ। बेल्टले चीनको पश्चिमी भागलाई मध्य एसिया, रूस, युरोप, भूमध्य सागर, अरब सागर, दक्षिणपूर्वी एसिया, दक्षिण एसिया र हिन्द महासागरसँग जोड्छ। त्यसैगरी रोड ले समुद्री मार्गद्वारा चीनलाई युरोप र अफ्रिकासँग जोड्छ। बीआरआई परियोजनाले ६५ देश, ४४ अर्ब जनसंख्या र संसारको कुल गार्हस्थ्य उत्पादनको एकतिहाइ हिस्सा ओगट्छ। दोस्रो विश्वयुद्धपछि युरोप पुनर्निर्माण गर्न अमेरिकाले बनाएको मार्सल योजनाभन्दा यो कैयौं गुणा ठूलो परियोजना हो। यसमा हालसम्म सयौं योजनामा करिब एक ट्रिलियन डलर लगानी निश्चित भइसकेको छ। यस्ता छन् नेपालचीनबीच सम्झौता भएर बीआरआई फ्रेमवर्कभित्र परेका परियोजनाहरू१टोखाछहरे सुरुङमार्ग बीआरआई फ्रेमवर्कमा परेको यो सुरुङ मार्गले काठमाडौं रसुवा दुरीलाई कम गर्न मद्दत गर्ने छ। ०७६ सालमा चिनियाँ राष्ट्रपति सी चिनफिङको नेपाल भ्रमणको बेला टोखाछहरे सुरुङमार्ग अनुदानमा बनाइदिने सहमति भएको थियो। उक्त भ्रमणका क्रममा काठमाडौं टोखाछहरे नवाकोटको सदरमुकाम विदुर हुँदै बेत्रावती र स्याफ्रुबेंसीसम्म सुरुङसहितको सडक निर्माण गरिदिन चीन सहमत भएको थियो। उक्त भ्रमणको क्रममा चीनसँग भएका २० समझदारी मध्ये यो सुरुङमार्ग निर्माण पनि एक थियो। सुरुङमार्ग निर्माण सहयोग सम्बन्धमा अर्थ मन्त्रालय र चीन अन्तर्राष्ट्रिय विकास सहयोग एजेन्सीबीच सम्झौता पनि भएको थियो। उक्त समझदारीअनुसार पहिलो चरणमा चीनले काठमाडौंको टोखादेखि नुवाकोट सदरमुकामसम्म सुरुङ सहितको ३२ किमि सडक मार्ग अनुदानमा निर्माण गरी दिने भनिएको थियो। टोखाछहरे सुरुङमार्ग ७ किमिको बन्ने भनिएको थियो। काठमाडौं रसुवागढी जोड्ने सुरुङमार्ग दुई खण्डमा निर्माण हुने, जसमा काठमाडौंको टोखा र नुवाकोटको छहरे तथा रसुवाको बेत्रावती र स्याफ्रुबेंसीमा सडक सुरुङमार्ग निर्माण गरिने भनिएको थियो। हाल सञ्चालनमा रहेको प्रमुख मार्ग काठमाडौंगल्छीस्याफ्रुबेंसी हुँदै रसुवागढी पुग्न १२८ किलोमिटर दूरी पार गर्नुपर्छ। काठमाडौंको बाइपास, नुवाकोटको विदुर, रसुवाको धुन्चे र स्याफ्रुबेंसी हुँदै रसुवागडीको दूरी १५२ किमि छ। टोखाछहरे गँगटे ४४ किलोमिटर छ। गल्छीछहरेमा निर्माण गर्दा यो खण्ड १२ किमी घट्छ। गँगटेबेत्रावती १७ किमी, बेत्रावतीमैलुङ १० किमि, मैलुङस्याफ्रुबेंसी १९ किमी, स्याफ्रबेंसीरसुवागढी १६ किमी छ। ०७१ सालमा गरिएको अध्ययनअनुसार लगानी बोर्डले सुरुङमार्ग निर्माण गर्न २६ अर्ब ५० करोड रुपैयाँ लाग्ने अनुमान गरेको थियो। पछि चीन सरकारको सहयोगमा भएको प्रारम्भिक अध्ययनमा यो आयोजना अघि बढाउन उपयुक्त हुने भनिएको थियो। अध्ययनले सुरुङ मार्गको तीनवटा लम्बाइ प्रस्तुत गरेको छ, ३३, ३६ र ४२ किलोमिटर। बोर्डले गरेको अध्ययनले पनि सुरुङमार्गको लम्बाइ ४१७५ हुने अनुमान गरेको थियो। त्यसपछि भने आयोजना काम अघि बढ्ेन। २हिल्सासिमिकोट सडक योजना उत्तर दक्षिण कर्णाली कोरिडरअन्तर्गत हिल्सासिमिकोट सडक योजना बीआरआई फ्रेमवर्कमा परेको छ। सरकारले राष्ट्रिय गौरवको आयोजनाका रूपमा समावेश गरेको यो खण्ड चीनको नाका हिल्सादेखि सिमिकोटसम्म २ लेन सडक स्तरोन्नति गर्ने उल्लेख छ। यसको सम्भाव्यता अध्ययनका लागि गत भदौमा चीनसँग सम्झौता भइसकेको छ। ०६९०७० बाट आयोजना निर्माणको काम सुरु गरिएको थियो। यो खण्डको सुरु लागत ४ अर्ब १० करोड ५० लाख ३० हजार थियो। पछि संशोधित लागत १५ अर्ब (कालोपत्रे स्तरोन्नतिसमेत) भएको छ। १४६ किमी सडक निर्माणस्तरोन्नति गर्ने र १० वटा पुल निर्माण गरिने यो आयोजनाको अहिलेसम्म १४५२ किमी, ट्रयाक खोल्ने काम भइसकेको छ। यस्तै, १५५ किमी ग्राभेल र २ वटा पुल निर्माण भएका छन्। ३किमाथांकाखाँदबारी सडक र पुल राष्ट्रिय गौरवको आयोजना उत्तर दक्षिण (कोसी) सडक योजनाअन्तर्गत खाँदबारीकिमाथांका सडकको लम्बाइ १६२ किमी छ। दक्षिणको नाका मोरङको रानी हुँदै विराटनगर हिलेलेगुवा भएर संखुवासभाको किमाथांकासम्म जोड्ने यो राजमार्गको कुल लम्वाई ३४५ किमी छ। रानीदेखि खाँदबारीसम्मको सडक खण्ड कालोपत्रे भैसकेको छ भने हाल खाँदबारी देखि च्याम्ताङ १३४ किमी सडक खण्ड स्तरोन्नतिको कार्य भइरहेको छ। ४जिलोङकेरुङकाठमाडौं रेलमार्ग ०७२ सालमा भारतले नेपालमा अघोषित नाकाबन्दी गर्नुअघिसम्म जिलोङकेरुङकाठमाडौं रेलमार्गको चर्चा थिएन। भारतले गरेको नाकाबन्दीका कारण समस्या परिरहेको बेलामा तत्कालीन प्रधानमन्त्री केपी शर्मा ओलीले चीनको औपचारिक भ्रमण गरे। भ्रमणको अवसरमा ०७२ चैत ८ मा यातायात तथा पारवहन सन्धि भयो। सोही सन्धिका क्रममा केरुङकाठमाडौं रेलमार्ग निर्माणको विषयले पनि स्थान पायो। ०७५ मंसिरमा नेपाल भ्रमणमा आएको चीनको नेसनल रेलवे अथोरिटीका डेपुटी एडमिनिस्ट्रेटिभको नेतृत्वको टोलीले काठमाडौंकेरुङ रेलमार्गको पूर्वसम्भाव्यता अध्ययन प्रतिवेदन नेपाललाई हस्तान्तरण गरेको थियो। रसुवागढी सिमा नाकादेखि काठमाडौंसम्मको दूरी ७२२५ किलोमिटर छ। निर्माण गर्न करिब ३ अर्ब रुपैयाँ लाग्ने, रेलमार्गको ९८५ प्रतिशत खण्ड पुल तथा सुरुङमा रहने, चारवटा स्टेसन रहने र सातवटा सुरुङमार्ग निर्माण गर्नुपर्ने भनिएको छ। अहिले आयोजनाको विस्तृत परियोजना प्रतिवेदन (डीपीआर) अध्ययन भइरहेको छ। चिनियाँ टोलीलाई सन् २०२६ भित्र डीपीआर बनाइसक्ने सीमा तोकिएको छ। ५अमरगढी सिटी हल प्रोजेक्ट बीआरआई फ्रेमवर्कमा परेको यो नयाँ आयोजना हो। सरकारको १० स्मार्ट सिटीभित्र परेको अमरगढी स्मार्टसिटिसँगै यस क्षेत्रमा सिटी हल प्रोजेक्ट अघि बढाउन लागिएको हो। चीन सरकारको ऋण वा अनुदानमध्ये कुन सहायता अन्तर्गत यो आयोजना अघि बढाउने भन्ने खुलाइएको छैन। ६जिलुङरसुवागढीचिलिमे २२० केभी प्रसारण लाइन छिमेकी मुलुक चीनसँग विद्युत् आदानप्रदान गर्ने उद्देश्यले रातमाटेरसुवागढीकेरुङ ४०० केभी प्रसारण लाइन निर्माणका लागि छनोट गरिएको थियो। तत्कालीन प्रधानमन्त्री केपी शर्मा ओलीको चीन भ्रमणको क्रममा बेल्ट रोड इनिसियटिभ (बीआरआई) अन्तर्गत प्रस्ताव गरी उक्त सम्झौता भएको थियो। रातमाटेरसुवाकेरुङ प्रसारण लाइन सुरुमा ४ सय (किलोभोल्टकेभी) को बनाउने भन्ने थियो। तर, अहिले नेपाल र चीनबीच चिलिमेकेरुङ सिंगल सर्किटअन्तर्गत २२० केभी प्रसारणलाइन निर्माण गर्ने सहमति भएको छ। यो अन्तरदेशीय प्रसारणलाइन हो। ०८० सालमा तत्कालिन प्रधानमन्त्री प्रचण्डको चीन भ्रमणको क्रममा यो प्रसारणलाइन अघि बढाउने समझदारीसँगै सम्भाव्यता अध्ययनका लागि पनि सहमति भएको थियो। ७मदन भण्डारी प्राविधिक विश्वविद्यालय मदन भण्डारी विज्ञान तथा प्रविधि विश्वविद्यालय नेपाल सरकारद्वारा प्रस्तावित नयाँ विश्वविद्यालय हो। विश्वविद्यालय मकवानपुर जिल्लाको चित्लाङमा रहनेछ। मदन भण्डारी विज्ञान तथा प्रविधि विश्वविद्यालय ऐन, ०७९ (अगस्ट ३, २०२२) मा जारी गरी मदन भण्डारी विज्ञान तथा प्रविधि विश्वविद्यालय स्थापना भएको हो। विश्वस्तरीय अनुसन्धानउन्मुख विश्वविद्यालयले देशको अर्थतन्त्रको प्रतिस्पर्धात्मक क्षमता बढाउने, नयाँ ज्ञान र प्रविधिको सृजना गरी देशको आर्थिक विकासमा प्रत्यक्ष योगदान पुयाउने सरकारको भनाइ छ। सन् २०१९ मा चिनियाँ राष्ट्रपति सी जिनपिङको नेपाल भ्रमणका क्रममा यो विश्वविद्यालयलाई अघि बढाउने सहमति भएकाले नेपालचीन रणनीतिक आधार महत्व बोकेको छ। ८काठमाडौं साइन्टिफिक सेन्टर र साइन्स म्युजियम बीआरआई फ्रेमवर्कमा परेको यो नयाँ आयोजना हो। तर, यसको विस्तृत विवरण खुलाइएको छैन। ९चीननेपाल औद्योगिक पार्क दमक झापाको दमक नगरपालिका १०, कमल गाउँपालिका ७ र गौरादह नगरपालिका५ का केही भूभाग समेटेर रतुवा र मावा नदीको बीच भागमा अर्बौं लगानीमा चीननेपाल औद्योगिक पार्क बन्न लागेको हो। सो पार्क निर्माणका लागि चीनको ल्हासा इकोनोमिक एन्ड टेक्नोलोजी डेभलपमेन्ट जोन जिङ पिङ ज्वाइन्ट क्रिएसन कन्सट्रक्सन प्रोजेक्ट डेभलपमेन्ट कम्पनी लिमिटेडलाई लगानी गर्न सरकारले स्वीकृति दिएको छ। यसका लागि दुवै देशबीच सम्झौता पनि भइसकेको छ। यो पार्क १० वर्षमा निर्माण हुनेछ। ४० वर्ष चिनियाँले नै पार्क सञ्चालन गर्ने र त्यसपछि नेपाललाई हस्तान्तरण गर्ने जनाइएको छ । एक हजार ६ सय हेक्टरमा बन्ने सो औद्योगिक पार्कको निर्माण चार चरणमा सम्पन्न हुनेछ। पहिलो चरणमा ५८ करोड ६० लाख अमेरिकी डलर (६३ अर्ब २१ करोड रुपैयाँ) लगानी गरेर निर्माण कार्य हुनेछ। सो औद्योगिक पार्क काम, आराम, मनोरञ्जन र संस्कृतिका दृष्टिले समेत दक्षिण एसियामै उत्कृष्ट हुने सरकारको भनाई छ। यो परियोजना २२ सय बिगाहा क्षेत्रफलमा फैलिने र हाल १३ सय बिगाहा जमिन एकीकृत गरिसकिएको छ। सन् २०१७ मा चीनबाट आएका टोलीले उक्त जग्गा अवलोकन गरेका थिए। १० झापा स्पोर्ट्स एन्ड्स एथलेटिक्स कम्पलेक्स बीआरआई फ्रेमवर्कमा परेको यो नयाँ परियोजना हो। खेलकुद क्षेत्रको विकास र विस्तारका लागि यो आयोजना अघि बढाउन लागिएको सरकारले जनाएको छ। यद्यपि, यसको विस्तृत विवरण सार्वजनिक भएको छैन।"
अझै पनि अस्थिरतामा रमाउन चाहने तत्त्व सक्रिय छ : एमाले,"काठमाडौं : नेकपा एमालेले अझै पनि अस्थिरतामा रमाउन चाहने तत्त्व सक्रिय रहेको जनाएको छ। पार्टी केन्द्रीय कार्यालय च्यासलमा जारी सत्तारुढ दल नेपाल कम्युनिष्ट पार्टी (एमाले) केन्द्रीय समिति बैठकमा एमाले अध्यक्ष एवं प्रधानमन्त्री केपी शर्मा ओलीले राष्ट्रिय राजनीतिक परिस्थितिसहितको विषयवस्तु समेटिएको प्रतिवेदन प्रस्तुत गर्ने कार्यसूची छ। राजनीतिक प्रतिवेदनमा दुई ठूला दल सम्मिलित सरकारसँग वैधता र आधिकारिकता हुँदाहुँदै पनि अझै पनि अस्थिरतामा रमाउन चाहने तत्त्व सक्रिय रहेको उल्लेख छ। सत्ता समीकरण फेरबदलको पूर्व सन्धामा बसेको केन्द्रीय कमिटीको सातौं बैठकपछि फेरी नयाँ सत्ता समीकरण फेरियो। स्थिरताको लागि भएको यस राजनीतिक घटनापछि स्थानीय तहका केही स्थानमा उपनिर्वाचन समेत सम्पन्न भयो। प्रतिवेदनको संक्षिपमा भनिएको छ, दुई ठूला दल सम्मिलित सरकारसँग वैधता र आधाकिारिकता (लिगालिटी अथोरिटी) दुवै हुँदाहुँदै पनि अझै पनि अस्थिरतामा रमाउन चाहने तत्व सक्रिय छ। अध्यक्ष ओलीले राजनीतिक प्रतिवेदन प्रस्तुत गरेपछि महासचिव शंकर पोखरेलले सांगठनिक अवस्थाको जानकारी र विगतको निर्णयहरु जानकारी गराउनुका साथै अनुमोदन गराउने कार्यसूची रहेको केन्द्रीय सदस्य गीता कार्कीले जानकारी दिइन्। उनका अनुसार आज नै प्रतिवेदनमाथि छलफल हुनेछ।"
"सर्वेन्द्र खनालले एमाले छाडे,भन्छन् अब अध्ययनअनुसन्धानमा लाग्छु","काठमाडौं : पूर्वप्रहरी महानिरीक्षक सर्वेन्द्र खनालले नेकपा एमाले परित्याग गरेका छन्। खनालले अन्नपूर्णपोस्ट्सँगै कुराकानी गर्दै कुनै पनि राजनीतिक दलसँग आवद्ध नभएको स्पष्ट पारे। राजनीतिक दलसँग आवद्ध नरहे पनि देश र समाजको हितमा काम गर्न भने नछाड्ने उनको भनाइ छ। उनले अन्नपूर्णसँग भने,'अब कुनै पनि पार्टीमा आवद्ध छैन। आगामी दिनमा अध्ययन अनुसन्धानमा लाग्छु।' एमालेको केन्द्रीय कमिटीको बैठक सुरू भएकै दिन खनालले एमाले परित्याग गरेको घोषणा गरेका हुन्। तर, उनले एमाले छोड्नुपर्ने कारण भने स्पष्ट खुलाएका छैनन्। गत निर्वाचनमा एमालेका तर्फबाट उनी काठमाडौं ६ र उपनिर्वाचनमा तनहुँ १ मा उम्मेदवार बनेका थिए। दुवै ठाउँमा हार व्यहोरेपछि खनाल राजनीतिमा सक्रिय थिएनन्।"
"माओवादी केन्द्रको केन्द्रीय समिति बैठक बस्दै,के छन् एजेण्डा ?","काठमाडौं : नेकपा माओवादी केन्द्रको केन्द्रीय समिति बैठक आजदेखि बस्ने भएको छ। आइतबार अपराह्न १ बजेदेखि बस्ने बैठकमा माओवादी केन्द्रका अध्यक्ष पुष्पकमल दाहाल प्रचण्डले राजनीतिक तथा साङ्गठनिक प्रतिवेदन प्रस्तुत गर्नेछन्। पार्टी रुपान्तरण र पुननिर्माणको सङ्कल्प 'आजको आवश्यकता शीर्षकको राजनीतिक प्रतिवेदनमाथि केन्द्रित रही बैठकमा छलफल जनाइएको छ। बैठकको सुरुवातमा अध्यक्ष दाहालले पछिल्लो राजनीतिक परिस्थितिका बारेमा ब्रिफिङ गर्ने र लगत्तै उनले प्रस्तुत गरेकव प्रतिवेदनमाथि छलफल हुनेछ । बैठकमा ४०९ पूर्ण केन्द्रीय सदस्य, २०५ वैकल्पिक केन्द्रीय सदस्य,३ आयोगबाट ७५ तथा सात भौगोलिक र तीन गैरभौगोलिक गरी १० प्रदेशका पदाधिकारी गरी १ हजार २५ जना सहभागी हुनेछन्।"
"एमाले केन्द्रीय समिति बैठक सुरू, अध्यक्ष ओलीले राजनीतिक प्रतिवेदन प्रस्तुत गर्ने","काठमाडौं : सत्तारुढ दल नेपाल कम्युनिष्ट पार्टी (एमाले) केन्द्रीय समिति बैठक आजदेखि सुरु भएको छ । पार्टी केन्द्रीय कार्यालय च्यासलमा सुरु भएको बैठकमा एमाले अध्यक्ष एवं प्रधानमन्त्री केपी शर्मा ओलीले राष्ट्रिय राजनीतिक परिस्थितिसहितको विषयवस्तु समेटिएको प्रतिवेदन प्रस्तुत गर्ने कार्यसूची रहेको छ। राजनीतिक प्रतिवेदनमा आगामी कार्ययोजना,पार्टी सङ्गठन सुदृढीकरण,वर्तमान सरकार गठन, यसअघिका सरकारमा साझेदारी, सरकारका प्राथमिकता, संविधान संशोधन, आर्थिक सुधार, सहकारीलगायत विषय समेटिएका छन्। बैठकमा तीन सय ५७ केन्द्रीय सदस्य, सात प्रदेशका अध्यक्ष र चारवटा केन्द्रीय आयोगका प्रमुख सहभागी हुने एमालेले जनाएको छ। बैठकमा प्रतिवेदनसहित समसामयिक विषयमाथि प्रत्येक केन्द्रीय सदस्यलाई धारणा राख्न करिब तीन मिनेटको समय निर्धारण गरिएको छ।"
सूर्यदर्शन सहकारी ठगी प्रकरण : प्रतिवादीका कानुन व्यवसायीको बहस जारी,"पोखरा : पोखराको सूर्यदर्शन सहकारी ठगीका आरोपित राष्ट्रिय स्वतन्त्र पार्टी (रास्वपा) का सभापति एवं गोर्खा मिडिया नेटवर्क प्रालिका पूर्वप्रबन्ध निर्देशक रवि लामिछानेलगायत सातजनाविरुद्धको मुद्दामा जिल्ला अदालत कास्कीमा थुनछेक बहस जारी छ । जिल्ला न्यायाधीश नीतिज राईको इजलासमा बहस जारी छ। शुक्रबारदेखि सुरू भएको प्रतिवादीतर्फका कानुन व्यवसायीको बहस आज पनि जारी रहेको छ। यसअघि सरकारी वकिल र जाहेरवाला सहकारीपीडित पक्षका कानुन व्यवसायीहरूले बहस गरेका थिए। सहकारी ठगीका आरोपित लामिछानेसहित पूर्वडीआईजी छविलाल जोशी,लिला पछाई,रामबहादुर खनाल,मीना गुरूङ ,कृष्णबहादुर गुरुङ र आरती गुरूङको जिल्ला अदालत कास्की थुनछेक बहस भइरहेको हो। लामिछानेसहित सातजना प्रतिवादीविरुद्धको थुनछेक बहस गत मंगलबारबाट सुरू भएको हो। थुनछेक बहसपछि लामिछानेलगायत सहकारी ठगीका आरोपितलाई धरौटी वा साधारण तारेखमा छाड्ने वा पुर्पक्षका लागि पठाउने आदेश आउनेछ। लामिछानेमाथि सहकारी ठगीसँगै सङ्गठित अपराध र सम्पत्ति शुद्धिकरण कसुरमा समेत मुद्दा दायर भएको छ । सरकारी वकिलको कार्यालय,कास्कीले लामिछानेसहित ४४ जनालाई सहकारी ठगीको आरोपमा प्रतिवादी बनाएर मुद्दा दर्ता गरेको थियो। सरकारी वकिलको कार्यालयले सूर्यदर्शन सहकारीको रकम ठगी प्रकरणमा अहिलेसम्म ६३ जनाविरुद्ध जिल्ला अदालत कास्कीमा मुद्दा दायर गरिएको जनाएको छ । लामिछानेसहित १९ जनाविरुद्ध सङ्गठित अपराधमासमेत मुद्दा चलाइएको छ । यस्तै लामिछानेसँगै जोशी,पछाई, गुरूङ र खनालविरुद्ध सम्पत्ति शुद्धिकरणमा मुद्दा दायर गरिएको छ। लामिछानेमाथि सम्पत्ति शुद्धीकरणमा २७ करोड ८९ लाख ४४ हजार ७ सय बिगो दाबीसहति मुद्दा दर्ता गरिएको छ। यस्तै पूर्वडीआईजी जोशीविरुद्ध पनि सम्पत्ति शुद्धीकरणसम्बन्धी अभियोग पत्र दायर गरिएको छ। जोशीले ७४ करोड, ३४ लाख ७१ हजार ५५ रुपैयाँ ५२ पैसा गैरकानुनी ढंगले आर्जन गरेको दाबी गर्दै बिगो कायम गरिएको छ। यसैगरी पछाईंलाई २४ करोड ६७ लाख ७ हजार ३४ रुपैयाँ बिगो कायम गरिएको छ। अर्का प्रतिवादी रामबहादुर खनाललाई १४ करोड ३० लाख ९१ हजार ९ सय ११ रुपैयाँ बिगो कायम गरिएको छ। सहकारीको बचत रकम उपचलन गरेको आरोपमा रास्वपा सभापति लामिछाने गत कात्तिक २ गते काठमाडौंबाट पक्राउ परेका थिए।"
प्रचण्डको सरकारले भ्रष्टाचारविरुद्ध कुनै अभियान चलाएको थिएन : ओली,"काठमाडौं : नेकपा एमालेले प्रचण्ड नेतृत्वको सरकारले भ्रष्टाचारविरुद्ध कुनै अभियान नचलाएको दाबी गरेको छ। च्यासलमा जारी सत्तारुढ दल एमालेको केन्द्रीय समिति बैठकमा एमाले अध्यक्ष एवं प्रधानमन्त्री केपी शर्मा ओलीले पेश गरेको राजनीतिक प्रतिवेदनमा प्रचण्ड नेतृत्वको सरकार आफ्नालाई चोख्याउने अभियानमा केन्द्रित रहेको उल्लेख छ। एमालेले माओवादी नेतृत्वको सरकारले ललितानिवास प्रकरणमा पूर्व प्रधानमन्त्रीहरूलाई र सुन तस्करीमा पूर्वसभामुख महरालाई जोगाएको दाबी गरेको छ। पूर्ववर्ती सरकारले भ्रष्टाचार विरुद्ध कुनै 'अभियान' चलाइरहेको थिएन। बरु आफ्नालाई चोख्याउने' अभियानमा केन्द्रित थियो। राजनीतिक प्रतिवेदनमा भनिएको छ, चर्चित ललितानिवास प्रकरणमा सर्वोच्चको निर्देशनात्मक आदेशपछि मात्रै सम्बद्ध प्रकरणमा जोडिएका पूर्व प्रधानमन्त्रीहरूलाई सोधपुछ गरिएको विषय होस् या सुन तस्करीमा नाम मुछिएका पूर्वसभामुखलाई संसदमा दबाबपछि बनेको न्यायिक आयोगको प्रतिवेदनपछि मात्रै बाध्यात्मक रुपमा मुद्दा चलाइएको विषय होस्, नेपाली जनताका मनमा त्यतिबेला प्रदर्शित पाखण्ड र सदाचारको आवरणमा भ्रष्टाचारको संरक्षणका घटनाहरू ताजै छन्। त्यसैले गर्न खोजिएको दाबी झूठा र अर्थहीन छ। वर्तमान सरकार र एमालेकांग्रेसको साझा निष्कर्ष भ्रष्टाचारको विषयलाई राजनीतिकरण गरिनु नहुने प्रतिवेदनमा उल्लेख छ। जुन औँलामा विष लागेको छ, त्यही औँला झर्ने भएकाले विषाक्त औँलालाई जोगाउन सिङ्गै हात र कहिलेकाँही त पूरै शरीरको बलिदान दिन नसकिने एमालेको तर्क छ। जहाँसम्म नेकपा (एमाले), वर्तमान सरकार र दुबै पार्टीको साझा निष्कर्ष होभ्रष्टाचारको विषयलाई राजनीतिकरण गरिनु हुँदैन। यस्ता विषयलाई ताकीताकी हान्ने जस्तो विषय बनाइनु हुँदैन। यस सम्बन्धमा राज्यका निकायहरूलाई स्वतन्त्र ढङ्गले काम गर्न दिइनु पर्छ। राज्यका ती निकायको काममा राजनीतिक पार्टीहरू र सम्बद्ध व्यक्तिले सहयोग पुऱ्याउनुपर्छ। प्रधानमन्त्री एवम् एमाले अध्यक्ष ओलीले प्रतिवेदनमार्फत भनेका छन्, आफ्ना विरुद्ध उठेका जुनसुकै प्रश्नको पनि जवाफ दिने र आफू विरुद्ध लागेको अभियोगबाट सफाइ लिने दायित्व सम्बन्धित व्यक्तिकै हो। जुन औँलामा विष लागेको छ, त्यही औँला झर्ने हो। विषाक्त औँलालाई जोगाउन सिङ्गै हात र कहिलेकाँही त पूरै शरीरको बलिदान दिन सकिँदैन। हामीले यही गर्दै आएका छौँ र भोलि पनि यही गर्नेछौँ। त्यसैले फाइलवाला फण्डा फगत स्टण्टबाजी भन्दा बढी केही पनि होइन। राजनीतिक प्रतिवेदनमा दुई ठूला दल सम्मिलित सरकारसँग वैधता र आधिकारिकता हुँदाहुँदै पनि अझै पनि अस्थिरतामा रमाउन चाहने तत्त्व सक्रिय रहेको उल्लेख छ। सत्ता समीकरण फेरबदलको पूर्व सन्धामा बसेको केन्द्रीय कमिटीको सातौं बैठकपछि फेरी नयाँ सत्ता समीकरण फेरियो। स्थिरताको लागि भएको यस राजनीतिक घटनापछि स्थानीय तहका केही स्थानमा उपनिर्वाचन समेत सम्पन्न भयो। प्रतिवेदनको संक्षिपमा भनिएको छ, दुई ठूला दल सम्मिलित सरकारसँग वैधता र आधाकिारिकता (लिगालिटी अथोरिटी) दुवै हुँदाहुँदै पनि अझै पनि अस्थिरतामा रमाउन चाहने तत्व सक्रिय छ।"
राजधानीमा किन बढे जघन्य हत्याका घटना ?,"काठमाडौं : पुस ७ गते खोटाङका मिलन आचार्यले ५६ वर्षीय बुवा कुलप्रसाद आचार्य र २२ वर्षीय भाइ प्रवीण आचार्यको हत्या गरे। भक्तपुरको बालकोटमा बस्दै आएका मिलनले राति सुतिरहेकै अवस्थामा आफ्ना बुवाको टाउकोमा ४५ पटक लोहोरो बजारे र हत्या गरे। पुनः अर्को कोठामा गए। जहाँ उनका भाइ निदाइरहेका थिए। भाइलाई पनि सिलौटोले प्रहार गरे सुतेकै ठाउँमा हत्या गरे। मानसिक रूपमा विक्षिप्त भएका मिलनले आफूलाई पनि मार्ने उद्देश्यले भक्तपुरको बिरुवा जंगलमा गएर आत्महत्याको प्रयास गरे। हत्या गरेको ३ दिनमा प्रहरीकहाँ आत्मसर्मपण गरेका मिलन हाल प्रहरी हिरासतमा छन्।  भक्तपुर नगरपालिका२ स्थित सहिद स्मृति खेल मैदाननजिकै गत पुस २ मा राति बुवाले छोराको हत्या गरे। राति १० बजेर १५ मिनेटमा अछाम घर भएका ६३ वर्षीय दिपबहादुर शाहीले छोरा नरेन्द्रको हत्या गरेका हुन्। मिर्गौलामा समस्या देखिएर उपचार गराउन आएका ३१ वर्षीय नरेन्द्र शाहीलाई उनकै बुवाले चक्कु प्रहार गरेका हुन्। छोराको उपचार गराउन अछामबाट काठमाडौंं आएका दिपबहादुर शाहीले खाना खाँदै गरेका छोरामाथि चक्कु प्रहार गरेका थिए। नरेन्द्रलाई मिर्गाैला दिन तयार भएका उनका बुवाले किन चक्कु हानेर मारे ? प्रहरीले अनुसन्धान गरिरहेको छ।  काठमाडौंंको चन्द्रागिरि नगरपालिका१० मा १७ वर्षीया सरिता तामाङ मृत फेला परिन्। यही पुस ३ मा धादिङको गजुरी गाउँपालिका४ घर भएर सतुंगल बस्ने सरिता तामाङ डेरामा मृत भेटिएकी थिइन्। उनी चन्द्रागिरि नगरपालिका११ सतुंगलस्थित विष्णुदेवी माविमा कक्षा १० मा अध्ययनरत थिइन्। उनको हत्या गर्ने भने दाजु नाता पर्ने २४ वर्षीय विश्वास तामाङ छन्। डेरा लिएर काठमाडौंंमा बस्दै आएकी सरिता पुस १ गतेदेखि नै आफन्तको सम्पर्कमा थिइनन्। उनका दाजु आएर प्रहरीमा बहिनी हराएको उजुरी दिए। प्रहरीले सरिताकै कोठा खानतलाशी गर्दा उनी सुत्ने खाट मुन्तिर हत्या गरिएको अवस्थामा फेला परेकी थिइन्।  बिल तिर्ने विषयमा विवाद हुँदा ललितपुरको च्यासलमा इन्जिनियरिङ पढ्ने विद्यार्थीको हत्या भएको छ। ललितपुरको च्यासलस्थित हिमालय कलेजबाट बीई तेस्रो सेमेस्टर पूरा गरेका सुनसरीका नयन गुरुङलाई क्याफेमा काम गर्ने कामदारले छुरी प्रहार गरेर हत्या गरेका हुन्। साथीहरूसँग मिलेर उनी सोमबार पुस ९ गते राति च्यासलमा रहेको द टाउन हव नामको क्याफेमा पुगेका थिए। मृतक नयनले राति करिब ९ बजेर १० मिनेटमा त्यहाँबाट निस्कने बेला बिल तिर्न खोजे। बिल तिर्ने बेला क्याफेको काउन्टरमा बसेका हेमराज भट्टले पुरानो उधारो पनि तिर्न भन्दै ताकेता गरे। नयनले आफूहरू लामो समयदेखि उक्त क्याफेको ग्राहक भएको र त्यही खाता रहेको बताएका थिए। यसैक्रममा विवाद बढयो। विवादकै क्रममा हेमराजले काउन्टरमा रहेको छुरी निकालेर नयनलाई प्रहार गरेका थिए।  यी चार घटना पछिल्लो १० दिनभित्र उपत्यकामा घटेका हुन्। पुस १ देखि १० गतेसम्म १० दिनमा राजधानीमा ५ जना व्यक्ति मारिए। तीनवटा घटनामा हत्या गर्ने घरभित्रैकै आफन्त थिए भने ललितपुरको घटनामा होटलमा काम गर्ने व्यक्तिले नयनको ज्यान लिए। उपत्यकामा जघन्य हत्याको तथ्यांक बढ्दो क्रममा छ। सुन्दै आङैसिरिङ हुने प्रकारका घटना घटाउनेमा उनीहरूकै आफन्त पर्छन् भन्दा पत्याउन नै गाह्रो हुन्छ। तर, पछिल्लो समय अपराधका घटनामा आफन्त र छरछिमेक र चिनेजानेको व्यक्तिको संलग्नता बढ्दो छ। उपत्यका प्रहरी कार्यालय रानीपोखरीले दिएको तथ्यांकअनुसार आव २०८१२०८२ सुरु भएपछि उपत्यकामा १८ जनाको हत्या भएको छ। कर्तव्य ज्यान कसुरमा विभिन्न बहानामा १८ जना मारिए। फुटकर ज्यानअन्तर्गत अन्य १३ जना मृत भेटिएका छन्। ५ महिनामा काठमाडौंं, भक्तपुर र ललितपुरमा ३१ जना मारिएका छन्। प्रहरी प्रधान कार्यालय नक्सालको तथ्यांकअनुसार यो आव सुरु भएपछि साउनदेखि कात्तिकसम्म देशभर १ सय ९२ वटा कर्तव्य ज्यानका घटना घटेका छन्। ४ महिनामा विभिन्न कारणले १ सय ९२ जना अकालमै मारिएका छन्। यस्तै देशभर यो अवधिमा ३ सय ८२ वटा ज्यान मार्ने कसुरका घटना घटेका छन्। उपत्यका प्रहरी कार्यालय रानीपोखरी मेट्रो का प्रवक्ता विनोद घिमिरेका अनुसार जघन्य हत्याका घटना अपवाद बाहेक आवेसको कारणले बढी घट्ने गर्छ। आवेश, असफलता पाएको कारण बढेको फस्टेसन, निराशापन, एन्जाइटी, ड्रिप्रेसन तथा पारिवारिक विवाद र वैमनस्यताका कारण अपराध धेरै घट्छ। आफन्तबाट हुने हत्यामा आर्थिक कारणभन्दा पारिवारिक र आवेस धेरै हुने गर्छ। मेट्रो प्रवक्ता घिमिरेका अनुसार, परिवार छरछिमेकमा विवाद भइरहेको देखेमा सुनेमा प्रहरीलाई खबर गर्ने गर्दा घटनाले ठूलोरूप लिन सक्दैन। कहिलेकाहीँँ ससाना विषयले उग्ररूप लिँदा पनि जघन्य घटना घट्छन्। हरेक व्यक्तिले कानुन जान्न जरुरी छ। जुनसुकै बहानामा अपराधमा संलग्न भए पनि कानुनी कारबाही भोग्नै पर्छ भन्ने थाहा भयो भने केही हदसम्म व्यक्ति सम्हालिन सक्छ। नेपाल प्रहरीका प्रवक्ता विश्व अधिकारी कर्तव्य ज्यानका कसुरमा प्रायः व्यक्तिगत कारण बढी हुने गरेको बताउँछन्। लामो समयसम्म योजना बनाएर, तयारी गरेर, यस्ता घटना कम घट्छन्। प्रायः क्षणिक आवेश नियन्त्रण गर्न नसक्दा र व्यक्तिगत दुश्मनी र विवादका कारण सुन्दै डरलाग्ने घटना घट्न पुगेका छन्। बालकोट घटना चरम निराशा र असफलताले निम्ताएको भन्न सकिन्छ। प्रवक्ता अधिकारी भन्छन्, यस्ता घटना कतिबेला कसले घटाउछ कुनै पूर्वअनुमान नै गर्न सकिन्न। पूर्वनियोजित र पूर्वयोजनाबद्ध पनि होइन। प्रहरीले घटना रोकेन, दण्डहिनता मौलायो भन्नुभन्दा पनि यस्ता घटनाहरू रोक्नका लागि व्यक्ति, परिवार र आफन्त अनि समाजले नै प्रभावकारी भूमिका खेल्नुपर्छ। आफ्नो परिवारमा निरन्तर विवाद भैरहने समस्याहरू समाधानका लागि सबैले ध्यान दिनुपर्छ। परिवारका सदस्यहरूको मेन्टल हेल्थका विषयमा पनि सबैले विचार गर्न जरुरी छ। जिल्ला प्रहरी परिसर भक्तपुरका प्रवक्ता ढुण्डिराज नेउपानेले पछिल्लो १० दिनमा ३ वटा कर्तव्य ज्यानका घटना अनुसन्धान गर्दै छन्। उनी भन्छन्, परिवारभित्रको अपराध पूर्वअनुमान गर्न कसैले सक्दैन। पारिवारिक वेमेल र आर्थिक कारण यस्ता अपराध निम्ताउने प्रमुख कारण हो। मानसिक रूपमा बिछिप्त भएको व्यक्ति र आवेश नियन्त्रण गर्न नसक्दा यस प्रकारका अपराधका घटना घट्छन्। प्रवक्ता नेउपानेका अनुसार, विभिन्न अपराधमा मुछिएकाहरूमध्ये ९० प्रतिशतभन्दा बढीले सामान्य कानुनी जानकारी राखेकै हुन्छ। उनी भन्छन्, लागुऔषधसम्बन्धी र साइबर अपराधमा मुछिएर हिरासत पुग्नेहरूले प्रायः आफूलाई योबारे थाहा थियन भन्छन्। तर, अन्य आरोपीहरूले सामान्य कानुनको जानकारी राखेकै हुन्छन्। अपराधमा संलग्न भइसकेपछि कानुन जानेको थिइन् भनेर छुट नहुने उनको तर्क छ। समाज र प्रहरीलाई जोड्नका लागि नेपाल प्रहरीले सामुदायिक प्रहरी साझेदारी कार्यक्रम पनि सञ्चालन गरेको छ। जसअन्तर्गत नेपाल प्रहरीले नेपाल अधीराज्यभर जनचेतनाका कार्यक्रम सञ्चालन गरीरहेको छ। स्कुल कलेज होस् या विश्वविद्यालयमा समेत यस्ता कार्यक्रम र छलफल चलिरहेको छ। लागुऔषध दुर्व्यसन, साइबर अपराध, आत्महत्या तथा अन्य विविध पक्ष र गैरकानुनी कार्य र अपराधका विषयमा जानकारी गराउने उद्देश्यले यस्ता कार्यक्रम देशैभर नै सञ्चालन भइरहेको छ।"
स्वर्णलक्ष्मी सहकारी ठगी प्रकरण : लामिछानेसहित ४४ जनाविरुद्ध काठमाडौं जिल्ला अदालतमा मुद्दा दर्ता,"काठमाडौं : कालीमाटीमा रहेको स्वर्णलक्ष्मी बहुउद्देश्यीय सरकारी संस्थाको रकम अपचलन गरेको आरोपमा राष्ट्रिय स्वतन्त्र पार्टीका सभापति रवि लामिछानेसहित ४४ जनाविरुद्ध मुद्दा दर्ता भएको छ। जिल्ला सरकारी वकिलको कार्यालय काठमाडौंले आज जिल्ला अदालत काठमाडौंमा मुद्दा दर्ता गरेको हो। जिल्ला प्रहरी परिसर काठमाडौंले पुस १८ गते रायसहितको अनुसन्धान प्रतिवेदन सरकारी वकिलको कार्यालयलाई बुझाएको थियो। उनीहरूविरुद्ध सहकारी ठगी,सङ्गठित अपराधको कसूरमा सजाय हुनुपर्ने मागसहितको प्रतिवेदन बुझाएको हो। उक्त सहकारीबाट अपचलन भएको रकमसहित प्रहरीले १ अर्ब १९ करोड ४९ लाख २१ हजार २७० रुपैयाँ बिगो मागदावीसहितको प्रतिवेदन बुझाएको हो। स्वर्णलक्ष्मी सहकारीको रकम अपचलनमा संलग्न लामिछानेसहित जीबी राई,पूर्वडीआईजी छविलाल जोशी,जीबीको साढुभाई दीपक लामा,कोषाध्यक्ष कुमार रम्तेल र व्यवस्थापक नवीन अछामीसहितका ४४ जनालाई प्रतिवादी कायम गरिएको छ। उक्त सहकारी ठगी प्रकरणमा ६९० जनाले ९३ वटा जाहेर दिएका छन्। सहकारीमा ५ हजार ६६९ जना बचतकर्ताको २ अर्ब ६५ करोड ९५ लाख ५९ हजार ५८ रुपैयाँ अपचलन भएको प्रहरीको अनुसन्धानबाट खुलेको छ। सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार ४ सय ६५ रुपैयाँ कारोबार भएको प्रहरीको अनुसन्धानले देखाएको छ। यस्तै विद्यार्थी नेता दिपेश पुनकी पत्नी सविना आले मगरलाई उक्त मुद्दामा प्रतिवादी कायम गरिएको छ। उक्त सहकारीबाट ऋण लिएका अन्य एक दर्जन संघसंस्थालाई पनि प्रहरीले प्रतिवादी बनाएको छ । रकम अपचलन भएको सहकारीबाट गोर्खा मिडिया नेटवर्क प्रालिमा ६४ करोड ८३ लाख ३८ हजार ४ सय ६५ रुपैयाँ कारोबार भएको प्रहरीको अनुसन्धान खुलेको छ। यसैगरी पोखराको सूर्यदर्शन सहकारी ठगी प्रकरणमा रास्वपा सभापति एवं गोरखा मिडिया नेटवर्क प्रालिका पूर्वप्रबन्ध निर्देशक लामिछानेसहित गोरखा मिडियाकै पूर्वउपाध्यक्ष एवं पूर्व डीआईजी छविलाल जोशीलगायत सातजनाको मुद्दामा कास्की जिल्ला अदालतमा थुनछेक बहस जारी छ।"
प्रादेशिक अस्पताल भद्रपुरका चिकित्सकले पोस्टमार्टम रिपोर्ट गलत दिएपछि,झापा : प्रादेशिक अस्पताल भद्रपुरका चिकित्सकले दुर्घटनामा परी मृत्यु भएको पोस्टमार्टम रिपोर्ट नदिएको भन्दै आफन्तले शव बुझ्न मानेका छैनन्। बिर्तामोड नगरपालिका८ स्थित सुकुम्वासी टोल जाने भित्री सडक खण्डमा बा ७५ प ९११५ नम्बरको मोटरसाइकलको ठक्कर शनिबार साँझ साढे ६ बजेको समयमा सोही ठाउँका ५३ वर्षीय चित्रहाङ श्रेष्ठ घाइते भएका थिए। दुर्घटनापश्चात् दुवै पक्षको सहमतिमा सामान्य उपचारपछि घाइते श्रेष्ठ घर फर्किएका थिए। शनिबार बिहान आफ्नै घरको कोठामा सुतिरहेको अवस्था उनी मृत फेला परेका थिए। त्यसपछि प्रहरीको समन्वयमा परिवारले उनको शवलाई पोस्टमार्टमका लागि प्रादेशिक अस्पताल भद्रपुर पुर्याएका थिए। प्रादेशिक अस्पतालका मेडिकल अफिसर डा केवल कपुरीले मृतकको पोस्टमार्टम गरेका थिए। डा कपुरीले गरेको पोस्टमार्टममा उनको मृत्यु दुर्घटनाबाट नभई निमोनियाबाट भएको रिपोर्ट दिएपछि आफन्त तथा परिवारजन आक्रोशित भएका थिए। डा कपुरीले दिएको रिपोर्ट गलत भएको भन्दै आक्रोशित बनेका उनीहरूले आइतबार बेलुका ५ बजे अस्पतालको लापरबाही भएको भन्दै विरोध जनाएका थिए। दुर्घटनामा घाइते भएर मृत्यु भएका व्यक्तिलाई निमोनियाबाट मृत्यु भन्नु डा कपुरीको लापरबाही भएको बिर्तामोड नगरपालिका ८ नम्बर वडाध्यक्ष अजय कार्कीले आक्रोश व्यक्त गरे। पोस्टमार्टम रिपोर्ट नसच्याएसम्म शव नबुझ्ने र शव अस्पताल परिसरमै राखेर आन्दोलनमा उत्रिने उनको भनाइ छ। मृतकको शव अस्पतालको जिम्मामा रहेको जनाइएको छ। सुरु पोस्टमार्टम गर्ने डाक्टरले पूर्ण रूपमा जाँच नगरी त्यस्तो रिपोर्ट दिएको हुनसक्ने अस्पतालका निमित्त मेडिकल सुपरिटेन्डेन्ट डा रामबाबु खड्काले बताए। विवाद उत्पन्न भएपछि पुनः शवको पोस्टमार्टम गर्न मेडिकल अफिसर डा मनोज साहलाई पठाएको उनले बताए। भोलि बिहान दुर्घटनाबाट मृत्यु भएको रिपोर्ट प्रहरीलाई उपलब्ध गराइने उनको भनाइ छ। श्रेष्ठको टाउकोमा गम्भीर चोट लागेको देखिएको छ। दुर्घटना गराउने मोटरसाइकल र मोटरसाइकल चालक बिर्तामोड८ बस्ने २५ वर्षीय बुद्ध बस्नेतलाई इलाका प्रहरी कार्यालय बिर्तामोडले नियन्त्रणमा लिएको जनाइएको छ।
नागढुंगाबाट लागुऔषधसहित दुईजना पक्राउ,काठमाडौं : चन्द्रागिरी नगरपालिका२ नागढुङ्गाबाट अवैध लागुऔषध खैरो हेरोइन जस्तो देखिने पदार्थ करिब २५ ग्रामसहित दुईजनालाई प्रहरीले पक्राउ गरेको छ । पक्राउ पर्नेहरूमा सुनसरी देवानगंज गाउँपालिका२ बस्ने ३० वर्षीय सुन्दर यादव र ३१ वर्षीय बिजय यादव रहेका छन् । प्रहरी प्रभाग नागढुङ्गा र लागुऔषध नियन्त्रण ब्यूरो शाखा नागढुङ्गाबाट खटिएको प्रहरीले काँकडभिट्टादेखि काठमाडौंतर्फ आउँदै गरेको प्र१०१००१ ख ४५५८ नम्बरको बसमा सवार उनीहरूलाई उक्त पदार्थ सहित पक्राउ गरेको हो । घटनाबारे थप अनुसन्धान भइरहेको प्रहरीले जनाएको छ।
शिक्षकलाई नयाँ पाठ्यक्रम र पाठ्यसामग्रीसम्बन्धी प्रबोधीकरण,"डडेल्धुरा : डडेल्धुराका सातवटै तहका विषयगत शिक्षकहरूलाई पाठ्यक्रम र पाठ्यसामग्रीका बारेमा प्रबोधीकरण गरिएको छ। विद्यार्थीको रिजल्टलाई आधार मानी उनीहरूको संख्यात्मकभन्दा गुणात्मक शिक्षामा जोड दिने गरी सातै पालिकाका शिक्षकहरूलाई नयाँ पाठ्यक्रम र पाठ्यपुस्तकका बारेमा प्रबोधीकरण गरिएको हो। जिल्लाका सातवटै स्थानीय तहका शिक्षकलाई नयाँ पाठ्यक्रम र पाठ्यपुस्तकको कार्यान्वयनको अवस्थाका बारेमा समेत जानकारी गराइएको छ। पछिल्लो समयमा जिल्लाका सामुदायिक विद्यालयहरूमा पढाइको गुणस्तर खस्कँदै गइरहेको र सामुदायिक विद्यालयको वार्षिक रिजल्ट खस्कँदै गइरहेको अवस्थामा जिल्ला शिक्षा विकास तथा समन्वय एकाइ कार्यालयले नयाँ पाठ्यक्रम र पाठ्यपुस्तकका बारेमा जानकारी दिन र कार्यान्वयन गराउने उद्देश्यका साथ कार्यक्रम गरिएको हो। कक्षा ५, ८ र १० मा नयाँ पाठ्यक्रम कार्यान्वयनलाई प्रभावकारी बनाउने उद्देश्यले जिल्लाका शिक्षकलाई सहजीकरण कार्यक्रम सञ्चालन गरिएको शिक्षा विकास तथा समन्वय एकाइका कार्यालय प्रमुख खडक महताले जनाए। अनुभवी तथा प्रशिक्षित शिक्षकबाट नै कार्यक्रममा नयाँ पाठ्यक्रमको उद्देश्य, संरचना र शिक्षण विधिबारे विस्तृत जानकारी प्रदान गरिएको शिक्षा विकास तथा समन्वय कार्यालय डडेल्धुराले जनाएको छ। जिल्लाका सातवटै स्थानीय तहमध्ये परशुराम नगरपालिकावाट सुरु गरिएको उक्त प्रबोधीकरण कार्यक्रम शुक्रबार अजयमेरु गाउँपालिकामा सम्पन्न गरिएको समन्वय कार्यालयका प्राविधिक सहायक गोपालदत्त पाण्डेले जानकारी दिए।"
अन्नपूर्ण समाचार प्रभाव : माझी बस्तीमा डाक्टरसहितको विज्ञ टोली पठाउँदै मुख्यमन्त्री,"ढल्केबर : मधेस प्रदेश सरकारले नवजात शिशुको मृत्यु हुने गरेको पीडामा रहेका धनुषाको मिथिला नगरपालिका१० लालगढस्थित माझी टोलमा चिकित्सकसहितको विज्ञ टोली पठाउने भएका छन्। शनिबार अन्नपूर्ण पोस्ट् दैनिक पत्रिकाले जहाँ अकालमा बच्चा नगुमाएको घरै छैन, माझी बस्तीको कहरः ९ सन्तान गुमाइन् आमाले शीर्षकमा कभर स्टोरी प्रकाशित गरेपछि मधेस प्रदेशका मुख्यमन्त्री सतिशकुमार सिंहले तत्कालै आफ्ना प्रेस सल्लाहकार अनिलकुमार कर्ण र स्वकीय सचिव रविन सिंहलाई माझी टोल पठाएर त्यहाँको वस्तुस्थितिबारे जानकारी लिएका हुन्। मुख्यमन्त्री सिंहका प्रेस सल्लाहकार कर्णले माझी टोलका पीडित भनिएकाहरूसँग उनका दैलौमे पुगेर नवजात शिशुको मृत्यु हुने गरेका घटनाबारे जानकारी लिएका छन्। त्यसक्रममा केही दिनअघि मात्रै चार महिने छोरी गुमाएका कृष्णबहादुर माझीसँग मुख्यमन्त्री सिंहले फोन संवाद गरेका थिए। उनले कृष्णबहादुरको नवजात शिशुको एक महिनाअघि भएको निधनप्रति शोक व्यक्त गर्दै अकालमा कुनै पनि शिशुको ज्यान गुम्ने स्थितिलाई रोक्न प्रदेश सरकारले हरसम्भव प्रयास गर्ने उल्लेख गरे। कृष्णबहादुरसँग फोनमार्फत कुरा गर्दै त्यस टोलमा जन्मिएका कतिपय बच्चाको दुईचार महिनामै अकाल मृत्यु हुने गरेको घटनाका कारण पहिचान तथा समाधानका लागि विशेषज्ञ चिकित्सक सम्मिलित मधेस स्वास्थ्यविज्ञान प्रतिष्ठानको टोली माझी टोलमा पठाउने बताए। उनले भने, अहिले म स्थितिका विषयमा चिकित्सकीय अध्ययन गर्न विशेषज्ञ चिकित्सकसहितको टोली आइतबार पठाउँदै छु। टोलीले दिने प्रतिवेदनका आधारमा माझी टोलमा आमाबच्चा लगायतलाई उपचार तथा अन्य राहत कार्यको प्रबन्ध प्रदेश सरकारले गर्नेछ। माझी टोलमा दुईटा श्रीमतीबाट पाएका १५ सन्तानमध्ये १० को ज्यान गुमेका वीरबहादुर माझीलगायतका व्यक्तिसँग मुख्यमन्त्रीका प्रेस सल्लाहकार कर्णले भेटेका थिए। उनले वंशानुगत, रहनसहन, उपचार अभाव आदिमध्ये कुन कारणले नवजात शिशुको मृत्यु भएको भन्ने विषयमा प्रदेश सरकारको स्वास्थ्य टोलीले यकिन गरेपछि माझी टोलमा प्रबद्र्धनात्मक, नियन्त्रणात्मक तथा उपचारात्मक कार्य सरकारले अघि बढाउने जानकारी दिए। आइतबार मधेस स्वास्थ्यविज्ञान प्रतिष्ठानको संयोजनमा प्रदेशको स्वास्थ्य तथा जनसंख्या मन्त्रालयको अस्पताल विकास तथा चिकित्सा महाशाखाका प्रमुख वर्षा प्रकाश, प्रतिष्ठानका वरिष्ठ स्त्री तथा प्रसूति रोग विशेषज्ञ डारुबी सिंहलगायतका चिकित्सा अधिकारीको टोली आइतबार माझी बस्तीमा जाने प्रतिष्ठानका उपकुलपति डाअंकुर साहले जानकारी दिए।"
विपी उद्यानको जग्गा खाली गराउन महानगरले चलायो डोजर,"वीरगन्ज : वीरगन्जको घण्टाघर छेउको विपी उद्यानको जग्गा खाली गराउन महानगरपालिकाको कार्यालयले डोजर चलाएको छ। विपी उद्यानको खाली जग्गामा अनधिकृत रूपमा वर्षौंदेखि तरकारी, फलफूल पसलका साथै अस्थायी टहरा बनाएर खाजा नास्ताका पसल र लुगा कपडाका पसल सञ्चालनमा थिए। आइतबार महानगरपालिकाको कार्यालयले अनधिकृत रूपमा सञ्चालित ती पसल र टहराहरू हटाउन डोजर चलाएको हो। उद्यानको खाली जग्गामा रहेका पसल र टहराहरू हटाउन महानगरपालिकाले पुस १२ गते ७ दिने अल्टिमेटमसहितको सूचना दोस्रो पटक जारी गरेको थियो। त्यसअघि गत मंसिर २६ गतेपनि महानगरपालिकाले १५ दिनको अल्टिमेटमसहितको सूचना निकालेको थियो। दुई पटक सूचना जारी गर्दा पनि पसलेहरूले आफ्ना पसल र टहराहरू नहटाएपछि बाध्य भएर महानगरपालिकाले आइतबारदेखि डोजर लगाएर अतिक्रमित जग्गा खाली गराउन थालेको महानगरका मेयर राजेशमान सिंहले बताए। उनका अनुसार बिपी उद्यानको खाली गराउन थालिएको जग्गामा पार्क निर्माणको काम थालिनेछ। उनले भने, विपी उद्यानको जग्गा पूर्ण रूपमा खाली गराएपछि त्यहाँ पार्क निर्माणको काम छिट्टै सुरु गरिनेछ। सुरुमा विपी उद्यानमा मनोरञ्जनात्मक गतिविधि गर्ने स्थान, खेलकुदको व्यवस्थापन र ज्येष्ठ नागरिकको सुविधाका लागि समर्पित स्थान निर्माण गरिने सिंहले जानकारी दिए। यसअघि २०७३ फागुन ८ गतेपनि वीरगन्ज महानगरपालिकाले विपी उद्यानको जग्गामा गरिएको अतिक्रमण डोजर लगाएर खाली गराएको थियो। तर लगत्तै उद्यानको जग्गामा त्यसपछि फेरि व्यापारी र पसलेले फेरि कब्जा गरी टहरा बनाएर पसल थापेका थिए। झण्डै १० बिघा क्षेत्रफल रहेको विपी उद्यानमा अनधिकृत रूपमा थापिएका थोक तरकारी मण्डीका दर्जनौं पसल र होटलबाट दिनहुँ निस्कने फोहोरमैलाको व्यवस्थापन नुहुँदा ती फोहोर जन्य वस्तु कुहिएर महिनौ दिनसम्म रहने गरेको छ। कुहिएका ती फोहोरबाट निस्कने दुर्गन्धले बजार छेउ भएर हिँड्ने यात्रुहरूलाई नाक थुन्नु पर्छ। सहरकै केन्द्रमा रहेको उद्यानमा अनधिकृत रूपमा लगाइएको अव्यवस्थित एवं दुर्गन्धित थोक तरकारी बजार, त्यहाँ जथाभाबी तरिकाले बनाइएका झुप्रा र टहरा तथा दुर्गन्धले वीरगन्ज महानगरकै सौन्दर्यलाई नै कुरूप बनाएको छ।"
करेन्ट लागेर बालकको मृत्यु,धनुषा : करेन्ट लागेर बालकको मृत्यु भएको छ। कमला नगरपालिका३ पर्साका अशोक यादवको छोरा १२ वर्षीय अमरेश यादवको करेन्ट लागेर मृत्यु भएको हो। टिभी हेर्न प्लग बोर्डमा तार जोड्ने क्रममा करेन्ट लागेर गम्भीर घाइते भएका उनको प्रादेशिक अस्पताल जनकपुरमा उपचारका क्रममा मृत्यु भएको हो। यस सम्बन्धमा प्रहरीले आवश्यक अनुसन्धान गरिरहेको जनाएको छ।
आगोले जलेर मृत्यु,पर्वत : कुश्मा नगरपालिका१० पिपलटारी रोहोटे बस्ने ५२ वर्षीय धुर्व रेग्मीको घरको भान्सा कोठामा आइतबार बिहान आगलागी हुँदा एक जनाको मृत्यु भएको हो। आगलागीमा परेर ७२ वर्षीया दुर्गा देवी पौडेलको घटनास्थलमै मृत्यु भएको हो। साथै आगोले जलेर घाइते भएका रेग्मीलाई जिल्ला अस्पताल पर्वत हुँदै थप उपचारका लागि मणिपाल अस्पताल पोखरा पठाइएको छ। यस सम्बन्धमा प्रहरीले आवश्यक अनुसन्धान गरिरहेको छ।
प्रतिकूल मौसमका कारण उडान प्रभावित,"काठमाडौं : प्रतिकूल मौसमका कारण आज देशका विभिन्न विमानस्थलहरूमा हवाइ सेवा प्रभावित भएको छ। खराब मौसमले भिजिबिलिटी कम भएको कारण उडान प्रभावित भएको जनाइएको छ। काठमाडौं विमानस्थलमा भने आन्तरिक र अन्तर्राष्ट्रिय दुवै उडान नियमित रूपमा सञ्चालनमा छ । आज काठमाडौं बाहिरका अधिकांश विमानस्थलमा बिहानबाट उडान हुन सकेको छैन । भद्रपुर, भरतपुर, पोखरा र सुर्खेतबाहेक अन्य विमानस्थलबाट उडान नभएको हो। विशेष गरी तराईमा बाक्लो हुस्सुका कारण भिजिबिलिटी कमजोर भएर उडान भएका छैनन्।"
काठमाडौंको धोबीखोलाको पुलबाट कार खस्यो,काठमाडौं : काठमाडौंको धोबीखोलामा कार खसेको छ। काठमाडौं महानगरपालिका२९ स्थित मदन भण्डारी कलेज नजिकैबाट बीएए ८७१४ नम्बरको कार पुलबाट खोलामा खसेको हो। काठमाडौं प्रहरी परिसरका प्रवक्ता नवराज अधिकारीका अनुसार आइतबार बिहान ३:१३ बजेतिर अनामनगरबाट बानेश्वर जाँदै गरेको कार अनियन्त्रित भएर धोवीखोलामा खसेको हो। उक्त कार ललितपुर महानगरपालिका १ का ४६ वर्षीय विनित विक्रम सितापतिले चलाएका थिए। उनी भने सकुशल रहेको प्रवक्ता अधिकारीले जानकारी दिए। अहिले खोलाबाट कार निकालिसकेको छ। घटनाबारे थप अनुसन्धान भइरहेको प्रहरीले जनाएको छ।
हेलिकोप्टरबाट सुत्केरीको उद्धार,"रुकुम पश्चिम : रुकुम पश्चिमबाट हेलिकोप्टरमार्फत सुत्केरीको उद्धार गरिएको छ। रक्तस्रावको कारण गम्भीर अवस्थामा रहेकी सुत्केरीलाई आइतबार हेलिकोप्टरमार्फत उद्धार गरेर सुर्खेत लगिएको हो। प्रमुख जिल्ला अधिकारी कुल बहादुर जिसीका अनुसार आठबिसकोट नगरपालिका२ खदीकी २४ वर्षीया धनमाया बुढाको उद्धार गरिएको हो। महिला, बालबालिका तथा ज्येष्ठ नागरिक मन्त्रालयको राष्ट्रपति महिला उत्थान कार्यक्रममार्फत हेलिकोप्टर प्रयोग गरेर उद्धार गरिएको हो। आठबिसकोट नगरपालिका२ स्थित स्यालाखदी स्वास्थ्य चौकीमा उपचार सम्भव नभएपछि प्रदेश अस्पताल सुर्खेत रेफर गरिएको हो। सुत्केरीको स्वास्थ्य अवस्था गम्भीर हुँदै गएपछि हेलिकोप्टरबाट उद्धार गरिएको हो।"
मन्दिरमा १२५ किलोको दाइन चढाइयो,"डडेलधुरा : डडेलधुराको अजमेरु गाउँपालिका१ मा रहेको धार्मिक तथा ऐतिहासिक मन्दिर कोला समैजीमा १२५ किलोको दमाहा (दाइन) चढाइएको छ। पूर्व राजपरिषद् स्थायी समिति सदस्य स्वर्गीय कर्ण बहादुर भण्डारीका छोरा भक्त भण्डारीले उक्त दमाहा धार्मिक तथा आन्तरिक पर्यटन प्रवर्द्धनका लागि मन्दिरमा चढाएका हुन। उनी हाल अमेरिकामा बसोबास गर्दै आएका छन्। काठमाडौंमा निर्माण गरेको उक्त दमाहा २० गते कोला समैजीको मन्दिरमा स्थानीय धार्मिक व्यक्तिबाट बोकाएर मन्दिरमा पुगाएको हो। उक्त दमाहा यस क्षेत्रकै सबैभन्दा ठूलो र महत्व राख्ने भएकाले कोला समैजीको मन्दिरको शोभा बढाउनका साथै धार्मिक आकर्षण समेत बढ्ने स्थानीयको भनाइ छ। यो भन्दा पहिला उक्त मन्दिरमा भण्डारी परिवारबाट नै चढाएको १२ किलोको दमाहा मात्रै रहेको थियो। उक्त ऐतिहासिक तथा सबैभन्दा ठूलो दमाहा यस क्षेत्रका मानिसहरूले अजयमेरु १ को पुइलेक बजारबाट बोकेर बाजागाजासहित मन्दिर पुर्याएका हुन्। सुदुरपश्चिममै पहिलो पटक ठूलो दमाहा चढाइएको पुजारी पण्डित देवराज भट्टले बताए। दमाहाको ४ फिट ५ इन्च उचाइ र ४ फिट ६ इन्च चौडाइ छ। मन्दिरको जीर्णोदारको काम पनि अघि बढेको छ। मन्दिर परिसरमा ढुगां छाप्ने तथा मन्दिरको छानो समेत मर्मत गरिने भएको छ। मन्दिरमा श्रीपञ्चमी, चैते दसैं, नवरात्रीमा पूजाआजा गरिन्छ। कार्तिक शुक्ल दशमीमा मन्दिरमा विशेष पूजाआजा गरी धार्मिक परम्परा अनुसार देवपुजन कार्य हुँदै आएको पुजारी भट्टले बताए। यस मन्दिरमा पूजाआजा गर्नाले मनले चिताएका सम्पूर्ण कार्य पूरा हुने गरेको उनको भनाइ छ।"
सर्वोच्च अदालत बार एसोसिएसनको अध्यक्षमा पोखरेल निर्वाचित,"काठमाडौं : सर्वोच्च अदालत बार एसोसिएसन अध्यक्षमा वरिष्ठ अधिवक्ता मेघराज पोखरेल विजयी भएका छन्। शनिबार भएको सर्वोच्च बार एसोसिएसनको निर्वाचनमा अर्का वरिष्ठ अधिवक्ता महेश कुमार थापा र अधिवक्ता प्रेमसिंह धामीलाई पराजित गर्दै पोखरेल निर्वाचित भएका हुन्। उपाध्यमा अम्बर बहादुर राउत र सचिवमा रमण कुमार कर्ण निर्वाचित भएका छन्। यसैगरी सहसचिवमा अधिवक्ता पुन्ददेवी महर्जन,कोषाध्यक्षमा अधिवक्ता रामचन्द्र पौडेल विजयी भएका छन्। महिला सदस्यमा अधिवक्ता सुधा धिताल र खुला सदस्यहरूमा अधिवक्ताहरू दुर्गा मोहन श्रेष्ठ,इन्द्रशेखर खड्का,प्रदीपकुमार श्रेष्ठ, नागेश्वर प्रसाद चौधरी,निर्मल प्रसाद उपाध्याय,ओमकृष्ण श्रेष्ठ,प्रमोद रेग्मी र प्रदीपकुमार राजवंशी विजयी भएका छन्।"
नगरपालिकामा लगाएको ताला खुल्यो,"उदयपुर : चार दिनअघि उदयपुरको बेलका नगरपालिकाको प्रशासनिक भवनमा लगाइएको ताल खोलिएको छ। नगरपालिका र आन्दोलनरत पक्षबीच आइतबार सहमति भएसँगै ताला खुलेको हो। नक्कली कर्मचारी राखेको विषयमा छानविन गरी कारबाही गर्ने सहमति पछि पालिकामा लगाइएको ताला खुलेको हो। नगरपालिकाले रोजगार सहायक (सेवा करार) पदको गत पुस ७ गते प्रकाशित परीक्षाको अन्तिम नतिजा अनुसार करार नियुक्तिका लागि सिफारिस भएका उम्मेदवारको ठाउँमा नाम र ठेगाना मिलेकै आधारमा अन्य व्यक्तिलाई कार्यालयले हाजिर गराएपछि नेकपा एमाले बेलकाले कर्मचारीको लापरबाहीका कारण नक्कली व्यक्तिलाई हाजिर गराएको भन्दै तालाबन्दी गरेको थियो। आइतबार भएको नगरपालिका र आन्दोलनरत पक्षको वार्ताले पाँच बुँदे सहमति गर्दै ताला खोल्ने सहमति जनाएको हो। नगरपालिका र असन्तुष्ट पक्षको वार्ताले रोजगार सहायक (सेवा करार) पदपूर्तिको विषयमा भएको कर्मचारीको गम्भीर लापरबाहीलाई छानबिन समितिले प्रतिवेदन सार्वजनिक नगरुन्जेलसम्मका लागि निमित्त कार्यालय प्रमुखबाट कार्यालयको दैनिक सेवा सुचारु गर्ने निर्णय समेत गरेको छ। दुई पक्ष बीच भएको सहमतिमा भनिएको छ; घटनाका विषयमा छानबिन गर्न उपप्रमुखको संयोजकत्वमा गठन गरिएको छानबिन समितिको प्रतिवेदनका आधारमा दोषी दिएकाहरुले माथि कारबाहीको प्रक्रिया अघि बढाउने छ। प्रमुख प्रशासकीय अधिकृत र प्रशासकीय अधिकृतका विषयमा घटनाका बारेमा छानबिनमा समितिको प्रतिवेदन नआउँदासम्मका लागि निमित्त कार्यालय प्रमुखबाट कार्यालयको दैनिक सेवा सुचारु गर्ने सहमतिमा उल्लेख छ। छानबिनको प्रतिवेदन आएपछि छानबिन समिति र दुवै तर्फका वार्ता टोलीको बैठक बसी समस्या समाधानका विषयमा पुनः छलफल गरि निर्णय गरिने बताइएको छ। छानबिन प्रक्रियालाई थप प्रभावकारी बनाउन छानबिन समितिमा विज्ञ सदस्यका रूपमा आन्दोलनरत पक्षका तर्फबाट शिवकुमार राई र तेजमान विकलाई जिम्मेवारी दिने र अन्य विविध विषयहरूमा छलफललाई निरन्तरता दिँदै कार्यालयको ढोकामा लगाइएको ताला खोली कार्यालयको दैनिक सेवा प्रवाहलाई सहज गर्ने सहमति गरिएको छ। तालाबन्दीपछि नगरपालिकाले शुक्रवार नगर प्रमुख अशोक कार्की, उपप्रमुख जिरा राई, नौ वटै वडाका वडाध्यक्ष सहितको बैठकबाट उपप्रमुख राईको संयोजकत्वमा तीन सदस्य छानबिन समिति गठन गरेको थियो। समितिमा वडा नम्बर ३ का अध्यक्ष टंक आचार्य र वडा नम्बर ९ का अध्यक्ष भरत घिमिरे रहेका छन्।"
छोराको हत्या गरेको आरोपमा बुवा पक्राउ,सिन्धुली : छोराको हत्या गरेको आरोपमा बुवा पक्राउ परेका छन्। आफ्नै छोरा ४९ वर्षीय लिला बहादुर पुर्कोटी सार्कीको हत्या गरेको आरोपमा हरिहरपुरगढी गाउँपालिका३ चपराडाँडा बस्ने ७६ वर्षीय डोमान सिंहलाई प्रहरीले पक्राउ गरेको हो। डोमान सिंहले घरायसी विवादका क्रममा गल प्रहार गर्दा लिला गम्भीर घाइते भएको थिए। गम्भीर घाइते भएका लिलाको हेटौंडा अस्पतालमा उपचारको क्रममा मृत्यु भएको हो। प्रहरी चौकी हरिहरपुरगढीबाट खटिएको प्रहरीले डोमान सिंहलाई पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको प्रहरीले जनाएको छ।
पोखराको तिब्रेकोट वन लाटोकोसेरो संरक्षण विशेष क्षेत्र घोषणा,"पोखरा : किसानको साथी भनेर चिनिने लाटोकोसेरो संरक्षणका लागि समुदाय नै एक भएर संरक्षणमा लाग्ने प्रतिबद्धता जनाएका छन्। पोखरा २५ हेमजाका स्थानीयले लाटोकोसेरो संरक्षणका लागि स्थानीय तिब्रेकोट सामुदायिक वनलाई लाटोकोसेरो संरक्षण विशेष क्षेत्र घोषण गरेका हुन्। २७५ घरधुरी सदस्य रहेको सामुदायिक वनका सदस्यहरूले तिब्रेकोट सामुदायिक वनलाई लाटोकोसेरो संरक्षण विशेष क्षेत्र घोषण गरेका हुन्। पोखराको हेमजामा शनिबार प्रकृतिका साथीहरू नामक संस्थाले आयोजना गरेको लाटोकोसेरो संरक्षण शिविरमा तिब्रेकोट सामुदायिक वन उपभोक्ता समूहका अध्यक्ष विशालजंग कुवँरले लाटोकोसेरो संरक्षण विशेष क्षेत्र घोषण गरेका हुन्। मुसा खाएर किसानका अन्नबाली संरक्षणमा महत्वपूर्ण योगदान दिने लाटोकोसेरोको बारेमा प्रकृतिका साथीहरू नामक संस्थाल बेला बेलामा लाटोकोसेरो संरक्षण जनचेतना मूलक कार्यक्रम गरेपछि समुदाय नै संरक्षणमा लाग्नुपर्छ भनेर लाटोकोसेरो संरक्षण विशेष क्षेत्रको साथै गुदेली निशेधित क्षेत्र घोषण गरिएको तिब्रेकोट सामुदायिक वन उपभोक्ता समूहका उपाध्यक्ष कृष्णबहादुर कुँवरले बताए। स्थानीयले सोनी केसीले लाटोकोसेरोको महत्वको बारेमा जानकारी पाउँदा खुसी लागेको सुनाइन्। प्रकृतिका साथीहरू नामक संस्थाका निर्देशक राजु आचार्यले एक जोडी बयस्क लाटाकोसेरोले चार महिनाको समयावधिमा तीन हजार मुसाहरू खाने अध्ययनले देखाएको बताए। कृषि प्रधान देश नेपालमा लाटोकोसेरोले मुसा खाएर किसानको खाद्यन्न जोगाएर किसानलाई गुन लगाउँदै आएको छ। यति महत्वपूर्ण पन्छी संरक्षणका लागि तिब्रेकोट सामुदायिक वन उपभोक्ता समूहले लाटोकोसेरो संरक्षण विशेष क्षेत्र घोषणको साथै गुदेली निशेधित क्षेत्र घोषण गरेकोमा खुशी व्यक्त गरे। यस घोषणाले लाटोकोसेरोको साथै अन्य पन्छी र वन्यजन्तु संरक्षणमा पनि महत्वपूर्ण योगदान पुग्ने बताए। सय हेक्टर क्षेत्रफलको बनलाई लाटोकोसेरो संरक्षण विशेष क्षेत्र समुदायले घोषण गरेको यो पहिलो रहेको पनि उनले बताए। स्याङ्जा, म्याग्दी जिल्ला लगायत ५ क्षेत्रमा समुदायले लाटोकोसेरो संरक्षण क्षेत्र र गुदेली निशेधित क्षेत्र घोषणा गर्ने तयारी गरेका छन्। सरकारले जनताबाट चाहे अनुसार समुदाय नै संरक्षणमा लाग्ने गरी लाटोकोसेरो संरक्षण विशेष क्षेत्र घोषण गरेकोमा डिभिजन वन कार्यालय कास्कीका प्रमुख कोमलराज काफ्लेले खुशी व्यक्त गरे। घोषणा डिभिजन वन कार्यल सँग समन्वय गरेर भएको पनि उनले बताए। संरक्षणमा समुदाय नै जागरूक भएर लागेकाले वन कार्यालयले आवश्यक सहयोग गर्ने पनि उनले सुनाए। प्रकतिका साथीहरू नामक संस्थाले विगत ११ वर्षअघिदेखि लाटोकोसेरो तथा हुचिल संरक्षण उत्सव गर्दै आएको छ। यस वर्ष जनकपुरमा १२ औं संस्करणको लाटोकोसेरो तथा हुचिल संरक्षण उत्सव आयोजना हुँदै छ। लाटोकोसेरो संरक्षण उत्सव गर्दै प्रकृतिका साथीहरूले यस वर्ष कास्की, स्याङ्जाका विभिन्न क्षेत्रमा लाटोकोसेरोका लागि १ सय गुँड बनाएर राखेको प्रकृतिका साथीहरू नामक संस्थाले जनाएको छ।"
चरेससहित दुईजना महिला पक्राउ,रुकुमपूर्व : रुकुम पूर्वबाट झन्डै ६ किलो चरेससहित दुईजना महिला पक्राउ परेका छन्। भूमे गाउँपालिका७ गुनामबाट ४० वर्षीया रुजु बुढामगर र ५० वर्षीया जसमाया बुढामगर पक्राउ परेका हुन्। उनीहरूलाई रूकुम पूर्वबाट खटिएको प्रहरी टोलीले शनिबार पक्राउ गरि जिल्ला प्रहरी कार्यालय रूकुम पूर्वमा ल्याई अनुसन्धान भइरहेको प्रहरी नायब उपरीक्षक (डीएसपी) माधव राज खरेलले बताए। डीएसपी खरेका अनुसार उनीहरूको साथबाट झन्डै ६ किलो चरेस बरामद भएको छ भने अदालतबाट म्याद थप गरी अनुसन्धान भइरहेको छ।
वैदेशिक रोजगारीका लागि पठाइदिने भन्दै ठगी गर्ने ३ जना पक्राउ,"काठमाडौं : वैदेशिक रोजगारीका लागि विभिन्न देशमा पठाइदिने भन्दै ठगी गर्ने ३ जना पक्राउ परेका छन्। पक्राउ पर्नेमा सर्लाहीको गोडैता नगरपालिका१० का २८ वर्षीय राकेश कुमार रावत, काभ्रेपलाञ्चोकको रोशी गाउँपालिका११ का ३३ वर्षीय दुधराज थिङ र दाङको तुल्सीपुर उपमहानगरपालिका५ की ३४ वर्षीया प्रभा श्रेष्ठ रहेका छन्। काठमाडौं महानगरपालिका९ मा बस्दै आएका रावतले मौरिसस पठाइदिने भन्दै ६ लाख ४५ हजार, ललितपुरको महालक्ष्मी नगरपालिका९ मा बस्ने थिङले क्यानडा पठाइदिने भन्दै ७ लाख ५० हजार र ललितपुर महानगरपालिका बस्ने श्रेष्ठले सिंगापुर पठाइदिने भनेर पीडितबाट ७ लाख ८ हजार लिएर सम्पर्कविहीन बनेका थिए। बेरोजगार युवायुवतीहरुलाई आकर्षक तलबको प्रलोभनमा पारी विभिन्न देशहरूमा लैजाने भन्दै लामो समयसम्म झुक्यानमा राखेपश्चात विदेश नपठाई सम्पर्कविहीन भएकोमा पीडितहरुले उजुरी दिएका थिए। उजुरीपश्चात काठमाडौं उपत्यका अपराध अनुसन्धान कार्यालयको टोलीले विभिन्न स्थानबाट उनीहरूलाई पक्राउ गरेको हो। पक्राउ परेका तीनै जनालाई थप अनुसन्धान तथा कारवाहीको लागि वैदेशिक रोजगार विभाग पठाइएको छ।"
डाँकोटमा एकघर एकधारा,"जाजरकोट : जुनीचाँदे गाउँपालिका३ डाँडाकोटका स्थानीयको गाउँ नजिकका मूलहरूमा भूकम्पले क्षति पुयाउँदा गाउँमा खानेपानीको हाहाकार भयो। तर अहिले घर घरमा धारा निर्माण भएपछि स्थानीय खुशी भएका छन्। जुनीचाँदे गाउँपालिका३ मा १ सय २ घरधुरी छन्। यो गाउँमा पहिले १२ वटा खानेपानीका सार्वजनिक धारा थिए। यि मध्ये ३ धारा मात्र सञ्चालनमा भए पनि अघिल्लो वर्ष कात्तिक १७ गते गएको भूकम्पका कारण उक्त धाराहरूमा पानी ल्याइएका मूलहरू हराए। त्यसपछि गाउँबाट आधा घण्टा टाढाको तुसार खोलाको पानी खान उनीहरू बाध्य थिए। तर, हाल डाँडाकोटवासीका घरमा एकघर एकधारा निर्माण भएको छ। युनिसेफको र छाँया नेपालको आर्थिक सहयोगमा सञ्चालित एकीकृत पुनर्लाभ कार्ययोजनाअन्तर्गत खानेपानी सरसफाइ तथा स्वच्छता योजना लागु भएपछि डाँडाकोटका १ सय २ घरधुरीलाई एक घर एक धारा निर्माण गरिएको हो। त्यसपछि यहाँका स्थानीयले घर घरमा सुरक्षित खानेपानी उपभोग गर्न पाएको तुसार खोली खानेपानी उपभोक्ता समितिका सचिव रेशमबहादुर खड्काले बताए। गाउँमा पहिला देखि नै खानेपानीको हाहाकार थियो। केही वर्ष अगाडि नेवा नामक एक संस्थाले १२ वटा सार्वजनिक धारा निर्माण गरेको थियो। पानीको स्रोतका कारण १२ मध्ये तीनवटा धारा मात्र नियमित सञ्चालनमा थिए। अघिल्लो वर्ष आएको भूकम्पले पानीको मूल नै हराएकाले पानीको स्रोत घटेपछि पानीको हाहाकार हुन थाल्यो। घरमा चाहिने खानेपानी ल्याउन आउँदा जाँदा आधा घण्टा टाढा पुग्नु पथ्र्यो। भान्सादेखि पशुचौपायलाई पानी जम्मा गर्न सबै भन्दा बढी महिलाले हैरानी खेप्नु पथ्र्यो। अहिले घर आँगनमै धारामा पानी पुगेपछि सबैभन्दा बढी महिलालाई राहत भएको स्थानीय कमला टमट्टाले बताइन्। गाउँमा पानीका अरू स्रोत छैनन्। गाउँमा ल्याएको सोती खोलाको मुलबाट खसेको पानी थाप्न गाउँबाट आधा घण्टा हिँडेर घण्टौंसम्म पालो कुर्नुपथ्र्यो। व्यक्तिगत र बालबालिकाहरूको सरसफाइ गर्न आउँदा जाँदा एक घण्टा लगाएर दोवान खोला पुग्नु पर्ने बाध्यता थियो। विद्यालयमा समेत पानीको अभाव हुँदा पढाइ छोडि बालबालिका पानी खान घरमा दौडेर आउन बाध्य थिए। अहिले घर घरमा धारा निर्माण भई पानी उपभोग गर्न सुरु भइसकेको डाँडकोटकी काली रावतले बताइन्। जनसंख्या र घरधुरी कम हुँदा पहिला गाउँमा भएका सार्वजनिक धाराको पानी जसोतसो गरी पुगेकै थियो। जनसंख्या वृद्धि र समयम समयमा आउने प्राकृतिक प्रकोपका घटनाका कारण पानीका मुलहरू नै हराउँदै गएपछि पानीको हाहाकार हुन थालेको थियो। गाउँमा पानीको समस्याकै कारण घर घरमा भएका शौचालय समेत प्रयोगविहीन थिए। सर्वसाधारण खुला स्थानमा शौच गर्न बाध्य थिए। अहिले घर घरमा पानीका धारा निर्माण भएसँगै जीर्ण भएका शौचालय मर्मत तथा निर्माण गर्न छाँया नेपालले पेन, पाइप सिमेन्ट, सरिया र जस्तापाता सहित अन्य सामग्री उपलब्ध गराएको छ। यसले पानीका धारासँगै अनिवार्य शौचालय निर्माण गर्न वडा पालिकाले निर्देशन दिए अनुसार गएको कात्तिक १७ को भूकम्पपछि एकघर एकधारा र शौचालय भएको जुनीचाँदे गाउँपालिकाको ११ वडामध्ये ३ नम्बर वडा पहिलो वडा भएको सोही वडाका वडाध्यक्ष जयबहादुर खड्काले बताए। उपभोक्ता समितिसँग भदौ २८ देखि मंसिर २८ सम्म निर्माण सम्पन्न गर्न सम्झौता भए अनुसार सबै काम सम्पन्न भई घर घरमा पानी पुगी सर्वसाधारणले पानी उपभोग गरिरहेको छाँया नेपालका परियोजना प्रबन्धक सुरेन्द्रबहादुर शाहीले जानकारी दिए।समुदाय तथा संस्थागत रूपमा सुरक्षित व्यवस्थित खानेपानी आधारभूत सरसफाइमा सुविधाको पहुँच पुयाउन युनिसेफ नेपालको आर्थिक सहयोगमा एकीकृत पुनर्लाभ कार्ययोजना अन्तर्गत यो कार्यक्रम सञ्चालन गरिएको हो।"
मोहना नदीको कटानले सीमा स्तम्भ जोगाउन हारगुहार,"टीकापुर : कैलालीको दक्षिणी सीमावर्ती क्षेत्रका बासिन्दाहरूले नेपाल भारत सीमा स्तम्भ जोगाउन हारगुहार गरिरहेका छन्। दुई देशको सीमा छुट्ट्याउन राखिएका सीमा स्तम्भहरू मोहना नदीको कटानका कारण जोखिममा पर्न थालेपछि स्थानीयहरू सीमा स्तम्भ जोगाउन हारगुहार गरिरहेका हुन्। टीकापुर नगरपालिका९ स्थित खक्रौलामा रहेको ७०४१०५ नम्बर सहायक सीमा स्तम्भ मोहना नदीको कटानको जोखिममा छ। बर्सेनि नदीले कटान गर्दै जाँदा उक्त सीमा स्तम्भ नदीबाट २० फिटको दूरीमा छ। पछिल्लो तीन वर्ष यता नदीले कटान गर्दै जाँदा सीमा स्तम्भ नै जोखिममा परेको हो, स्थानीय अनिल कोइरालाले भने, नेपाल भारतको सीमाना छुट्याउने सीमा स्तम्भको समयमै संरक्षण नहुँदा खक्रौलामै कतिपय सीमाहरू नदीले बगाएको छ। कोइरालाले सीमामा तटबन्ध नबनाए बाढी खक्रौला गाउँमा पस्ने, भूमियोग्य जमिन नदीमा परिणत हुने र सीमा स्तम्भ समेत जोखिममा पर्ने बताए। नदीले कटान गर्न थालेपछि तीन वर्षअघि टीकापुर नगरपालिका ८ श्रीलंकामा रहेको ७०० नम्बरको मुख्य सीमास्तम्भको १ नम्बर सहायक स्तम्भ, सहायक स्तम्भहरू ७०२, ७०३ र ७०४ बगाएको थियो। सीमा स्तम्भसँगै रहेको जग्गामा समेत नदीले कटान गरिरहेको छ। स्थानीयका अनुसार दुई वर्षयता मात्रै दुई सय मिटर बढी जमिन नदीले कटान गरेको हो। सीमावर्ती क्षेत्रको उर्बर भूमि नदीले कटान गर्न थालेपछि राष्ट्रिय गौरवको रानी, जमरा, कुलरिया सिँचाइ आयोजनाले तटबन्धको तयारी गरे पनि दशगजा क्षेत्रमा कटान गरेका कारण नदी नियन्त्रण हुन नसक्दा स्थानीयहरू चिन्तित बनेका हुन्। सीमा क्षेत्रको दशगजामै नदीको कटान भएर हाम्रो जमिन नदीमा गइरहेको छ, स्थानीय खड्क धामीले भने, नदी नियन्त्रणका लागि हामीले लामो समयदेखि स्थानीय तह, रानी, जमरा, कुलरिया सिँचाइ आयोजना, प्रदेश सरकार र संघीय सरकारमा माननीयहरूसँग कुरा राख्दै आएका छौं, तर पनि यसको समाधान हुन सकेको छैन। धामीका अनुसार दुई साताअघि सुदूरपश्चिम प्रदेशका मुख्यमन्त्री कलमबहादुर शाह सहितले नदी कटान, जोखिममा रहेका सीमा स्तम्भबारे अनुगमन गरेका थिए। दुई देशको सीमानामा पर्ने भएका कारण पनि एक्लै केही गर्न सकिने अवस्था छैन, तर पनि सामान्य रोकथामको प्रयासका लागि हामी लाग्नेछौं, अनुगमनमा आएका मुख्यमन्त्री शाहले भने, जिल्लाका सिडिओसहितको सुरक्षा टोलीलाई समकक्षी भारतीय सुरक्षाकर्मीसँग छलफल गरेर स्तम्भ जोगाउने गरी तटबन्धको काम अघि बढाउनुपर्छ। मुख्यमन्त्री शाहले नदी कटानको जोखिममा रहेका सीमा स्तम्भबारे चासो देखाएपछि बिहीबार कैलालीका प्रमुख जिल्ला अधिकारी धर्मेन्द्रकुमार मिश्र, कैलालीका प्रमुख पदमबहादुर विष्ट, सशस्त्र प्रहरी बल नेपाल ३४ नम्बर हेडक्वाटर कैलालीका गणपति सशस्त्र प्रहरी उपरीक्षक (एसपी) दलबहादुर पाण्डे, जलस्रोत तथा सिँचाइ विकास डिभिजन कार्यालय कैलालीका प्रमुख इञ्जिनियर डम्बरप्रसाद धिताल लगायतले जोखिममा रहेको सीमास्तम्भको स्थलगत अध्ययन गरेका छन्। कैलालीका प्रमुख जिल्ला अधिकारी मिश्रले नदीले १० गजा क्षेत्रमै गरेको कटान नियन्त्रणका लागि भारतीय पक्षसँग आगामी शुक्रबार हुने बैठकमा छलफल गरेर समाधान खोजिने बताए। हामीले आज धनगढी उपहानगरपालिका १०, टीकापुरको खक्रौला र भजनी नगरपालिका वडा नं ३ को कुसुमघाट क्षेत्रको स्थलगत अनुगमन गरेका छौं, प्रमुख जिल्ला अधिकारी मिश्रले भने, खक्रौला, धनगढीमा सीमा स्तम्भ नै जोखिममा छन् भने कुसुमघाट क्षेत्रको दशगजाका केही ठाउँमा खेती गरिएको छ, त्यसलाई क्लियर गर्न निर्देशन दिएका छौं। प्रमुख जिल्ला अधिकारी मिश्रले नेपाल भारतका सुरक्षा निकायबीचको छलफलबाट समस्याको समाधान खोजेर तटबन्धको काम अगाडि बढाइने बताए। विगतमा १० गजा क्षेत्रमै नेपाल भारत दुवै तर्फबाट खेती हुँदै आएको थियो। १० गजा क्षेत्रलाई दुवै देशका तर्फबाट खुला राख्नुपर्ने नियम छ।"

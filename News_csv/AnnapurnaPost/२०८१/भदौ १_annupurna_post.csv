शीर्षक,विवरण
रासायनिक मलको विकल्पमा ढैंचा,"टीकापुर : कैलालीको जानकी गाउँपालिका४ मुनुवाका किसान सबिता बडायक विगत १२ वर्षदेखि धान, गहुँ, तोरी र मसुरोको बिउ उत्पादन गर्दै आएकी छन्। स्थानीय बिजवृद्धि कृषक सहकारी संस्थाकी सदस्य रहेकी उनले धान र गहुँको बिउ उत्पादनका लागि पर्याप्त रासायनिक मल प्रयोग गर्दै आएकी थिइन्। हरेक वर्ष रासायनिक मलको प्रयोगले बिग्रिँदै गएको उनको चार बिघा जमिनको माटोको गुणस्तर सुधार्न ढैंचा (हरियो मल) लगाउनुपर्छ भन्ने जानकारी पाएपछि उनले विगत तीन वर्षदेखि ढैंचा लगाउँदै आएकी छन्। सहकारीले आयोजना गरेको बिउ उत्पादन खेतीमा कृषि प्राविधिकले ढैंचाले माटो सुधार्ने जानकारी दिएपछि लगाउन सुरु गरेका हौं, सबिताले भनिन्, धानको बिउ उत्पादनका लागि रासायनिक मलको विकल्पमा माटो सुधार्न, बिउका लागि चाहिने सबै पदार्थ पाइने हुनाले तीन वर्षदेखि ढैंचा लगाउँदै आएका छौं। सबिताको अनुभवमा ढैंचा लगाएपछि युरिया मलको प्रयोग कम हुँदै गएको छ। गहुँ काटिसकेपछि सिँचाइको सुविधा हुने जमिनमा ढैंचा लगाउन सकिन्छ। प्रायः धान खेतीभन्दा अगाडि लगाइने ढैंचाले धानको उत्पादनमा बृद्धि गरेको छ, उनले भनिन्, मैले त १० कठ्ठा जमिनमा चार वर्षदेखि तरकारी खेतीसमेत गर्दै आइरहेकी छु, त्यसमा पनि ढैंचाको प्रयोग गर्न थालेपछि उत्पादन बढेको छ। मुनुवाकै गोविन्द रावतले ढैंचा उम्रिएको खेतका गरामा ट्याक्टरले जोतेपछि धान रोपाइँ गरेका छन्। उनले रासायनिक मलको विकल्पमा दुई वर्षदेखि ढैंचा उमारेर मलका रूपमा प्रयोग गर्दै आएको बताए। रासायनिक मलको प्रयोग हरेक वर्ष बढाउँदै जानुपर्ने बाध्यता भएर माटो सुक्खा हुने, अम्लीयपन बढ्ने र उत्पादन लागतसमेत बढ्न थालेपछि उनले ढैंचा लगाउन सुरु गरेको बताए। बिजवृद्धि कृषक सहकारी संस्था लिमिटेडका कार्यालय प्रमुखसमेत रहेका रावत आफ्ना पुर्खाहरूले मलका रूपमा लगाउँदै आएको ढैंचा लोप नै भइसकेका बेला कृषि ज्ञान केन्द्र कैलालीले तालिम र बिउ उपलब्ध गराउन थालेपछि पुनः किसानहरू यसतर्फ आकर्षित भएको बताउँछन्। रासायनिक मल सहज पाइँदैन, पाए पनि महँगो पर्छ, उत्पादन लागत पनि बढ्ने भयो, रावतले भने, गहुँ काटेर खाली रहेको जमिनमा सिँचाइको सुविधा छ भने बिउ छर्ने ३४ पटक सिँचाइ गरेपछि ढैंचाले मलको काम गर्छ, माटो सुधार्छ, रोगकिराबाट समेत बचाउने हुनाले बिउको दाना पनि राम्रो उत्पादन भइरहेको हामीले पाएका छौं। टीकापुरस्थित रानीजमरा, कुलरिया सिँचाइ आयोजनाको कृषि कार्यक्रम कार्यान्वयन इकाइले कृषकका लागि सञ्चालन गरेको तालिममा ढैंचाका फाइदाबारे जानकारी पाएपछि चार वर्षदेखि निरन्तर ढैंचा लगाउँदै आएका जानकी गाउँपालिका ७ का किसान देवीकृष्ण चौधरीले मागे जति ढैंचाको बिउ उपलब्ध हुन नसकेको गुनासो गरे। कृषि ज्ञान केन्द्र कैलालीमा हामीले निवेदन दिएका थियौं, उसले छनोट गरेर बिउ उपलब्ध गराएको हो, चौधरीले भने। उनले सिँचाइ सुविधा रहेको जमिनमा स्थानीय तहले ढैंचाको बिउ उपलब्ध गराएर माटो सुधारका लागि कार्यक्रम ल्याउनु पर्ने बताए। परम्परागत रूपमा गरिँदै आएको खेतीमा ढैंचाको खेती हुँदै आए पनि पछिल्ला केही वर्षदेखि रासायनिक मलको अधिक प्रयोग हुँदा ढैंचा हराउँदै गएको थियो। किसानले प्राविधिक ज्ञान पाएपछि भने अहिले यसको प्रयोग बढेको छ। रासायनिक मल र अत्यधिक विषादीको प्रयोगले माटोको उर्वरा शक्ति र गुणस्तर बिग्रिँदै गएको छ। कृषि ज्ञान केन्द्र कैलालीका कृषि प्रसार अधिकृत रामनारायण चौधरीले जिल्लाका अधिकांश स्थानीय तहमा माटो परीक्षण गर्दा बिग्रिँदै गएको पाइएकाले केन्द्रले ढैंचाको खेतीमा किसानलाई प्रोत्साहन गरिरहेको बताए। चौधरीका अनुसार उत्पादन बढाउन माटो राम्रो हुन अम्लीयपन, क्षारीयपन, नाइट्रोजन, फस्फोरस, पोटास र प्रांगारिक पदार्थ उपयुक्त मात्रामा हुनुपर्छ। जथाभावी रासायनिक मलको प्रयोगले माटोको अवस्था बिग्रिँदै गएको हो। गोबर मलको प्रयोग बढाउने, कृषि चुन छर्ने, घरेलु उपचार गर्ने, ढैंचालगायतका हरियो मल प्रयोग गर्न कृषि ज्ञान केन्द्रले सुझाव दिँदै आएको चौधरीले बताए। ढैंचा डाँठ र हाँगा सबै भाग नरम हुने बिरुवा हो। कृषि प्रसार अधिकृत चौधरीका अनुसार धान रोप्नुअघि जमिन हिल्याउँदा उम्रिएकै ढैंचामै जोतिने भएकाले केही दिनमै सजिलैसँग ढैंचा कुहिन्छ। रासायनिक मलको विकल्पमा काम गर्ने भएकाले ढैंचालाई हरियो मल पनि भनिन्छ, उनले भने, ढैंचा कोसेबाली वर्गमा पर्ने हुनाले कोसेबालीको जरामा जस्तै यसमा पनि वायुमण्डलको नाइट्रोजन सोस्ने ससाना गिर्खा हुन्छन्, जसले धानलगायतका बालीका लागि आवश्यक खाद्यतत्त्व सहजै उपलब्ध हुने हुनाले उत्पादनसमेत वृद्धि हुन्छ। किसानहरूले ढैंचाको बिउ वैशाख पहिलो सातादेखि जेठको अन्तिम सातासम्म छर्ने गरेको उनले बताए। पछिल्लो समयमा किसानहरूले आधुनिक यन्त्रको प्रयोगबाट कृषि खेती गर्दै आएपछि वस्तुभाउ पालनमा समेत कमी हुँदै आएको छ। गोबर मलको अभाव भएकाले पनि ढैंचालगायतका हरियो मल उत्पादन गर्नु परेको किसानहरू बताउँछन्। ढैंचाले माटो खुकुलो र मलिलो गराउने हुनाले दिगो कृषि उत्पादनका लागि प्रभावकारी उपाय भएको सुदूरपश्चिम विश्वविद्यालय स्कुल अफ एग्रिकल्चरमा कार्यरत कृषि अर्थशास्त्रका उपप्राध्यापक सन्तोष उपाध्याय बताउँछन्। परम्परागत रूपमा पुर्खाहरूले लगाउँदै आएको स्थानीय ढैंचाको प्रयोगमा किसानको आकर्षण बढ्न थालेको पाइन्छ, उपप्राध्यापक उपाध्यायले भने, ढैंचाको बोटले हावामा नाइट्रोजन खिचेर त्यसैबाट जरामा पठाउने गर्छ, माटोको पीएच, नाइट्रोजन, फस्फोरस र पोटासको मात्रालाई ठिक ठाउँमा ल्याउनसमेत यसले मद्दत पुर्याउने हुनाले यो निकै प्रभावकारी छ। कृषि प्राविधिकका अनुसार माटोको पीएच ६५ भन्दा कम भएका अम्लीय, ६५ देखि ७५ सम्म भएका मध्यम र ७५ भन्दामाथि भएमा क्षारीय हुन्छ।"
"प्रचण्ड सरकारको पालामा रजगज गरेकालाई कमसल स्थानमा पठाइयो, कुन सहसचिव कहाँ ?","काठमाडौं : सरकारले ठूलो संख्यामा सहसचिवहरूको सरुवा गरेको छ। मन्त्रिपरिषद्को बिहीबारको बैठकले ५९ जनाको सहसचिवको एकै पटक सरुवा गरेको छ। शक्तिशाली स्थानमा रहेका सहसचिवहरू कमसल मानिने स्थानमा पठाइएका छन्। नेकपा माओवादी केन्द्रको नेतृत्वमा रहँदा लामो समयसम्म रजगज गरेका केही सहसचिवहरू अन्यत्र सरुवा गरिएको छ। कसैलाई अतिरिक्तमा लगेर थन्क्याइएको छ। सरकारले आन्तरिक राजस्व विभागका महानिर्देशक शिवलाल तिवारीलाई कर्णालीको प्रदेश प्रमुखको कार्यालयमा पठाएको छ। भन्सार विभागका महानिर्देशक ढुण्डीप्रसाद निरौला स्वास्थ्य तथा जनसंख्या मन्त्रालयमा पठाइएको छ। सहसचिव चक्रबहादुर बुढा राजस्व अनुसन्धान विभागका महानिर्देशकबाट संघीय मामिला मन्त्रालयको अतिरिक्तमा पठाइएको छ। तत्कालीन प्रधानमन्त्री पुष्पकमल दाहाल प्रचण्डको निजी सचिव रहेका प्रधानमन्त्री तथा मन्त्रिपरिषद्को कार्यालयका सहसचिव अर्जुन भण्डारीलाई राष्ट्रिय योजना आयोगमा पठाइएको छ। सम्पत्ति शुद्धीकरण अनुसन्धान विभागमा समेत बसिसकेका पुष्पराज शाही प्रधानमन्त्री तथा मन्त्रिपरिषद्को कार्यालयबाट कर्णालीको मुख्यमन्त्री तथा मन्त्रिपरिषद्को कार्यालयमा सरुवा गरिएको छ। सहसचिव कमलप्रसाद भट्टराई सम्पत्ति शुद्धीकरण अनुसन्धान विभागका महानिर्देशकबाट राष्ट्रिय सूचना आयोगमा सरुवा भएका छन्। महावाणिज्यदूत बनाउने तयारीसहित परराष्ट्रमा पुगेका र प्रचण्ड प्रधानमन्त्री हुँदा निजी सचिवसमेत भइसकेका नवराज ढुंगानालाई सुदूरपश्चिमको प्रदेश प्रमुखको कार्यालयमा पठाइएको छ। ढुंगाना राजस्व अनुसन्धान विभागका महानिर्देशक पनि भइसकेका हुन्। पर्यटन विभागका महानिर्देशक रुद्रप्रसाद पण्डितको राष्ट्रिय योजना आयोगमा सरुवा भएका छन्। अर्थ मन्त्रालयका बजेट तथा कार्यक्रम महाशाखा प्रमुख नरेन्द्रकुमार रानालाई लोकसेवा आयोगमा पठाइएको छ। भन्सार विभागका उपमहानिर्देशक रहेका रामकुमार महतोलाई लोक सेवा आयोगमा सरुवा गरिएको छ। माओवादीको सरकार हुँदा सधैं शक्तिशाली स्थानमा रहँदै आएका अर्थ मन्त्रालयका सहसचिव रितेशकुमार शाक्यलाई सामान्य प्रशासन मन्त्रालयको अतिरिक्त समूहमा राखिएको छ। पछिल्लो समयमा अन्तःशुल्क छपाइमा भएको भ्रष्टाचारमा शाक्य मुछिएका छन्। अख्तियारले शाक्यविरुद्ध मुद्दा नै हालेको छ। अर्थ मन्त्रालयकै अर्का सहसचिव टंकप्रसाद पाण्डे संघीय मामिला मन्त्रालयको अतिरिक्त समूहमा थन्क्याएका छन्। सहसचिव सूर्यबहादुर खत्री गृह मन्त्रालयबाट श्रम, रोजगार तथा सामाजिक सुरक्षा मन्त्रालयमा सरुवा भएइका छन्। राष्ट्रिय सुरक्षा परिषद्को सचिवालयमा रहेका प्रदीपकुमार कोइरालालाई श्रम, रोजगार तथा सामाजिक सुरक्षा मन्त्रालयमा ल्याइएको छ। कोलकातामा महावाणिज्यदूतका रूपमा कार्यकाल पूरा गरेर फर्किएका परराष्ट्र मन्त्रालयका सहसचिव ईश्वरराज पौडेललाई लुम्बिनीको मुख्यमन्त्री तथा मन्त्रिपरिषद्को कार्यालयमा पठाइएको छ। लुम्बिनीको मुख्यमन्त्री तथा मन्त्रिपरिषद्को कार्यालयका नीराजन घिमिरेले राष्ट्रपति कार्यालयमा ल्याएको छ। सहसचिव चन्द्रकला पौडेल महिला, बालबालिका तथा ज्येष्ठ नागरिक मन्त्रालयबाट भौतिक पूर्वाधार तथा यातायात व्यवस्था मन्त्रालयमा सरुवा भएकी छिन्। सहसचिव दीपकराज नेपाललाई श्रम, रोजगार तथा सामाजिक सुरक्षा मन्त्रालयबाट महिला, बालबालिका तथा ज्येष्ठ नागरिक मन्त्रालयमा सरुवा गरिएको छ। सहसचिव प्रकाश दाहाल संघीय मामिला तथा सामान्य प्रशासन मन्त्रालयको अतिरिक्त समूहबाट संघीय मामिला मन्त्रालयमा जिम्मेवारी पाएका छन्। सहसचिव ज्ञानप्रसाद ढकाल रक्षा मन्त्रालयमा सरुवा भएका छन्। परराष्ट्रका सहसचिव नारायणप्रसाद भट्ट राष्ट्रिय सतर्कता केन्द्रमा सरुवा भएका छन्। सहसचिव लीलाप्रसाद शर्मा रक्षा मन्त्रालयबाट गृह मन्त्रालयमा सरिएको छ। सहसचिव पुष्कर न्यौपानेले महिला, बालबालिका तथा ज्येष्ठ नागरिक मन्त्रालयबाट कोशीको प्रदेश प्रमुखको कार्यालयमा सरुवा गरिएको छ। सहसचिव शंकर नेपाल संघीय मामिला तथा सामान्य प्रशासन मन्त्रालयको अतिरिक्त समूहबाट कोशीको मुख्यमन्त्री तथा मन्त्रिपरिषद्को कार्यालयमा पगेका छन्। संघीय मामिला तथा सामान्य प्रशासन मन्त्रालयको अतिरिक्त समूहमा रहेका राजेश्वर ज्ञवाली राष्ट्रिय योजना आयोगमा सरुवा भएका छन्। गण्डकीको प्रदेश लोकसेवा आयोगबाट ऋषिराम तिवारीलाई गृह मन्त्रालयमा ल्याइएको छ। सहसचिव रमेश ढकाल निर्वाचन आयोगबाट गृह मन्त्रालयमा सरुवा भएका छन्। भूपेन्द्र थापालाई गृह मन्त्रालयबाट लुम्बिनीको मुख्यमन्त्री तथा मन्त्रिपरिषद्को कार्यालयमा सरुवा गरिएको छ। बागमती प्रदेशको प्रदेश लोक सेवा आयोगकी सहसचिव नीता पोखरेल अर्याल निर्वाचन आयोगमा आएकी छिन्। सहसचिव डानारायणप्रसाद रेग्मी संघीय मामिला तथा सामान्य प्रशासन मन्त्रालबाट संस्कृति, पर्यटन तथा नागरिक उड्डयन मन्त्रालमा सरुवा भएका छन्। सहसचिव रामकृष्ण लामिछाने ताहाचलस्थित वैदेशिक रोजगार कार्यालयबाट संस्कृति, पर्यटन तथा नागरिक उड्डयन मन्त्रालयमा पुगेका छन्। सहसचिव हेमराज तामाङ संस्कृति पर्यटन तथा नागरिक उड्डयन मन्त्रालयबाट सरुवा भएर कोशीको मुख्यमन्त्री तथा मन्त्रिपरिषद्को कार्यालयमा पुगेका छन्। सहसचिव शिवराम पोखरेल सुदूरपश्चिमको मुख्यमन्त्री तथा मन्त्रिपरिषद्को कार्यालयबाट उद्योग, वाणिज्य तथा आपूर्ति मन्त्रालयमा सरुवा गरिएको छ। रघुराम विष्ट निर्वाचन आयोगबाट गण्डकीको मुख्यमन्त्री तथा मन्त्रिपरिषद्को कार्यालयमा सरुवा भएका छन्। ज्ञानहरि घिमिरे हुलाक सेवा विभागका महानिशर्देकबाट बालबालिका तथा ज्येष्ठ नागरिक मन्त्रालयमा पठाइएका छन्। भौतिक पूर्वाधार तथा यातायात मन्त्रालयका सहसचिव बाबुराम गौतम गण्डकीको मुख्यमन्त्री तथा मन्त्रिपरिषद्को कार्यालयमा पुगेका छन्। सहसचिव कृष्णप्रसाद लम्साल राष्ट्रपति कार्यालयबाट गृह मन्त्रालयमा सरुवा भएका छन्। प्रधानमन्त्री तथा मन्त्रिपरिषद्को कार्यालयका सहसचिव खोमराज कोइरालालाई राष्ट्रिय योजना आयोगमा सरुवा भएका छन्। बागमती प्रदेशको मुख्यमन्त्री तथा मन्त्रिपरिषद्को कार्यालयकी हुमकला पाण्डे उद्योग, वाणिज्य तथा आपूर्ति मन्त्रालयमा सरुवा भएकी छिन्। कोशी प्रदेशको सामाजिक विकास मन्त्रालयका लक्ष्मीप्रसाद भट्टराईलाई शिक्षा, विज्ञान तथा प्रविधि मन्त्रालय र अन्तर्गतमा सरुवा गरिएको छ। संघीय मामिला तथा सामान्य प्रशासन मन्त्रालयको अतिरिक्तमा रहेका विन्देश्वरप्रसाद लेखक पनि परराष्ट्रमा सरुवा भएका छन्। सहसचिव नारायणप्रसाद सापकोटालाई महालेखा नियन्त्रकको कार्यालयबाट निर्वाचन आयोगमा पठाइएको छ। टोकराज पाण्डेलाई अर्थ मन्त्रालयबाट गृह मन्त्रालयमा सरुवा गरिएको छ। मुख्यमन्त्री तथा मन्त्रिपरिषद्को कार्यालय गण्डकीबाट यमुना प्रधान, कोशीको आर्थिक मामिला तथा योजना मन्त्रालयबाट श्यामप्रसाद भण्डारी र लोकसेवा आयोगबाट गोपीकृष्ण कोइराला अर्थ मन्त्रालयमा ल्याइएको छ। श्रम, रोजगार तथा सामाजिक सुरक्षा मन्त्रालयबाट मदन दाहाल र संघीय मामिला तथा सामान्य प्रशासन मन्त्रालयको अतिरिक्त समूहकी कविता रेग्मी पनि अर्थ मन्त्रालयमा ल्याएको छ। उद्योग, वाणिज्य तथा आपूर्ति मन्त्रालयका सहसचिव लक्ष्मीप्रसाद निरौला, गृह मन्त्रालयका सहसचिवद्वय झक्कप्रसाद आचार्य र भरत खनाल परराष्ट्र मन्त्रालयमा सरुवा भएका छन्। स्वास्थ्य तथा जनसंख्या मन्त्रालयका सहसचिव विनोदबहादुर कुँवरलाई प्रधानमन्त्री तथा मन्त्रिपरिषद्को कार्यालयमा सरुवा गरिएको छ। हाल उनी प्रधानमन्त्री केपी शर्मा ओलीका निजी सचिव हुन्। अघिल्लो पटक पनि ओली प्रधानमन्त्री हुँदा कुँवर नै निजी सचिव थिए। संघीय मामिला तथा सामान्य प्रशासन मन्त्रालय (अतिरिक्त समूह)की सहसचिव कृष्णकुमारी श्रेष्ठ र संघीय मामिला तथा सामान्य प्रशासन मन्त्रालयका सहसचिव सुमन दाहाल पनि प्रधानमन्त्री कार्यालयमा ल्याइएको छ। बागमतीको संस्कृति, पर्यटन तथा सहकारी मन्त्रालयका हरिशरण पुडासैनी अर्थ मन्त्रालयमा सरुवा भएका छन्। संघीय मामिला तथा सामान्य प्रशासन मन्त्रालयको अतिरिक्तमा रहेका दीपक लामिछाने र राष्ट्रिय योजना आयोगका महेश भट्टराईलाई अर्थ मन्त्रालयमा ल्याइएको छ। उद्योग, वाणिज्य तथा आपूर्ति मन्त्रालयका सहसचिव चण्डीप्रसाद घिमिरे र राष्ट्रिय योजना आयोगका सहसचिव यमलाल भुसालको प्रधानमन्त्री तथा मन्त्रिपरिषद्को कार्यालयमा सरुवा गरिएको छ। लम्साललाई बेल्जियमको राजदूतमा सिफारिस सरकारले परराष्ट्र सचिव सेवा लम्साललाई बेल्जियमको राजदूतमा सिफारिस गरेको छ। बिहीबार साँझ बसेको मन्त्रिपरिषद् बैठकले लम्साललाई बेल्जियमको राजदूतमा सिफारिस गरेको सरकारका प्रवक्ता एवं सञ्चारमन्त्री पृथ्वीसुब्बा गुरुङले जानकारी दिए। लम्साल गत मंसिरमा परराष्ट्र सचिवमा नियुक्त भएकी थिइन्। उनी परराष्ट्र सचिव बन्ने पहिलो महिला हुन्।"
परराष्ट्र मन्त्री राणा भोलि पाँच दिने भारत भ्रमणमा जाने,"काठमाडौं : परराष्ट्र मन्त्री आरजु राणा देउवा भोलि पाँच दिने भारत भ्रमणमा जाने भएकी छन्। भदौ २ गते आइतबार उनी नयाँ दिल्ली प्रस्थान गर्ने परराष्ट्र मन्त्रालयले जानकारी दिएको छ। भारतीय विदेश मन्त्री एस जयशंकरको निमन्त्रणामा उनी भारत भ्रमणमा जान लागेकी हुन्। भारत भ्रमणका क्रममा उनले भारतीय विदेशमन्त्री जयशंकरसँग द्विपक्षीय वार्ता गर्नेछिन्। दुई देशबीचको हितका लागि सम्बन्ध सुधार र सहकार्यका विषयमा छलफल हुने परराष्ट्र मन्त्रालयले जनाएको छ। भारतीय विदेश मन्त्रालयले पनि विज्ञप्ति जारी गरेर परराष्ट्र मन्त्री राणा नयाँ दिल्ली आउन लागेको जानकारी दिएको छ। परराष्ट्र मन्त्रीको भ्रमण नेपाल र भारतबीच नियमित उच्चस्तरीय आदानप्रदानको परम्पराअनुसार भएको जनाइएको छ। 'छिमेकी पहिलो नीतिमा नेपाल भारतको प्राथमिकता साझेदार हो। आगामी भ्रमणले दुवै पक्षलाई द्विपक्षीय सहयोगमा भएको प्रगतिबारे छलफल र समीक्षा गर्ने अवसर प्रदान गर्नेछ र हाम्रो सम्बन्धलाई अझ अगाडि बढाउन मद्दत गर्नेछ,' भारतीय विदेश मन्त्रालयले जारी गरेको विज्ञप्तिमा भनिएको छ। परराष्ट्रमन्त्री राणा ६ गते स्वदेश फर्किनेछिन्।"
संविधान पुनरावलोकन आयोग बनाउन जसपा नेपालको माग,"काठमाडौं : जनता समाजवादी पार्टी नेपालले विभिन्न चरणमा भएका मधेस आन्दोलनका क्रममा आन्दोलनकारी माथि लगाइएका मुद्दाहरू खारेज गर्न माग गरेको छ। जसपा नेपालको साउन २७ देखि ३० गतेसम्म बसेको केन्द्रीय समिति बैठकले आन्दोलनकारीमाथि लगाइएका मुद्दा खारेज गर्न सरकारसँग भएका सम्झौताअनुरूप बन्दीको रिहाइ गर्न माग गर्ने निर्णय गरेको हो। आज बैठकका ६७ बुँदे निर्णय सार्वजनिक गर्दै जसपाले मधेस आन्दोलनका बन्दीको रिहाइका साथै रोक्का गरिएका जग्गा, धनसम्पत्ति फुकुवा गर्न माग गरेको छ। 'आफ्नो पहिचानका लागि आन्दोलनमा लागेका आदिवासी जनजाति, लिम्बूवान्, किरात आन्दोलनकारीहरूमाथि लगाइएका मुद्दाहरू सरकारले फिर्ता लिई समस्याको न्यायोचित समाधान गरिनुपर्दछ, जसपाले भनेको छ। अध्यक्ष उपेन्द्र यादवले बैठकले बन्दीहरूको रिहाइ, मुद्दा खारेजीका साथै सहिद परिवारहरूको भरणपोषण, शिक्षा, स्वास्थ्य उपचारको व्यवस्था गर्न सरकारसँग माग गर्ने निर्णय भएको जानकारी दिए। प्रहरी कर्मचारी समायोजन ऐन, २०७६ बमोजिम प्रदेश सरकारलाई प्रहरी हस्तान्तरण गरिनुपर्ने माग गर्दै उनले सङ्घीय निजामती ऐन संसद्बाट पारित गरी कर्मचारी समायोजनसम्बन्धी बाँकी कार्यहरू सम्पन्न गर्नसमेत ध्यानाकर्षण गराए। अध्यक्ष यादवले प्रदेशमा मन्त्रालय सङ्ख्या घटाउनुपर्ने र आवश्यक ऐन निर्माण गरी संविधानको अनुसूची ६ र ७ मा भएका व्यवस्थानुसार प्रदेशहरूलाई अधिकार र स्रोतसाधन प्रदान गर्न पनि माग गरे। संविधानमा व्यवस्था भएबमोजिम विशेष, संरक्षित तथा स्वायत्त क्षेत्र कायम गरी त्यसको क्षेत्राधिकार निर्धारण गर्न, जिल्ला समन्वय समिति आवश्यक नरहेको र त्यसको भूमिका पनि आवश्यक नदेखिएकाले हटाउनु उचित हुने जसपाको ठहर छ। स्थानीय तहलाई प्रदेश सरकारको क्षेत्राधिकारभित्र रहनेगरी राख्न आवश्यक संवैधानिक तथा कानुनी व्यवस्था गर्न, संविधानमा आवश्यक संशोधन गरी जनताद्वारा प्रत्यक्ष निर्वाचित कार्यकारी प्रमुखराष्ट्रपतीय प्रणाली व्यवस्था गर्न पनि जसपाको माग छ। त्यस्तै सङ्घीय लोकतान्त्रिक गणतन्त्रलाई संस्थागत गर्न संविधान संशोधनका लागि संविधानविज्ञ सम्मिलित संविधान पुनरावलोकन आयोग गठन गरिनुपर्ने, पूर्ण समानुपातिक निर्वाचन प्रणाली, समानुपातिक समावेशी प्रतिनिधित्व भएको सङ्घीय न्याय प्रणाली, राष्ट्रियजातीय पहिचानमा आधारित स्वायत्तता र स्वशासनसहित राज्य संरचना र राज्य शक्तिको बाँडफाँडलगायत प्रावधानहरू संशोधन गर्न पनि जसपा नेपालले माग गरेको छ। मिटरब्याजपीडितको समस्या समाधान गर्न तथा प्रदेशमा औद्योगिक करिडोर घोषणा गर्न, पर्यटन तथा उद्योग, कलकारखाना सञ्चालनका लागि लगानीकर्तालाई प्रोत्साहन गर्न आवश्यक कानुनी, विधि र प्रक्रिया छिटोछरितो र सहज तुल्याउन अनुरोध गरेको छ। त्यसैगरी उच्च शिक्षालाई रोजगारमुखी बनाउन, आधारभूत स्वास्थ्य सेवाको प्रत्याभूत गराउन, कृषिको आधुनिकीकरणलगायत विषयमा पनि जसपाले ध्यानाकर्षण गराएको छ।"
अमेरिकाले नेपाली सेनालाई थप दुई हेलिकोप्टर दिने,काठमाडौं : संयुक्त राज्य अमेरिकाले विपद् प्रतिकार्यका लागि नेपाली सेनालाई थप दुई वटा हेलिकोप्टर दिने भएको छ। अमेरिकी उपविदेशमन्त्री रिचार्ड बर्माले नेपाल भ्रमणका क्रममा नेपाली सेनालाई थप दुई वटा हेलिकोप्टर सहयोग गर्ने घोषणा गरेका हुन्। परराष्ट्र मन्त्री आरजु राणा देउवासँग शुक्रबार मन्त्रालयमा भएको शिष्टाचार भेटका क्रममा उपविदेशमन्त्री बर्माले सो कुराको जानकारी गराएका थिए। उनका अनुसार अमेरिकाले यसअघि नै सो प्रयोजनका लागि दुई हेलिकोप्टर उपलब्ध गराउने घोषणा गरिसकेको थियो। यस पटक बर्माको भ्रमणका क्रममा थप दुई वटा बेल हेलिकोप्टर खरिदमा सहयोग गर्ने घोषणा गरेका थिए। सहयोगका लागि मन्त्री राणाले धन्यवाद दिएकी थिइन्। मन्त्री राणाले आज ट्वीट गरेर सो सहयोगका लागि अमेरिकालाई धन्यवाद ज्ञापन गरेकी छन्।
कार्यकर्तासमक्ष प्रचण्डको गुनासो : कांग्रेस र एमालेले अपारदर्शी ढंगबाट माओवादीलाई सत्ताबाट बहिर्गमन गराए,"काठमाडौं : नेकपा माओवादी केन्द्रका अध्यक्ष पुष्पकमल दाहाल(प्रचण्ड)ले कांग्रेस र एमालेले अपारदर्शी तरिकाले सत्ताबाट बहिर्गमन गराएको कार्यकर्तासँग गुनासो गरेका छन्। पार्टी कार्यालय पेरिस डाँडामा शनिबार आयोजित पोष्ट बहादुर बोगटीको स्मृति सभामा उनले संख्या भएकाहरुले षडयन्त्र मुलक तरिकाले मध्यरातमा सरकारबाट हटाउने जमर्को गरेको गुनासो गरेका हुन्। उनले भने, हामीले मुख्य त सुशासनको प्रयास गरे बापत संख्या भएका भनिएकाहरुले बडो अपारदर्शी तरिकाले, बडो षडयन्त्रमुलक तरिकाले सरकार हटाउने मध्यरातमा हटाउने, आफ्नै पङ्तिलाई पनि जानकारी नदिइ गर्ने जमर्को गरियो। केपी शर्मा ओलीले संसदको रोष्टमबाट बोलेको र देउवाले तलबाट टाउको हल्लाएको स्मरण गर्दै त्यहि दिनबाट आफूविरुद्ध ठूलै षडयन्त्रको गन्ध पाएको बताए । तपाइँहरुलाई सम्झना होला, जतिबेला समिकरण परिवर्तन भएर एमालेसँग मिलेपछि मैले मत लिने क्रममा एमाले नेता (केपी शर्मा ओली)ले बोल्दै गर्दा हाम्रो बोलचाल बन्द भयो, बोलचाल फर्काउनुपर्यो भनेर मञ्चबाट वर्तमान प्रधानमन्त्रीले भनेको र तलबाट नेपाली कांग्रेस सभापति (शेरबहादुर देउवा)ले अब खुलाउने हो, बोलचाल खोल्ने हो भनेको, त्यो बडो प्रतिकात्मक थियो, मानिसहरुले त्यसलाई कम ध्यान दिए। त्यो अर्थपूर्ण थियो। पूर्वप्रधानमन्त्री प्रचण्डले भने, तर त्यसलाई मैले बुझिहालेँ, त्यो बुझेर मैले उहाँहरुलाई तपाईहरु मिल्नुस् । हामी प्रतिपक्षमा जान्छौं भनेकै हो। त्यहि दिनबाट देखिएकै थियो केहि न केहि षडयन्त्र हुन्छ हामीविरुद्ध भन्ने। उनले सरकारबाट बाहिरिदा विजेताका रुपमा रहेकाले जनताले बुझिरहेको बेला जनतामा जान चुनौती र अवसर रहेको बताए। उनले पार्टीभित्रका नेताहरुले नबुझेजस्तो गरेपनि जनताले बुझिरहे पनि आफ्नै संगठन भित्रका नेताले नबुझेको कार्यकर्तासामू गुनासो गरे। प्रचण्डले संगठनात्मक अराजकता, कुण्ठा र विचलनको समस्या देखा परेकाले पार्टीभित्र एकताबद्ध बनाएर अगाडि पार्टी पुननिर्माणको गति अगाडि बढाउन खोजिएको बताए। अध्यक्ष प्रचण्डले जनार्दन शर्माले पार्टी फुटाउने आशंका निराधार भएको उल्लेख गरे। उनले स्थायी कमिटी बैठकबाट पार्टी फुटाउन खोजेको आशंका मेटिएको बताए। तर, प्रचण्डले शर्माले उठाएका केही गम्भीर, व्यवहारिक र आशंका रहेको भन्न भने छुटाएनन्। उनले व्यवहारिक आशंकाका विषयमा अनुसन्धान हुने धारणा राखे।"
प्रधानमन्त्री ओली र कांग्रेस सभापति देउवाबीच भेटवार्ता,"काठमाडौं : प्रधानमन्त्री केपी शर्मा ओली र नेपाली कांग्रेसका सभापति शेरबहादुर देउवाबीच भेटवार्ता भएको छ। शनिबार उनीहरूबीच भेटवार्ता भएको हो। उनीहरूबीच पछिल्लो राजनीतिक परिस्थिति र सरकारले गर्नुपर्ने कामका विषयमा छलफल भएको हो। प्रधानमन्त्री ओलीले देउवासँग राजनीतिक विमर्श भएको उल्लेख गरेका छन्। 'आज शनिबार! नेपाली कांग्रेसका सभापति, पूर्व प्रधानमन्त्री, मेरा मित्र शेरबहादुर देउवाजीसँग कुराकानी भयो। केही जानकारी आदानप्रदान, केही राजनीतिक विमर्श भए। सरकारले गरिरहेका र गर्नु पर्ने कामका विषयमा पनि कुरा भए,' प्रधानमन्त्री ओलीले भनेका छन्। उनीहरूबीच राजनीतिक नियुक्तिलगायतका विषयमा पनि छलफल भएको स्रोतले बताएको छ। संक्रमणकालीन न्यायसम्बन्धी विधेयकको कार्यान्वयनका विषयमा पनि उनीहरूबीच छलफल भएको थियो। उक्त विधेयक हालै प्रतिनिधिसभाबाट पारित भएको थियो। हालः उक्त विधेयक राष्ट्रिय सभामा रहेको छ।"
"चुनवाङ्ग बैठकको भविष्यवाणी मिल्यो, नेपालमा छिट्टै ठूलो आन्दोलन आउनेवाला छ : दाहाल","काठमाडौं : नेकपा माओवादी केन्द्रका अध्यक्ष पुष्पकमल दाहालले नेपालमा छिट्टै ठूलो आन्दोलन आउन लागेको दाबी गरेका छन्। रुकुम पश्चिमकाठमाडौं सम्पर्क समन्वय समितिको दोस्रो जिल्ला सम्मेलनमा बोल्दै अध्यक्ष दाहालले आन्दोलनका निम्ति पार्टी पंक्ति एकढिक्का हुनुपर्ने बताए। 'नेपालमा छिट्टै एउटा ठूलो आन्दोलन आउनेवाला छ। त्यो आन्दोलनको नेतृत्व वामपन्थी प्रगतिशीलले गर्ने हुन् कि दक्षिणपन्थी अराजकतावादीले गर्ने हुन्? यो सबाल पेचिलो भएको छ। यो कुरा हामीले विचार गर्नुपर्ने छ,' अध्यक्ष दाहालले भने। उनले विसं २०६२ सालमा चुनवाङ्ग बैठकमा भनेको कुरा अहिले आएर सत्य भएको दाबी गरे। उनले गणतन्त्र जनताका लागि भन्दा पनि बुर्जुवाका लागि आएको निष्कर्ष निकाले। 'मैले चुनवाङ्ग बैठकमा भनेको थिएँ गणतन्त्र नेपालमा आयो आयो। तर, जनताको हुन्छ कि बुर्जुवाको हुन्छ? गम्भीर प्रश्न उब्जिएको छ। त्यो बैठकमा मैले जे भविष्यवाणी गरेको थिएँ, अहिले त्यसकै लागि लडाइँ गर्ने बेला आएको छ,' उनले भने, 'पार्टीले एकपटक फेरि संघर्ष गर्नुपर्ने बेला आएको छ। जसका लागि पार्टी एकताबद्ध गर्नुपर्ने छ। यो चुनौती हाम्रोसामु छ।' उनले संसदमा विश्वासको मत नपाएपछि आफू कमान्डर भएर निस्किएको बताए। उनले प्रधानमन्त्री केपी शर्मा ओलीलाई लाचार भएर सत्तामा गएको टिप्पणीसमेत गरे। उनले बंगलादेशको उदाहरण दिँदै संख्याभन्दा ठूलो जनमत रहेको बताए। 'संख्या सबै कुरा होइन। जनमत ठूलो कुरा हो। जनमत अग्रगमनको पक्षमा हुन्छ। बंगलादेशलगायत दक्षिण एसियामा जसरी क्रान्ति देखियो। यदि सरकारले संख्याको बलमा जे पनि गर्न खोज्ने हो भने लाखौं जनता सडकमा उत्रिनेछन्,' उनले भने। उनले अहिले जनतामा पनि सकारात्मक 'भाइब' देखिएको भन्दै स्वतस्फुर्त आन्दोलनमा होमिने दाबी गरे। उनले केही प्रतिक्रियावादीले पार्टी फुटाउन खोजेको दाबी पनि गरे। 'प्रतिक्रियावादीहरूले पार्टी फुटाउने खोजेकै हुन्। तर, अहिले पार्टी फुटको विषय खारेज गरिएको छ। प्रभाकरले पार्टी फुटाउँछ भन्ने कुरामा स्पष्ट भएको छ,' उनले भने।"
क्यानडा अध्ययन गर्न जाने विद्यार्थीलाई दूतावासको सुझाव,"काठमाडौं : क्यानडास्थित नेपाली राजदूतावासले निकट भविष्यमै नयाँ शैक्षिकसत्रको सुरुआत हुन लागेकाले अध्ययनका लागि क्यानडा आउने तयारी गरिरहेका नेपाली विद्यार्थीलार्य सुझाव दिएको छ। दूतावासले क्यानडा बसाइ र अध्ययन सहज एवं समस्यारहित बनाउनका लागि विभिन्न सुझाव जारी गर्दै ध्यान पुर्याएर तयारी गर्न अनुरोध गरेको छ। विद्यार्थीका लागि दूतावासबाट यसअघि गत वैशाख १७ मा जारी गरिएको जानकारी मूलक सूचना राम्ररी अध्ययनगरेर मात्र क्यानडाको तयारी गर्न उचित हुने दूतावासले जनाएको छ। आफूले अध्ययन गर्ने कलेज, अध्ययन गर्ने विषय, लाग्ने खर्च, कलेज रहेको सहर आदिबारे पर्याप्त खोजीगरी बुझेर आउँदा कम समस्या व्यहोर्नुपर्ने उल्लेख गर्दै दूतावासले अवास्तविक, अपर्याप्त र अतिरञ्जित प्रचारप्रसारमा मात्र भरगरेर पूर्ण तयारी नगर्दा विद्यार्थीले विविध समस्या व्यहोर्नु परेको यथार्थलाई राम्ररी ध्यान दिन आग्रह गरेको छ। अध्ययनका लागि क्यानडा आउनु अघि पूर्वक्यानडामा रहेका आफन्त, इष्टमित्र, साथीहरू, पूर्वविद्यार्थी, विद्यार्थीका सोसल मिडिया नेटवर्क, सम्बन्धित सहरमा रहेका गैरआवासीय नेपाली सङ्घलगायत नेपाली डायस्पोराका सङ्घसंस्थासँग आफू आउन लागेको ठाउँ, पढाइको तौरतरिका, लाग्ने खर्च, आवासको उपलब्धता, रोजगारीका सम्भावना आदिबारे पर्याप्तमात्रामा बुझी जानकारी लिएर आउँदा सहज हुने दूतावासको सुझाव छ।"
जनार्दनले अध्यक्ष दाहाललाई मेरो लागि माओवादीमा ठाउँ छ कि छैन भनेर सोधेपछि,"काठमाडौं : नेकपा माओवादी केन्द्रका अध्यक्ष पुष्पकमल दाहालले जनार्दन शर्माले पार्टी फुटाउने विषयमा पार्टीभित्रबाट फैलाइएको भ्रमको अध्ययन हुने बताएका छन्। माओवादी केन्द्र काठमाडौंरुकुम पश्चिम सम्पर्क समन्वय समितिले शनिबार काठमाडौंमा आयोजना गरेको कार्यक्रममा स्थायी कमिटीको बैठकले पार्टी फुटको भ्रमलाई खारेज गरेको भन्दै पार्टीभित्रबाट फैलाइएको भ्रमको अध्ययन हुने बताए। स्थायी कमिटीमा शर्माले राखेका विषयहरू फरक मत नभएको भन्दै अध्यक्ष दाहालले पार्टीभित्रका बहसमा आएका सुझावहरूलाई थप सुदृढ पार्नका लागि छलफल चलाइने स्पष्ट पारे। उनले पार्टीभित्र भएका बहसले पार्टीलाई थप बलियो बनाउन मद्दत नै पुर्याउने बताए। उनले पार्टीभित्रका भ्रम अन्त्य भइरहेको अवस्थामा यसलाई थप उचाल्न जरुरी नरहेको बताए। त्यसअघि कार्यक्रममा माओवादी केन्द्रका उपमहासचिव जनार्दन शर्माले पार्टी हडेक्वाटरबाटै आफूले पार्टी फुटाउने भ्रम फैलाइएको बताए। पार्टीलाई बलियो बनाउन आफूले राखेको मतलाई असत्य सावित गर्दै आफ्नो बदनाम गर्न खोजिएको उनको भनाइ छ। शर्माले माओवादीबाहेक अर्को पार्टीमा जानेबारे कल्पना गर्न नसकिने स्पष्ट पारे। उनले पार्टीका लागि आफू कहिले कांग्रेस र कहिले एमालेसँग वार्ता गरेको भन्दै माओवादीको हुने ठाउँ छ कि छैन भन्दै दाहाललाई प्रश्न गरेका थिए। यो पनि पढ्नुस् : चुनवाङ्ग बैठकको भविष्यवाणी मिल्यो, नेपालमा छिट्टै ठूलो आन्दोलन आउनेवाला छ : दाहाल"
सामूहिक पहल भएमा संविधान संशोधन गर्न सकिन्छ : प्रधानमन्त्री ओली,"काठमाडौं : प्रधानमन्त्री केपी शर्मा ओलीले जनतालाई अधिकारसम्पन्न बनाउन सामूहिकरूपमा पहल भएमा संविधान संशोधन गर्न सकिने बताएका छन्। मुलुकी संहिता दिवसको अवसरमा कानुन, न्याय तथा संसदीय मामिला मन्त्रालयले शनिबार सिंहदरबारमा आयोजना गरेको कार्यक्रममा प्रधानमन्त्री ओलीले कुनै व्यक्ति वा सांसदले चाहेमा मात्रै संविधान संशोधन हुन नसक्ने भन्दै यसका लागि सामूहिकरूपमा पहल आवश्यक रहेको बताए। उनले सबैले नागरिक दायित्व ग्रहण गरेर राष्ट्रियभावका साथ प्रस्तुत भएमा संविधान र कानुनको पालना सहज हुने बताए। प्रधानमन्त्री ओलीले संविधान र कानुनको परिपालनाका लागि सामाजिक चेतना र नैतिक बन्धनको प्रवर्द्धन गर्नुपर्नेमा जोड दिए। अपराधमाथिको अनुसन्धान, अभियोजन र न्याय निरूपपण गर्ने संस्थाहरूलाई स्वच्छ र जिम्मेवार तुल्याउनुपर्ने उनले बताए। नेपालले न्याय क्षेत्रमा उल्लेख उपलब्धि हासिल गर्दै आएको भन्दै प्रधानमन्त्री ओलीले दक्षिण एसियामा कानुन र संविधान निर्माणजस्ता विषयमा नेपाल अगाडि नै रहेको बताए। प्रधानमन्त्री ओलीले सर्वोच्च अदालतले मर्यादाक्रमअनुसारका तलवमान दिनु भनी दिएको आदेशले राज्यको दायित्व बढ्ने भएकाले निर्णय गर्न असुविधा भएको बताए। राजस्व अशुलीको प्रवृत्तिमा २४ प्रतिशतले कमी भएको र संसदबाट बजेट पारित भइसकेको स्थितिमा उक्त आदेशको कार्यान्वयनबारे सरकारले फेरि अदालतसमक्ष समाधानको उपाय निकाल्न भन्नुपर्ने अवस्था आएको उनले उल्लेख गरे। नेपालमा २०७५ भदौ १ गतेबाट विभिन्न संहिता कानुनहरू लागू भएको सन्दर्भमा हरेक वर्ष भदौ १ गते मुलुकी संहिता दिवस मनाइने गरिन्छ।"
"जनार्दन शर्माले उठाएका व्यवहारिक विषयहरू गम्भीर छन्, अनुसन्धान हुन्छ : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल(प्रचण्ड)ले उपमहासचिव जनार्दन शर्माले उठाएका व्यवहारिक विषयहरू गम्भीर रहेकाले अनुसन्धान हुने बताएका छन्। पार्टी कार्यालय पेरिस डाँडामा शनिबार आयोजित पोष्टबहादुर बोगटीको स्मृति सभामा उनले शर्माले उठाएका व्यवहारिक विषयहरू गम्भीर रहेकाले त्यसलाई अध्ययन अनुसन्धान गरेर स्पष्ट पारिने बताएका हुन्। उनले भने,केही विषय फेरि, उहाँले उठाएका गम्भीर आशंकाका विषय छन्। विचारसँग सम्बन्धित कुरा त उहाँको मत हो दस्तावेज बनाउने बेलासम्म समाधान हुन्छ, उहाँको पनि समेटिन्छ। तर केही व्यवहारिक र आशंका रहेका छन्। ति आशंकाका बारेमा पनि विषयमा त्यसका अध्ययन अनुसन्धान हुने कुरामा पुगेका छौं। प्रचण्डले आशंका पैदा गराउने को छ खोजौं भनेको बताउँदै उनले जनार्दन र आफूले र लिडरको टीमले अध्ययन अनुसन्धान गरेर छ्याङ्ग हुने वातावरण बनाउने बताए। केही मानिसहरूले जनार्दनले पार्टी फुटाउँदै छन् भनेर सुनाउँदा आफूले चासो राखेको प्रचण्डले स्वीकारे। प्रभाकरले पार्टी फुटाउन खोजेका छन् भनेर लिडरसिपले कहिले पनि भनेको थिएन। तर विभिन्न मानिसहरूले आएर सुनाउँथे पार्टी फुट्दै छ, फुटाउँदै छन्, विभिन्न तत्त्व मिलेका छन्, यसले यदाकदा के भयो भन्ने भएको थियो। उनले थपे, तर, बैठक अन्त्यसम्म जनार्दन शर्माको पार्टी फुटाउने कुनै उद्देश्य पनि छैन, नियत पनि छैन भनेर उहाँले प्रष्ट पार्नुभयो। जनार्दनले पार्टी फुटाउन खोज्यो भन्ने कसैलाई आशंका छ भने त्यसबाट मुक्त हुन अपिल गर्न चाहन्छु। अध्यक्ष प्रचण्डले स्थायी समिति बैठकमा शर्माले लिखित रूपमा प्रस्तुत गरेको दस्ताबेजमा फरक मत भनेर नभनेको प्रष्ट पारे। उनले भने, शर्माले लिखित रूपमा प्रस्तुत गरेको दस्ताबेजमा फरक मत भनेर लेखिएको पनि छैन। त्यो बाहिर जाँदा तरंग र आशंका पैदा भए। तर, स्थायी अन्त्यसम्म आइपुग्दा त्यो मुख्य रूपमा सम्बोधन भएको छ। अध्यक्ष प्रचण्डले पार्टीमा विभिन्न समस्या देखिएको स्वीकार गर्दै पार्टीमा नयाँ संकल्पका साथ जानुपर्ने धारणा राखे। पार्टी विभाजन नहुने बरु एकताबद्ध भएर अघि बढ्ने जानकारी दिँदै प्रचण्डले आज बिहान उपमहासचिव शर्मा आफ्नो निवास खुमलटार आएको र छलफल गरेको जानकारी गराए।"
"पार्टीभित्र प्रदूषण र भ्रष्टीकरणको समस्या देखापरे, क्रान्तिकारी पार्टी बनाऔं : वरिष्ठ उपाध्यक्ष श्रेष्ठ","काठमाडौं : नेकपा माओवादी केन्द्रका वरिष्ठ उपाध्यक्ष नारायणकाजी श्रेष्ठले पार्टीभित्र प्रदूषण र भ्रष्टीकरणको समस्या देखा परेको बताएका छन्। शनिबार पार्टी कार्यालय पेरिस डाँडामा आयोजित पोष्ट बहादुर बोगटीको स्मृति सभामा उनले पार्टी भित्रको अन्तर संघर्षलाई अतिरञ्जित बनाउन नहुने धारणा राखेका हुन्। उनले भने, हाम्रो पार्टी प्रदूषण र भ्रष्टाचारको समस्या देखा परिरहेको बेला उहाँजस्ता पात्र राखेर सोच्नुपर्ने भएको छ। बोगटीजस्ता पात्र शिक्षा र प्रेरणा लिनुपर्छ। विचार र नेतृत्वमा प्रष्ट हुँदै अगाडि बढाएर पार्टीलाई अगाडि बढाउनुपर्ने उनको भनाई छ। अहिले पार्टी एकताबद्ध बनाउनुपर्नेमा उनले जोड दिए। वरिष्ठ उपाध्यक्ष श्रेष्ठले पार्टीलाई सुदृढ र नेतृत्वलाई बढाएर गोलबद्ध हुनुपर्ने आवश्यकता रहेको उनको भनाई छ। हाम्रो निश्चित रुपमा चुनौती र अवसर दुवै रहेको छ। उनले भने बेदाग भएर हामी सरकारबाट बाहिर निस्केका छौं। उनले भने,पार्टीलाई एकताबद्ध गर्ने हो। नेतृत्व वरिपरि गोलबद्ध हुने हो र अझ सुदृढ गर्ने हो। विचारलाई अझ विकास गर्ने हो। क्रान्तिकारी र शक्तिशाली पार्टी बनाउन वैचारिक र सांस्कृतिक अभियान सञ्चालन गर्नुपर्ने आवश्यकता छ। उनले पार्टीलाई अन्य दलसँग एकता र सहकार्य गरेर अगाडि बढाउनुपर्ने बताए। उनले जनतासँग गएर जन संघर्ष गर्नुपर्ने बताए।"
"सुमना लक्षित प्रधानमन्त्रीको टिप्पणी शिक्षकलाई राजीनामा गराउनु, राजनीतिक आबद्धता त्याग्न लगाउनु सही होइन","काठमाडौं : प्रधानमन्त्री केपी शर्मा ओलीले सरकारले शिक्षकहरूमाथि दमन गर्न नमिल्ने बताएका छन्। शनिबार काठमाडौंमा नेपाल राष्ट्रिय शिक्षक संगठनको २३औं राष्ट्रिय परिषद् बैठकलाई सम्बोधन गर्दै प्रधानमन्त्री ओलीले यसअघि शिक्षा मन्त्री भएकाले राजनीतिलाई जोडेर शिक्षकहरूमाथि एकतर्फी ढंगले दमनचक्र चलाउने काम गरेको भन्दै सरकारले शिक्षकहरूमाथि दमन गर्न नमिल्ने बताए। यसअघिका शिक्षामन्त्री सुमना श्रेष्ठमाथि लक्षित गर्दै प्रधानमन्त्री ओलीले नेपालको राजनीतिक इतिहासमा शिक्षकको भूमिकालाई नबुझेकाहरूले शिक्षकमाथि दमन गर्ने काम गरेको बताए। ८२५ शिक्षकलाई राजीनामा गराए, राजनीतिक आबद्धता त्याग्न लगाएजस्ता कुराहरू सही नभएको उनले बताए। उनले शिक्षक सरकारका सत्रु नभएको र सरकारले शिक्षकमाथि अत्याचार गर्नुपर्ने कुनै कारण नरहेको बताए। प्रधानमन्त्री ओलीले अहिलेको समयअनुसार शिक्षा क्षेत्रलाई सुधार गर्न शिक्षासम्बन्धी ऐन सबैको छलफलपछि अघि बढाउने उल्लेख गरे। अहिले पनि समाजलाई कानुन, संविधानप्रति जवाफदेही हुनुपर्छ भन्ने बनाउन जरुरी रहेको उनको भनाइ छ।"
प्रधानमन्त्री ओलीले गरे ग्लोबल साउथ समिट लाई सम्बोधन,"काठमाडौं : प्रधानमन्त्री केपी शर्मा ओलीले ग्लोबल साउथ समिटलाई भर्चुअलरुपमा सम्बोधन गरेका छन्। भारत सरकारद्वारा आयोजित तेस्रो शृङ्खलाको ग्लोबल साउथ समिट को उद्घाटन सत्रलाई आज ओलीले भर्चुअलरुपमा सम्बोधन गरेको प्रधानमन्त्री कार्यालयले जनाएको छ। प्रधानमन्त्री ओलीले यस क्षेत्रका करिब १५ राष्ट्रप्रमुख तथा सरकारप्रमुखबाट सम्बोधन भएको सम्मेलनबारे प्रधानमन्त्री ओलीले ट्वीट गर्दै यस महत्वपूर्ण प्रयासलाई सुरु गरेर जारी राखेकामा भारतका प्रधानमन्त्री नरेन्द्र मोदीलाई बधाई दिए। उनले भनेका छन्, हामीले साझा प्रयासबाट हाम्रो भविष्यको बाटो कोर्न सक्छौँ, जसले सबैलाई लाभ दिनेछ ।"
"प्रचण्ड सरकारको पालामा रजगज गरेकालाई कमसल स्थानमा पठाइयो, कुन सहसचिव कहाँ ?","काठमाडौं : सरकारले ठूलो संख्यामा सहसचिवहरूको सरुवा गरेको छ। मन्त्रिपरिषद्को बिहीबारको बैठकले ५९ जनाको सहसचिवको एकै पटक सरुवा गरेको छ। शक्तिशाली स्थानमा रहेका सहसचिवहरू कमसल मानिने स्थानमा पठाइएका छन्। नेकपा माओवादी केन्द्रको नेतृत्वमा रहँदा लामो समयसम्म रजगज गरेका केही सहसचिवहरू अन्यत्र सरुवा गरिएको छ। कसैलाई अतिरिक्तमा लगेर थन्क्याइएको छ। सरकारले आन्तरिक राजस्व विभागका महानिर्देशक शिवलाल तिवारीलाई कर्णालीको प्रदेश प्रमुखको कार्यालयमा पठाएको छ। भन्सार विभागका महानिर्देशक ढुण्डीप्रसाद निरौला स्वास्थ्य तथा जनसंख्या मन्त्रालयमा पठाइएको छ। सहसचिव चक्रबहादुर बुढा राजस्व अनुसन्धान विभागका महानिर्देशकबाट संघीय मामिला मन्त्रालयको अतिरिक्तमा पठाइएको छ। तत्कालीन प्रधानमन्त्री पुष्पकमल दाहाल प्रचण्डको निजी सचिव रहेका प्रधानमन्त्री तथा मन्त्रिपरिषद्को कार्यालयका सहसचिव अर्जुन भण्डारीलाई राष्ट्रिय योजना आयोगमा पठाइएको छ। सम्पत्ति शुद्धीकरण अनुसन्धान विभागमा समेत बसिसकेका पुष्पराज शाही प्रधानमन्त्री तथा मन्त्रिपरिषद्को कार्यालयबाट कर्णालीको मुख्यमन्त्री तथा मन्त्रिपरिषद्को कार्यालयमा सरुवा गरिएको छ। सहसचिव कमलप्रसाद भट्टराई सम्पत्ति शुद्धीकरण अनुसन्धान विभागका महानिर्देशकबाट राष्ट्रिय सूचना आयोगमा सरुवा भएका छन्। महावाणिज्यदूत बनाउने तयारीसहित परराष्ट्रमा पुगेका र प्रचण्ड प्रधानमन्त्री हुँदा निजी सचिवसमेत भइसकेका नवराज ढुंगानालाई सुदूरपश्चिमको प्रदेश प्रमुखको कार्यालयमा पठाइएको छ। ढुंगाना राजस्व अनुसन्धान विभागका महानिर्देशक पनि भइसकेका हुन्। पर्यटन विभागका महानिर्देशक रुद्रप्रसाद पण्डितको राष्ट्रिय योजना आयोगमा सरुवा भएका छन्। अर्थ मन्त्रालयका बजेट तथा कार्यक्रम महाशाखा प्रमुख नरेन्द्रकुमार रानालाई लोकसेवा आयोगमा पठाइएको छ। भन्सार विभागका उपमहानिर्देशक रहेका रामकुमार महतोलाई लोक सेवा आयोगमा सरुवा गरिएको छ। माओवादीको सरकार हुँदा सधैं शक्तिशाली स्थानमा रहँदै आएका अर्थ मन्त्रालयका सहसचिव रितेशकुमार शाक्यलाई सामान्य प्रशासन मन्त्रालयको अतिरिक्त समूहमा राखिएको छ। पछिल्लो समयमा अन्तःशुल्क छपाइमा भएको भ्रष्टाचारमा शाक्य मुछिएका छन्। अख्तियारले शाक्यविरुद्ध मुद्दा नै हालेको छ। अर्थ मन्त्रालयकै अर्का सहसचिव टंकप्रसाद पाण्डे संघीय मामिला मन्त्रालयको अतिरिक्त समूहमा थन्क्याएका छन्। सहसचिव सूर्यबहादुर खत्री गृह मन्त्रालयबाट श्रम, रोजगार तथा सामाजिक सुरक्षा मन्त्रालयमा सरुवा भएइका छन्। राष्ट्रिय सुरक्षा परिषद्को सचिवालयमा रहेका प्रदीपकुमार कोइरालालाई श्रम, रोजगार तथा सामाजिक सुरक्षा मन्त्रालयमा ल्याइएको छ। कोलकातामा महावाणिज्यदूतका रूपमा कार्यकाल पूरा गरेर फर्किएका परराष्ट्र मन्त्रालयका सहसचिव ईश्वरराज पौडेललाई लुम्बिनीको मुख्यमन्त्री तथा मन्त्रिपरिषद्को कार्यालयमा पठाइएको छ। लुम्बिनीको मुख्यमन्त्री तथा मन्त्रिपरिषद्को कार्यालयका नीराजन घिमिरेले राष्ट्रपति कार्यालयमा ल्याएको छ। सहसचिव चन्द्रकला पौडेल महिला, बालबालिका तथा ज्येष्ठ नागरिक मन्त्रालयबाट भौतिक पूर्वाधार तथा यातायात व्यवस्था मन्त्रालयमा सरुवा भएकी छिन्। सहसचिव दीपकराज नेपाललाई श्रम, रोजगार तथा सामाजिक सुरक्षा मन्त्रालयबाट महिला, बालबालिका तथा ज्येष्ठ नागरिक मन्त्रालयमा सरुवा गरिएको छ। सहसचिव प्रकाश दाहाल संघीय मामिला तथा सामान्य प्रशासन मन्त्रालयको अतिरिक्त समूहबाट संघीय मामिला मन्त्रालयमा जिम्मेवारी पाएका छन्। सहसचिव ज्ञानप्रसाद ढकाल रक्षा मन्त्रालयमा सरुवा भएका छन्। परराष्ट्रका सहसचिव नारायणप्रसाद भट्ट राष्ट्रिय सतर्कता केन्द्रमा सरुवा भएका छन्। सहसचिव लीलाप्रसाद शर्मा रक्षा मन्त्रालयबाट गृह मन्त्रालयमा सरिएको छ। सहसचिव पुष्कर न्यौपानेले महिला, बालबालिका तथा ज्येष्ठ नागरिक मन्त्रालयबाट कोशीको प्रदेश प्रमुखको कार्यालयमा सरुवा गरिएको छ। सहसचिव शंकर नेपाल संघीय मामिला तथा सामान्य प्रशासन मन्त्रालयको अतिरिक्त समूहबाट कोशीको मुख्यमन्त्री तथा मन्त्रिपरिषद्को कार्यालयमा पगेका छन्। संघीय मामिला तथा सामान्य प्रशासन मन्त्रालयको अतिरिक्त समूहमा रहेका राजेश्वर ज्ञवाली राष्ट्रिय योजना आयोगमा सरुवा भएका छन्। गण्डकीको प्रदेश लोकसेवा आयोगबाट ऋषिराम तिवारीलाई गृह मन्त्रालयमा ल्याइएको छ। सहसचिव रमेश ढकाल निर्वाचन आयोगबाट गृह मन्त्रालयमा सरुवा भएका छन्। भूपेन्द्र थापालाई गृह मन्त्रालयबाट लुम्बिनीको मुख्यमन्त्री तथा मन्त्रिपरिषद्को कार्यालयमा सरुवा गरिएको छ। बागमती प्रदेशको प्रदेश लोक सेवा आयोगकी सहसचिव नीता पोखरेल अर्याल निर्वाचन आयोगमा आएकी छिन्। सहसचिव डानारायणप्रसाद रेग्मी संघीय मामिला तथा सामान्य प्रशासन मन्त्रालबाट संस्कृति, पर्यटन तथा नागरिक उड्डयन मन्त्रालमा सरुवा भएका छन्। सहसचिव रामकृष्ण लामिछाने ताहाचलस्थित वैदेशिक रोजगार कार्यालयबाट संस्कृति, पर्यटन तथा नागरिक उड्डयन मन्त्रालयमा पुगेका छन्। सहसचिव हेमराज तामाङ संस्कृति पर्यटन तथा नागरिक उड्डयन मन्त्रालयबाट सरुवा भएर कोशीको मुख्यमन्त्री तथा मन्त्रिपरिषद्को कार्यालयमा पुगेका छन्। सहसचिव शिवराम पोखरेल सुदूरपश्चिमको मुख्यमन्त्री तथा मन्त्रिपरिषद्को कार्यालयबाट उद्योग, वाणिज्य तथा आपूर्ति मन्त्रालयमा सरुवा गरिएको छ। रघुराम विष्ट निर्वाचन आयोगबाट गण्डकीको मुख्यमन्त्री तथा मन्त्रिपरिषद्को कार्यालयमा सरुवा भएका छन्। ज्ञानहरि घिमिरे हुलाक सेवा विभागका महानिशर्देकबाट बालबालिका तथा ज्येष्ठ नागरिक मन्त्रालयमा पठाइएका छन्। भौतिक पूर्वाधार तथा यातायात मन्त्रालयका सहसचिव बाबुराम गौतम गण्डकीको मुख्यमन्त्री तथा मन्त्रिपरिषद्को कार्यालयमा पुगेका छन्। सहसचिव कृष्णप्रसाद लम्साल राष्ट्रपति कार्यालयबाट गृह मन्त्रालयमा सरुवा भएका छन्। प्रधानमन्त्री तथा मन्त्रिपरिषद्को कार्यालयका सहसचिव खोमराज कोइरालालाई राष्ट्रिय योजना आयोगमा सरुवा भएका छन्। बागमती प्रदेशको मुख्यमन्त्री तथा मन्त्रिपरिषद्को कार्यालयकी हुमकला पाण्डे उद्योग, वाणिज्य तथा आपूर्ति मन्त्रालयमा सरुवा भएकी छिन्। कोशी प्रदेशको सामाजिक विकास मन्त्रालयका लक्ष्मीप्रसाद भट्टराईलाई शिक्षा, विज्ञान तथा प्रविधि मन्त्रालय र अन्तर्गतमा सरुवा गरिएको छ। संघीय मामिला तथा सामान्य प्रशासन मन्त्रालयको अतिरिक्तमा रहेका विन्देश्वरप्रसाद लेखक पनि परराष्ट्रमा सरुवा भएका छन्। सहसचिव नारायणप्रसाद सापकोटालाई महालेखा नियन्त्रकको कार्यालयबाट निर्वाचन आयोगमा पठाइएको छ। टोकराज पाण्डेलाई अर्थ मन्त्रालयबाट गृह मन्त्रालयमा सरुवा गरिएको छ। मुख्यमन्त्री तथा मन्त्रिपरिषद्को कार्यालय गण्डकीबाट यमुना प्रधान, कोशीको आर्थिक मामिला तथा योजना मन्त्रालयबाट श्यामप्रसाद भण्डारी र लोकसेवा आयोगबाट गोपीकृष्ण कोइराला अर्थ मन्त्रालयमा ल्याइएको छ। श्रम, रोजगार तथा सामाजिक सुरक्षा मन्त्रालयबाट मदन दाहाल र संघीय मामिला तथा सामान्य प्रशासन मन्त्रालयको अतिरिक्त समूहकी कविता रेग्मी पनि अर्थ मन्त्रालयमा ल्याएको छ। उद्योग, वाणिज्य तथा आपूर्ति मन्त्रालयका सहसचिव लक्ष्मीप्रसाद निरौला, गृह मन्त्रालयका सहसचिवद्वय झक्कप्रसाद आचार्य र भरत खनाल परराष्ट्र मन्त्रालयमा सरुवा भएका छन्। स्वास्थ्य तथा जनसंख्या मन्त्रालयका सहसचिव विनोदबहादुर कुँवरलाई प्रधानमन्त्री तथा मन्त्रिपरिषद्को कार्यालयमा सरुवा गरिएको छ। हाल उनी प्रधानमन्त्री केपी शर्मा ओलीका निजी सचिव हुन्। अघिल्लो पटक पनि ओली प्रधानमन्त्री हुँदा कुँवर नै निजी सचिव थिए। संघीय मामिला तथा सामान्य प्रशासन मन्त्रालय (अतिरिक्त समूह)की सहसचिव कृष्णकुमारी श्रेष्ठ र संघीय मामिला तथा सामान्य प्रशासन मन्त्रालयका सहसचिव सुमन दाहाल पनि प्रधानमन्त्री कार्यालयमा ल्याइएको छ। बागमतीको संस्कृति, पर्यटन तथा सहकारी मन्त्रालयका हरिशरण पुडासैनी अर्थ मन्त्रालयमा सरुवा भएका छन्। संघीय मामिला तथा सामान्य प्रशासन मन्त्रालयको अतिरिक्तमा रहेका दीपक लामिछाने र राष्ट्रिय योजना आयोगका महेश भट्टराईलाई अर्थ मन्त्रालयमा ल्याइएको छ। उद्योग, वाणिज्य तथा आपूर्ति मन्त्रालयका सहसचिव चण्डीप्रसाद घिमिरे र राष्ट्रिय योजना आयोगका सहसचिव यमलाल भुसालको प्रधानमन्त्री तथा मन्त्रिपरिषद्को कार्यालयमा सरुवा गरिएको छ। लम्साललाई बेल्जियमको राजदूतमा सिफारिस सरकारले परराष्ट्र सचिव सेवा लम्साललाई बेल्जियमको राजदूतमा सिफारिस गरेको छ। बिहीबार साँझ बसेको मन्त्रिपरिषद् बैठकले लम्साललाई बेल्जियमको राजदूतमा सिफारिस गरेको सरकारका प्रवक्ता एवं सञ्चारमन्त्री पृथ्वीसुब्बा गुरुङले जानकारी दिए। लम्साल गत मंसिरमा परराष्ट्र सचिवमा नियुक्त भएकी थिइन्। उनी परराष्ट्र सचिव बन्ने पहिलो महिला हुन्।"
गोसाइँकुण्डमा पहिलो पटक पुग्यो बिजुली,"रसुवा : यही भदौ ३ गते जनैपूर्णिमाका दिन लाग्ने गोसाइँकुण्ड मेलाको सम्पूर्ण तयारी पूरा भएको छ। पवित्र तीर्थस्थल गोसाइँकुण्डमा तीर्थालु भक्तजनलाई रातिको समयमा उज्यालो पुर्याउने उद्देश्यले पहिलो पटक बिजुली बत्ती बालिएको छ। धार्मिक एवं पर्यटकीय गन्तव्यका रूपमा रहेको गोसाइँकुण्डमा मेलाको तयारीसँगै बिजुली बलेपछि तीर्थालु तथा स्थानीय होटल व्यवसायी उत्साहित भएका छन्। २०३८ सालमा जिल्लामा विद्युत् सेवा विस्तार भएपनि गोसाइँकुण्डमा पहिलो पटक शुक्रबार विद्युत् लाइन सञ्चालन गरिएको हो। नेपाल विद्युत् प्राधिकरण रसुवा शाखाका प्रमुख सञ्जिप भट्टराईका अनुसार गणेश गौडा बुद्ध मन्दिर र गोसाइँकुण्डमा दुई सय भन्दाबढी बत्ती बालिसकिएको छ। यहाँ बिजुली पुर्याउन लाङटाङ राष्ट्रिय निकुञ्ज कार्यालय तथा निकुञ्ज विभाग, जिल्ला प्रशासन कार्यालय, नागरिक समाज, गोसाइँकुण्ड गाउँपालिकालगायत सरोकार भएका निकाय तथा स्थानीयले सहयोग गरेका उनले बताए। चन्दनबारीबाट कुण्डसम्म १४ किलोमिटर विद्युत् लाइन निर्माण गरी मेलालाई थप व्यवस्थित र मर्यादित बनाउने उद्देश्यले बिजुली बत्ती पुर्याइएको प्रमुख भट्टराईले उल्लेख गरे। विद्युत् लाइन विस्तारसँगै खाना पकाउन तथा दैनिक कार्यमा सहजता आउनाका साथै वन पैदावारको व्यायभारमा शून्यता आई वन तथा वनस्पति संरक्षणमा सहयोग पुग्ने स्थानीयले बताएका छन्। विद्युत् सेवा विस्तार भएसँगै तीर्थ जाँदा लेक लागेका यात्रुलाई शुक्रबारदेखि नै विद्युतको सहायताबाट अक्सिजन दिन सुरू गरिएको गोसाइँकुण्डमा हिमालय उद्धार संघले जनाएको छ। संघबाट खटाएका चिकित्सक टोलीले प्राथमिक उपचार सेवा प्रदान गरिरहेको बताउँदै शुक्रबार साँझसम्म एक सय ५० जना यात्रीलाई अक्सिजन दिइएको संघका व्यवस्थापक प्रकाश खत्रीले जानकारी दिए। शनिबार बिहान दुई हजार तीर्थयात्रीले सुलाद्री आरोहण गरिरहेका राष्ट्रिय निकुञ्ज कार्यालयले जनाएको छ। तीर्थयात्रीको उपचारका लागि धुञ्चेको शिवमन्दिर चोकमा स्वास्थ्य सहायता कक्ष सञ्चालन गरिएको छ। साथै मिनि गोसाइँकुण्ड, चोलाङपाटी, लौरीविनायक र गोसाइँकुण्डमा स्वास्थ्य शिविर सञ्चालन गरिएको प्रमुख जिल्ला अधिकारी वेदनिधि खनालले जानकारी दिए। गोसाइँकुण्ड मेला भर्न आउने यात्रीको सुरक्षाका लागि एक सयभन्दा बढी सुरक्षाकर्मी परिचालन, बिरामी यात्रीको उद्धार गर्न उद्धार समूहको समेत व्यवस्था गरिएकाले निर्धक्कका साथ यात्रा गर्न सम्पूर्ण यात्रीलाई अनुरोध गरिएको प्रजिअ खनालले बताए। गोरखनाथलाई गोसाइँकुण्डको पवित्र जलस्नान गराउन आवश्यक सुरक्षाका साथ गोरखनाथलाई शिरमा राखी आएका बाबाका समूह शनिबार बिहान सुलाद्री पर्वततर्फ प्रस्थान गरिसकेका जिल्ला प्रहरी कार्यालयका प्रहरी प्रमुख केशव भट्टराईले जानकारी दिए। भक्तजन आउने क्रम जारी रहेकाले ट्राफिक व्यवस्थापन पनि कडा परिएको उनले बताए। रासस"
त्रिवेणी भगवती मन्दिरदेखि मनकामना मन्दिरसम्म जलयात्रा,"गोरखा : पहिलेपहिले त्रिशूली र मर्स्याङ्दीको संगममा अवस्थित त्रिवेणी भगवती मन्दिरको कुण्डमा रहेको जल लगेर चढाएपछि मात्र मनकामना माताको पूजा गर्ने प्रचलन थियो। तर लामो समय भयो, यो परम्परा रोकिएको। यही परम्परा पुन निरन्तरताको अपेक्षा गर्दै भदौ १ गते शनिबार बिहान करिब दुईसय जनाले मोटरसाइकल र्यालीसहित सो कुण्डको जल लगेर मनकामना मन्दिरमा अर्पण गरेका छन्। सहिद लखन गाउँपालिका३ स्थित त्रिवेणी भगवती धार्मिक तथा पर्यटकीय स्थल विकास व्यवस्थापन समितिको आयोजनामा सो जलयात्रा गरिएको हो। पृथ्वीराजमार्गको मुग्लिन बजार, करनटार, नेवारे लगायतका गाउँबस्तीका बासिन्दाहरू करिब सयवटा मोटरसाइकलमा करिब दुईसय जनाले जल मनकामनामा जल पुर्याएका थिए। सो जलयात्राको उद्घाटन समारोहमा सहिद लखन गाउँपालिकाका अध्यक्ष रमेश थापा, वडा अध्यक्ष दीपक पाण्डे, त्रिवेणी, इच्छाकामना, मनकामना, छिम्केश्वरी धार्मिक सर्किट विकास अभियानका संयोजक रामबहादुर लामा, व्यवस्थापन समितिका अध्यक्ष सूर्यबहादुर गुरुङ, जलयात्रा मोटरसाइकल र्याली कार्यक्रमका संयोजक काजीमान थापा मगर लगायतले शुभकामना मन्तव्य व्यक्त गरेका थिए। १३ किलोमिटर लामो सडकमा आयोजित मोटरसाइकल र्यालीका सहभागीहरूलाई करनटार, नेवारे, ग्याजा, सिलिङ, मनकामना लगायतका टोलका बासिन्दाले स्वागत गरेका थिए। सो जलयात्रा कार्यक्रमको समापन कार्यक्रममा बोल्दै मनकामना मन्दिरका मूल पुजारी इन्सान थापाले त्रिवेणी भगवती कुण्डको जल लगेर मनकामनाको पूजा गर्नेलाई मनको इच्छा पूरा हुने बताए। गाउँपालिकाका अध्यक्ष रमेश थापाले मुग्लिनबाट सो मन्दिरसम्म पक्की पुल बन्ने भएकाले अब भक्तजनले त्यहाँको जल ल्याएर मनकामनामा चढाउन सम्भव हुने विश्वास व्यक्त गरे।"
आइतबार देशका यी स्थानमा हुने छ वर्षा,"काठमाडौं : देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार गण्डकी र लुम्बिनी प्रदेशका केही स्थानहरू तथा कोशी, बागमती, कर्णाली र सुदुरपश्चिम प्रदेशका थोरै स्थानहरू र बाँकी प्रदेशका एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। गण्डकी र लुम्बिनी प्रदेशका एकदुई स्थानमा भारी वर्षाको सम्भावना रहेको छ। आइतबार देशका देशभर आंशिकदेखि साधारणतया बदली रहने छ। मधेश, बागमती, गण्डकी, लुम्बिनी, कर्णाली र सुदूरपश्चिम प्रदेशका केही तथा बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। मधेश, गण्डकी, लुम्बिनी र कर्णाली प्रदेशका एकदुई स्थानमा भारी वर्षाको पनि सम्भावना रहेको छ ।"
जीर्ण पुलमा जोखिम मोलेरै यातायात सञ्चालन,बाजुरा : बाजुरा जिल्ला सदरमुकाम मार्तडी जोड्ने मुख्य राजमार्ग साफे मार्तडी सडक खण्डमा पर्ने गुईगाड खोलाको पक्की ट्रस ब्रिज पुल निर्माण कम्पनीको लापरबाहीका कारण जीर्ण भएको छ। जसका कारण जोखिम पूर्ण ट्रस ब्रिजमा सवारी साधन सञ्चालन गर्न स्थानीय बाध्य छन्। २०६८ असारमा सडक डिभिजन कार्यालय साँफेबगर अछामसँग राजेन्द्र थिगिन जेभीले २०७० साउन ३० भित्र निर्माण कार्य सम्पन्न गर्ने गरी ५ करोड ९६ लाख १ सय १२ रुपैयाँमा ठेक्का सम्झौता गरी कामको जिम्मा लिएको थियो। निर्माणको जिम्मा पाएको कम्पनीले विभिन्न बहाना बनाउँदै सम्झौता अनुरूप काम सम्पन्न गर्न सकेन। सम्झौता अनुरूप काम सम्पन्न नगरेपछि थप २०७१ असार मसान्तसम्म काम सक्ने गरी म्याद थपेको थियो। थप गरिएको समयमा समेत निर्माण सम्पन्न नगरे गरेको सडक डिभिजन कार्यालय साँफेबगर अछामले बताएको छ। ताकेता दिँदा २०७५ मा निर्माण कम्पनीले काम सम्पन्न गरेको जानकारी पछि पक्की ट्रस ब्रिजको चेकजाँच गर्दा कम्सल सामान र ट्रस ब्रिजमा लगाउनुपर्ने सामग्री इस्टिमेट अनुसारको जडान नभएको सडक डिभिजन कार्यालय साँफेबगरले बताएको छ। ६ वर्षअघि मात्रै निर्माण कार्य सम्पन्न भएको ६० मिटर लम्बाइ पुलले ४५ टन लोड भार धान्नुपर्ने हुन्छ। पुलको लोड टेस्टका लागि सडक डिभिजन कार्यालय साँफेबगर अछाम र पुल महाशाखाबाट आएको इन्जिनियरको टोलीले पुलमा ३० टन लोड समेत धान्न नसकेर पुल लच्किएर चर्किएपछि पुल पास भएको छैन। जिल्ला सदरमुकाम जोड्ने मुख्य सडक भएका कारण गाडीलाई आउजाउ गर्न सहजताका लागि हाल एक पटकमा एउटा मात्र गाडी हिँड्ने गरेर साइनबोर्ड टाँस गरेर पुल सञ्चालनमा रहेको सडक डिभिजन कार्यालय साँफेबगर अछामले जनाएको छ। पुलले स्टिमेट अनुसारको क्षमता अनुरूप लोड भार धान्नुपर्ने सो पुलले लोड धान्न नसेकपछि दुर्घटनाको जोखिम रहेको भन्दै पुलको पुनः निर्माण हुनुपर्ने स्थानीयहरूले बताएका छन्। सडक डिभिजन कार्यालय अछामका सूचना अधिकारी आकाश श्रेष्ठले पुलको लोड जाँच गर्दा धेरै लोड धान्न नसकेपछि दुर्घटना नहोस् भन्ने उद्देश्यले एक पटकमा एउटा मात्र गाडी आउजाउ गर्न साइनबोर्ड टाँस गरिएको बताएका छन्। पुलको साइटमा एक पटक एक मात्र सवारी साधन आउजाउ गर्न साइन बोर्ड टाँसिएको छ। कुन सवारी साधन कति क्षमताको भन्ने नै छैन। एउटा मोटर साइकल मात्र आउजाउ गराउने की बस मात्र गराउने की लोड ट्रकहरू गराउने नखुल्दा बढी जोखिम भएको यातायात व्यवसायीहरूले बताएका छन्। २०६८ साल निर्माण कार्य सुरु गरिएको पुल गुणस्तरहीन निर्माण सामग्री प्रयोग गरेर लामो समयसम्म निर्माण कार्य पूरा नभएपछि पुलको साइटबाट लेन्टर खुइलिएर सरिया देखिन थालेका छन्। साइटका पिलरका भाग गुईगाड खोलाले बगाएर जमिन भन्दा माथि निस्किएका छन। पिल्लरको सुरक्षाका लागि कसैले पनि ध्यान नदिएको स्थानीय बताउँछन्। बाजुरा जिल्लाका प्रमुख जिल्ला अधिकारी भीमकान्त पौडेलका अनुसार गुईगाड पुल जोखिममा रहेको छ। पिल्लर सुरक्षाका लागि सडक डिभिजन कार्यालय साँफेबगरलाई धेरै पटक जानकारी गराएको बताए। निर्माण कम्पनीले पुल हस्तान्तरण नगरेकाले सडक डिभिजनले काम गर्न नमिल्ने जवाफ आउने गरेको प्रमुख जिल्ला अधिकारी पोडेलले बताए। सडक डिभिजन कार्यालय साँफेबगर अछामका प्रमुख रमेश चौधरीले निर्माण कम्पनीले काम पुरा नगरेको बताए। पुल जोखिम हुँदै गएको छ निर्माण कम्पनी राजेन्द्र थिगिन जेवीले सडक डिभिजनलाई हस्तान्तरण नगरेको बताए। आफूले निर्माण कम्पानीलाई ट्रस ब्रिज पक्की पुल आवश्यक मर्मत गरेर हस्तान्तरण गर्न धेरै पटक पत्राचार गरेको भएपनि अटेर गरेका कारण मर्मत कार्य अलपत्र परेको प्रमुख चौधरीले बताए। निर्माण कम्पनीले हस्तान्तरण नगर्दासम्म सडक डिभिजनले मर्मत कार्य गर्न नमिल्ने बताए। सडक डिभिजन कार्यालयले ठेकेदार कम्पनीलाई करिब ९५ प्रतिशत रकम निकासा गरिसकेको छ। ५ करोड ९६ लाख १ सय १२ रुपैयाँमा निर्माण गर्ने गरी पुलको सम्झौता भएकोमा ५ करोड २८ लाख २० हजार ५७ रुपैयाँ निकासा भइसकेको छ।
रुकुम पूर्वमा स्वास्थ्य बिमा गर्नेको संख्या बढ्यो,रुकुमपूर्व : रुकुम पूर्वमा स्वास्थ्य बिमा गर्नेको संख्या बढेको छ। जिल्लामा २०७४ सालदेखि स्वास्थ्य बिमा कार्यक्रम सञ्चालन भएकोमा हालसम्म १० हजार २ सय ८० जनाले स्वास्थ्य बिमा गरेका छन्। बर्सेनि स्वास्थ्य बिमा गर्नेको संख्या बढ्दै गएको छ। स्वास्थ्य बिमा बोर्ड सम्पर्क कार्यालय रुकुम पूर्वका अनुसार जिल्लामा बर्सेनि स्वास्थ्य बिमा गर्नेको संख्या बढ्दो क्रममा छ। जिल्लामा स्वास्थ्य बिमा गर्नेको संख्या १० हजार २ सय ८० जना पुगेको छ। जसमा महिला ५ हजार ५ सय २७ जना छन् भने पुरुष ४ हजार ७ सय ५२ जना रहेका छन्। जिल्लामा सबैभन्दा बढी बिमित भूमे गाउँपालिकामा रहेका छन्। भूमेमा ४ हजार ५ सय २८ जनाले स्वास्थ्य बिमा सेवा लिएका छन् भने सबैभन्दा कम पुथा उत्तरगंगा गाउँपालिकामा २ हजार ६ सय ८३ जनाले स्वास्थ्य बिमा गरेको स्वास्थ्य बिमा बोर्ड रुकुमपूर्वका कार्यालय दर्ता अधिकारी सपना पुनले बताए।
"आज देशका यी स्थानमा भारी वर्षा, सतर्क रहन आग्रह","काठमाडौं : आज बिहानैदेखि बागमती र गण्डकी प्रदेशका केही स्थानहरुमा मेघगर्जनचट्याङसहित मध्ययम वर्षा भइरहेको । आज दिउँसो सबै प्रदेशका केही स्थानहरूमा मेघ गर्जनचट्याङ्गसहित हल्कादेखि मध्यम वर्षा हुने मौसम पूर्वानुमान महाशाखाले जनाएको छ। आज राती भने कोशी प्रदेश, मधेश प्रदेश, बागमती प्रदेश र गण्डकी प्रदेशका केही तथा बाँकी प्रदेशका थोरै स्थानहरूमा मेघ गर्जनचट्याङ्गसहित हल्कादेखि मध्यम वर्षा भए पनि बागमती र गण्डकी प्रदेशका एकदुई स्थानमा भारी वर्षा हुने विभागको बुलेटिनमा उल्लेख छ। आइतबार र सोमबार पनि सबै प्रदेशका केही स्थानहरूमा मेघ गर्जनचट्याङ्गसहित मध्यम वर्षा हुने र गण्डकी र लुम्बिनीका एकदुई स्थानमा भारी वर्षा हुने महाशाखाले जनाएको छ। हाल देशभर नै मनसुनी वायुको प्रभाव रहेको बताउँदै महाशाखाले भारी वर्षा हुने स्थानमा रहने सबैलाई सतर्कता अपनाउन अनुरोध गरेको छ।"
टेलिकमको नेटवर्क नआउँदा स्थानीयलाई सास्ती,"हुम्ला : खार्पुनाथ गाउँपालिका३ का स्थानीय मोबाइल नेटवर्क आउन घाम कुर्नुपर्ने अवस्था रहेको छ। दिउँसो घाम लागेपछि मोबाइल नेटवर्क आउने सूर्य अस्ताएपछि मोबाइल नेटवर्क नआउने गरेको छ। बिहान ७ बजेदेखि घाम लागेसँगै मोबाइल नेटवर्क आउने बेलुका सूर्य अस्ताएसँगै मोबाइल नेटवर्क नआउने गरेको खार्पुनाथ गाउँपालिका३ का स्थानीय नरेन्द्र रावलले जानकारी दिए। डेढ महिनादेखि सोलारको प्यानेलले काम नगरेपछि खार्पुनाथ गाउँपालिका भित्रका तीनवटा वडा स्थानीयहरू टेलिफोन सेवाबाट बञ्चित भएको रावलले बताए। रायाँ गाउँस्थित ठानाकोटमा रहेको नेपाल टेलिकमको टावरले काम गर्न छोडेपछि स्थानीयबासीहरू घाम कुनुपर्न तीर्थ रोकायाले गुनासो गरे। स्थानीय सरकारले गाउँमा बत्ती भए पनि टावरसम्म पावर जडान नगरेपछि स्थानीयले सास्ती खेप्न बाध्य भएका हुन्। नेपाल टेलिकम टावर नजिकै पोल जडान गरे पनि टावरमा पावर सप्लाइ नहुँदा खार्पुनाथ गाउँपालिका१ लाली, गोप्का, देउखुरी, प्युस, वडा नम्बर २ को थाली र काराङ लगायतका क्षेत्रमा समस्या रहँदै आएको छ।"
पहिरोले धानबालीसहितको खेत बगाएपछि कृषक चिन्तित,"खोटाङ : पहिरोले धानबालीसहित खेत बगाएपछि दिक्तेल रुपाकोट मझुवागढी नगरपालिका४ खाल्लेका कृषक चिन्तित भएका छन् । गत साउन १६ र १७ गतेको वर्षापछि पहिरोले खाल्लेमा धानबालीसहित खेत बगाएको थियो । पहिरोले स्थानीय कोपिला बस्नेत र डम्बर केसीको धानसहितको १५१५ रोपनी खेत पुरेको छ । बर्सेनी १८ मुरी धान फल्ने खेत बगाएपछि गरिखाने खेत बाँकी नरहेको पीडित बस्नेतले बताए। उनको खेतको सिरानदेखि पहिरो गएको छ । 'पहिरोले तीन भागमध्ये दुई भाग खेत बगाइसकेको छ । खेत बग्ने क्रम जारी छ', उनले भने, '६ जनाको परिवार यही धानबालीले टार्दै आएकी थिएँ । पहिरोले खेत नै बगाएपछि कसरी परिवार चलाउने भन्ने पीर लागेको छ।' पहिरोले बस्नेतको भन्दा माथिल्लो भेगमा रहेको भक्तबहादुर बस्नेतको पनि केही गरा बगाएको छ । पहिराका कारण उहाँको घर समेत जोखिममा परेको खाल्लेका वडाध्यक्ष खगेन्द्र राईले जानकारी दिए। खेतीयोग्य भूमि रहेको त्यस क्षेत्रको जमिन चर्किएको छ । आर्थिक वर्ष २०८०८१ मा बाढी तथा पहिरोका कारण जिल्लामा तीन जनाले ज्यान गुमाएका छन् । दश स्थानीय तह रहेको जिल्लामा बाढीले बगाएर एक तथा पहिरोमा पुरिएर दुई जनाको मृत्यु भएको प्रहरी नायब उपरीक्षक पुरुषोत्तम खड्काले जानकारी दिए। पहिरोले पुरिएर गत साउन ३१ गते रावाबेँसी गाउँपालिका३ लामीडाँडाकी ५७ वर्षीया सावित्रादेवी नेवार तथा जेठ २८ गते साकेला गाउँपालिका२ रतन्छाका ५६ वर्षीय मधुराज राईको मृत्यु भएको थियो । यस्तै साउन २१ गते ऐँसेलुखर्क गाउँपालिका४ जलेश्वरीकी ७३ वर्षीया पदमकुमारी घिमिरेको बाढीले बगाएर मृत्यु भएको थियो । यस वर्षको बाढी तथा पहिरोबाट जिल्लाका विभिन्न ठाउँमा ठूलो क्षति गरेको छ । बाढी तथा पहिरोबाट हालसम्म जिल्लामा ६ परिवार विस्थापित भएका प्रहरीले जनाएको छ । जिल्लामा मनसुनजन्य विपद् (बाढीबाट ८५ परिवार र पहिरोबाट चार सय ३९ परिवार) उच्च जोखिममा छन्। रासस"
कालीबाबाले गरे भीमेश्वरमा क्षमा पूजा,"दोलखा : प्रसिद्ध दोलखा भीमेश्वरमा विश्व प्रसिद्ध हिन्दु धर्म गुरु १००८ बाबाले क्षमा पूजा गरेका छन्। शनिबार कालीबाबाले भीमेश्वर मन्दिरमा विशेष पूजा गरेका हुन्। गत २०८१ साउन ५ गते शनिबार र साउन ९ गते बुधबार भीमेश्वरको शिलामा तीन पटक पसिना आएको थियो। शिलामा पसिना आएको थाहा पाएपछि विश्व शान्तिको कामना गर्दै क्षमा पूजा गर्न भारतबाट आएको कालीबाबाले बताए। भीमसेनमा पसिना आउँदा देशमा अनेकौं कष्ट आइपर्ने आदि अनादिदेखि चली आएको कुरा हो। यो वर्ष एकैदिन दुई पटक र अर्को दिन एकपटक गरी तीन पटक पसिना आएर प्लेन दुर्घटना भयो, देशमा भ्रष्टाचार, दुराचारको अवस्था आइरहेको छ। केही दिनअघि सोलुखुम्बुमा ठूलो बाढी गयो तमाम नष्ट भयो, उनले भने। पशुपति क्षेत्र विकास कोषका सदस्य सचिव डा मिलनकुमार थापाको विशेष निमन्त्रणामा क्षमा माग्न आएको बाबाले बताए। बाबाले हिन्दु राष्ट्र कायम गर्न नेपाल सरकारलाई पनि अनुरोध गरेका छन्। कालीबाबा नेपालमा जन्मेका भएपनि भारतमा बस्दै आएका हुन्। कालीबाबासँग भारतीय जगत गुरु, सन्तमहात्माहरु र विशिष्ट धार्मिक व्यक्तित्वहरु समेत दोलखा आएका थिए।"
सुक्खा पहिरोले अरनिको राजमार्ग अवरुद्ध,काभ्रेपलाञ्चोक : सुक्खा पहिरो जाँदा आज बिहानदेखि अरनिको राजमार्ग अवरुद्ध भएको छ । राजमार्गअन्तर्गत काभ्रेपलान्चोकको पाँचखाल नगरपालिका८ स्थित ५३ किलो भन्ने स्थानमा गएको पहिरोले सडक अवरुद्ध भएको हो । उक्त सडकखण्डमा पहिरो खस्दा करिब ५० मिटर सडक अवरुद्ध भएको जिल्ला प्रहरी कार्यालयका प्रवक्ता एवं प्रहरी नायब उपरीक्षक राजकुमार श्रेष्ठले जानकारी दिए। सडक अवरुद्ध हुँदा दुवैतर्फ सयौँ सवारीसाधन रोकिएका छन् । साना सवारीसाधनलाई वैकल्पिक सडकबाट पठाइएको उनले बताए। सुरक्षाकर्मीको टोली खटाई स्थानीय तह र सडक विभागसँग समन्वय गरी पहिरो पन्छाउन पहल भइरहेको प्रहरी नायब उपरीक्षक श्रेष्ठले बताए। उक्त राजमार्गको जिरोकिलोदोलालघाट सडकखण्डमा यसअघि पनि पटकपटक पहिरो खस्दा सडक अवरुद्ध हुँदै आएको थियो । रासस
फिरौती माग गर्ने २ जना पक्राउ,महोत्तरी : महोत्तरी प्रहरीले फिरौती रकम माग गर्ने २ जना पक्राउ परेका छन्। पक्राउ पर्नेमा रामगोपालपुर नगरपालिका५ घर भई जलेश्वरमा डेरा लिई बस्दै आएका २४ वर्षीय सुनिल कुमार राउत र २४ वर्षीय करण मण्डल रहेका छन्। जलेश्वर नगरपालिका५ का गफुर राईनलाई अपरिचित एक जना २० वर्षीय बयस्कले केही दिनदेखि अगाडि बाटोमा चिठ्ठी दिएको र उक्त चिठ्ठीमा ९२ हजार रुपैयाँ माग गरेको थियो। सो माग गरिएको पैसा नदिए धम्की पूर्ण भाषा प्रयोग गरिएको सम्बन्धमा प्रहरीले सूचना प्राप्त गरेपश्चात प्रहरीले अनुसन्धानको क्रममा उनीहरूलाई नियन्त्रणमा लिएको छ। जलेश्वर नगरपालिका१ स्थित जलेश्वर मन्दिरबाट उक्त फिरौती माग गर्ने उनीहरूलाई नियन्त्रणमा लिई अनुसन्धान गरिरहेको जिल्ला प्रहरी कार्यालय महोत्तरीले जनाएको छ।
चिकित्सक दम्पतीले खोले फाउन्डेसन,"चितवन : आफ्नो आम्दानीको रकमबाट वार्षिक रूपमा सामाजिक सेवा गर्दै आएका चितवनका चिकित्सक दम्पती डा अजय न्यौपाने र डा सरु थापाले फाउन्डेसन स्थापना गरेका छन्। ग्रामीण, गरिबी र विपन्नको क्षेत्रमा सहयोग गर्ने उद्देश्यले डा अजय डा सरु फाउन्डेसन को स्थापना गरेका हुन्। यसअघि उनीहरूले व्यक्तिगत रूपमा सहयोग गर्दै आएका थिए। मुद्दती खातामा १० लाख र चालु खर्च १० लाख गरेर २० लाख रुपैयाँ जम्मा गरेका छन्। बर्सेनि १० लाख मुद्दतीमा राखेर १० वर्षमा एक करोड पुर्याउने लक्ष्य छ। फाउन्डेसनको माध्यमबाट सामाजिक कामलाई संस्थागत र दिगो बनाउन खोजिएको अध्यक्ष डा अजय न्यौपानेले बताए। फाउन्डेसनले मुख्य गरेर चार वटा क्षेत्रलाई लक्षित गरेर काम गर्ने उनले बताए। आफैंले आर्जित कमाइबाट सामाजिक सेवा गर्ने हो। आफ्नो कमाइलाई सामाजिक सेवाका लागि छुट्ट्याएका हौं। पहिला पनि गरेका हौं। तर अबदेखि संस्थागत गरेका छौं, डा न्यौपानेले भने, अक्षय कोषलाई करोड पुर्याउने लक्ष्य छ। हामी नहुँदा पनि दिगो होस् भनेर फाउन्डेसन बनाएका हौं। उनीहरूले नारायणघाटमा साइराम डेन्टल केयर सञ्चालन गरेका छन्। यसबाट हुने आम्दानीलाई हरेक वर्ष १० प्रतिशत सामाजिक कामका लागि खर्चिंदै आएका थिए। उनीहरू २१ वर्षदेखि चितवनमा बस्दै आएका थिए। डा न्यौपाने भरतपुर अस्पतालमा दन्त चिकित्सा विभागमा कार्यरत छन्। डा थापा साइराम डेन्टल केयरकी प्रबन्ध निर्देशक हुन्। विपन्नताका कारण समस्यामा परेकालाई सहयोग गर्ने योजना रहेको फाउन्डेसनले जनाएको छ। फाउन्डेसनले स्वास्थ्य, शिक्षा, खेलकुद र वातावरण संरक्षणमा काम गर्नेछ। स्वास्थ्यको क्षेत्रमा आँखाको उपचारलाई प्राथमिकतामा राखिएको छ। त्यसपछि मुखको स्वास्थ्यलाई प्राथमिकतामा राखिएको छ। सामुदायिक विद्यालयमा पढ्न गरिब तथा जेहेन्दार विद्यार्थीलाई छात्रवृत्तिको व्यवस्था गरिएको छ। शैक्षिक कार्यक्रमअन्तर्गत कला संस्कृतिको संरक्षणमा बालबालिकालाई समेट्ने योजना छ। त्यस्तै खेलकुदको प्रोत्साहनको लागि आवश्यकताअनुसार सहयोग गर्ने बताइएको छ। वातावरण संरक्षणको लागि पनि फाउन्डेसनले काम गर्नेछ। वृक्षरोपण कार्यक्रम, प्लास्टिकमुक्त अभियानको थालनीका लागि फाउन्डेसनले काम गर्ने बताइएको छ। उनीहरूले विकट चेपाङ गाँउमा बालबालिकाका लागि स्वास्थ्य शिविर, पोसाक वितरण, गरिबका लागि ह्विलचियर, उपचारमा सहयोग, प्राकृतिक विपत्मा परेकालाई सहयोग गर्दै आएका छन्।"
महोत्तरीमा एक व्यक्तिले गरे श्रीमतीको हत्या,महोत्तरी : महोत्तरी गाँउपालिका १ सोनखडाका ४५ वर्षीय हविव नदाफले आफ्नै श्रीमती ३६ वर्षीया रोशना खातुनलाई हत्या गरेको छ । जिल्ला प्रहरी कार्यालय महोत्तरीले दिएको जानकारी अनुसार हविवले गएराति रोशनालाई कुटपिट गरि हत्या गरेको हो । आज बिहान स्थानीयहरूले घटनाको सम्बन्धमा इलाका प्रहरी कार्यालय महोत्तरीमा जानकारी गराएपछि घटना बाहिर आएको हो । स्थानीयहरूका अनुसार गएराति आफ्नी ६ वर्षीया छोरी सानिमासँग सुत्न गएको समयमा हविवले श्रीमती रोशनाको हत्या गरिएको थियो । प्रहरी उपरीक्षक नकुल पोखरेलको कमाण्डमा घटनास्थल पुगेका टोलीले स्थलगत मुचुल्का तयार पारी शवलाई पोष्टमार्टमको लागि प्रादेशिक अस्पताल जलेश्वरमा पठाएको जिल्ला प्रहरी कार्यालय महोत्तरीका सूचना अधिकृत प्रहरी निरीक्षक धर्मराज मुडभरीले जानकारी दिए ।
अन्नबाली छोडेर केरा खेती,"गुल्मी : पहाडी क्षेत्रमा परम्परागत खेती गर्दा वन्यजन्तुले नष्ट गरेर हैरान पारेपछि स्थानीयहरू व्यावसायिक केरा खेतीमा लागेका छन्। पछिल्लो समय गुल्मेली किसानको केरा खेतीमा आकर्षण बढ्दै जान थालेको हो। केराखेतीमा लगानी कम हुने, छिटो उत्पादन दिने र मनग्ये आम्दानी हुने भएपछि केराखेतीतर्फ किसान लागेका हुन्। परम्परादेखि गाउँमा नगदे अन्नबालीको खेती गरिन्थ्यो, अहिले जंगली जनावरका कारण जग्गा बाँझो राख्नु वा वैकल्पिक खेती रोज्नु बाहेकको विकल्प नरहेको मालिका गाउँपालिका ६ अर्जै पौवाका धनिश्वर विष्टले बताए। विष्ट वर्षौंदेखि व्यावसायिक केरा खेतीमा तल्लीन छन्। विष्टको कृषिकर्म देखेर जो कोही कै मन लोभ्याउँछ। कृषि कर्म गरेर विष्टले ७ भाइ सरकारी सेवामा प्रवेश गराउन सफल भएका छन्। उनले छोरालाई अमेरिकासमेत पठाउन सकेका छन्। उनको कर्मलाई परिवारले पनि सघाउँदै आएको छ। बुवाले पुस्तौंदेखि अँगाल्दै आएको पेसालाई छोराहरूले पनि निरन्तरता दिँदै आएका छन्। विष्टले अहिले बारीमा झन्डै दुई सय बोट केरा रोपेका छन्। केराबाट भएको आम्दानीले घर खर्च चलाउन सहज भएको विष्ट बताउँछन्। कम लगानीमा मनग्ये प्रतिफल आउने भएकाले व्यावसायिक केराखेती राम्रो भएको उनको अनुभव छ। यस्तै जिल्लाको सत्यवती गाउँपालिका ६ जोहाङकी लक्ष्मी ढकालले पुख्र्यौली ११ रोपनी जग्गामा २ हजार केरा रोेपेकी छन्। उनको दैनिकी अहिले वन्यजन्तु रेखदेखको साटो केराको हेरचाहमा नै बित्ने गरेको छ। उनका बारीमा विभिन्न प्रजातिका केरा छन्। नगदले बाली उत्पादनमा खर्च बढी र वन्यजन्तुको हैरानीका कारण केरा खेतीमा आफू लागेको उनको भनाइ छ। लक्ष्मीले ६ वर्षपहिले ५० बोटबाट केरा खेती सुरु गरेकी थिइन्। केराले एक वर्षमा उत्पादन दिन्छ भने त्यसले तीनवटा विरुवा उत्पादन गर्छ। उत्पादन भएका बिरुवाको विस्तार गरी अहिले केरा बगैंचा नै बनेको छ। राम्रो हेरचाह र मेहनत गर्न सकेमा घरखर्च र छोराछोरी पढाइमा सहज हुने उनको भनाइ छ। स्थानीय केरा बिनाविषादीको हुने भएकाले यसको बजारीकरण कुनै समस्या छैन। यो केरा प्रतिगोटा २० रुपैयाँमा बिक्री हुने गरेको छ। स्थानीय सरकारले कृषि र कृषकलाई केन्द्रित गरेर थुप्रै नीति तथा कार्यक्रम ल्याएका छन्। तर, ती कार्यक्रम वास्तविक किसानसम्म पुग्न सकेका छैनन्। पछिल्लो समय ग्रामीण क्षेत्रका कृषकको केराखेतीमा आकर्षण बढ्दै गएको छ। तर, कृषकमा प्राविधिक ज्ञान,सीप र तालिम अभावका कारण सोचे अनुरूप उत्पादन गर्न नसकेको कृषक ढकालले बताइन्। सरकारले कृषि क्षेत्रमा देखिएका समस्या र आवश्यकता पहिचान गरी कृषकलाई राहतका कार्यक्रम ल्याउन सकेमा केरा उत्पादनमा वृद्धि गर्न सकिने उनीहरू बताउँछन्। गुल्मी जिल्लाभर ९९ सय हेक्टर क्षेत्रफलमा केराखेती गरिएको कृषि ज्ञान केन्द्र गुल्मीले जनाएको छ। हाल जिल्लामा ४ सय ८५ कृषक व्यावसायिक केरा खेतीमा आबद्ध छन्। जिल्लाका विभिन्न स्थानमा गरेर कुल ७३ हेक्टरमा उत्पादनशील क्षेत्रफल खेती गरिएको छ। ४ सय ९० दशमलव २० टन उत्पादन हुने गरेको कृषि ज्ञान केन्द्र गुल्मीका कार्यालय नवराज भण्डारीले जानकारी दिए। बाँदर र बँदेललगायतका जंगली वन्यजन्तुका कारण पहाडी जिल्लाका किसान मारमा छन्। खेतबारीमा रोपेको अन्नबालीमा जंगली वन्यजन्तु पसेर खाने, नष्ट पारिदिने गरेको ग्रामीण क्षेत्रका कृषकको गुनासो छ।"
थामेमा हिमताल फुटेर बाढी आएको पुष्टि,"काठमाडौं : सोलुखुम्बुको खुम्बु पासाङल्हामु गाउँपालिका५ थामेमा हिमताल फुटेर बाढी आएको पुष्टि भएको छ। राष्ट्रिय विपद् जोखिम न्यूनीकरण तथा व्यवस्थापन प्राधिकरण, खुम्बु पासाङल्हामु गाउँपालिका लगायत सरोकारवाला निकायको टोलीले शनिबार हेलिकोप्टरमार्फत निरीक्षण गरेपछि पोखरी फुटेर बाढी आएको पुष्टि भएको हो। सो क्षेत्रमा थप जोखिमको सम्भावना नरहेको खुम्बु पासाङल्हामु गाउँपालिकाले जनाएको छ। शुक्रबार अकस्मात् आएको बाढीका कारण खुम्बु पासाङल्हामु गाउँपालिका५ थामेका २० घर तथा होटल लज, एक स्वास्थ्य चौकी र विद्यालय बगाएको थियो। नेपाली सेना र प्रहरीले थामेबाट ९३ जनालाई उद्धार गरेको थियो। बाढीपछि खुम्बु र तल्लो सोलुका नदी आसपासका क्षेत्रमा कटान समेत भएको छ। त्यस्तै खुम्बु पासाङल्हामु३ फाक्दिङदेखि नाम्चे जामे क्षेत्रमा करिब दुई सय मिटर पदमार्ग कटान गरेको छ।"
"प्रचण्ड सरकारको पालामा रजगज गरेकालाई कमसल स्थानमा पठाइयो, कुन सहसचिव कहाँ ?","काठमाडौं : सरकारले ठूलो संख्यामा सहसचिवहरूको सरुवा गरेको छ। मन्त्रिपरिषद्को बिहीबारको बैठकले ५९ जनाको सहसचिवको एकै पटक सरुवा गरेको छ। शक्तिशाली स्थानमा रहेका सहसचिवहरू कमसल मानिने स्थानमा पठाइएका छन्। नेकपा माओवादी केन्द्रको नेतृत्वमा रहँदा लामो समयसम्म रजगज गरेका केही सहसचिवहरू अन्यत्र सरुवा गरिएको छ। कसैलाई अतिरिक्तमा लगेर थन्क्याइएको छ। सरकारले आन्तरिक राजस्व विभागका महानिर्देशक शिवलाल तिवारीलाई कर्णालीको प्रदेश प्रमुखको कार्यालयमा पठाएको छ। भन्सार विभागका महानिर्देशक ढुण्डीप्रसाद निरौला स्वास्थ्य तथा जनसंख्या मन्त्रालयमा पठाइएको छ। सहसचिव चक्रबहादुर बुढा राजस्व अनुसन्धान विभागका महानिर्देशकबाट संघीय मामिला मन्त्रालयको अतिरिक्तमा पठाइएको छ। तत्कालीन प्रधानमन्त्री पुष्पकमल दाहाल प्रचण्डको निजी सचिव रहेका प्रधानमन्त्री तथा मन्त्रिपरिषद्को कार्यालयका सहसचिव अर्जुन भण्डारीलाई राष्ट्रिय योजना आयोगमा पठाइएको छ। सम्पत्ति शुद्धीकरण अनुसन्धान विभागमा समेत बसिसकेका पुष्पराज शाही प्रधानमन्त्री तथा मन्त्रिपरिषद्को कार्यालयबाट कर्णालीको मुख्यमन्त्री तथा मन्त्रिपरिषद्को कार्यालयमा सरुवा गरिएको छ। सहसचिव कमलप्रसाद भट्टराई सम्पत्ति शुद्धीकरण अनुसन्धान विभागका महानिर्देशकबाट राष्ट्रिय सूचना आयोगमा सरुवा भएका छन्। महावाणिज्यदूत बनाउने तयारीसहित परराष्ट्रमा पुगेका र प्रचण्ड प्रधानमन्त्री हुँदा निजी सचिवसमेत भइसकेका नवराज ढुंगानालाई सुदूरपश्चिमको प्रदेश प्रमुखको कार्यालयमा पठाइएको छ। ढुंगाना राजस्व अनुसन्धान विभागका महानिर्देशक पनि भइसकेका हुन्। पर्यटन विभागका महानिर्देशक रुद्रप्रसाद पण्डितको राष्ट्रिय योजना आयोगमा सरुवा भएका छन्। अर्थ मन्त्रालयका बजेट तथा कार्यक्रम महाशाखा प्रमुख नरेन्द्रकुमार रानालाई लोकसेवा आयोगमा पठाइएको छ। भन्सार विभागका उपमहानिर्देशक रहेका रामकुमार महतोलाई लोक सेवा आयोगमा सरुवा गरिएको छ। माओवादीको सरकार हुँदा सधैं शक्तिशाली स्थानमा रहँदै आएका अर्थ मन्त्रालयका सहसचिव रितेशकुमार शाक्यलाई सामान्य प्रशासन मन्त्रालयको अतिरिक्त समूहमा राखिएको छ। पछिल्लो समयमा अन्तःशुल्क छपाइमा भएको भ्रष्टाचारमा शाक्य मुछिएका छन्। अख्तियारले शाक्यविरुद्ध मुद्दा नै हालेको छ। अर्थ मन्त्रालयकै अर्का सहसचिव टंकप्रसाद पाण्डे संघीय मामिला मन्त्रालयको अतिरिक्त समूहमा थन्क्याएका छन्। सहसचिव सूर्यबहादुर खत्री गृह मन्त्रालयबाट श्रम, रोजगार तथा सामाजिक सुरक्षा मन्त्रालयमा सरुवा भएइका छन्। राष्ट्रिय सुरक्षा परिषद्को सचिवालयमा रहेका प्रदीपकुमार कोइरालालाई श्रम, रोजगार तथा सामाजिक सुरक्षा मन्त्रालयमा ल्याइएको छ। कोलकातामा महावाणिज्यदूतका रूपमा कार्यकाल पूरा गरेर फर्किएका परराष्ट्र मन्त्रालयका सहसचिव ईश्वरराज पौडेललाई लुम्बिनीको मुख्यमन्त्री तथा मन्त्रिपरिषद्को कार्यालयमा पठाइएको छ। लुम्बिनीको मुख्यमन्त्री तथा मन्त्रिपरिषद्को कार्यालयका नीराजन घिमिरेले राष्ट्रपति कार्यालयमा ल्याएको छ। नेकपा माओवादी केन्द्रको नेतृत्वमा रहँदा लामो समयसम्म रजगज गरेका केही सहसचिवहरू अन्यत्र सरुवा गरिएको छ। सहसचिव चन्द्रकला पौडेल महिला, बालबालिका तथा ज्येष्ठ नागरिक मन्त्रालयबाट भौतिक पूर्वाधार तथा यातायात व्यवस्था मन्त्रालयमा सरुवा भएकी छिन्। सहसचिव दीपकराज नेपाललाई श्रम, रोजगार तथा सामाजिक सुरक्षा मन्त्रालयबाट महिला, बालबालिका तथा ज्येष्ठ नागरिक मन्त्रालयमा सरुवा गरिएको छ। सहसचिव प्रकाश दाहाल संघीय मामिला तथा सामान्य प्रशासन मन्त्रालयको अतिरिक्त समूहबाट संघीय मामिला मन्त्रालयमा जिम्मेवारी पाएका छन्। सहसचिव ज्ञानप्रसाद ढकाल रक्षा मन्त्रालयमा सरुवा भएका छन्। परराष्ट्रका सहसचिव नारायणप्रसाद भट्ट राष्ट्रिय सतर्कता केन्द्रमा सरुवा भएका छन्। सहसचिव लीलाप्रसाद शर्मा रक्षा मन्त्रालयबाट गृह मन्त्रालयमा सरिएको छ। सहसचिव पुष्कर न्यौपानेले महिला, बालबालिका तथा ज्येष्ठ नागरिक मन्त्रालयबाट कोशीको प्रदेश प्रमुखको कार्यालयमा सरुवा गरिएको छ। सहसचिव शंकर नेपाल संघीय मामिला तथा सामान्य प्रशासन मन्त्रालयको अतिरिक्त समूहबाट कोशीको मुख्यमन्त्री तथा मन्त्रिपरिषद्को कार्यालयमा पगेका छन्। संघीय मामिला तथा सामान्य प्रशासन मन्त्रालयको अतिरिक्त समूहमा रहेका राजेश्वर ज्ञवाली राष्ट्रिय योजना आयोगमा सरुवा भएका छन्। गण्डकीको प्रदेश लोकसेवा आयोगबाट ऋषिराम तिवारीलाई गृह मन्त्रालयमा ल्याइएको छ। सहसचिव रमेश ढकाल निर्वाचन आयोगबाट गृह मन्त्रालयमा सरुवा भएका छन्। भूपेन्द्र थापालाई गृह मन्त्रालयबाट लुम्बिनीको मुख्यमन्त्री तथा मन्त्रिपरिषद्को कार्यालयमा सरुवा गरिएको छ। बागमती प्रदेशको प्रदेश लोक सेवा आयोगकी सहसचिव नीता पोखरेल अर्याल निर्वाचन आयोगमा आएकी छिन्। सहसचिव डानारायणप्रसाद रेग्मी संघीय मामिला तथा सामान्य प्रशासन मन्त्रालबाट संस्कृति, पर्यटन तथा नागरिक उड्डयन मन्त्रालमा सरुवा भएका छन्। सहसचिव रामकृष्ण लामिछाने ताहाचलस्थित वैदेशिक रोजगार कार्यालयबाट संस्कृति, पर्यटन तथा नागरिक उड्डयन मन्त्रालयमा पुगेका छन्। सहसचिव हेमराज तामाङ संस्कृति पर्यटन तथा नागरिक उड्डयन मन्त्रालयबाट सरुवा भएर कोशीको मुख्यमन्त्री तथा मन्त्रिपरिषद्को कार्यालयमा पुगेका छन्। सहसचिव शिवराम पोखरेल सुदूरपश्चिमको मुख्यमन्त्री तथा मन्त्रिपरिषद्को कार्यालयबाट उद्योग, वाणिज्य तथा आपूर्ति मन्त्रालयमा सरुवा गरिएको छ। रघुराम विष्ट निर्वाचन आयोगबाट गण्डकीको मुख्यमन्त्री तथा मन्त्रिपरिषद्को कार्यालयमा सरुवा भएका छन्। ज्ञानहरि घिमिरे हुलाक सेवा विभागका महानिशर्देकबाट बालबालिका तथा ज्येष्ठ नागरिक मन्त्रालयमा पठाइएका छन्। भौतिक पूर्वाधार तथा यातायात मन्त्रालयका सहसचिव बाबुराम गौतम गण्डकीको मुख्यमन्त्री तथा मन्त्रिपरिषद्को कार्यालयमा पुगेका छन्। सहसचिव कृष्णप्रसाद लम्साल राष्ट्रपति कार्यालयबाट गृह मन्त्रालयमा सरुवा भएका छन्। प्रधानमन्त्री तथा मन्त्रिपरिषद्को कार्यालयका सहसचिव खोमराज कोइरालालाई राष्ट्रिय योजना आयोगमा सरुवा भएका छन्। बागमती प्रदेशको मुख्यमन्त्री तथा मन्त्रिपरिषद्को कार्यालयकी हुमकला पाण्डे उद्योग, वाणिज्य तथा आपूर्ति मन्त्रालयमा सरुवा भएकी छिन्। कोशी प्रदेशको सामाजिक विकास मन्त्रालयका लक्ष्मीप्रसाद भट्टराईलाई शिक्षा, विज्ञान तथा प्रविधि मन्त्रालय र अन्तर्गतमा सरुवा गरिएको छ। संघीय मामिला तथा सामान्य प्रशासन मन्त्रालयको अतिरिक्तमा रहेका विन्देश्वरप्रसाद लेखक पनि परराष्ट्रमा सरुवा भएका छन्। सहसचिव नारायणप्रसाद सापकोटालाई महालेखा नियन्त्रकको कार्यालयबाट निर्वाचन आयोगमा पठाइएको छ। टोकराज पाण्डेलाई अर्थ मन्त्रालयबाट गृह मन्त्रालयमा सरुवा गरिएको छ। मुख्यमन्त्री तथा मन्त्रिपरिषद्को कार्यालय गण्डकीबाट यमुना प्रधान, कोशीको आर्थिक मामिला तथा योजना मन्त्रालयबाट श्यामप्रसाद भण्डारी र लोकसेवा आयोगबाट गोपीकृष्ण कोइराला अर्थ मन्त्रालयमा ल्याइएको छ। श्रम, रोजगार तथा सामाजिक सुरक्षा मन्त्रालयबाट मदन दाहाल र संघीय मामिला तथा सामान्य प्रशासन मन्त्रालयको अतिरिक्त समूहकी कविता रेग्मी पनि अर्थ मन्त्रालयमा ल्याएको छ। उद्योग, वाणिज्य तथा आपूर्ति मन्त्रालयका सहसचिव लक्ष्मीप्रसाद निरौला, गृह मन्त्रालयका सहसचिवद्वय झक्कप्रसाद आचार्य र भरत खनाल परराष्ट्र मन्त्रालयमा सरुवा भएका छन्। स्वास्थ्य तथा जनसंख्या मन्त्रालयका सहसचिव विनोदबहादुर कुँवरलाई प्रधानमन्त्री तथा मन्त्रिपरिषद्को कार्यालयमा सरुवा गरिएको छ। हाल उनी प्रधानमन्त्री केपी शर्मा ओलीका निजी सचिव हुन्। अघिल्लो पटक पनि ओली प्रधानमन्त्री हुँदा कुँवर नै निजी सचिव थिए। संघीय मामिला तथा सामान्य प्रशासन मन्त्रालय (अतिरिक्त समूह)की सहसचिव कृष्णकुमारी श्रेष्ठ र संघीय मामिला तथा सामान्य प्रशासन मन्त्रालयका सहसचिव सुमन दाहाल पनि प्रधानमन्त्री कार्यालयमा ल्याइएको छ। बागमतीको संस्कृति, पर्यटन तथा सहकारी मन्त्रालयका हरिशरण पुडासैनी अर्थ मन्त्रालयमा सरुवा भएका छन्। संघीय मामिला तथा सामान्य प्रशासन मन्त्रालयको अतिरिक्तमा रहेका दीपक लामिछाने र राष्ट्रिय योजना आयोगका महेश भट्टराईलाई अर्थ मन्त्रालयमा ल्याइएको छ। उद्योग, वाणिज्य तथा आपूर्ति मन्त्रालयका सहसचिव चण्डीप्रसाद घिमिरे र राष्ट्रिय योजना आयोगका सहसचिव यमलाल भुसालको प्रधानमन्त्री तथा मन्त्रिपरिषद्को कार्यालयमा सरुवा गरिएको छ। लम्साललाई बेल्जियमको राजदूतमा सिफारिस सरकारले परराष्ट्र सचिव सेवा लम्साललाई बेल्जियमको राजदूतमा सिफारिस गरेको छ। बिहीबार साँझ बसेको मन्त्रिपरिषद् बैठकले लम्साललाई बेल्जियमको राजदूतमा सिफारिस गरेको सरकारका प्रवक्ता एवं सञ्चारमन्त्री पृथ्वीसुब्बा गुरुङले जानकारी दिए। लम्साल गत मंसिरमा परराष्ट्र सचिवमा नियुक्त भएकी थिइन्। उनी परराष्ट्र सचिव बन्ने पहिलो महिला हुन्।"
बाढी प्रभावित क्षेत्रको अवस्था बुझ्न रक्षामन्त्रीसहितको टोली खुम्बु क्षेत्रमा,"सोलुखुम्बु : नेपाल सरकारका रक्षामन्त्री मानवीर राईसहितको टोली नेपाली सेनाको हेलिकप्टरबाट पहिरोग्रस्त सोलुखुम्बुको थामे गाउँ पुगेका छन्। शुक्रबार दिउँसो थामेखोलामा आएको बाढीले बगाएको थामे गाउँको स्थलगत निरीक्षणका लागि काठमाडौंबाट रक्षामन्त्री राईसहित विपत व्यवस्थापन समितिको टोली थामे आएका हुन् । बाढीले थामेमा विद्युत तथा संचार सेवा ठप्प बनेको छ । इलाका प्रहरी कार्यालय लुक्लाका सइ हेमबहादुर कटवालका अनुसार उक्त निरीक्षण टोलीमा १३ जना रहेका छन् । जसमा सोलुखुम्बुका प्रमुख जिल्ला अधिकारी, प्रहरी नायब उपरीक्षक, नेपाली सेनाका कर्णेल, जिल्लाका सांसद लगायत रहेका बताइएको छ । बाढीले खुम्बु पासाङ ल्हामु गाउँपालिका ५ थामेका २० घर तथा होटल लज, एक स्वास्थ चौकी र विद्यालय बगाएको थियो । बाढीले स्थानीय विद्युत आयोजनाको ड्याम पूर्ण रुपले क्षतिग्रस्त बनेको छ भने खुम्बु पासाङ ल्हामु गाउँपालिका ३ स्थित फाक्दिङ देखि नाम्चे जामे करिब २०० मिटर पदमार्ग कटान गरेको स्थानीयले लामाकाजी शेर्पाले जानकारी दिए । त्यहाँ उद्धारका लागि नेपाली सेना र नेपाल प्रहरी सक्रिय भएको जिल्ला प्रहरी कार्यालयका प्रहरी नायब उपरीक्षक द्वारिकाप्रसाद घिमिरेले जानकारी दिए। नेपाली सेना र प्रहरीले थामेबाट ९३ जनालाई उद्धार गरी आर्मी क्याम पछाडिको घरमा राखिएको छ भने ४२ जनालाई स्थानीय सामुदायिक भवनमा राखिएको प्रहरी नायब उपरीक्षक घिमिरेले बताए। बाढीले तल्लो सोलुको तटीय क्षेत्रमा पनि असर गरेपछि माप्यदुधकोशी गाउँपालिका ६ का ५ घर परिवारलाई प्रहरीले अन्यत्र स्थानान्तरण गरेको छ । उक्त बाढी भोटेकोशी हुँदै दुधकोशीमा मिसिंदा सोलुखुम्बुको तल्लो क्षेत्रमा पर्ने माप्य(खुम्बु मितेरी पक्की पुलमा क्षति पुगेको छ । बाढीले कोशी आसपासका क्षेत्र कटान गर्दा जिल्लाको खुम्बु पासाङ ल्हामु गाउँपालिका र माप्यदुधकोशी गाउँपालिका जोड्ने दुधकोशी नदी माथीको पाकी मोटरेबल पुलमा सवारी सञ्चालन गर्न नमिल्ने गरी क्षति पुगेको जिल्ला प्रहरी कार्यालय सोलुखुम्बुले जनाएको छ । पुलमा क्षति पूगीसँगै सल्लेरीबाट खुम्बु सञ्चालन हुँदै आएको सिधा सडक सञ्जल समेत टुटेको बताइएको छ ।"
धादिङमा नेटवर्कमा समस्या आउँदा उपभोक्तालाई सास्ती,"धादिङ : धादिङको बेनीघाट रोराङ गाउँपालिका क्षेत्र आसपासमा नेपाल टेलिकमको नेटवर्कमा समस्या आउँदा सञ्चारमा समस्या भएको छ। फोन गर्दा फोन नलाग्ने र इन्टरनेट चलाउन पनि सहज नभएको गुनासो सर्वसाधारण मात्रै नभएर सरकारी निकायकै छ। संघीय राजधानीसँगै जोडिएको जिल्ला धादिङको बेनीघाट रोराङ आफैँमा सुगम स्थान हो। तर यही सुगम स्थानमै नेपाल टेलिकमको मोबाइल नेटवर्क कमजोर भएका कारण आम उपभोक्ताले पाउनु सम्म सास्ती पाएका छन्। मोबाइलबाट फोन गर्दा फोन नलाग्ने, मोबाइल डाटा राम्रोसँग नचल्ने समस्याले गर्दा हैरानी खेप्नु परेको छ। बिजुलीको लाइन जाने बित्तिकै टेलिकमको नेटवर्क जाने गरेको स्थानीय गोकुल पन्तले बताए। मोबाइल नेटवर्कको समस्याले आम उपभोक्ता मात्रै नभएर सरकारी निकाय र सुरक्षा निकायलाई समेत सञ्चारमा समस्या भोग्नु परेको ट्राफिक प्रहरी अमृत मैनाली बताए। टेलिकमको नेटवर्क समस्याले सेवा प्रवाहका पनि समस्या पारेको बेनीघाट रोराङ गाउँपालिकाको छ। नेटवर्कको समस्याका विषयमा नेपाल टेलिकमलाई जानकारी गराए पनि समस्या समाधान नगरेको गुनासो बेनीघाट गाउँपालिकाका सूचना अधिकारी परशुराम घिमिरेले बताए। आफ्नो नेटवर्कमा समस्या आएको जानकारी पाएपछि नेपाल टेलिकम बबरमहलस्थित मर्मत तथा सञ्चालन विभागका प्रबन्धक रविन्द्र थापाले समस्या समाधान गर्ने प्रतिवद्धता जनाए। टेलिकमको टावर भएपनि झ्याप झ्याप जाने बिजुलीका कारण पनि नेटवर्कमा समस्या आएको अड्कल गरिएको छ।"
बाढीपछि सोलुखुम्बुको नाम्चेभन्दा माथिको आवातजावत ठप्प,"सोलुखुम्बु : बाढीपछि सोलुखुम्बुको नाम्चेभन्दा माथिको आवातजावत ठप्प भएको छ । शुक्रबार थामे खोलामा आएको बाढीले खुम्बु पासाङल्हामु गाउँपालिका३ फाक्दिङदेखि नाम्चे जाने पर्यटकीय पदमार्ग कटान गर्दा तल्लोक्षेत्रबाट सगरमाथा क्षेत्रबीचको आवातजावत ठप्प बनेको इलाका प्रहरी कार्यालय नाम्चेले जनाएको छ । प्रहरी नायब निरीक्षक हेमबहादुर कटवालका अनुसार फाक्दिङदेखि नाम्चेबीचको दुई ठाउँमा १००१०० मिटरजति पदमार्ग नदीको कटानमा परेको छ । जसका कारण लुक्लाबाट नाम्चे हुँदै थामे आवातजावत अवरुद्ध भएको छ । सगरमाथा पदमार्गमा पर्ने एकमात्र पदमार्ग भोटेकोसीले कटान गर्दा पदमार्ग अवरुद्ध भएको उहाँले बताउनुभयो । थामे खोला हुँदै आएको लेदोसहितको बाढी भोटेकोसी हुँदै दूधकोसी नदीमा मिसिएको छ । बाढीले खुम्बुको स्थानीय जलविद्युत् आयोजनाको ड्याम बगाउँदा सो क्षेत्रमा सञ्चार सेवासमेत ठप्प बनेको स्थानीय ल्हाक्पा नुरु शेर्पाले बताए। उनले भने, 'थामे यतिबेला तनावग्रस्त अवस्थामा छ, यहाँ बत्ती छैन फोन लाग्दैन, टिभी केही छैन सबै बाढीले बगायो, स्थानीयको ज्यानबाहेक सबै बाढीले बगायो, यहाँ असाध्यै गाह्रो छ । पर्यटकीय गाउँ सबै बगायो, देख्दै विरक्ता लाग्दो छ ।' बाढीले खुम्बु पासाङल्हामु गाउँपालिका५ थामेका २० घर तथा होटल लज, एक स्वास्थ्यचौकी र विद्यालय बगाएको थियो । नेपाली सेना र प्रहरीले थामेबाट ९३ जनालाई उद्धारगरी आर्मीक्याम पछाडिको घरमा राखिएको छ भने ४२ जनालाई स्थानीय सामुदायिक भवनमा राखिएको प्रहरी नायब उपरीक्षक द्वारिकाप्रसाद घिमिरेले बताए। बाढीले तल्लो सोलुको तटीय क्षेत्रमा पनि असर गरेपछि माप्यदूधकोसी गाउँपालिका६ का पाँच घरपरिवारलाई प्रहरीले अन्यत्र स्थानान्तरण गरेको छ । उक्त बाढी भोटेकोसी हुँदै दूधकोसीमा मिसिँदा सोलुखुम्बुको तल्लो क्षेत्रमा पर्ने माप्यखुम्बु मितेरी पक्की पुलमा क्षति पुगेको छ । बाढीले कोशी आसपासका क्षेत्र कटान गर्दा जिल्लाको खुम्बु पासाङल्हामु गाउँपालिका र माप्यदूधकोसी गाउँपालिका जोड्ने दूधकोसी नदी माथिको पाकी मोटरेबल पुलमा सवारी सञ्चालन गर्न नमिल्नेगरी क्षति पुगेको जिल्ला प्रहरी कार्यालय सोलुखुम्बुले जनाएको छ । पुलमा क्षति पुगेसँगै सल्लेरीबाट खुम्बु सञ्चालन हुँदै आएको सिधा सडक सञ्जालसमेत टुटेको बताइएको छ । यसैबीच रक्षामन्त्री मानवीर राईसहितको टोली नेपाली सेनाको हेलिकप्टरबाट पहिरोग्रस्त थामे गाउँ पुगेको छ । शुक्रबार दिउँसो थामेखोलामा आएको बाढीले बगाएको थामे गाउँको स्थलगत निरीक्षणका लागि काठमाडौँबाट रक्षामन्त्री राईसहित विपद् व्यवस्थापन समितिको टोली थामे पुगेको हो । निरीक्षण टोलीमा सोलुखुम्बुका प्रमुख जिल्ला अधिकारी, प्रहरी नायब उपरीक्षक, नेपाली सेनाका कर्णेल, जिल्लाका सांसदलगायत रहेका छन् । रासस"
बाल न्याय र सुधारका लागि सबै जिम्मेवार : मन्त्री अधिकारी,"विराटनगर : कोशी प्रदेशको आन्तरिक मामिला तथा कानुनमन्त्री लीलाबल्लभ अधिकारीले बाल न्याय र सुधारका लागि सबै पक्ष जिम्मेवार हुनुपर्नेमा जोड दिएका छन्। सरोकारवाला सबै जिम्मेवार भए मात्रै बाल न्याय नमर्ने उनको भनाइ छ। उच्च अदालत विराटनगर बार एसोसिएसनले मुलुकी संहिता दिवस २०८१ को अवसरमा शनिबार आयोजना गरेको बाल सुधारगृहको व्यवस्थापकीय अवस्था तथा बाल न्याय र यसको अभ्यास विषयक छलफल कार्यक्रममा मन्त्री अधिकारीले बाल न्याय र सुधारतर्फ विशेष जोड दिनुपर्ने बताए। उनले बालबालिकाको हितका लागि बनेको ऐनको मर्म नमर्ने गरी काम गर्न सबैलाई आग्रह गरे। बाल ऐनको मूल मर्म मर्नु हुँदैन। बाल न्याय र सुधारको पक्षमा सबै जिम्मेवार हुनुपर्छ, मन्त्री अधिकारी भन्छन्, सबै सम्बन्धित पक्षले प्रतिबद्धता जनाउनुपर्छ। प्रहरीले अनुसन्धान गर्दा होलसेल रेट नलगाइकन बालक र बयस्कलाई छुट्टै हेर्नुपर्छ। विराटनगरस्थित बाल सुधारगृहका प्रमुख मिलन चौहानले सुधार गृहको अवस्था र जिल्ला अदालत मोरङका न्यायाधीश उद्धवप्रसाद भट्टराईले बाल न्यायको अवस्था र अभ्यासको बारेमा कार्यपत्र प्रस्तुत गरेका थिए। सुधारगृहको क्षमता ५० जना भएपनि २ सय ३९ जना बालकलाई राखिएको चौहानले बताए। कार्यपत्र प्रस्तुत गर्दै उनले क्षमताभन्दा धेरै बाल बिज्याइँ कर्ता रहेका कारण एउटै कोठामा ३० जनासम्म राख्नुपर्ने बाध्यता रहेको बताए। सुधारगृहका बालकको सहजताका लागि प्रदेश सरकारले भवन निर्माण गर्न तत्काल १० लाख रुपैयाँ उपलब्ध गराउने प्रतिवद्धता मन्त्री अधिकारीले जनाएका छन्। बाल सुधारगृहलाई सुधारगृहकै रुपमा अघि बढाउन सरकारले सहयोग गर्ने उनको भनाइ छ। कार्यक्रममा रंगेली नगरपालिकाका प्रमुख दिलिप बगडियाले बाल सुधारगृहको सुधारका लागि पालिकाको तर्फबाट सहयोग गर्ने प्रतिबद्धता जनाए। सुधारगृहको अवस्था सुधारका लागि सबै पक्षले मिलेर काम गर्नुपर्ने उनको भनाइ छ। मोरङका प्रमुख जिल्ला अधिकारी प्रेमप्रसाद भट्टराईले बाल सुधारगृहको सुधारका लागि राज्यले प्रयास गरिरहेको बताए। उनले पहिलेको भन्दा पछिल्लो अवस्था सुधार भएको जानकारी दिए। बाल सुधारगृह ओझेल परेको विषय भएकाले यसलाई सुधार्न सबै क्षेत्रबाट पहल आवश्यक रहेको प्रजिअ भट्टराईको भनाइ छ। उच्च अदालत विराटनगरका कायम मुकायम मुख्य न्यायाधीश विपुल न्यौपानेले बाल सुधारगृहलाई सुधार गर्नुपर्ने दायित्व सबैको भएको बताए। बाल सुधारगृह कारागार जस्तो भएको बताउँदै उनले त्यसलाई सुधारगृहजस्तो बनाउनुपर्नेमा जोड दिए। पछिल्लो समय सुधार गृहमा राख्नुपर्नेहरु छुट्ने र समाजमा पुनर्स्थापित गर्नुपर्नेहरु सुधार गृहमै रहने अवस्था पनि देखिएको न्यौपाने बताउँछन्। उनले सबै पक्षले मिलेर बाल सुधारगृहको अवस्था सुधार गर्नुपर्नेमा जोड दिए। कार्यक्रममा वरिष्ठ अधिवक्ता एवं कोशी प्रदेशका पूर्वमुख्य न्यायाधिवक्ता चूणामणि आचार्यसहित वरिष्ठ अधिवक्ताहरु सुरेशलाल श्रेष्ठ, रमेश कोइरालालगायतले बाल सुधारगृहको सुधारका लागि सरकारले पहल गर्नुपर्ने बताए। बार एसोसिएसनका सचिव एवं अधिवक्ता विनोदकुमार तिमल्सिनाले मुलुकी संहिता कार्यान्वयनमा आएको ६ वर्ष पूरा भएको बताए। मुलुकी संहिता दिवसको अवसर पारेर बाल सुधारगृहको व्यवस्थापकीय अवस्था तथा बाल न्याय र यसको अभ्यासका बारेमा प्रष्ट हुन कार्यक्रमको आयोजना गरिएको उनको भनाइ छ। तिमल्सिनाले कार्यक्रमबाट बाल सुधारगृहको अवस्था र बाल न्यायमा भइरहेका अभ्यासको तथ्य बाहिर आएको बताए।"
थामे खोलाको तटीय क्षेत्रमा कटान जारी,"सोलुखुम्बु : सोलुखुम्बुको खुम्बु पासाङल्हामु गाउँपालिका५ थामे खोलामा आएको बाढीले तटीय क्षेत्रमा कटान जारी रहेको छ। शुक्रबार दिउँसो थामे खोलामा आएको बाढीपछि खुम्बु र तल्लो सोलुका नदी आसपासका क्षेत्रमा कटान जारी रहेको छ। जिल्ला प्रहरी कार्यालयका प्रहरी निरीक्षक लक्ष्मण गिरीका अनुसार नदीमा पानीको मात्रा केही कम भए पनि कटान भने जारी रहेको छ। बाढीले खुम्बु पासाङल्हामु५ थामेका २० घर तथा होटल लज, एउटा स्वास्थ्यचौकी र विद्यालय बगाएको थियो। बाढीले स्थानीय विद्युत् आयोजनाको विद्युत् गृह पूर्ण रुपले क्षतिग्रस्त बनाएको छ। खुम्बु पासाङल्हामु३ फाक्दिङदेखि नाम्चे जामे क्षेत्रमा करिब दुई सय मिटर पदमार्ग कटान गरेको छ। उद्धारका लागि नेपाली सेना र नेपाल प्रहरी खटिएका प्रहरी नायब उपरीक्षक द्वारिकाप्रसाद घिमिरेले जानकारी दिए। नेपाली सेना र प्रहरीले थामेबाट ९३ जनाको उद्धार गरी आर्मीक्याम्पमा राखेको छ भने ४२ जनालाई स्थानीय सामुदायिक भवनमा राखिएको छ। बाढीले तल्लो सोलुको तटीय क्षेत्रमा पनि असर गरेपछि माप्यदूधकोसी गाउँपालिका६ का पाँच परिवारलाई प्रहरीले अन्यत्र स्थानान्तरण गरेको छ। उक्त बाढी भोटेकोसी हुँदै दूधकोसीमा मिसिँदा सोलुखुम्बुको तल्लो क्षेत्रमा पर्ने माप्यखुम्बु मितेरी पक्की पुलमा क्षति पुगेको छ। बाढीले कोसी आसपासका क्षेत्र कटान गर्दा खुम्बु पासाङल्हामु गाउँपालिका र माप्यदूधकोसी गाउँपालिका जोड्ने दूधकोसी नदी माथिको पक्की मोटरेबल पुलमा क्षति पुगेको प्रहरीले जनाएको छ। पुलमा क्षति पुगेसँगै सल्लेरीबाट खुम्बु सञ्चालन हुँदै आएको सिधा सडक सञ्जालसमेत टुटेको बताइएको छ। प्रहरी नायब उपरीक्षक घिमिरेले भने, 'बाढीले जिल्लाको तल्लो क्षेत्रमा पनि क्षति पुर्याएको खबर छ, सोताङ र थुलुङ दूधकोसी जोड्ने दिप्लीघाटस्थित दूधकोसी नदी छेउमा राखिएको बेलीबृजको सामान बगाएको छ, नदी आसपासका बस्तीमा पनि सामान्य क्षति पुगेको छ। बाढी आउनुको कारण खुल्न सकेको छैन।' खुम्बु क्षेत्रबाट उक्त बाढी हिमताल फुटेर आएको हुनसक्ने सगरमाथा प्रदूषण नियन्त्रण समितिका अध्यक्ष लामाकाजी शेर्पाले बताए। कुन हिमताल फुट्यो भन्ने यकीन नभएको उनको भनाइ छ। बाढीले गाउँ नै बगाएको स्थानको स्थलगत निरीक्षणमा रक्षामन्त्री मानवीर राईसहित विपत् व्यवस्थापन समितिको टोली आज आउने प्रमुख जिल्ला अधिकारी देवी पाण्डे खत्रीले जानकारी दिए। रासस"

शीर्षक,विवरण
"कांग्रेस र एमालेको गठबन्धन स्थायित्वका लागि हो, कसैलाई मन्त्री बनाउन होइन : गृहमन्त्री लेखक","धरान : गृहमन्त्री रमेश लेखकले कांग्रेस बलियो भए लोकतन्त्रलाई बलियो हुने दाबी गरेका छन्। शुक्रबार धरानमा 'बिपीका साहित्यक विचारहरु' नामक पुस्तक विमोचन कार्यक्रममा उनले कांग्रेस बिपीको विचारमा हिँडेको बताएका हुन्। कांग्रेस आज सबैभन्दा ठूलो राजनीति दल हो । विगतको निर्वाचन होस् वा अहिलेको उपनिर्वाचनको सन्दर्भमा होस् । जनताको माया र स्नेहले कांग्रेस पहिलो दलका रुपमा स्थापित भएको छ ।जनताको माया र स्नेह कांग्रेसले हमेसा बचाइराख्नुपर्छउनले भने। कांग्रेस र एमाले मिलेर राजनीति समीकरण बनेको भन्दै यसको लक्ष्य भ्रष्टचार नियन्त्रण, विकास र समृद्धि रहेको उनले बताए। त्यस समीकरणको धरातलमा उभिएर संघ र प्रदेशमा सरकार गठन भएका छन् । यो समीकरण कोही मान्छेलाई मन्त्री बनाउन बनेको होइन,उनले भने, यो स्थायित्वका लागि बनेको हो। देशमा दिगो शान्ति, सुशासन, विकास र समृद्धिका लागि यो समीकरण बनेको उनको भनाई छ।"
मोबाइल एआईको भविष्यको झलक देखाउन आयो सामसङ वान युआई ७ बेटा,"काठमाडौं : शक्तिशाली एआई सुविधाहरू, सरलीकृत नियन्त्रणहरू र भविष्यका स्केलेबल एआई इकोसिस्टमहरूको पूर्वावलोकन रहेको वान युआई ७ बेटा प्रोग्राम सार्वजनिक भएको घोषणा सामसङ नेपालले गरेको छ। इन्टरफेसको प्रत्येक टच पोइन्टमा प्रमुख एआई एजेन्टहरू र मल्टिमोडल क्षमताहरू एकीकृत गरी, हरेक अन्तरक्रियालाई न्याचुरल र सहज महसुस हुने एआई प्लेटफर्मको सिर्जना गरेर वान युआई ७ ले ठुलो छलांग लिएको छ। पहिले भन्दा बढि व्यक्तिगतताको लागि अपग्रेड गरिएको मोबाइल यूजर एक्सपिरिएन्सको पहिलो झलक बेटा प्रोग्रामले प्रदान गरेको छ। परिष्कृत एआईबाट थप सहज यूजर एक्सपिरिएन्सहरू एडभन्सड लेखन सहायक टुलहरू (राइटिंग असिस्ट टुल) जस्ता ग्यालेक्सी एआई फिचरहरूमा वान युआई ७ ले बलियो अपडेटहरू ल्याएको छ। एआई ओएससँग एकीकृत भएर अप्लिकेसनहरु बिच स्विच गर्न आवश्यक बिना नै टेक्स्टहरू चयन गर्ने क्षमत दिई यसले प्रयोगकर्ताहरूलाई आफ्नो प्रडक्तिभिती बढाउँछ। ग्यालेक्सी प्रयोगकर्ताहरूका लागि पहिले नै उपलब्ध रहेको शक्तिशाली लेखन सहायक टुलहरूमा विस्तार भएको यो क्षमताले कन्टेन्ट संक्षेप गर्न, हिज्जे र व्याकरण जाँच गर्न, र स्वचालित रूपमा बुलेट पोइन्टहरूमा नोटहरू ढाँचा गर्न एआईसञ्चालित विकल्पहरू प्रदान गर्दैछ। वान युआई ७को साथ अपग्रेड गरिएका कल सुविधाहरूले २०ओटा भाषाहरूमा कल ट्रान्सक्रिप्टहरू मार्फत सञ्चार र जडानको सीमाहरू पुश गर्छ। कल रेकर्डिङ इनएबल गर्दा रेकर्ड गरिएका कलहरू स्वचालित रूपमा पछि सन्दर्भको लागि ट्रान्सक्राइब हुनेछ जसले बहुकार्य गर्दा म्यानुअल रूपमा नोटहरू लिनु पर्ने आवश्यकतालाई हटाउँछ छ। निजीकरण र नियन्त्रण बढाउनको लागि नयाँ र बोल्ड डिजाइन डिभाइसको लक स्क्रिनबाटै सहज पहुँचका साथ सञ्चारलाई सुव्यवस्थित गर्ने नयाँ सूचना प्रणालीमा आधारित वान युआई ७ का शक्तिशाली एआई फिचरहरू नयाँ लुकको साथ आएको छन्। यसमा इन्टरप्रेटरे, सङ्गीत, रेकर्डिङ, स्टपवाच जस्ता विभिन्न सुविधाहरूमा सान्दर्भिक गतिविधिहरू हाइलाइट गर्ने नाउ बार पनि समावेश छ। महत्त्वपूर्ण सूचनाहरूमा तत्काल पहुँच प्रदान गरेर, नाउ बारले डिभाइसलाई निरन्तर अन्लक गर्ने आवश्यकतालाई कम गर्छ र प्रयोगकर्ताहरूलाई मुख्य जानकारीहरूसँग सहजै संलग्न हुन दिन्छ। आगामी ग्यालेक्सी एस सिरिजका डिभाइसहरूमा सपोर्ट हुने नाउ बारले लक स्क्रिन एक्सपिरिएन्सलाई रूपान्तरण गर्नेछ, जुन भविष्यमा थप बौद्धिक अनुभवहरूका साथ विकसित हुँदै जानेछ। यी फिचरहरूमा आएका अपग्रेडहरू सबै सरल, प्रभावशाली र भावनात्मक डिजाइनमा लंगरिएका छन्। यी सिद्धान्तहरू मिलेर ग्यालेक्सी प्रयोगकर्ताहरूका लागि सुव्यवस्थित र एकजुट अनुभवहरूलाई आकार दिन्छ। बोल्ड, प्रतिष्ठित डिजाइन विकल्पहरूद्वारा परिभाषित रहेको वान युआई ७ले भिजुअल अव्यवस्था घटाउँछ र प्रयोगकर्ताहरूसँग व्यक्तिगत स्तरमा प्रतिध्वनि गर्न र एआई सुविधाहरूमा सहज मोबाइल अनुभवहरू दिन डिजाइन गरिएको अनुभवलाई बढावा दिन्छ। सिम्प्लिफाई गरिएको होम स्क्रिन, पुनः डिजाइन गरिएको वान युआई विजेटहरू र लक स्क्रिन गरी फिचरहरू प्रयोगकर्ताहरूलाई प्रत्येक विवरणमा ग्रेन्युलर कन्ट्रोल प्रदान गर्न र अनुकूलनलाई सहज र निर्बाध बनाउनको लागि एक जुट भई काम गर्छन्। पुनः डिजाइन गरिएको क्यामेरा युएक्सले एडभान्सड सेटिङहरूमा थप सहज कन्ट्रोल दिन्छ। क्यामेरा बटनहरू, कन्ट्रोलहरू र मोडहरूलाई प्रयोगकर्ताहरूको लागि आवश्यक सुविधाहरू फेला पार्न सजिलो बनाउन र क्याप्चर गरेको तस्बिर वा रेकर्ड गरेको भिडियोको स्पष्ट पूर्वावलोकन दिनको लागि पुनः सङ्गठित गरिएको छ। प्रो र प्रो भिडियो मोडहरूका म्यानुअल सेटिङको लेआउट पनि सरलीकृत गरिएको छ जसले शूट गरिरहेको तस्बिर वा भिडियो खिच्दा फोकस गर्न सजिलो बनाएको छ। प्रयोगकर्ताहरूको लागि प्रो भिडियो मोडमा रेकर्डिङ गर्दा नयाँ जुम कन्ट्रोल उपलब्ध छ, जसले सहज ट्रान्जिसनहरूको लागि जुमको गति नियन्त्रण गर्न दिन्छ। वान युआई ७को आधिकारिक रूपमा रिलिज आगामी ग्यालेक्सी एस सिरिज डिभाइसहरूसँग हुनेछ, र २०२५ को पहिलो त्रैमासिकदेखि सुरु हुने गरी इनहान्सड अनडिभाइस एआई फंक्सन गरी थप एआई क्षमताहरू समावेश हुनेछ। आफ्नो ओएस अपग्रेडको नीति विस्तार गर्ने सामसङको प्रतिबद्धता अनुरूप, यी अप्डेटहरु बिस्तारै अन्य ग्यालेक्सी उपकरणहरूमा पनि आउने छन् ।"
राष्ट्रपति पौडेलको स्वास्थ्य अवस्था बुझ्न प्रधानमन्त्री ओली शिक्षण अस्पतालमा,"काठमाडौं : प्रधानमन्त्री केपी शर्मा ओलीले राष्ट्रपति रामचन्द्र पौडेलको स्वास्थ्य अवस्थाबारे जानकारी दिएका छन्। प्रधानमन्त्री ओलीले आज त्रिभुवन विश्वविद्यालय, शिक्षण अस्पताल, महाराजगञ्ज पुगेर राष्ट्रपति पौडेलको स्वास्थ्य अवस्था बुझेका हुन्। प्रधानमन्त्री ओलीले राष्ट्रपति पौडेलको शिघ्र स्वास्थ्यलाभको कामना गर्दै उपचारमा आवश्यक सबै प्रबन्ध गर्न अस्पतालका सम्बन्धित अधिकारी र चिकित्सकलाई आग्रह गरे। प्रोस्टेटसम्बन्धी समस्याका कारण केहीदेखि अस्पतालमा उपचाररत राष्ट्रपति पौडेलको उपचारमा सम्लग्न चिकित्सकहरुसँग प्रधानमन्त्री ओलीले उपचारको सम्पूर्ण विवरणबारे जानकारी लिएका थिए। यही मंसिर १९ गते शिक्षण अस्पतालमा भर्ना भएका राष्ट्रपति पौडेलको आधुनिक प्रविधिबाट शल्यक्रिया गरिएको थियो। हाल उनको अवस्था सुधारोन्मुख र सामान्य रहेको अस्पतालले जनाएको छ।"
नृत्य गर्दा बेहोस भएकी विद्यार्थीको मृत्यु,बेँसीसहर : बेँसीसहर नगरपालिका ७ को स्कूलमा नृत्य गर्ने क्रममा बेहोस भएकी एक विद्यार्थीको मृत्यु भएको छ। जिल्ला प्रहरी कार्यालय लमजुङले भूपू सैनिक आवासीय माध्यमिक बोर्डिङमा कक्षा ८ मा अध्ययनरत दोर्दी गाउँपालिका८ की १४ वर्षीय छोरी बिन्ती तामाङको आज दिउँसो मृत्यु भएको जानकारी दिएको छ। प्रहरीका अनुसार आगामी पुस २४ गते प्याब्सनको कार्यक्रमको लागि विद्यालयमा नृत्य अभ्यास गर्ने क्रममा उनी अचानक ढलेर बेहोस भएकी थिइन्। त्यसपश्चात तामाङको लमजुङ अस्पतालमा उपचारको क्रममा मृत्यु भएको हो।
बुद्धले थप्यो १९ औं एटीआर जहाज,"काठमाडौं : बुद्ध एयरले आज १९ औं एटिआर जहाज भित्र्याएको छ। नयाँ आएको जहाज एटिआर७२ हुन्। यससँगै एटिआर७२ जहाजको संख्या १६ पुगेको छ। नयाँ जहाजको आवश्यक कागजी प्रक्रिया पुर्याई डिसेम्बर महिनाको अन्त्यबाट उडान सेवामा ल्याइने बुद्ध एयरले प्रेस विज्ञप्तिमार्फत जनाएको छ। बुद्ध एयरले कल साईन नाइन एन एओजी जहाज फ्रान्सको एटिआर कम्पनी तुलुसबाट भित्र्याएको छ। बुद्ध एयरसँग ३ वटा एटीआर४२३२० र १६ वटा एटिआर७२५०० जहाजहरु रहेका छन्। बुद्ध एयरले केही समय अगाडि मात्रै एउटा एटिआर४२३२० जहाजलाई उडानबाट बिदाइ गरेको थियो। त्यस जहाजको डिरजिष्ट्रेशन प्रक्रियामा रहेको छ। हवाई उडानलाई सहज र सरल बनाउने प्रतिवद्धता अनुरूप बुद्ध एयर आफ्नो बेडामा नयाँ जहाज थप गरेको हो। बुद्ध एयरका बजार निर्देशक रुपेश जोशीले भने, सहज भाडासँगै उडान संख्या उल्लेख्य वृद्धि भए अनुरूप यात्रुहरु आफ्नो समय अनुकूल उडान भर्न सक्ने जनाएका छन्। हामी उडान तालिकालाई बढीभन्दा बढी प्रभावकारिकाताका साथ सञ्चालन गर्न प्रतिवद्ध रहेका छौं। थपिएको जहाजले नियमित मर्मत सम्भारमा पनि सहयोगी हुने कम्पनीले जनाएको छ। बुद्ध एयरले आन्तरिकतर्फ अहिले दैनिक १४० भन्दा बढी उडान भरिरहेको छ। अन्तर्राष्ट्रियतर्फ काठमाडौंबाट भारतको वाराणसी साताको ३ दिन उडान भरिरहेको छ। यसैगरी पोखराबाट चितवन, भैरहवा तथा नेपालगन्जको उडान पनि भरिरहेको छ।"
मुस्ताङमा १ लाख २९ हजार विदेशी पर्यटक भित्रिए,जोमसोम : सन् २०२४ को नोभेम्बर महिनासम्म १ लाख २८ हजार ९९१ जना विदेशी पर्यटकले मुस्ताङको भ्रमण गरेका छन्। मुस्ताङमा विदेशी पर्यटकको आगमन औसत अहिलेसम्मकै उच्च रहेको अन्नपूर्ण संरक्षण क्षेत्र आयोजना एक्यापको तथ्यांकले देखाउँछ। सन् २०२४ समाप्त हुन एक महिना अवधि बाँकी रहँदा सन् २०२३ को विदेशी पर्यटकको तथ्यांकमा २९ दशमलव ९५ प्रतिशतले वृद्धि भएको देखिन्छ। सन् २०२३ मा कुल ९० हजार ३५६ जना विदेशी पर्यटकले मुस्ताङ जिल्लाको भ्रमण गरेका थिए। सन् २०२३ को डिसेम्बर महिनामा भित्रिएको पर्यटकीय तथ्यांक ४ हजार ३०८ जना विदेशी पर्यटकलाई निरन्तरता दिने हो भने पनि सन् २०२४ को डिसेम्बरसम्ममा १ लाख ३३ हजार २२९ जना पुग्नेछ। यो सन् २०२३ को पर्यटकीय तुलनामा पर्यटक वृद्धिदर ३२ दशमलव २१ प्रतिशत पुग्नेछ। सन् २०२४ को जनवरीदेखि नोभेम्बर अर्थात ११ महिनामा सार्क राष्ट्रका १ लाख ३ हजार ८९४ जना र अन्य राष्ट्रका विदेशी पर्यटक २५ हजार ९७ जनाले मुस्ताङ जिल्लाको भ्रमण गरेको एक्याप जोमसोमका कार्यालय प्रमुख प्रमोदराज रेग्मीले जानकारी दिए। कार्यालय प्रमुख रेग्मीका अनुसार सन् २०२३ को जनवरीदेखि डिसेम्बरसम्ममा सार्क राष्ट्रका ७२ हजार १९० जना र अन्य राष्ट्रका १८ हजार १६६ जना विदेशी पर्यटकले मुस्ताङ जिल्लाको भ्रमण गरेका थिए। मुस्ताङमा सार्क राष्ट्रबाट सबै भन्दा बढी पर्यटक भारतीय रहेको एक्याप जोमसोम कार्यालयको तथ्यांकले देखाउँछ। हिन्दु तथा बौद्ध धर्मालम्बीहरूको साझा धार्मिक स्थल मुक्तिनाथ दर्शनका लागि अत्यधिक मात्रामा भारतीय पर्यटक मुस्ताङ आउने गरेका हुन्। पोखराजोमसोम हवाई मार्ग हुँदै र बेनीजोमसोम राष्ट्रिय सडकमार्ग हुँदै भारतीय पर्यटक मुक्तिनाथ दर्शन गर्न आउने गरेका हुन्। भारतीय प्रधानमन्त्री नरेन्द्र मोदीले मुक्तिनाथको दर्शन गरी फर्किएसँगै भारतीय पर्यटकको मुक्तिनाथ आगमन बर्सेनि वृद्धि हुँदै जान थालेको हो। यसैगरी सार्क राष्ट्र बाहेक अन्य मुलुकका विदेशी पर्यटकहरू पनि अन्नपूर्ण संरक्षण क्षेत्र आयोजनाको राउण्ड चक्रीय पदमार्ग हुँदै मुस्ताङ प्रवेश गर्छन्। लमजुङको बेसी सहरदेखि मनाङ हुँदै मुस्ताङ प्रवेश गर्ने अन्य मुलुकका विदेशीले गर्दा मुस्ताङमा विदेशी पर्यटक चहलपहल बढेको हो। सन् २०२४को जनवरीदेखि नोभेम्बरसम्ममा कुल भित्रिएका विदेशी पर्यटक मध्ये ७६ प्रतिशत सार्क र २४ प्रतिशत अन्य मुलुकका विदेशी पर्यटकले मुस्ताङ जिल्लाको भ्रमण गरेका हुन्।
नेपाल एसबिआई बैंकद्वारा शैक्षिक सामाग्री तथा पोसाक वितरण,"काठमाडौं : नेपाल एसबिआई बैंकले सामाजिक उत्तरदायित्व कार्यक्रमअन्तर्गत शैक्षिक सामग्री तथा पोसाक वितरण गरेको छ। कैलाली जिल्लाको लम्कीचुहा नगरपालिका३, कैलालीस्थित नेपाल राष्ट्रिय कर्णाली माध्यमिक विद्यालयमा अध्ययनरत विद्यार्थीहरूका लागि स्कुल ब्याग, शैक्षिक सामाग्री तथा पोसाक वितरण गरेको छ। उक्त सामग्रीहरू बैंकका प्रबन्ध सञ्चालक तथा प्रमुख कार्यकारी अधिकृत दीपक कुमार देले नेपाल राष्ट्रिय कर्णाली माध्यमिक विद्यालय व्यवस्थापन समिति अध्यक्ष बसन्ती बलामी र प्रधानाध्यापक, जंग बहादुर तारामीलाई एक कार्यक्रमका बीच हस्तान्तरण गरेका थिए। सो कार्यक्रममा बैंकका नायब प्रमुख कार्यकारी अधिकृत तथा प्रमुख वित्तीय अधिकृत राजेश कुमार पंडा, प्रमुख सञ्चालन अधिकृत विकास आनन्द, प्रमुख कर्जा अधिकृत अर्जुन नेपाल, प्रमुख व्यवसाय प्रवर्द्धन अधिकृत रितेश अर्याल र बैंकका सुदूरपश्चिम प्रदेश प्रमुख सन्तोष कुमार भन्डारी र बैंक तथा स्कुल समितिका अन्य पदाधिकारी र शिक्षकहरू समेतको उपस्थिति रहेको थियो । बैंकले शिक्षा क्षेत्रमा यस किसिमको कार्यक्रम समय समयमा गर्दै आइरहेको छ। हाल बैंकले १०० शाखा, २२ एक्सटेन्सन काउण्टर, ७ प्रदेश कार्यालय, १९ शाखारहित बैंकिङ सेवा, १२१ एटीएम र १ कर्पोरेट कार्यालयमार्फत सेवा प्रदान गर्दै आएको छ।"
सिद्धार्थनगरमा राजस्व भुक्तानी अब क्यूआरबाट,"भैरहवा : सिद्धार्थनगर नगरपालिकाको कार्यालयमा क्यूआर कोडको माध्यमले राजस्व भुक्तानी गर्न सकिने भएको छ। राजस्व संकलनलाई फेसलेस र क्यासलेस बनाउने नीति अनुरूप कार्यालयले क्यूआर कोड मार्फत राजस्वको भुक्तानी गर्न सकिने व्यवस्था मिलाएको हो। कार्यालयले जारी गरेको सूचना अनुसार नगरापलिका कार्यालयको अन्तर्गत राजस्व प्रशासन शाखा, घर नक्सा शाखा र वडा कार्यालयहरूमा बुझाउनु पर्ने कर, शुल्क तथा दस्तुहरू क्यूआर कोड मार्फत भुक्तानी गर्न सकिनेछ। प्रविधिको युगमा सेवाग्राहीहरू समय खर्चिदै कार्यालयमा आएर राजस्व बुझाउनु त्यति उपयुक्त होइन, सिद्धार्थनगर नगरपालिकाका मेयर इश्तियाक अहमद खाँले भने, जसकारण यसै वर्षदेखि राजस्व संकलन फेसलेस र क्यासलेस बनाउने नीति अनुरूप क्यूआर कोड मार्फत राजस्व भुक्तानीको सुरुवात गरिएको हो। उनले नगरपालिका कार्यालयले नगरवासीको हितमा राम्रो योजनाहरू संचालन गरिरहेको र आगामी दिनहरूमा पनि गर्दै लैजाने बताए। सिद्धार्थनगर नगरपालिकाका प्रमुख प्रशासकीय अधिकृत जनक थापाले नगद प्रवाहलाई सरल मितव्यापी, पारदर्शी तथा प्रभावकारी बनाएर वित्तीय जोखिम न्यूनीकरण गर्नका लागि र नगरपालिकाको नीति अनुरूप क्यूआर कोड मार्फत राजस्व भुक्तानीको सुरुवात गरिएको बताए। नगरपालिकाको कार्यालय र वडा कार्यालयमा रकम भुक्तानी गर्दा भुक्तानी गर्नुपर्नेमा रकम अनुसार प्राप्त हुने छुट्टाछुट्टै कारोबार संकेत नम्बरको क्यूआर कोडमा सोझै रकम भुक्तानी गर्नका लागि सिद्धार्थनगर नगरपालिकाको कार्यालयले आग्रह गरेको छ। आफ्नो कर्तव्य दायित्व बिर्सिदै नगरपालिकाको कार्यालयसँग विकासका योजनाहरू खोज्ने अधिकांश नगरवासीहरू अझै पनि करको दायरामा आएर कर बुझाउन चाहँदैनन्। जुन आन्तरिक राजस्व कार्यालयमा भैरहवामा राजस्व बुझाउने नगरवासीको तथ्यांकले समेत पुष्टि हुन्छ। करको दायरामा आएर कर बुझाउनका लागि नगरपालिकाको कार्यालयले समय समयमा नगरपालिका क्षेत्रमा घरदैलो गर्दै आएको छ।"
कैलालीको मोहन्याल गाउँपालिका३ का वडाध्यक्ष गिरीको निधन,कैलाली : कैलालीको मोहन्याल गाउँपालिका३ का वडाध्यक्ष नन्दाराम गिरीको ३५ वर्षको उमेरमा निधन भएको छ। दुई वर्षदेखि मुखको क्यान्सर रोगबाट ग्रसित वडाध्यक्ष गिरीको उपचारका क्रममा आज दिउँसो दोदोधरा अस्पताल बौनियामा निधन भएको हो। उनी वडा नं ३ को अध्यक्षमा २०७४ र २०७९ को स्थानीय तह निर्वाचनमा नेपाली कांग्रेसबाट निर्वाचित भएका थिए। उनका श्रीमतीसहित दुई छोरा र एक छोरी छन्। नेपाली कांग्रेस कैलालीका जिल्ला सदस्यसमेत रहेका गिरीको भोलि शनिबार फलेबिसौनामा अन्त्येष्टि गरिने नेपाली कांग्रेस कैलालीका नेता देवानन्द जैशीले बताए।
"प्रहरीले चेकिङमा बिरामी बोक्ने एम्बुलेन्स, फेला पर्यो लागूऔषध","काभ्रे : बिरामी बोक्ने एम्बुलेन्समा लागुऔषधसहित एक जना पक्राउ परेका छन्। काभ्रेपलाञ्चोकको रोशी गाउँपालिका९ स्थित इलाका प्रहरी कार्यालय मंगलटारको प्रहरी टोलीले बिरामी बोक्ने एम्बुलेन्स चेकजाँच गर्दा लागुऔषध फेला परेको हो। ज १ च १९०८ नम्बरको एम्बुलेन्सबाट अवैध लागुऔषध ओसार पसार हुन्छ भन्ने सूचना आएपछि चेक गर्दा विभिन्न परिमाणका लागू औषध भेटिएको प्रहरीको भनाई छ । मंसिर २० गते ५ बजे बिपी राजमार्गको सडक हुँदै काठमाडौं जाँदै गरेको एम्बुलेन्सलाई प्रहरीले चेक जाँच गरेको थियो । जिल्ला प्रहरी कार्यालय, काभ्रेपलाञ्चोकका अनुसार, मंसिर २० गते राति शंकास्पद अवस्थामा ४४ वर्षीय सुरेश मिजार रहेको प्रहरीले जनाएको छ । मिजार रोशी गाउँपालिका६ का स्थायी बासिन्दा हुन्। प्रहरीले पक्राउ गरेका व्यक्तिको साथबाट विभिन्न प्रकारका लागुऔषध बरामद गरिएको छ। बरामद सामानहरूमा नोफिन  २ मिलि का १००० भाइल, डाइजेपाम २ मिलि का १००० भाइल,फेनरगन२ मिलि का १००० भाइल छ । प्रहरीले मिजारलाई नियन्त्रणमा लिएपछि उनको साथमा रहेको सवारी साधनसमेत जाँच गर्दा झोलाभित्र विभिन्न कम्पनीका लागू औषध फेला परेको थियो। प्रहरीका अनुसार पक्राउ गरिएका व्यक्तिलाई थप अनुसन्धानका लागि म्याद थप गरि जिल्ला अदालत, काभ्रेपलाञ्चोकमा पेश गरिएको प्रहरीले जनाएको छ। जिल्ला प्रहरी कार्यालय काभ्रेका सूचना अधिकारी प्रहरी नायब उपरीक्षक मिन बहादुर घलेले लागू औषध नियन्त्रणका लागि स्थानीय नागरिकहरूलाई सतर्क रहन र कुनै शंकास्पद गतिविधि देखिएमा प्रहरीलाई जानकारी दिन आग्रह गरेको छ।"
"सहकारीको रकम अपचलन गर्ने गुरुङ कतार उड्न लाग्दा अध्यागमनले रोक्यो, विमानस्थलबाटै पक्राउ",काठमाडौं : पोखरास्थित सूर्यदर्शन सहकारीको रकम अपचलनमा संलग्न रहेको आरोपमा प्रहरीले एक जनालाई पक्राउ गरेको छ। पोखरा घर भएका कृष्ण गुरुङलाई काठमाडौंबाट पक्राउ गरिएको प्रहरी नायव महानिरीक्षक दानबहादुर कार्कीले जानकारी दिए। गुरुङलाई कतार जान लाग्दा अध्यागमनले रोकेको थियो। गुरुङलाई कतार जान लाग्दा अध्यागमनले रोकेपछि प्रहरीले त्रिभुवन अन्तर्राष्ट्रिय विमानस्थलबाट पक्राउ गरेको कार्कीले बताए। कार्कीका अनुसार गुरुङविरुद्ध यसअघि नै पक्राउ पुर्जी जारी भइसकेको थियो।
दशौं राष्ट्रिय खेलकुद चैत २३ देखि कर्णालीमा,काठमाडौं : दशौं राष्ट्रिय खेलकुद आगामी चैत २३ देखि ३० गतेसम्म कर्णाली प्रदेशमा हुने भएको छ। राष्ट्रिय खेलकुद परिषद् (राखेप)का अध्यक्ष एवं युवा तथा खेलकुदमन्त्री तेजुलाल चौधरीको अध्यक्षतामा आज बसेको ११८औँ बोर्ड बैठकले उक्त निर्णय गरेको राखेपका सदस्यसचिव टंकलाल घिसिङले जानकारी दिए। यसअघि राखेपले दशौं राष्ट्रिय खेलकुद गत मङ्सिर २ देखि ९ गतेसम्म कर्णाली प्रदेशमै गर्ने गरी प्रस्ताव गर्ने निर्णय गरिएको थियो। गण्डकी प्रदेशमा भएको नवौँ राष्ट्रिय खेलकुदको समापनका दिन २०७९ कात्तिक २ गते बसेको राखेपको ११५औँ बोर्ड बैठकले उक्त मितिमा दशौं राष्ट्रिय खेलकुद कर्णालीमा गर्ने गरी प्रस्ताव गर्ने निर्णय गरेको पनि उनले जानकारी दिए।
आइतबार साँझदेखि नेपालको धेरै स्थानमा वर्षा हुने,"काठमाडौं : पश्चिमी वायुसँगै आउने पश्चिमी न्यून चापीय प्रणालीको कारण आइतबार साँझबाट नेपालको धेरै स्थानहरूमा आंशिकदेखि साधारणतया बदलीको सम्भावना रहेको छ। मौसम पूर्वानुमान महाशाखाले शुक्रबार हिउँदे मौसमको विशेष बुलेटिन जारी गरेर उक्त जानकारी दिएको हो। सो प्रणालीको प्रभावका कारण आइतबार साँझदेखि सोमबार रातिसम्म सुदूरपश्चिम प्रदेश र कर्णाली प्रदेशका उच्च पहाडी तथा हिमाली भूभागका धेरै स्थानहरूमा तथा गण्डकी प्रदेश, बागमती प्रदेश र कोशी प्रदेशका उच्च पहाडी तथा हिमाली भूभागका थोरै स्थानहरूमा हल्कादेखि मध्यम हिमपात हुने सम्भावना रहेको छ। साथै सुदूरपश्चिम प्रदेश, कर्णाली प्रदेश र लुम्बिनी प्रदेशका केही स्थानहरूमा हल्कादेखि मध्यम वर्षा, गण्डकी प्रदेशका थोरै स्थानहरू तथा बागमती प्रदेश र कोशी प्रदेशका पहाडी भूभागका एकदुई स्थानमा हल्का वर्षाको सम्भावना रहेको छ। साथै उक्त मौसम प्रणालीको असरले तापक्रममा समेत केही गिरावट आई चिसो बढ्न सक्ने सम्भावना रहेको छ। वर्षा, हिमपात तथा चिसोका कारण दैनिक जनजीवन, स्वास्थ्य, पर्वतारोहण, हवाईयातायात लगायत दैनिक जनजीवनमा समेत असर पर्न सक्ने देखिएकाले आवश्यक सतर्कता तथा पूर्व तयारी अपनाउनु हुन सर्वसाधारण तथा सबै सरोकारवाला निकायलाई महाशाखाले जनाएको छ। मौसम पूर्वानुमान महाशाखाले यस प्रणालीलाई अनुगमन गरिरहेको जनाएको छ।"
सामाजिक सञ्जालको दुरुपयोग गरी चरित्रहत्या गर्ने ३ जना पक्राउ,"अश्लिल तस्बिर र भिडियो रेकर्ड गरी आफन्तलाई पठाएको आरोपमा जगदिश प्रसाद यादव वैदेशिक रोजगारीको क्रममा कतारमा रहेकाले नेपाल फर्कने क्रममा त्रिभुवन अन्तर्राष्ट्रिय विमानस्थलबाट पक्राउ परेका हुन्। काठमाडौं : सामाजिक सञ्जाल फेसबुकबाट चरित्रहत्या गर्ने ३ जना पक्राउ परेका छन्। नेपाल प्रहरी साइबर ब्यूरोले रौतहट, चन्द्रपुर नगरपालिका जुडीवेला घर भएका वर्ष ३९ का कृष्ण प्रसाद अधिकारी भन्ने बिहानी बहादुर अधिकारी र चितवन, भरतपुर उपमहानगरपालिका१२ घरका ३७ वर्षीय रुपक शर्मा पौडेल र सप्तरी बोदेबरसाइन नपा ६ फुल्काई घर भएका २४ वर्षीय लक्ष्मण यादव भन्ने जगदिश प्रसाद यादव पक्राउ परेका हुन्। उनीहरु तीनै जनालाई जिल्ला अदालत काठमाडौंको आदेशले ७ दिन म्याद थप भई थप अनुसन्धान कार्य भइरहेको प्रहरी उपनिरीक्षक भाग्येन्द्र पुरुष ढकालले जानकारी दिए। उनीहरुविरुद्ध विद्युतीय (इलेक्ट्रोनिक) कारोबार ऐन, २०६३ अन्तर्गतको कसूरमा मुद्दा दर्ता गरेर आज ब्यूरोबाट खटिएको प्रहरीले काठमाडौंमा पक्राउ गरी जिल्ला अदालत काठमाडौंमा पेश गरेको हो। अधिकारीले साथी बनी कुराकानी हुने क्रममा आदान प्रदान गरिएका गोप्य तस्बिरहरुलाई रेकर्ड गरी राखेर पीडितका आफन्त तथा साथीहरूको म्यासेन्जरमा पठाई चरित्र हत्या गरी दुःख हैरानी दिएको आरोप छ। ढकालले जारी गरेको प्रेस विज्ञप्तिमा भनिएको छ, साथी बनी कुराकानी हुने क्रममा आदान प्रदान गरिएका गोप्य तस्विरहरू पीडकले रेकर्ड गरी राखेर पीडितका आफन्त तथा साथीहरूको म्यासेन्जरमा पठाई चरित्र हत्या गरी दुःख हैरानी दिएको भन्ने ब्यहोराको पीडित महिलाको निवेदन सम्बन्धमा नेपाल प्रहरी साइबर ब्यूरोबाट प्राविधिक विश्लेषण र अनुसन्धान गर्दा उक्त कार्य गर्ने जिल्ला रौतहट, चन्द्रपुर नगरपालिका जुडीवेला घर भएका वर्ष ३९ का कृष्ण प्रसाद अधिकारी भन्ने बिहानी बहादुर अधिकारी नामको ब्यक्ति रहेको खुल्न आएकाले निज उपर विद्युतीय (इलेक्ट्रोनिक) कारोबार ऐन, २०६३ अन्तर्गतको कसूरमा मुद्दा दर्ता गरिएकोमा आज मिति: २०८१०८२१ गते यस ब्यूरोबाट खटिएको प्रहरी टोलीबाट काठमाडौंमा पक्राउ परेका प्रतिवादीलाई सम्मानित जिल्ला अदालत काठमाडौंमा पेश गरिएकोमा सम्मानित अदालतको आदेशले दिन ७ (सात) म्याद थप भई थप अनुसन्धान कार्य भइरहेको छ। भरतपुर १२ घर रुपक शर्मा पौडेलले ह्वाटसअप ग्रुपमा अश्लील शब्दहरू लेखेर पठाएको प्रहरीको भनाई छ। उनले भने,यसैगरी, सामाजिक सञ्जालमा चिनजान भई प्रेम सम्बन्धमा रहँदा आदान प्रदान गरिएका गोप्य तस्बिरहरू पीडकले अश्लील शब्दहरू लेखी पीडितको सम्पर्क नम्बर सहित   मा  गरी दुःख हैरानी दिएको भन्ने ब्यहोराको पीडित महिलाको निवेदन सम्बन्धमा नेपाल प्रहरी साइबर ब्यूरोबाट प्राविधिक विश्लेषण र अनुसन्धान गर्दा उक्त कार्य गर्ने जिल्ला चितवन, भरतपुर उपमहानगरपालिका वडा नम्बर १२ घर भएका वर्ष ३७ का रुपक शर्मा पौडेल नामको व्यक्ति रहेको खुल्न आएकाले निज उपर विद्युतीय (इलेक्ट्रोनिक) कारोबार ऐन, २०६३ अन्तर्गतको कसूरमा मुद्दा दर्ता गरिएकोमा आज मिति: २०८१०८२१ गते यस ब्यूरोबाट खटिएको प्रहरी टोलीबाट काठमाडौंमा पक्राउ परेका प्रतिवादीलाई सम्मानित जिल्ला अदालत काठमाडौंमा पेश गरिएकोमा सम्मानित अदालतको आदेशले दिन ७ (सात) म्याद थप भई थप अनुसन्धान कार्य भइरहेको छ । जगदिश प्रसाद यादव वैदेशिक रोजगारीको क्रममा कतारमा रहेकाले नेपाल फर्कने क्रममा त्रिभुवन अन्तर्राष्ट्रिय विमानस्थलबाट पक्राउ परेका हुन्। उनले फेसबुकमार्फत चिनजान भई निकट सम्बन्धमा रहँदा खिचिएका तस्बिर तथा रेकर्ड गरिएका भिडियोहरु आफन्त तथा साथीहरुका म्यासेन्जरमा पठाई चरित्र हत्या गरेका थिए। जारी गरेको प्रेस विज्ञप्तिमा भनिएको छ, सामाजिक सञ्जाल फेसबुकमार्फत चिनजान भई निकट सम्बन्धमा रहँदा खिचिएका तस्बिर तथा रेकर्ड गरिएका भिडियोहरु आफन्त तथा साथीहरुका म्यासेन्जरमा पठाई चरित्र हत्या गरी दुःख हैरानी दिएको घटनामा पीडितको जाहेरीले विद्युतीय (इलेक्ट्रोनिक) कारोबार ऐन, २०६३ अन्तर्गतको कसूरमा नेपाल प्रहरी साइबर ब्यूरोमा मुद्दा दर्ता भई फरार रहेका प्रतिवादी जिल्ला सप्तरी बोदेबरसाइन नपा६ फुल्काई घर भएका वर्ष २४ का लक्ष्मण यादव भन्ने जगदिश प्रसाद यादव वैदेशिक रोजगारीको क्रममा कतारमा रहेकोमा नेपाल फर्कने क्रममा त्रिभुवन अन्तर्राष्ट्रिय विमानस्थल सुरक्षा कार्यालय गौचरको समन्वयमा त्रिभुवन अन्तर्राष्ट्रिय विमानस्थलबाट आज मिति: २०८१०८२१ गते नियन्त्रणमा लिइएको र नियन्त्रणमा रहेका प्रतिवादीलाई मिति: २०८१०८२३ गते सम्मानित जिल्ला अदालत काठमाडौंमा पेश गरिनेछ।"
२० हजार घुससहित पक्राउ परेका तहसिलदार र कम्प्युटर अपरेटरविरुद्ध भ्रष्टाचार मुद्दा दायर,काठमाडौं : २० हजार घुससहित पक्राउ परेका जिल्ला अदालत कपिलवस्तुका दुईजना कर्मचारीविरुद्ध भ्रष्टाचार मुद्दा दायर गरेको छ। जिल्ला अदालत कपिलवस्तुका तहसिलदार सन्तोष कुमार मिश्र र कम्प्युटर अपरेटर विकास पाण्डेविरुद्ध आज विशेष अदालत काठमाडौंमा भ्रष्टाचार मुद्दा दायर भएको हो। केही दिनअघि सेवाग्राहीबाट २० हजार घुस लिइसकेको अवस्थामा उनीहरुलाई अख्तियारको टोलीले नियन्त्रणमा लिएको थियो। अख्तियारका प्रवक्ता नरहरि घिमिरेका अनुसार तहसिलदार मिश्र र कम्प्यु्टर अपरेटर पाण्डेको मिलेमतोमा वण्डा मुचुल्का बदर गरी पुन: वण्डा मुचुल्का गरिदिने तथा तारेख समेत दिने प्रयोजनार्थ सेवाग्राहीसँग २० हजार घुस लिएको पुष्टि हुन आएकाले उनीहरूविरुद्ध आज मुद्दा दायर भएको हो। उनीहरूविरुद्ध २० हजार बिगो दावीसहित जरिवाना सजायको माग गरिएको अख्तियारले जनाएको छ।
"पोखराले हात पार्यो एनपीएलकै ठूलो जित, लुम्बिनी फेरि बन्यो अभागी",काठमाडौं : नेपाल प्रिमियर लिग (एनपीएल)मा पोखरा एभेन्जर्सले लुम्बिनी लायन्सलाई १० विकेटले हराएको छ। टियु क्रिकेट मैदानमा टस जितेको लुम्बिनीले २० ओभरमा ५ विकेट गुमाउँदै १७० रन बनाएको थियो। १७१ रनको लक्ष्य पछ्याएको पोखराले १६५ ओभरमा बिना कुनै विकेट गुमाई लक्ष्य पूरा गरेको छ। यो एनपीएलको सबैभन्दा ठूलो जित हो। पोखराले पहिलो खेलमा चितवन राइनोजसँग ८७ रन र दोस्रो खेलमा जनकपुर बोल्ट्ससँग ७ विकेटको हार बेहोरेको थियो। पोखराले पावरप्लेमा ८० रन बनाएको थियो। १० ओभरको समाप्तिमा पोखराले बिना कुनै विकेटको क्षति ११५ रन बनायो। यो पहिलो विकेटका लागि एनपीएलमा भएको सबैभन्दा ठूलो साझेदारी हो। पोखराका लागि एन्ड्रिज गोउसले५५ बलमा १२ चौका र ५ छक्कासहित अविजित १०४ रनको शतकीय पारी खेले। अर्का ओपनर दिनेश खरेलले ६१ रनमा अविजित पारी खेले। उनले ४६ बलमा ४ चौका र ४ छक्कासहित अविजित रहे। त्यसअघि ब्याटिङ गरेको लुम्बिनीका लागि कप्तान रोहित पौडेलले सर्वाधिक ९५ रन बनाए। उनले ५९ बलमा १० चौका र ४ छक्का प्रहार गर्दै रन आउट भए। उनी १९६ ओभरमा लिस्कको हातबाट रनआउट भए। लुम्बिनीले पावरप्लेमा २ विकेटको क्षतिमा ४६ रन बनाएको थियो। १० ओभर सकिँदा थप १ विकेट गुमाउँदै थप १८ रन थपेको हो। पहिलो ओभरको तेस्रो बलमा ओपनर अशुतोष घिरौयालाई पहिलो विकेटका रुपमा गुमाएको लुम्बिनीले दोस्रो विकेट अर्का ओपनर उन्मुक चन्दलाई गुमायो। ६१ ओभरमा सन्दीप जोरालाई म्याट क्रिच्लेले एलबीडब्ल्यु आउट गराए। उनले १५ बलमा २ चौका र १ छक्का प्रहार गरेका हुन्। लुम्बिनीले ७ ओभरमा ३ विकेट गुमाई ५० रन पूरा गरेको हो। १३ ओभर सकिँदा लुम्बिनीले ३ विकेटको क्षतीमा १०८ रन बनाएको थियो। लुम्बिनीका कप्तान रोहित पौडेलले चौथो विकेटका लागि टम मोरिससँग ११० रनको शतकीय साझेदारी गरे। टम मोरिस ३८ बलमा २ चौका र २ छक्का प्रहार गर्दै ४५ रनमा विकेट किपर गोउसबाट रन आउट भए। विवेक यादव २ रनमा अविजित रहे। पोखराका लागि बाँया हाते स्पिनर विपिन खत्रीले २ विकेट लिए। म्याट क्रिच्लेले १ विकेट लिए। लुम्बिनीको यो दोस्रो खेल हो भने पोखराको यो तेस्रो खेल हो। लुम्बिनीले पहिलो खेलमा विराटनगर किंग्ससँग २ विकेटको हार बेहोरेको थियो।
पोखराका अर्का ओपनर दिनेशको अर्धशतक,काठमाडौं : पोखराका ओपनर ब्याटर दिनेश खरेलले अर्धशतक प्रहार गरेका छन्। उनले ३९ बलमा ४चौका र ३ छक्का प्रहार गर्दै अर्धशतक पूरा गरे। एकै इनिङ्समा दोहोरो अर्धशतक बनेको एनपीएलको यो पहिलो खेल हो। एन्ड्रिज र दिनेशले १५१ रनको साझेदारी गर्दै खेलिरहेका छन्। यसअघि एन्ड्रिज गोउसले अर्धशतक प्रहार गरेका थिए। उनले ६३ ओभरमा २० बलमा ५ चौका ४ छक्का प्रहार गरेका हुन्। उनी एनपीएलमा अर्धशतक हान्ने एघारौं खेलाडी बने। यो एनपीएलको १२ औं अर्धशतक हो।
वक्तृत्वकलामा दीपिका प्रथम,"स्याङ्जा : लैगिंक हिंसा १६ दिने अभियानअन्तर्गत रहेर अर्जुनचौपारी गाउँपालिकाले हिंसा न्यूनीकरण गर्ने सवालबीच बालिका र महिलाहरूबीच वक्तृत्वकला प्रतियोगिता गरेको छ। लैङ्गिक हिंसा निवारणमा नागरिकको भूमिका विषयक खुल्ला वक्तृत्वकला प्रतियोगिता गरिएको हो। सो प्रतियोगितामा दिपीका अर्याल प्रथम भएकी छन्। आमा समूह, महिला स्वास्थ्य स्वयंसेवी र विद्यार्थी गरी १२ जना प्रतिस्पर्धीलाई पछाडि पार्दै अर्याल प्रथम भएकी हुन। उनी चिल्ड्रेन एकेडेमीमा कक्षा ८ मा अध्ययरत छन्। यसैगरी द्वितीय हुनेमा चिल्ड्रेन एकेडमीका सुलता थापा मगर, तृतीय हुनेमा घण्टे माध्यमिक विद्यालयका प्रणिन विक र सितलादेवी आमा समूहका नन्दकली तिवारीले सान्त्वना भएका हुन्।"
जुवातास खेलिरहेको अवस्थामा पाँच जना पक्राउ,"दाङ : जुवातास खेलिरहेको अवस्थामा पाँच जना पक्राउ परेका छन्। तुलसीपुर उपमहानगरपालिका६ हिमाल टोल बस्ने गोविन्द आचार्यको घरमा जुवातास खेलिरहेको अवस्थामा सोही उपमहानगरपालिका५ बस्ने ३१ वर्षीय तुलसीराम आचार्यसमेत ५ जनालाई बिहीबार दिउँसो प्रहरीले पक्राउ गरेको छ। जिल्ला प्रहरी कार्यालय दाङ र इलाका प्रहरी कार्यालय तुलसीपुरबाट खटिएको प्रहरीले उनीहरूलाई नगद ९२ हजार १ सय ६५ रुपैयाँ, ३ बुक तास र ३२ थान कौडासहित पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको छ।"
धरानका मेयर हर्क साम्पाङलाई कारबाही गर्न गृहमन्त्री समक्ष माग,धरान : धरानका मेयर हर्कराज साम्पङलाई कारबाही गर्न गृहमन्त्री रमेश लेखक समक्ष माग गरिएको छ। शुक्रबार धरान आएका गृहमन्त्रीलाई सुनसरीका पत्रकारहरूले ज्ञापनपत्र बुझाउँदै साम्पाङलाई तत्काल कारबाही गर्न माग गरेका हुन्। पछिल्लो समय मेयर साम्पाङले पत्रकारहरूलाई धम्की दिने क्रम नरोकिएकाले पत्रकारहरू असुरक्षित भएको नेपाल पत्रकार महासंघका पूर्व उपसभापति हर्ष सुब्बाले बताए। उनले गृहमन्त्री समक्ष हर्क साम्पाङका अराजक र आपराधिक गतिविधि नियन्त्रण गर्न र पत्रकारलाई स्वतन्त्र पूर्वक काम गर्ने वातावरण बनाउन माग गरेका छन्। साम्पाङले सुरुमा सुनसरीका पत्रकार खिला बिक र सन्जिता धमलालाई दुर्व्यवहार गर्दै धम्की दिएका थिए। दुई दिन अगाडि पत्रकार महासंघ सुनसरीका अध्यक्ष जनक ऋषि राई र गोपाल दाहाललाई धम्की दिएका छन्। समाचार लेखेकै कारण पटक पटक शृङ्खलाबद्ध धम्की आएकाले पत्रकारहरूको सुरक्षामा सरकार गम्भीर नभएको महासंघ सुनसरीका सचिव ध्रुव ढकालले बताए। पत्रकार महासंघ सुनसरीले गृहमन्त्री लेखकलाई सुरक्षाको माग गर्दै ज्ञापनपत्र समेत बुझाएको छ। गृहमन्त्री लेखकले ज्ञापनपत्र बुझ्दै अराजक गतिविधि गर्ने जोकोहीलाई कानुनी दायरामा ल्याउने र पत्रकारलाई स्वतन्त्र पूर्वक काम गर्ने वातावरण बनाउने प्रतिबद्धता जनाए।
लुम्बिनीले पोखरालाई दियो १७१ रनको लक्ष्य,काठमाडौं : नेपाल प्रिमियर लिगमा लुम्बिनी लायन्सले पोखरा एभेन्जर्सलाई १७१ रनको विजयी लक्ष्य प्रस्तुत गरेको छ। टियु क्रिकेट मैदानमा टस जितेको लुम्बिनीले २० ओभरमा ५ विकेट गुमाउँदै १७० रन बनाएको हो। लुम्बिनीका लागि कप्तान रोहित पौडेलले सर्वाधिक ९५ रन बनाए। उनले ५९ बलमा १० चौका र ४ छक्का प्रहार गर्दै रन आउट भए। उनी १९६ ओभरमा लिस्कको हातबाट रनआउट भए। लुम्बिनीले पावरप्लेमा २ विकेटको क्षतिमा ४६ रन बनाएको थियो। १० ओभर सकिँदा थप १ विकेट गुमाउँदै थप १८ रन थपेको हो। पहिलो ओभरको तेस्रो बलमा ओपनर अशुतोष घिरौयालाई पहिलो विकेटका रूपमा गुमाएको लुम्बिनीले दोस्रो विकेट अर्का ओपनर उन्मुक्त चन्दलाई गुमायो। ६१ ओभरमा सन्दीप जोरालाई म्याट क्रिच्लेले एलबीडब्ल्यु आउट गराए। उनले १५ बलमा २ चौका र १ छक्का प्रहार गरेका हुन्। लुम्बिनीले ७ ओभरमा ३ विकेट गुमाई ५० रन पूरा गरेको हो। १३ ओभर सकिँदा लुम्बिनीले ३ विकेटको क्षतिमा १०८ रन बनाएको थियो। लुम्बिनीका कप्तान रोहित पौडेलले चौथो विकेटका लागि टम मोरिससँग ११० रनको शतकीय साझेदारी गरे। टम मोरिस ३८ बलमा २ चौका र २ छक्का प्रहार गर्दै ४५ रनमा विकेट किपर गोउसबाट रन आउट भए। विवेक यादव २ रनमा अविजित रहे। पोखराका लागि बाँया हाते स्पिनर विपिन खत्रीले २ विकेट लिए। म्याट क्रिच्लेले १ विकेट लिए।
प्रदेश लोकसेवा आयोगका सदस्य खड्काले लिए शपथ,"मकवानपुर : एक साताअघि बागमती प्रदेश लोकसेवा आयोगका नवनियुक्त सदस्य रामबहादुर खड्काले पद तथा गोपनीयताको शपथ ग्रहण गरेका छन् । गत मंसिर १३ गते आयोगको सदस्य नियुक्त खड्काले शुक्रबार प्रदेश प्रमुख कार्यालय हेटौँडामा आयोगका अध्यक्ष महेश्वर श्रेष्ठले प्रदेश प्रमुख दीपक प्रसाद देवकोटाको उपस्थितिमा सदस्य खड्कालाई शपथ गराएका हुन् । कार्यक्रममा प्रदेशका मुख्यमन्त्री बहादुरसिंह लामालगायत उपस्थित थिए। प्रदेश लोकसेवा आयोग ऐन, २०७६ को दफा ३ को उपदफा ९१० बमोजिम गठित सिफारिस समितिको सिफारिसमा ऐनको दफा ४ को उपदफा ९२० बमोजिम गत मंसिर १३ मा खड्का आयोगको सदस्यमा नियुक्त भएका थिए । दोलखाको गौरीशंकर गाउँपालिका५ निवासी खड्का प्राध्यापन क्षेत्रबाट आयोगको सदस्य बनेका हुन् । यससँगै आयोगको बोर्डले अब पूर्णता पाएको छ ।"
१० ओभरमा लुम्बिनीको ६४ रन,काठमाडौं : नेपाल प्रिमियर लिगमा लुम्बिनी लायन्सले १० ओभरमा ६४ रन बनाएको छ। टियु क्रिकेट मैदानमा टस जितेको लुम्बिनीले १० ओभरमा ३ विकेट गुमाउँदै ६४ रन जोडेको हो। लुम्बिनीले पावरप्लेमा २ विकेटको क्षतिमा ४६ रन बनाएको थियो। पहिलो ओभरको तेस्रो बलमा ओपनर अशुतोष घिरौयालाई पहिलो विकेटका रूपमा गुमाएको लुम्बिनीले दोस्रो विकेट अर्का ओपनर उन्मुक चन्दलाई गुमायो। ६१ ओभरमा सन्दीप जोरालाई मार्कस क्रिच्लेले एलबीडब्ल्यु आउट गराए। उनले १५ बलमा २ चौका र १ छक्का प्रहार गरेका हुन्। लुम्बिनीले ७ ओभरमा ३ विकेट गुमाई ५० रन पूरा गरेको हो। हालः क्रिजमा कप्तान रोहित पौडेल ४० र टम मोरिस ४ रन बनाई खेलिरहेका छन्। लुम्बिनीले पहिलो खेलमा विराटनगर किंग्ससँग २ विकेटको हार बेहोरेको थियो। पोखराको यो तेस्रो खेल हो। पोखराले पहिलो खेलमा चितवन राइनोजसँग ८७ रन र दोस्रो खेलमा जनकपुर बोल्ट्ससँग ७ विकेटको हार बेहोरेको थियो।
पावरप्लेमा पोखराले कटायो ८० रन,काठमाडौं : नेपाल प्रिमियर लिगमा लुम्बिनी लायन्सविरुद्ध पोखरा एभेन्जर्सले पावरप्लेमा राम्रो सुरुवात गरेको छ। टियु क्रिकेट मैदानमा टस जितेर ब्याटिङ गरेको लुम्बिनीले दिएको १७१ रनको लक्ष्य पछ्याएको पोखराले बिना कुनै विकेटको क्षति ८० रन बनाएको छ।पोखराका लागि दुवै ओपनर दिनेश खरेलले २६ र एन्ड्रिज गोउसले ४६ रनमा अविजित खेलिरहेका छन्।
सर्बिया पठाइदिन्छु भन्दै ठगी गर्ने दुईजना पक्राउ,काठमाडौं : वैदेशिक रोजगारमा आकर्षक तलवको प्रलोभनमा पारी सर्बिया पठाइदिन्छु भन्दै रकम ठगी गरेको अभियोगमा २ जनालाई प्रहरीले पक्राउ गरेको छ। पक्राउ पर्नेहरूमा रामेछापको लिखु तामाकोशी गाउँपालिका३ बिजुलकोट घर भई काभ्रेपलाञ्चोक बनेपा नगरपालिका९ नयाँबस्ती बस्ने ३४ वर्षीय उखिल बम्जन र कैलाली टिकापुर नगरपालिका१ घर भई काठमाडौं महानगरपालिका१० बुद्धनगर बस्ने २६ वर्षीय कमल रावल रहेका छन्। पक्राउ मध्ये उखिलले १ जना पीडितबाट १ लाख ४० हजार रुपैयाँ र कमलले १ जना पीडितबाट १ लाख ५० हजार रूपैयाँ लिई सम्पर्कबिहीन भएको भन्ने पीडितहरूको उजुरीको आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले उखिललाई काठमाडौं पिङगलास्थानबाट बुधबार र कमललाई काठमाडौं ताहाचलबाट बिहीबार पक्राउ गरेको हो। उनीहरूलाई आवश्यक अनुसन्धान तथा कारवाहीको लागि वैदेशिक रोजगार विभाग ताहाचल काठमाडौं पठाइएको छ।
पोखराका एन्ड्रिज गोउसको अर्धशतक,काठमाडौं : पोखराका ओपनर ब्याटर एन्ड्रिज गोउसले अर्धशतक प्रहार गरेका छन्। उनले ६३ ओभरमा २० बलमा ५ चौका ४ छक्का प्रहार गरेका हुन्। उनी एनपीएलमा छिटो अर्धशतक बनाउने खेलाडी पनि बनेका छन्। यसअघि लुम्बिनी लायन्सका कप्तान रोहित पौडेलले अर्धशक बनाएका थिए। ९४ रन बनाएर उनी रनआउट भएका थिए।
एनपीएलमा रोहित पौडेलको अर्धशतक,काठमाडौं : नेपाल प्रिमियर लिग (एनपीएल)मा लुम्बिनी लायन्सका कप्तान रोहित पौडेलले अर्धशतक बनाएका छन्। उनले ३२ बलमा ७ चौका र १ छक्कासहित अर्धशतक पूरा गरेका हुन्। उनले १२औं ओभरको तेस्रो बलमा छक्का प्रहार गर्दै अर्धशतक पूरा गरेका हुन्। नेपाल प्रिमियर लिगमा अर्धशतक प्रहार गर्ने रोहित आठौं खेलाडी हुन्।
भुटानी राजा स्वदेश फिर्ता,काठमाडौं : भुटानी राजा जिग्मे वाङचुक स्वदेश फर्किएका छन्। उनलाई त्रिभुवन अन्तर्राष्ट्रिय विमानस्थलमा परराष्ट्रमन्त्री डा आरजु राणा देउवाले विदाइ गरेकी हुन्। भारतबाट स्वदेश फर्किने क्रममा उनी शुक्रबार बिहान काठमाडौं आएका थिए। उनले स्वयम्भूनाथ र बौद्धनाथको दर्शनसहित पूजाआज गरेका थिए।
"पावरप्लेमा लुम्बिनीको मध्यम सुरुवात, सन्दीप जोरा पनि आउट",काठमाडौं : नेपाल प्रिमियर लिग (एनपीएल)मा लुम्बिनी लायन्सले मध्यम सुरुवात गरेको छ। लुम्बिनीले पावरप्लेमा दुवै ओपनर गुमाएपछि ४६ रनमा सीमित भएको हो। पहिलो ओभरको तेस्रो बलमा ओपनर अशुतोष घिरौयालाई पहिलो विकेटका रुपमा गुमाएको लुम्बिनीले दोस्रो विकेट अर्का ओपनर उन्मुक्त चन्दलाई गुमायो। यसैबीच लुम्बिनीको तेस्रो विकेट पतन भएको छ। सन्दीप जोरा १८ रन बनाएर आउट भएका छन्। उनलाई पोखराका मार्कस क्रिट्चलेले एलबीडब्लु आउट गरेका हुन्। क्रिजमा कप्तान रोहित पौडेल र टम मुरेज खेलिरहेका छन्। पौडेल ३१ रनमा खेलिरहेका छन्।
कांग्रेसले बोलायो केन्द्रीय कार्यसम्पादन समितिको बैठक,"काठमाडौं : नेपाली कांग्रेसले केन्द्रीय कार्यसम्पादन समितिको बैठक बोलाएको छ। पार्टीका मुख्य सचिव कृष्णप्रसाद पौडेलले मंसिर २४ गते बिहान ९ बजे बस्नेगरी बैठक बोलाएको जानकारी दिए। उनका अनुसार बैठक पार्टी सभापति शेरबहादुर देउवा निवास बूढानिलकण्ठमा बस्नेछ। बैठकमा स्थानीय तह उपनिर्वाचन र पछिल्ला राजनीतिक विषयमा छलफल हुने बताइएको छ। बैठकमा प्रधानमन्त्री केपी शर्मा ओलीको चीन भ्रमणबारे छलफल हुने जनाइएको छ। प्रधानमन्त्री ओलीको मंसिर १७ देखि २० गतेसम्म भएको चीन भ्रमणका क्रममा भएको बीआरआईसम्बन्धी फ्रेमवर्कमा भएको हस्ताक्षरबारे कांग्रेसले आधिकारिक धारणा बनाउने बताइएको छ। कांग्रेस र एमालेले तयार पारिएको फ्रेमवर्कको मस्यौदामा अनुदानमा बीआरआई कार्यान्वयन गर्न सकिने उल्लेख थियो। तर, चीनले अनुदानमा मात्र बीआरआई कार्यान्वयन गर्न नसकिने बताएपछि फ्रेम वर्कमा नेपालले लेखेको अनुदान शब्दलाई हटाएर सहायता शब्द राख्ने सहमति जुटेपछि हस्ताक्षर भएको थियो। बीआरआईमा ऋणसहायता दुवै अर्थ लाग्नेगरी हस्ताक्षर भएको भन्दै कांग्रेसका एकथरी नेताहरूले आपत्ती जनाएका छन्। बैठकमा केन्द्रीय कार्यसम्पादन समितका पदाधिकारी एव सदस्यहरूलाई बोलाइएको छ।"
बीआरआईमा ऋण लिने सहमति भएको छैन : सभापति देउवा,"विराटनगर : पूर्वप्रधानमन्त्री एवं नेपाली कांग्रेसका सभापति शेरबहादुर देउवाले विराटनगरमा कांग्रेसकै इतर अर्थात् डा शेखर कोइराला पक्षले सम्पन्न गरेको भेलाका बारेमा आफू अनभिज्ञ भएको बताएका छन्। यसअघि सम्पन्न भइसकेको भेलाका विषयमा उनले अनभिज्ञता प्रकट गरेका हुन् । विराटनगर विमानस्थलमा शुक्रबार पत्रकारसँग संक्षिप्त कुराकानी गर्दै उनले भेलाका बारेमा आफूलाई थाहै नभएको प्रतिक्रिया दिएका हुन् । पार्टी केन्द्रीय समितिको सर्कुलरविपरीत कोइराला पक्षले गत मंगलबार विराटनगरमा प्रदेशस्तरीय पालिका सभापतिहरूको भेला गरेको थियो । भेलाको बन्दसत्र भने बेलबारीको ड्रीम ल्याण्ड पार्कमा भएको थियो । सभापति भेलाको बन्द सत्रमा कांग्रेस नेता डा शेखर कोइराला, मोरङ क्षेत्र नम्बर ३ का सांसद डा सुनील शर्मा, मोरङ क्षेत्र नम्बर १ का सांसद डिगबहादुर लिम्बू, डा मिनेन्द्र रिजाल, गुरुराज घिमिरेलगायतका नेताहरु सहभागी थिए । विराटनगरमा भेलालाई सम्बोधन गर्दै कोइरालाले भनेका थिए,कुनै किसिमको डर, धाक, धम्कीबाट तपाईंहरु आत्तिनु भएन । तपाईंहरू निस्फिक्री भएर घर जानुस् । तपाईंहरूको संरक्षण म गर्छु । यही विषयमा पत्रकारले प्रश्न सोध्दा पार्टी सभापति देउवाले भने भेलाका बारेमा थाहा नभएको बताएका हुन् । उनले भने,मलाई थाहै छैन । अहिले थाहा पाएँ । कांग्रेसको प्रदेश समितिले मंसिर २२ गते अर्थात् शनिबार प्रदेश सम्मेलन आयोजना गर्दैछ । उक्त भेलालाई देउवालगायतका नेताले सम्बोधन गर्ने कार्यक्रम छ । त्यसअघि देउवा, गृहमन्त्री रमेश लेखकलगायतका नेता शुक्रबार धरान गएका छन् । विराटनगर विमानस्थलमै देउवाले उपराष्ट्रपतिलाई राष्ट्रियसभाको अध्यक्ष बनाउने गरी संविधान संशोधन गर्न सकिने बताए । उपराष्ट्रपतिको भूमिका छैन । उपराष्ट्रपतिलाई राष्ट्रियसभाको अध्यक्ष बनाउन सकिन्छ कि भन्ने कुरा हो, संविधान संशोधनको प्रसंगमा सोधिएको प्रश्नमा देउवाको जवाफ थियो । प्रधानमन्त्री केपी शर्मा ओली चीन गएको बेला बीआरआईमा ऋण लिने सहमति नभएको उनको भनाइ छ । उनले ऋण लिने सहमति नगरेको भन्दै ओलीलाई धन्यवाद दिए । पार्टीमा उत्तराधिकारी आफूले घोषणा गरेर नहुने देउवाले स्पष्ट पारेका छन् । तपाईंको उत्तराधिकारी गगन थापा हो ? भनेर पत्रकारले प्रश्न गर्दा उनले भने, उत्तराधिकारी कहाँ घोषणा गरेर हुन्छ ?"
"लाइभ क्रिकेट म्याचको मज्जा फोरकेमा, सामसङको नयाँ टिभी अफरको साथ","काठमाडौं : नेपाल प्रिमियर लिग क्रिकेटको ऐतिहासिक पहिलो सिजन पूर्ण जोसको साथ सुरु भए सँगै धेरै नेपाली क्रिकेट फ्यानहरूले आफ्नो मनपर्ने टोलीहरूको समर्थनमा स्टेडियममा चिएर गरिरहेका छन् भने धेरैले आफ्नो घरबाटै लाइभ हेरिरहेका छन्। अब घरमै हेरिरहेका दर्शकहरूको लागि अझ ठूलो स्क्रिनमा खेलको मनोरञ्जन लिन सामसङ नेपालले आफ्नो नवीनतम टिभीहरूमा ३१ सम्मको आकर्षक छुट अफर ल्याएको छ। यस अफरमा क्युएलईडी टिभी, क्रिस्टल युएचडी फोरके टिभीहरू र एफएचडी टिभीको इमर्सिभ रेन्जहरू पनि समावेश गरिएको छ। ग्राहकहरूलाई १२ महिनाको अवधिमा ० ब्याजदरमा आफ्नो मनपर्ने टिभीहरू सजिलो ईएमआईमा प्राप्त गर्न यो अफरमा सामसङको इन्स्टाफाइनान्स सेवा समावेश छ। यो सेवा ग्राहकहरूले आफ्नो नागरिकताबाटै साथ सामसङको आधिकारिक स्टोरबाट प्राप्त गर्न सक्छन्। एक्सचेन्ज पार्टनर आर्कोस्टोरद्वारा ग्राहकहरूले आफ्नो पुरानो इलेक्ट्रोनिक उपकरण एक्सचेन्ज गरी नयाँ टिभी खरिद गर्ने सेवा पनि सामसङले उपलब्ध गराएको छ। पुस १६ गतेसम्म मान्य रहने यो अफर सामसङको आधिकारिक वितरक हिम इलेक्ट्रोनिक्स प्राइभेट लिमिटेड र आधिकारिक पुनर्विक्रेता त्रिवेणी व्यापार प्राइभेट लिमिटेडका डिलर नेटवर्कद्वारा नेपाल अधिराज्य भरी उपलब्ध गराइएको छ।"
भरुवा बन्दुकसहित एकजना पक्राउ,रामेछाप : भरुवा बन्दुकसहित एकजना पक्राउ परेका छन्। खाँडादेवी गाउँपालिका१ कुलोडाँडा बस्ने ५४ वर्षीय नन्दलाल श्रेष्ठलाई एकनाले भरुवा बन्दुक ३ थान र करिब २ सय ग्राम बारुद जस्तो देखिने पदार्थसहित बिहीबार दिउँसो प्रहरीले पक्राउ गरेको हो। प्रहरी चौकी सित्खा र इलाका प्रहरी कार्यालय चोप्राङबाट खटिएको प्रहरीले उनको घर र गोठबाट उक्त बन्दुक फेला पारी पक्राउ गरेको हो। यस सम्बन्धमा प्रहरीले आवश्यक अनुसन्धान गरिरहेको छ।
एसियन कंक्रिटोले आईपीओ निष्काशन गर्ने,"भैरहवा : एसियन कंक्रिटो लिमिटेडले आईपीओ निष्कासन तथा बिक्री गर्ने भएको छ । आईपीओ जारी गर्नका लागि कम्पनीले नबिल इन्भेष्टमेन्ट बैंकिङ लिमिटेडलाई निष्कासन तथा बिक्री प्रबन्ध नियुक्त गरेको छ । कम्पनीको आईपीओ निष्कासन तथा बिक्रीका लागि शुक्रबार कम्पनी र नबिल इन्भेष्टमेन्ट बैंकिङ लिमिटेड बीच सम्झौता भएको छ । उक्त सम्झौतापत्रमा कम्पनीका तर्फबाट कम्पनीका अध्यक्ष तथा प्रबन्ध निर्देशक मनिष रुङ्गटा र बैंकको तर्फबाट बैंकका प्रमुख कार्यकारी अधिकृत मनिष नारायण जोशीले दस्तखत गरेका छन् । कम्पनीले जारी पूँजी ४६ करोड ८७ लाख पचास हजार रुपैयाँको बीस प्रतिशतले हुन आउने एक सय रुपैयाँ अंकित दरले ९ करोड ३७ लाख पचास हजार रकम बराबरको ९ लाख ३७ हजार पाँच सय कित्ता साधारण शेयर प्रति शेयर एक सय अंकित दरमा निष्काशन गर्ने बताइएको छ । पश्चिम नवलपरासीको रामग्राम नगरपालिका (भैरहवा परासी सडकखण्ड) मा रहेको एसियन कंक्रिटो उद्योगले जर्मन प्रविधिबाट उत्पादित पेभर्क, ब्लक, इँटा, कर्बस्टोन, होलोब्लक उत्पादन विदेशसहित नेपालभर विक्री वितरण गर्दै आइरहेको छ । उद्योगमा जडित प्रविधिले रोबर्टिक प्रणालीबाट सञ्चालित छन् । अत्याधुनिक प्रविधि जडित उद्योगमा उत्पादित सामग्री माग बढ्दो छ । एसियन कंक्रिटो लिमिटेडमा सिद्धार्थ ग्रुप,अर्घाखाँची सिमेन्ट,वृज सिमेन्ट, रुङ्गटा ग्रुप, उमा ग्रुपलगायत ग्रुप र ठूला प्रतिष्ठानहरू आवद्ध छन् ।"
एनपीएलमा पहिलो शतक बनाउने खेलाडी बने एन्ड्रिस,काठमाडौं : नेपाल प्रिमियर लिग (एनपीएल)मा पहिलो शतक बनेको छ। पोखराका ओपनर ब्याटर एन्ड्रिस गोउसले शतक बनाएका छन्। उनले ५४ बलमा १२ चौका र ५ प्रहार गर्दै शतक प्रहार गरेका हुन्। उनले ३२ बलमा ७ चौका र १ छक्कासहित अर्धशतक पूरा गरेका थिए।
मंसिर २३ गतेदेखि निर्वाचन आयोगले मतदाता नामावली दर्ता तथा अद्यावधि कार्य सुरू गर्ने,"काठमाडौं : निर्वाचन आयोगले देशभरका सबै प्रदेश तथा जिल्ला निर्वाचन कार्यालयमा मतदाता नाम दर्ता गर्ने काम सुरू गर्ने निर्णय गरेको छ।आयोगले यही मंसिर २३ गतेबाट मतदाता नामावली दर्ताको काम सुरू गर्ने जानकारी दिएको छ। आयोगले आज एक विज्ञप्ति जारी गर्दै यसबारे जानकारी गराएको हो। यसअघि मंसिर १५ गते सम्पन्न उपनिर्वाचन प्रयोजनका लागि मतदाता नामावली दर्ता गर्ने काम स्थगित गरिएको थियो। निर्वाचन सम्पन्न भइ परिणाम समेत प्राप्त भएकाले नियमित नामावली दर्ता तथा अद्यावधिक कार्य सुचारु गरिएको आयोगले जनाएको छ। कुनै मतदाताले आफ्नो मतदाता नामावलीमा कुनै त्रुटि रहेको भए सच्याउने,दोहोरो नाम भएको भए दोहोरो हटाउने,मृत्यु तथा बसाइँसराइँको विवरण अद्यावधिक गर्ने लगायतका मतदाता नामावली अद्यावधिक सम्बन्धी कार्य गर्नका लागि आयोगको प्रणालीमा गइ आवेदन गर्न सकिने आयोगले जनाएको छ।"
भुटानी राजाले गरे स्वयम्भू र बौद्धको दर्शन(तस्बिरसहित),काठमाडौं : भुटानका राजा जिग्मे खेसार नाम्ग्याल वाङचुकले स्वयम्भूनाथ र बौद्धनाथ मन्दिरमा पुगेर दर्शन गरेका छन्। निजी भ्रमणको सिलसिलामा काठमाडौं आएलगतै वाङचुक काठमाडौंको स्वयम्भूनाथ तथा बौद्धमा पुगेर दर्शन र पूजाअर्चना गरेका हुन् । सो क्रममा उनले स्वयम्भूनाथ परिसरको अवलोकनसमेत गरेका थिए। साथै नजिकै रहेको गुम्बाहरूमा समेत गएका थिए। स्वयम्भूनाथ र बौद्धनाथको दर्शनका लागि वाङचुक आजै काठमाडौं आएका हुन्।
काठमाडौं आइपुगे भुटानी राजा,"काठमाडौं : भुटानका राजा जिग्मे वाङचुक नेपाल आइपुगेका छन्। ड्रुक एयरको विमानबाट उनी भर्खरै १९ सदस्यीय भ्रमण दलको नेतृत्व गर्दै काठमाडौं आइपुगेका हुन्। भारत भ्रमण सकेर भुटानी राजा वाङचुक दिल्लीबाट सिधै काठमाडौं आएका हुन्। उनले बौद्धनाथ र स्वयम्भूनाथको दर्शन गर्न कार्यक्रम रहेको परराष्ट्र मन्त्रालयले जानकारी दिएको छ। भ्रमण दलमा राजासहित ऊर्जामन्त्री, विदेशसचिव, नेपालका लागि भुटानी राजदूत, सुरक्षा अधिकारीलगायत सदस्य रहेका छन्। गृह मन्त्रालयले भुटानी राजाको उच्च सुरक्षा व्यवस्था कायम गरेको छ। उनका सुरक्षाका लागि तीनवटै सुरक्षा निकाय खटिएको छ। भुटानी राजा दर्शनका लागि जाने बौद्धनाथ, स्वयम्भूनाथ र त्यस आसपासका क्षेत्रको सुरक्षा व्यवस्थामा कडाइ गरेको छ।"
स्टार्टअप कम्पनीलाई नामीको उपहार,"काठमाडौं : युवा उद्यमीहरूलाई प्रोत्साहन गर्न अन्नपूर्ण मिडिया नेटवर्कले सुरू गरिरहेको स्टार्टअपसँग अन्नपूर्ण अभियानमा जोडिएका स्टार्टअप कम्पनीहरूलाई नामी कलेजले विशेष उपहार उपलब्ध गराएको छ । शुक्रबार अन्नपूर्ण मिडिया नेटवर्कको तीनकुनेस्थित हेडक्वार्टरमा आयोजित एक समारोहबिच नामीले स्टार्टअप कम्पनीका लागि उपहार उपलब्ध गराएको हो । नामी कलेजका चिफ विजनेश डेभलपमेन्ट अफिसर निलमणी न्यौपानेले अन्नपूर्ण मिडिया नेटवर्कका महाप्रबन्धक मनोज बस्नेतलाई उपहार हस्तान्तरण गरेका हुन् । नामी कलेज स्टार्टअपसँग अन्नपूर्ण अभियानको एजुकेशनल पार्टनर रहेको छ । स्टार्टअप कम्पनीहरूलाई प्रोत्साहन गर्नका लागि उपहार उपलब्ध गराएका हौं,'नामी कलेजका चिफ विजनेश डेभलपमेन्ट अफिसर निलमणी न्यौपानेले भने । स्टार्टअपसँग अन्नपूर्ण जोडिएका स्टार्टअप कम्पनीहरूको ब्रान्डिङ गर्नका लागि नामी कलेजले आगामी दिनमा अन्य सहयोगहरू पनि उपलब्ध गराउने उनले प्रतिबद्धता व्यक्त गरे । सन् २०१२ मा स्थापना भएको नामीले स्कुलदेखि स्नातकोत्तरसम्मको अध्ययन गराउँदै आइरहेको छ ।"
"मकवानपुरमा टिपर दुर्घटना, चालकको मृत्यु",हेटौंडा : मकवानपुरमा सवारी दुर्घटनामा परी एकजनाको मृत्यु भएको छ । मृत्यु हुनेमा चितवन निवासी अन्दाजी ४०४१ वर्षीय सानु लो तामाङ रहेको जिल्ला प्रहरी कार्यालय मकवानपुरका प्रवक्ता श्यामु अर्यालले जानकारी दिए । शुक्रबार बिहान ०८:१५ बजे बकैया गाउँपालिका५ झाँक्रीडाँडा नजिकको निर्माणाधीन तराईकाठमाडौं द्रुतमार्ग खण्डतर्फ हात्तिसँडेबाट ग्राबेल लिएर जाँदै गरेको ना ८ ख २४३० नम्बरको ट्रिपर दुर्घटना भएको थियो । मृतक तामाङ सोही ट्रिपरका चालक हुन् । ट्रिपर अनियन्त्रित भई सडकबाट २५३० मिटर तल खोल्सामा खस्दा चालकको घटनास्थलमै मृत्यु भएको प्रहरीले जनाएको छ । घटनाबारे थप अनुसन्धान भइरहेको प्रहरीले जनाएको छ।
कृत्रिम बौद्धिकता कि मानवीय भावना ?,"कृत्रिम बौद्धिकता (एआई) र मानवीय भावना हाम्रो युगको दुई अलग तर महत्त्वपूर्ण विषय हुन्। एकातिर, एआई विज्ञानको चमत्कार हो, जसले मानिसका तर्क, गणना र प्रविधिगत क्षमता विस्तार गर्न भूमिका खेलेको छ। अर्कोतर्फ, मानवीय भावना हाम्रो अस्तित्वको आधार हो, जसले हाम्रो संवेदना, सहानुभूति र सम्बन्ध निर्माण गर्ने क्षमतालाई परिभाषित गर्छ। प्रविधिको विकाससँगै यो प्रश्न उठेको छ कि के एआईले मानवीय भावना बुझ्न सक्ला ? के मेसिनले मानिसको संवेदनशीलता र गहिरो भावनालाई नक्कल गर्न सक्छ ? वा यो केवल तर्क र गणनासम्म सीमित छ ? भावना भनेको केवल शब्द र व्यवहारको प्रस्तुति मात्र होइन, यो मानिसको अनुभव, संस्कृति र सम्बन्धको गहिरो अभिव्यक्ति हो। विज्ञानले संवेदनाको मार्गचित्र तयार गर्न त सक्छ तर मानवीय हृदयको गहिराइमा पुग्न कत्तिको सक्षम छ ? यही प्रश्नको उत्तर खोज्दै प्रविधि र मानवताको सन्तुलनको खोजी गर्नु आजको आवश्यकता हो। एआईले आजको युगमा समाज, उद्योग, शिक्षा, स्वास्थ्य र प्रविधिका विविध क्षेत्रमा महत्त्वपूर्ण योगदान पुर्याएको छ। यो प्रविधिले मानिसको जीवनलाई सरल, प्रभावकारी र द्रुत बनाउने काम गरिरहेको छ। स्वास्थ्य क्षेत्रमा, एआईले रोगको पहिचान, निदान र उपचारमा सहयोग पुर्याउँदै आएको छ, जसले समयमै रोग नियन्त्रण र व्यवस्थापनलाई सहज बनाएको छ। शिक्षामा, एआईले व्यक्तिगत शिक्षण प्रणाली निर्माण गरी विद्यार्थीको क्षमता अनुसार पाठ्यक्रम अनुकूलन गर्न सहयोग पुर्याएको छ। उद्योग र व्यापारमा, एआईले डाटा विश्लेषण, उत्पादन प्रक्रिया स्वचालन र ग्राहकहरूको व्यवहार बुझ्न महत्त्वपूर्ण भूमिका खेलिरहेको छ। यातायात क्षेत्रमा, सेल्फ ड्राइभिङ गाडी र ट्राफिक व्यवस्थापन प्रणालीमा एआईको प्रयोगले यात्रा सुरक्षित र व्यवस्थित बनाएको छ। सामाजिक सेवामा पनि, वृद्ध र असक्षम व्यक्तिहरूलाई सहयोग गर्न एआई आधारित रोबोटिक प्रणाली विकास भइरहेका छन्। यी सबै प्रयासले कृत्रिम बौद्धिकतालाई आधुनिक युगको एउटा महत्त्वपूर्ण साधनका रूपमा स्थापित छ। मानवीय भावना र संवेदनाको गहिराइ: मानवीय भावना मानव अस्तित्वको आधारभूत स्तम्भ हो, जसले हाम्रा सम्बन्ध, निर्णय र जीवनशैलीलाई परिभाषित गर्छ। खुसी, दुःख, प्रेम, आक्रोशजस्ता भावना केवल मानसिक प्रतिक्रिया मात्र नभई हाम्रा अनुभव, उद्देश्य र सामाजिक संरचनामा गहिरोसँग जरा गाडेका हुन्छन्। मान्छेले भावना अभिव्यक्त गर्दा मात्र शब्दमा सीमित हुँदैन। हाँसो, आँसु, शरीरको भाषा र आवाजको उतारचढावले पनि यसको गहिराइ झल्काउँछ। यी भावनाहरूले मानिसलाई आत्मअभिव्यक्त गर्न, सहानुभूति देखाउन र समाज निर्माण गर्न सक्षम बनाउँछ। सांस्कृतिक विविधता र व्यक्तिगत अनुभवले भावनाको स्वरूपलाई थप जटिल बनाउँछ, जहाँ एउटै हाँसोले खुसी, व्यंग्य वा पीडाको अभिव्यक्ति दिन सक्छ। एआई गणितीय, तार्किक र डाटामा आधारित प्रणाली हो, जसले मानिसका व्यवहार, अनुहारका भाव र शब्दको प्रयोगलाई विश्लेषण गरेर भावनाको अनुमान लगाउन सक्छ। यद्यपि, एआईको सीमा भनेको यो हो कि यसले भावनाको सतहमात्र बुझ्न सक्छ तर सन्दर्भ, व्यक्तिगत अनुभव र सांस्कृतिक प्रभावहरूको गहिराइलाई समेट्न सक्दैन। उदाहरणका लागि, एक व्यक्तिले आफैंलाई राम्रो छु भनेको उत्तर खुसी पनि हुन सक्छ वा वास्तविकता लुकाउन दिइएको जवाफ पनि हुन सक्छ। एआईले भावना विश्लेषणमा महत्त्वपूर्ण योगदान पुर्याए पनि मानवीय संवेदनाको गहिरो र परिवर्तनशील स्वरूपलाई प्रतिस्थापन गर्न सक्दैन। यसका लागि सहानुभूति, अनुभव र आत्मसात् गर्ने क्षमताको आवश्यकता पर्छ, जुन केवल मानवतामा सम्भव छ। कृत्रिम बौद्धिकताको सीमा र क्षमता: कृत्रिम बौद्धिकताले डाटा, एल्गोरिदम र प्रविधिको प्रयोगबाट मानवीय व्यवहारको नक्कल गर्न सक्छ। उदाहरणका लागि, एआईले मानिसको अनुहार हेरेर भावनाहरू अनुमान गर्न सक्छ। सेन्टिमेन्ट एनालिसिसको मद्दतले सामाजिक सञ्जालका पोस्टहरूको मनोदशा पत्ता लगाउन सक्छ। ग्राहकहरूको आवश्यकता बुझ्न र उनीहरूको अनुभवलाई सुधार्न धेरै ठूला कम्पनीहरूले एआईको प्रयोग गरिरहेका छन्। तर यो बुझाइ सीमित छ। एआईले तथ्य र तर्कमा आधारित गणना गर्न सक्छ तर भावनासम्बन्धी सन्दर्भ र गहिराइ बुझ्न सक्दैन। भावना व्यक्त गर्दा शब्दको अलवा आवाजको उतारचढाव, अनुहारको भावभंगीमा र परिप्रेक्ष्यले ठूलो भूमिका खेल्छ। यस्ता जटिल पक्षहरूलाई बुझ्न एआईलाई समय लाग्नेछ। एआई र भावना, सकारात्मक पक्ष: एआईले हाम्रो जीवनलाई सजिलो र प्रभावकारी बनाउँदैछ। स्वास्थ्य क्षेत्रमा, एआईले मानसिक स्वास्थ्यसम्बन्धी समस्याहरू पत्ता लगाउन र तिनको उपचारका लागि महत्त्वपूर्ण भूमिका खेल्न सक्छ। उदाहरणका लागि, एआईमा आधारित एपहरूले मानिसको आवाज र शब्दको प्रयोगबाट उनीहरूको मानसिक अवस्था पत्ता लगाउन सक्छ। शिक्षामा, एआईले व्यक्तिगत शिक्षण शैली निर्माण गर्न सक्छ जसले प्रत्येक विद्यार्थीको आवश्यकताअनुसार उनीहरूलाई गाइड गर्न सक्छ। सामाजिक सेवामा, एआईले वृद्ध र शारीरिक असक्षम व्यक्तिहरूलाई भावना दिने र सहकार्य गर्ने प्रविधि निर्माण गर्न सक्छ। भावना र संवेदनाको चुनौती: एआईले मानिसको भावना र संवेदनालाई नक्कल गर्ने प्रयास गर्दा धेरै चुनौती आउन सक्छन्। नैतिक र सांस्कृतिक चुनौती: भावनाहरू विभिन्न समाज र संस्कृतिका आधारमा भिन्न हुन सक्छन्। एउटा संस्कृति वा समुदायमा मान्य भावना अर्कोमा अपमानजनक हुनसक्छ। एआईले यी विविधतालाई कत्तिको प्रभावकारी रूपमा समेट्न सक्छ ? व्यक्तिगत गोपनीयता: एआईले मानिसको भावना बुझ्न ठूलो मात्रामा डाटा संकलन गर्नुपर्छ। यसले मानिसको गोपनीयतामा जोखिम ल्याउन सक्छ। भावनाको वास्तविकता: एआईले भावना नक्कल गर्न सक्छ, तर के यो मानवीय संवेदनाको जस्तो वास्तविक हुन सक्छ ? निर्णयमा पक्षपात: एआईले सिकेका डाटामा आधारित हुन्छ। यदि सिकाइका क्रममा गलत पक्षपातपूर्ण डाटा प्रयोग भयो भने एआईले पनि गलत निर्णय लिन सक्छ। भविष्यको बाटो: कृत्रिम बौद्धिकता र मानवीय भावनाको सम्बन्ध अझै विकासशील छ। एआईले मानवीय संवेदनाको केही पक्ष बुझ्न सक्ला तर पूर्णरूपमा यसको गहिराइलाई आत्मसात गर्न सम्भव छैन। यस क्षेत्रको भविष्यले हामीलाई दुई महत्त्वपूर्ण पाठ सिकाउँछ: सहकार्य: एआईलाई भावना र संवेदनाको सहायक बनाउनु महत्त्वपूर्ण छ। यो मानिसका भावनालाई बुझ्न र सही निर्णय लिनका लागि प्रयोग हुनुपर्छ। तर यसले भावनालाई प्रतिस्थापन गर्न खोज्नु हुँदैन। नैतिकता र जिम्मेवारी: एआई विकास गर्ने क्रममा नैतिक मान्यता र व्यक्तिगत गोपनीयताको सम्मान अनिवार्य छ। यसका लागि स्पष्ट नीति र नियम आवश्यक छ। निष्कर्ष: कृत्रिम बौद्धिकता (एआई) र मानवीय भावना प्रविधि र मानवीयताको जटिल सम्बन्धको प्रतीक हुन्। एआईले तर्क, गणना र विश्लेषणका माध्यमबाट मानिसको जीवनलाई सरल र प्रभावकारी बनाउँदै आए पनि मानवीय भावना भने अनुभव, संस्कृति र सहानुभूतिमा आधारित गहिरो पक्ष हो। एआईले तथ्यांकको मद्दतले भावनाको सतहलाई बुझ्न सक्छ तर यसको गहिराइ र सन्दर्भ समेट्न असमर्थ छ। यसैले, एआई र मानवीय भावनाबीचको सहकार्यले प्रविधिलाई सहायकको रूपमा उपयोग गरी मानव जीवनलाई अझ अर्थपूर्ण बनाउन सकिन्छ। तर, यस प्रक्रियामा नैतिकता र जिम्मेवारीलाई केन्द्रमा राख्दै, मानवीय संवेदनाको वास्तविकतालाई सुरक्षित राख्न आवश्यक छ। विज्ञान र मानवीयताको यो सन्तुलनले भविष्यमा नयाँ सम्भावनाहरूको ढोका खोल्नेछ।"
शिखर धवन ४५ रनमा आउट,काठमाडौं : कर्णाली याक्सका शिखर धवन आउट भएका छन्। उनी ४५ रन बनाएर पेभेलियन फर्किएका हुन्। ४१ बलमा उनले ४ चौका र १ छक्का प्रहार गरे। लोफ्टी इटनले उनलाई क्याच आउट गराएका हुन्। यससँगै कर्णालीको दोस्रो विकेट पतन भएको छ। यसअघि देव खनाल २५ रन बनाएर आउट भएका थिए।
"टस जितेर ब्याटिङ गर्दै लुम्बिनी, पोखरालाई पहिलो ओभरमै सफलता",काठमाडौं : नेपाल प्रिमियर लिगमा लुम्बिनी लायन्सले टस जितेर पोखरा एभेन्जर्सविरुद्ध ब्याटिङ गर्ने निर्णय गरेको छ। शुक्रबार टियु क्रिकेट मैदानमा कप्तान रोहित पौडेल नेतृत्वको टोली कुशल भुर्तेल कप्तान रहेको पोखराविरुद्ध उत्रिएको हो। यसअघि एक खेल खेलेको लुम्बिनी पराजित भएको थियो भने पोखरा दुवै खेलमा हार व्यहोरेको थियो। यसैबीच पोखरालाई पहिलो ओभरमै सफलता मिलेको छ। आशुतोस घिरियालाई विपिन खत्रीले एलबीडब्लु आउट गरेका छन्। उनी शून्य रनमै आउट भएका हुन्।
"लुम्बिनीको दोस्रो विकेट पतन, उन्मुक्त चन्द आउट",काठमाडौं : नेपाल प्रिमियर लिगमा लुम्बिनी लायन्सको दोस्रो विकेट पतन भएको छ। उन्मुक्त चन्द शून्य रनमै आउट भएका छन्। यसअघि आशुतोष घिरिया पनि शून्यमै आउट भएका थिए। पोखरा एभेन्जर्सका विपिन खत्रीले आफ्नो दोस्रो ओभरमा पनि विकेट लिएका हुन्। यसअघि पहिलो ओभरमै उनले पोखरालाई सफलता दिएका थिए।
भुटानी राजालाई विमानस्थलमा परराष्ट्रमन्त्री राणाको स्वागत,"काठमाडौं : भुटानका राजा जिग्मे वाङचुक नेपाल काठमाडौं आइपुगेका छन्। ड्रुक एयरको विमानबाट उनी १९ सदस्यीय भ्रमण दलको नेतृत्व गर्दै केहीबेरअघि काठमाडौं आइपुगेका हुन्। उनलाई त्रिभुवन अन्तर्राष्ट्रिय विमानस्थलमा परराष्ट्रमन्त्री डाआरजु राणा देउवाले स्वागत गरिन्। उनले बौद्धनाथ र स्वयम्भूनाथको दर्शन गर्न कार्यक्रम रहेको परराष्ट्र मन्त्रालयले जानकारी दिएको छ। भारत भ्रमण सकेर भुटानी राजा वाङचुक दिल्लीबाट सिधै काठमाडौं आएका हुन्। भ्रमण टोलीमा राजासहित ऊर्जामन्त्री, विदेशसचिव, नेपालका लागि भुटानी राजदूत, सुरक्षा अधिकारीलगायत सदस्य रहेका छन्। भुटानी राजा दर्शनका लागि जाने बौद्धनाथ,स्वयम्भूनाथ र त्यस आसपासका क्षेत्रको सुरक्षा व्यवस्थामा कडाइ गरेको छ।"
"वाइडबडी भ्रष्टाचार प्रकरण : सुगतरत्न कंसाकारसहित चारजना दोषी ठहर, पूर्वमन्त्री शाहीलाई सफाइ","काठमाडौं : वाइडबडी भ्रष्टाचार प्रकरणमा नेपाल वायुसेवा निगमका तत्कालीन कार्यकारी अध्यक्ष सुगतरत्न कंसाकारसहित चारजना दोषी ठहर भएका छन्। विशेष अदालतका अध्यक्ष न्यायाधीश टेकनारायण कुँवर,सदस्य न्यायाधीशहरू तेज नारायण सिंह र रितेन्द्र थापाको इजलासले बिहीबार वाइडबडी भ्रष्टाचार प्रकरणमा कंसाकारसहित नेपाल वायुसेवा निगमका तत्कालीन सदस्यहरू शंकरप्रसाद अधिकारी, शिशिरकुमार ढुंगाना र बुद्धिसागर लामिछानेलाई दोषी ठहर गरेको हो। कंसाकारलाई २ वर्ष ६ महिना कैद सजाय भएको छ। अधिकारीलाई १ वर्ष ९ महिना,ढुंगाना र लामिछानेलाई १ वर्ष ६ महिना कैद सजाय तोकिएको छ। विशेष अदालतले भ्रष्टाचारमा दोषी ठहर भएकाहरूलाई १२ करोड २४ लाख रुपैयाँका दरले जरिवाना सुनाएको छ। भ्रष्टाचार प्रकरणमा विदेशी कम्पनीका प्रतिनिधिहरू पनि दोषी ठहर भएका छन्। विदेशी नागरिकहरू दीपक शर्मा,ओलिग क्यालिस्त्रु,जोन होल्मेस,अना टोपा,पाउलो मोरपुरी,गेराल्ड थ्रोन्टन र क्रिश्चियन न्ह्यालेन दोषी ठहर भएका हुन्। उनीहरूको हकमा पनि एक वर्ष ६ महिना कैद र जनही १२ करोड २५ लाख ९० हजार रुपैयाँ जरिवाना तथा बिगो असुलको फैसला भएको विशेष अदालतले जनाएको छ। भ्रष्टाचार प्रकरणमा दुईजना विदेशी नागरिकले सफाइ पाएका छन्। मार्कुस रेडब्रुच र स्प्रिङगरले सफाइ पाएका हुन्। सोही मुद्दामा तत्कालीन पर्यटनमन्त्री जीवबहादुर शाहीले भने सफाइ पाएका छन्। शाहीसँगै अन्य २५ नेपाली प्रतिवादीहरूले अभियोगबाट सफाइ पाएका छन्। कसुर र सजाय ठहर भएका प्रतिवादीहरूले बदनियतपूर्वक र मिलेमतोमा निगमलाई हानिनोक्सानी पुर्याएको कारणबाट अझै पनि निगमको सुधार र विकास मात्र नभइ राष्ट्रिय ध्वजावाहको प्रतिष्ठा स्थापित गर्न अवरोध रहेको फैसलामा उल्लेख छ। अख्तियार दुरूपयोग अनुसन्धान आयोगले वाइडबडी विमान खरिदमा १ अर्ब ४७ करोड १० लाख ५० हजार ४८२ रुपैयाँ भ्रष्टाचार ठहर गर्दै तत्कालीन मन्त्री,नेपाल वायुसेवा निगमका कर्मचारीपदाधिकारीसहित ३२ जनाविरुद्ध गत चैत्र २२ गते मुद्दा दायर गरेको थियो।"
"कप्तान मल्ल आउट, चितवनको छैटौं विकेट पतन",काठमाडौं : चितवन रोइनोजका कप्तान कुशल मल्ल आउट भएका छन्। उनी २३ रन बनाएर पेभेलियन फर्किएका हुन्। २७ बलमा उनले २ चौका र १ छक्का प्रहार गरे। उनलाई कर्णाली याक्सका जिसन मक्सुदले गुल्शझ झाबाट क्याच कगराएका हुन्। त्यस्तै जन निकोल लोटी इटन ९ रन र सोहिल तनवीर शून्य रनमै आउट भए। विपिन शर्माले उनीहरूको विकेट लिएका हुन्। त्यसअघि दीपक बोहोरा ८ र विपिन रावल ११ रन बनाएर आउट भएका थिए भने लक बेन्केन्स्टीन शून्यमै आउट भएका थिए।
चितवनले कर्णालीलाई दियो १३१ रनको लक्ष्य,"काठमाडौं : नेपाल प्रिमियर लिगमा चितवन राइनोजले कर्णाली याक्सलाई १३१ रनको लक्ष्य प्रस्तुत गरेको छ। रवि बोपाराको अर्धशतको मद्धतले चितवनले निर्धारित ओभरमा ७ विकेट बनाएर १३० रन बनाएको हो। बोपाराले ५९ रनको अविजिति पाली खेलेका थिए। उनले ४० बलमा ७ चौका र १ छक्का प्रहार गरे। त्यस्तै चितवनका कप्तान कुशल मल्ल २३, विपिन रावल ११ रन बनाउँदा अन्य खेलाडीले दोहोरो अंकको रन जोड्न सकेनन्। कर्णालीका लागि विपिन शर्माले ३ विकेट लिए। त्यस्तै जिसन मक्सुदले २ र सोमपाल कामी र नन्दन यादवले ११ विकेट लिए।"
कार्वन आम्दानीको रकम नविकरणीय उर्जा प्रवर्द्धनमा,"काठमाडौं : वैकल्पिक उर्जा प्रवर्द्धन केन्द्रले कार्वन आम्दानीबाट उठेको रकम नविकरणीय उर्जा प्रवर्द्धनमा लगाउने भएको छ। वैकल्पिक उर्जा विकास समितिका अध्यक्ष एवम् उर्जा, जलस्रोत तथा सिंचाईमन्त्री दीपक खड्काको अध्यक्षतामा वैकल्पिक उर्जा विकास समितिको बिहिबार साँझ बसेको बैठकले नविकरणीय उर्जा प्रवर्द्धनमार्फत प्राप्त कार्वन आम्दानीलाई सोही क्षेत्रका थप कार्यक्रममा प्रवर्द्धन गर्ने निर्णय गरेको हो। बैठकले कार्बन आम्दानीलाई घरायसी, सामुदायिक एवम् ठूला वायोग्याँस, सौर्य सिँचाई, लघु तथा साना जलविद्युत, घरायसी तथा संस्थागत विद्युतीय चुल्हो प्रवर्द्धन तथा नविकरणीय उर्जा प्रविधिको मर्मतसम्भार र क्षमता अभिवृद्धिमा लगाउने निर्णय गरेको वैकल्पिक उर्जा प्रवर्द्धन केन्द्रका कार्यकारी निर्देशक नवराज ढकालले जानकारी दिए। बैठकले वैकल्पिक ऊर्जा प्रवर्द्धन केन्द्रको कार्यस्थलमा हुने यौनजन्य शोषण, दुरुपयोग र दुर्व्यवहार (निवारण) आचार संहिता, २०८१ स्वीकृति गर्ने निर्णय गरेको छ। साथै, केन्द्रअन्तर्गत सञ्चालित हरित जलवायु कोषको कार्यक्रमको प्रभाव मूल्यांकन गर्न प्राविधिक सहयोगका लागि हरित जलवायु कोषसँग समझदारी पत्रमा हस्ताक्षर गर्न केन्द्रका कार्यकारी निर्देशकलाई स्वीकृति प्रदान गर्ने निर्णयसमेत गरेको छ। बैठकमा समितिका अध्यक्ष एवम् उर्जामन्त्री खड्काले स्वदेशमा विद्युत खपत वृद्धि गर्ने सरकारले लिएको लक्ष्य पूरा गर्नका लागि केन्द्रले नयाँ सोच एवम् कार्यक्रम ल्याउन जरुरी रहेको बताएका मन्त्री खड्काको भनाइ उदृत गर्दै बैठकमा सहभागी केन्द्रका नायव कार्यकारी निर्देशक डा नारायण अधिकारीले जानकारी दिए। बैठकले सन् २०२५ को जनवरी २६ मा अन्तर्राष्ट्रिय स्वच्छ उर्जा दिवस मनाउने प्रस्ताव स्वीकृत गरेको छ। संयुक्त राष्ट्रसंघले सन् २०२३ देखि उक्त दिवस मनाउने घोषणा गरेको थियो। उर्जामन्त्री खड्काले घरायसी प्रयोजनमा प्रयोग भइरहेको एलपिजी ग्याँसलाई विस्थापनको लागि विभिन्न खाना पकाउने स्वच्छ ऊर्जा प्रविधि र विद्युतीय चुलोलाई थप प्रभावकारी एवम् व्यापक रूपमा विस्तार गर्ने कार्यक्रम ल्याउन केन्द्रलाई निर्देशन दिएका थिए।"
एनपीएलमा रवि बोपाराको दोस्रो अर्धशतक,"काठमाडौं : नेपाल प्रिमियर लिग (एनपीएल)मा चितवनका ब्याटर रवि बोपाराले दोस्रो अर्धशतक बनाएका छन्। उनले २५ बलमा ७ चौका र १ छक्का प्रहार गर्दै अर्धशतक पूरा गरेका हुन्। रविले १७६ ओभरमा चौका प्रहार गर्दै अर्धशतक पूरा गरेका हुन्। बोपाराले पोखरा एभेन्जर्ससँगको खेलमा ५१ रनको अर्धशतकीय पारी खेलेका थिए। एनपीएलको यो आठौं अर्धशतक हो। यसअघि जनकपुरका लाहिरु मिलान्था, विराटनगरका मार्टिन गप्टिल, जनकपुरका अनिल शाह, सुदूरपश्चिमाका दिपेन्द्र सिंह ऐरी र चितवनका रवि बोपारा र कर्णालीका शिखर धवनले अर्धशतक प्रहार गरेका थिए।"
पावरप्लेमा कर्णाली चितवनभन्दा अगाडि,काठमाडौं : नेपाल प्रिमियर लिग (एनपीएल)को छैटौं दिनको पहिलो खेलमा कर्णाली याक्सले चितवन राइनोजविरुद्ध पावरप्लेमा राम्रो सुरुवात गरेको छ। चितवनले दिएको १३१ रनको लक्ष्य पछ्याएको कर्णालीका दुई ओपनरले राम्रो सुरुवात दिलाएका छन्। कर्णालीले पावरप्लेमा बिना कुनै विकेटको क्षति ३२ रन बनाएको छ। कर्णालीले ४ ओभरमा बिना कुनै विकेटको क्षति २६ रन बनाएको थियो। कर्णालीका लागि शिखर धवन २० र देव खनाल १० रनमा खेलिरहेका छन्। दुवै टिमको यो तेस्रो खेल हो। चितवनले दुई खेल जितेको छ भने कर्णालीले दुवै खेल हारेको छ।
"कर्णालीको रोमाञ्चक जित, चितवन पराजित","काठमाडौं : नेपाल प्रिमियर लिगमा कर्णाली याक्सले विजयी सुरुवात गरेको छ। शुक्रबार टियु क्रिकेट मैदानमा कर्णालीले चितवन रोइनोजविरुद्ध ६ विकेटको रोमाञ्चक जित हात पारेको हो। चितवनले दिएको १३१ रन कर्णालीले ४ विकेटको क्षतिमा १९५ ओभरमा पूरा गरेको छ। अन्तिम ओभरमा ९ रन चाहिएको अवस्था थियो। १९४ ओभरमा अर्जुन घर्ती ११ रन बनाउँदै रन आउट भए। त्यसपछि गुल्सन झा क्रिजमा आए। १९५ ओभरमा जिसन मक्सुदले चौका प्रहार गर्दै कर्णालीलाई जित दिलाए। जिसन १२ रन र गुल्सन शून्यमा अविजित रहे। यो कर्णालीको पहिलो जित हो। यसअघि जनकपुर बोल्ट्ससँग ८ विकेट र काठमाडौं गुर्खाजसँग ३ विकेटले पराजित भएको थियो। कर्णालीका लागि देव खनालले शिखर धवनसँग मिलेर पहिलो विकेटका लागि ५३ रन को साझेदारी गरे। उनलाई ९५ ओभरमा कुशल मल्लले एलबीडब्ल्यु आउट गराए। देव खनालले ३२ बलमा १ चौका र १ छक्कासहित २५ रन बनाए। दोस्रो विकेटका लागि धवनले चाड्विक वाल्टनसँग ५१ रनको अर्धशतकीय साझेदारी गरे। शिखरलाई भने लोफ्टी इटोनले १५२ ओभरमा ४५ रनमा क्याच एण्ड बोल्ड बनाए। शिखरले ४१ बलमा ४ चौका र १ छक्का प्रहार गरेका थिए। तेस्रो विकेटका रूपमा चाड्विक वाल्टन पेभेलियन फर्किए। उनले १९ बलमा ३ चौका प्रहार गरे। चितवनका लागि कप्तान कुशल मल्ल र लोफ्टी इटोन, रवि बोपाराले समान ११ विकेट लिए। त्यसअघि ब्याटिङ गरेको चितवनका लागि रवि बोपाराले सर्वाधिक ५९ रनको अविजित अर्धशतकीय पारी खेले। उनले ४० बलमा ७ चौका १ छक्का प्रहार गर्दै अविजित रहे। शरद भेषवाकर ६ रनमा अविजित रहे। चितवनका लागि कप्तान कुशल मल्लले २७ बलमा २ चौका र १ छक्कासहित २३ रन बनाए। विपिन रावलले ११ रन बनाए भने अन्य कुनै पनि ब्याटरले दोहोरो अंकमा रन जोड्न सकेनन्। कर्णालीका लागि विपिन शर्माले सर्वाधिक ३ विकेट लिए। जिसन मक्सुदले २ विकेट लिए । सोमपाल कमी र नन्दन यादवले समान ११ विकेट लिए। आजको दोस्रो खेल लुम्बिनी लायन्स र पोखरा एभेन्जर्सबीच हुनेछ।"
"कर्णालीको पहिलो विकेट पतन, देव खनाल आउट",काठमाडौं : कर्णाली याक्सको पहिलो विकेट पतन भएको छ। देव खनाल २५ रनमा आउट भएका छन्। ३४ बलमा उनले १ चौका र १ छक्का प्रहार गरे। कुशल मल्लले उनलाई एलबीडब्लु आउट गरेका हुन्। यसअघि चितवनले कर्णालीलाई १३१ रनको विजय लक्ष्य प्रस्तुत गरेको छ।
१० ओभरमा कर्णालीले पूरा गर्यो ५० रन,काठमाडौं : नेपाल प्रिमियर लिग (एनपीएल)को छैटौं दिनको पहिलो खेलमा कर्णाली याक्सले चितवन राइनोजविरुद्ध १० ओभरमा १ विकेटको क्षतिमा ५३ रन बनाएको छ। चितवनले दिएको १३१ रनको लक्ष्य पछ्याएको कर्णालीका दुई ओपनरले राम्रो सुरुवात दिलाएका छन्। देव खनालले शिखर धवनसँग मिलेर पहिलो विकेटका लागि ५३ रन को साझेदारी गरे। उनलाई ९५ ओभरमा कुशल मल्लले एलबीडब्ल्यु आउट गराएका हुन्। देव खनालले ३२ बलमा १ चौका र १ छक्कासहित २५ रन बनाए। कर्णालीका लागि शिखर धवन २६ र चाड्विक वाल्टन ० मा खेलिरहेका छन्। दुवै टिमको यो तेस्रो खेल हो। चितवनले दुई खेल जितेको छ भने कर्णालीले दुवै खेल हारेको छ। कर्णालीले पहिलो खेलमा जनकपुर बोल्ट्ससँग ८ विकेट र काठमाडौं गुर्खाजसँग ३ विकेटले पराजित भएको थियो। त्यस्तै चितवनले भने पहिलो खेलमा काठमाडौं गुर्खाजलाई ५ विकेट र पोखरा एभेन्जर्सलार्ए ८७ रनले पराजित गरेको हो।
"चितवनको तेस्रो विकेट पतन, विपिन रावल आउट",काठमाडौं : नेपाल प्रिमियर लिगमा चितवन रोइनोजको तेस्रो विकेट पतन भएको छ। विपिन रावल १५ बलमा ११ रन बनाएर पेभेलियन फर्किएका हुन्। कर्णालीका जिसन मक्सुदले उनको विकेट लिएका हुन्। यसअघि दीपक बोहोरा ८ बलमा ८ रन बनाए आउट भएका थिए। कर्णालीका नन्दन यादवले उनको विकेट लिएका थिए। त्यस्तै सोमपाल कामीले लक बेन्केन्स्टीनको विकेट लिएका थिए। उनी शून्यमै आउट भएका थिए।
पावरप्लेमा चितवनको सुस्त सुरुवात,"काठमाडौं : नेपाल प्रिमियर लिग (एनपीएल)मा छैटौं दिनको पहिलो खेलमा कर्णाली याक्सरुद्ध चितवनले निकै सुस्त सुरुवात गरेको छ। टियु क्रिकेट मैदानमा टस हारेर ब्याटिङको निम्तो पाएको चितवनले पावरप्लेमा ३ विकेट गुमाउँदै २८ रन बनाएको छ। चितवनले ओपनर लुक बेन्केन्स्टाइनलाई पहिलो ओभरको पाँचौं बलमा डक आउटको रूपमा गुमायो। दोस्रो विकेट ३५ ओभरमा दिपक बोहोराको गयो। उनले ८ बलमाा १ चौका सहित ८ रन बनाए। तेस्रो विकेट विकेटकिपर ब्याटर विकेट गयो। उनले उनी ५१ ओभरमा जिसन मक्सुदबाट बोल्ड आउट भए। उनले १५ बलमा १ चौका सहित ११ रन बनाए। कर्णालीका लागि सोमपाल कमी, जिसन मक्सुद र नन्दन यादवले समान ११ विकेट लिए। दुवै टिमको यो तेस्रो खेल हो। चितवनले दुई खेल जितेको छ भने कर्णालीले दुवै खेल हारेको छ।"
शंकास्पद बैंकिङ कारोबार,"हाम्रो देशले खुला अर्थतन्त्रको नीति अवलम्बन गरेको छ। यसको मतलब प्रतिस्पर्धात्मक अर्थ बजार हो। पैसा कमाउने कुनै सीमा नहुने र कारोबारमा पनि कुनै बन्देज नलाग्ने व्यवस्था हुनु पनि हो। तर पैसा जसरी पनि कमाउन पाइन्न, सबै आम्दानी बैध हुनुपर्छ र सबै कारोबार वैध हुनुपर्छ। अवैध कारोबारबाट आर्जिक सम्पत्तिलाई राज्यले कालोधन मान्छ। अशुद्ध मान्छ। सम्पत्तिमाथि व्यक्तिको अधिकार त हुन्छ तर, सम्पत्तिको स्रोत खुल्नुपर्छ र त्यो पनि वैध हुनुपर्छ। बैंक, वित्तीय संस्थामार्फत भएका कारोबारलाई केन्द्रीय बैंक राष्ट्र बैंकले केलाइरहेको छ। २०७६ यता गो एएमएल प्रणाली लागू गरेर राष्ट्र बैंकले सूक्ष्म निगरानी गरिरहेको छ। त्यस्तो प्रणालीबाट भइरहेको अनुगमन र निगरानीअनुसार थुप्रै कारोबारमाथि राष्ट्र बैंकको शंका छ। २०८०८१ मा ७ हजार ३ सय ३८ कारोबारलाई शंकास्पद मानिएको छ। २३६४ प्रतिशतले शंकास्पद कारोबार वृद्धि भएको छ। राष्ट्र बैंकको शंकास्पद वित्तीय कारोबार निगरानी गर्ने वित्तीय जानकारी एकाइ (एफआईयू)मा शंकास्पद कारोबारका उजुरी बढेका छन््। यसको कारण नेपालीमा बढ््दो सचेतना पनि हुन सक्छ। वा डिजिटल प्रणालीमा गइएको हुँदा धेरै जानकारी प्राप्त भएको पनि हुन सक्छ। पक्कापक्कीचाहिँ अब राष्ट्र बैंक आफैंले गर्नुपर्छ कि कुन शंकास्पद कारोबार साँच्चिकै गैरकानुनी क्रियाकलापका लागि हो, र कुन होइन? शंकास्पद कारोबार भनेको त्यस्तो हो, जुन आपराधिक कार्यका लागि प्रयोग भएको हुन सक्छ। जस्तो कि मानव बेचबिखन र मानव तस्करी, संगठित अपराधको रकम। आतंकवाद रोक्ने उद्देश्यसहित पनि सम्पत्ति शुद्धीकरणको कानुन बनेको हो। राष्ट्र बैंक नै मुलुकको मुद्रा कारोबारलाई निगरानी गर्ने र त्यसमा नियमन गर्ने सर्वाेच्च निकाय हो। तसर्थ बढ्दो शंकास्पद कारोबारमाथि उसको नजर अझै तिखो हुन जरुरी छ। शंकास्पद भनिएका र ठानिएका कारोबारको सूक्ष्म अध्ययन गरी गैरकानुनी कारोबारीमाथि कारबाही गर्न जरुरी छ। अर्थतन्त्रलाई स्वस्थ राख्न आर्थिक कारोबार स्वस्थ हुनुपर्छ।"
स्थानीय संरचनाभित्र शिथिल अर्थतन्त्र,"अर्थतन्त्रका स्थानीय आधार, राष्ट्रिय फैलावट र वैश्विक सहसम्बन्ध हुने गर्छ। नेपालको अर्थतन्त्र यसको अपवाद होइन। नेपाली अर्थतन्त्र मूलतः कृषि तथा अन्य ग्रामीण आर्थिक क्रियाकलापमा आधारित छ। मुलुकले आर्थिक उदारीकरणको नीति अवलम्बनपछि सहर केन्द्रित उद्योग तथा सेवा व्यवसाय विस्तार भए पनि यसको पृष्ठाधार भने गाउँ नै हो। नेपालका गाउँहरू ससाना सम्भावनाका केन्द्र हुन् तर यो क्षेत्र आर्थिक दृष्टिकोणमा अनौपचारिक छ। व्यवसाय, लगानी, उत्पादनलगायतका आर्थिक क्रियाकलाप साना परिमाणमा छन् र यसले स्थानीय आवश्यकता पूरा गर्न सघाएको छ। त्यसो त ग्रामीण आर्थिक क्रियाकलाप सहरी आर्थिक गतिविधिका लागि पनि परिपूरण गर्छन्, तर पुँजी र प्रविधिका दृष्टिमा यसले व्यावसायिक रूप लिएको हुँदैन। छरिएर रहेका ससाना बस्तीहरूमा परम्परागत सीप, प्रविधि र फुर्सदको उपयोग गरी जीवन निर्वाहको जोहो गर्नु स्थानीय अर्थतन्त्रको विशेषता हो। भौगोलिक र मौसमी विविधता अनुरूप ग्रमीण बस्तीहरूका छुट्टाछुट्टै विशिष्टतामा छन्। यसले फुर्सदलाई उपयोग गरी रोजगारी सिर्जना गर्छ। दशक लामो सशस्त्र द्वन्द्व शुरु भएयता गाउँको अनौपचारिक आर्थिक क्षेत्र निकै साँघुरियो। ग्रामीण बस्तीहरूबाट मानिसहरू आन्तरिक रूपमा विस्थापित भएर नजिकका सहरतिर लागे भने युवाहरू विदेश पलायन हुन थालेपछि ग्रामीण अर्थतन्त्र निरन्तर ओरालो लाग्दै आएको छ। यसले एकातर्फ सहरमा रहेका अवसरले मात्र जनसंख्यालाई धान्न नसक्ने स्थिति सिर्जना गयो, सहरहरू आधारभूत सहरी सेवा उपलव्ध गराउने क्षमताबाट टाढिन पुगे। अर्कोतर्फ, सम्भावना भएका गाउँहरू भने आर्थिक क्रियाकलापभन्दा उपभोग केन्द्र बन्न पुगे। आर्थिक हिसाबमा गाउँहरू रित्तो भए। गाउँ र सहरको आर्थिक अन्तरसम्बन्ध पनि टुट्न गई गाउँहरू सहर निर्भर बन्न थाले। यो स्थितिले निरन्तरता पाइरहेमा नेपालको अर्थतन्त्रको जग नै तहसनहस हुने सम्भावना छ। कुनै पनि मुलुक गाउँ र सहरको अन्वन्या िश्रत सम्बन्धमा रहन्छन्। गाउँका वस्तुहरू सहरले उपभोग गर्ने, सहरी उद्योगका लागि गाउँले कच्चावस्तु र श्रम उपलब्ध गराउने, सहरले गाउँलाई अवसर र सेवा दिने अन्तरसम्बन्धले गाउँसहर दुवै परिपोषित हुन्छन्। नेपालका ग्रामीण इलाकाहरू कृषि तथा पशु व्यवसायका सम्भावनाहरू बोकिरहेका छन्। गाउँको कृषि तथा पशुपन्छी उत्पादन गाउँको आवश्यकता पूरा गरी सहरतिर प्रवाहित हुने गर्छ। सहरमा बढ्दो जनभारलाई कृषि तथा पशुपन्छी पैदावारमार्फत गाउँले पृष्ठपोषण गर्छ। कृषि तथा सहायक कृषि व्यवसाय मौसमी प्रवृत्तिमा रहने हुनाले फुर्सदको समयमा गाउँका जनशक्तिले सहरमा मौसमी रोजगारी पाउने गर्छन्। हिमाली तथा पहाडी क्षेत्र कृषि तथा पशु व्यवसाय सञ्चालन गर्न सकिने प्रचुर सम्भावना बोकिरहेका छन्। सहर गाउँका सेवा केन्द्र पनि हुन्। तर पछिल्ला दिनहरूमा यो आर्थिक अन्तरसम्बन्ध विशृंखलित हुँदैछ। सहर गाउँका लागि सेवा तथा अवसर उत्पादन वितरण गर्न सक्षम देखिएको छैन भने गाउँ वस्तु उत्पादन तथा आपूर्ति दिन सकिरहेको छैन। गाउँका बस्तीहरू रित्ता उजाड बन्दैछन्, सम्भावनाहरू उपयोगविहीन छन्। गाउँमा श्रम छैन, सहरमा उत्पादन छैन। गाउँहरू युवाविहीन बन्दैछन्। तर गाउँ र सहरले एकअर्काका सेवा वस्तुको माग गरिरहेका छन्। नीति तथा कार्यक्रम यसलाई सहयोग गर्ने गरी आएका छैनन्। हरेक कुरालाई सतही रूपमा लिने र प्रयासहरू भइहाले भने पनि निरन्तरता नपाउने कारण आर्थिक अन्तरसम्बन्ध बिग्रिएको छ। यसले गैरकाममुखी प्रवृत्ति र नकारात्मक सोचलाई मलजल गरिरहेको छ। मानिसहरूमा निराशा र नकारात्मकता बढ्न थालेको छ। नेपालको अर्थतन्त्र उसै पनि सानो छ, त्यसमा पनि गाउँहरू उजाड भई त्यहाँका स्रोतसम्भावनाहरूले उपयोगिता नपाएपछि अर्थतन्त्रमा सहरको मात्र योगदान देखिएको छ। गाउँको उत्पादन निर्वाहमुखी पनि छैन। काठमाडौं, विराटनगर, वीरगन्ज, पोखरा, भैरहवा र नेपालगन्ज क्षेत्रमा मात्र सीमित आर्थिक गतिविधि सञ्चालनमा छन्। समावेशी र विस्तृत आर्थिक वृद्धिका लागि सबै ठाउँको सम्भावना उपयोग हुनुपर्छ। पाँचथरको अलैंची र डोल्पाको पाँचऔंले र कदमचाल व्यवसाय राष्ट्रिय अर्थतन्त्रमा बाँधिनु पर्छ, हेलम्बुको होम स्टे र तिमालको थाङ्का पेन्टिङ पोखराको होटेल व्यवसाय र विराटनगरको उद्योगजस्तै सम्मानित हुनुपर्छ। त्यसका लागि स्थानीय तहमा एउटा कार्यउत्साह र बजार आबद्धीकरणको प्रक्रिया बसाउनु जरुरी छ। नीतिनिर्माण तहबाट यसतर्फ वास्तविक समाधान खोज्ने काम भएको छैन। ससाना आर्थिक गतिविधि बढाउँदै जाँदा ठूलो आर्थिक गतिविधिको आधार बन्दछ भन्ने भुलिएको छ। सरकारी प्रयासहरू स्थानीय आर्थिक गतिविधि विस्तार गर्दै ठूला उद्योगसम्म पुुग्ने रेखीय प्रवृत्तिमा केन्द्रित हुनुपर्छ। द्वन्द्व, देखासिखी र राजनीतिले शिथिल बन्दै गएको ग्रामीण व्यवसाय भूकम्पका कारण थप संकटमा परे, कोभिड र अन्य विपद्ले झनै कमजोर भए। स्थानीय तहमा पशु तथा कृषि व्यवसाय, किराना पसल, सिलाइ केन्द्र, मर्मत व्यवसाय, भोजनालय, चिया पसल, करेसाबारीजस्ता ससाना कार्य सञ्चालन गरेर बसेका सर्वसाधारण ससाना सहयोगको अपेक्षा गर्छन्। घरपरिवार तहदेखि श्रम, सीप र समय उपयोग हुने ससाना आर्थिक संरचना खडा भएपछि स्वरोजगारी सिर्जना हुन्छ। यसले युवाहरू आफू जन्मे, हुर्केको स्थानमा सम्भावना देख्छन्। गाउँको कष्टकर निर्वाहले बाँच्ने सजिलो आधार पाउँछ। सबै स्थानमा स्थानीय आर्थिक संरचना चलायमान भएपछि राष्ट्रिय अर्थतन्त्रमा योगदान पुुग्छ। अनौपचारिक अर्थतन्त्रले औपचारिक र लघु व्यवसायले उद्योगको आधार दिन्छ। यसतर्फ संगठित प्रयास अहिलेको खाँचो हो। शिथिल स्थानीय अर्थतन्त्रलाई पुनरुत्थान गर्न उत्प्रेरणाका कार्यक्रमहरू चाहिन्छ। गाउँ नै गाउँले भरिएको मुलुुकका लागि आर्थिक पुनरुत्थान भन्ने बित्तिकै स्थानीय तहका लघु तथा मझौला उद्यम व्यवसायको पुनरुत्थान हो। यसले नै नेपाली अर्थतन्त्रको जग मजबुत पार्छ। मजबुत बन्दै गएको गैरऔद्योगिक भावनालाई तोड्नका लागि सार्वजनिक क्षेत्रबाट प्रोत्साहनका प्याकेज अघि सारिनु पर्छ। ससानो कर्जामा ब्याज मिनाहा, निश्चित हदसम्म बिजपुँजी अनुदान, कर सहुलियत र तालिम तथा क्षमता विकास प्रोत्साहनका प्याकेजमा समावेश गरिनुपर्छ। स्थानीय पुँजी तथा श्रमलाई उपयोग गर्ने औपचारिक अभियानका रूपमा रहेको सहकारी लिकभन्दा बाहिर छ। यसलाई लयमा ल्याई स्थानीय गतिविधिको उत्प्रेरक बनाउने अभियानमा सरकारी तहहरू लाग्नुपर्छ। यसका उत्पादनहरूको खरिद तथा बिक्री व्यवस्था गर्नुुपर्छ। स्थानीय स्तरमा भएको उत्पादनको मूल्य समर्थन, संकलन तथा सुरक्षा र बजार आबद्धीकरणमा लैजानुपर्छ। स्थानीय सम्भावनाहरू उपयोग गर्न सकेमात्र अर्थतन्त्र विस्तृत, समावेशी र दिगो बन्दछ। संघीय सरकारले नीति वातावरण, स्थानीय सरकारले कार्यक्रम सहजीकरण र प्रदेशले समन्वय एवं क्षमता विकासमा ध्यान केन्द्रित गर्नुपर्छ। स्थानीय स्तरदेखि नै आर्थिक संरचना निर्माण गर्न नसकिए संघीयताको अर्थ रहँदैन। साथै विश्वव्यापी आर्थिक तनावको मारलाई समन गर्न सकिँदैन। (मैनाली, नेपाल सरकारका पूर्वसचिव हुन्।)"
"चितवनको दोस्रो विकेट पतन, दीपक बोहोरा आउट",काठमाडौं : नेपाल प्रिमियर लिगमा चितवन रोइनोजको दोस्रो विकेट पतन भएको छ। दीपक बोहोरा ८ बलमा ८ रन बनाएर पेभेलियन फर्किएका छन्। कर्णाली याक्सका नन्दन यादवले उनको विकेट लिएका हुन्। यसअघि कर्णालीका सोमपाल कामीले लक बेन्केन्स्टीनको विकेट लिएका थिए। उनी शून्यमै आउट भएका थिए।
भुटानका राजा आज काठमाडौं आउँदै,"काठमाडौं : भुटानका राजा जिग्मे वाङचुक शुक्रबार बिहान नेपाल आउने भएका छन्। ड्रुक एयरको उडान नम्बर केबी २०५ बाट उनी शुक्रबार बिहान काठमाडौं आउने भएका हुन्। भारत भ्रमणमा रहेका भुटानी राजा वाङचुक शुक्रबार दिल्लीबाट काठमाडौं आउने भएका हुन्। काठमाडौं आएपछि उनी बौद्धनाथ र स्वयम्भूनाथको दर्शन गर्न जाने छन्। भुटानी राजा वाङचुक १९ सदस्यीय भ्रमण दलको नेतृत्व गर्दै काठमाडौं आउन लागेका हुन्। भ्रमण दलमा राजासहित ऊर्जामन्त्री, विदेशसचिव, नेपालका लागि भुटानी राजदूत, सुरक्षा अधिकारी लगायत सदस्य रहेका छन्। भुटानका राजा नेपाल आउने भएसँगै गृह मन्त्रालयले उनका लागि उच्च सुरक्षा व्यवस्था कायम गरेको छ। उनका सुरक्षाका लागि तीनवटै सुरक्षा निकाय खटिने छन्। भुटानी राजा दर्शनका लागि जाने बौद्धनाथ, स्वयम्भूनाथ र त्यस आसपासका क्षेत्रको सुरक्षा व्यवस्थामा कडाइ गरेको छ।"
विवाद निर्वाह भत्ताको,"चिकित्सा विज्ञान अध्ययनमा निकै फड्को मारेको पाइन्छ। अहिले नेपाली विद्यार्थीले डाक्टरी पढ्न चीन, रसिया, बंगलादेश, भारतलगायत अन्य देश नगई स्वदेशमै पढ्न सक्ने मेडिकल कलेजहरूको स्थापना भएका छन्। यस्ता कलेजहरूमा एमडीएमएस (डाक्टर अफ मेडिसिनमास्टर अफ सर्जरी) समेत अध्ययन हुने गरेका छन्। विदेशभन्दा स्वदेशमै अध्ययन गरेका चिकित्सकहरू पेशागत रूपमा अझ बढी सफल रहने गरेका छन्। तर नेपालमा एमडीएमएस अध्ययनका लागि सिटहरूको संख्या सीमित छन्। बेलाबेलामा मेडिकल कलेजहरू र विश्वविद्यालयहरूले सिटको वितरणमा पारदर्शिता नदेखाएको आरोपसमेत लाग्ने गर्छ। यसबाहेक शुल्कका कारण, सुविधाको अभाव र अन्यायपूर्ण नीतिहरू विरुद्ध समयसमयमा विवाद पनि उठ्ने गरेका छन्। पछिल्लो समयमा स्नातकोत्तर तह (पीजी) अध्ययनरत विद्यार्थीलाई निर्वाह भत्ताका विषयलाई लिएर ठूलो विवाद सिर्जना भएको छ। नेपाल मेडिकल एसोसिएसनले एमडीएमएस अध्ययन गर्ने आवासीय चिकित्सक (पीजी विद्यार्थी)लाई प्रदान गरिने निर्वाह भत्ता सरकारी अस्पतालमा आठौं तहका चिकित्सकको बराबर (मासिक ४८,७३७ रुपैयाँ) भत्ता उपलब्ध गराउनुपर्ने माग राखेका छन्। तर निजी मेडिकल कलेजहरूले सो सुविधा दिन नसक्ने भनी अडान राखे। निर्वाह भत्ताको आवश्यकता किन ? : एमडीएमएस चिकित्सा क्षेत्रमा स्नातकोत्तर तहको अध्ययन हो। एमडी (डाक्टर अफ मेडिसिन) गैरसर्जिकल विषयका लागि हो, जस्तै मेडिसिन, पेडियाट्रिक्स, वा रेडियोलोजी। त्यस्तै, एमएस (मास्टर अफ सर्जरी) सर्जिकल विषयहरू, जस्तै जनरल सर्जरी, स्त्रीरोग तथा प्रसूति वा अर्थोपेडिक्सजस्ता विषयका लागि हो। यो तीनवर्षे अध्ययन हो, जसले विद्यार्थीलाई विशेष ज्ञान र दक्षता प्रदान गर्छ। यो अध्ययन भनेको कक्षाकोठामा अध्ययन गर्ने होइन, अस्पतालमा सम्बन्धित विषयमा बिमारीको उपचारमा संलग्न भएर शोधखोज र अनुसन्धान गर्दै अध्ययन गर्ने हो। क्लिनिकल प्रशिक्षण : एमडीएमएसमा विद्यार्थीहरू रेजिडेन्ट चिकित्सकका रूपमा अस्पतालमा काम गर्छन्। उनीहरूले बिरामीको उपचार, शल्यक्रिया र अनुसन्धानमा सक्रिय भूमिका खेल्छन्। एमडीएमएस विद्यार्थीहरू अध्ययनसँगै अस्पतालमा काम गर्छन्, जसले उनीहरूलाई नियमित आम्दानी गर्ने समय दिँदैन। उनीहरूले अस्पतालको कामका लागि पूर्ण समय दिने भएकाले तलब वा निर्वाह भत्ता आवश्यक हुन्छ। त्यसैले संसारका सबै मुलुकमा निर्वाह भत्ता दिने गरिन्छ। यस भत्ताले उनीहरूलाई आर्थिक सहयोग हुन्छ, पढाइका साथै व्यक्तिगत खर्च व्यवस्थापन गर्न मद्दत गर्छ। यसका साथै उनीहरूको शैक्षिक र पेशागत योगदानको मूल्यांकन गर्न प्रोत्साहन दिन्छ। र उनीहरूले चिकित्सकीय सेवामा दिएको योगदानलाई औपचारिक रूपमा स्वीकार गर्न मद्दत गर्छ। तर, निजी मेडिकल कलेजहरूले यो आर्थिक रूपमा अव्यावहारिक भएको तर्क गरेका छन्। निजी मेडिकल कलेजहरूले एमडीएमएस अध्ययनका लागि विद्यार्थीबाट २३ लाख रुपैयाँ शुल्क उठाने गरेका छन्। विश्वविद्यालय शुल्क, प्राध्यापकको तलब र अन्य प्रशासनिक खर्चहरूमा नै सो रकम खर्चिने भएकाले निर्वाह भत्ताका लागि रकम नपुग भएको निजी मेडिकल कलेजहरूको तर्क छ। निजी मेडिकल कलेजहरूको छाता संस्था एसोसिएसन अफ प्राइभेट मेडिकल एन्ड डेन्टल कलेज अफ नेपालले भने निर्वाह भत्ता दिनु परे घाटा हुने जनाएको छ । सरकारले तोकेको भत्ता दिनुपरे २५ लाख खर्च हुने बताउँदै आएका छन्। त्यसैले बरु निजी कलेजहरूमा पीजी (एमडीएमएस) अध्ययन नगराउन तयार तर तोकिएको निर्वाह भत्ता दिन तयार नरहेको देखिन्छ। त्यसैले चिकित्सा शिक्षा आयोगले स्नातकोत्तर तह (पीजी) अन्तर्गतको एमडी, एमएस र एमडीएसका लागि सिट संख्या माग गर्न निजी मेडिकल कलेजलाई २१ भदौसम्मको समयसीमा दिएको थियो। तर पीजी पढ्ने विद्यार्थीलाई दिनुपर्ने निर्वाह भत्ताको विषयमा असहमति जनाउँदै निजी मेडिकल कलेजले आवेदन नै माग गरेका थिएनन्। के गर्न सकिएला त ?: आवासीय चिकित्सकहरूको दैनिक जीवन अत्यन्त कठिन हुन्छ। एमबीबीएस र एक वर्षको इन्टर्नसिपपछि डाक्टरहरूले पोस्ट ग्र्याजुएट (पीजी) अध्ययन गर्छन्। यो शैक्षिक कार्यक्रम विधाअनुसार ३ देखि ७ वर्षसम्म चल्न सक्छ। यो समयावधि विशेषज्ञ चिकित्सक बन्ने महŒवपूर्ण चरण हो, जहाँ उनीहरूले अधिकांश समय अस्पतालमै बिताउनुपर्ने हुन्छ। विकसित देशमा स्नातकोत्तर (पीजी) तहका विद्यार्थीले शुल्क तिर्नु पर्दैन। र, राम्रो निर्वाह भत्ता प्राप्त गर्छन्। नेपालमा निजी मेडिकल कलेजहरूमा २३ लाख शुल्क तिर्नु पर्नेछ। तर पनि मासिक २० हजारदेखि २५ हजारसम्म मात्र निर्वाह भत्ता पाउँदै आएका छन्। यस्ता पीजीका आवासीय चिकित्सकहरूको कार्यक्षेत्र र जिम्मेवारी व्यापक छ। यस्ता पीजीका आवासीय चिकित्सकहरू भएका विभागमा मेडिकल कलेजहरूले मेडिकल अफिसरहरू (एमबीबीएस डाक्टर) पनि कम नै राख्ने गर्छन्। त्यसैले आवासीय चिकित्सकहरूले लगातार ३६ घण्टासम्म अस्पतालमा ड्युटी गर्नु परेको हुन्छन्। मेडिकल अफिसरहरूले गर्ने गरेका नियमित कामहरू आकस्मिक विभाग, वार्ड, बिरामी भर्ना, डिस्चार्ज, विभिन्न चिकित्सकीय प्रक्रियाहरू, नमुना संकलन, रिपोर्टिङ, परामर्शजस्ता महत्वपूर्ण कामसमेत आवासीय चिकित्सहरूले गर्छन्। त्यसैले, निजी मेडिकल कलेजहरूले आवासीय चिकित्सकहरूले गरेको कामलाई नै आधारमा श्रमको मात्र सेवासुविधा दिए पनि मात्र पनि अहिले मागिएको निर्वाह भत्ता दिन गाह्रो नहुनुपर्ने देखिन्छ। भत्ता बढाउँदा निश्चित रूपमा मेडिकल कलेजलाई भार बढ्छ। तर ती मेडिकल कलेजहरूले एमबीबीएस र अन्य एलाइड विषय तथा प्रमाणपत्र तहका अध्ययन अध्यापन शुल्क, उपचारका लागि लिएका शुल्कहरू तथा राज्यबाट थप सुविधाहरूबाट मिलान गर्न सकिन्छ। र गरिनु पर्छ। तर यिनै कारणले निजी कलेजमा पीजीको अध्ययन नै रोक्नु उपयुक्त हुँदैन। गत वर्ष स्नातकोत्तर तह (पीजी) मा करिब १ हजार ३ सय सिट छुट्ट्याइएको थियो। जसमध्ये १४ वटा निजी मेडिकल कलेजका लागि सात सयभन्दा बढी सिट छुट्ट्याइएको थियो। यस वर्ष सरकारी अस्पतालहरूको क्षमता विस्तारले गर्दा सरकारी अस्पतालमा केही सिट थप गरिए पनि निजी मेडिकल कलेजहरूका लागि छुट्ट्याएका सात सय सिट पक्कै मिलान गर्न सकिँदैन। र ठूलो संख्यामा नेपाली चिकित्सकहरू नेपालमा पीजी अध्ययन गर्नबाट वञ्चित हुनुपर्ने देखिन्छ। साह, नेपाल मेडिकल एसोसिएसन, कोशीका महासचिव हुन्।"
उपनिर्वाचनमा माओवादीलाई लोकप्रिय मत,"काठमाडौं : अब माओवादी सक्यो भन्ने भाष्यलाई स्थानीय तहको उपनिर्वाचनले गलत सावित गरिदिएको नेकपा माओवादी केन्द्रको निष्कर्ष छ। स्थानीय तहको उपनिर्वाचनमा अरू पार्टीभन्दा माओवादी केन्द्रलाई लोकप्रिय मत प्राप्त भएको उपाध्यक्ष तथा पार्टी प्रवक्ता अग्निप्रसाद सापकोटाले जनाए। बिहीबार माओवादी केन्द्रका अध्यक्ष पुष्पकमल दाहाल प्रचण्डको निवासी खुमलटारमा उपनिर्वाचनको परिणामबारे दृष्टिकोण बनाउन केन्द्रीय कार्यालयको बैठक बसेको थियो। माओवादी केन्द्रलाई मतदाताले सच्चिने मौकासहित बोनस दिएको बारे चर्चा गरिएको थियो। ४४ पदका लागि भएको उपनिर्वाचनमा माओवादीले ११ स्थानमा जित निकालेको थियो। यो निर्वाचनमा माओवादी केन्द्र दोस्रो स्थान हाँसिल गरेको छ। दोस्रो भएको स्थानमा पनि माओवादी उम्मेदवारले भारी मत प्राप्त गरेको थियो। यसले माओवादी अध्यक्ष प्रचण्ड निकै हौसिएका छन्। २०७९ को स्थानीय तहको उपनिर्वाचनमा माओवादी केन्द्रले जितेका ८ स्थानलाई जोगाउँदै थप ३ स्थान गरी ११ स्थान जित हात परेको छ। यो निर्वाचनमा माओवादी केन्द्रले १ अध्यक्ष, १ उपप्रमुख, २ उपाध्यक्ष र ७ वडाध्यक्ष जितेको छ। उसले जितेका २ उपाध्यक्ष र ६ वडाध्यक्षमा निर्वाचन भएको थियो। उसलाई १ अध्यक्ष, १ उपप्रमुख र १ वडाध्यक्ष फाइदा भएको हो। २०८४ एक्लै चुनाव लड्ने प्रचण्डको उद्घोषलाई पार्टीले उपनिर्वाचन माफत शक्ति परीक्षण गरेको थियो। पार्टी प्रतिजनताको भरोसा र उत्साह बढेको माओवादी केन्द्रको दाबी छ। स्थानीय तहको उपनिर्वाचनको मत परिणामले माओवादी नेतृत्वलाई पार्टी र कार्यकर्ताको अस्तित्व रक्षा गर्न पनि मौका प्रदान गरेको नेताहरूले जनाएको छ। पार्टीले अघि सारेका एजेन्डा र अघि बढाउन खोजेको अभियानको जनताले अनुमोदन गरेको अध्यक्ष दाहालले बैठकमा चर्चा गरेका छन्। हाम्रो पार्टीले यो निर्वाचनलाई भ्रष्टाचारका विरुद्ध र सुशासनका पक्षको नयाँ संकल्पका रूपमा लिएको थियो, उनले भने, खासगरी हाम्रो पार्टी नेतृत्वको सरकारले अघि सारेको सुशासन, सामाजिक न्याय र आर्थिक समृद्धिको एजेन्डालाई जनस्तरसम्म पुयाउँदै पार्टीको आगामी बाटो र दृष्टिकोण सुस्पष्ट गर्ने अवसरका रूपमा उपनिर्वाचनलाई लिएका थियौं। निर्वाचित जनप्रतिनिधिको संख्या र जनमत दुवै हिसाबबाट पार्टीले उत्साहजनक सफलता प्राप्त गरेको अध्यक्ष दाहालको भनाइ छ। उनका अनुसार अवाञ्छित गठबन्धनलाई चिर्दै जनताले प्रकट गरेको उत्साहपूर्ण समर्थनलाई उच्च सम्मान छ। उनले भने, यो उपनिर्वाचनमार्फत जनताले प्रकट गरेको अभिमतलाई हाम्रो पार्टीले आफ्नो एजेण्डा र आफ्नै एकल पहिचानका साथ प्रतिस्पर्धा गर्न प्राप्त गरेको जनादेशका रूपमा लिनेछ। अपार जनविश्वासलाई अझ सुदृढ बनाउँदै जनताको जीवनस्तर बदल्ने अभियानलाई दृढतापूर्वक अघि बढाउने उनले प्रतिबद्धता गरेका छन्। पार्टीको आगामी गतिविधि बारे रणनीति तयार गर्न मंसीर २७ गते स्थायी समिति बस्ने छ। त्यसपछि पुस पहिलाको पहिलो साता केन्द्रीय कमिटीको बैठक बस्ने छ। बुधबारको बैठकले पार्टीका पालिका सम्मेलन र पालिकास्तरका खबरदारी सभाहरूलाई प्रभावकारी बनाउने निर्णयसमेत गरेको छ।"
आज विवाह पञ्चमी : जानकी मन्दिरमा रामसीताको विवाह गरिंदै,"जनकपुरधाम : शुक्रबार विवाह पञ्चमी। जानकी मन्दिरमा भगवान् राम र सीताको स्वयंबर धुमधामका साथ सम्पन्न हुँदै छ। साताव्यापी विवाहपञ्चमी महोत्सवअन्तर्गत बिहीबार मटकोर विधि सम्पन्न भएको छ। धार्मिक तथा ऐतिहासिक गंगासागर पोखरीमा ढोलबाजासहित पुगेका जानकी मन्दिरका महन्थ तथा पूजारीहरूको टोलीले माता सीताको प्रतीकात्मक स्वरूपलाई राखेर मटकोर विधि सम्पन्न गरिएको हो। मटकोर विधिमा राम र सीताको प्रतिकात्मक रूप बनाइएका बालबालिकालाई पानीले चोख्याउने परम्परा छ। यस विधिमा सहभाहिता जनाउन हजारौंको संख्यामा श्रद्धालुहरू गंगासागरमा जम्मा भएका थिए। मटकोर विधि सम्पन्न भएसँगै रामसीता विवाहको सम्पूर्ण तयारीसमेत पूरा भएको जानकी मन्दिरका उत्तराधिकारी महन्थ रामरोशन दास वैष्णवले बताए। आज मुख्य उत्सव छ। जानकी मन्दिरबाट माता जानकीको डोला र राम मन्दिरबाट भगवान् रामको डोलालाई नगर परिक्रमा गराएर रंगभुमी बाह्रबिघा मैदानमा पुर्याएपछि हामी भव्य स्वम्बर विधि सम्पन्न गर्ने छौं। स्वम्बर सम्पन्न भएर डोला मन्दिरमा फर्केर आउँछ र त्यसपछि साँझको बेलाबाट विवाहको मुख्य कार्यक्रम जानकी मन्दिरको प्रांगणमा बनाइएको मण्डपमा सम्पन्न हुने छ। यता, मधेस प्रदेश सरकारका मुख्यमन्त्री सतिश कुमार सिंहले भारतको अयोध्याबाट विवाहपञ्चमी महोत्सवमा भगवान् रामको जन्ती बनेर आएका पाहुनाहरूलाई मधेस प्रदेश सरकारको प्रशासनिक भवन मधेस भवनमा स्वागतसहित दिवा भोजन गराएर सम्मान गरेका छन्। मुख्यमन्त्री सिंहले भारतको अयोध्याबाट रामजन्मभूमि ट्रस्टका महासचिव चम्पत रायको नेतृत्वमा पाँचसयको संख्यामा आएका जन्तीलाई मिथिला भोजन खुवाएर सम्मान गरेका हुन्। प्रदेश सरकारका खेलकुद तथा समाज कल्याण मन्त्री प्रमोद जयसवालको अध्यक्षतामा भएको स्वागत तथा सम्मान कार्यक्रममा बोल्दै मुख्यमन्त्री सिंहले भने, यस महोत्सवले दुई देशबीचको सम्बन्धलाई अझ बढी प्रगाढ बनाउन महत्वपूर्ण भूमिका निर्वाह गरेको छ। त्रेतायुगको झझल्को आउने यस महोत्वमा अयोध्याबाट आएका जन्तीलाई मिथिलावासीले स्वागत गर्न पाउनु गर्वको विषय रहेको छ। मिथिलामा जन्तीका रूपमा आएपछि भएको स्वागत र सत्कारले निकै खुसी र आनन्दित बनाएको छ, भारतको अयोध्याबाट जन्तीको नेतृत्व गरि आएका रामजन्मभूमि ट्रष्टका महासचिव चम्पत रायले भने, यस महोत्सवले नेपाल भारतको सांस्कृतिक, धार्मिक तथा भावनात्मक एकतालाई प्रगाढ बनाउने छ।"
१० ओभरमा चितवनले बनायो ५८ रन,"काठमाडौं : नेपाल प्रिमियर लिग (एनपीएल)मा छैटौं दिनको पहिलो खेलमा कर्णाली याक्सरुद्ध चितवनले १० ओभरमा ३ विकेट गुमाउँदै ५८ रन बनाएको छ। टियु क्रिकेट मैदानमा टस हारेर ब्याटिङको निम्तो पाएको चितवनले पावरप्लेमा ३ विकेट गुमाउँदै २८ रन बनाएको छ। चितवनले ओपनर लुक बेन्केन्स्टाइनलाई पहिलो ओभरको पाँचौं बलमा डक आउटको रूपमा गुमायो। दोस्रो विकेट ३५ ओभरमा दिपक बोहोराको गयो । उनले ८ बलमाा १ चौका सहित ८ रन बनाए। तेस्रो विकेट विकेटकिपर ब्याटर विकेट गयो। उनले उनी ५१ ओभरमा जिसन मक्सुदबाट बोल्ड आउट भए। उनले १५ बलमा १ चौका सहित ११ रन बनाए। ९२ ओभरमा चितवनले ३ विकेट गुमाउँदै ५० रन पूरा गरेको हो। हालः क्रिजमा रवि बोपारा २४ र कुशल मल्ल ११ रनमा खेलिरहेका छन्। कर्णालीका लागि सोमपाल कमी, जिसन मक्सुद र नन्दन यादवले समान ११ विकेट लिए। दुवै टिमको यो तेस्रो खेल हो। चितवनले दुई खेल जितेको छ भने कर्णालीले दुवै खेल हारेको छ।"
"टस जितेर बलिङ गर्दै कर्णाली, चितवनको पहिलो विकेट पतन",काठमाडौं : नेपाल प्रिमियर लिगमा टस जितेर कर्णाली याक्सले चितवन राइनोजविरुद्ध बलिङ गर्ने निर्णय गरेको छ। लगातार दुई पराजय व्यहोरेको कर्णालीले शुक्रबार फिल्डिङ गर्ने निर्णय गरेको हो। चितवन भने यसअघि दुवै खेल जितेको छ। यसैबीच चितवनको पहिलो ओभरमै पहिलो विकेट पतन भएको छ। कर्णालीका सोमपाल कामीले लक बेन्केन्स्टीनको विकेट लिएका हुन्।
पशुपन्छी बजार प्रबर्द्धन निर्देशनालयमा भ्रष्टाचार,"काठमाडौं : पशुपन्छी बजार प्रवर्द्धन निर्देशनालय, हरिहरभवन, ललितपुरका कार्यकम निर्देशक डा बलराम थापा क्षेत्रीसहित ७ जनासहित एक कम्पनीविरुद्ध भ्रष्टाचार मुद्दा दायर भएको छ। अख्तियारले निर्देशनालयका लेखा अधिकृत रामप्रसाद बजगाईं, पशु विकास अधिकृत पूजा शर्मा, जिल्ला पशुसेवा कार्यालय अछामका पशु विकास अधिकृत विश्वेश्वरप्रसाद खनाल, हिलसाइड पोलिटेक्निक इन्स्टिच्युट प्रालिका अध्यक्ष लोकबहादुर बोहरा, कार्यालय व्यवस्थापक सुरतबहादुर भूल, इन्जिनियर पुष्कर भण्डारीलाई प्रतिवादी बनाइएको छ। अख्तियारको अनुसन्धानमा निर्देशनालयका कर्मचारी र हिलसाइड पोलिटेक्निक इन्स्टिच्युट प्रालिबीचको मिलोमतोमा पशुहाट बजार सञ्चालन नै नगरी ४४ लाख हिनामिना गरेको पाइएको छ। अछामको साँफेबगर नगरापालिका ७ स्थीत हिलसाइट पोलिटेक्निक इन्स्टिच्युट प्रालिलाई पशु निर्देशनालायले हुचवाको भरमा काम दिएको भन्दै उजुरी परेपछि अख्तियारले अनुसन्धान गरेको थियो। निर्देशनालयले आर्थिक वर्ष २०७३०७४ मा पशु हाट बजार निर्माण तथा सुधार कार्यक्रम अन्तर्गत हिलसाइड पोलिटेक्निक इन्स्टिच्युट प्रालिसँग २०७४ जेठ ०७ मा भएको सम्झौता भएको थियो। सम्झौतामा २०७४ जेठ १५ गतेसम्ममा कार्य सम्पन्न गरी अनुदान रकम भुक्तानी लिनेछ भनी उल्लेख भएको थियो तर हिलसाइड पोलिटेक्निक इन्स्टिच्युट प्रालिद्वारा लागत साझेदारीमा निर्मित पशुहाट बजार सञ्चालनमा नै नरहेको पाइएको छ। अनुशान्धनमा यो पशुहाट बजार परिसर जग्गा धनी आफैंले नियन्त्रणमा लिई व्यक्तिलाई भाडामा दिएको पाइएको छ। अनुसन्धानमा यो संरचना निर्माणको स्थलगत नापजाँच गर्दा नापी किताबका केही आइटमहरूको काम नभएको देखिएको छ। त्यस्तै केही आइटमहरूको कम काम भई बढी मूल्यांकन भएको र केही आइटमहरूको दोहोरो मूल्यांकन भई बढी भुक्तानी भएको भेटिएको छ। ६३ लाख ४६ हजार ९ सय ४३ मध्ये लागत साझेदारीको आधारमा कार्यालयले व्यहोर्नुपर्ने ७० प्रतिशत बापत हुने रकम ४४ लाख ४२ हजार ८६१ हिलसाइड पोलिटेक्निक इन्स्टिच्युट प्रालिलाई झुट्टा बिल भरपाई समेतको आधारमा बढी भुक्तानी गरेगराएको पुष्टि भएको अख्तियारका प्रवक्ता सहसचिव नरहरि घिमिरेले जानकारी दिए। उनका अनुसार उनीहरूविरुद्ध भ्रष्टाचार निवारण ऐनबमोजिम कसूर तथा सजायको मागदाबी लिई विशेष अदालतमा आरोपपत्र दायर गरिएको छ। औषधि खरिदमा भ्रष्टाचार अख्तियार सिरहास्थीत धनगढीमाई नगरपालिकाका तत्कालीन प्रमुख प्रशासकीय अधिकृतसहित पाँच जनाविरुद्ध भ्रष्टाचारविरुद्ध मुद्दा दायर गरेको छ। तत्कालीन प्रमुख प्रशासकीय अधिकृत गोपाल बगालेसहित पाँच जनाविरुद्ध विशेष अदालत मुद्दा दायर भएको अख्तियारका प्रवक्ता घिमिरेले जानकारी दिए। नगरपालिकाले मिलेमतोमा बिक्रेतासँग औषधि खरिद नगरी बिल बनाएर दाखिला नगरी रकम निकासा गरेको भन्ने उजूरीका आधारमा अनुसन्धान हुँदा प्रशासकीय अधिकृत बगाले, लेखा अधिकृत पुरुषोत्तम कुमार प्रसाद, तत्कालीन स्वास्थ्य शाखा प्रमुख सुरैत चौधरी, तत्कालीन जिन्सी शाखा प्रमुख सम्पैत याद र हेल्पिङ मल्टिप्रपोज प्रालि मैतिदेवी तथा उक्त फर्मका प्रबन्ध निर्देशक माधव प्रसाद गौतमले ४ लाख ६० हजार ८ सय १० रुपैयाँ हानिनोक्सानी गरेको पुष्टि हुन आएकाले विशेष अदालतमा मुद्दा दायर भएको अख्तियारका प्रवक्ता घिमिरेले जानकारी दिए।"
"सत्यनिरुपण तथा बेपत्ता आयोग : पुराना लबिङ गर्दै, नयाँ पन्छिँदै","काठमाडौं : अधिकारकर्मी र द्वन्द्वपीडितहरू केहीबेर मौन बसे। अनि, राष्ट्रिय मानवअधिकार आयोगका पूर्वसदस्य सुशील प्याकुरेल बोले, सिफारिसमा यस्ता व्यक्तिको नाम सुनिएको छ कि जसको पहिले नै विश्वसनियतामा प्रश्न चिन्ह लागेको छ। तपाईंहरू आफ्नो अडानमा अडिग हुनुुहोस्। अधिकारकर्मी र द्वन्द्वपीडितहरू एक साताअघि कानुन तथा संसदीय मन्त्रालयस्थित सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोग, सिफारिस समितिको सम्पर्क कार्यालय पुगेका थिए। सिफारिस समितिका संयोजक पूर्वप्रधानन्यायाधीश ओमप्रकाश मिश्र सहितका अन्य सदस्यलाई सजग गराए। र, उनीहरूले भने,संक्रमणकालीन न्यायलाई टुंगोमा पुर्याउन सक्नेलाई मात्र आयोगको पदाधिकारीमा सिफारिस गर्नुहोस्। अन्यथा दोष राजनीतिक दललाई होइन तपाईंहरूलाई लाग्ने छ। जसलाई न्याय दिनुपर्ने हो, उनीहरू नै कार्यालयमा आएर योग्य र सक्षमलाई मात्र सिफारिस गर्न सुझाएपछि पदाधिकारी सिफारिसका लागि सरकारले गठन गरेको समितिका अध्यक्ष एवं पूर्वप्रधानन्यायाधीश ओम प्रकाश मिश्र संयोजकत्वको समिति अन्योलमा छ। सरकार र तत्कालीन माओवादी विद्रोहीबीच ०६३ मंसिर ५ गते भएको विस्तृत शान्ति सम्झौतामा उच्चस्तरीय सत्य निरुपण तथा मेलमिलाप आयोग बनाउने र दुई महिनाभित्र राज्य र विद्रोही दुवै पक्षद्वारा बेपत्ता पारिएका र मारिएकाको नाम, थर र ठेगाना सार्वजनिक गर्ने सहमति भएको थियो। तर, १८ वर्ष बितिसक्दा पनि यी सम्झौताले निष्कर्ष पाउन सकेका छैनन्। उच्चस्तरीय सत्य निरुपण तथा बेपत्ता आयोग सत्ता सौदाबाजी र राजनीतिक भागबन्डाको सिकार बन्दै आएका छन्। आयोग कस्तो बनाउने, कस्ता व्यक्तिहरूलाई सिफारिस गर्ने? भनेर त कानुनले तोकिदिएकै छ नि ! त्यसका लागि सरकारले योग्य, सक्षम व्यक्ति खोज्न जिम्मेवारी दिएको हो, राष्ट्रिय मानव अधिकार आयोगका पूर्वसदस्य प्याकुरेल भन्छन्, राजनीतिक दलले त आफ्नो मान्छे राख्नका लागि दबाब दिन सक्छन्। तर, सिफारिस समितिका पदाधिकारीहरू अडानमा अडिग हुनुपर्छ। पूर्वपदाधिकारीको दोहोरिने चाहना द्वन्द्वकालीन घटनाको सत्य अन्वेषण, न्याय र मेलमिलापको जिम्मेदारी बोकेका दुई निकाय सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोग पदाधिकारीविहीन छन्। दुवै आयोगमा अध्यक्ष र सदस्यसहित ५५ जनाको नाम सरकारलाई सिफारिस गर्नुपर्ने जिम्मेवारी समितिको छ। आयोगको अध्यक्ष र सदस्य बन्न लालायितहरूमध्ये अधिकांश प्रमुख राजनीतिक दलसँग निकट छन्। सिफारिस समितिका अनुसार १ सय २६ जनाले निवेदन दिएका छन्। आयोग अध्यक्ष र सदस्यमा नियुक्ति भई जिम्मेवारी सम्हाल्न इच्छा जाहेर गर्नेमा पूर्वपदाधिकारीहरूसमेत देखिएका छन्। जसमध्ये एक हुन्, युवराज सुबेदी। सुबेदी यसअघि बेपत्ता पारिएका व्यक्तिको छानबिन आयोगका अध्यक्ष थिए। काठमाडौंका अधिकारीले दुवै आयोग सत्य निरुपण र बेपत्तामा अध्यक्षका लागि आफू योग्य भएको दाबी गरेका छन्। अर्का व्यक्ति हुन्, प्रचण्डराज प्रधान। सत्य निरुपण तथा मेलमिलाप आयोगको निवर्तमान सदस्य प्रधान अब अध्यक्ष बन्ने दाउमा छन्। उनले पनि सत्य निरुपण र बेपत्ता आयोगमा अध्यक्षका लागि योग्य रहेको दाबी गरेका छन्। काभ्रेपलाञ्चोकका प्रधानले सकभर अध्यक्ष नभए सदस्यकै लागि भए पनि ठीकै भन्ने हेतुले आवेदन फारम भर्नुभएको पाइएको छ, स्रोतले भन्यो। बेपत्ता आयोगका पूर्वसदस्य प्राडा विष्णु पाठकले बेपत्ता आयोगको अध्यक्षका लागि निवेदन दिएका छन्। बेपत्ता आयोगकै पूर्वसदस्यद्वय डा गंगाधर अधिकारी, विश्वप्रकाश भण्डारीले पनि सत्य निरुपण र बेपत्ता दुवै आयोगमा सदस्यका लागि आवेदन दिएका छन्। बेपत्ता आयोगका पूर्व सदस्य डा सुनील रञ्जन सिंह र सरिता थापाले भने बेपत्ता आयोगमा मात्र सदस्यका लागि निवेदन दिएका छिन्। सत्य निरुपण आयोगकी पूर्वसदस्य मन दाहालले पनि पुनः सोही आयोगमा दोहोरिन निवेदन दिएकी छिन्। दुवै आयोग (सत्य निरुपण र बेपत्ता) मा बसेर काम गरिसकेको अनुभवका आधारमा योगदान गर्न सकिन्छ भनेर निवेदन दिएको देखियो। तर, पूर्वपदाधिकारीहरूप्रति द्वन्द्वपीडितहरू आक्रोशित छन्, सिफारिस समितिका एक सदस्यले भने। सत्य निरुपण र बेपत्ता आयोगको अध्यक्ष र सदस्य पदका लागि १ सय २८ जना विभिन्न व्यक्तिको निवेदन पेस भएको छ। संघसंस्थाबाट र व्यक्तिगत रूपमा पनि निवेदन पेस भएको छ। हामी छलफलमै छौं। खम्मबहादुर खाती, प्रवक्ता, सत्य निरुपण तथा मेलमिलाप आयोग र बेपत्ता आयोगको पदाधिकारी सिफारिस समिति नियुक्तिको लाइनमा पूर्वन्यायाधीश पूर्वन्यायाधीशहरू गिरिशचन्द्र लाल, डिल्लीराज आचार्यलगायतका व्यक्तिहरू पनि आयोगको अध्यक्षका दावेदार छन्। ७४ वर्षीय लाल सर्वोच्च अदालतका पूर्वन्यायाधीश हुन्। कानुन व्यवसायी पृष्ठभूमिका लाल नेपाल बार एसोसिएसनका पूर्वअध्यक्षसमेत हुन्। स्रोतका अनुसार, पूर्वन्यायाधीश लाल सत्य निरुपण तथा मेलमिलाप आयोगका अध्यक्ष हुन अनिच्छुक छन्। उक्त जानकारी सिफारिस समितिलाई दिइसकेका छन्। पूर्वन्यायाधीश आचार्य उच्च अदालतमा कायममुकायम न्यायाधीशबाट सेवा निवृत्त भएका हुन्। सर्वोच्च अदालतमा ६ जना न्यायाधीश हुँदा पनि न्याय परिषद्ले समयमै निर्णय नगर्दा सर्वोच्च नपुगी उच्च अदालतबाटै सेवा निवृत्त भएका हुन्। २०३७ सालमा खरिदारबाट सेवा सुरु गरेका आचार्यले झन्डै ५० वर्ष न्याय सेवाका विभिन्न पदमा बसी सेवा गरेको पृष्ठभूमि छ। त्यस्तै पूर्वन्यायाधीश केशवराज जोशीको पनि बेपत्ता आयोगको अध्यक्ष वा सदस्य पदका लागि सिफारिस परेको छ। जोशी उच्च अदालतबाट सेवा निवृत्त भएका हुन्। पूर्वप्रधानन्यायाधीश एवं सिफारिस समितिका संयोजक मिश्रको झुकाव पूर्वन्यायाधीशप्रति रहेको सिफारिस समितिका सदस्यले बताएका छन्। न्यायिक पृष्ठभूमि भएका व्यक्तिलाई आयोगमा नेतृत्व दिनुपर्छ भन्ने मनसाय देखिन्छ, स्रोतले भन्यो, यसअघि आयोगमा सिफारिस भएका व्यक्तिहरूको कार्य सम्पादनप्रति उहाँ (मिश्र) सन्तुष्ट देखिनुभएको छैन। कोको छन्, दौडधुपमा ? अधिकारकर्मीहरू सुदीप पाठक, मन्दिरा शर्मा, सुबोधराज प्याकुरेल पनि आयोगमा नेतृत्वका लागि सिफारिसमा परेका छन्। पाठक, राष्ट्रिय मानव अधिकार आयोगका पूर्वसदस्य हुन्। उनी मानव अधिकार संगठनका पूर्वअध्यक्ष हुन्। संगठनले सत्य निरुपण तथा मेलमिलाप आयोगको अध्यक्षका लागि पाठकको नाम सिफारिस गरेको छ। शर्मालाई द्वन्द्वपीडित महिला राष्ट्रिय सञ्जाल, मानव अधिकार सञ्जाल तथा शान्ति कार्य समूह नेपालले सिफारिस गरेको हो। शर्मा दुवै आयोगको अध्यक्षमा नियुक्तिमा अनिच्छुक रहेको जानकारी सचिवालयमा दिइसकेको स्रोतले बतायो। दक्षिण अफ्रिकामा एसवन्ड टुटु जस्ता बहुआयामिक व्यक्तित्व (डायनामिक पर्सनालिटी) भएको व्यक्तिलाई नेतृत्वमा सिफारिस गरेकाले तीन वर्षमै काम सकियो। नेपालमा त आयोगमा नियुक्ति हुनुलाई जागिर खाने भाँडो बनाइयो। बलराम केसी, पूर्वन्यायाधीश सर्वोच्च अदालत त्यस्तै अनौपचारिक क्षेत्र सेवा केन्द्र (इन्सेक)का पूर्वअध्यक्ष प्याकुरेलको नाम अध्यक्ष र सदस्यमा पनि सिफारिस भएको छ। शर्मा र प्याकुरेलले संक्रमणकालीन न्यायको गहन जिम्मेवारी पूरा गर्न सक्ने ल्याकत भएका पदाधिकारीको छनोटमा नै समग्र संक्रमणकालीन न्याय प्रक्रियाको विश्वसनीयता र सफलता निर्भर हुने भएकाले यसमा कुनै पनि सम्झौता नगर्न र स्वतन्त्र, निष्पक्ष र पारदर्शी रूपमा छनोट प्रक्रिया सम्पन्न गर्न सिफारिस समिति समक्ष जोडदार माग गर्दै अपिल गरेका छन्। बढी आकर्षण सत्य निरुपणमा दुई आयोगमध्ये निवेदकहरूले सत्य निरुपण तथा मेलमिलाप आयोगमा नियुक्तिका लागि बढी रुचि देखाएका छन्। कानुन व्यवसायी, अधिकारकर्मी, सञ्चारकर्मीको पृष्ठभूमि भएका व्यक्तिहरूले सदस्यका लागि निवेदन दिएका छन्। ०७१ माघ २७ गते पहिलोपटक सूर्यकिरण गुरुङको नेतृत्वमा सत्य निरुपण आयोग गठन भएको थियो। ८ महिनासम्म पनि कार्यालय, बजेट आदिको व्यवस्था नभएकाले आयोग मन्त्रिपरिषदको निर्णय पुस्तिकामै खुम्चिएको थियो। बल्लतल्ल कार्यालय खुल्यो तर नियमावली नहुँदा काम सुरु गर्नै अन्योल भयो। १३ महिनापछि काम सुरु भयो तर, भागबन्डाका आधारमा नियुक्त आयोगका पदाधिकारीबीच द्वन्द्व चर्कियो। थपिएको एक वर्षे कार्यकालमा बैठक नै बस्न सकेन। गुरुङ आयोगको कार्यकाल सकिएपछि पूर्वप्रधानन्यायाधीश मिश्रको नेतृत्वमा सिफारिस समिति गठन भयो। समितिले सत्य निरुपणमा गणेशदत्त भट्ट र बेपत्तामा युवराज सुवेदी नियुक्त गरेको थियो। यसपटक सत्य निरुपण तथा मेलमिलाप आयोगको अध्यक्षमा युवराज सुबेदी, डिल्लीराज आचार्य, अच्युतप्रसाद भण्डारी, प्राडा विजयसिंह सिजापति, विश्वराज कोइराला, गिरिशचन्द्र लाल, प्रचण्डराज प्रधान, सुबोधराज प्याकुरेल, टुकराज पाण्डे, पिंकी सिंह राणा, मन्दिरा शर्मा, सुदीप पाठक, रामप्रसाद घिमिरे, महेश थापा, साधुराम सापकोटाको नाम सचिवालयमा दर्ता भएको छ। यसबाहेक अन्य व्यक्ति पनि सत्य निरुपण आयोगको नेतृत्वमा जान लबिङ गरिरहेको सचिवालय स्रोतले बतायो। द्वन्द्वपीडितको सदस्य बन्ने दौड सिफारिस समितिको सचिवालयले आयोगको अध्यक्ष र सदस्य पदका लागि नाम सिफारिस गर्न गत कात्तिक अन्तिम साता सूचना प्रकाशित गरेको थियो। जसअनुसार आयोग अध्यक्ष र सदस्य पदका लागि विभिन्न संस्था र व्यक्तिको तर्फबाट निवेदन परेको थियो। पदाधिकारी छनोट कार्यलाई पारदर्शी र विश्वसनीय बनाउनु जरुरी छ। विगतमा संवैधानिक जिम्मेवारी बहन गर्दा प्रश्न नउठेका र विवाद रहितका साथै पीडित समुदाय एवं नागरिक समाजबाट वैधता प्राप्त गरेका व्यक्तिलाई आयोगको पदाधिकारीमा सिफारिस गर्नुपर्छ। मन्दिरा शर्मा, कानुनी सल्लाहकार, आईसीजे द्वन्द्वपीडित महिला राष्ट्रिय सञ्जाल, मानव अधिकार तथा शान्ति कार्य समूह, अपांता भएको द्वन्द्वपीडितको राष्ट्रिय सञ्जाल, उच्च अदालत बार एसोसिएसन पाटन, द्वन्द्वपीडित समिति बर्दिया, द्वन्द्वपीडित साझा चौतारी, द्वन्द्वपीडितको राष्ट्रिय सञ्जाल, राष्ट्रिय स्मृति सञ्जाललगायतका संस्थाबाट अध्यक्ष र सदस्यमा विभिन्न व्यक्तिको नाम सिफारिस गरिएको छ। तत्कालीन विद्रोही माओवादीबाट परिवारका सदस्य मारिएका वा बेपत्ता पारिएका मात्र होइन राज्यबाट हत्या गरिएका परिवारका सदस्यहरू पनि आयोगको पदाधिकारीका लागि निवेदन दिएका छन्। माओवादीपीडित राष्ट्रिय संघर्ष समिति, बेपत्ता परिवार समाज, द्वन्द्व प्रभावित सरोकार केन्द्र दाङ, न्यायका लागि द्वन्द्वपीडित समाज, सगुन स्मृति प्रतिष्ठान, द्वन्द्व पीडित अपांग संघ, दोलखा, द्वन्द्वपीडित अधिकार मञ्च म्याग्दी, नेपाल माओवादी पीडित संघ, द्वन्द्व व्यवस्थापन तथा विस्थापित सरोकार केन्द्र, बाँदरमुढे घटना पीडित सरोकार समिति, द्वन्द्वपीडित टुहुरा समाज, द्वन्द्वपीडित कृषक हकहित संरक्षण समाज, कैलाली, द्वन्द्वपीडित शिक्षक समाज र नेपाल मानव अधिकार संगठनबाट अध्यक्ष र सदस्य पदका लागि संस्था निकट व्यक्तिलाई नियुक्तिका लागि सिफारिस गरिएको छ। आयोग नेतृत्व : राजनीतिक राख्ने कि विज्ञ ? सत्य निरुपण तथा मेलमिलाप र बेपत्ता पारिएका व्यक्तिको छानबिन आयोगको सिफारिस समितिको सचिवालयमा पदाधिकारीबीच बैठकमा बहस हुन्छ, आयोगको नेतृत्व राजनीतिक व्यक्ति राख्ने कि विज्ञ ? समितिका संयोजक एवं पूर्वप्रधानन्यायाधीश ओमप्रकाश मिश्र न्याय क्षेत्रको पृष्ठभूमि भएको र विवादरहित व्यक्ति ल्याउनुपर्ने राय दिन्छन्। तर, समितिका सदस्यहरूले भने पूर्वप्रधानमन्त्रीहरूलाई समेत बयानमा बोलाउनुपर्ने भएकाले आत्मविश्वासका साथ प्रधानमन्त्रीतहसम्म संवाद गर्न सक्ने व्यक्तिलाई नेतृत्व दिनुपर्ने तर्क पेस गर्छन्। स्रोतले भन्यो, बैठक बसेको बेला माहौल रोचक हुन्छ। हालसम्मको घटनाक्रम हेर्दा नयाँ अनुहारलाई नै नेतृत्व दिनुपर्ने देखिन्छ। त्यो पनि सरकारले विश्वास गर्ने खालको। सिफारिसमा यस्ता व्यक्तिको नाम सुनिएको छ कि जसको पहिले नै विश्वसनियतामा प्रश्न चिन्ह लागेको छ। राजनीतिक दलले आफ्ना मान्छे राख्न दबाब दिन सक्छन्। सिफारिस समिति आफ्नो अडानमा अडिग हुनुपर्छ। सुशील प्याकुरेल, पूर्वसदस्य, राष्ट्रिय मानव अधिकार आयोग सत्य निरुपण आयोगको नेतृत्वमा राजनीतिक पृष्ठभूमिको व्यक्तिलाई राख्नुपर्ने मत बढ्दै गएको स्रोतको दाबी छ। आयोगमा नेतृत्वका लागि समितिका सम्भवतः सबै पदाधिकारीको नजर गएका दुई व्यक्ति हुन्, वरिष्ठ अधिवक्ता राधेश्याम अधिकारी र पूर्वकानुनमन्त्री अग्नि खरेल। संविधानसभाका सदस्य तथा सांसद भइसकेका अधिकारी नेपाल बार एसोसिएसनका पूर्वअध्यक्ष हुन्। कास्कीबाट काभ्रेपलाञ्चोक हुँदै काठमाडौं बसाइँ सरेका अधिकारीको तीन पुस्ता नै न्यायकर्ममा संलग्न रहँदै आएको हो। उनका बुवा विश्वनाथ अधिकारी पूर्वअञ्चल न्यायाधीश हुन्। त्यस्तै खरेल पूर्वमहान्यायाधीवक्ता र नेपाल बार एसोसिएसनका पूर्वमहासचिव हुन्। नेकपा एमालेको पूर्वप्रमुख सचेतक खरेल पूर्वसभासद् हुन्। झापा, गौरादह स्थायी घर भएका खरेल २०४७ सालको संविधान निर्माणमा एमाले वरिष्ठ नेता माधवकुमार नेपालको कानुनी सहयोगीका रूपमा काम गरेका थिए। त्यस्तै २०६३ सालको अन्तरिम संविधान मस्यौदा समितिका सदस्य थिए। २०६४ र २०७० सालमा संविधानसभा सदस्य बनेका उनी एमाले अध्यक्ष केपी शर्मा ओली नेतृत्वकोे सरकारमा कानुन, न्याय तथा संसदीय मामिलामन्त्री थिए। स्रोतले भन्यो, यी दुवै हेभिवेट व्यक्ति संक्रमणकालीन न्यायलाई टुंगोमा पुर्याउन सक्नै हैसियतका हुन्। तर, सबै पदाधिकारीको एउटै चिन्ता छ, आयोगमा बस्न अस्वीकार गरे के गर्ने ? सत्य निरुपण आयोगमा राजनीतिक व्यक्तित्व र बेपत्ता आयोगमा पूर्वन्यायाधीशकोे नाम सिफारिस गर्दा नेचर अफ वर्क मिल्ने समितिका एक सदस्यले बताए। सत्य निरुपण र बेपत्ता आयोगमा सत्तारुढ दल निकट व्यक्ति नै सिफारिस हुनसक्ने अर्का एक सदस्यले बताए। न्यायिक पृष्ठभूमिको व्यक्तिलाई अध्यक्ष नभएमा आयोगको सदस्यमा भए पनि सिफारिस गर्नुपर्नेमा समितिका पदाधिकारीहरू छन्। द्वन्द्वपीडित एवं वरिष्ठ अधिवक्ता एकराज भण्डारी राजनीति र कानुनको पृष्ठभूमि भएको व्यक्तिले टुंगो लगाउन सक्ने बताउँछन्। राजनीतिक पृष्ठभूमि भएर मात्र पनि भएन। संक्रमणकालीन न्याय सम्बन्धमा जानकार पनि हुनुपर्यो, भण्डारी भन्छन्, मुख्य त राजनीति नै हो। अहिलेसम्म संक्रमणकालीन न्याय अड्केकै राजनीतिले गर्दा हो। समाधान पनि राजनीतिबाटै हुन्छ। अन्तर्राष्ट्रिय अभ्यास अनुसारको शान्ति प्रक्रियातर्फ डोर्याउने नै राजनीतिबाट हो। अन्तर्राष्ट्रिय एवं राष्ट्रिय कानुन, सन्धि, सम्झौता, नजिरहरूबारे पनि जानकार भएको व्यक्तिलाई नेतृत्व दिनुपर्छ। राजनीतिक भागबन्डा र सौदाबाजीमा मात्र पदाधिकारी सिफारिस गर्दा आयोगको निकम्मा हुने सिफारिस समितिका पदाधिकारीहरू बताउँछन्। क्षमतावान अध्यक्ष त हुनै पर्छ। राजनीतिक दलका शीर्ष नेताहरूसँग संवाद र समीकरण गर्ने ल्याकत भएको अध्यक्ष सिफारिस भएमा मात्र आयोगको औचित्य सावित हुन्छ, आयोगका एक सदस्य भन्छन्, अध्यक्ष र सदस्यमा राजनीतिक भागबन्डा गर्ने हो भने आयोगको बैठक नै बस्न सक्दैन। अध्यक्षलाई सदस्यले नटेरेको र बैठक समेत बस्न नसकेको यथार्थबोध गर्नुपर्छ। तत्कालीन विद्रोही नेकपा माओवादीले दुईमध्ये एउटा आयोगमा आफू निकट व्यक्तिलाई सिफारिस गर्नुपर्ने अडान राख्दै आएको छ। अध्यक्ष नपाएको अवस्थामा दुईदुई जना सदस्य हुनुपर्ने माग अडान रहेको माओवादी निकट एक नेताले बताए। त्यस्तै द्वन्द्वपीडित (राज्यपक्षबाट मारिएका वा बेपत्ता पारिएका र माओवादी विद्रोहीबाट मारिएका तथा बेपत्ता पारिएका व्यक्ति) लाई सदस्यमा सिफारिस गर्नुपर्ने माग द्वन्द्वपीडितहरूको छ। त्यस्तै नेपाली सेना र अन्तर्राष्ट्रिय समयुदायबाट पनि पदाधिकारिको छनोट र सिफारिसमा पनि चासो र चिन्ता व्यक्त गरिरहेको छ। सिफारिस समितिका सदस्य एवं प्रवक्ता खम्मराज खातीले आयोगको अध्यक्ष र सदस्य पदका लागि १ सय २८ जना विभिन्न व्यक्तिले सचिवालयमा निवेदन पेस गरेको जानकारी दिए। कतिपय संघसंस्थाबाट सिफारिस भएको छ। व्यक्तिगत रूपमा पनि निवेदन पेस भएको छ, प्रवक्ता खातीले भने, प्रक्रियागत ढंगले नै छलफल भइरहेको छ। केही समयभित्र संक्षिप्त सूची (सर्ट लिस्ट) सार्वजनिक गर्ने काम हुन्छ। चार वर्षमा टुंगिएला त ? दक्षिण अफ्रिकामा गठित डेसमन्ड टुटुको अध्यक्षतामा गठित आयोगले तीन वर्षमै संक्रमणकालीन न्याय टुंग्याएको थियो। नेपालमा भने आयोगलाई चार वर्षको समयसीमा दिइएको छ। आयोगमार्फत द्वन्द्वकालीन समग्र घटनाहरूलाई शान्ति प्रक्रियामार्फत निरुपण गर्ने गरी अघि बढाउने कार्यादेश छ। जबर्जस्ती करणी र यौनजन्य हिंसाको घटनामा थप तीन महिना उजुरीका लागि समय दिइने छ।बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐन, २०७१ लाई संशोधन गर्न बनेको विधेयक पारित हुनुलाई शीर्ष नेताहरूले भनेका थिए संक्रमणकालीन न्यायमा ब्रेक थ्रु। सत्ता समीकरण फेरिएसँगै तीन ठूला दलहरू नेपाली कांग्रेस, नेकपा एमाले र प्रमुख प्रतिपक्षी नेकपा एकीकृत माओवादी केन्द्रबीच ४ बुँदामा सहमति भएको थियो। तत्कालीन प्रधानमन्त्री पुष्पकमल दाहालले गत असार तेस्रो साता नेपाली कांग्रेस, नेकपा एमाले र माओवादी केन्द्रका नेता सम्मिलित कार्यदल गठन गर्ने निर्णय गरेका थिए। त्यसपछि पनि कार्यदलको पटकपटक भएको बैठकमा सहमति हुन सकेन। असार १७ गते सरकारबाट बाहिरिँदै एमालेले १७ असारमा नेपाली कांगे्रससँग सत्ता गठबन्धन गर्यो। असार ३० गते एमाले अध्यक्ष केपी शर्मा ओली प्रधानमन्त्री भएपछि कार्यदलको बैठकमा सहमति जुट्ने वातावरण बनेको हो। कार्यदलले कानुनमन्त्री, कानुन न्याय तथा संसदीय मामिलामन्त्री अजयकुमार चौरसिया, कानुन न्याय तथा मानव अधिकार समिति सभापति विमला सुवेदी, महान्यायाधिवक्ता रमेश बडालसँग समेत परामर्श गरेको थियो। दुई वर्षभन्दा लामो समयदेखि संसद्को मानव अधिकार समितिमा विधेयक अल्झिरहेको विधेयक पारित गर्नमा शीर्ष नेताहरूबीच सहमति जुटेपछि द्वन्द्वपीडितहरू पनि न्याय पाइनेमा आशावादी भएका थिए। आईसीजेकी वरिष्ठ कानुनी सल्लाहकार मन्दिरा शर्माका अनुसार, आयोगमा सिफारिस हुने व्यक्तिको सक्षमतामा धेरै कुरा भर पर्छ। विगतमा संवैधानिक जिम्मेवारी बहन गर्दा प्रश्न नउठेका र विवादरहित र पीडित समुदाय एवं नागरिक समाजबाट वैधता प्राप्त गरेका व्यक्तिलाई आयोगको पदाधिकारिमा सिफारिस गर्नु पर्छ, शर्मा भन्छिन, पदाधिकारी छनौट कार्यलाई पारदर्शि र विश्वसनिय बनाउनु पर्ने जरुरी छ। विस्तृत शान्ति सम्झौता अनुसार, दुई महिनाभित्रै आयोग गठन भइसक्नु पर्ने उल्लेख थियो। आयोगको गठन गर्न आठ वर्ष लाग्यो। आयोग ऐन, २०७१ जारी भयो। २०७१ माघ २७ गते आयोग गठन भयो। नियमावली बनाएर स्वीकृत गर्न झन्डै १३ महिना लाग्यो। २०७२ फागुन ३० गते आयोग नियमावली जारी भयो। अहिले ऐन, नियमावली लगायत सबै प्रक्रियाप्रति द्वन्द्वपीडित मात्र होइन अन्तर्राष्ट्रिय समुदाय पनि आशावादी देखिएको छ। सर्वोच्च अदालतका पूर्वन्यायाधीश बलराम केसी पनि दक्षिण अफ्रिकाका टुटु जस्ता बहुआयामिक व्यक्तित्वलाई छनोट गर्न सकेमा निर्धारित समयमै संक्रमणकालीन न्याय टुंगोमा लाग्ने बताउँछन्। पूर्वन्यायाधीश केसी भन्छन्, आयोगलाई जागिर खाने ठाउँ बनाउनुहुँदैन।"

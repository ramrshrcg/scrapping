शीर्षक,विवरण
सोमबार देशका यी स्थानमा हुने छ वर्षा,"काठमाडौं : सोमबार देशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहनेछ। मौसम पूर्वानुमान महाशाखाका अनुसार कोशी प्रदेशको पहाडी भूभागका एक दुई स्थानमा हल्का वर्षाको सम्भावना रहेको छ। देशको उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ। सोमबार राति देशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहनेछ। कोशी प्रदेश, गण्डकी प्रदेश र कर्णाली प्रदेशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
बूढानीलकण्ठको एक घरमा प्रहरीको छापा,"काठमाडौं : जिल्ला प्रहरी परिसर काठमाडौंको टोलीले बूढानीलकण्ठको एक घरमा छापा मारेको छ। अवैध अनलाइन जुवा, सट्टेबाजी अनलाइन ठगी, क्रिप्टो करेन्सी लगायतको कारोबार भइरहेको सूचनाका आधारमा आइतबार साँझ प्रहरी टोलीले छापा मारेको हो। प्रहरीले केही मान्छेहरूको साथमा ल्यापटप, कम्प्युटर लगायतका डिभाइस बरामद गरेको स्रोतले जनाएको छ। थप विवरण आउन बाँकी छ।"
थारूहरूको मौलिकता संरक्षणका लागि सरकारले सहयोग गर्छ : सभापति देउवा,"दाङ : नेपाली कांग्रेसका सभापति शेरबहादुर देउवाले थारूहरूको मौलिकता संरक्षणका लागि कानुनी तथा नीतिगत रूपमा भएका अप्ठ्याराहरू फुकाउनका लागि सरकारले पहल गर्ने बताएका छन्। दाङको चखौरामा सञ्चालन गरिएको थारूहरूको महाकुम्भलाई सम्बोधन गर्दै सभापति देउवाले सरकारले केही गर्नुपर्ने भए आफूले सहजीकरण गर्ने बताएका हुन्। थारूहरूका केही मौलिक र सांस्कृतिक परम्पराहरू छन्। तिनलाई जोगाउनुपर्छ। यो सरकारको नीतिभित्रै पर्छ, सभापति देउवाले भने,यो केन्द्रबाट गर्नुपर्ने भए पनि हामी त्यो गर्छौं। तपाईंहरूको संस्कृति र मौलिकता जोगाउनका लागि सरकारले पनि नीति कार्यक्रमहरू ल्याउँछ। राज्य निर्माणका लागि तपाईंहरूको भूमिका महत्वपूर्ण पनि रहन्छ। सभापति देउवाले मौलिक परम्परा जोगाउने नीति सरकारको भए पनि कतिपय कुरामा ऐन, कानुनहरूको आवश्यकता पर्ने भन्दै आदिवासी समुदायको हितका लागि सरकारले आवश्यक कानुन बनाउने प्रतिवद्धता व्यक्त गरे। हुन त यहाँ रक्सीको कुरा उठेको छ। तर पनि कतिपय मौलिक परम्पराहरूलाई अन्तर्राष्ट्रियस्तरमा बजारीकरण गर्न पनि सकिन्छ, सभापति देउवाले भने त्यो कुरा राम्रो हो र तपाईंहरूको समुदाय र देशलाई फाइदा हुन्छ भने हामीले कानुन निर्माणका लागि पहल थाल्नुपर्छ। थारू अगुवाहरूले थारूले परम्परागत रुपमा उत्पादन गर्ने मदिरा विश्वव्यापी ब्रान्डभन्दा कम नभएको भन्दै त्यसलाई बजारीकरण गर्नका लागि कानुन निर्माणका लागि आग्रह गरेका थिए। थारुहरूले बनाउने रक्सी कुनै विदेशी ब्रान्डभन्दा कम छैनन्। ती मौलिक तरिकाले उत्पादन गरिएको रक्सी स्वास्थ्यका लागि पनि हानीकारक हुँदैन। तर त्यसलाई अहिले कानुनले बन्देज गरिदिएको छ। यसबाट थारूहरूको मौलिक परम्परा लोप हुँदै गएको छ, मटँवाबरघरभलमन्सा संघका केन्द्रीय अध्यक्ष डिल्लीबहादुर चौधरीले भने, सरकारले कानुन बनाएर त्यसको ब्रान्डिङ र लेबलिङ गर्ने अनुमति दियो भने थारूलाई धनी बनाउन केही गर्नै पर्दैन। हाम्रा उत्पादनहरू विदेशी ब्रान्डलाई सजिलै प्रतिस्पर्धा गर्नसक्छन् र त्यो हाम्रा लागि आर्थिकउपार्जनको एउटा महत्वपूर्ण माध्यम पनि बन्न सक्छ। उनका अनुसार यसअघि नै लुम्बिनी प्रदेश सरकारले स्थानीय मदिरालाई ब्रान्डिङ गर्ने नीति ल्याइसकेको छ। तर कानुनको अभावमा त्यो कार्यान्वयन हुन सकेको छैन।"
"माओवादी युद्धले खर्बौं क्षति भयो, बैंकहरू लुटियो, क्यान्टनमेन्टको रकम घोटाला गरियो","काठमाडौं : नेकपा एमालेका नेता पदम गिरीले माओवादी युद्धले खर्बौं रुपैयाँ क्षति भएको दाबी गरेका छन्। आज प्रतिनिधि सभाको बैठकमा बोल्दै उनले माओवादीको युद्धले देश विकास पछाडि परेको र खर्बौको नोक्सानी भएको दाबी गरेका हुन्। गिरीले भने,युद्धको तुवालो नमडारिएको भए,युद्धको आगो नबलेको भए, यो मुलुकले खर्बौं रुपैयाँको आर्थिक नोक्सानी बेहोर्नुपर्ने थिएन। खर्बौको पूर्वाधारको नोक्सानी बेहोर्नुपर्ने थिएन। त्यहि कारण यो देश आज ५० वर्ष पछाडि धकेलिएको छ। हामी आज गरिबीबाट गुज्रनुपरेको छ। अल्पविकसित देश बनेको छ। माओवादी केन्द्रका अध्यक्ष एवम् पूर्वप्रधानमन्त्री प्रचण्डले तथ्यलाई बङ्ग्याएर संसदको रोष्टमबाट भ्रमको तुवालो छर्ने काम गरेको बताए। उनले प्रमुख प्रतिपक्ष दलका नेता एवम् पूर्वप्रधानमन्त्री बोल्दा सडकमा बोल्ने मान्छेले जसरी प्रस्तुत हुन नहुने तर्क गरे। देशको प्रधानमन्त्रीमाथि विना तथ्य बजारमा उठेका र नियोजित विषयलाई उठाएर बदनाम गरिएको भन्दै त्यसमा नलाग्न आग्रह गरे। उनले आफूले के गरे विगतमा फर्कन आग्रह गरे। गिरीले भने,सँगै युद्ध लडेका साथीहरूले भनिरहेका छन्, हाम्रो क्यान्टनमेन्टको रकम घोटाला गर्नुभयो। लडाकुका नामका पैसा प्रतिपक्ष दलका नेताले दुबईका बैंकमा, अमेरिकाको बैंकमा छन् भनिरहेका छन्, जुवाखालमा लगानी भएको सुनिरहेका छौं। शान्तिपूर्ण राजनीतिमा आइसकेपछि माओवादीले त्यो समय विभिन्न शीर्षकमा क्यान्टनमेन्टमा रहेका फर्जी लडाकुका नाममा रकम लिएको आरोप लाग्दै आएको छ । क्यान्टोनमेन्टमा रहँदा प्रत्येक लडाकुले सरकारको तर्फबाट पाएका थिए। माओवादीले लडाकुको संख्या भएकाभन्दै धेरै देखाएर अयोग्य लडाकुका नाममा राज्यकोषबाट करोडौं रकम बुझेको आरोप माओवादीमाथि लाग्दै आएको छ। माओवादी युद्धले खर्बौं क्षति भएको छ। युद्धमा बैंकहरू लुटियो। छानबिन हुनुपर्छ कि पर्दैन ? उनले प्रश्न गरे। शान्तिपूर्ण राजनीतिमा आइसकेपछि माओवादीले त्यो समय विभिन्न शीर्षकमा क्यान्टनमेन्टमा रहेका फर्जी लडाकुका नाममा रकम लिएको आरोप लाग्दै आएको छ । क्यान्टोनमेन्टमा रहँदा प्रत्येक लडाकुले सरकारको तर्फबाट पाएका थिए। माओवादीले लडाकुको संख्या भएकाभन्दै धेरै देखाएर अयोग्य लडाकुका नाममा राज्यकोषबाट करोडौं रकम बुझेको आरोप माओवादीमाथि लाग्दै आएको छ। उनले जनतालाई भ्रम फैलाएर निराशाका खेति नगर्न आग्रह गरे। नागरिक, व्यवसायी सबैले अध्यादेशको समर्थन गरेको भन्दै उनले अध्यादेशको विरोध गरेर कसको सेवा गर्न खोजेको भन्दै प्रश्नसमेत गरे। प्रचण्डलाई सत्ताबाहिर हुँदा सामाजिक सञ्जाल विधेयक घाँडो भयो भन्दै प्रश्न गर्दै उनले माओवादीका तत्कालीन सञ्चारमन्त्री रेखा शर्माले नै विधेयक ल्याएको स्मरण गराए।"
४० यात्रु लिएर सुर्खेतबाट कुम्भमेला जाँदै गरेको बस बबईमा दुर्घटना,वीरेन्द्रनगर : भारतको प्रयागराजमा जारी महाकुम्भ मेलामा जाँदै गरेका तीर्थ यात्री सवार बस सुर्खेतमा बबईमा दुर्घटना भएको छ। सुर्खेतबाट तीर्थयात्री बोकेर भारतको कुम्भमेला जाँदै गरेको भे १ ख ४३३१ नम्बरको बस बबई क्षेत्रमा दुर्घटनामा परेको जिल्ला प्रहरी कार्यालय सुर्खेतका प्रमूख रुपेश खड्काले जानकारी दिए। उनका अनुसार बसमा ४० जना यात्रुहरूको सवार थिए। रत्न राजमार्गको बबईहर्रे सडकखण्डको बबईदेखि एक किलोमिटर उत्तरपश्चिम हर्रेतर्फ बस दुर्घटना भएको हो। दुर्घटनामा घाइते भएकाहरुलाई उद्धार गरेर उपचारका लागि मेडिकल कलेज कोहलपुर पठाइएको छ। हालसम्म १५ जना बढीको उद्धार गरेर कोहलपुरतर्फ पठाइएको प्रहरी चौकी बबईले जनाएको छ। घटनास्थलमा प्रहरी चौकी चेपाङ बर्दिया र बबईको टोलीमा घटनास्थलमा खटिएको छ। दुर्घटनाको कारणबारे अनुसन्धान भइरहेको छ। थप विवरण आउन बाँकी रहेको प्रहरीको भनाई छ।
नगदेशमा १२ वर्षपछि पुलुकिसी नाच (फोटोफिचर),"भक्तपुर : भक्तपुरको नगदेशमा १२ वर्षपछि ऐतिहासिक तथा पौराणिक पुलुकिसी नाच प्रदर्शन गरिएको छ। मध्यपुर थिमि नगरपालिका७ स्थित नगदेशमा लायकू दरबारको संयोजनमा १२ वर्षपछि ऐतिहासिक तथा पौराणिक पुलुकिसी नाच प्रदर्शन गरिएको हो। तिथि अनुसार माघ द्वादशीका दिन यो नाच प्रदर्शन गरिन्छ। एक जना कुमार बरलाई लावण्य देशको नवनियुक्त राजा मानेर नगदेशका भित्री तथा बाहिरी क्षेत्रमा बाजागाजासहित किसी माथि चढेर नाच प्रदर्शन गरिन्छ। किम्बदन्ती अनुसार तत्कालीन लावण्यमा राजाको मृत्यु भएपछि राजसत्ता खाली हुन्छ। नयाँ राजा चुन्नका लागि एउटा हात्तीद्वारा छनोट गराउने निधो गरिन्छ। जसलाई हात्तीले माला लगाइदिन्छ उही राजा हुने उर्दी गरिन्छ। उर्दी जारी भएपछि त्यो राज्यका सबै जनताहरू सझिएर हात्तीको वरपर घुमिरहेका हुन्छन्। त्यही बेला नव राज राजकुमार पनि परदेश जाने क्रममा लावण्य देश पुग्छ। आर्थिक रूपमा धेरै नै विपन्न भएपछि धन कमाउन उनी परदेश हिँडेका हुन्छन्। लावण्य देशमा पुग्दा मानिसहरूको बाक्लो भिड हात्तीको अघिपछि हिँडेरहेका हुन्छन्। एउटा पाटीको छेउमा झुत्रा लुगा र दयनीय अवस्थामा मानिसहरू र हात्तीको चर्तिकला नियालिरहेका हुन्छन्। त्यही बेला हात्तीले उही दरिद्र एवं गरिब ब्राम्हणलाई पटक पटक गरी ३ पटकसम्म माला लगाई दिएर राजा छान्छ। तर राजा छनोट भएपछि राजा बन्न उनकी आमा गोमाबाटै राज्यभिषेक गराइनुपर्ने सर्त नवराजले राखेको हुन्छ। सर्त अनुसार राज्यभिषेकका लागि आमा गोमालाई लावण्य देश बोलाइन्छ। नव नियुक्त राजा नवराजको राज्यभिषेक गराइन्छ। त्यसपछि गोमा स्वदेश फकिन्छन्। छनोट भएपछि तामझामका साथ नव नियुक्त राजा नवराज बाजागाजासहित हात्ती माथि चढेर लावण्य देश घुम्छन्। यही अंशलाई आधार मानेर पुलुकिसी नाच प्रदर्शन गरिन्छ। यस नाचमा नागचा एक जना, ३ जना बाटो बदल्ने महिला, राजा बन्ने एक जना गरी ५ जना कलाकार हुन्छन्। नाय खिं, मुहाली बाजा र छुस्यां बाजाको धुनमा राजा बन्ने व्यक्तिले नाच प्रस्तुत गर्दछ। विगत १२ वर्षदेखि नाचमा लाग्ने आर्थिक भारका कारण कलाकारको अभाव भएपछि नाचले निरन्तरता पाउन सकेको थिएन। नाचसँगै भोज पनि आयोजना गरिन्छ। अघिल्लो नाचमा कलाकारहरूले भोजदेखि सम्पूर्ण खर्च आफैले व्यहोर्नु पर्ने थियो। नगदेश लायकू दरबारका अनुसार यस पटक भने नगरपालिकाबाट आर्थिक सहयोग र स्थानीय, कला प्रेमीहरूबाट चन्दा संकलन हुने भएपछि आर्थिक भार कम हुने भएको छ। नगदेश लायकू दरबारका अनुसार यस पटक नाच सञ्चालन गर्न १० देखि १२ लाख रुपैयाँ खर्च हुने अनुमान छ। लायकू दरबारका सदस्य भाइजन बाडेले नगरपालिकाको आर्थिक सहयोग र स्थानीय कला प्रेमीहरूबाट संकलित रकमबाट आर्थिक व्यवस्थापन गरिने जानकारी दिए। उनले भोजमा पनि प्रत्येक व्यक्तिबाट रकम संकलन हुने बताएका छन्। भिड तथा भोज व्यवस्थापनका लागि प्रत्येक भजन खलबाट कम्तीमा पनि ५ जना स्वयम् सेवक परिचालन गरिने उनको भनाइ छ। यो पुलुकिसी नाच र अन्य पुलुकिसी नाचमा के फरक छ ? नगदेश लायकू दरबारका नाय पमा(प्रधान नाइके) राम कृष्ण बाडेका अनुसार यस नाचमा प्रयोग हुने किसी भनेको वास्तवमै हात्ती हो। नेपाल भाषामा हात्तीलाई किसी भनिन्छ। यस नाचमा किसीलाई नारायणको प्रतीकका रूपमा लिइने प्रधान नाइके राम कृष्ण बाडे बताउँछन्। काठमाडौंको बसन्तपुर र भक्तपुरको भक्तपुर नगर क्षेत्रमा पनि पुलुकिसी जात्रा हुँदै आएको छ। यी दुवै पुलुकिस ईन्द्र जात्राका अवसरमा प्रदर्शन गरिन्छ। सांस्कृतिक जानकारहरूका अनुसार यी दुवै नाचमा पुलुकिसीलाई स्वर्गका राजा इन्द्रको बहान एरावत हात्तीका रूपमा लिइन्छ। नाचको कथाअनुसार पनि यस नाचमा नयाँ राजाको छनोट किसीमार्फत गरिन्छ भने अन्य पुलुकिसी जात्रामा आफ्ना देवताका खोजीमा भौतारिरहेको हुन्छ।"
रिभेरा र डाफोडिल च्याम्पियन,"काठमाडौं : आयोजक रिभेरा इन्टरनेसनल एकेडेमी र डाफोडिल स्कुलले तेस्रो रिभेरा तेक्वान्दो प्रतियोगिताको उपाधि जितेका छन्। शनिबार भएको खेलमा रिभेरा ग्योरोगी र डाफोडिल पुम्सेमा च्याम्पियन बनेका हुन्। रिभेराले पाँच स्वर्ण, दुई रजत र पाँच कांस्य जित्यो। पाँच स्वर्ण, एक रजत र एक कांस्यसाथ डाफोडिल दोस्रो तथा दुई स्वर्ण, एक रजत र तीन कांस्यका साथ इन्साइट भिजन तेस्रो भए। पुम्सेमा च्याम्पियन बनेको डाफोडिलले तीन स्वर्ण र चार कांस्य हात पार्यो। एक स्वर्ण, दुई रजत र एक कांस्यका साथ रिभेरा दोस्रो तथा एक स्वर्ण, एक रजत र चार कांस्यका साथ सृष्टि तेस्रो बने। प्रतियोगिताको पुरुषमा इन्साइट भिजनका सजिद हुसेन र महिलामा हिमशिखरकी सुहाना श्रेष्ठ उत्कृष्ट खेलाडी घोषित भए। दुवैले तीन हजार नगद पुरस्कार प्राप्त गरे। नेपाल एभरेस्ट स्कुलले अनुशासित टिमको उपाधि हात पार्यो। विजेतालाई काठमाडौं महानगरपालिका वडा ८ का अध्यक्ष आशामान संगत, काठमाडौं जिल्ला तेक्वान्दो संघका अध्यक्ष विक्रम खड्गी, रिभेराका प्रिन्सिपल प्रज्ज्वल कोइराला लगायतले पुरस्कृत गरे। एकदिने प्रतियोगितामा १८ टिमका दुई सय २४ खेलाडीले प्रतिस्पर्धा गरेका थिए।"
जनतालाई भ्रम फैलाएर निराशाका खेती नगर्न माओवादीलाई सांसदको सुझाव,काठमाडौं : नेकपा एमालेका नेता पदम गिरीले जनतालाई भ्रम फैलाएर निराशाका खेती नगर्न माओवादीलाई सुझाव दिएका छन्। प्रतिनिधिसभाको आइतबारको बैठकको विशेष समयमा बोल्दै गिरीले माओवादी अध्यक्ष प्रचण्डले सदनमा तथ्यहीन ढंगले सरकारमाथि आरोप लगाएको भन्दै जनतालाई भ्रम फैलाएर निराशाका खेति नगर्न माओवादीलाई सुझाव दिएका हुन्। बिना तथ्य बजारमा उठेका र नियोजित विषयलाई उठाएर प्रधानमन्त्रीको बदनाम गर्न खोजिएको उनको भनाई छ। गिरीले सत्ताबाट बाहिरिने वित्तैकै नेपाली राजनीतिका शीर्ष नेताहरूले द्वैध चरित्र देखाउने प्रवृत्ति मौलाउँदै गएको बताए। सदनमा प्रचण्डले तथ्यलाई बङ्ग्याएर संसदको रोष्टमबाट भ्रमको तुवालो छर्ने काम गरेको भन्दै सडकमा बोल्ने मान्छेले जसरी प्रस्तुत नहुने प्रचण्डलाई सुझाव दिए। उनले अध्यादेशका विषयमा पनि भ्रम छर्ने काम भएको भन्दै प्रचण्ड प्रधानमन्त्री हुँदा अध्यादेश ल्याएको विषयलाई नभुल्न आग्रह गरे।
राष्ट्रिय सभामा सामाजिक सञ्जाल विधेयक पेश,"काठमाडौं : सरकारले सामाजिक सञ्जाल सम्बन्धी विधेयक राष्ट्रिय सभामा पेश गरेको छ । आइतबार बसेको बैठकमा सञ्चार तथा सूचना प्रविधि मन्त्री पृथ्वीसुव्वा गुरुङले सामाजिक सञ्जाल विधेयक २०८१ पेश गरेका हुन् । उनले सामाजिक सञ्जालको प्रयोगलाई व्यवस्थीत,सुरक्षित र मर्यादीय बनाउनका लागि विधेयक ल्याइएको जानकारी दिए । सामाजिक सञ्जालको सही तवरले प्रयोग गरि सामाजिक सद्भाव, सांस्कृतिक सहिष्णुता र सुशासन प्रवद्र्धन गर्न सामाजिक सञ्जाल सञ्चालक र प्रयोगकर्तालाई जिम्मेवार तथा जवाफदेही बनाइ सामाजिक सञ्जालको प्रयोगलाई मर्यादीत बनाउन खोजिएको उनले बताए। त्यस्तै बैठकमा पानीजहाज सञ्चालन तथा व्यवस्थापन विधेयक २०८१ माथि विचार गरियोस् भन्ने प्रस्ताव सर्वसम्मतिले स्वीकृत भएको छ । राष्ट्रिय सभाको अर्को बैठक सोमबार बोलाइएको छ ।"
भ्रष्टाचार नियन्त्रण गर्न निर्वाचन प्रणालीलाई सुधार गरौं : डा भट्टराई,काठमाडौं : नेपाल समाजवादी पार्टी (नयाँ शक्ति) का संयोजक डा बाबुराम भट्टराईले मुलुकमा भ्रष्टाचार नियन्त्रण गर्न निर्वाचन प्रणालीलाई सुधार गर्नुपर्ने बताएका छन्। आइतबारबाट काठमाडौंमा सुरु नेसपा (नयाँ शक्ति)को प्रथम महाधिवेशनमा बोल्दै भट्टराईले सत्तामा पुग्नका लागि करोडौं खर्च गर्न र सत्तामा पुगेपछि त्यसलाई दोहन गर्ने परिपाटी अन्त्य गर्न निर्वाचन प्रणालीमा सुधार गर्नुपर्ने बताएका हुन्। चुनावमा लाग्ने खर्च राज्यले नै व्यहोर्ने र कम खर्चिलो बनाउने गरि आवश्यक सुधारको खाँचो रहेको उनको भनाई छ। उनले राज्यका हरेक निकायलाई पनि सुधार गर्न सके भ्रष्टाचार नियन्त्रण हुने दाबी गरे। भट्टराईले नयाँ वैकल्पिक शक्ति बनाउनका लागि विचार मिल्नेहरुसँग सहकार्य गर्दै जाने र पुराना शक्तिहरूलाई बाइबाइ गर्ने जिकिर गरे। उनले अहिलेको उपलब्धिलाई रक्षा गर्दै थप सुदृढ बनाउनका लागि केही समय ठूला दलसँग सहकार्य गर्नुपरेको बताए। प्रथम महाधिवेशनमा भट्टराईले नयाँ युगको नयाँ कार्यभार : वैकल्पिक राजनीतिको औचित्य र आधार विषायक राजनीतिक प्रस्ताव प्रस्तुत गरे। त्यस्तै नेसपाले महाधिवेशन आयोजक समिति विघटन गरी अध्यक्ष मण्डल गठन गरेको छ। पदाधिकारी र केन्द्रीय समिति सदस्य चयन गर्दै महाधिवेशन मंगलबार सम्पन्न हुने नेसपा (नयाँ शक्ति) ले जनाएको छ।
मधेसको प्रदेश कृषि विधेयक प्रदेशसभाबाट पारित,"ढल्केवर(धनुषा) : मधेस प्रदेशसभाबाट प्रदेश कृषि विधेयक २०८१ पारित भएको छ। आइतबार बसेको मधेश प्रदेशको चौथो अधिवेशनको १३ औं बैठकमा भूमि व्यवस्था, कृषि तथा सहकारी मन्त्री जनार्दन सिंह क्षेत्रीले पेश गरेको उक्त विधेयक सर्वसम्मतले पारित भएको हो। सभामुख रामचन्द्र मण्डलले सभामा उक्त विधेयक निर्णयार्थ प्रस्तुत गर्दा विपक्षमा कुनै पनि सांसद नभएपछि प्रदेश कृषि विकास विधेयक सर्वसम्मतले पारित भएको घोषणा गरे। त्यसअघि सदनमा विधेयकमाथिको छलफललाई सम्बोधन गर्दै भूमि व्यवस्था, कृषि तथा सहकारीमन्त्री क्षेत्रीले कृषि क्षेत्रलाई समष्टिगत रूपमा सबैलाई समेट्ने गरी विधेयक ल्याएको बताए। उनले प्राकृतिक प्रकोपका कारण बालीनालीमा क्षति भएका किसानलाई क्षतिपूर्ति पाउने व्यवस्था विधेयकमा समेटिएको उल्लेख गरे। मन्त्री क्षेत्रीले मधेशलाई कृषि प्रविधिमैत्री बनाउन निर्माणाधीन योजनाहरू सम्पन्न गर्ने, कृषि सहायता केन्द्र स्थापना गर्ने, कच्चा पदार्थमा आधारित साना तथा मझौला घरेलु उद्योगलाई अनुदान प्रदान गर्ने, कृषिसँग सम्बन्धित उद्योग सञ्चालन गर्नेलाई सहुलियत दिने योजना पनि विधेयकमा व्यवस्था रहेको बताए। मधेशलाई कृषि प्रविधिमैत्री बनाउन निर्माणाधीन योजनाहरू सम्पन्न गर्ने, कृषि सहायता केन्द्र स्थापना गर्ने, कच्चा पदार्थमा आधारित साना तथा मझौला घरेलु उद्योगलाई अनुदान प्रदान गर्ने, कृषिसँग सम्बन्धित उद्योग सञ्चालन गर्नेलाई सहुलियत दिने योजना विधेयकमा व्यवस्था रहेको उनले सुनाए। मन्त्री क्षेत्रीका अनुसार कृषि उत्पादन वृद्धि गर्न, बजारीकरणलाई सहज बनाइ किसानको जीवनस्तर उकास्न तथा कृषि क्षेत्रमा नवप्रवर्तन ल्याउन विधेयकमा विभिन्न प्रावधान समावेश गरिएको छ।"
"कागजपत्र नभएका नेपालीहरू समस्यामा पर्दै, अमेरिकाबाट थप ४ नेपाली निष्काशित","पछिल्लो पटक अवैध रुपमा अमेरिका प्रवेश गर्ने नेपालीहरूलाई समेत भटाभट निष्काशन गर्न थालेको छ। काठमाडौं : अमेरिकामा डोनाल्ड ट्रप्पले राष्ट्रपतिको कार्यभार सम्हाले लगत्तै अवैधरुपमा बसेका आप्रवासीहरूलाई निष्काशन गर्ने निर्णय गरे। अवैध आप्रवासीलाई निष्काशन गर्ने निर्णय गरेसँगै नेपालीलगायत गैरकानुनी ढंगले अमेरिकाका विभिन्न स्थानमा बसेका आप्रवासीहरू त्यहाँको सुरक्षाकर्मीको निगरानीमा परेका छन्। अवैध आप्रवासी मात्रै निगरानीमा परेनन् उनीहरुलाई रोजगार दिने कम्पनीहरू समेत अमेरिकी सुरक्षाकर्मीको निगरानीमा छन्। अहिले अमेरिकामा रहेका रोजगारदाता कम्पनीहरुले अवैधरुपमा बसेका आप्रवासीहरूलाई काम दिन अप्ठयारो मान्न थालेका छन्। मानवीय कारण देखाएर कसैले अवैध आप्रवासीलाई काम दिइहाले पनि धेरै कम्पनीहरूले काम दिन अस्वीकार गर्न थालेका छन्। पछिल्लो पटक अवैध रुपमा अमेरिका प्रवेश गर्ने नेपालीहरूलाई समेत भटाभट निष्काशन गर्न थालेको छ। प्रवेशाज्ञा (भिसा)को म्याद सकिएपछि (ओभर स्टे) समेत लुकीछिपी बसेका नेपालीहरुको दैनिक जनजीवन पनि कष्टकर बनेको छ। काम गरौं दिनहुँ जसो सुरक्षाकर्मीको निगरानी, काम नगरौं दैनिक गुजारा चलाउन धौधौ पर्न थालेको छ अहिले अवैध बसेका आप्रवासीहरूलाई अमेरिकामा। नेपालीहरू समेत त्यसकै मारमा परेका छन्। कानुनीरुपमा बसेका केही नेपालीहरूले कागजपत्र नभएका नेपालीहरूमाथि विभिन्न खालका शोषण समेत गरेका छन्। कतिपयले यसै पक्राउ पर्ने, उसै पक्राउ पर्ने भन्दै लुकीछिपी काम गरिरहेका छन्। तर अहिले कागजपत्र नभएकाहरुलाई रोजगारदाता कम्पनीले नै काम नदिने भनेपछि उनीहरू समेत अप्ठ्यारोमा परेका छन्। उनीहरूमा मानसिक तनाव समेत बढेको त्यहाँका एक नेपालीले अन्नपूर्णलाई जानकारी गराए। अमेरिकी नागरिक भइसकेका वा ग्रीन कार्ड पाइसकेका नेपालीहरू समेत कागजपत्र नभएकाहरुलाई सहयोग गर्न डराउन थालेका छन्। उनीहरुलाई सहयोग गर्दा उल्टै आफैँमाथि कारबाही हुने हो की भनेर उनीहरू समेत आतंकित छन्। हालै सार्वजनिक भएको तथ्यांक अनुसार, अमेरिकी सरकारले १ हजारभन्दा बढी अवैध बसेका नेपालीहरूलाई निष्काशन गर्ने तयारी गरेको छ। कतिपय त्यस्ता नेपालीहरु पक्राउ परिसकेका छन्। अहिले पक्राउ परेकाहरूलाई अमेरिकाले नियमित उडानबाट नेपाल पठाइरहेको छ भने अन्य केहीलाई चार्टर विमानबाट नेपाल पठाउने तयारी गरेको न्यूयोर्कमा रहेका नेपाली अगुवाले अन्नपूर्णलाई बताए। उनले आफ्नो नाम समेत बताउन चाहेनन्। कानुनीरुपमा बसेका केही नेपालीहरूले कागजपत्र नभएका नेपालीहरूमाथि विभिन्न खालका शोषण समेत गरेका छन्। अमेरिकाको नागरिक भइसकेका वा ग्रीनकार्ड लिइसकेका केही नेपालीहरूले पक्राउ पर्नबाट जोगाइदिने भन्दै कागजपत्र नभएका नेपालीहरुबाट पैसा लिएर अमानवीय र निकृष्ट व्यवहार समेत देखाउन थालेका छन्। अहिले अमेरिकामा रहेका रोजगारदाता कम्पनीहरुले अवैधरुपमा बसेका आप्रवासीहरूलाई काम दिन अप्ठयारो मान्न थालेका छन्। लामो समयदेखि न्यूयोर्क बस्दै एक नेपालीका अनुसार, आफूले भने जस्तो पैसा नदिए अवैध रुपमा काम गरिरहेको नेपाली र उनीहरूको कम्पनीको सूचना स्थानीय प्रहरीलाई नेपालीले नै दिने गरेका छन्। न्यूयोर्क बस्दै आएका ती नेपालीले अन्नपूर्णसँग भने, समस्या परेका नेपालीहरूलाई सहयोग गर्नु पर्ने ठाउँमा कतिपय अमेरिकी राहदानी वा ग्रीनकार्ड पाइसकेका नेपालीहरूले नै गैरकानुनी रुपमा बसेका नेपालीहरूमाथि नै शोषण गरिरहेका छन्। गत साताको अमेरिकाले थप ४ जना जना नेपालीलाई निष्काशन गरेको छ। गत साताको अन्त्यतिर अमेरिकाले अध्यागमन कानुन उल्लंघन गरेको आरोपमा ४ जनालाई निष्काशन गरेको हो। निष्काशित हुनेहरूमा खत्री, खड्का, थापा र भट्टराई थर भएका पुरुष छन्। उनीहरू कहिले अमेरिका गएका हुन भन्नेबारेमा केही खुल्न सकेका छैन। अवैध रुपमा बसेको आरोपमा उनीलाई अमेरिकी सुरक्षा अधिकारीले पक्राउ गरेको हो। अमेरिकाले उनीहरुलाई एयर इन्डियाको नियमित उडानबाट पठाएको छ। निष्काशित भएका खत्री र खड्का थर भएका व्यक्तिसँग राहदानीसमेत थिएन। भट्टराई र थापा थर भएका व्यक्ति भने आफ्नो राहदानीमा नै फर्किएका छन्। अमेरिकाले राहदानी नभएका दुई जनालाई ट्राभल डकुमेन्ट बनाएर नेपाल फर्काएको थियो। अवैध बसेका उनीहरूलाई नियमित जाँचका क्रममा कागजपत्र नभएपछि अमेरिकाको सुरक्षाकर्मीले पक्राउ गरेको थियो।"
कांग्रेसभित्र एकता हुन सके कुनै शक्तिले परास्त गर्न सक्दैन : देउवा,काठमाडौं : नेपाली कांग्रेसका सभापति शेरबहादुर देउवाले पार्टी एकताबद्ध भएर अघि बढे बहुमत ल्याएर चुनाव जित्ने दाबी गरेका छन्। आइतबार नेपाली कांग्रेस जिल्ला समिति दाङले घोराहीमा आयोजना गरेको कार्यकर्ता भेटघाट कार्यक्रममा उनले पार्टीलाई एकताबद्ध भएर अघि बढाउनुपर्ने बताएका हुन्। सभापति देउवाले कांग्रेसभित्र बलियो एकता हुन सके पार्टीलाई कुनै शक्तिले परास्त गर्न नसक्ने बताए। उनले सबै मिलेर बसेको समाजलाई पनि एक भएर अघि बढाउनुपर्ने बताए। देउवाले दाङमा आवश्यक पूर्वाधार निर्माणका लागि आफू प्रतिबद्ध रहेको धारणा राखे। उनले दाङमा रहेको विमानस्थल स्तरवृद्धि अपरिहार्य रहेको भन्दै तुलसीपुरमा रहेको विमानस्थल स्तरवृद्धिका लागि प्रधानमन्त्रीसँग छलफल गर्ने बताए।
नागार्जुन नगरपालिकाका मेयर बस्नेतविरुद्ध ८ करोड बढिको भ्रष्टाचार मुद्दा,"काठमाडौं : नागार्जुन नगरपालिकाका मेयर मोहनबहादुर बस्नेतविरुद्ध भ्रष्टाचार मुद्दा दायर भएको छ। अख्तियार दुरुपयोग अनुसन्धान आयोगले बस्नेतविरुद्ध भ्रष्टाचार आरोपमा आज विशेष अदालत काठमाडौंमा मुद्दा दायर गरेको हो। मेयर बस्नेतविरुद्ध पदीय मर्यादा विपरीतका कार्यहरू गरी गैरकानुनी सम्पत्ति आर्जन गरी भ्रष्टाचार गरेको भन्ने उजुरी परेको थियो। सोही उजुरीका आधारमा अनुसन्धान हुँदा मेयर बस्नेतले ८ करोड बढी रकम भ्रष्टाचार गरेको पाइएपछि मुद्दा दायर गरेको अख्तियारका प्रवक्ता नरहरि घिमिरेले जानकारी दिएका छन्। आयोगका अनुसार नगर प्रमुख पदमा निर्वाचित हुनुपूर्व बस्नेको १९ करोड ५५ लाख ७४ हजार ८६२ रुपैयाँ आय आर्जन गरेकोमा जाँच अवधिमा बस्नेतले विभिन्न शीर्षकमा गरेको खर्च रकम र विभिन्न बैंक तथा वित्तीय संस्थामा मौज्दात रहेकोसमेत गरी २८ करोड ६५ लाख ६१ हजार ९६७ रुपैयाँ खर्च तथा लगानी गरेको देखिएको छ। कूल आयभन्दा व्यय अधिक हुँदा निज बस्नेतले ८ करोड ६९ लाख ८७ हजार १०५ रुपैयाँ बराबरको सम्पत्ती खर्च तथा लगानीको स्रोत पुष्टि गर्न नसकेकाले सोही रकम बराबरको बिगो जरिवानाको सजाय माग गरिएको अख्तियारको आरोप पत्रमा उल्लेख छ। यसैगरी मेयर बस्नेतले सार्वजनिक सेवाको पदमा रहँदा बखत गैरकानुनी रुपमा सम्पत्ति आर्जन गरेको स्रोत नखुल्ने सम्पत्तिहरूबाट उनको श्रीमती उर्मिला बस्नेतको नाममा रहेको नगद मौज्दात रकम,खरिद गरिएका घरजग्गासमेत जफत गर्न माग दावी गरेको अख्तियारले जनाएको छ। मुद्दामा बस्नेतकी श्रीमती उर्मिलालाई प्रतिवादी कायम गरिएको छ।"
गाउँ ब्लक जग्गाको समस्या समाधानको माग गर्दै मसाल जुलुस,"सिरहा : सिरहाको लहानमा आइतबार साँझ गाउँ ब्लक जग्गाको समस्या समाधान गर्न माग गर्दै स्थानीयहरूले मसाल जुलुस निकालेका छन्। सयौँको सहभागीमा दुर्गा मन्दिरबाट निकालिएको मसाल जुलुस मालपोत कार्यालय अगाडि कोणसभामा परिणत भएको थियो। उनीहरूले गाउँ ब्लक जग्गाको नापी, लालपूर्जा वितरण र अद्यावधिक गर्न माग गरेका छन्। संघर्ष समितिका संयोजक अरुण केसीका अनुसार लहानका २४ वटै वडामा यो समस्या छ। समस्याले गर्दा हजारौं नगरवासीहरू ५० वर्षभन्दा पहिलेदेखि पीडामा परेको उनको भनाइ छ। यहाँ वर्षौंदेखि बसोबास गरेका स्थानीयहरूको केही जग्गा गाउँ ब्लकमा छ। जसमा घरहरू छ। केहीलाई निस्सा वितरण गरिएको छ। लालपुर्जा पनि दिएको छ तर, अध्यावधिक नहुँदा किनबेच र बैंकमा राखेर आफ्नो काम गर्न पाइएको छैन, संयोजक केसीले भने,सबै समस्या समाधान नभएसम्म हामी आन्दोलन रोक्दैनौँ। करिब ७ हजार बढीको जग्गा पनि नापी नभएको उनले सुनाए। मालपोत र नापी कार्यालयको ढिलासुस्तीले गर्दा अहिले सम्म यो समाधान हुन नसकेको कांग्रेस लहान नगर सभापति संजय यादवको भनाइ छ। हामी सबै पार्टीका राजनीति दलले जनताको जग्गाको समस्या समाधानका लागि आन्दोलनलाई समर्थन गरेको उनले बताए। गाउँ ब्लक जग्गा फुकुवा नहुँदा नगरवासीमा समस्या छ। हामीले पटक पटक पहल गर्दा पनि द्रुत गतिमा काम नभएका कारण समाधान हुन सकेको छैन,लहान नगरपालिकाका नगरप्रमुख महेश चौधरीले भने,नगरबाट हुने सबै कामका लागि सहयोग गर्न तयार छौँ। मालपोत र नापी कार्यालयले यसमा ध्यान पुगाउनुपर्छ। यो समस्या समाधान गर्न सबै पक्ष लाग्नुपर्ने उनको भनाइ छ।"
"चोभारमा स्कुल बस दुर्घटना, चालक र विद्यार्थीको मृत्यु","काठमाडौं : चोभारमा स्कुल बस दुर्घटना हुँदा २ जनाको मृत्यु भएको छ। मृत्यु हुनेमा चालक रामकृष्ण मगर र ८ वर्षीय विद्यार्थी विपिन श्रेष्ठको रहेका छन्। आइतबार अपराह्न पौने ४ बजे दक्षिणकाली नगरपालिका३, फर्पिङको भन्ज्याङमा जुनकिरी इंग्लिस स्कुलको बस दुर्घटनामा परेको जिल्ला प्रहरी परिसर काठमाडौंका एसपी अपिलराज बोहोराले बताए। उनका अनुसार बस सडकभन्दा ५० मिटर तल खसेको थियो। स्कुल बसमा ५० जना सवार रहेको प्रहरीले जनाएको छ।"
अध्यादेश संसदको कार्यसूचीमा आउने वित्तिकै आवश्यक निर्णय लिन्छौं : उपेन्द्र यादव,काठमाडौं :जनता समाजवादी पार्टी (नेपाल) का अध्यक्ष उपेन्द्र यादवले सरकारमा जान कुनै बार्गेनिङ नगरेको स्पष्ट पारेका छन्। आइतबार संसद भवन नयाँ बानेश्वरमा सञ्चारकर्मीसँग कुरा गर्दै अध्यक्ष यादवले पार्टी सरकारमा जाने अवस्थामा नरहेको भन्दै सरकारमा जान कुनै बार्गेनिङ नगरेको स्पष्ट पारेका हुन्। उनले आफ्ना पार्टी र आफूविरुद्ध नियोजितरुपमा चलाइएको भ्रममा कुनै सत्यता नरहेको जिकिर गरे। अध्यक्ष यादवले सरकारले ल्याएको अध्यादेश संसदको कार्यसूचीमा आउने वित्तिकै आवश्यक निर्णय लिइने बताए। अध्यादेशका बारेमा पार्टी अध्ययनकै क्रममा रहेको उनले बताए । उनले आफ्नो पार्टीका कारण अध्यादेश नअड्किएको समेत बताए। अध्यादेशबारे जसपा नेपालले आवश्यक निर्णय नलिँदा संसदमा निर्णयार्थ पेश हुन सकेको छैन। अध्यादेश पारित गराउन प्रतिनिधिसभामा सत्तारुढ कांग्रेस र एमालेसँग स्पष्ट बहुमत छ भने राष्ट्रियसभामा बहुमत पुर्याउन जसपा नेपालको साथ आवश्यक छ। यसअघि राष्ट्रियसभामा सत्ता गठबन्धनको बहुमत नपुग्ने भएपछि माघ २४ गते संघीय संसदमा सरकारले ल्याएका ६ वटा अध्यादेशहरू कार्यसूचीबाट नै हटाइएको थियो।
जनकपुरका चारवटा अस्पतालले बुझाए मुख्यमन्त्रीलाई चाबी,"जनकपुरधाम : मधेश प्रदेशको राजधानी जनकपुरधाममा कानुनविपरीत सञ्चालित चार अस्पतालले मुख्यमन्त्रीलाई चाबी बुझाएका छन्। स्थानीय निकाय तथा प्रदेश सरकारमा दर्ता नभएका, नियमित नवीकरण नभएका, नियमित प्रक्रिया पुरा नगरेका तथा कानूनी प्रक्रिया नगरेका जनकपुरधाम चारवटा निजी अस्पतालले मुख्यमन्त्रीलाई अस्पताल बन्द गरी चाबी बुझाएका हुन्। मुख्यमन्त्रीले सतिष कुमार सिंहले शनिबार बिहानदेखि थालेको अनुगमनमा २० वटा अस्पताल अनुगमन गरेकोमा १९ वटाले नियमित कानुनी प्रक्रिया नपुर्याएको पाइएपछि अस्पतालमा भएका बिरामीलाई तत्काल सिफ्ट गरी २४ घण्टाभित्र ताला लगाउन निर्देशन दिएको थियो। मुख्यमन्त्रीको निर्देशनपछि अवैधानिक रूपमा सञ्चालित अस्पतालहरूले बिरामीको उपचारात्मक व्यवस्था गरी ताला लगाएर मुख्यमन्त्री कार्यालयमा चाबी बुझाएको हो। ताला लगाएर समाचार तयार पारुन्जेलसम्म जनकपुर सिता हस्पिटल, मुस्कान अस्पताल, अरमान हस्पिटल र बिएन हस्पिटल एण्ड रिसर्च सेन्टरले मुख्यमन्त्री कार्यालयमा चाबी बुझाएको बताइएको छ। शनिबार बिहानदेखि मुख्यमन्त्री सिंहले प्रमुख सचिव मदन भुजेल, स्वास्थ्य तथा जनसंख्या मन्त्रालयका सचिव डा राजिव मिश्रा, डा सन्तोष ठाकुर लगायतको टोलीले जनकपुरधाम उपमहानगरपालिका भित्रका २० अस्पतालको अनुगमन तथा कागजात चेकजाँच गरेका थिए। जसमध्ये जीवन ज्योति हस्पिटल एण्ड रिसर्च सेन्टर, बिएन हस्पिटल एण्ड रिसर्च सेन्टर, जनकपुर ग्राण्डी हस्पिटल, साइन मल्टिस्पेसियालिटी हस्पिटल एण्ड ट्रमा सेन्टर, राम मेमोरियल हस्पिटल, समर हस्पिटल अवैध रूपमा सञ्चालित रहेको पाइएको थियो । यसैगरी केयर मेडिकल सेन्टर, नेपाल अपोलो हस्पिटल, मिथिला केयर क्लिनिक, जनकपुर मोर्डन हस्पिटल एण्ड रिसर्च सेन्टर, माँ गायत्री मेमोरियल हस्पिटल, स्वतिका हेल्थ केयर अस्पताल, लाइफ केयर एण्ड रिसर्च सेन्टर, ओम दिर्घायु हस्पिटल हस्पिटल, अरमान हस्पिटल, नैनाँ हस्पिटल र मिहिला इन्टरनेशनल हस्पिटल लगायतका निजी अस्पतालहरू सरकारी मापदण्डलाई बेवास्ता गरेको भेटिएको थियो। जनकपुधामको मुस्कान अस्पतालको लापरबाहीले पित्तथैलीको अप्रेसन गरेको एक बिरामीको २० दिनसम्म होस् नआएपछि मुख्यमन्त्री सिंहले निजी अस्पतालको अनुगमन गरेका हुन्।"
भरुवा बन्दुकसहित एकजना पक्राउ,"संखुवासभा : भरुवा बन्दुकसहित एकजना पक्राउ परेका छन्। पक्राउ पर्नेमा मकालु गाउँपालिका५ नुम घर भएका ३० वर्षीय हेमराज बिक रहेका छन्। मकालु गाउँपालिका५ खोत्ताकबाट भरुवा बन्दुक १ थान तथा बन्दुकमा प्रयोग हुने विभिन्न सरसामानसहित उनलाई पक्राउ गरिएको जिल्ला प्रहरी कार्यालयले जनाएको छ। प्रहरी चौकी नुम र इलाका प्रहरी कार्यालय हेदाङ्नाबाट खटिएको प्रहरीले उनी बस्ने घर तलासी गरेर भरुवा बन्दुक, बन्दुकमा प्रयोग हुने नाल २ थान, बट १ थान, सोडा जस्तो देखिने पदार्थ २ किलोग्राम, केप २४ पिस, फलामको टुक्रा १ थान, सिसाको छर्रा २५ पिस, बारुद करिब १ सय ग्राम सामान बरामद गरेको छ। यस सम्बन्धमा प्रहरीले आवश्यक अनुसन्धान गरिरहेको जनाएको छ।"
हाइड्रो नेपाल परियोजनाले नेपालका नदी बेसिनमा डिजिटाइजेशन गर्ने,"काठमाडौं : फ्रान्सेली दूतावास, नेपाल विद्युत प्राधिकरण र ब्लु वाटर इन्टेलिजेन्स (बीडब्लुआई)बीच हाइड्रो नेपाल परियोजना ल्याउने सम्बन्धमा सम्झौता भएको छ। फ्रान्सका राजदूत भर्जिनी कोर्टेभालको उपस्थितिमा प्राधिकरणका कार्यकारी निर्देशक कुलमान घिसिङ र बीडब्लुआईका प्रमुख कार्यकारी अधिकृत जेरेमी फाँबीच प्राधिकरणको प्रधान कार्यालयमा शुक्रबार सम्झौतामा हस्ताक्षर भएको थियो। सम्झौता अनुसार परियोजनाले नेपालका नदी बेसिनहरुलाई डिजिटाइजेशन गर्ने छ। यस पहलले नेपालको नदी बेसिनहरूमा पानीको अनुकूलन गर्न र हाइड्रोलोजिकल जोखिमहरूका लागि पूर्वतयारीमा सघाउन मदत गर्ने अपेक्षा लिइएको छ। प्राधिकरण, बीडब्लुआइ र त्रिभुवन विश्वविद्यालयको जलविज्ञान तथा मौसम विज्ञान केन्द्रीय विभाग जस्ता शैक्षिक संस्थाहरू बीचको सहकार्यमा यस परियोजनाले हिमालय क्षेत्रमा परिवर्तनशील जलवायु र त्यसको जलविद्युत उत्पादनमा पार्ने प्रभावका बारेमा बुझाइ अभिवृद्धि गर्ने लक्ष्य राखेको छ। परियोजनाले बेसिन डाटा डिजिटाइज गरेर र नदीको बहाव पूर्वानुमान, प्रवाह अवधि वक्र र प्रवाह आवृत्ति विश्लेषण सहित उन्नत हाइड्रोलोजिकल अन्तर्दृष्टि प्रदान गरेर न्यून कार्बन ऊर्जा विकासका लागि नेपालको दीर्घकालीन दृष्टिकोणलाई उजागर गर्ने छ। अत्याधुनिक एआईसञ्चालित हाइड्रोलोजिकल मोडलिङ र डाटासञ्चालित समाधानहरू प्रयोग गरेर हाइड्रो नेपालले जलविद्युत परियोजनाहरूका लागि नेपालको हाइड्रोलोजिकल डेटा प्राप्तिमा सुधार गर्ने विश्वास लिएको छ। यस अवसरमा राजदूत कोर्टेभालले हाइड्रोनेपाल परियोजना दिगो ऊर्जाको विकासमा नेपाल र फ्रान्सबीचको बलियो प्रतिबद्धताको प्रमाण भएको बताइन्। फ्रान्सले नेपालको जलविद्युत क्षमतालाई अनुकूलन गर्न र जलवायु सम्बन्धी जोखिम कम गर्न योगदान दिने विश्वास व्यक्त गरिन्। कार्यक्रममा प्राधिकरणका कार्यकारी निर्देशक घिसिङले यस परियोजनालाई ऐतिहासिक सफलताको पल बनाउन जोड दिने बताए।"
शान्ति प्रक्रिया टुंग्याउन र संविधानमाथिको प्रतिगामी प्रहारलाई रोक्न प्रमुख दल मिल्नुपर्छ : प्रचण्ड,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले अहिले सत्ता गठबन्धनको चासो संविधान संशोधनभन्दा सरकार नै भएको दाबी गरेका छन्। आज एक कार्यक्रममा उनले अहिले संविधान संशोधनभन्दा संविधानको कार्यान्वयनमा जोड दिनुपर्ने बताएका हुन्। जसरी हिजो संविधान निर्माणको बेलामा उहाँहरुको चासो संविधानभन्दा राष्ट्रपति र प्रधानमन्त्रीमा थियो, आज पनि संविधान संशोधन होइन सरकारमा नै छ उनले भने, संविधान संशोधनजस्तो दूरगामी महत्वको एजेण्डामा राष्ट्रिय सहमति जुटाउनुको साटो एजेण्डा उठाएर कानमा तेल हालेर बस्नु देश र जनताप्रतिको इमान्दारिता होइन । संविधान परिवर्तनशील र गतिशील भएकाले संविधान संशोधन गर्न सकिने उल्लेख गर्दै उनले जनताले पाएको अधिकार खोस्ने गरी हो भने संविधान संशोधनमा कुनै हालतमा सहमत हुन नसकिने बताए । अहिले पनि परिवर्तन विरोधी ठूलो तप्का संघीयता कार्यान्वयन गरेर जनतालाई बलियो बनाउनेतिर भन्दा संघीय रुपमा केन्द्रित भएर बस्ने राजनीतिक र प्रशासनिक अधिकार आफूसँगै राख्ने मानसिकता जब्बर रुपमा रहेको छ, यो संविधान कार्यान्वयनका लागि ठूलो समस्याको रुपमा रहेको छ। उनले भने,यसले गर्दा विस्तारै जनतामा फेरि अर्को आन्दोलन गर्नुपर्ने हो कि भन्ने मानसिकता बन्दै गएको छ, नेतृत्व पंक्तिले बेलैमा नसोच्ने हो भने यो अवस्था धेरै टाढा छैन । अहिले एकातिर शान्ति प्रक्रिया टुंग्याउनुपर्ने र अर्कोतिर संविधानमाथिको प्रतिगामी प्रहारलाई रोक्नुपर्ने आवश्यकता भएकाले प्रमुख दलहरु मिलेर नै अघि बढ्नुपर्ने अवस्था रहेको बताए।"
आर्थिक वृद्धिको लक्ष्य हासिल गर्न चुनौती छ : अर्थमन्त्री पौडेल,"काठमाडौं : उपप्रधान एवं अर्थमन्त्री विष्णुप्रसाद पौडेलले आर्थिक वर्षको बजेटको अर्धवार्षिक प्रगति हेर्दा आर्थिक वृद्धिको लक्ष्य हासिल गर्ने चुनौती देखिएको बताएका छन्। आइतबार राष्ट्रियसभा बैठकमा आर्थिक वर्ष २०८१८२ को बजेट कार्यान्वयनको अर्धवार्षिक मूल्याङ्कन प्रतिवेदन पेस गर्दै उनले अपेक्षित रूपमा कर्जा विस्तार हुन नसकेको, निर्माण क्षेत्रमा सुधार आउन नसकेकाले आर्थिक वृद्धिको लक्ष्य हासिल गर्ने चुनौती देखिएको बताएका हुन्। उनले बाह्य क्षेत्रको सन्तुलन, तरलताको पर्याप्तता तथा न्यून ब्याजदरको सुनिश्चितताले आर्थिक गतिविधि वृद्धि भई यसवर्षको आर्थिक वृद्धिदर लक्ष्यको नजिक हुने अपेक्षा गरिएको धारणा राखे। अर्थमन्त्री पौडेलले चालु आवमा १८ खर्ब ६० अर्ब ३० करोड ३० लाख रुपैयाँ खर्च हुने अनुमान गरिएकामा १६ खर्ब ९२ अर्ब ७३ करोड ३५ लाख खर्च हुने संशोधित अनुमान गरिएको जानकारी गराए। त्यस्तै चालुतर्फ १० खर्ब २९ अर्ब ३० करोड , पुँजीगततर्फ दुई खर्ब ९९ अर्ब ५० करोड ९ लाख र वित्तीय व्यवस्थातर्फ तीन खर्ब ६३ अर्ब ९३ करोड २६ लाख रुपैयाँ खर्च हुने अनुमान गरिएको उनले जानकारी दिए। अर्थमन्त्री पौडेलले अर्धवार्षिक समीक्षा अवधिमा प्रदेशलाई ३४ अर्ब ८९ करोड २२ लाख र स्थानीय तहलाई एक खर्ब ५० अर्ब २६ करोड ८ लाख रुपैयाँ वित्तीय हस्तान्तरण भएको बताए।"
दुगुनागढी माउन्टेन ट्रेल रेसको उपाधी राईलाई,"सिन्धुपाल्चोक : पाँचौ लिस्तीकोट दुगुनागढी माउन्टेन ट्रेल रेस २०८१ को उपाधी त्रिभुवन आर्मी क्लबका कास राईले जितेका छन् । सिन्धुपाल्चोकको भोटेकोशी गाउँपालिका ३ मा रहेको तातोपानी सुख्खा बन्दरगाहबाट लिस्तीकोटहुँदै दुगुनागढीसम्मको २४ दशमलव ५ किलोमिटर दूरी २ घण्टा ८ मिनेट ४१ सेकेण्डमा पार गरी राई विजयी बनेका हुन् । २ सय २४ प्रतिस्पर्धी धावकलाई उछिन्दै पहिलो बनेको उनले १ लाख १० हजार रुपैयाँसहित शील्ड,मेडल र प्रमाणपत्र प्राप्त गरे । त्यस्तै सोही क्लबका होमलाल श्रेष्ठले २ घण्टा १० मिनेट ३८ सेकेण्डमा दूरी पार गरी दोस्रो र करण राउतले २ घण्टा १३ मिनेट १६ सेकेण्डमा सो दूरी पार गरी तेस्रो स्थान हासिल गर्न सफल भए । उनीहरूले क्रमसः ७५ हजार रुपैयाँ र ५० हजार रुपैयाँ नगदसहित मेडल र प्रमाणपत्र प्राप्त गरे । प्रतियोगितामा महिलातर्फ त्रिभुवन आर्मी क्लबबाट सुनसरी रोकायले २ घण्टा ४८ मिनेटमा दूरी पार गरी प्रथम हुन सफल भइन् । त्यस्तै जुम्लाकी कल्पना बुढाले २ घण्टा ५१ मिनेटमा दूरी पार गरी द्वितीय र खोटाङकी प्रिती राईले २ घण्टा ५५ मिनेटमा दूरी पार गरी तृतीय स्थान हाँसिल गरिन् । विजेताहरूले क्रमसः ७० हजार, ५० हजार र ३० हजार रुपैयाँसहित मेडल तथा प्रमाणपत्र प्राप्त गरे । त्यस्तै, भोटेकोशी गाउँपालिकास्तरीय प्रतिष्पर्धामा ३ घण्टा १२ मिनेटमा दूरी पार गरी कुमार तामाङ प्रथम,३ घण्टा २५ मिनेटमा दूरी पार गरी मोहन भण्डारी द्वितीय र ४ घण्टा २ मिनेटमा दूरी पार गरी फुर्वा तामाङ तृतीय भए । उनीहरूलाई क्रमसः ३० हजार, २० हजार र १५ हजार रुपैयाँ नगद पुरस्कारसहित मेडल र प्रमाणपत्र प्रदान गरिएको थियो । प्रतियोगितामा सहभागी हुने प्रत्येक धावकको दौड अवधिभरका लागि निःशुल्क दुर्घटना बिमासमेत गरिएको थियो । विजयी खेलाडीहरूलाई नेपाली सेना उपत्यका पृतनापति उपरथी विष्णु राउत, २६ नं बाहिनीपति सहायक रथी अशोक गुरुङ, जिल्ला समन्वय समितिका प्रमुख बालकृष्ण श्रेष्ठ, भोटेकोशी गाउँपालिकाका अध्यक्ष पासाङ नुर्पु शेर्पा,प्रमुख जिल्ला अधिकारी किरण थापा, इन्द्रध्वज गणका गणपति धर्मेन्द्र भण्डारीलगायतले पुरस्कार तथा प्रमाणपत्र प्रदान गरेका थिए । सिन्धुपाल्चोकको ऐतिहासिक स्थलहरूको पहिचान दिलाउन, साहसिक खेलकुदको विकासका साथै सैनिकनागरिक सम्बन्धलाई प्रगाढ बनाउने उद्देश्यका साथ नेपाली सेनाले दुगुनागढी माउन्टेन ट्रेल रेस सञ्चालन गर्दै आएको इन्द्रध्वज गणका सेनानी अनिलकुमार बस्नेतले बताए । सन् १८५५ मा नेपाल तिब्बत युद्धको समयमा दुगुनागढी किल्लाबाट विजय हाँसिल गरिएका कारण दुगुनागढी ऐतिहासिक स्थल हो,बस्नेतले भने,' तसर्थ यस्ता ऐतिहासिक स्थलको संरक्षण,सम्वर्द्धन गर्न हामीले हरेक वर्ष माउन्टेन ट्रेल रेस गर्दै आएका छौं ।"
"अध्यादेश इफेक्टिभ छ, सदनमा निर्णयार्थ प्रस्तुत गर्ने बेला भएको छैन : ओली",काठमाडौं : प्रधानमन्त्री केपी शर्मा ओलीले अध्यादेशलाई सदनमा निर्णयार्थ प्रस्तुत गर्ने बेला नभएको बताएको छ। आइतबार संसद भवन नयाँ बानेश्वरमा पत्रकारले अध्यादेश सम्बन्धमा सोधिएको प्रश्नबारे उनले अध्यादेशलाई मत विभाजनमा लैजाने बेला नभएको बताएका हुन्। प्रधानमन्त्री ओलीले अहिले संसद्को गणपूरक सङ्ख्या गन्ने बेला आई नसकेको उल्लेख गरे। उनले अध्यादेश इफेक्टिभ रहेको उल्लेख गरे। संसद्को हिउँदे अधिवेशन सुरु हुनुअघि सरकारले विभिन्न मितिमा छ वटा अध्यादेश जारी गरेको थियो। संसद् नियमावली अनुसार संसद् बैठक सुरु भएपछि अध्यादेशहरू पेस गर्नुपर्ने प्रावधान छ।
चार वर्षीय बालकको अपहरण गर्ने भियतनामी नागरिक पक्राउ,काठमाडौं : ललितपुर महानगरपालिका१२ स्थित पाटनबाट चार वर्षीय बालक अपहरणमा परेका छन्। पाटन दरबार स्क्वायर परिसरबाट गत बिहीवार ४ वर्षीय पल चेपाङ अपहरणमा परेका थिए। उनकी आमाले बालक अपहरणमा परेको भन्दै प्रहरीमा जानकारी गराएकी थिइन्। उपत्यका अपराध अनुसन्धान कार्यालयका प्रमुख रमेश बस्नेतका अनुसार बालक अपहरण गर्ने भियतनामी नागरिक पक्राउ परेका हुन्। २३ वर्षीय भियतनामी नागरिक माई होङ्ग किन्हालनले बालकलाई प्रलोभन दिएर कलंकी पुर्याएर एक होटलमा बन्धक बनाएका थिए। बालकलाई कलंकीस्थित मेची गेष्ट हाउसबाट उद्धार गरिएको छ। उनको साथमा रहेका विदेशी नागरिकलाई पक्राउ गरी अनुसन्धान भइरहेको छ। प्रहरीका अनुसार भियतनामी नागरिक पटकपटक नेपाल आउने र काठमाडौं बस्ने गरेका थिए। कहिले नेपाल त कहिले भारतको पन्जाबमा बस्ने गरेका उनी नेपाल हुँदा पनि ठाउँ फेरी फेरी कहिले ठमेल कहिले स्वयम्भू त कहिले बानेश्वरका होटलमा बस्थे। प्रहरीसँगको बयानमा उनले आफू पाटन घुम्न जाँदा बालकलाई भेटेको बताएका छन्। बालकलाई भेट्ने क्रममा उनकी आमाले बच्चालाई अत्यन्त पिट्ने गरेको र आफूलाई माया लागेर लिएर आएको बयान दिएका छन्। प्रहरीका अनुसार ती नागरिकले बालकलाई पन्जाब लैजान लागेको टिकटसमेत फेला पारेको छ। भियतनामी नागरिक लामा भाषा सिक्न भन्दै उपत्यकाका विभिन्न गुम्बाहरूमा समेत जाने गरेका थिए।
'खानेपानी मन्त्रालयमा भएको आगलागीले सुरक्षा संवेदनशीलतामाथि प्रश्न उठ्यो',"काठमाडौं : नेकपा एमालेका सांसद ठाकुर गैरेले सिंहदरबास्थित खानेपानी मन्त्रालयमा भएको आगलागीले सुरक्षा संवेदनशीलतामाथि प्रश्न खडा भएको बताएका छन्। आइतबार प्रतिनिधिसभा बैठकमा बोल्दै सांसद गैरेले यस्तो बताएका हुन्। उनले मन्त्रालयमा भएको आगलागीबारे संसदमा जानकारी गराउन समेत माग गरे। ' शनिबार बिहान सिंहदरबास्थित खानेपानी मन्त्रालयमा आगलागी भयो। मन्त्रीज्यूको कार्यकक्षमा आगलागी भयो। यसले हाम्रो सुरक्षा, हाम्रो संवेदनशीलताप्रति प्रश्न उठाएको छ, 'उनले भने,'आगलागीबारे अनुसन्धान गरी संसदमा जानकारी गराइयो भने यसले राम्रो सन्देश जाला भनेर ध्यानाकर्षण गराउन चाहन्छु।' शनिबार बिहान खानेपानी मन्त्रालयमा आगलागी हुँदा केही कागजातहरू जलेर नष्ट भएको बताइएको छ। नेता गैरेले खडेरीको समय नआउँदै देशका विभिन्न स्थानमा आगलागी सुरू भएको भन्दै यसतर्फ सम्बन्धित निकायको ध्यान जान आवश्यक रहेको बताए। 'खडेरीको समय आउँदैछ। अधिकांश स्थानमा आगलागी सुरू भएको छ। जलवायु परिवर्तनका कारण पनि हाम्रो देश अत्यन्त जोखिममा छ,'उनले भने,'विपद्बाट हुने जोखिम न्यूनिकरणका लागि तीनै तहका सरकारहरूले संभावित जोखिमको व्यवस्थापनका लागि विशेष योजना बनाउनुपर्छ।'"
"राष्ट्रिय प्रजातन्त्र दिवस मूल समारोह समिति गठन, भव्यताका साथ मनाउने निर्णय","काठमाडौं : प्रधानमन्त्री केपी शर्मा ओलीका अध्यक्षतामा राष्ट्रिय प्रजातन्त्र दिवस, २०८१ मूल समारोह समिति गठन भएको छ । सिंहदरबारमा आज भएको बैठकमा गृह मन्त्रालयको प्रस्तावबमोजिम मूल समारोह समिति, विभिन्न उपसमिति गठन र विभिन्न कार्यक्रमहरूको प्रस्ताव छलफलसहित पारित गरी भव्यताका दिवस साथ मनाउने निर्णय भएको हो । प्रधानमन्त्रीका अध्यक्षतामा गठित मूल समारोह समितिमा उपप्रधानमन्त्रीहरु, मन्त्रीहरु एवं राज्यमन्त्रीहरु, काठमाडौँ महानगरपालिकाका प्रमुख, नेपाल सरकारका मुख्यसचिव, प्रधानसेनापति, ललितपुर महाहनगरपालिकाका प्रमुख, नेपाल सरकारका सचिव तथा विशिष्ट श्रेणीका राजपत्राङ्कित अधिकृतहरु, नेपाल प्रहरी, सशस्त्र प्रहरी बल र राष्ट्रिय अनुसन्धान विभागका प्रमुखहरु, काठमाडौँ उपत्यकाका नगरपालिकाका प्रमुखहरू रहनेछन्। यसैगरी, सम्बन्धित निकाय र पक्षको सहभागिता हुने गरी प्रचारप्रसार, मञ्च सजावट, ग्राउण्ड कवाज तथा व्यायम व्यवस्थापन, सांस्कृतिक झाँकी व्यवस्थापन, सांस्कृतिक विविधता प्रदर्शन व्यवस्थापन उपसमिति गठन गरिएको छ। यसैगरी सातै प्रदेशमा मुख्यमन्त्रीका अध्यक्षतामा प्रदेशस्तरीय समारोह समिति गठन गरी विभिन्न कार्यक्रम गरी दिवस मनाउने निर्णय भएको छ । विसं २००७ फागुन ७ गते प्रजातन्त्र स्थापना भएको ऐतिहासिक दिनको स्मरणमा प्रत्येक फागुन ७ गते यो दिवस मनाउने गरिन्छ । यस वर्ष फागुन ६, ७ र ८ गते तीन दिनसम्म नेपाल र विदेशस्थित नेपाल राजदूतावास, कूटनीतिक नियोग एवं वाणिज्य दूतावासहरूमा समेत दीपावली गर्ने तथा फागुन ७ गते नेपाली सैनिक मञ्च, टुँडिखेलमा मूल कार्यक्रम आयोजना हुनेछ । बैठकलाई सम्बोधन गर्दै प्रधानमन्त्री ओलीले जनतामाथि दमन गर्ने, नाङ्गो र हेपाहा खालको प्रवृत्ति देखाउने निरङ्कुशतन्त्र र प्रतिगमनलाई नेपाली जनताको बलिदानी संघर्षले परास्त गरेको ऐतिहासिक दिनलाई जनस्तरमा समेत मनाउन आग्रह गरे । यो दिवसलाई केवल हमाथिको आदेशनिर्देशका भरमा मनाउने औपचारिक दिवस मनाउनु हुँदैन । यसलाई जनताको कार्यक्रम बनाउने गरी तयारी गर्नुपर्छ ।, प्रधानमन्त्री ओलीले भने, मुलुकका लागि यो सबैभन्दा ठूलो परिवर्तन ल्याउने दिने हो । यहाँ हिंसालाई जनयुद्ध दिवस भन्न रुचाउनेहरु छन् तर त्यत्रो परिवर्तनलाई मान्न नरुचाउने तत्वहरु छँदैछन् । प्रजातन्त्र दिवसलाई नमान्ने कुरा लोकतान्त्रिक हुन सक्दैन । यस दिवसलाई भव्यताका साथ मनाउनुपर्छ ।"
रेसुंगा नगरपालिकामा तीनवटा विधेयक पारित,"गुल्मी : रेसुंगा नगरपालिका गुल्मीले तीनवटा विधेयक पारित गरेको छ। आइतबार बसेको नगरपालिकाको १६ औं नगरसभाको दोस्रो बैठकले तीनवटा विधेयक पास गरेको हो। रेसुंगा नगरपालिका पर्यटन विकास विधेयक २०८१, रेसुंगा नगरपालिका बजार व्यवस्थापन तथा अनुगमन विधेयक २०८१ र रेसुंगा नगरपालिकाको स्थानीय वन विधेयक २०८१ नगरसभामा सर्वसम्मत पारित भएको हो। रेसुंगा नगरपालिका नगरप्रमुख खिलध्वज पन्थीले प्रस्तुत प्रस्ताव निर्णयार्थ प्रस्तुत गरेका थिए। पौष ९ गते सम्पन्न पहिलो बैठकमा विधायन समितिका संयोजक कृष्णप्रसाद पाण्डेले नगरसभामा यी तीनवटा विधेयक नगरसभामा प्रस्तुत गरेका थिए। रेसुंगा नगरपालिका बजार व्यवस्थापन तथा अनुगमन विधेयक २०८१ मा सभासदस्य यज्ञमूर्ती थापा श्रीसले नगरपालिका भित्र सञ्चालन गरिने मेला, महोत्सवको आय अग्रिम नगरपालिकालाई दिनुपर्ने सुझाव दिएका थिए। उक्त विधेयक सुझाव सहित सर्वसम्मत पास भएको थियो। त्यस्तै नगरसभामा प्रस्तुत भएको रेसुंगा नगरपालिकाको स्थानीय वन विधेयक २०८१ मा नगर सभासदस्य कृष्णप्रसाद भण्डारीले रेसुंगा नगरपालिका तम्घास बजारको फोहोरमैला व्यवस्थापन गर्न डम्पिङ सानो भएको बताएका थिए।"
धनुषाधामलाई विद्युत् चोरीमुक्त नगरपालिका घोषणा,"काठमाडौं : धनुषा जिल्लास्थित धनुषाधामलाई विद्युत् चोरीमुक्त नगरपालिका घोषणा गरिएको छ। धनुषाधाम नगरपालिकाको आयोजना र नेपाल विद्युत प्राधिकरणको संयोजकत्वमा नगरपालिका विद्युत् चोरीमुक्त क्षेत्र घोषणा गरिएको हो। प्राधिकरणका कार्यकारी निर्देशक कुलमान घिसिङ र नगरपालिका प्रमुख बालेश्वर मण्डलले शनिबार धनुषाधाममा आयोजित कार्यक्रममा नगरपालिकालाई विद्युत् चोरीमुक्त क्षेत्र घोषणा गरेका हुन्। कार्यक्रममा धनुषाधाम नगरपालिका क्षेत्रमा बसोबास गर्ने पिछडिएका तथा आर्थिक रूपमा विपन्न घरपरिवारलाई निःशुल्क विद्युत् मिटर वितरणसमेत गरिएको छ। ऊर्जामापक यन्त्र (मिटर)मार्फत बाहेक विद्युतको अन्य लाइनबाट प्रत्यक्ष वा अप्रत्यक्ष रुपमा विद्युतको लाइन तानेमा वा जडान गर्ने (हुकिङ), मिटरलाई छली विद्युत् प्रयोग गर्ने, मिटर तोडी, नासी, बिगारी वा अन्य कुनै किसिमले क्षति पुर्याउने वा सामान्य परिचालन हुन नसक्ने गरी असक्षम बनाउने लगायतका कार्य गरेमा विद्युत् चोरीको कसूर गरेको मानिने कानुनी व्यवस्था छ। चोरीमार्फत अनधिकृत र असुरक्षित रूपमा विद्युतको प्रयोग गर्दा हरेक वर्ष धनजनको क्षति हुने गरेको छ। प्राधिकरणले विद्युतको पहुँच विस्तार र अनधिकृत रूपमा हुने विद्युत् प्रयोगलाई रोक्न मिटर नै किन्न नसक्ने पिछडिएका तथा आर्थिक रूपमा विपन्न घरपरिवारलाई निःशुल्क विद्युत् मिटर वितरण गर्दै आएको छ। मुलुकभर रहेका आफ्ना वितरण केन्द्रहरूमार्फत प्राधिकरणले विपन्न वर्गलाई निःशुल्क मिटर उपलब्ध गराएर विद्युत जडान गर्दै आएको छ। विपन्न वर्गले प्राधिकरणको मापदण्डअनुसारको ५३० एम्पिएर क्षमताको बक्ससहितको सिंगल फेज इनर्जी मिटर, एमसीबी बक्स निःशुल्क पाउने छन्। प्राधिकरणले मिटर जडानका लागि सेवा शुल्क लिदैन। धनुषाधामले आफ्नै प्रयास र पहलमा विद्युत् चोरीमुक्त नगरपालिका घोषणा गरी ठूलो चुनौती लिएको उल्लेख गर्दै कार्यक्रममा कार्यकारी निर्देशक घिसिङले विद्युत चोरी सामाजिक अपराध भएकाले यसको नियन्त्रणका लागि प्राधिकरणकातर्फ गर्नु पर्ने प्राविधिक कामहरूलाई उच्च प्राथमिकतामा राखी अगाडि बढाइएको बताए। घिसिङले विद्युत् नै नपुगेका ठाउँहरुको खोजी गरी अहिले त्यस्ता ठाउँमा बसोबास गरिरहेका नागरिकहरूलाई विद्युत् पुर्याउन पहाडको टुप्पोदेखि मधेशका फाँट, कर्णाली र सुदूरपश्चिमका बिकट बस्तीहरुमा विद्युतीकरणको अन्तिम चरणका कामहरू चलिरहेको बताए। उज्यालो अभियानअन्तर्गत देशभित्र विद्युत खपत बढाउन विद्युत् पुगेका ठाउँमा आपूर्तिलाई भरपर्दो र गुणस्तरीय बनाउन र नपुगेका विकट ठाउँमा विद्युत् पुर्याउन प्राथमिकताका साथ काम गरिरहेका छौं, कर्मचारीलाई तलब नखुवाएरै भएपनि घरघरमा विद्युत् पुर्याउने छौं, घिसिङले भने। नेपालको खाद्यान्न भण्डारका रूपमा रहेको तराईका खेत खेतमा विद्युत् पुर्याएर सिँचाइमार्फत उब्जनी र उत्पादकत्व बढाउनु पर्छ, यसका लागि स्थानीय तहहरूसँगको सहकार्यमा सिँचाइको विद्युतीकरण अगाडि बढाएका छौं। उनले कृषि र औद्योगिक क्षेत्र विस्तारको प्रचुर सम्भावना रहेको मधेश प्रदेशका जिल्लाहरूमा विद्युत् आपूर्तिलाई पर्याप्त, भरपर्दो र गुणस्तरीय बनाउन प्रसारण तथा वितरणतर्फका पूर्वाधार संरचना विस्तार र सुदृढीकरण लागि करिब ४० अर्ब रुपैयाँ लगानीका विभिन्न आयोजनाहरूको काम भइरहेको उल्लेख गरे। सिँचाइ र ग्राहस्थतर्फको विद्युतीकरणमा धेरै काम भएको उल्लेख गर्दै नगरपालिका प्रमुख मण्डलले खाना पकाउने ग्याँसलाई विस्थापित गर्न विद्युतीय चुलोमा अनुदानको व्यवस्था गरिनु पर्ने बताए। कार्यक्रममा विद्युत् चोरी सामाजिक अपराध भएको सन्देश दिने नाटक प्रस्तुत गरिएको थियो। मधेश प्रदेशमा चालू आर्थिक वर्ष २०८१८२को पुससम्ममा वितरणतर्फको विद्युत् चुहावट १४२० प्रतिशत छ। चालू आवमा मधेश प्रदेशको विद्युत् चुहावट ११९ प्रतिशतमा झार्ने लक्ष्य तय गरिएको छ। प्राधिकरणले गैह्रप्राविधिक चुहावट नियन्त्रणका लागि चोरी नियन्त्रण, महशुल बक्यौता असुलीमा कडाइ, मिटर वाइपास तथा हुकिङ गरी चोरी गर्नेलाई कडा कारवाही गर्ने, बन्द मिटर फेर्ने, मिटर लिन प्रोत्साहित गर्ने, मिटर रिडिङ नभएको (स्टक युनिट) ग्राहकको पहिचान गरी रिडिङ गर्ने काम अभियानकै रूपमा चलाइरहेको छ। प्राधिकरणले आफ्ना हरेक वितरण केन्द्रहरूलाई प्रत्येक वर्ष चुहावट नियन्त्रणको लक्ष्य दिई सोहीअनुसार क्रियाकलापहरू सञ्चालन गरिरहेको छ। प्राधिकरणले गत आवमा प्रणालीको विद्युत चुहावट करिब १२ दशमलव ७३ प्रतिशतमा झारेको थियो। ८ वर्ष अघिसम्म प्रणालीबाट २५ दशमलव ७८ प्रतिशत विद्युत चुहावट भइरहेको थियो।"
सत्तारुढ दलका सांसदले सरकारलाई सोधे  आगलागी नियन्त्रणको तयारी के छ ?,"काठमाडौं : सत्तारुढ दल नेकपा एमालेका सांसदले आगलागी नियन्त्रणका लागि सरकारको तयारी कस्तो छ भन्दै प्रश्न गरेका छन्। आइतबार प्रतिनिधिसभा बैठकमा बोल्दै नेकपा एमालेका सांसद रघुजी पन्तले आगलागी नियन्त्रणका लागि सरकारको तयारीबारे गृहमन्त्रीले संसदमा जानकारी दिनुपर्ने माग गरे। देशभर भइरहेका आगलागीका घटनाको विस्तृत जानकारी संसदमा गराउनुपर्ने उनको भनाइ छ। 'सभामुखज्यूबाट स्पष्ट रुलिङ होस् भन्न चाहन्छु । गर्मी सुरू नहुँदै आगलागी सुरू भएको छ। आगलागीका घटनाहरू कहाँकहाँ भएका छन् ? तिनीहरूको बारेमा विस्तृत जानकारी संसदमा दिइयोस्,'उनले भने,'आगलागी नियन्त्रणका लागि सरकारको तयारी कस्तो छ ? अहिलेसम्मका घटनाहरूका विवरण तयार पारेर पीडितहरूलाई क्षतिपू्र्ति दिने केके काम भइरहेका छन्। निदानका लागि केके भयो यसबारे गृहमन्त्रीले संसदमा जानकारी दिनुपर्छ।' गर्मी सुरू नहुँदै विभिन्न स्थानमा आगलागीसँगै डढेलो सुरू भएको छ।"
नेपाली युवा पाण्डेले गरे दक्षिण अमेरिकीको सर्वोच्च शिखर अकोन्कागुआको सफल आरोहण,"काठमाडौं : नेपाली युवा पर्वतारोही प्रकाशराज पाण्डेले दक्षिण अमेरिकी महादेशको सबैभन्दा अग्लो शिखर अकोन्कागुआको सफल आरोहण गरेका छन्। उनले अर्जेन्टिनास्थित माउण्ट अकोन्कागुआको शिखरमा फेब्रुअरी ६ तारिखमा दिन बिहान ७ बजे सफल आरोहण गर्दै नेपाली झण्डा फहराएका हुन्। उक्त शिखर ६ हजार ९६२ मिटर अग्लो छ। पाण्डेले आधार शिविरबाट तीन दिनमा आरोहण पूरा गरेको जानकारी दिए। आरोहण पश्चात उनले अन्नपूर्ण पोस्ट्सँग भने,यो सफलता मेरो मात्र नभई नेपाल र आम नेपालीहरुको हो। ठूलो हावाहुरीसहितको अप्रत्याशित परिस्थिति हुँदाहुँदै पनि हामीले आरोहण सफल गर्न सकेका छौं, तपाईंहरुको माया, आशीर्वादले यो आरोहण सफल भएको छ। पाण्डेले सातै महादेशका उच्च हिमाल आरोहण गरी सेभेन समिट पूरा गर्ने लक्ष्य लिएका छन्। पाण्डेले अफ्रिकाको सर्वोच्च शिखर किलिमञ्जारो, युरोपको सर्वोच्च शिखर रुसमा रहेको माउन्ट एलब्रस हिमाल पनि आरोहण गरेका थिए। पाण्डेले आरोहण गरेको उक्त हिमाल युरोपको सबैभन्दा अग्लो चुचुरो हो। पाण्डेले अन्नपूर्णसँग भने,यस अगाडि सगरमाथा, मनास्लु, आमादब्लमलगायत नेपालका ६ वटा हिमालको सफल आरोहण गरेँ। सात वटा महादेशका अग्ला हिमाल चढ्ने तयारी गरिरहेको छु। सबैभन्दा पहिला युरोपकै अग्लो हिमाल रुसको माउन्ट एल्ब्रसबाट आफूले अभियान सुरु गरेको हुँ। त्यसपश्चात अफ्रिकाको सर्वोच्च शिखर किलिमञ्जारोको सफल आरोहण गरेँ। त्यो पूरा गरेँ। अहिले दक्षिण अमेरिकी महादेशको सबैभन्दा अग्लो शिखरको माउण्ट अकोन्कागुआको पनि सफल आरोहण गरेँ। पाण्डेको अबको योजना उत्तर अमेरिकाको सर्वोच्च शिखर देनालीको सफल आरोहण गर्ने रहको छ। देनाली अमेरिकाको अलास्कामा रहेको हिमाल हो। पाण्डेले सन् २०१६ देखि हिमाल चढ्न सुरु गरेका थिए। रामेछापको लिखु तामाकोशी निवासी उनले विश्व रेकर्ड कायम गर्ने उद्देश्य लिएका छन्। अकोन्कागुआको शिखरको सफल आरोहण गर्न जानु अगाडि पर्वतारोही पाण्डेलाई नेकपा एमाले अध्यक्ष केपी शर्मा ओलीलगायतले नेपालको राष्ट्रिय झण्डा हस्तान्तरण गरेर बिदाई गरेका थिए। यो पनि पढ्नुहोस पाण्डेले आरोहण गरे आमादब्लम हिमाल सेभेन समिटका लागि रसियातर्फ लागे आरोही प्रकाशराज पाण्डे नेपाली युवाद्वारा युरोपको सर्वोच्च शिखर एलब्रसको सफल आरोहण नेपाली युवा पाण्डेद्वारा अफ्रिकाको सर्वोच्च शिखर किलिमञ्जारोको सफल आरोहण"
प्रतिनिधिसभा बैठक सुरू,"काठमाडौं : संघीय संसदअन्तर्गत प्रतिनिधिसभा बैठक सुरू भएको छ। बैठक दिउँसो १ बजेका लागि बोलाइए पनि करिब दुई घण्टा ढिलोगरी सुरू भएको हो। आज बैठकमा प्रधानमन्त्री केपी शर्मा ओलीले 'महालेखापरीक्षकको ६१ औं वार्षिक प्रतिवेदन,२०८१' पेश गर्ने कार्यसूची छ। उपप्रधानमन्त्री तथा अर्थमन्त्री विष्णुप्रसाद पौडेलले 'आर्थिक कार्यविधि तथा वित्तीय उत्तरदायित्व (पहिलो संशोधन) विधेयक,२०८१' फिर्ता लिने प्रस्ताव प्रस्तुत गर्नेछन्। यसैगरी बैठकमा 'नेपाल नागरिकता (दोस्रो संशोधन) विधेयक, २०८१'लाई प्रस्तुत गर्न अनुमति माग्ने प्रस्तावमाथि प्रेम सुवालबाट प्राप्त विरोधको सूचनालाई निर्णयार्थ पेश गर्ने कार्यसूची छ। बैठकमा गृहमन्त्री रमेश लेखकले 'नेपाल नागरिकता (दोस्रो संशोधन) विधेयक, २०८१' प्रस्तुत गर्ने, नेपाल प्रहरी विधेयक, २०८१' लाई प्रस्तुत गर्न अनुमति माग्ने प्रस्ताव प्रस्तुत गर्ने,नेपाल प्रहरी विधेयक, २०८१' प्रस्तुत गर्ने ,'सशस्त्र प्रहरी बल, नेपाल विधेयक, २०८१' लाई प्रस्तुत गर्न अनुमति माग्ने प्रस्ताव प्रस्तुत गर्ने, 'सशस्त्र प्रहरी बल, नेपाल विधेयक, २०८१' प्रस्तुत गर्ने कार्यसूची छ। उपप्रधानमन्त्री तथा अर्थमन्त्री विष्णुप्रसाद पौडेलले 'अर्थ समितिको प्रतिवेदन सहितको बैकिङ्ग कसूर तथा सजाय (दोस्रो संशोधन) विधेयक, २०८० माथि छलफल गरियोस्' भनी प्रस्ताव प्रस्तुत गर्नछन्। मन्त्री पौडेलले ""बैकिङ्ग कसूर तथा सजाय (दोस्रो संशोधन) विधेयक, २०८१ लाई पारित गरियोस्"" भनी प्रस्ताव प्रस्तुत गर्नेछन्। न्याय तथा संसदीय मामिला मन्त्री अजय कुमार चौरसियाले 'विधायन विधेयक, २०८१ लाई पारित गरियोस्"" भनी प्रस्ताव प्रस्तुत गर्ने कार्यसूचीमा उल्लेख छ।"
"पूर्ण खोप जिल्ला पर्सामा भेटिए जिरो डोजको बालक, लगाइयो खोप","वीरगन्ज : आठ महिना पहिले नै पूर्ण खोप जिल्ला घोषणा भइसकेको पर्सामा जिरो डोजको (नियमित कुनै पनि खोप नलगाएको) एक बालक भेटिएका छन् । जन्मेदेखि १५ महिनासम्मको बच्चालाई डिपिटी, बिसिजी ,पोलियो लगायतका गरी १३ प्रकारका खोप लगाउने गरिन्छ । स्वास्थ्य कार्यालय पर्साले २०८१ जेठ ३ गते पर्सा जिल्लालाई पूर्ण खोप जिल्ला घोषणा गरेको थियो । तर पूर्ण खोप जिल्ल घोषणा भइसकेको ८ महिनापछि पर्सामै जिरो डोजको एक बालक भेटिएका हुन्। पर्साको कालिकामाई गाँउपालिका वडा नम्बर ५ हरिहरपुरमा १ वर्ष ६ महिना उमेरका बालकले नियमित १३ मध्ये एउटा पनि खोप नलगाएको भेटिएको स्वास्थ्य कार्यालय पर्साले जनाएको छ । ती बालकलाई शनिबार हरिहरपुरमै पुगेर स्वास्थ्यकर्मीले खोप लगाएका स्वास्थ्य कार्यालय पर्साका जनस्वास्थ्य अधिकृत जयमोद ठाकुरले बताए । उनका अनुसार जिल्लामा अहिले जारी महिलाको पाठेघरको मुखको क्यान्सरविरुद्धको एचपिभि खोप अभियानका क्रममा विद्यालयका पँहुच बाहिर रहेका १० देखि १४ वर्ष उमेर समूहका बालिका र किशोरीहरूको पहिचानका लागि गत शुक्रबार स्वस्थ्यकर्मीहरूको टोली हरिहरपुरमा पुगेको थियो । हरिहरपुरस्थित गाँउपालिका कार्यालय अगाडिको चौरमा अस्थायी पाल टाँगेर बसेका फिरन्ते नेटुवा र बढई समुदायमा स्वासथ्यकर्मीको टोली पुग्दा त्यही समुदायमा १ वर्ष ६ महिनाका एक बालक फेला परेको ठाकुरले बताए । पूर्ण खोप घोषणा भइसकेपछि पर्सामा जिरो डोजको पहिलो बच्चा भेटिएको उनले बताए । त्यसपछि शनिबार स्वास्थ्य कार्यालय पर्सा, युनिसेफ र पालिकाकाको स्वास्थ्य शाखाका स्वास्थ्यकर्मीसहितको टोली त्यहाँ पुगेर ती बालकलाई खोप लगाएको ठाकुरले जानकारी दिए । ठाकुरले भने, हरिहरपुरको चौरमा पाल टाँगेर बसेको फिरन्ते समुदायका मानिसहरू पर्सा जिल्लाका नभइ बारा जिल्लाका हुन् । उनीहरू एकै ठाँउमा यसरी बस्दैनन् । ठाँउ फेरेर घुमिरहन्छन् । त्यसै कारण ती बालक नियमित खोप लगाउनबाट वञ्चित भएको हुनुपर्छ। नियमित खोपबाट वञ्चित बालक भेटिएका उक्त फिरन्ते समुदायमै एचपिभि खोपको लक्षित उमेर समूहका तीन जना किशोरीहरू भेटिएको ठाकुरले बताए । फिरन्ते समुदायकै ११, १३ र १२ वर्षका ती किशोरीहरुलाई पनि शनिबार नै एचपिभि खोप लगाइएको ठाकुरले जानकारी दिए ।"
जेसीजको नोम लिडर्स एकेडेमी,"काठमाडौं : नेपाल जेसीजका केन्द्रीय पदाधिकारीहरूको क्षमता अभिवृद्धिका लागि नोम लिडर्स एकेडेमी सञ्चालन गरिएको छ । नेपाल जेसीजका पूर्वअध्यक्ष सिनेटर विकल शेरचनले प्रमुख प्रशिक्षकका रूपमा र पूर्वअध्यक्ष प्रकाश केसीले सहप्रशिक्षकका रूपमा नेतृत्व विकास सम्बन्धका तालिम दिएका थिए । लिडर्ससिपको क्षमता अभिवृद्धि गर्न लोम लिर्डस एकेडेमी सञ्चालन गरेर तालिम दिएका हौं, 'नेपाल जेसीजकी राष्ट्रिय उपाध्यक्ष बबिता पाण्डेले भनिन् । उनका अनुसार नेपालभरको शाखाको नेतृत्व गरेका निर्वाचित बोर्डका पदाधिकारी सहभागी थिए ।"
नेपालमा अटिजम विद्यालय निर्माणार्थ जुबिन नौटियालको लाईभ कन्सर्ट हुँदै,"काठमाडौं : एन अटिजम केयर फाउण्डेशनले नेपालमा पहिलो पटक भारतीय गायक जुबिन नौटियालको लाईभ कन्सर्ट आयोजना गर्ने भएको छ। आगामी फागुन १७ गते काठमाडौंको बौद्धमा भव्य संगीत कार्यक्रम आयोजना हुनेछ। यस विशेष कन्सर्टमा नेपाली चर्चित गायकहरू कुमा सागर र जोन चम्लिङ राईको समेत दमदार प्रस्तुति रहनेछ। कन्सर्टको मुख्य उद्देश्य काठमाडौंमा पहिलो अटिजम विद्यालय स्थापनाका लागि आर्थिक संकलन गर्नु हो। फाउण्डेशनले लामो समयदेखि अटिजम प्रभावित बालबालिकाका हकहितमा काम गर्दै आएको छ। संस्थाकी अध्यक्ष रमिला श्रेष्ठका अनुसार संगीतप्रेमीहरूलाई मनोरञ्जन प्रदान गर्दै सामाजिक उत्तरदायित्व बहन गर्ने उद्देश्यले यो कन्सर्ट आयोजना गरिएको हो। स्वास्थ्य मन्त्री प्रदीप पौडेलले अटिजम भएका बालबालिकाका लागि विशेष कार्यक्रमहरू सरकारको नीति तथा बजेटमार्फत अघि बढाइने प्रतिबद्धता जनाएका छन्। मन्त्री पौडेलका अनुसार अटिजम भएका बालबालिकालाई सुरुवातदेखि नै विशेष शिक्षा, थेरापी, र मानसिक सशक्तिकरणको वातावरण दिनुपर्ने आवश्यकता छ। संस्थाका प्रबन्ध निर्देशक नेत्रबहादुर शाक्यका अनुसार यो कन्सर्टले अटिजमसम्बन्धी समाजमा सकारात्मक सन्देश प्रवाह गर्ने, पीडित बालबालिकाको समयमै निदान तथा उपचारमा टेवा पुग्ने र उनीहरूलाई मानसिक तथा सामाजिक रूपमा सक्षम बनाउन सहयोग गर्ने विश्वास गरिएको छ। कन्सर्टका टिकटहरू खल्ती डिजिटल वालेट मार्फत खरिद गर्न सकिनेछ। संगीतप्रेमी, समाजसेवी, कलाकार, सञ्चारकर्मी तथा अटिजम सचेतनामा संलग्न संघसंस्थाहरूलाई कार्यक्रम सफल बनाउन सहयोग गर्न संस्थाले आग्रह गरेको छ।"
"सेयर बजार दोहोरो अंकले घटयो, अधिकांश समूहको उपसूचक नकारात्मक","काठमाडौं : नेप्से परिसूचक दोहोरो अंकले घटेर बन्द भएको छ। साताको पहिलो कारोबार दिन आइतबार नेप्से परिसूचक ११४९ अंकले घटेर २६८८३१ विन्दुमा पुगेको छ। सेन्सेटिभ इण्डेक्स २२५ अंकले घटेर ४५२२१ विन्दुमा पुगेको छ। यसदिन ३०५ स्क्रिप्सको १ करोड ५८ लाख ५५ हजार ६१० कित्ता सेयर ८ अर्ब ३९ करोड ८६ लाख ६० हजार ६२८ रुपैयाँमा खरिदबिक्री भए। नेप्से परिसूचक दोहोरो अंकले घटे पनि दुई कम्पनीको सेयर सकारात्मक सर्किट लेभलमा कारोबार भयो। सेन्ट्रल फाइनान्स र गार्डियन माइक्रो लाइफ इन्स्योरेन्सको सेयर १० प्रतिशतले घट्यो। सुपर मादी हाइड्रोपावरको सेयर ९९१ प्रतिशतले बढ्दा उपकार लघुवित्त वित्तीय संस्थाको ६०६ र इन्फिनिटी लघुवित्त वित्तीय संस्थाको ६०२ प्रतिशतले बढ्यो। यसदिन कारोबार रकमका आधारमा एनआरएन इन्फ्रास्टक्चर एण्ड डेभलपमेन्ट शीर्षस्थानमा रह्यो। सो कम्पनीको ३१ अर्ब बराबरको सेयर कारोबार भयो। सीईडीबी होल्डिङ्सको ३० करोडको कारोबार हुँदा सेन्ट्रल फाइनान्सको २० करोड,नेपाल रिइन्स्योरेन्सको १५ करोड र सप्तकोशी डेभलपमेन्टको १४ करोड मूल्य बराबरको सेयर कारोबार भयो। कारोबारमा आएकामध्ये ६९ स्टक्सको मूल्य बढ्दा १६७ वटाको घट्यो। ६ स्टक्सको मूल्य भने स्थिर रह्यो। आज चारवटा समूहको उपसूचकबाहेक अन्यक सूचक नकारात्मक देखिएका छन्।"
"हिंसालाई जनयुद्ध दिवस भन्न रुचाउने छन्, प्रजातन्त्र दिवसलाई नमान्ने कुरा लोकतान्त्रिक हुँदैन : प्रधानमन्त्री ओली","काठमाडौं : प्रधानमन्त्री केपी शर्मा ओलीले राष्ट्रिय प्रजातन्त्र दिवस राष्ट्रव्यापीरुपमा मनाउन आग्रह गरेका छन्। सिंहदरबारमा आज भएको बैठकलाई सम्बोधन गर्दै जनतामाथि दमन गर्ने, नाङ्गो र हेपाहा खालको प्रवृत्ति देखाउने निरङ्कुशतन्त्र र प्रतिगमनलाई नेपाली जनताको बलिदानी संघर्षले परास्त गरेको ऐतिहासिक दिनलाई जनस्तरमा समेत मनाउन आग्रह गरेका हुन्। प्रजातन्त्र दिवसलाई नमान्ने कुरा लोकतान्त्रिक हुन नसक्ने उनको भनाई छ। हिंसालाई जनयुद्ध दिवस भन्न रुचाउनेहरु त्यत्रो परिवर्तनलाई मान्न नरुचाउने तत्व पनि भएको भन्दै उनले जनताको कार्यक्रम बनाउने गरी अगाडि बढ्न सुझाव दिए। यो दिवसलाई केवल माथिको आदेशनिर्देशका भरमा मनाउने औपचारिक दिवस मनाउनु हुँदैन। यसलाई जनताको कार्यक्रम बनाउने गरी तयारी गर्नुपर्छ।, प्रधानमन्त्री ओलीले भने, मुलुकका लागि यो सबैभन्दा ठूलो परिवर्तन ल्याउने दिने हो। यहाँ हिंसालाई जनयुद्ध दिवस भन्न रुचाउनेहरु छन् तर त्यत्रो परिवर्तनलाई मान्न नरुचाउने तत्वहरु छँदैछन्। प्रजातन्त्र दिवसलाई नमान्ने कुरा लोकतान्त्रिक हुन सक्दैन। यस दिवसलाई भव्यताका साथ मनाउनुपर्छ। प्रधानमन्त्री ओलीको अध्यक्षतामा राष्ट्रिय प्रजातन्त्र दिवस, २०८१ मूल समारोह समिति गठन भएको छ । विसं २००७ फागुन ७ गते प्रजातन्त्र स्थापना भएको ऐतिहासिक दिनको स्मरणमा प्रत्येक फागुन ७ गते यो दिवस मनाउने गरिन्छ । यो पनि पढ्नुहोस जनयुद्ध भनेको हिंसा हो, दिवस मनाउने विषय माओवादीको स्टनबाजी र गलत डिसिजन हो : बादल"
संसदीय समितिले गर्यो आगलागी भएको खानेपानी मन्त्रालयको निरीक्षण,काठमाडौं : प्रतिनिधिसभाअन्तर्गतको पूर्वाधार तथा विकास समितिले खानेपानी मन्त्रालयमा भएको आगलागीको निरीक्षण गरेको छ । आइतबार समितिका सभापति दिपकबहादुर सिंह नेतृत्वको समितिको टोलीले खानेपानी मन्त्रालयमा भएको आगलागीको स्थलगत निरीक्षण गरेको हो । समितिलाई खानेपानी मन्त्री प्रदीप यादवले आगलागीको घटना र क्षतिका बारेमा जानकारी गराउन भनेका थिए । समितिका सभापति सिंहले यस घटनाले पाठ सिकाएको बताउँदै अब यस्ता घट्ना दोहोरिन नदिन सबै सचेत हुनुपर्ने बताए । उनले निरीक्षणका क्रममा कार्यालयका कागजपत्रमा कुनैपनि क्षति नपुगेको समेत बताए। सिंहदरवारस्थित खानेपानी मन्त्रालयमा शनिबार बिहान आगलागी भएको थियो । प्रारम्भिक अनुसन्धानमा विद्युतीय तार सर्ट भएर आगलागी भएको हुन सक्ने देखिएको छ ।
मन्त्रालय माग्यो भनेर हामीविरुद्ध दुष्प्रचार र भ्रम फैलाइयो : उपेन्द्र यादव,"प्रधानमन्त्रीसँगको भेट हुँदा उहाँले आग्रह गर्नुभयो,अध्यादेशमा हामीलाई सहयोग गर्नुस्। मैलै उहाँलाई भने, विचार गर्छौं, पार्टीमा बृहत छलफल गर्छौं। अनि निर्णय गर्छौं। काठमाडौं : राष्ट्रिय सभामा कांग्रेस र एमालेको बहुमत नपुगेपछि यतिबेला जनता समाजवादी पार्टी नेपालतिर सबैको ध्यान छ। तर, सरकारलाई अफ्ठ्यारो परेपछि जसपा नेपालका अध्यक्ष उपेन्द्र यादव सत्ताको बार्गेनिङ गरिरहेको विपक्षीले आरोप लगाउन थालेका छन्। संसदमा पेश भएको अध्यादेश पारित गर्न प्रतिनिधि सभामा सरकारसँग बहुमत भएपनि राष्ट्रिय सभामा जसपा नेपालको साथ आवश्यक भएकाले पार्टीको निर्णयलाई चासोका साथ हेरिएको छ। राष्ट्रिय सभामा बहुमतले निर्णय गर्न ३० जना सांसद आवश्यक पर्छ। जहाँ जसपा नेपालको समर्थन बिना सरकारले सदनमा पेश गरेको अध्यादेश राष्ट्रिय सभाबाट पास गराउन सहज छैन। जसपा नेपाल अध्यादेशको पक्षमा कि विपक्षमा रहने भन्ने विषयमा आन्तरिक छलफल चलिरहेको छ। यता, यादवको ध्यान सत्ता, मन्त्री र मन्त्रालयतिर रहेको चर्चाका बीच उनले तत्काल आफूहरू सरकारमा नजाने स्पष्ट पारेका छन्। अध्यादेश पास गराउन जसपा नेपालले सत्ता पक्षसँग मन्त्रालय मागेको कुरो पनि चर्चामा छ नी ? भन्ने अन्नपूर्णको प्रश्नमा अध्यक्ष यादवले भने, मन्त्रालय माग्यो भन्ने कुरो उडन्ते हो। मन्त्रालय माग्यो भनेर हामीविरुद्ध दुष्प्रचार र भ्रम फैलाइएको मात्रै हो। अन्नपूर्णकर्मी राजकरण महतोले जसपा नेपालका अध्यक्ष उपेन्द्र यादवसँग गरेको कुराकानीको सम्पादित अंश : तपाईंले अध्यादेशको बाहनामा हलो अड्काउने र गोरु चुटिरहेको कुराले चर्चा पाइरहेको छ। साँच्चै कुरो चाहिँ के हो ? न हामीले अध्यादेश ल्याएका हौं न त हाम्रो सल्लाहमा ल्याइएको हो। न हामी हलो अड्काउने , न त हामी गोरु चुट्ने। अध्यादेशबारे तपाईँको पार्टीको धारणा ? हाम्रो पार्टीको संसदीय दलको बैठकले अध्यादेशको विषयमा निर्णय गर्छ। आन्तरिक छलफल भइरहेको छ। तपाईंहरू अध्यादेशको पक्षमा हो कि विपक्षमा हो ? अहिले हामी न पक्षमा छौं न त विपक्षमा । नकारात्मक रूपले होइन, हामी सकारात्मक रूपले सोच्छौं। देश र जनताकै हितमा निर्णय गर्छौं। तर, हाम्रो निर्णय भइसकेको छैन। पार्टीमा छलफल र बहस हुन्छ। त्यसपछि हामी आफ्नो धारण सार्वजनिक गर्छौं। तर, अध्यादेशको अड्को लगाएर प्रधानमन्त्री केपी शर्मा ओली र कांग्रेस सभापति शेरबहादुर देउवासँग पद माग्न जानुभयो भनेर चर्चा छ ? योभन्दा वाहियात कुरा केही हुँदैन। यो हावादारी कुरा हो, प्रधानमन्त्रीले आउनुस् बसौं भनेपछि जानु हुँदैन ? हामी गयौं। प्रधानमन्त्रीसँग जाँदा दुई, तीनवटा शब्द उहाँले भन्नुभयो। र आग्रह गर्नुभयो,अध्यादेशमा हामीलाई सहयोग गर्नुस्। मैलै उहाँलाई भने, विचार गर्छौं, पार्टीमा बृहत छलफल गर्छौं। अनि निर्णय गर्छौं। मैले त्यति मात्रै भनेको हुँ। हामी दुईजनाको कुरा नै त्यति हो।' अनि कांग्रेस सभापतिसँगको भेटमा के कुरा भयो ? उहाँसँग पनि त्यही कुरो भयो। के कुरो ? उहाँले भन्नुभयो, अध्यादेशमा सघाइदिनुपर्यो। पार्टीले समर्थन गरिदिनुपर्यो। हामीले भन्यौं, पार्टीमा हामी यस विषयमा छलफल गर्छौं। अहिले अवसर पनि छ भनेर पदमै जान चाहेको हो ? राजनीतिमा केही मूल्य मान्यता र लक्ष्य पनि हुन्छ। हाम्रो राजनीति मिसन पोल्टिक्स पनि हो। त्यसले गर्दा हामी अध्यादेशको कन्टेन्ट, उद्देश्य र देश र जनतालाई पार्ने सकारात्मक प्रभाव लगायतका पक्षहरूलाई विश्लेषण गरेर हेर्छौं। अन्य कुरा हेर्दैनौं। दुई दल मिलेर चुनाव लडे भइगो नि त ? अरु दलले भोट ल्याउँछ भन्ने डर छ भने कांग्रेस र एमाले मिलेर लडे भइहाल्यो नि। यसो भन्दै गर्दा, यहाँले त अध्यादेश पास गराउन सत्तापक्षसँग मन्त्रालय मागेको कुरो पनि आइरहेको छ ? मन्त्रालय माग्यो भन्ने कुरो उडन्ते कुरो हो। मन्त्रालय मागे भनेर हामीविरुद्ध दुष्प्रचार र भ्रम फैलाइएको मात्रै हो। त्यसो भए, जसपा नेपाल अहिले सरकारमा जाँदैन ? अँ, सरकारमा जाने कुरै छैन हाम्रो। अध्यादेशमा चाहिँ सरकारलाई सहयोग गर्ने कि नगर्ने ? अरु अरु पनि छन्, थुप्रै पार्टी छन्। हामी त्यति ठूला छैनौं। निर्णायक पनि छैनौं। अध्यादेशको अन्तरवस्तु देश र जनताको अनुकूल छ वा छैन ? भन्ने विषय विश्लेषण गरेर भन्छौं। पार्टीको संसदीय दलको निर्णयअनुसार संसदमा धारणा राख्छौं। जसपा नेपालको राजनीतिक लाइन के हो ? समावेशी समानुपातिकका लागि हामी लड्ने शक्ति हौं। हामी लोकतन्त्रलाई सामाजिक लोकतन्त्र बनाउन चाहन्छौं। राजनीतिक लोकतन्त्रले मात्रै हुँदैन। सामाजिक र आर्थिक लोकतन्त्र पनि अहिलेको मुख्य आवश्यकता हो। लोकतन्त्र समावेशी पनि हुनुपर्छ। कसैलाई भाषा, धर्म, बोली र जातिको आधारमा राज्यले भेदभाव गर्ने, हेप्ने, उपेक्षा गर्ने, उसलाई स्रोत र साधनको पहुँचबाट बञ्चित बनाउने, बहिष्करणमा लैजाने कार्य मानवता विरुद्धको अपराध नै भन्छौं हामी। त्यो अपराध हुनुहुँदैन भन्ने पक्षमा छौं। संविधानमा थोर बहुत कुरा समेटिएको पनि छ धेरै कुरा विभेदकारी पनि छ। अहिले हामीले समावेशितालाई छोड्न सक्दैनौं। कसलै खोसे भने हामी लड्छौं। हामी संघर्ष गर्छौं। सामाजिक लोकतन्त्र, सामाजिक न्याय, संघियताको विरुद्ध जाने कुरासँग हामी स्वीकार गर्दैनौं। ठूलो पार्टीले थ्रेस होल्ड बढाउने भनेको छ ? यो ठीक हो त ? यसो गर्दा हुन्छ नि दुईवटा पार्टीको नाम लेखिदिने, दुईवटा पार्टीबाहेक अरुले राजनीति गर्नु हुँदैन भनेर कानुन नै ल्याउँदा पनि त हुन्छ नि। उहाँहरूमै इमान्दारिता छैन। उहाँको चुनावी घोषणापत्र र स्थापनाकालदेखि नै बहुदलीय व्यवस्थाका लागि लडेको होइन र ? कांग्रेस र कम्युनिष्टको झण्डामुनि त्यत्रो सयकडौं मान्छेले सहादत दिएको होइन र ? आज त्यसलाई धोका दिएर आज दुईदलीय, भोलि एक दलीय व्यवस्था भन्न मिल्छ ? हामी बहुदलीय व्यवस्था व्यवस्थाको पक्षमा छौं। एक दलीय, दुई दलीय, निर्दलीय व्यवस्थालाई मान्दैनौं। साना दलले गर्दा देशका राजनीतिक स्थिरता भएन भन्ने छ त ठूला दललाई ? दुई दल मिलेर चुनाव लडे भइगो नि त ? अरु दलले भोट ल्याउँछ भन्ने डर छ भने कांग्रेस र एमाले मिलेर लडे भइहाल्यो नि। लोकतन्त्र र बहुदलीय व्यवस्था किन मास्ने ? समावेशिता, संघीयता किन मास्ने ? सामाजिक न्यायबाट किन बञ्चित गर्ने ? उनीहरूको धार्मिक र सांस्कृतिक अधिकारबाट किन बञ्चित गर्ने ? उनीहरूको परम्परा, धर्म, संस्कृति किन नास गर्ने।"
युवकको हत्या गरेको आरोपमा दुईजना पक्राउ,बाँके : युवकको हत्या गरेको आरोपमा दुईजना पक्राउ परेका छन्। पक्राउ पर्नेमा बैजनाथ गाउँपालिका२ बस्ने ३५ वर्षीय राम बहादुर राना र सोही गाउँपालिका६ बस्ने १७ वर्षीय किशोर रहेका छन्। बैजनाथ गाउँपालिका८ का २५ वर्षीय दिनेश रोकायाको हत्या गरेको आरोपमा उनीहरूलाई पक्राउ गरिएको हो। सोही गाउँपालिका८ बिचलाईनस्थित विवाह कार्यक्रममा वादविवाद हुँदा उनीहरूले दिनेश समेत ६ जनालाई शुकबार राति कुटपिट गरेर घाइते बनाएका थिए। गम्भीर घाइते भएका दिनेशको मेडिकल कलेज कोहलपुरमा प्राथमिक उपचारपश्चात भारतको लखनउ पठाइएको थियो। उपचारका क्रममा आइतबार बिहान दिनेशको मृत्यु भएको हो। साथै कुटपिटबाट घाइते भएका अन्य ५ जनाको मेडिकल कलेज कोहलपुरमा उपचार भइरहेको छ। यस सम्बन्धमा प्रहरीले आवश्यक अनुसन्धान गरिरहेको जनाएको छ।
"प्रचण्डलाई विश्वप्रकाशले भने : दोहोरो मानसिकता त्याग्नुस्, माओवादीसँग मिल्दा प्राकृतिक, एमालेसँग मिल्दा कसरी अप्राकृतिक ?","काठमाडौं : नेपाली कांग्रेसका महामन्त्री विश्वप्रकाश शर्माले माओवादी केन्द्रका अध्यक्ष प्रचण्डलाई कांग्रेस र एमालेको सरकार कसरी अप्राकृतिक भयो भन्दै प्रश्न गरेका छन्। आज प्रतिनिधि सभाको बैठकमा बोल्दै उनले कांग्रेस र माओवादीको सरकार हुँदा प्राकृतिक हुने कांग्रेस र एमाले हुँदा कसरी अप्राकृतिक भयो भन्दै प्रश्न गरेका हुन्। दोहोरो मापदण्डको मानसिकतालाई भत्काउन म आह्वान गर्छु। प्रतिपक्ष दलका नेताले माघको २४ गते सम्बोधनको क्रममा वर्तमान सरकार संवैधानिक र प्राकृतिक नभएको भन्नुभयो। कांग्रेस र माओवादी मिलेर सरकार बनाउँदा कसरी प्राकृतिक थियो। अनि कांग्रेस र एमाले मिल्दा कसरी अप्राकृतिक भयो। यसको बारेमा उहाँको व्याख्या कुनै बेला सुनौंला। दुई वटा भिन्न दर्शनको सरकार बन्नु गणितिय बाध्यता र परिस्थितिको आवश्यकता भएको उनले बताए। प्राकृतिक त हामीले पनि कोही दावा गरिरहेका छैनौं। तर,संवैधानिकमा पनि छैन त ? उनले प्रश्न गर्दै भने संविधानको धारा बमोजिम कांग्रेसको समर्थनमा माओवादी केन्द्रका अध्यक्ष प्रचण्ड प्रधानमन्त्री बन्दा संवैधानिक अनि त्यहि संविधानको त्यहि धाराउपधाराको त्यहि नेपाली कांग्रेसको समर्थनमा एमाले अध्यक्ष प्रधानमन्त्री बन्दा कसरी असंवैधानिक ? उनले प्रचण्डको अभिव्यक्ति आवेगात्मक अभिव्यक्तिको नमूना रहेको उल्लेख गरे। उनले अध्यादेश संविधानबमोजिम नै आएको धारणा राखे। उनले विषय र परिस्थितिलाई केन्द्रमा राखेर ढृष्टिकोणमा राख्दै आएको धारणा राखे। शर्माले आवेगात्मक प्रस्तुतीले जनताप्रति विश्वास घटेको होकि भन्ने तर्क गरे। हाम्रो शैलीले नागरिक पङ्तिमा असर गर्यौं कि ! उनले भने,विधेयक टुंगोमा नपुग्दा कसैलाई दोष दिएर उम्किने स्थान छैन। संसद्को आस्था र नेतृत्वप्रति भरोशा जगाउनुपर्ने आवश्यकता रहेको बताएका छन्। देशप्रति विश्वास जगाउन आत्मसमीक्षा गरेर अगाडि बढ्नुपर्ने बताएका छन्। उनले अड्किएका विधेयक परिमार्जनसहित पारित गर्न र विकास निर्माणको वातावरण बनाउनुपर्नेमा जोड दिए।"
मोरङको रंगेलीबाट राहदानीको सेवा सुरु,"विराटनगर : मोरङको रंगेलीबाट पहिलोपटक राहदानी (पासपोर्ट) सम्बन्धी सेवा दिन सुरु गरिएको छ। सेवा आइतबारदेखि सुरु भएको हो। इलाका प्रशासन कार्यालय रंगेलीबाट राहदानी वितरणका लागि काम सुरु भएको मोरङका सहायक प्रमुख जिल्ला अधिकारी एवं जिल्ला प्रशासन कार्यालयका सूचना अधिकारी प्रदीप साहले बताए। यसअघि मोरङमा जिल्ला प्रशासन कार्यालय र इलाका प्रशासन कार्यालय उर्लाबारीबाट मात्रै राहदानी सम्बन्धी सेवा दिने गरिएको थियो। साहका अनुसार सबै प्रक्रिया पूरा गरेर पठाएपछि काठमाडौंबाट राहदानी प्रिन्ट भएर आउँछ। काठमाडौंदेखि जारी भएर आएपछि राहदानी मोरङबाट सम्बन्धित व्यक्तिलाई वितरण गर्ने गरिएको उनको भनाइ छ। आवेदन दिएपछि २० देखि २५ दिनभित्रमा राहदानी प्राप्त गर्न सकिने उनले बताए। यसअघि जिल्ला प्रशासन र इलाका प्रशासन उर्लाबारीबाट मात्रै विद्युतीय राहदानी सम्बन्धी सेवा दिने गरिएको थियो, साहले भने, अब रंगेलीबाट पनि सुरु भएको छ। उनका अनुसार फारम भर्नेदेखि बायोमेट्रिक गर्नेसम्मको सबै सुविधा रंगेलीमै उपलब्ध हुने छ। राहदानी लिन चाहने रंगेली क्षेत्रका बासिन्दाले अब जिल्ला प्रशासन धाइरहनु पर्दैन। जिल्ला प्रशासन कार्यालय मोरङले सूचना जारी गरेर इलाका प्रशासन कार्यालय रंगेली कार्यक्षेत्र भएका स्थानीय तहका पायक पर्ने सेवाग्राहीले राहदानीका लागि रंगेलीमै सम्पर्क गर्न सकिने जानकारी दिएको छ। सेवाग्राहीले कृषि विकास बैंक रंगेली शाखामा राजस्व बुझाएर इलाका प्रशासन कार्यालय रंगेलीबाट सेवा लिन सकिने जानकारी सहायक प्रजिअ साहले दिए।"
"जय साइकल, जय पर्यावरण : भगाऔं क्यान्सर, चढौं साइकल","काठमाडौं : सरकारकै तथ्यांकले भन्छ मुलुकमा वार्षिक १३ प्रतिशतका दरले क्यान्सरका बिरामी बढिरहेका छन्। अर्थात्, क्यान्सर रोग भयावह बन्दैछ। बिग्रँदो वातावरण, खानपान, रहनसहन र सचेतनाको अभावका कारण क्यान्सर रोग फैलिँदै गएको छ। त्यसैकारण, अन्नपूर्ण मिडिया नेटवर्कले क्यान्सरविरुद्ध सचेतनाका लागि बर्सेनि साइकल र्याली गरिरहेको छ। शनिबार साइकल र्यालीको दसौं संस्करण आयोजना गर्यो। भव्य उपस्थिति र हजारौंको सहभागिताका बीच र्याली सम्पन्न भयो। जसले वातावरणमैत्री साइकल चढ्न, व्यायाम गर्न र क्यान्सरविरुद्ध सचेत हुन सन्देश बाँड्यो। साइकल र्यालीमा कलिला बालबालिकादेखि पाकाको सहभागिता थियो। र्यालीका सहभागी हुन पाँच हजार जना साइकल यात्रीले नाम दर्ता गरेका थिए। महिला साइकल यात्रीको लोभलाग्दो सहभागिताले र्यालीको शोभा बढाएको थियो। साइकल यात्रीको नारा थियो, जय साइकल, जय पर्यावरण ! प्रदूषणयुक्त राजधानी काठमाडौंलाई स्वस्थ र स्वच्छ बनाउन साइकल संस्कृति अँगाल्नुपर्ने सहभागीहरूको भनाइ थियो। स्वास्थ्य तथा जनसंख्या मन्त्री प्रदीप पौडेल र अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले अन्नपूर्ण कर्पोरेट टावरको कार्यालय परिसरमा रिबन काटेर साइकल र्यालीको उद्घाटन गरेका थिए। साइकल र्यालीमा नेपाल क्यान्सर केयर फाउन्डेसनको सहकार्य रहँदै आएको छ। ३३ कर्पोरेट हाउसले र्यालीलाई भव्य बनाउन सहकार्य गरेका थिए। अन्नपूर्णले १० वर्षदेखि निरन्तर राइड फर लाइफ भन्ने नारासहित सचेतना साइकल र्याली गरिरहेको छ। गैरीगाउँ तीनकुनेस्थित अन्नपूर्ण मिडिया नेटवर्कको कर्पोरेट अफिसबाट सुरु भएको साइकल र्याली गौशाला, बसुन्धरा, बल्खु, त्रिपुरेश्वर, नयाँ बानेश्वर हुँदै पुन: अन्नपूर्ण मिडिया नेटवर्कको अफिसमा पुगेर समापन भएको थियो। अर्थात्, र्यालीले २२ किलोमिटर दूरी परिक्रमा गरेको थियो। नेपालीको शरीरमा क्यान्सरै प्रवेश नगर्ने स्थिति बनाउनु पर्छ। यसका लागि सचेतना प्रवर्द्धनको काम गर्न जरुरी छ। प्रदीप पौडेल, स्वास्थ्य तथा जनसंख्यामन्त्री क्यान्सर प्रवेश हुन नदिऔं : मन्त्री पौडेल स्वास्थ्य तथा जनसंख्यामन्त्री प्रदीप पौडेलले शरीरमा क्यान्सरै प्रवेश नगर्ने स्थिति सिर्जना गर्न सचेतना फैलाउनुपर्ने बताएका छन्। बिरामी बढी राख्ने र उपचारात्मक प्रणाली पनि पूर्ण नहुने अवस्थाले यो स्थिति अझै गम्भीर बनेर जान्छ। त्यसैले बिरामीको संख्या न्यूनीकरण गर्ने स्थिति बनाउनु पर्छ , साइकल र्यालीको उद्घाटन गर्दै मन्त्री पौडेलले भने, नेपालीको शरीरमा क्यान्सरै प्रवेश नगर्ने स्थिति बनाउनु पर्छ। यसका लागि सचेतना प्रवद्र्धनको काम गर्न जरुरी छ। व्यक्ति आफैं सचेत भए कयौं रोगबाट सुरक्षित हुन सकिने उनको भनाइ थियो। शिक्षा मन्त्रालयसँग स्वास्थ्य मन्त्रालयले विद्यालय तहमा स्वास्थ्य शिक्षा अनिवार्य गर्ने तयारी गरेको पनि मन्त्री पौडेलले जानकारी दिए। क्यान्सरका कारण धेरै नेपालीले दु:ख पाइरहेकाले विद्यालय तहमै स्वास्थ्य शिक्षा अनिवार्य गर्न लागेको बताए। मन्त्री पौडेलले क्यान्सरको उपचारका निम्ति उपचारात्मक प्रणालीको विकास गर्न अझै जरुरी भएको बताए। उनले भने, क्यान्सर लागेर धेरै बिरामी भइरहेका छन्। धेरैले ज्यान पनि गुमाइरहेका छन्। तर, यसको उपचार पद्धति पूर्ण हुने स्थिति अझै बन्न सकेको छैन। उनका अनुसार गत वर्षको तथ्यांकअनुसार १४ हजार मानिसको क्यान्सरबाट मृत्यु भएको छ। क्यान्सर रोग जटिल बन्दैछ यसलाई गम्भीर रूपमा लिनु पर्छ। १४ हजार मान्छेको मृत्युको संख्या सानो होइन्, यो धेरै ठूलो संख्या हो , उनले भने, त्यसैले प्राथमिकतामा राखेर राज्यले नीतिमै उपचारात्मक प्रद्धतिको विकास गर्ने लगानी गर्न आवश्यक छ। क्यान्सरलगायत अरू रोगले पनि बिरामीको संख्यामा वृद्धि भएको उनले बताए। सरकारी, निजी क्षेत्र, स्वयंसेवी संस्थाबाट क्यान्सरविरुद्ध निरन्तर सचेतना जगाउनु पर्नेमा स्वास्थ्य मन्त्रीले जोड दिए। उनले थपे, हामी सबैको सहकार्य र समन्वयबाट क्यान्सर रोगविरुद्ध ठोस उपलब्धि ल्याउन सक्छौं। मन्त्री पौडेलका अनुसार क्यान्सरजस्ता रोग बढ्नुका पछाडि जलवायु परिवर्तनले पनि ठूलो असर पारेको छ। धुलो, धुवाँ, अस्वस्थ प्रतिस्पर्धाले मानसिक स्वास्थ्यलाई धेरै ठूलो असर गरेको छ। मानसिक स्वास्थ्यमा परेको प्रभावका कारण शारीरिक स्वास्थ्य पनि बिग्रिएको छ, उनले भने, त्यसैले मानसिक स्वास्थ्यमा पर्ने प्रभावलाई न्यूनीकरण गर्न हामीले व्यवहार परिवर्तन गर्न जरुरी छ। मानसिक तथा शारीरिक स्वास्थ्य बचाई राख्नका निम्ति आहारव्यवहार परिवर्तन गर्नुपर्छ। नीतिगत, कानुनी र अरू विषयहरू परिमार्जन गर्दै कार्यान्वनन गरेर क्यान्सरविरुद्ध काम गर्न जरुरी रहेको मन्त्री पौडेलको भनाइ थियो। दुई, चार वा पाँच जनालाई पनि सचेतना जगाएर हामीले बचाउन सक्यौं भने त्यो खुसीको कुरा हुन्छ, त्यसैकारण सचेतनामा हामी लागेको दसौं वर्ष भयो। क्याप्टेन रामेशर थापा, अध्यक्ष, अन्नपूर्ण मिडिया नेटवर्क हामीले हाम्रो समाजमा सामूहिक ढंगले सहकार्य गर्ने, एकअर्कालाई ठेस नलाग्ने काम गर्न जरुरी छ। मान्छेलाई तनाव दिनु हुँदैन। शान्ति र सुखी हुन दिनुपर्छ, मन्त्री पौडेलले भने। स्वास्थ्य जनता, स्वास्थ्य नेपाल स्वास्थ्य जनता, स्वास्थ्य नेपालका लागि अन्नपूर्ण मिडिया नेटवर्कले काम गरिरहेको नेटवर्कका अध्यक्ष क्या रामेवर थापाले बताए। नेटवर्कले राष्ट्र, राष्ट्रियता रक्षा तथा लोकतन्त्रलाई संस्थागत गर्नका लागि संघर्ष गर्दै आएको पनि उल्लेख गरे। जनतालाई सुसूचित गर्ने, समाजलाई उत्कृष्ट र प्रतिष्ठित गर्ने प्रक्रियाअन्तर्गत स्वास्थ्य पनि त्यति नै संवेदनशील र महŒवपूर्ण मुद्दा रहेको उनले बताए। उनले भने, यसै मुद्दाअन्तर्गत १० वर्षदेखि क्यान्सर केयर फाउन्डेसनसँग सहकार्य गरेर अन्नपूर्ण मिडिया नेटवर्कले क्यान्सरविरुद्ध सचेतना अभिवृद्धि गर्दै आएका छौं। उनका अनुसार क्यान्सर केयर फाउन्डेसनले हजारौंलाई क्यान्सरबाट बचाउन धेरै नै मेहनत गरेको छ। त्यसैको एउटा रूप हो क्यान्सरविरुद्ध सचेतना जगाउन जागरण अभियान। फाउन्डेसनले हजारौं छोरीहरूलाई क्यान्सरबाट बचाउन धेरै मेहनत र उल्लेख्य भूमिका निर्वाह गरेको म गर्वका साथ भन्न सक्छु, क्याप्टेन थापाले भने, यसको उपलब्धि राम्रो र खुसीलाग्दो छ । पूर्वमहान्यायाधिवक्ता एवं वरिष्ठ अधिवक्ता सुशील पन्त, डा सरिता घिमिरेलगायत समाजसेवीको भूमिकाको उनले प्रशंसा गरे। दुई चार, पाँच जनालाई पनि सचेतना जगाएर हामीले बचाउन सक्यांै भने त्यो खुसीको कुरा हुन्छ, त्यसैकारण सचेतनामा हामी लागेको आज दसौं वर्ष भयो, उनले भने, स्वास्थ्य जनता, स्वास्थ्य नेपालको रूपमा स्वास्थ्य मन्त्री र सरकारले काम गरिरहेको छ। हार्दिक शुभकामना। जलवायु परिवर्तनको मुद्दाले संसारलाई ततायो स्वास्थ्य र वातावरणीय विषय अहिले संसारकै गम्भीर समस्या र चासोको विषय बनेको अन्नपूर्ण पोस्ट्का प्रधान सम्पादक अखण्ड भण्डारीले बताए। उद्घाटन कार्यक्रममा बोल्दै उनले अन्नपूर्ण मिडिया नेटवर्कले गर्दै आएको क्यान्सरविरुद्धको सचेतनामूलक साइकल र्यालीको प्रभाव बढ्दै गएको बताए। उनले भने, साइकल र्यालीको प्रभाव बढ्नुका सन्दर्भ, परिस्थिति पनि त्यति नै बढी रहेको छ। स्वास्थ्य र वातावरणीय विषय अहिले संसारकै गम्भीर समस्या र चासो बनेको छ। अझ अमेरिकामा राष्ट्रपतिको रूपमा डोनाल्ड ट्रम्प आएपछि जलवायु र डब्लूएचओबाट आफ्नो हात झिकेको घटनाबाट नेपाली जनताले ठूलो पाठ सिक्नुपर्ने उनले बताए। अमेरिकाको राष्ट्रपतिले आफ्नो देशको हित हेर्नुभयो होला। तर, हामीजस्ता देशहरूले यसबाट सिक्नुपर्ने पाठहरू धेरै छन्। अब हामी आफ्नै सामथ्र्य र बुद्धिले आफ्नै रैथाने तौरतरिकाले बाँच्न जान्नुपर्छ, सिक्नु पर्छ भन्ने देखाएको छ, उनले भने, वातावरण र स्वास्थ्यका कुरा हामीले हाम्रै वातावरणीय तरिकाले, रैथाने प्रविधिहरू प्रयोग गरेर आफूलाई स्वस्थ राख्नुपर्छ र बचाउनु पर्छ। त्यसमा यस्ता जनचेतनामूलक साइकल र्याली पनि पर्छन्। जलवायु परिवर्तनको मुद्दाले संसारलाई तताउँदै लगेको प्रधान सम्पादक भण्डारीको भनाइ थियो। नेपाल साइकिलिङ संघका वरिष्ठ उपाध्यक्ष सुदीप पौडेलले यसपालिको साइकल र्यालीमा युवा स्वास्थ्यमन्त्रीको साथ पाएकोमा खुसी व्यक्त गरे। उनले भने, काठमाडौं सहरलाई प्रदूषणमुक्त बनाउनुपर्छ। त्यसका लागि सबैले साइकल प्रयोग गर्नुपर्छ। ९ जनालाई उपहार साइकल र्यालीमा सहभागीमध्ये ९ जना भाग्यशाली विजेताले लक्कीड्रमार्फत आकर्षक उपहार जितेका छन्। प्रवीण श्रेष्ठले एक लाखबराबरको पहिलो पुरस्कार प्यान्क बाइक हात पार्न सफल भए। त्यसैगरी २ लाख ५० हजारबराबरको ट्रानक्वालिटी स्पा सोल्टी होटल एनुअल हेल्थ क्लबको मेम्बरसिपको कुपन सचिन श्रेष्ठको पोल्टामा परेको थियो। दुसित थानी हिमालयन रिसोर्ट धुलिखेलको ६० हजार बराबरको एक रातको बसाइसहितको कुपनमा इरफान अन्सारीले कब्जा जमाए। दुसित प्रिन्सेस काठमाडौं, नेपालको तर्फबाट प्रदान गरिएको ४० हजारबराबरको एक रातको बसाइसहित कुपन रुविन महर्जनले जिते। त्यस्तै दुसित प्रिन्सेसकै १० हजारको डिनर कुपन मनिष कार्कीको नाममा दर्ता भयो। त्यसैगरी, साइकल र्यालीमा सहभागी भएकाहरूमध्ये लक्कीड्रमार्फत तीन जनाले डिस होमको फोरके स्ट्रिमर डिभाइस जिते। रमेश बैंजु, सुनील राना र रोशन महजर्नले सो डिभाइस हात पार्न सफल भए। त्यसैगरी ३२ इन्चको स्मार्ट पालसोनिक टीभी सागर महर्जनले जिते।"
"साइकल चढौं, स्वस्थ बनौं","सोनिया अधिकारी, एसिस्टेन्ट म्यानेजर (मिडिया), एसियन पेइन्ट्स नेपाल अन्नपूर्णको साइकल र्याली स्वास्थ्यमा केन्द्रित भएकाले हामी जोडिएका हौं । यो राम्रो पहल हो । अहिलेको अवस्थामा क्यान्सरबाट धेरै जना पीडित भइरहेका छन् । पहिला चुरोट खाएरमात्रै क्यान्सर हुन्छ भन्ने हाम्रो सोचाइ हुन्थ्यो तर अहिलेको जीवनशैलीका कारण क्यान्सर भइरहेको हुन्छ । यस्तोबेला अन्नपूर्णले गरेको यो र्यालीले जनचेतना फैलाउन मद्दत गर्छ । यसमा सहभागी हुन पाउँदा धेरै खुसी छौं । सुमन थापा, डिजिटल र मिडिया म्यानेजर, लक्ष्मी सन्राइज बैंक साइकल नियमित रूपमा चलाउने र यसमा धेरै रुचि भएकाले पनि सहभागी भएको हुँ । क्यान्सरबारे जनचेतना जगाउने भन्ने उद्देश्य र्यालीको रहेकाले सहभागी हुन उत्प्रेरित भएँ । संस्थागत रूपमा हाम्रो उद्देश्य पनि जनस्वास्थ्य, महिला स्वास्थ्य सरोकारको विषय हो । स्वास्थ्य र वातावरणमा एकदमै सक्रिय भएकाले पनि यो अभियानमा जोडिएका हौं । प्रसुनकुमार लाखे, कर्पोरेट सेल्स सुपरभाइजर, लक्ष्मी ईमोबिलिटी केई ब्रान्ड अन्नपूर्ण पोस्ट्ले गरेको यो इभेन्ट धेरै राम्रो छ। यो सामाजिक पहल र स्वास्थ्य वातावरणको लागि भयो। क्यान्सरविरुद्ध स्वस्थ वातावरणका लागि यो र्याली गरिएको छ। हामी स्वच्छ वातावरणको कुरा गरिरहेका छौं। तर औद्योगिक क्षेत्रलगायतका विभिन्न ठाउँबाट कार्बन उत्सर्जन भइरहेको छ। यसले गर्दा हाम्रो स्वास्थ्यमा धेरै नै असर गरिरहेको छ। विनय थापामगर, सेल्स म्यानेजर, दुसित थानी हिमालयन रिसोर्ट, धुलिखेल हाम्रो विलासितायुक्त फाइभ स्टार रिसोर्ट भएकाले स्वास्थ्यसम्बन्धी केही न केही जोडिएको छ। यसकारण हामी पनि यो अभियानमा सहभागी भएका छौं। यस्तो खाले र्याली भइराख्नु पर्छ। स्वास्थ्य र शारीरिक तन्दुरुस्ती (फिटनेसका)का लागि यस्ता खाले र्याली भइरहनुपर्छ। म पनि साइकल चलाउन उत्साहित हुन्छु। बेलाबेला यस्तो कार्यक्रम भइरहे जनचेतना फैलाउनमा पनि सहयोग पुग्छ। नवराज कोइराला, एसिस्टेन्ट जनरल म्यानेजर, बज्र ग्रुप, ईभी नेपाल मोटर्स विश्वव्यापी रूपमा अहिले क्यान्सर एकदम घातक रोगमा विकसित हुँदै छ। क्यान्सरलाई रोक्नुपर्छ भन्ने हाम्रो पनि सोच हो। क्यान्सर र ईभीको कनेक्टिभिटी पनि छ। स्वास्थ्यका लागि विद्युतीय सवारी (इलेक्ट्रिक भेहिकल) उपयुक्त छ। यसले धुवाँ फाल्दैन, वातावरणलाई राम्रो बनाउँछ। वातावरण सफा भएपछि मानिसले स्वच्छ हावा लिएर स्वस्थ हुन्छन्। यसले कुनै रोग नलाग्ने सम्भावना हुन्छ। रवि पोखरेल, सीईओ, हार्दिक आईभीएफ एन्ड फर्टिलिटी सेन्टर अन्नपूर्ण साइकल र्याली विगत ९१० वर्षदेखि नै क्यान्सरबारे जनचेतनामा महŒवपूर्ण भूमिका खेल्दै आएको छ। यसमा हामी पनि जोडिन पाउँदा अन्नपूर्णले गरेको यो अभियानमा सहभागी हुन पाउँदा हार्दिक आईभीएफ एन्ड फर्टिलिटी सेन्टरलाई गौरव महसुस भएको छ। क्यान्सरको जनचेतनामा हाम्रो पनि केही न केही भूमिका होस् भनेर यसमा सहभागी भएका हौं। तिलकराज पाण्डेय, सीईओ, नेपाल बैंक लि अन्नपूर्ण पोस्ट्को दसौं वर्षसम्म गर्दै आएको रन फर लाइफ कार्यक्रम ज्यादै प्रभावकारी र मानवीय हित तथा सुरक्षाको लागि छ। जसले क्यान्सरबारे जनचेतना जगाउने, रोकथाम गर्ने र सकभर लाग्नै नदिने यस्तो कार्यक्रममा सहभागी हुन पाउँदा एकदमै खुसी लागेको छ। यसमा नेपाल बैंकलाई पनि सहयोगको हात बढाउन अवसर दिएकोमा अन्नपूर्ण मिडिया नेटवर्कलाई धेरै धन्यवाद दिन चाहन्छु। वसन्त बकसी, हेड अफ मार्केटिङ एन्ड कर्पोरेट कम्युनिकेसन, महालक्ष्मी विकास बैंक स्वास्थ्य सतर्कता, क्यान्सरबारे जनचेतना जगाउनका लागि पनि यो अभियान बैंकका लागि ठूलो प्लेटफर्म भयो। हाम्रो संस्थागत सामाजिक उत्तरदायित्व (सीएसआर) स्वास्थ्य र शिक्षामा बढी केन्द्रित हुन्छौं। यसकारण स्वास्थ्यमा जोडिएको र मिडिया हाउसले राम्रो काम गरेकाले जनचेतनामा हामीले साथ दियौं भन्ने बुस्ट हुन्छ भनेर सहभागी भयौं। अंकुश अग्रवाल, प्रबन्ध निर्देशक (एमडी),पालसोनिक टेलिभिजन अन्नपूर्णसँगको पुरानो चिनजानलाई निरन्तरता दिएका हौं। क्यान्सरविरुद्धको जनचेतना साइकल र्याली धेरै कमले गर्छन्। यो अभियान भइरहनु पर्छ। भविष्यका लागि अझ भर्खरका नयाँ पुस्ताको ज्ञानका लागि आवश्यक छ। यो अभियान धेरै राम्रो हो। स्वास्थ्य सचेतनाका लागि निरन्तर हुन जरुरी छ। निशान्त अधिकारी, ब्रान्ड एन्ड कम्युनिकेसन लिड, ईसेवा जलवायु परिवर्तनले गर्दा मानव स्वास्थ्यमा पनि विभिन्न हानि पुगिरहेको छ। अहिलेको खानपानले पनि स्वास्थ्यमा प्रभाव पारेको छ। जस्ले क्यान्सर जस्तो भयावह रोग दिनप्रतिदिन बढ्दो छ। यस अवस्थामा हरेक व्यक्ति सजग हुन आवश्यक छ। यस्तो अवस्थामा अन्नपूर्णको यो अभियान सहायकसिद्ध बन्न सक्छ। अर्थतन्त्र उकास्न मद्दत गर्ने र स्वास्थ्यमा जनचेतना जगाउने खालमा हाम्रो साथ सधैं रहन्छ। अन्नपूर्णले गरेको यो पहल राम्रो लागेर हामी अभियानमा जोडिएका हौं। होमराज श्रेष्ठ, अध्यक्ष, क्वालिटी दरबार प्रालि क्यान्सरविरुद्ध स्वास्थ्यका लागि जनचेतना जगाउने उद्देश्यले अन्नपूर्ण मिडिया नेटवर्कले आयोजना गरेको यो कार्यक्रममा ऐक्यबद्धता जनाउनका लागि हामीले सहकार्य गरेको हो। अहिले नेपालमा क्यान्सरले विकराल रूप लिइरहेको छ। यो जनचेतनाले सचेतना जगाउँछ भन्ने विश्वास लिएको छु। अन्नपूर्णको यो कार्यलाई हाम्रो संस्थाले आर्थिक, भौतिक, नैतिक रूपमा नै साथ दिएको छ। रजनी थापा, राष्ट्रिय अध्यक्ष, नेपाल जेसिस नेपाल जेसिस युवाहरूको संस्था हो, जहाँ नेतृत्व र व्यक्तित्वको विकास हुन्छ। युवा नेटवर्कमा सबैभन्दा ठूलो संस्थाको रूपमा रहेको जेसिसले अन्नपूर्णसँगको सहकार्यमा क्यान्सर सचतेना फैलाउने काम गरेका छौं। युवामा क्यान्सरविरुद्ध जनचेतना भयो भने अब आउने पुस्तामा क्यान्सर रोग कम होला भन्ने हाम्रो विश्वास छ। नेपाल जेसिसले अन्नपूर्णसँग क्यान्सरविरुद्ध सचेतना फैलाउन सदैव सहकार्य गर्नेछ। सोमराज शर्मा, जोखिम तथा बिमांकीय अधिकृतशिखर इन्स्योरेन्स क्यान्सरविरुद्धको साइकल र्याली उपयोगी छ। क्यान्सरजस्तो गम्भीर रोग लाग्यो भने यसले दायित्व बढाउने काम गर्छ। यो राइड फर लाइफमा हाम्रो सहकार्य भनेको वातावरणमैत्री स्वास्थ्यवद्र्धक कार्यमा ऐक्यबद्धता हो। काठमाडौंको व्यस्त जीवनमा कसरी स्वास्थ्य जीवन बनाउने भन्ने समस्या नै छ। यसका लागि पनि यो साइकल र्याली आवश्यक छ। निराजन केसी, सेल्स म्यानेजर, दुसित प्रिन्सेस काठमाडौं क्यान्सरविरुद्धको यो अभियान समुदायमा सचेतना जगाउनका लागि हो। दुसित प्रिन्सेसले जहिले पनि दिगो विकासलाई केन्द्रमा राख्ने भएकोले अन्नपूर्णसँगको यो सहकार्य भएको हो। विश्वभरि नै क्यान्सरपीडित बढिरहेका छन्। यो अभियानले क्यान्सरपीडितहरूलाई सबै साथमा छन् भन्ने साहस प्रदान गर्छ जस्तो लाग्छ। दुसित प्रिन्सेसले यस्तो सामाजिक कामलाई जहिले पनि साथ दिनेछ। आशिष गुरुङ, अपरेसनल म्यानेजर, सोल्टी होटल ब्रान्च ट्र्यान्कुलिटी स्पा १०औं अन्नपूर्ण राइड फर लाइफमा आबद्ध भइरहँदा क्यान्सरविरुद्धको सचेतनामा हामी पनि साथ छौं भन्ने सन्देश दिन खोजेका छौं। हाम्रो स्पा स्वास्थ्यसँग सम्बन्धित भएकोले बेलाबेलामा विभिन्न अभियानहरू सञ्चालन गरिरहेका हुन्छौं। अझ त्योभन्दा बढी प्रभावकारी अन्नपूर्णको यो साइकल र्याली हुन्छ जस्तो लाग्छ। यसले क्यान्सरविरुद्धको सचेतनासँगै क्यान्सर पीडितलाई पनि ढाडस दिन्छ। नीलन वज्राचार्य, सिनियर सेल्स म्यानेजरएसपीजी अटोमोबाइल्स, शारदा ग्रुप अन्नपूर्ण मिडियाअन्तर्गत राइड फर लाइफ भनेर सहकार्य गर्न पाउँदा एकदम खुसी लागेको छ। यति धेरै साइकलिस्टहरू देख्दा झनै उत्साहित पनि भएका छौं। साइक्लिङ भनेको सिधै स्वास्थ्यसँग नै सम्बन्धित छ। दैनिक जीवनमा एकदम नै बेफुसर्दी हुने भएकोले आरामको समय नै हुँदैन । साइक्लिङले मानिसको स्वास्थ्यसँगै वातावरणलाई पनि सफा गर्न मद्दत गर्छ। विजेन्द्र तुलाधार, ब्रान्ड एन्ड मार्केटिङ डिपार्टमेन्ट, सिद्धार्थ बैंक अन्नपूर्णले आयोजना गरेको यो साइकल र्याली सराहनीय छ। यस्तो किसिमको पहलले मानिसहरूलाई क्यान्सरसँग सम्बन्धित चेतना फैलाउने काम गरेको छ। यसका साथै क्यान्सरको रोकथामका लागि के गर्नुपर्छ र कसरी स्वास्थ्य जीवन बाँच्नुपर्छ भन्ने पनि ज्ञान दिन्छ। क्यान्सर जस्तो रोग लाग्न नदिन यसका बारेमा सामान्यस्तरदेखि नै जानकारी हुनै पर्छ। नीलमणि न्यौपाने, चिफ बिजनेस डेभलपमेन्ट अफिसर, नामी ग्रुप अफ कम्पनिज क्यान्सरविरुद्धको सचेतना फैलाउन जरुरी रहेको छ, जुन अन्नपूर्ण मिडियाले गरिरहेको छ। अन्नपूर्णको यो सराहनीय कामलाई हामीले पनि ऐक्यबद्धता जनाउँदै क्यान्सरविरुद्धको सचेतना जगाउने साइकल र्यालीमा सहभागिता जनाएका हौं। अन्नपूर्णले आगामी वर्षहरूमा गर्ने यस्तो कार्यमा हामी सधैं सहभागी हुनेछौं। सुदर्शन खतिवडा, लक्ष्मी सनराइज बैंक अन्नपूर्णले आयोजना गरेको राइड फर लाइफ अभियानसँगको सहकार्यले हाम्रो संस्थाको पनि महŒव बढाएको छ जस्तो मलाई लाग्छ। हाम्रो संस्थाले गो ग्रिन, उत्तरदायी र ग्रहणयोग्य तथा वातावरणलाई जोडेर काम गर्छ। संस्थाको भ्यालुसँग यो अभियान मिलेको छ। यो अभियानमा सहभागी भएको यो भीडले पनि कार्यक्रमको सफलता देखाउँछ। दिवेश अमात्य, सेल्स एन्ड मार्केटिङ कोअरडिनेटर, फुड एग्रो हाम्रो संस्थाले सामाजिक मान्यताका लागि अन्नपूर्णसँग साइकल र्यालीमा सहभागिता जनाउँदै आएको छ। अन्नपूर्णसँगको सहकार्यले हाम्रो संस्थाको भ्यालु पनि माथि उठेको छ। जस्तो आज पनि २५ सयभन्दा सहभागी हुनुहुन्छ, उहाँहरूले हाम्रो उत्पादनको बारेमा जानकारी पाउनु भएको छ। यो अभियानले क्यान्सरको बारेमा बोलेको छ। जनचेतना फैलाउनका लागि यो र्यालीले सहयोग गर्छ। सुरज लामिछाने, प्रतिनिधिएनसेल फाउन्डेसन एनसेल फाउन्डेसनले पनि सामाजिक कार्यमा काम गर्दै आइरहेको छ। अन्नपूर्णको यो अभियान पनि सामाजिक पहलको राम्रो उदाहरण हो। स्वास्थ्य जनचेतनाको क्षेत्रमा यो अभियान केन्द्रित छ। क्यान्सर रोग महँगो उपचारमा जानुभन्दा पहिला नै यससम्बन्धी जानकारी पाउन जरुरी छ। क्यान्सरबाट कसरी बच्ने, कसरी स्वस्थ्य जीवन बिताउने भन्ने यस्ता अभियानबाट जानकारी पाउन सकिन्छ।"
"जनकपुरमा अवैध अस्पतालको बिगबिगी, २० को अनुगमन गर्दा १९ अवैध","जनकपुरधाम : जनकपुरधामको मुस्कान अस्पतालले एक जना बिरामीको पित्तथैलीको अप्रेसन गर्यो। अवैध रूपमा सञ्चालित उक्त अस्पतालको लापरबाहीका कारण बिरामीको २० दिनसम्म होस आएको छैन। उक्त घटनापछि मधेस प्रदेशका मुख्यमन्त्री सतिशकुमार सिंह शनिबार बिहानैदेखि निजी अस्पतालको अनुगमनमा जुटे। २० वटा निजी अस्पतालको अनुगमन गर्दा १९ वटा अवैध रूपमा सञ्चालनमा रहेको पाइयो। मुख्यमन्त्री सिंह नेतृत्वको अनुगमन टोलीले जीवनज्योति हस्पिटल एन्ड रिसर्च सेन्टर, बीएन हस्पिटल एन्ड रिसर्च सेन्टर, जनकपुर सीता हस्पिटल, जनकपुर ग्रान्डी हस्पिटल प्रालि, साइन मल्टिस्पेसियालिटी हस्पिटल एन्ड ट्रमा सेन्टर, राम मेमोरियल हस्पिटल प्रालि, समर हस्पिटल, केयर मेडिकल सेन्टर, नेपाल अपोलो हस्पिटल, मिथिला केयर क्लिनिक, जनकपुर मोर्डन हस्पिटल एन्ड रिसर्च सेन्टर प्रालि र माँ गायत्री मेमोरियल हस्पिटल प्रालि कतै पनि दर्ता नभई सञ्चालनमा रहेको जनाएको छ। यस्तै, म्याक्स हस्पिटल एन्ड रिसर्च सेन्टर प्रालि, स्वितिका हेल्थ केयर अस्पताल प्रालि, लाइफ केयर एन्ड रिसर्च सेन्टर प्रालि, ओम दीर्घायु हस्पिटल प्रालि, अरमान हस्पिटल, नैनाँ हस्पिटल र मिहिला इन्टरनेसनल हस्पिटललगायतका निजी अस्पतालहरूको अनुगमन गरिएको थियो। जसमध्ये म्याक्स हस्पिटल एन्ड रिसर्च सेन्टर प्रालिको मात्र कागजात दुरुस्त रहेको पाइएको मुख्यमन्त्री सिंहले जानकारी दिए। मुख्यमन्त्री सिंहले अधिकांश अस्पतालहरू दर्ता नगरी सञ्चालनमा रहेको र केही अस्पतालले २ देखि ४ वर्षसम्म नवीकरण नगरेको भेटिएको जानकारी दिए। ती अस्पतालले कानुनी मापदण्ड पूरा नगरेको र जनताको स्वास्थ्यमा खेलवाड गरिरहेको भन्दै मुख्यमन्त्री सिंहले २४ घण्टाभित्र अस्पतालमा रहेका बिरामीलाई अन्यत्र सारेर अस्पतालको साँचो सरकारलाई बुझाउन निर्देशन दिएका छन्। मुख्यमन्त्री सिंहले अस्पतालहरूको अनुगमनलाई कडाइका साथ अघि बढाउने प्रतिबद्धता जनाए। जनताको स्वास्थ्य सुरक्षासँग खेलवाड गर्ने अस्पताल विरुद्ध कानुनी कारबाही प्रक्रिया अघि बढाउने उनले चेतावनी दिए। अनुगमन टोलीमा मधेस प्रदेशका प्रमुख सचिव मदन भुजेल, स्वास्थ्य तथा जनसंख्या मन्त्रालयका सचिव डा राजीव मि श्रा, डा सन्तोष ठाकुर सहभागी छन्। अझै होस आएन बिरामीको मुस्कान अस्पतालमा पित्तथैलीको अप्रेसन गरेका बिरामीको अझै होस खुल्न सकेको छैन। अवैधानिक रूपमा सञ्चालित मुस्कान अस्पतालमा गत माघ ३ गते नै पित्तथैलीको अप्रेसन गरेकी सर्लाही हरिपुर्वा नगरपालिका ५ की पविताकुमारी राय यादवको पित्तथैलीको अप्रेसन गर्दा उनी जीवनमरणको दोसाँधमा जुधिरहेकी छिन्। बबिता यादवका बुवा ब्रह्मदेवका अनुसार बिचौलिया सुशीलकुमार यादवमार्फत पविताको मुस्कान अस्पतालमा अप्रेसन गरिएको थियो। डाक्टर ज्ञानकुमार साहले पित्तथैलीको अप्रेसन गरेका थिए। तर अप्रेसनसँगै पविताको होस हराएको थियो। ब्रह्मदेवले भने, शल्यक्रियापश्चात बबितालाई भेन्टिलेटरमा राखियो। तर कुनै सुधार आएन। सिटीस्क्यान गराउन अस्पतालले बाहिर पठायो। सिटीस्क्यान गराएर आइसकेपछि अस्पतालले उनलाई स्नायुसम्बन्धी समस्या रहेको भन्दै अन्तै लगेर उपचार गराउन भन्यो। त्यसपछि माघ ६ गते जानकी हेल्थ केयरमा लगेर भेन्टिलेटरमा राखियो। तर, त्यहाँँ पनि अहिलेसम्म पविताको होस आएको छैन। पविताका आफन्त वीरेन्द्र अधिकारीका अनुसार शल्यक्रियाका क्रममा डाक्टरले लापरबाही गरेकाले गम्भीर अवस्था आएको हो। उनले अस्पताल र डाक्टरहरूविरुद्ध जिल्ला प्रहरी कार्यालय धनुषा, नेपाल मेडिकल काउन्सिलमा उजुरी दर्ता गरेका छन्। अप्रेसनमै भएको चरम लापरबाहीले होस आएको छैन, अधिकारी भन्छन्, लापरबाही गर्ने डाक्टर र मुस्कान अस्पतालमै राम्रो उपचार हुन्छ भनेर ललाइफकाइ अप्रेसन गर्न पठाउने बिचौलिया सुशीलकुमार यादवलाई कारबाही हुनुपर्ने र पविताको जीवनरक्षाका लागि उपचारको प्रबन्ध मिलाउन सबै पक्षसँग माग र न्यायका लागि गुहार गरिरहेका छौं। अस्पतालको ब्यानरमा दिइएको नम्बरमा फोन गर्दा आफूलाई अस्पतालका सल्लाहकार बताउने कमल राईले दर्ता भएनभएकोबारे आफूलाई कुनै जानकारी नभएको बताए। उनले भने, मलाई यो विषयमा केही थाहा छैन, डाक्टरसँग सोध्नुस् यो मेरो सरोकारको विषय पनि होइन, म अस्पतालको सल्लाहकारमात्र हो। पविताको अप्रेसन गरेका डा साहले अस्पताल दर्ता भए नभएकोसँग आफूलाई मतलव नभएको बताए। उनले भने, अस्पताल दर्ता छ कि छैन, मलाई थाहा हुने विषय भएन, मेरो सरोकारको विषय पनि भएन। यसैबीच, मधेस प्रदेशका मुख्यमन्त्री सतिषकुमार सिंहले मुस्कान अस्पताल प्रालि बन्द गर्न निर्देशन दिए। शुक्रबार राति मुस्कान अस्पताल पुगेका मुख्यमन्त्री सिंहले अस्पतालका सञ्चालक सैयद अलीलाई अस्पताल बन्द गरी सरकारलाई साँचो बुझाउन निर्देशन दिए। मुस्कान अस्पताल बन्द गरेर सञ्चालकले सरकारलाई साँचो हस्तान्तरण गरेका छन्। अस्पतालका बिरामीहरूलाई जानकी हेल्थ केयरमा सारिएको छ।"
बागमतीलाई मरिण गोल्डकप,"सिन्धुली : सिन्धुलीको मरिण गाउँपालिकामा आयोजना भएको प्रथम मरिण गोल्डकप नकआउट फुटबल प्रतियोगिताको उपाधि सर्लाहीको बागमती युवा क्लबले जितेको छ। मरिण गाउँपालिका२ मुङ्ग्रे खेल मैदानमा भएको फाइनलमा आयोजक मुङ्ग्रे युनाइटेड युवा क्लबलाई ४३ गोलले पराजित गर्दै बागमतीले उपाधि हात पारेको हो। निर्धारित समयमा दुवै टिमबाट गोल हुन नसकेपछि पेनाल्टी सुटआउटबाट विजेता र उपविजेताको छिनोफानो गरिएको थियो। जितसँगै बागमतीले नगद तीन लाख रूपैयाँ पुरस्कार प्राप्त गर्यो। प्रतियोगिताको आयोजक मुङ्ग्रे युनाइटेड युवा क्लबले १ लाख ५० हजार रुपैयाँ पाएको क्लबका अध्यक्ष ज्ञानबहादुर मुक्तानले जानकारी दिए। प्रतियोगितामा बागमतीका गोलरक्षक अनिष महतो फाइनल खेलको प्लेयर अफ द म्याच घोषित भए। विधातर्फ राइजिङ प्लेयर जनहितैषी युवा क्लबका विशाल मोक्तान, सर्वाधिक गोलकर्ता एन्फा मकवानपुरका ललित चौलागाईं र बागमती गाउँपालिका मकवानपुरका श्री मगरले संयुक्त रूपमा पाए। प्रतियोगिताको सर्वोत्कृष्ट खेलाडी भने बागमती युवा क्लबका आयुष रानामगर घोषित भए। सर्वोत्कृष्ट खेलाडीलाई नगद १० हजार र अन्य उत्कृष्ट खेलाडीलाई जनही ५ हजार नगद पुरस्कार प्रदान गरिएको आयोजकले जनाएको छ। प्रतियोगिताका विजेता र उपविजेतालाई मरिण गाउँपालिकाका अध्यक्ष विमर्श मुक्तान र उपाध्यक्ष विमला माझीले पुरस्कार प्रदान गरेका छन्। प्रतियोगितामा सिन्धुली, सर्लाही, मकवानपुरलगायत जिल्लाका नौ टिमले सहभागिता जनाएका थिए। प्रतियोगिता सञ्चालनका लागि मरिण गाउँपालिकालगायतका पालिकाहरूले आर्थिक सहयोग गरेका थिए।"
लिखुभुजीले जित्यो हाङथुम कप,"संखुवासभा : संखुवासभाको मादी नगरपालिका३ मूलखर्कमा सम्पन्न ४६औं आमन्त्रित हाङथुम कप पुरुष फुटबल प्रतियोगिताको उपाधि लिखुभुजी युवा क्लबले जितेको छ। शनिबार भएको फाइनलमा रामेछापको लिखुभुजीले सुनसरीको सिर्जना युवा क्लब धरानलाई १० गोलले पराजित गर्दै उपाधि जितेको हो। पहिलो हाफको खेल गोलरहित बराबरी रहे पनि दोस्रो हाफको ७९औं मिनेटमा लिखुभुजीका करण मगरले गरेको गोल नै निर्णायक बनेको थियो। पेनाल्टीलाई सदुपयोग गर्दै मगरले गरेको गोलले लिखुभुजी उपाधि दिलाएको हो। उपाधिसँगै लिखुभुजीले नगद २ लाख २० हजार २ सय २२ रुपैयाँ पुरस्कार प्राप्त गर्यो। उपबिजेता सिर्जना युवा क्लबले १ लाख १० हजार १ सय ११ रुपैयाँमा चित्त बुझायो। प्रतियोगिताको सर्वोत्कृष्ट खेलाडी सिर्जना युवा क्लबका नगेन राईले घोषित भए। उनले नगद १५ हजार रुपैयाँ पुरस्कार पाए। यसैगरी उत्कृष्ट गोलरक्षक लिखुभुजीका मिलन श्रेष्ठ, सर्वाधिक गोलकर्ता चुलाचुली स्पोर्टिङ क्लबका तीर्थ बस्नेत र लिखुभुजीका विच लिम्बूले घोािष्त भए। उनीहरूले जनही नगद ५ हजार रुपैयाँ पुरस्कार पाए। प्रतियोगितामा झापा, धनकुटा, सुनसरी, रामेछाप र संखुवासभाका आठ टोलीले प्रतिस्पर्धा गरेका थिए।"
एनआरटीको ह्याट्रिक,"धरान : न्युरोड टिम एनआरटीले २५औं अन्तर्राष्ट्रिय आमन्त्रण बुढासुब्बा गोल्डकप फुटबल प्रतियोगिताको उपाधि जितेको छ। धरान रंगशालामा शनिबार सम्पन्न फाइनलमा ए डिभिजन लिग च्याम्पियन चर्च ब्वाइज युनाइटेडलाई २१ गोलले पराजित गर्दै एनआरटीले उपाधि जितेको हो। एनआरटीले लगातार दोस्रो पटक उपाधि जितेको हो। एनआरटीले यसअघि १०औं र २४औं संस्करणको बुढासुब्बा गोल्डकपको उपाधि जितेको थियो। चर्च ब्वाइज पहिलो पटक उपाधि नजिक पुगेको हो। उपाधिसँगै एनआरटीले नगद १० लाख रुपैयाँ पुरस्कार प्राप्त गर्यो। उपविजेतामा सीमित बनेको चर्च ब्वाइजले पाँच लाख रुपैयाँमा चित्त बुझायो। खेलको २४औं मिनेटमा चर्च ब्वाइजका अनन्त तामाङले गोल गर्दै टिमलाई सुरुवाती अग्रता दिलाएका थिए। उनले एरिक विष्टको फ्रिकिकमा सुन्दर गोल गरेका थिए। २७औं मिनेटमा एनआरटीका हेन्ड्री पोकोले गोल फर्काएका थिए। जय गुरुङको प्रहार माथिल्लो बारमा ठोक्किएर फर्किएको बललाई हेन्ड्रीले गोल गर्दै खेललाई ११ को बराबरीमा ल्याएका थिए। पहिलो हाफमा दुवै टिमले ११ को बराबरी खेलेका थिए। खेलको ५८औं मिनेटमा एनआरटीका हेन्ड्रीले थप एक गोल गरेका थिए। उनको गोल निर्णायक बनेसँगै पहिलो पटक उपाधि जित्ने अभियानमा रहेको चर्च ब्वाइज स्तब्ध बन्न पुग्यो। एनआरटीको जितमा व्याक्तिगत दुई गोल गरेका हेन्ड्री खेलको नायक बन्दा तेस्रो पटक बुढासुब्बा गोल्डकपमा आफ्नो नाम लेखाउन सफल भयो। खेलको प्लेयर अफ द म्याच पनि हेन्ड्री नै घोषित भए। उनले १० हजार पुरस्कार पाए। विधागत पुरस्कारतर्फ एनआरटीका शिशिर लेखी सर्वोकृष्ट खेलाडी घोषित भए। उनले नगद एक लाख रुपैयाँ पुरस्कार पाए। उच्च गोलकर्ता चर्च ब्वाइजका समीर तामाङ र अर्मान्ड भिदोङ घोषित भए। उनीहरूले समान तीन गोल गरेका थिए। उनीहरूले नगद ३५ हजार रुपैयाँ पाए। यस्तै उत्कृष्ट गोलरक्षक एनआरटीका प्रमिजय गच्छदार, प्रशिक्षक एनआरटीकै हरिओम श्रेष्ठ, फरवार्ड चर्च ब्वाइजका समीर तामाङ, डिफेन्डर चर्च ब्वाइजका पदम भट्टराई, मिडफिल्डर चर्च ब्वाइजका रोहन कार्की घोषित भए। उनीहरूले जनही नगद २५ हजार पुरस्कार पाए। माघ १९ गतेदेखि सुरु भएको प्रतियोगितामा आयोजक धरान फुटबल क्लबसहित आठ टिमको सहभागिता रहेको थियो। वसन्त बान्तवा"
नेपालगञ्जबाट काठमाडौं जाँदै गरेको बस सेतीदोभानमा दुर्घटना,चितवन : नेपालगञ्जबाट काठमाडौं जाँदै गरेको यात्रुबाहक बस नारायणघाट मुग्लिन सडक खण्डको भरतपुरस्थित सेतीदोभानमा दुर्घटना हुँदा २४ जना घाइते भएका छन् । आइतवार बिहान पौने पाँच बजे भरतपुर महानगरपालिका २९ सेतीदोभानमा लुप्र०३००१ख ००७७ नम्बरको बस दुर्घटना भएको प्रहरीले जनाएको छ। बस पुलवाट अन्दाजी १५२० मिटर तल खोल्सामा खसेको थियो । चितवन प्रहरीको टोलीले उद्वार गरेर घाइतेहरुलाई अस्पताल पठाएको छ । प्रहरीका अनुसार गाडीमा रहेका २९ जनामध्ये २४ जना घाइते भएका छन् । दुईजनाको अवस्था गम्भीर रहेको छ । घाइतेहरूको उपचार चितवन मेडिकल कलेजमा भइरहेको छ ।
भूमि ऐनमा सरकारको संकीर्ण सोच,"पहिलेको सरकारले पनि विगत सन् १९५० देखि १९७० को दशकको सरकारको सोच झैं वन सखाप गर्ने नियतले भूमि ऐन संशोधन र भूमि आयोग गठन गरेको छ। भूमि ऐनसँगै राष्ट्रिय निकुञ्ज र वन ऐन संशोधन गर्न अध्यादेशको मस्यौदा पारित गर्न खोजे पनि जनता समाजवादी पार्टी नेपालको अडानले अध्यादेशको सूचीबाट हट्यो तर यो पारित गर्ने सरकारी सोच मरेको छैन। अहिले सरकारले अव्यवस्थित बसोबास र सुकुम्बासीलाई जग्गाको स्वामित्व उपलब्ध गराउन नापीको बखत अभिलखमा वन, वनक्षेत्र बुट्यान क्षेत्र जनिएको जग्गालाई पुनः नक्सांकन गरी वन क्षेत्रबाट छुट्याएको छ। यसरी नेपाल सरकारको नाममा कायम गरी अद्यावधिक गर्न बाधा पर्ने छैन भनेर संशोधन गर्न लागेको देखिन्छ। यसको अर्थ यी क्षेत्रलाई वनबाट कटाई नक्सा कायम गरी व्यक्ति (भूमिहीन, दलित, सुकुम्बासी र अव्यवस्थित बसोबास गर्नेहरू) लाई वितरण गरिने छ। अहिले पनि त वनक्षेत्र नेपाल सरकारकै नाममा छ तर यसलाई अहिलेको भोगचलनअनुसार पुनः नक्सांकन गरी वन क्षेत्रवाट छुट्याई नेपाल सरकारकै नाममा कायम गर्ने किन ? देशमा करिब ४० प्रतिशत सरकारी क्षेत्रमा वन छ र यो देशको सम्पत्ति हो। तर यसको संरक्षण गर्न वन मन्त्रालय र मातहतका कर्मचारीबाहेक अन्य निकाय तथा संघ संगठनहरू किन तत्पर हँुदैनन् ? के नेपालको वन संरक्षण गर्ने दायित्व वन कर्मचारीको मात्र हो ? विगतको सरकारी आँकडाअनुसार २०२० सालदेखि २०४० सालसम्ममा मुलुकभरमा ५ लाख ७० हजार हेक्टर वन विनाश भएको छ (वन विकास गुरुयोजना, २०४६)। यी सबै अतिक्रमणकारीले नै कब्जा गरे। २०४५ सालसम्ममा तत्कालीन श्री ५ को सरकारबाट निर्णय भई १ लाख १६ हजार ६ सय ४८ हेक्टर वनक्षेत्र फडानी गरी १ लाख ६ सय ५८ परिवारलाई बसोबास गराइएको थियो। पुनर्बास कम्पनीको नाममा सन् १९८५ सम्ममा ३ लाख ५६ हजार चार सय बिघा तराईको वन फाँडेर ८३ हजार परिवारलाई बसाइँसराइ गराइयो। यो कार्य केवल राज्यसत्ता टिकाउन राजनीतिक सोचले गरियो जहाँ समर्थकहरूलाई स्थान दिइयो (अधिकारी जे र अन्य, २००६०)। जसमा प्रतिपरिवार करिब २ देखि ६ बिघासम्म वन क्षेत्र वितरण गरिएको थियो। यसबाहेक अवैध रूपमा सुकुम्बासीको नाममा अतिक्रमणकारीलाई पटकपटक वनक्षेत्र वितरण गरी व्यवस्थित गर्ने सरकारी प्रयास भए। तापनि अहिलेसम्म सुकुम्बासीको उन्मूलन हुन सकेन। यी सुकुम्बासीहरू कहाँबाट आए ? तराई मधेसका जिल्लाहरूमा हाल वनवाट टाढा डगर र बाटाहरूमा बसिरहेका आदिवासी सुकुम्बासीहरूको खोजी पनि भएन र उनीहरूको समस्याबारे कुरा पनि उठेको छैन। जुन देशमा वनको सिमाना प्रस्ट रूपमा छुट्टिएकै छैन, त्यस ठाउँमा जनता कसरी सुकुम्बासी हुन्छन्। सरकारले सुकुम्बासीलाई कसरी परिभाषित गरेको छ ? सुकुम्बासी व्यक्ति कि परिवार ? के यसबारे अध्ययन गरी तथ्यांक आएको छ ? आएको छ भने देशभरमा कति सुकुम्बासी छन् ? र अब पुनः सुकुम्बासी नजन्मिन दिन विकल्पहरू के के हुन सक्छन् र कति जग्गा दिने ? कि जसले जति ओगटे पनि सबै दिने ? जंगल नफाँड्नेलाई के दिने ? जसबाट सधैंका लागि वन जोगिन्छ। वन विभागको तथ्यांकअनुसार नेपालमा करिब १ लाख ८ हजार हेक्टर वन अतिक्रमण भएको छ। जसमध्ये तराई र भित्री मधेसका विभिन्न २५ जिल्लामा ९० हजार ६ सय २९ हेक्टर र राष्ट्रिय निकुञ्जहरूमा करिब ३९ हजार हेक्टर वन अतिक्रमण भएको छ। तर यो तथ्यांक सही होइन किनभने १० वर्षदेखि एउटै तथ्यांक दोहरिइरहेको छ। यी अतिक्रमित वन क्षेत्रको लगत कट्टा गरी अतिक्रमण गर्नेलाई नै वितरण गर्यो भने यसको सन्देश जनमानसमा के जान्छ ? भूमि ऐन संशोधन र अहिलेको अध्यादेशबारे वन पेशाकर्मी संघ संगठनबाट विरोधसहित संयुक्त विज्ञप्ति निकै अगाडि सम्बन्धित निकायमा दिइसकेको छ र सार्वजनिक पनि भइसकेको छ। खास गरेर तराई र भित्री मधेसका विभिन्न जिल्लाको करिब १ लाख ४७ हजार हेक्टर अतिक्रमित वन क्षेत्रको भूउपयोग परिवर्तन भयो भने यसबाट वातावरणीय तथा जलवायु परिवर्तनमा के असर पर्छ ? विभिन्न महोत्सवमा १० जना मिलेर एउटा बिरुवा रोपेर पर्यावरण र जलवायु परिवर्तन नियन्त्रणको कुरा सञ्चारमाध्यममा छ्यापछ्याप्ती देख्न पाइन्छ। तर यति वन विनाश र वनको भूउपयोग नै परिवर्तनबारे सरकारलाई जनप्रतिनिधिले सघाए वा मौन रहेबाट के वन क्षेत्रको संरक्षण गर्न सकिन्छ ? यो भनेको वनको राजनीति हो, वनलाई व्यवस्थापन नगर्ने। यो अध्यादेश भोलि बहुमतको सरकार वा मतियारहरूको सहयोगबाट पारित भएपछि चुरे, तराई मधेसको हकमा हितकर तथा उपयुक्त हुँदैन। यसबाट तराईमधेसको वन पनि घट्नेछ अनि मधेसका वास्तविक सुकुम्बासीहरूले जग्गा पनि पाउँदैनन्। अनि पछि सहमति दिने दलको राजनीतिमा पनि दूरगामी असर पर्ने देखिन्छ। त्यसो भएकाले मधेस केन्द्रित दलहरूले गहिरिएर सोची कदम चाल्नुपर्ने हो कि ? यादव, वन तथा चुरेविज्ञ हुन्।"
मौरीपालक किसानलाई प्रशिक्षण,"नुवाकोट : मौरीपालक किसानहरूको सीप विकासका लागि नुवाकोटको पीपलटारमा मौरीपालन प्रशिक्षण दिइएको छ। नुवाकोट र रसुवाका मौरीपालक किसानहरू तालिममा सहभागी रहेका थिए। नेपाल मौरीपालक महासंघ नुवाकोटको आयोजनामा मौरीपालक किसानहरूका लागि तीनदिने आधारभूत मौरीपालन तालिम शनिबार सम्पन्न भएको हो। नुवाकोट र धादिङका मौरीपालक २१ जना किसानलाई समापनका अवसरमा प्रमाणपत्र प्रदान विदुर नपाका मेयर राजन श्रेष्ठले मौरीपालन व्यवसाय महत्वपूर्ण रहेका कारण यसलाई विस्तार गरिनुपर्ने बताए। लाभदायक यस व्यवसायको प्रवर्द्धनका लागि विदुर नपाले आवश्यक सहयोग गर्ने उनले प्रतिबद्धता जनाए। तालिम समापनका अवसरमा विदुर ५ का वडाध्यक्ष लीलानाथ न्यौपाने, प्रशिक्षक तथा आयोजक नेपाल मौरीपालक महासंघ नुवाकोटका अध्यक्ष भीमप्रसाद अधिकारीलगायतले तीनै तहको सरकारले मौरीपालक किसानहरूको सीप तथा व्यवसाय विस्तारका लागि विशेष योजना बनाउनुपर्ने बताए।"
"शिक्षामा लगानी, युवा भने पलायन","नेपाल सरकारले चालु आर्थिक वर्षमा शिक्षा क्षेत्रमा २ खर्ब ३ अर्ब ६६ करोड रुपैयाँ (कुल बजेटको १०९५ प्रतिशत) छुट्याएको छ । तर, यसै वर्ष १ लाख १४ हजार विद्यार्थीले विदेश पढ्न जाने अनुमतिपत्र (एनओसी) लिए । सरकारले बालबालिकाका लागि शिक्षामा अर्बौं लगानी गर्दै आएको छ । तर युवालाई स्वदेशमै टिकाउन मुस्किल भइरहेको छ । युवा र बालबालिकामा राज्यको लगानी छरपष्ट भए पनि ठूलै छ । शिक्षादेखि स्वास्थ्य, खेलकुद, महिला तथा बालबालिका, युवा तथा खेलकुदलगायतमा विभिन्न मन्त्रालयगत खर्च ठूलै छ । तर जति लगानी गरे पनि युवा पलायन रोकिएको छैन । १२ कक्षा पढेपछि उच्च शिक्षा पढ्न विदेश जानेको ताँती बढेको बढ्यै छ । उच्च शिक्षा अध्ययनका लागि युवा बाहिरिँदा १० वर्षमा ३ खर्ब ९० अर्ब ३३ करोड रुपैयाँसमेत बिदेसिएको नेपाल राष्ट्र बैंकको तथ्यांकमा उल्लेख छ । यसले युवा जनशक्तिसँगै पुँजीसमेत पलायन भएको देखिन्छ । नेपालमा दिएको शिक्षाले स्वदेशमै टिकाउन नसक्नुको कारण लगानीको प्रभावकारिता नभएको त हुँदै हो । तर हाम्रो शिक्षा पनि स्वदेशको सेवा गर्न प्रेरित गर्न समेत असमर्थ देखिएको छ । लगानी अझै थपेर प्रभावकारी कार्यान्वयन गरी युवा पलायन रोक्नुचाहिँ आवश्यक छ । किनभने थुप्रै अध्ययनले प्रारम्भिक बालबालिकामा जति बढी लगानी, त्यति धेरै परिणाम आउने देखाउँछन् । विकसित मुलुकमा शिक्षामा गरेको १ डलर लगानीले १७ डलरको प्रतिफल दिने देखाउँछ । पढ्नकै लागि विदेश जाने त हुँदै भए सँगसँगै वैदेशिक रोजगारीमा जानेको ताँती पनि डरलाग्दो छ । चालु आर्थिक वर्षको ६ महिनासम्म मात्रै ३ लाख ९३ हजार ६७ जना वैदेशिक रोजगारमा गएका छन् । भन्नुको मतलब स्वदेशको शिक्षाले रोजगारीमा लगाउन वा स्वदेशगार बन्न या उद्यमशील बनाउन सकेको छैन । युवाको विदेश पलायनले गर्दा नेपालले मात्र प्रतिभा होइन, पुँजी पनि गुमाउँदै गएको छ । तसर्थ शिक्षामा लगानी थप्नु र युवालाई स्वदेशमा टिकाउने शिक्षाको आवश्यकता देखिन्छ । सरकारले अब केवल बजेट बढाउने मात्र नभई, शिक्षा प्रणालीको संरचनामा गुणात्मक सुधार ल्याउने काम गर्नुपर्छ ।"
भारतको सहयोगमा दार्चुलामा बन्यो स्वास्थ्य चौकी भवन,"काठमाडौं : भारत सरकारको आर्थिक सहयोगमा निर्मित दार्चुलाको नौगाड गाउँपालिकास्थित इयरकोट स्वास्थ्य चौकीको उद्घाटन गरिएको छ। 'नेपालभारत विकास सहकार्य' अन्तर्गत २ करोड ५३ लाख लागतमा निर्मित भवनको नौगाड गाउँपालिकाका अध्यक्ष दलजीत सिंह धामी र काठमाडौँस्थित भारतीय राजदूतावासका काउन्सिलर अविनाश कुमार सिंहले संयुक्तरूपमा उद्घाटन गरेका हुन्। कार्यक्रममा नौगाड गाउँपालिकाका अध्यक्ष र अन्य सरोकारवालाहरूले नेपालका जनताको उत्थानमा भारत सरकारले गरेको निरन्तर विकास सहयोगको प्रशंसा गरेका थिए। निर्माण गरिएको पूर्वाधार दुर्गम क्षेत्रका स्थानीयहरूलाई स्वास्थ्य सेवा सुविधा प्रदान गर्न उपयोगी हुने उनीहरूले विश्वास व्यक्त गरे। कार्यक्रममा राजनीतिक प्रतिनिधि,सरकारी अधिकरी र सामाजिक कार्यकर्ताहरूको बाक्लो उपस्थित रहेको थियो।"
कांग्रेस महाधिवेशनमा नो कम्प्रमाइज,"एउटा जहानियाँ शासनको युग थियो। त्यही युगले नेपाल र नेपालीमाथि एउटा परिवारको निरंकुशतन्त्रले शासन गरिरह्यो, राजा र दरबारलाई समेत बन्धक बनाएर। राजसंस्थालाई समेत बन्धक बनाएको राणा शासकहरूले आफ्नै दरबारमात्रै खडा गरेनन्, बरु १ सय ४ वर्षसम्म नेपाल र नेपालीमाथि निर्मम शासन चलाए। नेपाल र नेपालीको जीवनकालमा त्यो एउटा नमीठो नियति थियो। जसलाई हाम्रा पुर्खाले सहनै पर्यो। इतिहासदेखि नै प्रमाणित भएको कुरा हो, हरेक उत्पातको एक न एक दिन अन्त्य निश्चित छ। अर्थात् ब्रह्माण्डमा कुनै पनि कुरा स्थायी हुँदैन भनेर हाम्रा अग्रजले त्यसै भनेका होइनन्। इतिहास दोहोरिन्छ पनि। यो एउटा प्रमाणित चक्र नै हो। परिवर्तन जरुरी थियो। तर राणाको विरोधमा जुर्मुराउन थालेका नेपालीका स्वरहरू राणाले थुनिरहेका थिए। उनीहरूका विरोधमा बोल्नेको जिब्रोमात्रै थुतेनन् तिनले, बरु मृत्युदण्डसमेत दिए। वर्तमान पुस्ताको स्वतन्त्र भविष्यका लागि हाँसीहाँसी ज्यान अर्पण गरेका सयौं सहिद छन्। त्यसबेला राणाविरुद्ध आवाज उठाउने कैयौं दिग्गज नेताहरू भारतमा थिए। उनीहरूले त्यतैबाट नेपालमा राणाविरोधी आन्दोलन चलाइरहे। भारतमा नेपालीलाई एकत्रित गर्ने र नेपालमा राणाविरुद्ध जनविद्रोह गर्ने त्यही अभियानको एउटा अंकुरण हो, नेपाली कांग्रेस। यसका गर्भरचना अनि गर्भकथा धेरै लामा र गहकिला छन्। महामानव बीपी कोइरालाले २००३ असोज १६ गते भारतीय पत्रिका द सर्च लाइटमा नेपालीको अखिल भारतीय संगठन निर्माणका निम्ति गरेको आह्वान नै कांग्रेसको बीजारोपण मानिन्छ। त्यसैबाट कात्तिक १५ गते अखिल भारतीय नेपाली राष्ट्रिय कांग्रेस स्थापना भयो। बीपीका बाबु कृष्णप्रसादका समकालीन नेता देवीप्रसाद सापकोटाको सभापतित्वमा संगठित भएको यो अभियानमा बनारसमा बस्ने अधिकांश नेपाली आवद्ध भए। २००३ माघ १२ र १३ गते यही अभियानको एउटा विशेष समारोह आयोजना भयो। त्यसको अगुवाइ बीपीले गरेका थिए। यो समारोहको झन्डोत्तोलन डिल्लीरमण रेग्मीले गरेका थिए। राणाको जेल तोडेर भारत पुगेका गणेशमान सिंहलगायत राणासँग लड्दै देश छोड्नु परेका कैयौं नेता पनि सामेल थिए। यही भेला नै पार्टीको औपचारिक प्रथम महाधिवेशन भयो र त्यसबाट नेपाली राष्ट्रिय कांग्रेस जन्मियो। अहिलेको नेपाली कांग्रेस त्यही गर्भाधारको अविछिन्न अवयव हो, जसले नेपालको राष्ट्रियता, प्रजातन्त्र र समाजवादका लागि संघर्ष गर्दै अब पन्ध्रौं महाधिवेशनको संघार टेकिसकेको छ। लोकतन्त्रको आलोकमा आफ्नो इतिहास सधैं अग्रपंक्तिमा लेखाउँदै आएको कांग्रेस आफैंमा लोकतन्त्रको एक पर्याय पनि हो। जसले लोकतन्त्र, राष्ट्रियता अनि समाजवादलाई आफ्नो गर्भसिद्धान्त स्वीकार गर्दछ। अनि यसको अविछिन्न विकल्पका बारेमा अझ उन्नत लोकतन्त्रमात्रै चाहन्छ। देशको राजनीति, शासन व्यवस्था, राष्ट्रियता र प्रजातन्त्रविरुद्ध कहिल्यै कुनै सम्झौता नगरेको कांग्रेसका आफ्नै ऐतिहासिक मूल्य, मान्यता, विधि र विधान छन्। जहाँ देशको सिंगो इतिहास र लोकअधिकारका जीवन्त धरोहरहरू गाँसिएका छन्। कांग्रेस फेरि अब अर्को महाधिवेशनको चरणमा आइपुगेको छ। यो पनि लोकतन्त्रको एक अविराम आयाम हो। जसबाट यसका हरेक साधारण कार्यकर्ताले नेतृत्वसम्म चुन्ने र पुग्ने अवसरलाई निकै स्वस्थ र प्रजातान्त्रिक प्रतिस्पर्धा गरिरहेका हुन्छन्। लोकतन्त्रको सुन्दर फूलमा गाँसिएको यो अर्को सुवास पनि हो। कुनै प्रलय अनि विपत्तिहरूले नछेके आगामी वर्ष पार्टी र उसका दसौंलाख कार्यकर्ताका लागि महाधिवेशनको वर्ष हुनेछ। कांग्रेसले मौलिक लोकतान्त्रिक विधिबाट चुनिएको १५औं नेतृत्व पाउनेछ। सहज देखिएको यो अवस्थामा पार्टी नेतृत्वको नियत बदलिएन भने २०८२ को मंसिरभित्रै कांग्रेसले जीवनकालको चारवर्षे कुम्भ सक्नेछ। यद्यपि हरेक चार वर्षमा हुनैपर्ने महाधिवेशनको संघारमा यो वा त्यो बहानामा लम्ब्याउने वा छेक्ने हर्कतहरू यसअघि नभएका होइनन्। यसपालि त्यसो नहोस् भन्ने दसौं लाख कार्यकर्ताको सामूहिक स्वर पनि हो। नेपाली कांग्रेसको महाधिवेशनबारे विधानमा यस्तो भनिएको छ : पार्टीको केन्द्रीय महाधिवेशन केन्द्रीय कार्यसमितिले तोकेको मिति र स्थानमा प्रत्येक चार वर्षमा हुनेछ। केन्द्रीय कार्यसमितिले आवश्यक ठानेमा वा केन्द्रीय महाधिवेशनका ४० प्रतिशत सदस्यहरूले केन्द्रीय महाधिवेशनको बैठक बोलाउन विशेष कारण खुलाई केन्द्रसमक्ष लिखित अनुरोध गरेमा निवेदन परेको तीन महिनाभित्रमा विशेष केन्द्रीय महाधिवेशन बोलाउनुपर्नेछ। केन्द्रीय महाधिवेशनको एक महिना अगाडि केन्द्रीय महाधिवेशनका प्रतिनिधिले आआफ्नो जिल्लामार्फत केन्द्रीय केन्द्रीय महाधिवेशनको सम्पूर्ण सदस्य संख्याको कम्तीमा १० प्रतिशत सदस्यले केन्द्रीय कार्यसमितिको कुनै पनि निर्णय पुनरावलोकन गर्न केन्द्रीय महाधिवेशनभन्दा एक महिना पहिले नै केन्द्रीय कार्यालयमार्फत् केन्द्रीय महाधिवेशनमा प्रस्ताव प्रस्तुत गर्न सक्नेछन्। त्यसरी प्रस्तुत हुने प्रस्तावमा छलफल गरी निर्णय गरिनेछ। महाधिवेशनबाट पार्टीको केन्द्रीय कार्यसमितिको निर्वाचन गर्ने व्यवस्था गर्न र नीतिनिर्माण तथा विधान पारित गर्न फरकफरक समयमा महाधिवेशन गर्न सकिनेछ। सोका लागि पार्टी केन्द्रीय कार्यसमितिले आवश्यक निर्णय गर्नेछ। महाधिवेशनको संघारमा पार्टीभित्र वा भनौं नेतृत्वभित्र हुने यसखालका ध्रुवीकरणहरूले महाधिवेशन लम्बिने अवस्थाहरू यसअघि पनि कांग्रेसले झेल्दै आएको छ। तर पार्टीको विधानले स्पष्ट पारिसकेका कतिपय विधिविधानलाई भने अब मिचिनुहुन्न र मिच्न दिनुहुन्न भन्ने मान्यता कांग्रेसका लाखौं सदस्यको हो। यसरी विधानले प्रस्ट रूपमै भनिसकेको कुरा हो, कांग्रेसको महाधिवेशन पार्टीको सर्वोच्च निकाय हो। हरेक लोकतान्त्रिक पार्टीको सर्वोच्च निकाय विधिसम्मत तोकिएको तिथिमितिमै आम कार्यकर्ताबाट अडिट हुन जरूरी छ। यसबाट पार्टीमा नयाँ रक्तसञ्चार हुन्छ भने कार्यकर्तामा स्फूर्ति ताजगी हुन्छ। त्यसैले एउटा लोकतान्त्रिक पार्टीमा महाधिवेशन भनेको एउटा त्यस्तो सञ्जीवनी हो, जसले सिंगो पार्टीको आन्तरिक जीवनलाई जीवन्त बनाइरहन्छ। महाधिवेशन आउनुअघि नै कांग्रेसले गर्नैपर्ने कामको लामो फेहरिस्त छ। कतिपय काम थालिएकै छैनन्। सुरुआत भएका टुंगिएकै छैनन्। हुन त पार्टीले पदाधिकारीलाई त्यहीअनुसारको जिम्मेवारी दिएको छ। त्यहीअनुरूप जिम्मेवारी बाँडफाँट पनि गरिएको छ। तथापि त्यसैकै बहानामा अधिवेशन सार्ने चलखेल हुन्छ भन्ने भय पनि छ। नत्र यी सबै काम समयमै भए महाधिवेशन सार्नुपर्ने वा धकेल्नुपर्ने अरू कुनै कारण बाँकी रहँदैनन्। राष्ट्रिय संकट वा कुनै अन्तर्राष्ट्रिय बाधाव्यवधानहरू आएनन् भने पार्टीको आन्तरिक कारणले मात्रै महाधिवेशनलाई एकै दिन मात्रै सार्न खोजियो भने त्यसको परिणाम पक्कै पार्टीपंक्तिमा राम्रो देखिने छैन। महाधिवेशनको वर्ष नजिकिँदै गर्दा अहिले पार्टीका विभिन्न नेताले त्यसबारे अनेकथरी भनाइ सार्वजनिक गर्दै आएका छन्। पार्टीको नेतृत्वपंक्ति महाधिवेशन धकेल्न लागि परेका समाचार सार्वजनिक भइरहेका छन्। त्यसमा केही नेता तथा पदाधिकारीले आआफ्नो प्रतिक्रिया दिएका छन्। खासगरी अहिले पार्टीको महाधिवेशन भन्दा पनि आगामी २०८४ को निर्वाचनमा कसले टिकट बाँड्ने वा आलोपालोको साझेदारी सरकारमा कसले नेतृत्व गर्ने भन्ने महत्वाकांक्षाले महाधिवेशनलाई फेरि गिजोल्ने काम सुरु भएको छ। यस्तो हुनु पक्कै पनि राम्रो होइन। चुनावअघि महाधिवेशन गर्ने कि महाधिवेशन सकेर चुनावमा जाने भन्ने कुरा अहिले सतहमा आएको छ। त्यसैले, के पार्टी कुनै धरातलीय सिद्धान्तमा उभिएको छ ? लोकतन्त्रका अन्तर्य र मर्मअनुसार त्यसको भाव मर्न दिनुहुन्न भन्ने हो। आजैदेखि कांग्रेसका दसौं लाख कार्यकर्तालाई नेतृत्वलाई दबाव दिनु आवश्यक छ। लोकतन्त्रका आआफ्नै चक्र, विधिविधान र मूल्य अनि मान्यताहरू हुन्छन्। यसका बेग्लै सिद्धान्त हुन्छन् र त्यसलाई अपनाउने आआफ्नै तौरतरिका हुन्छन्। कांग्रेसको मूल मर्म भनेकै लोकतन्त्र हो। यसको पनि आफ्नै मौलिक कथाकहानी र इतिहास छन्। प्रजातन्त्रको लडाइँले जन्माएको ऐतिहासिक पार्टी अनि प्रजातन्त्रकै वैश्विक सिद्धान्तलाई आत्मसात् गरेको कांग्रेसको आन्तरिक लोकतन्त्र भने लगातार बिरामी झैं हुन थालेको छ। देशको शासनपद्धति वा राज्य सिद्धान्तमा अपनाइने प्राविधिक लोकतन्त्र बाहेक कांग्रेसभित्र आफ्नै मौलिक लोकतन्त्र छ। त्यसको मर्मलाई सदैव पुनर्ताजगी गर्न कांग्रेसभित्रको आन्तरिक लोकतन्त्रलाई पूर्ण चलायमान बनाउन आवश्यक छ। त्यसैलाई जीवन्त लोकतन्त्र भनिन्छ। जीवन्त लोकतन्त्रको अभ्यासका निम्ति महाधिवेशनको नियमितताले त्यसको अनुशासनलाई अझ तेजिलो बनाउँछ। कांग्रेसले पनि आफ्नो विधान अनि नीति, कार्यक्रम र नियमावलीमार्फत त्यसको मौलिक अभ्यास गर्दै आएको छ। त्यही अभ्यासको एउटा सर्वोच्चतम् विन्दु भनेकै महाधिवेशन हो। १५औं महाधिवेशन पनि विधानकै मर्मअनुसार २०८२ मंसिरमा हुनैपर्छ भन्नेमा आमकार्यकर्ताको दुई मत छैन। तर यसमा नेतृत्वले अहिले खुट्टा कमाइरहेको छ। यो स्थिति आउन दिनैहुन्न। २०८२ मंसिरभन्दा १५औं महाधिवेशन एक इन्च पनि दायाँबायाँ हुनुहुन्न। चुनावभन्दा अधिवेशन भयो भने त्यसको मनमुटावले २०८४ को आमचुनावमा असर पर्ने तर्कहरू छन्। पुरानै मानसिकताबाट अघि बढ्यौं भने न हामी पार्टी पद्धतिमा अडिग रहनसक्छौं, न सिद्धान्तमा टिक्न सक्छौं। यसबाट पार्टीका सारा सैद्धान्तिक धरातल भताभुंगबाहेक केही हुन्न। १४औं महाधिवेशन लगत्तै देशमा आमचुनाव भयो। हरेक सार्वभौम राष्ट्रको जीवनमा जसरी आमनिर्वाचन लोकतन्त्रको सबैभन्दा सर्वोच्च अभ्यास हुन्छ, एउटा लोकतान्त्रिक पार्टीको जीवनमा पनि महाधिवेशनको महत्व उत्तिकै रहन्छ। तथापि अहिलेसम्म कांग्रेसको ध्यान पनि यही आमनिर्वाचनमा केन्द्रित भएको छ। स्वभाविकै हो, हरेक सार्वभौम लोकतान्त्रिक राष्ट्रमा आमनिर्वाचन पार्टीका लागि महत्वपूर्ण हुन्छ नै। तथापि पार्टीको आन्तरिक लोकतन्त्रलाई बचाइराख्न पार्टीको महाधिवेशन पनि उत्तिकै जरुरी छ।"
प्रधानमन्त्रीले बोलाए उच्चस्तरीय राजनीतिक संयन्त्रको बैठक,काठमाडौं : प्रधानमन्त्री केपी शर्मा ओलीले सत्तारुढ दलको उच्चस्तरीय राजनीतिक संयन्त्रको बैठक बोलाएका छन्। बैठक प्रधानमन्त्री निवास बालुवाटारमा अपरान्ह ५ बजे बस्नेगरी बोलाइएको प्रधानमन्त्रीको सचिवालयले जनाएको छ। बैठकमा सरकारले ल्याएका अध्यादेशलगायत विषयमा छलफल हुने जनाइएको छ। कांग्रेसएमाले गठबन्धन सरकारलाई सञ्चालनमा सुझाव दिन गत कार्त्तिक १५ गते एमाले अध्यक्षसमेत रहेका प्रधानमन्त्री ओली र कांग्रेस सभापति शेरबहादुर देउवासहित सत्तारुढ हलरूको उच्चस्तरीय राजनीतिक संयन्त्र बनाइएको थियो। जनता समाजवादी पार्टी नेपालले अध्यादेशलाई समर्थन गर्ने वा नगर्ने निर्णय नगर्दा दुवै सदनमा अध्यादेश निणयार्थ पेश हुन सकेको छैन्। अध्यादेश पारित गराउन प्रतिनिधिसभामा सत्तारुढ कांग्रेस र एमालेसँग स्पष्ट बहुमत छ भने राष्ट्रियसभामा बहुमत पुर्याउन जसपा नेपालको साथ आवश्यक छ। यसअघि माघ २४ गते संघीय संसदमा सरकारले ल्याएका ६ वटा अध्यादेशहरू निर्णयार्थ पेश गर्ने कार्यसूची रहे पनि अन्तिम समयमा आएर कार्यसूचीबाट हटाइएको थियो। राष्ट्रियसभामा सत्ता गठबन्धनको बहुमत नपुग्ने भएपछि अध्यादेश पेश गर्ने कार्यसूचीबाट नै हटाइएको थियो। आज अपरान्ह १ बजे बस्ने प्रतिनिधिसभा बैठकको कार्यसूचीमा पनि अध्यादेश समेटिएको छैन।
"प्रतिनिधिसभा बैठक बस्दै, कार्यसूचीमा छैन अध्यादेश","काठमाडौं : संघीय संसदअन्तर्गत प्रतिनिधिसभा बैठक बस्दैछ। नयाँ बानेश्वरस्थित संसद भवनमा अपरान्ह १ बजे बस्नेगरी बैठक बोलाइएको संसद सचिवालयले जनाएको छ। तर, आज बस्ने प्रतिनिधिसभा बैठकमा सरकारले ल्याएका अध्यादेश प्रस्तुत नहुने भएको छ। बैठकको कार्यसूचीमा अध्यादेश समेटिएको छैन। यसअघि माघ २४ गते संघीय संसदमा सरकारले ल्याएका ६ वटा अध्यादेशहरू निर्णयार्थ पेश गर्ने कार्यसूची रहे पनि अन्तिम समयमा आएर कार्यसूचीबाट हटाइएको थियो। राष्ट्रियसभामा सत्ता गठबन्धनको बहुमत नपुग्ने भएपछि अध्यादेश पेश गर्ने कार्यसूचीबाट नै हटाइएको थियो। जनता समाजवादी पार्टी नेपालले अध्यादेशलाई समर्थन गर्ने वा नगर्ने निर्णय नगर्दा दुवै सदनमा अध्यादेश पेश हुन सकेको छैन्। अध्यादेश पारित गराउन प्रतिनिधिसभामा सत्तारुढ कांग्रेस र एमालेसँग स्पष्ट बहुमत छ भने राष्ट्रियसभामा बहुमत पुर्याउन जसपा नेपालको साथ आवश्यक छ। आज बैठकमा प्रधानमन्त्री केपी शर्मा ओलीले 'महालेखापरीक्षकको एकसट्ठिऔं वार्षिक प्रतिवेदन, २०८१' पेश गर्ने कार्यसूची छ। उपप्रधानमन्त्री तथा अर्थमन्त्री विष्णुप्रसाद पौडेलले 'आर्थिक कार्यविधि तथा वित्तीय उत्तरदायित्व (पहिलो संशोधन) विधेयक, २०८१ फिर्ता लिने प्रस्ताव प्रस्तुत गर्नेछन्। यसैगरी बैठकमा 'नेपाल नागरिकता (दोस्रो संशोधन) विधेयक, २०८१' लाई प्रस्तुत गर्न अनुमति माग्ने प्रस्तावमाथि प्रेम सुवालबाट प्राप्त विरोधको सूचनालाई निर्णयार्थ पेश गर्ने कार्यसूची छ। बैठकमा गृहमन्त्री रमेश लेखकले 'नेपाल नागरिकता (दोस्रो संशोधन) विधेयक, २०८१' प्रस्तुत गर्ने, नेपाल प्रहरी विधेयक, २०८१' लाई प्रस्तुत गर्न अनुमति माग्ने प्रस्ताव प्रस्तुत गर्ने,नेपाल प्रहरी विधेयक, २०८१' प्रस्तुत गर्ने ,""सशस्त्र प्रहरी बल, नेपाल विधेयक, २०८१"" लाई प्रस्तुत गर्न अनुमति माग्ने प्रस्ताव प्रस्तुत गर्ने, 'सशस्त्र प्रहरी बल, नेपाल विधेयक, २०८१"" प्रस्तुत गर्ने कार्यसूची छ। उपप्रधानमन्त्री तथा अर्थमन्त्री विष्णुप्रसाद पौडेलले 'अर्थ समितिको प्रतिवेदन सहितको बैकिङ्ग कसूर तथा सजाय (दोस्रो संशोधन) विधेयक, २०८० माथि छलफल गरियोस्' भनी प्रस्ताव प्रस्तुत गर्नछन्। मन्त्री पौडेलले 'बैकिङ्ग कसूर तथा सजाय (दोस्रो संशोधन) विधेयक, २०८१ लाई पारित गरियोस्' भनी प्रस्ताव प्रस्तुत गर्नेछन्। न्याय तथा संसदीय मामिला मन्त्री अजय कुमार चौरसियाले 'विधायन विधेयक, २०८१ लाई पारित गरियोस्' भनी प्रस्ताव प्रस्तुत गर्ने कार्यसूचीमा उल्लेख छ।"
चितवनमा मिनी ट्रक दुर्घटना हुँदा १९ खसीबोका मरे,चितवन : चितवनमा पशुचौपाया बोकेको मिनी ट्रक दुर्घटना भएको छ। दुर्घटनामा १९ वटा खसीबोका मरेको चितवन प्रहरीले जनाएको छ। १४३ खसीबोका बोकेको बर्दियाबाट काठमाडौं आउँदै गरेको भे १ ख २३६२ नम्बरको मिनी ट्रक इच्छाकामना गाउँपालिका४ लेवाटारमा टुर्घटना हुँदा १९ वटा खसीबोका मरेका हुन्। बिहान साढे ६ बजेतिर उक्त दुर्घटना भएको हो। ट्रक अनियन्त्रित भएर दुर्घटना भएको प्रहरीले जनाएको छ। आजै बिहान नेपालगञ्जबाट काठमाडौं जाँदै गरेको यात्रुबाहक बस नारायणघाट मुग्लिन सडक खण्डको भरतपुरस्थित सेतीदोभानमा दुर्घटना थियो। दुर्घटनामा २४ जना घाइते भएका छन् । आइतबार बिहान पौने पाँच बजे लुप्र०३००१ख ००७७ नम्बरको बस दुर्घटना भएको प्रहरीले जनाएको छ।
"वर्षमानलाई एमाले महासचिव पोखरेलको जवाफ : अनावश्यक प्रचारबाजी गर्नुभयो, कुराकानीमा पनि सचेत हुनुपर्ने देखियो","काठमाडौं : नेकपा एमालेका महासचिव शंकर पोखरलेले माओवादी केन्द्रका नेता वर्षमान पुनले आफूसँग गरेको फोन संवादबारे अनावश्यक रुपमा प्रचारबाजी गरेको दाबी गरेका छन्। महासचिव पोखरेलले शिष्टाचारबस हुने कुराकानीलाई एमाले महासचिवको याचना भनेर माओवादी उपमहासचिव पुनले प्रचारबाजी गरेको टिप्पणी गरेका हुन्। नेताहरुका बीचमा शिष्टाचारवस हुने कुराकानीलाई वर्षमानजीले एमाले महासचिवको याचना भनेर प्रचारबाजी गर्नुभएछ। अब त उहाँसँग अनौपचारिक कुराकानी गर्न पनि सचेत हुनुपर्ने पो देखियो। पार्टीको जिम्मेवार नेताले कतिपय सवालमा समय समयमा आवश्यक ठानिएका व्यक्ति र पक्षसँग अनौपचारिक रुपमा कुरा गर्दछ। अनौपचारिक रुपमा गरिएका कुरा सार्वजनिक खपतका विषय नहुन सक्दछन्। त्यस्ता कुराकानीलाई सार्वजनिक गर्नु उचित मानिँदैन। महासचिव पोखरेलले सामाजिक सञ्जालमार्फत भने,उहाँले के उद्देश्यले त्यसो गर्नु भो स्पष्टै छ। तर त्यसले उहाँलाई र उहाँको पार्टीलाई नै नोक्सान हुने कुरा हो। जहाँसम्म उहाँसँग भएको कुराकानी सम्प्रेषित समाचारको स्प्रिट पूर्णतः फरक छ। मसँग उहाँले गरेको कुराकानी र सम्प्रषित समाचार पूर्णतः फरक पनि छ। तर अहिले म त्यो विषयमा चर्चा गर्नु उचित पनि ठान्दिनँ। उनले आवश्यकता परेका समयमा पुनसँग नभई सिधै प्रचण्डसँग संवाद गर्न सकिने बताए। वास्तवमा वर्षमानजीले सार्वजनिक गरेजस्तै सहयोग र याचना गर्नुपर्ने आवश्यकता भएको भए उहाँसँग होइन सिधै माओवादी अध्यक्ष पुष्पकमल दाहालमार्फ़त नै हुने थियो। आवश्यक ठानिएको विषयमा अहिले पनि हुँदै पनि आएको छ। जस्तो संक्रमण कालिन न्यायको विषयमा। राजनीतिक ध्रुविकरणका सन्दर्भमा नेकपा (एमाले)को नीति स्पष्ट रहेको उनको भनाई छ। जहाँसम्म राजनीतिक ध्रुविकरणका सन्दर्भमा त्यसप्रति नेकपा (एमाले)को नीति स्पष्ट छ। विगतमा नेताका टाउका जोडेर गरिएको पार्टी एकता असफल भयो। अब पुनः त्यही काम गर्नु उचित हुँदैन। कार्यकर्ताका मन जोडेर बलियो कम्युनिष्ट आन्दोलको निर्माण अबको बाटो हो। वर्षमानजीलाई फोन गर्नुको अन्तर्य त्यसका लागि वातावरण तयार गर्नु पनि त हुन सक्दछ। उनले थपे,जहाँसम्म राजनीतिक स्थायित्वका लागि बलिया दलहरूको निर्माण गर्नु पर्दछ भन्ने विचारको उद्देश्य साना राजनीतिक दलहरुलाई संवैधानिक र कानुनी रुपमा निषेध गर्नु होइन र त्यसो गरिने पनि छैन। बलियो राष्ट्रिय शक्तिको निर्माण राजनीतिक ध्रुवीकरणको बाटोबाट हासिल गरिने विषय हो। अहिलेको हंग पार्लियामेन्ट भित्रको धेरै दलसँगको सहकार्यले त्यसको औचित्य खण्डित हुँदैन। बरु त्यसको महत्वलाई वर्तमान घटनाक्रमले झनै पुष्टि गरेको छ। के भनेका थिए पुनले ? माओवादी केन्द्र गुल्मीको चन्द्रकोट गाउँपालिका अधिवेशनलाई शनिबार सम्बोधन गर्ने क्रममा पुनले महासचिव पोखरेलले टेलिफोन गरी अध्यादेशमा सहयोग खोजेको बताएका थिए। आफूले पोखरेलको प्रस्ताव ठाडै अस्वीकार गरेको महासचिव पुनको दाबी थियो। पुनले अध्यादेश अस्वीकृत हुने र सरकार छाड्न नैतिक दबाब पर्ने भएपछि एमाले आत्तिएको टिप्पणी गरेका थिए। उनले अध्यादेशबाट शासन गर्न उद्धत भएर आफूहरूलाई बाइपास गरको एमालेले अप्ठ्यारोमा परेपछि सहयोग माग्न थालेको उल्लेख गरेका थिए। उनले भनेका थिए,आज मात्रै म पाल्पामा आइपुग्दा एमालेका महासचिव शंकर पोखरेलजीले फोन गरेर अध्यादेशमा सहयोग गर्न भन्दै हुनुहुन्थ्यो। अस्तिसम्म हामीसँग दुईतिहाइ छ भनेर धाक लगाउँदै हिँड्नुभएको थियो, अब दुईदलीय व्यवस्थामा लान्छौँ भन्ने हुँकार गर्नुहुन्थ्यो, अहिले सहयोग गर्नुहोस् भनेर अनुरोध गर्ने ठाउँमा पुग्नुभएको छ।"

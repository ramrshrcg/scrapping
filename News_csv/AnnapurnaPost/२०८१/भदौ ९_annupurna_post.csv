शीर्षक,विवरण
राजनीतिक दाउपेचमा प्रहरी सेवावधि,"नेपालको संविधान धारा १२६(२) र धारा १२८ (४)मा सर्वोच्च अदालतको आदेश वा निर्णयको सबैले पालना गर्नुपर्ने व्यवस्था छ । यो व्यवस्था पालना गर्न सरकार नै चुक्दा प्रहरीका केही अधिकारी बुधबार सर्वाेच्च गुहार्न पुगे । प्रहरीमा रहेको ३० वर्षे सेवावधिको प्रावधान कार्यान्वयन गर्न नहुने आदेश मागे । जब कि ३० वर्षे सेवा अवधि भनेर प्रहरी निमायवालीमा प्रबन्ध गर्नुको साटो सेवा अवधिमा भएको असमानतालाई हटाउन ऐनमै सुधार गर्नू भनी सरकारका सर्वाेच्च अदालतले सरकारका नाममा २०७१ मंसिर २० मै निर्देशनात्मक आदेश जारी गरेको थियो । तर, १० वर्षमा पनि सरकारले टेरपुच्छर लगाएन । सेवावधि ३० वर्ष वा उमेर हदका कारण अवकाश हुनेसम्बन्धी प्रावधान प्रहरी नियमावलीमा छ । नियमावली भनेको सरकारले परिवर्तन गर्न सक्छ । ऐन भए संसद्ले मात्रै परिवर्तन गर्न सक्थ्यो । नियमावली आफू अनुकूल परिवर्तन गर्ने र अनुकूलका व्यक्तिलाई मौका दिने अनि प्रतिकूल लागेकालाई पाखा लगाउने अस्त्र सेवावधिलाई सरकारले बनाइरहेको छ । कहिले ३० त्यसको पृष्ठभूमि र आधार सर्वाेच्चले नै दशकअघि गरेको निर्देशनात्मक आदेश हो । ३० वर्षे सेवावधिको प्रावधानकै कारण कुनै प्रहरी महानिरीक्षकले ४ वर्षे पदावधि पूरा गरेका दुर्लभ उदाहरण छन् । अनि त्यसभन्दा मुनिका अधिकारीले पनि छिट्टै अवकाश पाइरहेका छन् । फुयालको इजलासले सेवा अवधिको ५०५१ वर्षमै ७५ प्रतिशत पेन्सन लिई सेवानिवृत्त हुनु निवेदक र राज्य दुवैको हितमा देखिँदैन जो भनेको छ, व्यवहारतः त्यही देखिएको छ । अनुभव बटुलिसकेको, दक्षता हासिल गरिसकेको र राज्यको लगानी परिसकेको अधिकारीले ५०५१ वर्षमै अवकास पाउनु भनेको राज्यकै लागि नोक्सानी हो नै । नियमावलीमा व्यवस्था भएको ३० वर्षे सेवावधि राजनीतिक दाउपेचको विषयमात्रै बन्दै आएको छ, तसर्थ ३२ वर्ष कायम गरी ऐनमै व्यवस्था गरे प्रहरी संगठनभित्र स्थिरतामात्रै कायम गर्दैन, पदोन्नति र वृत्ति विकासका लागि प्रहरी अधिकारी राजनीतिक नेतृत्वकहाँ धाइरहनुपर्ने प्रवृत्तिमा पक्कै पनि कमी आउँछ । यसै पनि नेपालीको औसत आयु बढेको छ । अनि संसारका थुप्रै देशमा प्रहरीको अनिवार्य अवकासको उमेर हद हाम्रोमा जस्तो सेवावधि ३० या उमेर ५८ मा सीमित छैन । चीन, जापान, दक्षिण कोरिया, फ्रान्स आदिमा उमेर हद ६० वर्ष छ । अमेरिकामा त झन् ६५ वर्ष छ । १८ देखि २५ वर्षभित्र भर्ती भएपछि सेवावधि ३० वर्षमात्रै हुँदा ५०५१ मै अवकासमा जाने अवस्था हुँदा राज्यलाई पनि नोक्सानी छ । निजामती सेवामा ३५ वर्षभित्र प्रवेश गर्न सकिन्छ, तर प्रहरीमा त्यस्तो हुँदैन । सँगसँगै सेनाको तुलनामा पनि प्रहरीमा अवकासका सर्तहरू असमान छन् । छिट्टै पदोन्नति नभए छिट्टै अवकाशमा जानुपर्ने बाध्यकारी व्यवस्थाले प्रहरी अधिकारीहरूको मनोबल पनि उक्सन दिएको छैन । यावत कारण प्रहरीको सेवावधि ३२ पुर्याउने व्यवस्था ऐनमै गर्नु व्यावहारिक र न्यायिक देखिन्छ ।"
मुस्ताङी लोकल आलुको उपभोक्तामा क्रेज,"जोमसोम : ठूला होटलमा होस् वा घरपरिवारमा भान्सामा पाक्ने तरकारीमा आलुको प्रयोग अनिवार्य हुन्छ। भान्साको तरकारीमा मिसाउने आलुको मि श्रण नभए हामीले खानासँगै खाने तरकारी अपूर्ण हुन्छ। जुनसुकै तरकारीसँग मिल्ने आलुको विशेषता भनेकै यही हो कि आलु अपरिहार्य तरकारीको सारथि। हाम्रो सामान्य घरपरिवारको भान्सामा पाक्ने तरकारीमा आलुको जोहो नियमित गरिन्छ। चाहे माछामासुमा होस् वा अन्य तरकारीमा मिसाउँदा होस् आलु सबैथोकमा प्रयोग हुन्छ। सहरबजारका सामान्यदेखि तारे होटलसम्म तरकारीको भेराईटी छुट्दैन। आलुलाई भान्सामा पाक्ने तरकारीका अलावा उसिनेर, पोलेर, साँधेर पनि खाइन्छ। यसका कारण मानव जीवनको महत्वपूर्ण भोजनका रूपमा आलुको विशेषता अनेक छन्। हाम्रो भान्सा र होटल रेष्टुरेन्टमा नियमति रुपमा नछुट्ने महत्वपूर्ण तरकारी आलु देशका ७७ वटै जिल्लामा उत्पादन हुन्छ। यद्यपि नेपालमा छिमेकी देश भारतबाट पनि उल्लेख्य मात्रामा आलु आयात हुन्छ। हामीले तरकारीमा प्रयोग हुने आलुकै कुरा गर्दा मुस्ताङी आलुको खास र बेग्लै विशेषता हुन्छ। समुद्री सतहको ३ हजार मिटरको अग्लो उचाइको शितोष्ण हावापानीमा उत्पादन हुने मुस्ताङी सेतो लोकल आलु सहरबजारका उपभोक्ता र सेवाग्राहीहरूले उत्तिकै रुचाइएकाले पनि मुस्ताङी लोकल आलुको क्रेज बढी हुने गरेको पाइएको छ। हिमाली जिल्ला मुस्ताङमा तल्लो भेंकदेखि उपल्लो भेंकसम्म आलु खेती विस्तार भइरहेको छ। स्याउपछिको मुख्य नगदेबालीका रूपमा स्थापित मुस्ताङी आलु खेतीतर्फ स्थानीय कृषकहरूको आर्कषण बर्सेनि वृद्धि भइरहेको छ। विशेषगरी राष्ट्रिय गौरवको (बेनीजोमसोमकोरला) सडकमार्ग विस्तारसँगै आलुको बजारीकरणमा आलु उत्पादन गर्ने कृषकहरूलाई थप सहज बन्दै गएको छ। कृषकले उत्पादन गरेको आलु व्यापारीहरू आफैं आएर नगद बुझाएर खरिद गर्ने भएकै कारण मुस्ताङका कृषकहरू आलु खेतीतर्फ हौसिएका हुन्। मुस्ताङको घरपझोङ५ ठिनीका स्थानीय कृषक महेन्द्र थकालीले मुस्ताङी आलु स्याउ जस्तै पृथक प्रकारको ब्रान्ड बनिसकेको सुनाए। स्थानीय पशुचौपयाको मल प्रयोग र हिउँले सिञ्चित भई खेतबारीमा लामो समय उत्पादन अवधि लाग्ने भएकाले यहाँको आलु स्वादिलो र पोषिलो हुने कृषक थकालीको भनाइ छ। पछिल्लो समयमा आलुको माग अध्यधिक हुने गरेको छ, उत्पादन गर्न सके बिक्री नहुने होकी भन्ने चिन्ता हुँदैन, कृषक थकालीले थपे, यसवर्ष आलुको उत्पादन राम्रो छ, मूल्य पनि राम्रै चलेको छ। हिमाली जिल्ला मुस्ताङमा सडक सञ्जाल सहज भएसँगै यहाँ उत्पादन हुने मुस्ताङी आलु पोखराकाठमाडौंसम्म ब्यापारीले पुर्याउने गरेका छन्। मुस्ताङ र छिमेकी जिल्लाहरूमा समेत मुस्ताङी आलुको डिमान्ड हुने भएकाले यहाँका आलुले राम्रो भाउ पाएको कृषकहरू बताउँछन्। यसवर्ष मुस्ताङी आलुको भाउ कृषकसँगै सोझै खरित्दा पाथीको १ सय ८० रुपैयाँमा खरिद बिक्री भइरहेको छ। एक पाथीमा साढे ३ केजी वजन हुने भएकाले मुस्ताङी आलु प्रतिकेजी ६० रुपैयाँमा बिक्री गरिएको छ। गतवर्ष मुस्ताङमा जलवायु परिवर्तनको असरका कारण आलु उत्पादन घटेको थियो। कृषि ज्ञान केन्द्र मुस्ताङका अनुसार गतवर्ष तल्लो मुस्ताङमा आलु खेतीमा डढुवा रोगको प्रकोप र उपल्लो मुस्ताङको तुषारोको प्रकोपले आलु उत्पादनमा ३३ प्रतिशतले गिरावट आएको थियो। यसवर्ष भने मुस्ताङका कृषकले डढुवा रोग प्रकोप समयमै नियन्त्रण गरेको तुषारोको समस्या नभएकाले यसवर्ष आलु उत्पादन राम्रो हुने प्रक्षेपण गरिएको छ। गतवर्ष मुस्ताङमा स्याउ उत्पादनक्षेत्र वृद्धि हुँदासमेत ४ सय ५९ हेक्टर जमिनमा लगाइएको आलु खेतीबाट ७ हजार ३१ टन आलु उत्पादन भएको कृषि ज्ञान केन्द्रले जनाएको छ। उक्त वर्ष प्रतिहेक्टर क्षेत्रफलमा १५३२ टन आलु उत्पादन भएको थियो। आर्थिक वर्ष २०७९८० मा मुस्ताङमा ७ हजार २८ टन आलु उत्पादन भएको थियो। थासाङ गाउँपालिकामा १ हजार ३ सय ७५ टन, घरपझोङमा १ हजार ५ सय ५१, वारागुङ मुक्तिक्षेत्रमा २ हजार ३ सय १०, लोघेकरमा १ हजार ३ सय ९ र लोमान्थाङ गाउँपालिकामा ३ सय ९४ टन आलु उत्पादन भएको थियो। कृषि ज्ञान केन्द्रको तथ्यांकअनुसार मुस्ताङमा आलु उत्पादनको क्षेत्र र उत्पादन आँकडा हेर्दा सबैभन्दा बढी वारागुङ मुक्तिक्षेत्रमा हुने गरेको छ। सबैभन्दा कम आलु उत्पादन र क्षेत्र लोमान्थाङ गाउँपालिका रहेको छ। उपल्लो मुस्ताङको ठिङ्गरमा सामुहिक आलु खेती गरिएको छ भने तल्लो मुस्ताङको कुञ्जो आलु हबको रुपमा विकास भइरहेको छ। कृषि ज्ञान केन्द्र मुस्ताङका कार्यालय प्रमुख प्रकाश बस्ताकोटीले यसवर्ष अनुकूल मौसम भएकाले स्याउ जस्तै आलु उत्पादन पनि राम्रो भइरहेको जानकारी दिए। मुस्ताङमा आलु खेतीको प्रचुर सम्भावना भएकै कारण कार्यालय आलु खेती बिस्तार कार्यक्रमलाई जोड दिएको केन्द्र प्रमुख बस्ताकोटीको भनाइ छ। कृषि ज्ञान केन्द्रले जिल्लाका आलु खेती गर्ने किसानलाई प्रोत्साहन तथा आलु उत्पादनमूलक कार्यक्रम सञ्चालन गर्न प्रति रोपनी क्षेत्रफलमा आलु खेती गर्ने कृषकलाई ५५ हजारका दरले लागत साझेदारी गरेको जनाएको छ। पछिल्लो समय मुस्ताङमा ६ हेक्टर जमिनमा थप आलु खेती विस्तार भएको जानकारी दिए। जिल्लाको प्रमुख नगदेबालीको रुपमा स्थापित मुस्ताङी लोकल सेतो आलु उपल्लो मुस्ताङमा चैत्रको अन्तिम र वैशाखमा खेतबारीमा रोपेर असोज महिनामा खनेर निकाल्ने गरिन्छ। यस्तै, तल्लो मुस्ताङमा फागुनमा खेतीबारीमा रोपेर भदौ महिनाको पहिलो हप्तादेखि निकाल्ने गरिन्छ। यद्यपि मुस्ताङको थासाङ५ कुञ्जोमा सडक असहजताका कारण असोज महिनामा आलु खनेर निकाल्ने गरिन्छ। मुस्ताङको चिसो भूगोलमा आलु उत्पादन हुन समयअवधि धेरै लाग्ने भएकाले मुस्ताङको स्याउको गुणस्तर र स्वाद फरक हुने गर्छ।"
"भूकम्पले टहरामा पुर्यायो, पहिरोले ज्यानै लिन थाल्यो","कात्तिक १७ को भुइँचालोले घर भत्कायो । सयौंको ज्यान लियो । बचेकाले अस्थायी टहरा बनाए । तीनै टहरामा पुसमाघको जाडो कटाए, वैशाख जेठको गर्मी छले । तर, उनीहरूमाथि अर्को बज्रपात आइलाग्यो । बर्खाको पानी र पहिरोको निसानामा परेअस्थायी टहरा । पहिरोले कैयौंका टहरा भत्काइदिएको छ । केहीको ज्यानसमेत लिइसकेको छ । जाजरकोट : कात्तिक १७ को भूकम्पले नलगाड नगरपालिका२ मझगाँउका लालबहादुर परियारको घर भत्क्यो । जीवन जीउन अस्थायी टहरामा बस्न थाले । भदौ २ गते मुसलधारे पानी पर्यो । पहिरोले अस्थायी टहरा पुर्यो । लालबहादुरको परिवारको तीन जनाको एकैचिहान भयो । लालबहादुर, श्रीमती मनिषा परियार र २ वर्षका छोरा शिभम परियारको ज्यान गयो । भूकम्पले जोगिएको लालबहादुरको परिवारलाई पहिरोले ऐया समेत भन्न दिएन । कात्तिक १७ को भुइँचालोले घर भत्कायो । सयौंको ज्यान लियो । बचेकाले अस्थायी टहरा बनाए । तीनै टहरामा पुसमाघको जाडो कटाए, वैशाख जेठको गर्मी छले । तर, उनीहरूमाथि अर्को बज्रपात आइलाग्यो । बर्खाको पानी र पहिरोको निसानामा परे अस्थायी टहरा । पहिरोले कैयौंका टहरा भत्काइदिएको छ । केहीको ज्यानसमेत लिइसकेको छ । टहरा पनि बाँकी नरहेपछि कसरी ज्यान जोगाउने भन्नेमा भूकम्पपीडित चिन्तित छन् । जिल्लाको छेडागाड नगरपालिका१२ काँडागाउँका पदम अधिकारीको परिवार ठूलो छ । त्यसैकारण भूकम्पले चर्र्काएकै घरमा सबै जना बस्थे । तर, साउन ११ मा अविरल वर्षाका कारण अधिकारीको घर भत्क्यो । ढुंगा, माटोले बनेको एकतले कच्ची घर भत्किएपछि परिवारै पुरिएको थियो । तत्काल स्थानीयले उद्धार गरेर ज्यान जोगाइदिए । परिवारका ८ जना घाइते भए । भदौ २ को पहिरोले नलगाड४ बाउसेखोलाका प्रकाश खड्काको अस्थायी टहरा बगायो । चार जनाको परिवारले भागेर ज्यान जोगायो । सोही ठाउँका अर्जुन वली र पर्म वलीको टहरा बगायो । दिउँसोको घटना भएकोले मानवीय क्षति हुन पाएन । भदौ ३ गते राति आठबिसकोट नगरपालिकाको १२ गिजागार खोलामा बाढी आउँदा झिनचौर बगरको अस्थायी आवास बगायो । सुतिरहेका तीन बालिकाको मृत्यु भयो । एक जना अझै बेपत्ता छन् । ९ जना घाइते भएका छन् । रातिराति पहिरो भूकम्पले जाजरकोट, रुकुमपश्चिम र सल्यानको धेरैजसो भूभाग हल्लाएको छ । भिरालो र जोखिमपूर्ण स्थानमा टहरा बनाउँदा हजारौं परिवार बसिरहेका छन् । त्यसैकारण, उनीहरू पहिरोको उच्च जोखिममा छन् । पानी पर्ने क्रम अझै रोकिएको छैन । पहिरो जाने क्रम पनि जारी नै छ । सुतिरहेको अवस्थामा पहिरो जान थालेपछि स्थानीयको निन्द्रा बिथोलिन थालेको छ । रातिराति पहिरो जाँदा क्षति हुने गरेको स्थानीयको भनाइ छ । पहिरोको त्रासले धेरैजसो परिवार रातभर जाग्राम बस्न थालेका छन् । ठाउँठाउँमा पहिरो गएको घटना सुन्दा निन्द्रा नै लाग्दैन, पहिरो खस्छ कि भन्ने चिन्ताले सताइरहन्छ, भेरी२ का विष्णु कामीले भने, टिनको अस्थायी टहरामा हिउँदको चिसो खायौ, गर्मी पनि सह्यौं । अब भने पहिरोबाट कसरी ज्यान जोगाउने भन्ने चिन्ता छ । भूकम्पले बाँचे पनि अरू विपत्तिले ज्यान लिन्छ कि भन्ने चिन्ता हुने गरेको कामीले बताए । अब त बाँच्नै गाह्रो भइसक्यो, उनले दुःखेसो पोखे टहरा बनाएको दोस्रो किस्ता समेत पाइएको छैन । घर बनाउने पैसा छैन । यसरी त्रासमै कहिलेसम्म बस्नुपर्ने हो ?पीडितहरू टहरामा निदाउनै नसकेको बताउँछन् भेरी नगरपालिका १ का तेजबहादुर राना टहराका डिल र माथि चर्किएका छन् । पानी पर्न थाल्यो भने टिनमा बजारिएर ठूलो आवाज आउँछ । एकदमै डर लाग्छ, रानाले भने, कतिखेर पहिरोले टहरा लैजान्छ भन्ने डर हुन्छ । त्यही भएर परिवारका अरू सदस्यलाई सुताएर रातभर जाग्राम बस्ने गरेको छु । भूकम्पले त बाँच्यौं, पहिरोले लैजान्छ कि भन्ने चिन्ताले सताईरहन्छ । विज्ञ भन्छन् ८२ बस्ती तत्काल सार्नुपर्छ भूकम्प प्रभावित जाजरकोटका ८२ बस्तीलाई तत्काल स्थानान्तरण गर्न विज्ञले सुझाव दिएका छन । भूगर्भविद्ले हालै गरेको स्थलगत अध्ययनले ती बस्तीहरू बाढी पहिरोको उच्च जोखिममा रहेको भन्दै तत्काल स्थानान्तरण गर्न सरकारलाई सिफारिस गरेको थियो । जाजरकोटका ८२ बस्ती र रुकुमपश्चिमका दर्जन बढी बस्ती तत्काल सुरक्षित स्थानमा नसारे ठूलो क्षति हुन सक्ने भूगर्भविद्ले चेतावनी दिएका छन् । राष्ट्रिय विपद् जोखिम न्यूनीकरण तथा व्यवस्थापन प्राधिकरण (एनडीआरआरएमए) ले जियोटेक सोलुसन्स इन्टरनेसनल प्रालिमार्फत जाजरकोट भूकम्पले निम्त्याएको पहिरोको जोखिमको विस्तृत अध्ययन गरेको थियो । जियोटेकले दर्जन बढी भूगर्भविद् र इन्जिनियरहरूलाई अध्ययनका लागि केही समय अघि जाजरकोट र पश्चिमरुकुम खटाएको थियो । भूगर्भविद्ले गरेको भौगर्भिक अध्ययन र स्थलगत अवलोकनका आधारमा उच्च जोखिममा रहेका बस्ती तत्काल खाली गरी सुरक्षित स्थानमा सार्न अनुरोध गरिएको भूगर्भविद् एवं इन्जिनियर अनिश खनालले बताए । उनका अनुसार भेरी१ को मैदे, चौपानी, चौर, बारेकोट गाउँपालिका६ को नाउली निमयारी, वडा नं ९ को लैखम, वडा नं ५ को तोलखाना, छेडागाड नगरपालिका२ को डेटकुले, वडा नं ३ को दलितबस्ती, लिवालबस्ती, वडा नं १२ को साँगाचौर बस्ती, वडा नं १३ को बगाहा र शिवालय गाउँपालिका२ को दुनगारा, वडा नं ३ को सीमा, वडा नं ६ को लुपपाखा, वडा नं ७ को भिउस, नलगाड१ को चिउरी, पाली, पुवाडाँडा, नलगाड२ को चैतेकाफल, रुमाली, अयाना, वडा नं ४ को औलभारी बस्ती पहिरोको उच्च जोखिममा रहेका छन् । ती बस्ती तत्काल नसारे जति बेला पनि पहिरोले बस्ती नै सखाप पार्न सक्ने भूगर्भविद् खनालको चेतावनी छ । त्यस्तै रुकुमपश्चिमका सानीभेरी गाउँपालिका १ चाइनावगर, वडा नम्बर ३ गजेटाकुरी, आठवीसकोट १३ कालापहिरा र माथिल्लो कुरीधारा बस्ती पनि पहिरोको उच्च जोखिममा छन् । ती स्थानका बस्तीलाई तीन महिनासम्म सुरक्षित स्थानमा सार्न प्राधिकरणमार्फत सरकारलाई सिफारिस गरिएको भूगर्भविद् खनालले बताए । बर्खाको समयमा भूकम्पले हल्लाएर कमजोर बनेको जमिन, जमिनको बनावट र भौगर्भिक अध्ययनबाट ती बस्तीहरू जुनसुकै बेला पनि खतरोन्मुख छन् । जतिवेला पनि पहिरो खस्न सक्छ त्यसैले तत्काल बस्ती सार्न सम्बन्धित निकायलाई आग्रह गरेको छौं, उनले भने, तीन महिनापछि बस्न मिल्छ कि मिल्दैन त्यसको विस्तृत अध्ययन नै गर्नुपर्छ तर प्रारम्भिक अध्ययनले रुकुमपश्चिम र जाजरकोटका ३ सय बढी बस्ती पहिरोको जोखिममा रहेपछि २८ वटा बस्ती हाई रिस्कमा छन् । बेलैमा तिनै तहका सरकारले बस्ती जोगाउन पहलकदमी लिनु आवश्यक छ । हाइअलर्टमा रहन आग्रह बाढी, पहिरोका कारण ग्रामीण सडकसमेत अबरुद्ध छन् । मध्यपहाडी राजमार्ग, छिन्चु जाजरकोट सडक, जाजरकोट डोल्पा सडक, जाजरकोट जुम्ला सडकका विभिन्न खण्डमा धाजा फाटेको, चर्किको र पहिरो गएपछि सडक सञ्चालनमा कठिनाइ भइरहेको छ । अवरुद्ध मुख्य सडक सफा गर्दै सञ्चालनमा ल्याउने कार्य भइरहेको छ । जिल्ला विपद् व्यवस्थापन समितिले दर्जनौं ठाउँमा बाढीपहिरोको जोखिम रहेको भन्दै जोखिमयुक्त ठाउँमा सतर्कता अपनाउन आग्रह गरेको छ । भूकम्पबाट छियाछिया भएको जमिन बस्न सुरक्षित नभएकाले ती स्थानका स्थानीयलाई सुरक्षित स्थानमा राख्न आग्रह गरिएको जाजरकोटका प्रमुख जिल्ला अधिकारी उमाकान्त अधिकारीले बताए । स्थानीय सरकारको सिफारिस र भूगर्भविद्को प्रारम्भिक अध्ययनको विवरणका आधारमा जाजरकोटका ८२ बस्ती जोखिमयुक्त भएकाले तत्काल सुरक्षित स्थानमा स्थानान्तरणका लागि प्राधिकरणमार्फत सरकारलाई आग्रह गरिएको प्रजिअ अधिकारीले बताए । यो प्रारम्भिक अध्ययन भएकाले विस्तृत अध्ययनका लागि आग्रह गरेका छौं । पुनर्निर्माणभन्दा अघि नै भौगर्भिक अध्ययन गुर्न जरुरी छ उनले भने, भूकम्पले हल्लाएको जमिनमा पानी परेपछि पहिरोको जोखिम निकै बढेको छ । स्थानीयलाई जनप्रतिनिधिमार्फत सचेत रहन आग्रह गरेका छौं । यतिबेला भूकम्प प्रभावित क्षेत्र पहिरोको हाइरिस्कमा रहेकाले सुरक्षा निकायलगायत सरोकारवाला सबै निकायलाई हाइअलर्टमा रहन निर्देशन दिएका छौं । अस्थायी टहराहरू नै असुरक्षित भएपछि ४० परिवारलाई प्रहरी र स्थानीय सरकारको सहयोगमा सुरक्षित स्थानमा त्रिपाल हालेर सारिएको प्रजिअ अधिकारीको भनाइ छ । उनका अनुसार जुनीचाँदे गाउँपालिकाका १२, छेडागाड नगरपालिकाका २० र भेरी नगरपालिकाका ८ परिवारका २ सय ६२ जनालाई जोखिमपूर्ण स्थानबाट सुरक्षित स्थानमा सारिएको छ । त्यस्तै रुकुमपश्चिममा बाढी, पहिरोका कारण हालसम्म २ सय ८३ घर परिवार विस्थापित भएका छन् । आठबिसकोट नगरपालिकामा २ सय ६० र बाँफिकोट गाउँपालिकामा ८ घरपरिवार, मुसिकोटमा ६ परिवार र सानीभेरीमा ९ परिवार विस्तापित भएको स्थानीय प्रशासनले जनाएको छ । जिल्लामा बाढी, पहिरोका कारण एक हजार ७ सय ११ घरपरिवार उच्च जोखिममा रहेको प्रमुख जिल्ला अधिकारी हरिप्रसाद पन्तले बताए । बाढी, पहिरोको उच्च जोखिममा आठबिसकोट नगरपालिकाका बस्तीहरू छन् । भूकम्पले पनि यही पालिकामा बढी क्षति भएको थियो । प्रजिअ पन्तका अनुसार आठबिसकोटमा नगरपालिकामा एक हजार पाँच सय ७९ घरपरिवार बाढी, पहिरोको उच्च जोखिममा रहेका बाँफिकोट गाउँपालिकामा ५४ र मुसिकोट नगरपालिकामा ५० घरपरिवार सानीभेरीमा एक हजार २६ परिवार र चौरजहारीका २ घर उच्च जोखिममा छन् । उक्त परिवार जोखिममै बस्न बाध्य छन् । स्थायी संरचना नबन्दाका समस्या जाजरकोट केन्द्रबिन्दु भएर भूकम्प गएको १० महिना पुग्नै लाग्दा प्रभावित जिल्लामा अझै स्थायी संरचना निर्माणको सुरसार छैन । स्थायी संरचना निर्माणका लागि पहिला भूकम्प प्रभावित जिल्लामा विस्तृत क्षति अध्ययन (डीडीए) गर्नुपर्छ । त्यसका लागि अर्थ मन्त्रालयसँग बजेट माग गरे पनि अहिलेसम्म नपाइएको राष्ट्रिय विपद् जोखिम न्यूनीकरण तथा व्यवस्थापन प्राधिकरणले जनाएको छ । अध्ययनका लागि २० करोड ५२ लाख लाग्ने र त्यहीअनुसार अर्थसँग बजेट मागिएको प्राधिकरणका उपसचिव एवं प्रवक्ता डाडिजन भट्टराईले बताए । चार महिनाअघि नै अर्थसँग क्षतिका बारेमा अध्ययनका लागि बजेट मागिएको भए पनि हालसम्म प्राप्त नभएको उनले बताए । बजेट आउनेबित्तिकै डीडीएको काम थाल्छौ तर बजेट अभावमा काम सुरु गर्न नसकिएको प्रवक्ता भट्टराईको भनाइ छ । जाजरकोट, रुकुमपश्चिम, बाजुरा, सल्यान, बझाङ र डोटीमा स्थायी संरचना निर्माण गर्नुपर्ने हो । जाजरकोट, रुकुमपश्चिम, बाजुरा र सल्यानमा ०८० कात्तिक १७ मा, बझाङमा ०८० असोज १६ र डोटीमा ०७९ कात्तिक २३ मा भूकम्प जाँदा ठूलो जनधनको क्षति भएको थियो । यी जिल्लामा अझै भूकम्प प्रभावित अस्थायी टहरामा छन् । कतिले त अझै अस्थायी टहरा पनि बनाइसकेका छैनन् । जाजरकोट र रुकुमपश्चिमका भूकम्पपीडितले अहिलेसम्म दोस्रो किस्ताकै २५ हजार रुपैयाँ पाउन सकेका छैनन् । भूकम्पबाट छियाछिया भएको जमिन बस्न सुरक्षित नभएकाले पीडितलाई सुरक्षित स्थानमा राख्न आग्रह गरेका छौं । उमाकान्त अधिकारी,सीडीओ, जाजरकोट बाढी, पहिरोका कारण एक हजार ७ सय ११ घरपरिवार उच्च जोखिममा छन् । हरिप्रसाद पन्त, सीडीओ, रुकुमपश्चिम भूकम्प प्रभावित क्षेत्रमा स्थायी संरचना निर्माणका लागि प्रक्रिया नै सुरु गरिएको छैन । त्यसका लागि पहिला कति घर निर्माण गर्नुपर्ने हो, त्यसको यकिन गर्नुपर्ने छ । यसका लागि प्राविधिक सहितको विज्ञ टोलीले घरहरूको क्षति संकलन गर्नुपर्नेमा सरकार उदासिन रहेको जिल्ला समन्वय समिति जाजरकोटका प्रमुख कालीबहादुर खत्रीको भनाइ छ । डीडीएबाट कुन घरको पुनर्निर्माण गर्नुपर्ने हो, त्यहीअनुसार बजेट माग गरेर पठाइएको उनको भनाइ छ । बजेट आएपछि भूकम्पले क्षति पुर्याएका घर बस्न योग्य छन्छैनन्, इन्जिनियरसहितको प्राविधिक टोलीले फिल्डमा गएर हेर्छ, उनले भने । भूकम्प प्रभावित जिल्लाका घरको अध्ययन गरेर प्राविधिकले तयार पारेको रिपोर्टका आधारमा स्थायी रूपमा पुनर्निर्माणको काम अघि बढाइने प्रवक्ता भट्टराईले बताए । कहिले आउँछ दोस्रो किस्ता ? भूकम्प गएको १० महिनासम्म पनि जाजरकोट र रुकुमपश्चिमका भूकम्पका लाभग्राहीले अस्थायी आवासको दोस्रो किस्ता रकम किन पाउन सकेनन् त ? जिम्मेवार निकायले दोषको भारी अर्को निकायलाई थुपारेर आफू उम्किने प्रयत्न गरिरहेका छन् । पीडितहरूको बिजोग छ । केही स्थानीय सरकारले दोस्रो किस्ता दिने रकम भए पनि दिन सकेका छैनन् । खातामा रकम होल्ड भएर बसेको छ । अहिलेसम्म केही गैरसरकारी संस्थाले अस्थायी आवास निर्माणमा दोस्रो किस्ता दिए पनि सरकारले दोस्रो किस्ता दिन सकेको छैन । भेरी नगरपालिका२ पुरानो रिसाङका रते बाँठाको ७ जनाको परिवार टिनको टहरामा बस्दै आएको छ । जेनतेन साहूऋण गरेर टहरा बनाएका उनले अहिलेसम्म दोस्रो किस्ता बापतको २५ हजार रुपैयाँ पाउन सकेका छैनन् । सरकारले पहिलो किस्ता बापत २५ हजार मात्र दियो । टहरा बनेपछि थप २५ हजार दिने भनेको महिनौं बितिसक्यो पाउन सकेनौ रतेले गुनासो पोख्दै भने, घरमा खाने अन्न छैन, पानी परेको बेला टहरा चुहिएर बस्नै गाह्रो हुन्छ । पहिरो आएर बगाउँछ कि भन्ने चिन्ता छुट्टै छ । टहरा बनाउँदा लागेको ऋण अहिलेसम्म चुक्ता गर्न सकेका छैनौं । हाम्रो त साह्रै बिजोग भयो । हामीलाई कसैले हेरेन । घरको डिलबाट पहिरो गएको छ । अन्त जाने ठाउँ छैन । कतिबेला पहिरो आएर परिवारै माटोमा मिलाउँछ भन्ने चिन्ताले भोक निन्द्रा सबै हराएको तर यस्तो विपत्तिको बेला कसैले नहेरेको उनको गुनासो छ । केही पालिकाले चर्किएका घर भत्काएपछि मात्र दोस्रो किस्ता दिने भन्दै दोस्रो किस्ता रोकिरहेका छन् । लाभग्राहीहरू चर्किएका घर भत्काउन चाहिरहेका छैनन् । चर्किएका घरमा मालसमान, गाईबस्तु र कतिपय जोखिम मोलेरै पनि आफैं बस्दै आएका छन् । कतिपयले कार्य विधिविपरीत लाभग्राही कायम गरेको, एकाघरकाले भूकम्प पछि छुटिएर छुट्टै लाभग्राही कायम गरेको, कार्यविधिविपरीत जिल्ला बाहिर घर भएकाले पनि लाभग्राही कायम गरी सुविधा लिएको लगायतका कारण आफू फसिने डरले स्थानीय सरकारले कार्यविधि कडाइ गर्दा दोस्रो किस्ता वितरणमा समस्या देखिएको जाजरकोटका नागरिक अगुवा राजेन्द्र विक्रम शाहको भनाइ छ । लाभग्राही कायम गर्दा नै कार्यविधिविपरीत गरिएको भन्दै अख्तियारमा उजुरी परेपछि अख्तियारले समेत चासो देखाएको छ । छानबिन थालेको छ । त्यही डरले पनि दोस्रो किस्ता रकम बाँड्न स्थानीय सरकारले आनाकानी गरिरहेका छन् । जाजरकोटमा कुल ४८ हजार ५ सय १७ लाभग्राही कायम गरिएको छ । जबकी २०७८ सालको जनगणनाअनुसार ३७ हजार ४ सय ५३ मात्र घरधुरी संख्या छ । लाभग्राहीमध्ये ४० हजार ७ सय ७० जनाले पहिलो किस्ताका लागि पालिकासँग सम्झौता गरेका छन् । २४ हजार ४ सय ५७ घरधुरीको दोस्रो किस्ताका लागि विपद् पोर्टलमा इन्ट्री गर्ने काम सम्पन्न भैसकेको भए पनि ति घरधुरीले रकम पाउन सकेका छैनन् । अस्थायी आवास निर्माणमै सरकार रुमल्लिरहेको छ । पहिलो किस्ताबापत लिएकै केही पालिकामा १२ लाखदेखि ९ करोड रुपैयाँसम्म थन्किएको छ । उक्त रकम बाँड्दै गर्नुहोस् त्यो रकम बाँडेपछि थप रकम निकासा दिन सकिने स्थानीय तहलाई जानकारी गराएको प्रमुख जिल्ला अधिकारी ऋषिकान्त अधिकारीले बताए । स्थानीय सरकारले माग गरेको र पीडितको संख्या हेर्दा जिल्ला विपद् न्यूनीकरण तथा व्यवस्थापन समितिको खातामा रकम मौज्दान निकै कम छ । नलगाड नगरपालिकाले ८ हजार बढी लाभग्राहीलाई दोस्रो किस्ता वितरण गर्नुपर्ने भए पनि ७ सय लाभग्राहीलाई दिने मात्र रकम पुगेको र अरू रकम माग गरेको लामो समय बित्दा पनि पाउन नसकेको नगरप्रमुख डम्बर रावतले बताए । सरकारले जिल्लामा रकम पठाउन सकेको छैन । कम्तीमा एक अर्ब बढी रकम लाग्छ तर सरकारले पैसा नै पठाउन सकेको छैन । भूकम्पले हजारौं निजी घर, सयौँ विद्यालय, दर्जनौं सरकारी कार्यालयसहित ऐतिहासिक सम्पदाहरूमा क्षति पुगेको थियो । कैयौं सडक, खानेपानी, सिँचाइ लगायतका पूर्वाधारहरू समेत ध्वस्त भएका थिए । त्यतिबेला चर्काएको र हल्लिएका विद्यालय, निजी घर सडक र अन्य पूर्वाधार वर्षात् सँगै थप जोखिममा परेका छन् । ठाउँठाउँमा पहिरो गएर ग्रामीण सडक अवरुद्ध हुँदा आवागमनमा समेत समस्या भइरहेको छ । कतिपय ठाउँमा पैदलसमेत हिँड्न नमिल्ने गरी बाटो अवरुद्ध भएका छन् । धेरैका टहराको डिलबाट चर्चिएको छ । माथि काल्लाबाट पहिरो खस्ने गरी जमिन फाटेको छ तर पनि पीडितहरू विकल्प नहुँदा जोखिम मोलैरै सोही टहरामा बस्न बाध्य भएको भेरी नगरपालिका २ का बिर्खबहादुर कार्कीले बताए । उनले भने, बर्खाको समयमा भूकम्पपीडितको निकै बिचल्ली भएको छ तर सरकार सुन्दैन । पहिरोले पुरिसकेपछि मात्र लास उठाउन बस्तीमा पुग्छ ।"
"बुद्ध दर्शनको अनुयायी र भिक्षु हुन बस्त्र लगाएर मात्रै हुँदैन, ज्ञान र मन चाहिन्छ : ओली","काठमाडौं : प्रधानमन्त्री केपी शर्मा ओलीले बुद्धका दर्शन र सन्देशलाई शिक्षाका माध्यमबाट विस्तार गर्नुपर्ने बताएका छन्। लुम्बिनी बौद्ध विश्वविद्यालयको १६ औं सभा बैठकमा कुलपति ओलीले विश्व मानव जातिका लागि ऐतिहासिक योगदान दिने बुद्ध दर्शनको रक्षा र विस्तार गर्न नयाँ सोचका साथ खोलिएको बौद्ध विश्वविद्यालयले महत्त्वपूर्ण भूमिका खेल्नुपर्ने बताएका हुन्। उनले नेपालीको चेतना,गौरव र इतिहाससँग यो विश्वविद्यालय जोडिएकोले बुद्धले सिकाएका सकारात्मक र मैत्रीचेत अहिले पनि सामयिक भएको बताए। बुद्ध दर्शनको अनुयायी र भिक्षु हुन बस्त्र लगाएर मात्रै हुँदैन। यस्का लागि ज्ञान र मन चाहिन्छ। प्रधानमन्त्री ओलीले भने,हामीले बौद्ध दर्शनको शिक्षा सुरु गरेका छौँ । हामीले जीवनलाई सपार्ने गुणस्तरीय शिक्षा दिनुछ। दृढ़ अठोट र निरन्तर प्रयासबाट हामी विकास हासिल गर्न सक्छौ र सफलतामा पुग्न सक्छौँ। बैठकले आगामी मंसिरमा हुने तेस्रो दीक्षान्तका लागि २८५ विद्यार्थीको ग्रेस लिष्टका साथै यस आर्थिक वर्षको नीति, कार्यक्रम र बजेट पारित गरेको छ।"
बागमती नदीको मूलबाट पानी ल्याउन खानेपानी मन्त्री यादव र वनमन्त्री ठकुरीबीच सहमति,"काठमाडौं : खानेपानी मन्त्री प्रदीप यादव र वन तथा वातावरण मन्त्री ऐनबहादुर शाही ठकुरीबीच सरकारले सञ्चालन गर्दै आएका योजनाहरूलाई सरल र प्रभावकारी ढंगले कार्यान्वयन गर्न परस्पर सहयोग गर्ने विषयमा भद्र सहमति भएको छ। आज खानेपानी मन्त्रालयमा भएको शिष्टाचार भेटमा दुवै मन्त्रीबीच उक्त सहमति भएको हो। मन्त्रालयकी सहसचिव तथा प्रवक्ता मिना श्रेष्ठका अनुसार भेटका क्रममा मन्त्री यादवले शिवपुरी राष्ट्रिय निकुञ्जबाट बागमती नदीको पानी ल्याउने योजना कार्यान्वयनका लागि वन मन्त्रालयको सहयोग आवश्यक भएको जनाउँदै सहजीकरणको आग्रह गरेका थिए। त्यसैगरी मन्त्री यादवले सुर्खेतस्थित भेरी पम्पिङ परियोजनाको वातावरणीय प्रभाव मूल्याङ्कन (ईआइए) स्वीकृत गराउने प्रक्रिया छिटो सम्पन्न गर्न वन मन्त्री ठकुरीसँग आग्रह गरे। वन मन्त्री ठकुरीले यस कार्यमा सहयोग पुर्याउन आवश्यक निर्देशन दिने प्रतिबद्धता जनाउँदै खानेपानी मन्त्रालयलाई आवश्यक पर्ने सबै प्रकारका सहयोग उपलब्ध गराउने आश्वासन दिए। वन ऐन संशोधन गर्दा खानेपानी क्षेत्रलाई पहिलो प्राथमिकतामा राख्ने कुरामा पनि मन्त्री ठकुरीले जोड दिएका थिए। भेटका क्रममा बुटवलमा निर्माणाधीन खानेपानी आयोजनाको जग्गा व्यवस्थापन लगायतका विषयमा पनि छलफल भएको प्रवक्ता श्रेष्ठले जानकारी दिइन्। भेटवार्तामा खानेपानी मन्त्रालयकी सचिव प्रमीलादेवी शाक्य बज्राचार्य, वन मन्त्रालयका सचिव डा गोविन्दप्रसाद शर्मा, काठमाडौं उपत्यका खानेपानी लिमिटेडका प्रमुख कार्यकारी अधिकृत अशोक पौडेल र खानेपानी तथा ढल व्यवस्थापन विभागका महानिर्देशक रामकुमार श्रेष्ठ, मन्त्री यादवका सल्लाहकार अवधेश कुमार दासलगायतका उच्च अधिकारीहरूको उपस्थिति थियो।"
एक महिनाभित्र उपभोक्ता अदालत गठन हुन्छ : मन्त्री भण्डारी,"काठमाडौं : उद्योग वाणिज्य तथा आपूर्ति मन्त्री दामोदर भण्डारीले एक महिनाभित्र उपभोक्ता अदालत गठन हुने बताएका छन्। आइतबार वर्तमान अवस्थामा आपूर्ति व्यवस्थापन र उपभोक्ता अधिकार विषयक अन्तरक्रिया कार्यक्रममा बोल्दै मन्त्री भण्डारीले एक महिनाभित्रै उपभोक्ता अदालत गठन गरी गुनासा सुनेर पीडित उपभोक्तालाई न्याय दिलाउने विश्वास व्यक्त गरे। 'आजको दिनबाट तपाईं गणना गर्नु्होस् एक महिनाभित्र उपभोक्ता अदालत गठन हुनेछ। अदालतले गरेका फैसलाले मिसावट,कृतिम अभावलगायत मूल्य समायोजनमा यसले ठूलो प्रभाव पार्नेछ, 'उनले भने,' यसैले अनुगमनलाई प्रभावकारी बनाउन महत्वपूर्ण काम गर्नेछ।' मन्त्री भण्डारीले चाडबाडको समयमा बजारमा अत्यावश्यक वस्तुहरूको अभाव हुन नदिन सरकार सचेत रहेको बताए। उनले चाडबाडको बेला अभाव नहुनेगरी चामल,चिनीलगायतका अत्यावश्यक वस्तुहरूको सहज आपू्र्ति र सुपथ मूल्यमा वितरण गर्ने काममा सरकारले कुनै कसर बाँकी नराख्ने बताए। मन्त्री भण्डारीले आपूर्ति कर्ताहरूसँग छलफल गरेर दैनिक उपभोग्य वस्तुहरूको सहज र सुपथ मूल्यमा आपूर्ति गराउने काम सरकारले गर्दै आएको बताउँदै बजार अनुगमनको कामलाई पनि प्रभावकारी बनाइने बताए। मन्त्री भण्डारीले चाडबाडलाई लक्षित गरी कालोबजारी मौलाउन सक्ने भन्दै यसलाई नियन्त्रण गर्न सरकार जिम्मेवार ढंगले काम गरिरहेको बताए।"
संविधान संशोधन सम्भव छैन : माधव नेपाल,"काठमाडौं : नेकपा एकीकृत समाजवादीका अध्यक्ष माधव कुमार नेपालले कसैले भनेकै भरमा संविधान संशोधन सम्भव नरहेको बताएका छन्। आइतबारबाट काठमाडौंमा सुरु पार्टीको पहिलो पूर्ण पहिलो केन्द्रीय कमिटी बैठकलाई सम्बोधन गर्दै अध्यक्ष नेपालले कुनै दलले मात्रै संविधान संशोधन गर्न सम्भव नरहेको बताए। उनले सबै दलसँग सहकार्य र सहमति गरेर राष्ट्रिय आवश्यकताका आधार संविधान संशोधन हुनुपर्ने बताए। अध्यक्ष नेपालले विद्रोह गरि नयाँ पार्टी बनाउने कदम ठीक रहेको भन्दै पार्टीको भविष्य राम्रो रहेको बताए। उनले आफूहरूले विद्रोह गरेका कारण राजनीति ठीक दिशामा आएको र संविधान बच्न सफल भएको उल्लेख गरे। कम्युनिष्ट आन्दोलनमा धेरै गुटबन्दी धेरै देखापरेको भन्दै वस्तुनिष्ट समीक्षा गर्नु अहिलेको आवश्यकता रहेको उनले बताए। अध्यक्ष नेपालले पार्टी नीति विपरीत कार्य गर्नेलाई कारबाही गर्ने चेतावनी दिए। त्यस्तै पार्टीका सम्मानित नेता झलनाथ खनालले तीन वर्षमा पार्टीले गरेको प्रगतिको ठोस र व्यवस्थित ढंगले समीक्षा गर्दै आगामी तीन वर्षको रणनीति बनाउनुपर्ने बताए। उनले विभिन्न जनचासोका मुद्दालाई उठाउँदै सडक आन्दोलन गर्नुपर्ने बताए। बैठकमा केन्द्रीय संरचनाको गठन, पदाधिकारी छनोटलगायत विविध विषयमा छलफल हुने समाजवादीले जनाएको छ। गत असरमा सम्पन्न महाधिवेशनले पार्टीको अध्यक्षमा माधवकुमार नेपाल, सम्मानित नेतामा झलनाथ खनाल र महासचिवमा घनश्याम भुसाललाई सर्वसम्मत चयन गरेको थियो।"
कोशीमा मन्त्रालय नफुटाउने पक्षमा मुख्यमन्त्री,"विराटनगर : कोशी प्रदेशका मुख्यमन्त्री हिक्मतकुमार कार्की प्रदेशमा मन्त्रालय नफुटाउने पक्षमा उभिएका छन्। आन्तरिक भागबन्डा मिलाउन नसकेर सरकारमा जान ढिलाइ गरिरहेको नेपाली कांग्रेसले मन्त्रालय विभाजनका लागि दबाब दिइरहेका बेला मुख्यमन्त्री भने त्यसको विपक्षमा उभिएका हुन्। सत्ता साझेदार दल कांग्रेसलाई उनले प्रदेशमा मन्त्रालय नफुट्ने स्पष्ट सन्देश दिएका छन्। काठमाडौंबाट आइतबार विराटनगर फर्किएका मुख्यमन्त्री कार्कीले मन्त्रालयको संख्या नबढाइकन सरकार विस्तार गरिने जानकारी दिए। सत्तारुढ कांग्रेसले पार्टीको आन्तरिक विवाद मिलाउने क्रममा मन्त्रालय थपेर भएपनि आफूलाई भाग पुर्याउनुपर्नेमा जोड दिइरहेको छ। नेकपा (एमाले) प्रदेश संसदीय दलका नेता कार्की नेतृत्वकै सरकारमा सहभागी हुने निर्णय गरिसकेको कांग्रेस आन्तरिक भागबन्डा मिलाउन नसक्दा अहिलेसम्म सरकारमा गएको छैन। कांग्रेसले मन्त्रालय विभाजनका लागि अनेक हिसाबले जोडबल गरिरहेका बेला मुख्यमन्त्री कार्कीले भने विराटनगर विमानस्थलमा सञ्चारकर्मीसँग कुरा गर्दै कोशीमा मन्त्रालय फुट्दैन भनेर स्पष्ट पारेका हुन्। उनी बिहीबार काठमाडौं गएका थिए। सरकार विस्तारका लागि मन्त्रालय फुटाउनु उपयुक्त नहुने उनको बुझाइ छ। गठबन्धनको शीर्ष नेतृत्व तहमा मन्त्रालय नफुटाउने सहमति भएको कार्की बताउँछन्। कांग्रेसका सभापति शेरबहादुर देउवा र प्रधानमन्त्री केपी शर्मा ओलीसँग मन्त्रालय नफुटाउने विषयमा कुराकानी भएको उनको भनाइ छ। कार्कीले प्रदेशमा कांग्रेसका नेताहरूसँग पनि मन्त्रालय नफुटाउने विषयमा कुराकानी भएको बताए। हामी मन्त्रालयको संख्या बढाउँदैनौं। अहिले भएकै मन्त्रालयमा मुख्यमन्त्रीसहित एमालेले ५ र कांग्रेसले ४ मन्त्रालय लिन्छ, कार्की भन्छन्, एक दुई दिनभित्रैमा मन्त्रिपरिषद् विस्तार हुन्छ। कांग्रेसले नाम दिने बित्तिकै हुन्छ। भदौ १४ गते प्रदेशसभा बैठक बस्दैछ। त्यसअघि नै सरकार विस्तार गर्ने तयारी छ। मन्त्रालय विभाजन नगरे पनि राज्यमन्त्री भने केही थप हुनसक्ने संकेत उनले गरेका छन्। प्रदेशमा हाल ९ वटा मन्त्रालय छन्। तीमध्ये एमालेले मुख्यमन्त्रीसहित ५ र कांग्रेसले ४ मन्त्रालय लिने सहमति साउन १२ गते भएको थियो। तर, आन्तरिक भागबन्डा मिलाउनका लागि मन्त्रालय फुटाउनुपर्ने पक्षमा उभिएको कांग्रेसले मन्त्रीको नाम नदिँदा सरकार विस्तार अन्योलमा परेको छ। कांग्रेसले २ वटा मन्त्रालय थप गर्ने प्रस्ताव गरेको थियो। तर, त्यसलाई एमालेले अस्वीकार गरेको छ। जसका कारण सरकार विस्तार रोकिएको हो। कांग्रेस र एमालेबीच गठबन्धन भएको २ महिना हुन लागेको छ। नयाँ गठबन्धनका लागि मार्ग प्रशस्त गर्न नेकपा (माओवादी केन्द्र)का मन्त्रीहरूले कोशी प्रदेशमा सरकार छाडेको पनि १ महिना हुन लाग्यो। तर, कांग्रेसको आन्तरिक किचलो सरकार विस्तारमा बाधक बनेको छ।"
लेखा समितिमा सभापति र माओवादी सांसदबीच मतभेद,"काठमाडौं : डेडिकेटेड फिडर र ट्रङ्कलाइन बक्यौता उठाउने विषयमा सांसदबीच समान धारणा भए पनि प्रक्रिया र आगामी रणनीतिका बारेमा मतैक्य नभएपछि सार्वजनिक लेखा समितिको आजको बैठक बिना निष्कर्ष टुङ्गिएको छ। सिंहदरबारस्थित समितिको कार्यकक्षमा भएको पाँच घण्टा लामो बैठकको अन्त्यमा सभापति ऋषिकेश पोखरेलले राखेको निष्कर्षमा सांसदबीच मत बाँझिएपछि नसक्दा बैठक बिना निष्कर्ष टुंगिएको हो। सभापति पोखरेलले तत्कालीन लेखा समितिले गरेको निर्णय र प्रतिवेदनको अवस्थाबारे जानकारी लिने, डेडिकेटेड फिडर र ट्रङ्कलाइनको महसुलसम्बन्धी महालेखाको प्रतिवेदनमा उल्लेख गरेको बक्यौतामा पछिल्लो निर्णय के हो? भनि लेखी पठाउनेलगायतका विषयमा राखेको निष्कर्षप्रति प्रतिपक्षी दलका सांसदले विरोध गरे। खासगरी नेकपा (माओवादी केन्द्र) र राष्ट्रिय स्वतन्त्र पार्टीका सांसदसँग अन्य दलका सांसदबीच बक्यौता उठाउने विषयमा सहमति भए पनि प्रक्रिया र अपनाइने विधिलगायतका विषयमा विवाद सिर्जना भएको हो। नेपाल कांग्रेसका सांसद अर्जुननरसिंह केसीले महालेखा परीक्षकको कार्यालयले २१ अर्ब ८८ करोड बक्यौता भनि उल्लेख गरेको रकम निश्चित अवधि तोकेर असुल उपर गरौं भन्ने निर्देशन नेपाल विद्युत् प्राधिकरणलाई दिने विषयमा भने समितिमा विवाद नभएको प्रतिक्रिया दिए। अघिल्लो पटक यसै समितिले उपसमिति नै बनाएर गरेको छानबिन र अन्य आयोगसमेतले दिएको सिफारिसअनुसार कारबाही गर्नुपर्नेमा त्यो किन कार्यान्वयन भएन भनी प्रश्न सोध्ने विषयमा सबै एकठाउँमा रहेको उनले जानकारी दिए। एउटै मितिमा प्रधानमन्त्री कार्यालयबाट अलगअलग रायको पत्राचार भएकाले त्यसबारे जानकारी लिऔँ भन्ने विषय पनि सदस्यहरूबीच समान धारणा बनेपनि बैठक बिना निष्कर्ष अन्त्य भएको उनको भनाइ छ। नेकपा (माओवादी केन्द्र)का सांसद लेखनाथ दाहालले बैठकमा समिति सभापतिले प्रस्तुत गरेको निष्कर्षका छ वटा बुँदामा असहमति जनाए। उनले तीन बुँदा अन्तैबाट निर्देशित र योजनाबद्धरूपमा आएको आरोप लगाए। उनले भने, 'म् मुद्दालाई फेरि अख्तियार र अदालतमा पठाएर समय लिने, विद्युत् महसुल तिर्नुपर्ने गरी बनेको वातावरणलाई अलमल्याउन खोजिएको छ।' समिति सभापति पोखरेलले विभिन्न आयोग र समितिका निर्णय, तत्कालीन लेखा समितिले दिएको निर्देशन, वैधानिकता पुष्टि हुने विद्युत् खपत अवधि, विद्युत् सङ्कलन नियमावलीका आधारमा महालेखाको ६१औं प्रतिवेदनका आधारमा डेडिकेटेड फिडर र ट्रङ्कलाइनतर्फको महसुल उठाउन निर्देशन दिने प्रस्ताव गरेका थिए। उनले भने, 'समिति महालेखाले उठाएका विषयवस्तुलाई छलफल गर्ने निकाय हो। यो कसैलाई लक्षित गरी दण्ड र कारबाही गर्ने संस्था होइन र रहन सक्दैन।' उद्योगी तथा व्यवसायीले डेडिकेटेड फिडर र ट्रङ्कलाइनबाट बिजुली उपभोग गरेको २०७२ साउनदेखि २०७७ जेठसम्मको अवधिलाई तीन चरणमा विभाजन गरिएको छ। त्यसमा ०७२ साउनदेखि पुससम्म सुरुको अवधि र ०७५ जेठदेखि ०७७ जेठसम्मको तेस्रो अवधिमा रुपमा लिइएको छ। यी दुई वटा अवधिको विवादको विषयसम्बन्धी मुद्दा अदालतमा विचाराधीन छ। यी दुई अवधिको बक्यौता १३ अर्ब चार करोड ८२ लाख छ। बीचको अवधि २०७२ माघदेखि २०७५ वैशाखसम्मको अवधिको बक्यौता जरिवानासहित रु आठ अर्ब ५० करोड बराबर छ। प्राधिकरणका अनुसार २०७२ साउनदेखि पुससम्मको ९७ करोड ४३ लाख, २०७२ माघदेखि २०७५ वैशाखसम्मको छ अर्ब ४१ लाख बराबरको महशुल उठाउन बाँकी छ। सरकारले २०७५ वैशाख मसान्तदेखि लोडसेडिङ अन्त्यको घोषणा गरेको थियो। सो घोषणा पछि २०७५ जेठदेखि २०७७ जेठसम्मको रु आठ अर्ब ४४ करोड ९६ लाख बराबरको बाँकी छ। विद्युत् नियमन आयोग गठनसम्बन्धी ऐन आएपनि आयोगका पदाधिकारी नियुक्त नहुँदा सो अवधिको आवश्यक निर्णय हुन सकेको थिएन। सो अवधिको गरी १५ अर्ब ४२ करोड ८० लाख बक्यौता उठ्न बाँकी छ। यसमा मासिक २५ प्रतिशत जरिवानासमेत जोड्दा २२ अर्बभन्दा बढी हुन जाने प्राधिकरणको विवरणमा उल्लेख छ।"
मिसन ०८४ एमालेका लागि नभएर देश समृद्धका लागि हो : नेता राई,"उदयपुर : नेकपा एमालेका स्थायी कमिटी सदस्य तथा कोसी प्रदेश कमिटीका इन्चार्ज शेरधन राईले मिसन ८४ पार्टी संगठन मात्र नभई देश नै समृद्ध बनाउने योजना रहेको बताएका छन् । एमालेको नेतृत्वबाट मात्रै मुलुक समृद्ध बन्न सक्ने ठोकुवा गर्दै उनले भने,एमालेले अघि सारेको मिसन ८४ पार्टी र देश बलियो बनाउने एउटा सुनौलो अवसर हो ।' नेकपा एमाले जिल्ला कमिटी उदयपुरको तेस्रो पूर्ण बैठकमा उपस्थिति जनाउन गाईघाट आइपुगेका नेता राईले मिसन ८४ यो देशका जनताको भाग्य र भविष्यसँग जोडिएकाले मसिनो ढंगले अध्ययन गरी पार्टीले योजना अघि सारेको बताए । इन्र्चाज राईले भने,हामी प्रत्येक मतदाताको घरमा पुग्ंछौ र जनताको समस्या बुझ्छौं र तत्काल सके समाधान गर्छौं नसके विकल्प खोज्छौं तर पूरा गरेर छाड्छौं,हिजोजस्तो टालटुले काम र फर्जि रिपोर्टिङ अब एमालेमा चल्दैन,'उनले भने,हिजो जेजस्तो गरे पनि हुन्छ भन्ने कसैले मनमा भ्रम पाल्नु भएको छ भने अहिले त्याग्नुस त्यस्तो रिपोर्टिङ र काम गर्ने नेता अव एमालेमा चाहिएको छैन र रहन पनि सक्दैन ।' उनले हिजो टालटुले काम गरेर नेताको अघिपछि लाग्दा प्रमोशन हुने भन्ने थियो त्यो अब हुन सक्दैन त्यसैले तोकिएको जिम्मेवारी पूरा नगर्नेलाई घटुवा गर्ने नीति पार्टीले अघि सारेको बताए । नेता राईले भने, गुटबन्दी,गलत लविङ गर्ने, प्रलोभनमा पार्ने जस्ता काम पार्टी हितविपरित रहेकाले त्यस्ता व्यक्तिलाई पछि पार्दै जनताको सरोकारका विषय वस्तुमा छलफल र काम गरिदिने नै अबको निर्वाचनको टिकटको दावेदार हुन् । उनले सामाजिक संजालको बढ्दो दुरुपयोगलाई न्युनिकरण गर्न कोशी प्रदेश कमिटीले नेता कार्यकर्ताका लागि १३ बुँदे आचारसंहिता जारी गरिसकेकाले त्यसलाई प्रचारविभागमार्फत निगरानी बढाइ कार्यान्वयन गर्न आग्रह गरे । उनले भने,चित्त नबुझेका, टिकट नदिएको झ्वाकमा सामाजिक संजालमा नेता र पार्टीका विरुद्ध जथाभावी लेख्ने काम भएको देखिन्छ,यदि त्यसो हो भने जो कोही नेतालाई छोडिन्न,त्यसैले सामाजिक सञ्जालको गहिरो अध्ययन गरौं ।' नेता राईले भने,पार्टी भित्र असन्तुष्टि छ, नेता मन परेन, निर्णय चित्त बुझेन भने त्यसको सुनवाई गर्ने ठाँउ पार्टी कमिटी बैठकमा छ,तर ,त्यसो नगरी सामाजिक सञ्जालमा लेख्ने, चियाचौतारामा बोल्ने जो कोहीलाई छाडिन्न, एक पटक सच्याउने मौका दिनुस् नसुध्रिए बिदा गरिदिनुस् ।' उनले यो वर्ष पार्टीले शुद्धिकरण र सुदृढिकरणको वर्ष भएकाले एक व्यक्ति एक पदको जिम्मेवारीलाई कार्यान्वयन गर्न आग्रह गरे ।"
ठूला दलकै कारण राजनीतिक अस्थिरता पैदा भयो : उपेन्द्र यादव,"काठमाडौं : जनता समाजवादी पार्टी, नेपालका अध्यक्ष उपेन्द्र यादवले ठूला भनिएका दलहरूकै कारण मुलुकमा राजनीतिक अस्थिरता पैदा भएको बताएका छन्। आइतबार काठमाडौंमा जनतासँग जसपा नेपाल, अभियान्ता अभिमुखीकरण कार्यक्रमको उद्घाटन गर्दै अध्यक्ष यादवले राजनीतिक अस्थिरताका लागि एक अर्कालाई दोष थुपार्ने काम भएपनि ठूला भनिएका दलहरूकै कारण अस्थिरता पैदा भएको बताए। उनले राजनीतिक स्थिरताका लागि भन्दै संविधान संशोधनमार्फत समानुपातिक समावेशी हटाउन खोजिए स्वीकार्य नहुने चेतावनी दिए। अहिलेको प्रणालीलाई बलियो बनाउनका लागि पहिचान र सामर्थ्यका आधारमा राज्यको पुर्नसंरचना गर्नुपर्ने, प्रदेशलाई अधिकारसम्पन्न बनाउनुपर्ने र जनतालाई आत्मनिर्णयको अधिकार दिनुपर्ने उनले बताए। उनले ठूला दलहरूबाट अव मुलुकको अवस्था सुधार नहुने भएकाले आफूहरू बलियो भएर आउनुपर्नेमा जोड दिए। यसैका लागि जनतालाई संगठित गर्न चार महिने जनतासँग जसपा नेपाल, अभियान चलाएको उनले जानकारी दिए। सो अभियानपछि मुलुकलाई जोगाउनका लागि सडक संघर्षमा जानैपर्ने उनले बताए।"
थाइल्याण्डमा हुने भनिएको बिमस्टेक शिखर सम्मेलन स्थगित,"काठमाडौं : थाइल्याण्डमा हुने भनिएको छैटौँ बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिमस्टेक) शिखर सम्मेलन स्थगित भएको छ। थाइल्याण्डको प्रधानमन्त्री हेरफेर, बंगलादेश र म्यानमारमा आन्तरिक द्वन्द्वलगायतका विषय लिएर बिमस्टेक सम्मेलन स्थगित भएको हो। आगामी सेप्टेम्बर ४ र ५ अर्थात् भदौ १९ र २० गते थाइल्याण्ड आयोजना गर्ने घोषणा भएको थियो। परराष्ट्र मन्त्रालय स्रोतका अनुसार थाइल्याण्डमा हुने भनिएको बिमस्टेक बैठक स्थगित गरिएको मौखिक जानकारी बिमस्टेकमा आवद्ध राष्ट्रहरुलाई आएको छ। उच्चस्रोतका अनुसार थाइल्याण्डले आन्तरिक राजनीतिक कारण देखाउँदै नेपाललाई पनि बिमस्टेक शिखर सम्मेलन स्थगित गरेको जानकारी दिएको हो। यद्यपी लिखित जानकारी आउन बाँकी रहेको परराष्ट्र मन्त्रालयले जनाएको छ। बिम्स्टेक सम्मेलनमा थाइल्याण्डसहित नेपाल, भारत, बंगलादेश,श्रीलंका, भुटान र म्यानमार सदस्य राष्ट्र छन्। परराष्ट्र मन्त्रालयले उक्त सम्मेलनमा प्रधानमन्त्री केपी शर्मा ओलीको भ्रमणको तयारी गरिरहेको थियो। थाइल्यान्डका प्रधानमन्त्री स्रेथा थाविसिनलाई संवैधानिक अदालतले गत साउनमा पदमुक्त गरेपछि पेतोङत्रान सिनावात्रा प्रधानमन्त्रीमा नियुक्त भएकी थिइन्। बंगलादेशमा पनि प्रधानमन्त्री शेख हसिनाले राजीनामा दिएपछि अन्तरिम सरकारको प्रधानमन्त्रीमा मोहम्मत युनुस नियुक्त भएका छन्। सम्मेलनमा सबै राष्ट्रको सरकार प्रमुख जाने तयारी थियो। दक्षिण तथा दक्षिणपूर्वी एशियाली मुलुकबीच सहयोग आदानप्रदान गर्ने र व्यापार प्रवर्द्धन गर्ने उद्देश्यले बिम्स्टेक स्थापना भएको हो।"
बायो इथानोलको उत्पादन तथा प्रयोगमा ल्याउन आवश्यक प्रबन्ध गर्न उद्योग मन्त्रालयलाई निर्देशन,"काठमाडौं : प्रतिनिधिसभाअन्तर्गतको उद्योग तथा वाणिज्य र श्रम तथा उपभोक्ता हित समितिले त्रिभुवन विमानस्थलभित्र रहेको आयल निगमको इन्धन भण्डारणको अनुगमन गर्ने भएको छ । सिंहदरबारमा आइतबार बसेको समिति बैठकले विमानस्थलभित्र रहेको निगमको भण्डारणको स्थानान्तरणका विषयमा छलफल गर्दै एकसाताभित्र स्थलगत अनुगमन गरी समग्र कामकारवाहीको बारेमा जानकारी लिने निर्णय गरेको हो । त्यस्तै बैकल्पिक उर्जाको रुपमा इथानोलको सम्भाव्यता अध्ययन गर्ने विषयमा समेत छलफल गर्दै समितिले नेपालमा वायो इथानोल उत्पादन गर्ने उत्पादकहरूसँग तोकिएको गुणस्तर तथा मूल्यमा निश्चित परिमाणमा खरिद सम्झौता गरि पेट्रोलमा वायो इथानोल मिश्रण गरि आन्तरिक उत्पादन, वैदेशिक मुद्रा सञ्चिति र रोजगारीका साथै कुल ग्राहस्थ उत्पादन बढाउन सकिने तर्फ गम्भीर ध्यानाकर्षण भएको सभापति अव्दुल खानले जानकारी दिए। यसका लागि स्वदेशी उत्पादकहरूलाई आह्वान गरि बायो इथानोलको उत्पादन तथा प्रयोगमा ल्याउन आवश्यक प्रबन्ध गर्न उद्योग मन्त्रालयलाई निर्देशन दिइएको समिति सभापति खानले बताए। त्यस्तै बैठकले अन्तर्राष्ट्रिय आप्रवासी संगठनले समेत विदेश जाने विद्यार्थी तथा श्रमिकको स्वास्थ्य परीक्षण गर्ने गरेको भन्ने जानकारी आएकाले त्यसको अनुमति कहाँबाट लिएको हो र सरकारलाई तिर्नुपर्ने करको अवस्था के छ भन्ने बारे प्रमाणसहितको विवरण श्रम मन्त्रालयबाट माग गर्ने निर्णय पनि गरेको छ ।"
दुर्घटनामा रामगोपालपुरका वडाअध्यक्ष मुकेश यादवको निधन,महोत्तरी : मोटरसाइकल दुर्घटनामा परि रामगोपालपुर नगरपालिका२ का वडाअध्यक्ष मुकेश यादवको निधन भएको छ। गएराति भएको बर्दिवास जलेश्वर सडकखण्डमा मोटरसाइकल अनियन्त्रित भएर छेउमै रहेको कल्भर्टमा ठोक्किन पुग्दा ३५ वर्षीय वडाअध्यक्ष यादवको घटनास्थलमै निधन भएको हो। गएराति भएको सो दुर्घटनाबारे स्थानीयले बिहान मात्र थाहा पाएपछि प्रहरीमा खबर गरेका थिए। नेकपा माओवादीबाट वडा अध्यक्षमा निर्वाचित यादव बर्दिबास नगरपालिका ८ स्थित औरही कल्भर्ट नजिक मृत अवस्थामा भेटिएको हो । यादवले प्रयोग गर्ने मोटरसाइकल सडक छेउमा र वडा अध्यक्ष यादव सडकभन्दा तल मृत अवस्थामा भेटिएको प्रहरीले जनाएको छ। घटनाको सम्बन्धमा खबर पाएलगतै प्रहरी घटनास्थलमा पुगि अनुसन्धान गरिरहेको जिल्ला प्रहरी कार्यालय महोत्तरीले जनाएको छ।
सोमबार देशका यी स्थानमा हुने छ वर्षा,"काठमाडौं : सोमबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार सबै प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, बागमती र लुम्बिनी प्रदेशको एकदुई स्थानमा भारी वर्षाको समेत सम्भावना रहेको छ। सोमबार राति देशभर आंशिकदेखि साधारणतया बदली रहने छ। कोशी, बागमती र सुदूरपश्चिम प्रदेशका केही स्थानहरूमा तथा बाँकी प्रदेशका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, मधेश र सुदूरपश्चिम प्रदेशको एकदुई स्थानमा भारी वर्षाको समेत सम्भावना रहेको छ।"
सिन्धुलीमा चुनियाखोलाले बगाउँदा एकको मृत्यु,"सिन्धुली : सिन्धुलीको मरिण गाउँपालिकामा आइतबार खोलाले बगाउँदा एक जनाको मृत्यु भएको छ। मरिण गाउँपालिका७ स्थित चुनिया खोलाले बगाउँदा सोही वडाको दधिदमार बस्ने २८ वर्षीय ज्ञान बहादुर भोलनको मृत्यु भएको प्रहरीले जनाएको छ। सिन्धुली प्रहरीका प्रवक्ता तथा प्रहरी नायब उपरीक्षक अनिल कुमार खड्काका अनुसार भोलनलाई खोलाले बगाएको खबर प्राप्त हुनासाथ इलाका प्रहरी कार्यालय कपिलाकोटबाट प्रहरी टोली खटि गई खोजतलास गर्दा भोलनलाई मृत अवस्थामा फेला पारिएको थियो। मरिण गाउँपालिकाका अध्यक्ष विमर्श मोक्तानले बाख्रा चराउन गएका भोलनलाई घर फर्कने क्रममा चुनिया खोला तर्ने क्रममा बगाएको मृत्यु भएका बताए। आइतबार दिउँसो परेको पानीसँगै आएको बाढीले बगाउँदा भोलनको मृत्यु भएको हो। प्रहरी र गाउँपालिकाको टोलीसमेत नदीमा पुग्दा उनलाई मृत अवस्थामा भेटिएको हो, उनले भने। मृतक भोलनको शव कानुनी प्रक्रिया पूरा गरी पोस्टमर्टमका लागि प्राथमिक स्वास्थ्य केन्द्र कपिलाकोटमा ल्याइएको अध्यक्ष मोक्तानले बताए। उक्त घटनाका विषयमा थप अनुसन्धान कार्य भइरहेको प्रहरीले जनाएको छ।"
कांग्रेस सभापति देउवाको निवास अगाडि राखेको शंकास्पद वस्तु निस्क्रिय,धनगढी : धनगढी उपमहानगरपालिका ४ मा रहेको नेपाली कांग्रेस सभापति शेरबहादुर देउवाको निवास अगाडि राखिएको शंकास्पद वस्तु नेपाली सेनाको बम डिस्पोजल टोलीले निस्क्रिय पारेको छ । शनिबार राति ड्युटीमा रहेको प्रहरीले देउवाको निवासको बाहिरपट्टीको सडकमा कालो झोलामा तार देखिने गरि शंकास्पद वस्तु देखेको थियो । त्यसपछि नेपाली सेनाको बम डिस्पोजल टोली एकाबिहानै घटनास्थल पुगेको थियो । केही बेरअघि गरिएको डिस्पोजलमा इलेक्ट्रिक केतली भित्र बालुवा हालेको र त्यो बालुवाभित्र पनि सानो टिफीनको बक्सा जस्तो देखिने वस्तु राखिएको फेला परेको हो । नेपाली सेनाको टोलीले उक्त वस्तु निस्क्रिय पारेको हो । त्यसमा विस्फोटक रहे नरहेको प्राविधिक परीक्षण पछि मात्रै थाहा हुने प्रहरीले जनाएको छ । देउवाको उक्त निवास सुदूरपश्चिमका पूर्वभौतिक पूर्वाधार विकास मन्त्री प्रकाशबहादुर देउवाले आफ्नो निवासको रुपमा प्रयोग गरिरहेका थिए ।
निमुखाले कहिले सहजै न्याय पाउने,"लालु किसान । संविधान र कानुनले जातीय विभेद र छुवाछूतलाई अपराध मानेको छ। तर, समाजमा त्यसको व्यावहारिक कार्यान्वयन भइरहेको छैन। हिजोभन्दा आज जातका आधारमा हुने विभेदको स्वरूप फेरिएको छ। शिक्षा, सतर्कता र कानुनी ज्ञानको अभावमा समाजमा दलित समुदाय विभेद सहेर बस्न बाध्य छन्। अर्कोतर्फ गाउँबाट चप्पल लगाएर सेवा लिन आउने किसान, गरिब, निमुखालाई सरकारी कार्यालयहरूमा गर्ने व्यवहार नै फरक छ। बेनी नगरपालिका९ तोरीपानीकी १९ वर्षीया मीना परियार गत पुस १६ गतेदेखि बेपत्ता भएको घटनाको जाहेरी दिन पीडितले गर्नुपरेको संघर्ष, आरोपी पक्राउ र अनुसन्धानमा भएको ढिलाइलाई राज्यले दलित समुदाय जोडिएको मुद्दालाई कतिसम्म बेवास्ता गर्छन् भन्ने उदाहरणका रूपमा लिन सकिन्छ। पीडित परिवार प्रहरी कार्यालयमा किटानी जाहेरी दिन जाँदा प्रहरीले ह्स्व, दीर्घ, मिलेन भनेर वास्ता गरेन। किटानी जाहेरी दर्ता गर्न मन्त्री, सांसद र नेताबाट दबाब दिनुपर्ने अवस्था आयो। गत साउन २७ गते बेनी नगरपालिका९ र १० को सिमानामा पर्ने उत्तिसको जंगलमा गंगटा खोज्न गएका स्थानीयले गाडेको अवस्थामा देखेको शव, सिक्री र कपडा मीनाको भएको परिवारले सनाखत गरेका छन्। प्रहरीले विगतमा गरेको बेवास्तापूर्ण व्यवहारका कारण पीडित न्याय पाउनेमा विश्वस्त छैनन्। प्रहरी, प्रशासन, अदालतलगायत राज्यका निकायले निमुखाहरूको समस्यालाई गम्भीर रूपमा लिएर सहजै न्याय पाउने वातावरण कहिले बन्ला ? (बेनी नगरपालिका३ का किसान म्याग्दीका दलित अगुवा हुन्।)"
करिब ४ करोड मूल्यको कोकिनसहित विदेशकी नागरिक पक्राउ,काठमाडौं : लागुऔषध कारोबारमा संलग्न अन्तर्राष्ट्रिय गिरोहका एकजना विदेशी नागरिक ठूलो परिमाणमा लागुऔषध कोकिनसहित पक्राउ परेका छन्। ५ भदौमा कतार एयरलाइन्सको उडानबाट नेपाल आएका आइभरी कोस्टाका ३५ वर्षीय   १ किलो ८८ ग्राम कोकिनसहित पक्राउ परेका हुन्। लागुऔषध नियन्त्रण ब्युरोले कोकिनका ६९ वटा क्याप्सुलसहित ठमेल ज्याठास्थित एक होटलबाट उनलाई पक्राउ गरेको हो। कोकिनका क्याप्सुलहरू खेलौनाभित्र लुकाइ छिपाई गरी राखिएको अवस्थामा बरामद गरेको प्रहरीले जनाएको छ। बरामद क्याप्सुलको तौल १ किलो ८८ ग्राम रहेको छ। यसको बजार मूल्य अन्दाजी ३ करोड ८० लाख हुन आउने प्रहरीले जनाएको छ। कोकिनसहित पक्राउ परेका विदेशी नागरिकमाथि लागुऔषध नियन्त्रण ऐन २०३३ बमोजिम आवश्यक अनुसन्धान भइरहेको छ।
"म्याग्दीमा बाढीले गाडी बगायो,भवनमा क्षति,प्रमुख सडक अवरुद्ध","म्याग्दी : शनिबार रातिको मुसलधारे वर्षाले बेनीबजार आसपासका क्षेत्रमा बाढीबाट प्रभावित भएका छन् । बेनीबजारका विद्यालय, ज्येष्ठ नागरिक आश्रमको भवन, सडकलगायत भौतिक संरचनामा क्षति भएको छ । जिल्ला प्रहरी कार्यालयका अनुसार पोखराबाट बेनीतर्फ आइरहेको ग २ च ९३५५ नम्बरको बोलेरो जिपलाई बागलुङबेनी सडकअन्तर्गत बेनी नगरपालिका१ हुलाकेको खोल्साको बाढीले बगाएको छ । यात्रु र चालकले भागेर ज्यान जोगाएका छन् । बेनी नगरपालिका९ मा रहेको जडभरत संस्कृत माध्यमिक विद्यालयको पाँचकोठे भवनको कक्षाकोठाभित्र बाढी पसेर पुरिएको छ । सशस्त्र प्रहरी बल आश्रित गुल्म गलेश्वरका प्रहरी नायब उपरीक्षक नवराज नेपालका अनुसार बेनीजोमसोम सडकमा पहिरो खसेपछि खोल्सा र नालीको पानी बस्तीतर्फ सोझिँदा विद्यालयसँगै रहेको पुलहपुलत्स्य अन्नक्षेत्र र गलेश्वर ज्येष्ठ नागरिक आश्रमको भोजनालयमा बाढी पसेको छ । राति नै बाढी तर्काएका सशस्त्र प्रहरी, स्थानीयवासी बिहानैदेखि कक्षाकोठा र भोजनालयमा पसेको बाढी पन्छाउन जुटेका प्रनाउ नेपालले बताए । बेनी नगरपालिका८ कालीपुल बसपार्क र प्रवेशद्वार क्षेत्रमा पनि खोल्सामा आएको बाढीले क्षति भएको छ । बाढी र पहिराका कारण म्याग्दीका प्रमुख सडक अवरुद्ध भएका छन् । बागलुङबेनी सडक हुलाकेमा, बेनीजोमसोम सडक गलेश्वरमा, बेनीदरबाङ सडक अग्निखेत, सिङ्गा, घुमाउनेमा, मालढुङ्गाबेनी सडक जलजला गाउँपालिकाको विभिन्न ठाउँमा खसेको पहिराका कारण अवरुद्ध बनेको प्रहरी निरीक्षक राजन रायमाझीले बताए । सम्बन्धित स्थानीय तह, पूर्वाधार विकास कार्यालय, बेनीजोमसोमकोरला सडक आयोजनामार्फत पहिरो पन्छाउने र सडक मर्मत गरेर यातायात सञ्चालनका लागि समन्वय भएको प्रहरी निरीक्षक रायमाझीले बताए। जिल्ला सदरमुकाम बेनीदेखि ग्रामीण क्षेत्र, छिमेकी जिल्ला बागलुङ, पर्वत र मुस्ताङसँगै म्याग्दीको यातायात सम्पर्कविच्छेद भएको छ । रासस"
भारतीय कारबाट ७२ किलो गाँजा बरामद,"विराटनगर : विराटनगरको बाटो हुँदै भारत पुर्याउन खोजिएको लागुऔषध गाँजा प्रहरीले आइतबार बिहान बरामद गरेको छ । भारतीय नम्बर प्लेटका कारमा राखेर भारततर्फ लैजाँदै गरेको अवस्थामा विराटनगर महानगरपालिका१८ बाट ७२ किलोग्राम गाँजा बरामद भएको मोरङ प्रहरीका प्रवक्ता डिएसपी ज्ञानेन्द्रबहादुर बस्नेतले बताए । रानीबाट भेडियारीतर्फ जाँदै गरेको डब्लूबी १६ यू १०७१ नम्बरको कारलाई इलाका प्रहरी कार्यालय रानीका इन्स्पेक्टर प्रकाश थापा नेतृत्वको टोलीले बिहान २:३० बजेतिर आईसीपी सडकखण्डबाट नियन्त्रणमा लिएको थियो । डिएसपी बस्नेतका अनुसार प्रहरीले रोक्नासाथ कार लक गरेर चालक फरार भएका थिए । कारलाई नियन्त्रणमा लिएर खानतलासी गर्दा ठूलो परिमाणमा लागऔषध गाँजा फेला परेको उनको भनाइ छ । कार रोकेको स्थाननजिकै रहेका अन्य ३ जना भारतीय नागरिकलाई भने प्रहरीले नियन्त्रणमा लिएको छ । भारतको जोगवनीका ४० वर्षीय वैजनाथ रजक, १८ वर्षीय पप्पुकुमार रजक र आलोककुमार रजकलाई पक्राउ गरिएको जानकारी बस्नेतले दिए । उनका अनुसार तीनै जना गाँजा रिसिभ गर्न आएको प्रहरीको प्रारम्भिक अनुसन्धानबाट पत्ता लागेको छ । प्रहरीलाई देख्नासाथ कार रोकेर लक गर्दै चालक फरार भए । कारमा लोड गरेर ल्याइएको गाँजा रिसिभ गर्न ३ जना भारतीय बसिरहेको पाइयो, उनी भन्छन्, उनीहरुलाई तत्काल पक्राउ गरिएको छ । कार चालकको खोजी भइरहेको छ । तत्काल बरामद गर्न नसकेको भए गाँजा भारत कटाउने योजा रहेको प्रहरीको भनाइ छ । बस्नेतले नियन्त्रणमा लिइएको कारसहित बरामद भएको गाँजा र पक्राउ परेका ३ जनालाई इलाका प्रहरी कार्यालय रानीमा राखेर थप अनुसन्धान अघि बढाइएको जानकारी दिए ।"
बागमतीको मन्त्री क्वाटरमा आगलागी,"हेटौंडा : बागमती प्रदेशको संस्कृति, पर्यटन तथा सहकारी मन्त्री निवासमा आगलागी भएको छ। आइतबार साँझ करिब ७:४० बजेको समयमा हेटौँडा उपमहानगरपालिका९ स्थित लामसुरेमा रहेको संस्कृति पर्यटन तथा सहकारी मन्त्री बिमल ठकुरीको निवासमा आगलागी भएको जिल्ला प्रहरी कार्यालय मकवानपुरले जनाएको छ। प्रहरी प्रवक्ता एवं डीएसपी लक्ष्मी भण्डारीका अनुसार मन्त्री निवासको माथिल्लो तलाको सभाहलमा बिजुलीको तार सट भई अचानक आगो लागेको हो। आगलागीबाट इन्भटर ब्याट्री, इन्भटर ब्याट्रीको पावर सप्लाई बक्स, राउटर, कार्पेट, गलैँचा , जिप्सनको क्षति भएको छ। आगलागीमा अन्य मानवीय क्षति नभएको र हेटौंडा उपमहानगरको दमकलको प्रयोग गर्दै नेपाल प्रहरीको सहयोगमा पूर्ण रूपमा आगो नियन्त्रणमा लिइसकेको मकवानपुर प्रहरी प्रवक्ता भण्डारीले बताए।"
"शैलुङ  दोरम्बामा पहिरो : एकै परिवारका दुईसहित ६ जनाको शव फेला, ४ बेपत्ता","काठमाडौं : रामेछापको दोरम्बा शैलुङ गाउँपालिका३ टोकरपुरस्थित लेकखर्कमा पहिरोमा परेर ६ जनाको मृत्यु भएको छ। गएरातिको अविरल बर्षासँगै आएको पहिरोले घर बगाउँदा ६ जनाको मृत्यु भएको जिल्ला प्रहरी कार्यालय रामेछापले जनाएको हो। पहिरोले पुरिएको अवस्थामा घटनास्थलबाट शव निकालिएको प्रहरीले जनाएको छ। प्रहरी कार्यालयका अनुसार हालसम्म चण्डिका श्रेष्ठ, १८ महिने बालक आमुस श्रेष्ठ, उर्मिला पहरी, सन्दीप पहरी, विज्ञान पहरी, सन्तोष पहरीको शव पहिरोबाट निकालिएको हो। घटनास्थलमा पुगेका स्थानीय सिंहराज योञ्जनका अनुसार अझै चार जना बेपत्ता रहेकाले खोजी कार्य जारी रहेको छ। पहिरोमा फड्की पहरी, काले पहरी, झ्याउकिरी पहरी, बिन्दा पहरी बेपत्ता रहेका छन्। पहिरोमा परेर घाइते अवस्थामा अञ्जना पहरीको उद्धार गरिएको छ। उनको कम्मरभन्दा मुनिको भाग नचल्ने भएकाले उपचारको लागि दोरम्बा स्वास्थ्य चौकीबाट चिकित्सक बोलाइएको छ। अहिले नेपाली सेना, प्रहरी, स्थानीय उद्धार र खोजी कार्यमा जुटिरहेका छन्। पहिरोले ४ वटा घर र दोरम्बा गाउँपालिका वडा नम्बर ३ र २ को बीचमा रहेको पक्की पुल पनि बगाएको छ। पहिरो गएपछि त्रासले टोकरपुरबासी रातभर जागै बसेका थिए। गएरातिको वर्षापछि पहिरो जाँदा वडा नम्बर १,२ र ३ का स्थानीय प्रभावित भएका छन्। यता बाढीले रामेछाप र दोलखाको सिमानामा रहेको मिल्ती खोलाको पुलमा समेत क्षति पुर्याएको छ। यो पनि पढ्नुहोस दोरम्बा शैलुङ गाउँपालिकामा पहिरोले ३ घर र पक्की पुल बगायो टोकरपुर पहिरो अपडेट : २ जनाको मृत्यु, एक जनाको उद्धार, बेपत्ताको खोजी जारी"
पथलैयामा कारको ठक्करबाट मोटरसाइकल चालकको मृत्यु,सिमरा: बाराको पथलैयामा आइतबार दिउँसो कारको ठक्करबाट मोटरसाइकल चालकको मृत्यु भएको छ। मृत्यु हुनेमा सर्लाही कर्मैया९ का ३५ वर्षीय मानबहादुर प्रधान रहेका छन्। त्रिभुवन राजपथ अन्तर्गत पथलैयाबाट करिब एक किलोमिटर उत्तरतर्फ दुर्घटना भएको हो। हेटौडाबाट पथलैयातर्फ आउँदै गरेको बा५८प ४१४५ नम्बरको मोटरसाइकललाई बीएबी ५०३५ नम्बरको कारले ठक्कर दिएको थियो। कारको ठक्करबाट मोटरसाइकल चालकको घटनास्थलमै मृत्यु भएको प्रहरीले जनाएको छ। प्रहरीले कार र चालकलाई नियन्त्रणमा लिएको छ। यसअघि पथलैयामा शनिबार दिउँसो मोटरसाइकल दुर्घटना हुँदा २७ वर्षीय आदेश तामाङको मृत्यु भएको थियो।
भाइरल ज्वरोले महिलाको मृत्यु,जाजरकोट : जिल्लाको नलगाड नगरपालिका१२ मा भाइरल ज्वरोले २९ वर्षीया हिरा बिष्टको ज्यान मृत्यु भएको छ। १० दिनदेखि बिरामी बिष्टको समयमा उपचार नपाउँदा मृत्यु भएको नलगाड नगरपालिकाका कार्यपालिका सदस्य बद्री पन्तले बताए। बिरामी भएकी उनको घरमै घरेलु उपचार गरिएको थियो। अन्तिम समयमा मात्र स्थानीय स्वास्थ्य संस्थामा उपचारका लागि लगिएकाले बचाउन नसकिएको पन्तले बताए।
हुलाकी सडक मिचेर प्रसारण लाइन विस्तार गर्दै प्राधिकरण,"जनकपुरधाम : महोत्तरीको एक पालिकामा अवैधानिक रूपमा हुलाकी सडक मिचेर ३३ केभीको प्रसारण लाइन विस्तार गर्दै गरेको पाइएको छ। महोत्तरीको गौशाला नगरपालिका १ रामनगरस्थित जंगल र गाउँ क्षेत्रभित्र हुलाकी सडकको क्षेत्राधिकार मिचेर ३३ केभीको प्रसारण लाइन विद्युत् प्राधिकरण र उद्योगले जबरजस्ती विस्तार गरेको हो। हाल विस्तारका क्रममा रहेको बर्दिबासस्थित माइस्थानगौशाला चोक भएर रामनगर जंगल हुँदै बस्तीबाट ३३ केभी प्रसारण लाइनको पोल गाड्न थालेपछि हुलाकी राजमार्ग निर्देशनालय, योजना कार्यालय जनकपुरधामले पोल नगाड्न पत्र पठाएको छ। महोत्तरी गौशाला नगरपालिका१ इँटाटारमा स्थापित नेपाल पल्प एन्ड पेपर इन्डस्ट्रिज प्राइभेट लिमिटेडका लागि विस्तार गर्न लागेको ३३ केभीको प्रसारण लाइनका लागि पोल गाड्ने क्रममा स्थानीयले विरोध जनाएपछि हुलाकी सडकले पनि सडकको क्षेत्राधिकारभित्र पोल नगाड्ने जिल्ला प्रशासन कार्यालय, महोत्तरी र गौशाला नगरपालिका तथा विद्युत् प्राधिकरण प्रादेशिक कार्यालय, जनकपुर र वितरण केन्द्र गौशालालाई पत्र पठाएको हो। हुलाकी राजमार्ग निर्देशनालय, योजना कार्यालय जनकपुरधामबाट २०८० भदौ २४ गते मधेस प्रदेशस्थित प्रादेशिक कार्यालय जनकपुर र गौशाला वितरण केन्द्रलाई हुलाकी सडक अन्तर्गत माईस्थानगौशालासम्सी सडकको अधिकार क्षेत्र सडकको केन्द्रबिन्दुबाट १५१५ मिटर दायाँबायाँ रहेकाले सो सीमा बाहिर पोल गाड्न सहमति दिएको छ। प्राधिकरणले सडकको सहमतिलाई अटेर गर्दै जबरजस्ती जंगलमा पोल गाडेको र गाउँबस्तीमा गाड्न बल प्रयोगको कसरत गरिरहेको स्थानीय गिरिशमान शाहले अन्नपूर्णलाई बताए। विद्युत् प्रसारण लाइनले वातावरणीय प्रभाव, वृक्षहरूको कटान तथा जीवजन्तु तथा वन्यजन्तुहरूमा समेत प्रतिकूल प्रभाव पर्ने भएकोले गाउँ बस्तीभन्दा टाढाबाट विद्युत् लैजान आग्रह गर्दागर्दै पनि विद्युत् र उद्योगले गाउँबाट लैजान जबरजस्ती गरेपछि स्थानीयले अवरोध जनाएको छ। यता नेपाल विद्युत् प्राधिकरणका मधेस प्रदेश, प्रादेशिक कार्यालयका प्रमुख मुनिन्द्र ठाकुरले हुलाकी सडकले खाली गराएर दिनुपर्ने अन्यथा सडक पिचको केही फिटमा हाललाई पोल गाडिएको बताए। उनले भने, कि त सडकले खाली गराएर हामीलाई दिनुपर्यो, हैन भने हामी बल प्रयोग गरेर पनि लग्छौं। त्यहाँ गाउँको लाइन काटेरसमेत लग्छौं। पत्रकारसँगको जिज्ञासामा प्रमुख ठाकुरले गाउँलेले विरोध गरेर केही नहुने बताउँदै विद्युत् उद्योगसम्म पुर्याएर छाड्ने दाबी गरे। ३३ हजार केभीको विद्युतको प्रसारण लाइन विस्तारमा तारमुनि घर बनाउन नपाइने, घरको नक्सा पास नहुने तथा लाइनिङ क्षेत्रको जग्गा कौडीको भाउमा परिणत हुने भएकाले गाउँलेहरूले विरोध गरिरहेको हुन्। गरिब दिन दुःखी बस्ने गाउँघरमा भएको घर र जग्गालाई पनि विद्युतीकरणको नाममा कौडी बनाउने सोचेर यहाँका जनताले अवरोध गरिरहेको संघर्ष समितिका संयोजक नरेश कुशवाहाले बताए।"
सहकारी पीडित चतुर्वेदी मृत भेटिए,"काठमाडौं : गोकर्णेश्वर नगरपालिका८ अत्तरखेलमा सहकारी पीडित आमोद चतुर्वेदी मृत भेटिएका छन्। मोरङको विराटनगर घर भएका उनी शनिबार राति अत्तरखेलस्थित डेरामा झुन्डिएको अवस्थामा भेटिएको प्रहरी वृत्त बौद्धका प्रमुख प्रहरी नायव उपरीक्षक राजु पाण्डेले बताए। मृतक चतुर्वेदी गोकर्णेश्वर८ अत्तरखेलस्थित कान्ति भैरव बचत तथा ऋण सहकारी संस्था लिमिटेडमा पैसा जम्मा गरेका बचतकर्ता हुन्। बचत फिर्ता नपाउँदा उनले आत्महत्या गरेको हुनसक्ने प्रहरीको आशङ्का छ। उनको शव परीक्षण गर्न त्रिभुवन विश्वविद्यालय शिक्षण अस्पताल लगिएको छ। चतुर्वेदी मृत भेटिएको सम्बन्धमा अनुसन्धान भइरहेको प्रहरी नायव उपरीक्षक पाण्डेले बताए। चतुर्वेदी गोकर्णेश्वर८ स्थित नेपाल मेडिकल कलेजमा कार्यरत थिए। उनले त्यहीँ रहेको कान्ति भैरव सहकारीमा पैसा जम्मा गर्ने गरेको बताइएको छ। चतुर्वेदीले सहकारीमा जम्मा गरिएको बचत रकम लिन दुई वर्षदेखि धाउँदै आएका कान्ति भैरव पीडित सङ्घर्ष समितिका सदस्य राजेशकुमार विष्टले बताए। 'उनले खुट्टा भाँचिएका कारण सहकारीबाट बचत फिर्ता लिन सहकारी धाउने गरेका थिए, उपचार गर्न नपाउँदा चतुर्वेदी तनावमा थिए,' उनले भने। चतुर्वेदीले उक्त सहकारीमा २५ लाख बचत गरेको र सो बचत रकम फिर्ता नपाएका कारण बिरामी श्रीमती र छोरीको उपचार गर्न नपाएको पीडित सङ्घर्ष समितिका पदाधिकारीसँग गुनासो गर्दै आएका सदस्य विष्टले बताए।"
सुनकोशी नदीमा गाडीसहित बेपत्ता यात्रु अझै भेटिएनन्,"सिन्धुली : शनिबार साँझ सुनकोसी नदीमा खसेको गाडी फेला परे पनि त्यसमा सवार यात्रुहरू अझै भेटिएका छैनन्। खोटाङको हलेसी दर्शन गरेर भक्तपुर फर्कँदै गरेको प्रदेश ३०१०२३ च ६३६६ नम्बरको सुजुकी हाइलक्स गाडी सिन्धुलीको गोलन्जोर गाउँपालिका१ कुडुले नजिक मध्य पहाडी राजमार्गबाट सुनकोसी नदीमा खसेको थियो। उक्त गाडीमा सवार चारजनामध्ये तीनजना बेपत्ता छन्। एकजना गाडीबाट हामफालेर बाँच्न सफल भएका थिए। नदीमा बेपत्ता गाडी आइतबार बिहान करिब २ बजे फेला परेर सशस्त्र प्रहरीको गोताखोर टिमले नदी बाहिर निकालेको छ। दुर्घटना भएदेखि रातभर उद्धार कार्यत्रमा खटिएका नेपाल प्रहरी, सशस्त्र प्रहरी, स्थानीय जनप्रतिनिधि तथा सर्वसाधारणले गाडीमा बेपत्ता भएकाहरू भने फेला पार्न सकेका छैनन्। जिल्ला प्रहरी कार्यालय सिन्धुलीका प्रमुख गोविन्दराज काफ्लेका अनुसार गाडीका चालक सूर्यविनायक नगरपालिका भक्तपुर जगातीका ३२ वर्षीय अविन बाँके, सोही ठाउँका वर्ष ३० का प्रनित स्यागु र वर्ष ३७ का बलराम घटुवा बेपत्ता रहेका छन्। उनीहरूको शनिबारदेखि आइतबार अबेरसम्म खोजतलास गरिएको भएपनि कुनै पत्तो लाग्न सकेको छैन। दुर्घटनाका बेपत्ताहरूको खोजिमा सिन्धुलीका प्रहरी प्रमुख काफ्ले, सहायक प्रमुख जिल्ला अधिकारी, गोलन्जोर गाउँपालिका जनप्रतिनिधि, इलाका प्रहरी कार्यालय खुर्कोट, जिल्ला प्रहरी कार्यालय सिन्धुली, सशस्त्र प्रहरीको टोली, बेपत्ता हुनेहरूको आफन्त, स्थानीयलगायत आइतबार दिनभर खटिएका थिए। सशस्त्र प्रहरीको गोताखोर टोलीले आइतबार दिनभर सुनकोसी नदीमा र्याफ्टिङ मार्फत सुनकोसी नदीको करिब ३२ किलोमिटर तल उदयपुरको घुर्मीसम्म बेपत्ताको खोजी गरेको थियो। गाडी दुर्घटना भएर नदीमा डुब्दा एक जना बाँच्न सफल भएका थिए। उक्त दुर्घटनामा सूर्यविनायक नगरपालिका भक्तपुर जगातीकै २७ वर्षीय सुशान्त कक्षपती गाडीबाट हामफालेर बाच्न सफल भएका हुन्। उनको सुनकोसी सामुदायिक अस्पताल खुर्कोटमा उपचार भइरहेको छ। अन्य बेपत्ता भएका तीनै जनालाई गाडीमै भेट्ने आशा गरिएको भएपनि गाडी निकाल्न नभेटिएपछि आइतबार पनि दिनभर खोजी कार्य जारी राखिएको थियो। तर बेपत्ताको कुनै पत्तो लाग्न सकेको छैन, प्रहरी प्रमुख काफ्लेले भने। बेपत्ता भएकाहरूको आफन्तहरू समेत आइतबार बिहानैदेखि खोजी कार्यमा जुटेका छन्। गाडीमा चारजना यात्रुहरू सवार थिए। दुर्घटनाबारे घाइते यात्रु कक्षपतीले प्रहरीलाई जानकारी दिएका थिए। खोटाङबाट फर्किएको गाडी आफै अनियन्त्रित भइ सडकबाट करिब ६० मिटर तल सुनकोसी नदीमा खसेको स्थानीय तथा गोलन्जोर गाउँपालिका१ का वडाध्यक्ष सोमप्रसाद बरालले बताए। मध्येपहाडी लोकमार्ग अन्तर्गत खुर्कोटघुर्मी खण्डमा भएको उक्त दुर्घटना सडक मर्मत गर्दा थुपारिएको मसिनो गिट्टीका कारण पनि हुन सक्ने आशंका गरिएको वडा अध्यक्ष बरालको भनाइ छ। गाडी खसेकै स्थानमा बेपत्ताहरू नभएको हुन सक्ने आशंकामा घुर्मीसम्म नदीमा प्रहरी र स्थानीयले आइतबार दिनभर खोजी कार्य जारी राखे पनि नभेटिएपछि भोलि पुन खोजी कार्य जारी राख्ने गरी अहिले फर्किएका छन्। नदीमा पानीको बहाव बढेका कारण खोजि कार्यगर्न थप कठिनाइ भएको छ। यसअघि एक वर्षअघि मध्य पहाडी लोकमार्ग अन्तर्गत नै घुर्मीखुर्कोट खण्डको सिन्धुलीको गोलन्जोर गाउँपालिका७ लौकुनबाट प्राविधिक शिक्षा तथा व्यावसायिक तालिम परिषद् (सीटीईभीटी) गाडी सुनकोसी नदीमा खस्दा (सीटीईभीटी)का २ निर्देशकसहित ३ जना बेपत्ता भएका थिए। उनीहरू सवार गाडी र शव एक साता पछि फेला पारिएको थियो।"
"नेपाली तीर्थयात्री सवार बस भारतमा दुर्घटना, कम्तिमा ३० जना घाइते","काठमाडौं : भारतमा आइतबार बिहान नेपाली तीर्थयात्री सवार बस दुर्घटना भएको छ। भारतको बिहार राज्यको समस्तीपुरमा बस दुर्घटना भएको हो। दुर्घटनामा कम्तिमा ३० जना यात्रु घाइते भएका छन्। घाइते केही यात्रुको अवस्था गम्भीर रहेको बताइएको छ। घाइतेहरूलाई सदर अस्पताल र मुश्रीघरास्थित निजी अस्पतालमा भर्ना गरिएको भारतीय सञ्चारमाध्यमले जनाएका छन्। दुर्घटनामा परेको बस बाराबाट तीर्थयात्री लिएर गएको खुलेको छ। बारागढी गाउँपालिकाका अध्यक्ष अशोक जैसवालले बारा गाउँपालिकाको ३ मुर्तिपालियाबाट शनिबार तीर्थयात्री लिएर गएको बस दुर्घटनामा परेको खबर आएको पुष्टि गरे। उनले अन्नपूर्णलाई भने,' शनिबार मुर्तिपालियाबाट तीर्थयात्री लिएर बस गएको थियो। आज दुर्घटनामा परेको खबर आएको छ। घटनाबारे बुझिरहेका छौं। उनले बसमा ४३ यात्रु सवार रहेको जानकारी दिए। जिल्ला प्रहरी कार्यालय बाराका प्रहरी नायव उपरीक्षक प्रकाश सापकोटा बस दुर्घटनाबारे जानकारी आएको र सम्बन्धित ठाउँमा बुझिरहेका अन्नपूर्णलाई जानकारी दिए। तीव्र गतिमा आएको ट्रकले बसलाई ठक्कर दिँदा बसको एक्सल भाँचिएर सडकमा पल्टिएको थियो। बस देवघरतर्फ गइरहेको थियो।"
ग्रामीण क्षेत्रमा पनि अब्बल सामुदायिक विद्यालय,"सिन्धुली : कुनै बेला सामुदायिक विद्यालय भन्नासाथ नाक खुम्च्याउने अभिभावक र विद्यार्थीका लागि पश्चिम सिन्धुलीको कपिलाकोट माध्यमिक विद्यालय आकर्षणको केन्द्र बन्दै गएको छ। मरिण गाउँपालिका७ महेश्वता छापमा रहेको कपिलाकोट माध्यमिक विद्यालयको शैक्षिक गुणस्तर अब्बल भएपछि अभिभावक र विद्यार्थीको आकर्षण बढेको हो। बालविकासदेखि कक्षा १२ सम्म पठनपाठन हुँदै आएको कपिलाकोट माध्यमिक विद्यालय सिन्धुली जिल्लाको ग्रामीण क्षेत्रका सामुदायिक विद्यालयमध्येको अब्बल विद्यालयको रूपमा चिनिन थालेको छ। केही वर्षअघिसम्म सरकारी विद्यालयमा आफ्ना छोराछोरी अध्ययन गर्छन् भन्न हिचकिचाउने अभिभावक अहिले टाई, बेल्ट र जुत्तामा सजिएर विद्यालय जानआउन थालेपछि खुसी देखिन्छन्। विद्यालयका प्रधानाध्यापक अमृतसिंह घिसिङका अनुसार हरेक दिन बिहानको १० बज्नै लाग्दा विद्यालयको प्रवेशद्वारमा शिक्षक र विद्यालय व्यवस्थापन समितिका अध्यक्षसहित लामबद्ध हुन्छन्। विद्यालय आउने विद्यार्थी र अभिभावकलाई प्रवेशद्वारमै दुई हात जोडेर शुभप्रभातसहित स्वागत गर्छन्। विद्यार्थीहरू मुस्कानसहित नमस्कार फर्काउँछन् र कक्षाकोठमा प्रवेश गर्छन्। बिहानीले दिनको संकेत गर्दछ, भने झैं ठूलालाई आधार सत्कार र सानालाई माया र ममता दर्शाउने संस्कार विद्यालयको गेटबाटै सिकाउने गरिएको छ। विद्यालयमा संस्कारसहित सीप युक्त शिक्षा, खेलकुद, व्यायामदेखि अतिरिक्त क्रियाकलाप नियमित हुँदा विद्यार्थीको आकर्षण थेगी नसक्नुको छ। कपिलाकोट माविमा हरेक विद्यार्थीको गतिविधि कम्प्युटर प्रविधिद्वारा अध्यावधिक गरिन्छ। विद्यालयमा आफ्नै स्वास्थ्यकर्मी छन्। विद्यालयको शैक्षिक अवस्था सुधार, भौतिक पूर्वाधार विकास, सुशासन र पारदर्शिता विद्यालय सुधारको मुलमन्त्र हो। हामीले विद्यालयको बृहत्तर विकासलाई ध्यानमा राखेर योजना बनाउने र त्यसलाई कार्यान्वयन गर्ने कामको थालनी गर्दा अहिले विद्यार्थी र अभिभावकको आकर्षण बढ्न थालेको छ, उनले भने। विद्यालयमा हाल बाल कक्षादेखि कक्षा १२ सम्म १ हजार १ सय ५० विद्यार्थी भर्ना भएका छन्। नयाँ भर्नामा धेरैजसो निजी विद्यालय छाडेर आएका विद्यार्थीहरू छन्। सरकारी विद्यालयमा शैक्षिक गुणस्तर हुँदैन भन्ने भ्रमलाई हामीले केही हदसम्म चिर्ने कोसिस गरेका छौं, उनले भने, हाम्रो भौतिक संरचनाले नै धान्न नसक्ने गरेर विद्यार्थीको संख्या वृद्धि भएको छ। विद्यालयमा कक्षा ११ र १२ मा विज्ञान, व्यवस्थापन तथा वाणिज्य, शिक्षा विषयमा पढाइ हुने भएकाले १० किलोमिटर दूरीमा रहेको कमलामाई र हरिहरपुरगढी गाउँपालिका सीमावर्ती क्षेत्रबाट समेत विद्यार्थीहरू पढन आउँछन्। विद्यालयले यस वर्षबाट संख्याभन्दा पनि गुणस्तर वृद्धिका लागि वार्षिक नीति तथा कार्यक्रम र बजेटसमेत सार्वजनिक गरेको छ। केही वर्षअगाडिसम्म विद्यार्थी अभावमा घरघरमा पुगेर अभिभावक रिझाउने अवस्थामा रहेका सरकारी विद्यालयहरूको हविगत कपिलाकोटमा अन्त्य भएपछि शिक्षक र व्यवस्थापन समिति पनि अन्य विद्यालयको तुलनामा अब्बल व्यवस्थापनमा लागि परेका छन्। मरिण गाउँपालिकाले सामुदायिक विद्यालयको शैक्षिक गुणस्तर वृद्धिका लागि भन्दै चालु शैक्षिक शत्र २०८१०८२ मा सरकारी कर्मचारी, जनप्रतिनिधि, सार्वजनिक पदधारण गरेका व्यक्तिका छोराछोरी अनिवार्य रूपमा सामुदायिक विद्यालयमा नै पढाउनु पर्ने नीतिगत निर्णय गरेको थियो। त्यसको विरोध भइरहँदा कपिलाकोट माविमा भने सरकारी कार्यालयमा कार्यरत कर्मचारी, सामुदायिक विदालयका शिक्षक तथा जनप्रतिनिधिका छोराछोरी उत्साहका साथ भर्ना गर्न थालिएको छ। विद्यालयलाई राजनीतिक दलदलबाट टाढा राखेर ज्ञानको मन्दिरको रूपमा हेर्दा पनि सामुदायिक विद्यालयको पठनपाठन र व्यवस्थापनमा राम्रो गर्न सकिने अनुभव भएको कपिलाकोट माविका व्यवस्थापन समितिका अध्यक्ष राजकुमार श्रेष्ठ उत्साह को भनाइ छ। पहिलो कुरा त विद्यालयमा सुन्दर र शान्त वातरण भयो भने, त्यहाँ अनुशासन, मेहनत, लगनशीलताजस्ता ऊर्जाहरू पैदा हुने रहेछन्। शिक्षक र विद्यार्थीमा सिक्ने र सिकाउने उत्प्रेरणा जाग्यो भने सामुदायिक विद्यालयलाई गुणस्तरीय बनाउन सहज हुने रहेछ, श्रेष्ठले थपे। सामुदायिक विद्यालयको शैक्षिक गुणस्तर सुधारका लागि पठनपाठन तथा मूल्यांकन विधि, विद्यालयको भौतिक पूर्वाधारको निर्माण, ल्याब तथा कक्षाकोठाको व्यवस्थापन, पुस्तकालय, खेलमैदानका साथै विद्यार्थी भर्नालगायतको व्यवस्थापनमा शिक्षक र व्यवस्थापन समिति मात्र नभएर स्थानीय समुदायमा समेत जागरण अभियान सञ्चालन गरेपछि शैक्षिक गुणस्तरमा सुधार आएको श्रेष्ठले थपे। नेपाली र अंग्रेजी दुवै भाषमा कक्षा सञ्चालन गरिएको विद्यालयको सबै कक्षा कोठामा कम्प्युटरका माध्यमबाट डिजिटल बोर्डमार्फत पठनपाठन हुने गरेको छ। पछिल्ला केही वर्षयता विद्यालयको व्यवस्थापन र प्रशासनिक नेतृत्वमा अब्बलता देखिएपछि विद्यालयको समग्र शैक्षिक विकासमा सुधार आएको कपिलाकोट माविका पुराना शिक्षक कैलाश मोचीको भनाइ छ। केही वर्षअघिसम्म सामुदायिक विद्यालयको अवस्था नाजुक देखेर चर्को मूल्य तिरेर निजीमा पढाउने अभिभावकहरू अहिले सामुदायिक विद्यालयमा निजीको भन्दा गुणस्तर, प्रविधिको प्रयोग र नयाँ पुस्ताका अब्बल शिक्षकको प्रवेशले गुणस्तर सुधार भएसँगै धमाधम सामुदायिक विद्यालयमा फर्कन थालेका छन्, उनले भने। ०१८ सालमा स्थापना भएको मावि कपिलाकोटमा ८९ प्रतिशतभन्दा बढी गरिब, दलित, आदिवासी जनजाति समुदायका विद्यार्थीहरू अध्ययनरत छन्। विद्यालयमा ४३ जना शिक्षक तथा कर्मचारी कार्यरत छन्। विद्यालयको वार्षिक नीति विद्यालय सुधारका लागि गुरुयोजनासमेत तयार गरेर काम गरिरहेको उक्त माविले विद्यालयले सुधार योजनासहित वार्षिक नीति तथा कार्यक्रम सार्वजनिक गरेको छ। विद्यालयले चालु शैक्षिक सत्र २०८१०८२ को लागि शैक्षिक सुधारका रणनीतिक योजनासहित नीति तथा कार्यक्रम र बजेट प्रस्तुत गरेको हो। यो सम्भवत : विद्यालयहरूले एक वर्षको बजेट, नीति तथा कार्यक्रम प्रस्तुत गर्ने नेपालकै पहिलो सामुदायिक विद्यालय हो। विद्यालयले आम्दानी तर्फ ३ करोड ६४ लाख ३८ हजार ७ सय ७४ रुपैयाँ र खर्चतर्फ ३ करोड ३४ लाख १९ हजार १ सय ३५ रुपैयाँ प्रस्ताव गरेको छ। चालु खर्चतर्फ जम्मा २ करोड ९९ लाख १४ हजार ६ सय ७ रुपैयाँ र पुँजीगत तर्फ ६५ लाख २४ हजार १ सय ६७ रुपैयाँ रहेको जनाएको छ। यो विद्यालयको शैक्षिकस्तर गुणस्तरीय बनाउन तथा आर्थिक पारदर्शिता र सुशासनका लागि विद्यालयले नयाँ कार्यको सुरुवात गरिएको प्रअ घिसिङको भनाइ छ। हामीले बजेट र कार्यक्रममात्र ल्याएका छैनौं विद्यालयको शैक्षिक अवस्था थप सदृढ गर्न स्पष्ट नीति तथा कार्यक्रम पनि ल्याएका छौं। यसले सार्वजनिक सस्थाको आर्थिक पादरर्शिता पनि सहयोग पुर्याउँछ, घिसिङले भने। यो केन्द्रीय आयोजना कार्यान्वयन इकाइबाट भौतिक निर्माण भएको १९ वटा नमुना विद्यालयमध्येको एक हो। शैक्षिक सुधारका लागि ७२ बुँदे नीति विद्यालयका प्रअ घिसिङले विद्यालयको शैक्षिक सुधारतर्फ ३०, भौतिक पूर्वाधारतर्फ १६, आर्थिकतर्फ ८ र आर्थिक प्रणाली व्यवस्थापनतर्फ १८ गरी जम्मा ७२ बुँदे नीति तथा कार्यक्रम सार्वजनिक गरिएको उल्लेख गरे। यो नीति तथा कार्यक्रम विद्यालयका प्रअ तथा शिक्षक, व्यवस्थापन समिति, विद्यार्थी, अभिभावक र सरकारसमेतले कार्यान्वयन गर्नु पर्नेछ। यस्ता छन् नमुना विद्यालयका शैक्षिक कार्यक्रमहरू हालसम्म मरिण गाउँपालिकाको कुनै पनि विद्यालयमा विज्ञान विषयको कक्षा सञ्चालन नरहेको हुँदा चालु शैक्षिक सत्र २०८१ देखि कक्षा ११ मा विज्ञान विषयको कक्षा सञ्चालन गरिने, प्राविधिक धार बालीविज्ञान अध्ययन गर्ने विद्यार्थीको वृत्ति र विकासका लागि प्रयोगशालाहरूको निर्माण र मर्मतका साथै आवश्यक सामग्रीहरू व्यवस्थापनका लागि विशेष पहल गरिने विद्यालयले नीति बनाएको छ। अनिवार्य अतिरिक्त कक्षा सञ्चालन, दिवा तथा रात्रिकालीन आवासीय सञ्चालन, कक्षा १० र १२ को वार्षिक परीक्षामा आफ्नो विषयमा शतप्रतिशत विद्यार्थी उत्तीर्ण गराउन सफल शिक्षकलाई पुरस्कारको व्यवस्था गरिने बताइएको छ। विद्यार्थीको बृहत्तर विकासका लागि एक शैक्षिक सत्रमा एक पटक सांस्कृतिक महोत्सव, खेलकुद महोत्सवको साथै गणित एवं विज्ञान प्रदर्शनीको आयोजना गरिने छ। विद्यालयमा पढ्दै कमाउँदै विद्यालयले आफ्ना बालबालिकाहरूलाई बढ्दै कमाउँदै नीतिको अवलम्बन गरेको छ। प्राविधिक धार बाली विज्ञान अध्ययन गर्ने विद्यार्थीलाई पढ्दै कमाउँदै कार्यक्रममा जोड दिनका लागि आवश्यक व्यवस्थापन गरिएको छ। प्राविधिक धारका विद्यार्थीलाई विद्यालयले नै लगानी गरेर कृषि उत्पादनमा सहयोग गर्ने र त्यसबाट भएको आम्दानीमा लगानी कटाएर हुने मुनाफा विद्यार्थीलाई नै दिने गरिएको प्रअ घिसिङले बताए। विद्यालयको पाँच कठ्ठा जमिनमा विद्यार्थीले तरकारी, धान, मकै, फलफूल खेती गर्दै आएका छन्। त्यसबाट हुने आम्दानीले विद्यार्थीलाई कपी, कलमलगायतका शैक्षिक सामग्री खरिदमा मद्दत पुग्ने गरेको छ। विद्यालय तहमै प्राविधिक पढाइ प्राविधिक तथा जीवनोपयोगी शिक्षामा विद्यार्थीको आकर्षण बढ्दै गएपछि गाउँका सामुदायिक विद्यालयमै कृषि प्राविधिक पढाइ हुन थालेको छ। त्यसले विद्यार्थीलाई गाउँमा नै सुविधासँगै जीवनोपयोगी शिक्षा हासिल गर्न सहज भएको कपिलाकोट माविका प्रअ अमृतसिं घिसिङको भनाइ छ। कपिलाकोट माविले मरिण गाउँपालिकाकै पहिलो विद्यालयका रूपमा सीटीईभीटीको स्वीकृतिमा बाली विज्ञान डिप्लोमा तहको पठनपाठन हुँदै आएको छ। कक्षा ९ देखि कक्षा १२ सम्ममा १०६ जना विद्यार्थीहरू बाली विज्ञान अध्ययन गर्दै छन्। प्राविधिक धारतर्फ विद्यार्थीको चाप बढेको छ। विद्यालयले कक्षा ११ र १२ मा व्यवस्थापन तथा वाणिज्य र शिक्षा विषय पढाउँदै आएकोमा यसै शैक्षिक सत्रबाट विज्ञान विषयसमेत थप गरेर पठनपाठन थालेको छ। टोल भेलामार्फत अभिभावक शिक्षाको थालनी आफ्ना बालबालिका र उनीहरू अध्ययन गर्ने विद्यालयप्रति अभिभावकको चासो र चिन्तन बढाउन विद्यालय सेवा क्षेत्रलाई ६ वटा टोलमा विभाजन गरी एक शैक्षिक सत्रमा कम्तीमा पनि दुईपटक टोल भेलाको आयोजना गरिने विद्यालयले जनाएको छ। अभिभावकहरूसँग अन्तक्र्रिया कार्यक्रम सञ्चालन गर्ने अभ्यासको थालनी गरेको छ। यस्ता कार्यले अभिभावकहरूमा विद्यालयप्रतिको चासो बढ्दै गएको छ। विद्यालयमा उपस्थित भई आफ्ना बालबालिकाहरूको शैक्षिक अवस्था बुझ्ने र आफ्नो जिम्मेबारी वहन गर्ने बानीको विकास हुँदै गएको छ।"
"मिल्ती बजारमा बाढी : ५ वटा घर,पसलमा क्षति","काठमाडौं : रामेछापको मन्थली नगरपालिका१३ मिल्ती बजारमा अविरल बर्षापछि आएको बाढीले क्षति पु्र्याएको छ। जिल्ला प्रहरी कार्यालय रामेछापका अनुसार रामेछाप र दोलखा जोड्ने मिल्ती खोलाको पुलको रामेछापतर्फ भूभाग कटान गर्दा ५ वटा घर ,पसलमा क्षति पुगेको हो। प्रहरीका अनुसार बाढीले दोलखा मेलुङ गाउँपालिका६ बस्ने विकास मगरको २ तले टष्टले बनेको घर, मन्थली नगरपालिका१४ पोखरी बस्ने गणेश खड्काको टष्टले बनेको एकतले घर र किराना पसल, मन्थली १३ मिल्ती बस्ने देबेन्द्र बहादुर मगरको ब्लक र जस्ताले बनेको एक तले घर र होटल, युबराज खत्रीको ढुङ्गा माटोले बनेको एकतले घर, मन्थली१४ पोखरी बस्ने सरोज कुमार तामाङको ब्लक र जस्ताले बनेको एक तले घरमा क्षति पुगेको हो। प्रहरीका अनुसार बाढीबाट झण्डै १९ लाखको क्षति भएको छ। पुलमा सवारी साधन गुड्न सक्ने अवस्था नरहेको प्रहरीको भनाई छ। यो पनि पढ्नुहोस शैलुङ  दोरम्बामा पहिरो : एकै परिवारका दुईसहित ६ जनाको शव फेला, ४ बेपत्ता"
स्याङ्जाका किसानले राहत पाएनन्,"स्याङजा : वन्यजन्तुको आक्रमणबाट पीडित स्याङ्जाका किसानले झण्डै २ वर्षदेखि राहत पाएका छैनन्। सामुदायिक वन उपभोक्ता महासंघ स्याङ्जा (फेकोफन)ले आयोजना गरेको वन्यजन्तुबाट भएको क्षतिको राहत वितरण निर्देशिका २०८० सम्बन्धी प्रशिक्षण कार्यक्रममा सहभागीले राहत नपाएको बताएका हुन्। पुतलीबजार नगरपालिका५ पौवेगौडेका डिलमाया पौडलले वर्ष दिन पुग्दा समेत राहत नपाएको भनिन्। रातको समयमा आएको चितुवाले आफ्नो खोरमा बाँधिएका २ वटा बाख्रालाई मारेपछि डिभिजन कार्यालयमा राहतवापतको नगद माग गरेकी उनले ८ महिना पुग्दा समेत नपाएको गुनासो गरिन्। डिभिजन कार्यालयका वन अधिकृत अम्बरबहादुर पराजुलीले २० महिनादेखि किसानका राहत रोकिएको बताए। यसअघि वन्यजन्तुले आक्रमण गरेपछि सत्यतथ्य ठहरिएमा एक महिनाभित्र राहत उपलब्ध गराउने गरेको बताए। यसका लागि कुनै समयसीमा नभएको र अहिले जस्तो घटना कहिल्यै नभएको पनि उनले बताए। यसअघि अन्नपूर्ण संरक्षण क्षेत्र आयोजना (एक्याप)बाट उपलब्ध हुँदै आएको राहत २ वर्षअघि वन निर्देशनालय मार्फत दिने निर्णय भएको थियो। निकुञ्जतर्फका निकुञ्जले र वनतर्फका बनले राहत दिनेगरी निर्णय भए पनि बजेटमा समावेश नगरिदिँदा यस्तो अन्यौल भएको हो। त्यसपछि राहत आएको छैन। निर्देशनालयमा राहतका सिफारिस पठाएका छौं। अब पठाउँछौं भन्ने खबर आएको छ। यसवर्ष प्रदेश र संघ दुवैतर्फ बजेट छुट्ट्याउने रहेछ। अब किसानकै खातामा राहतवापतको रकम आउनेछ, उनले भने। स्याङ्जाले जिल्लाभरका राहतवापत संकलित १८ लाख ८७ हजार ८० रुपैयाँ बराबरको सिफारिस गरी पठाएको छ। जिल्लामा ३ सय २५ वटा घटनामा एउटा मानवीय क्षति भएको छ। ती मध्ये ३ सय ३८ वटा पशुधनको क्षति, पक्षीमा कालिज समेतगरी २ सय ७० वटा र अन्नबाली गरी २० क्विन्टल मकै क्षति भएको छ।"
अध्यक्षसँग अभिभावक तथा विद्यार्थी,"नुवाकोट : नुवाकोटको तारकेश्वरमा अध्यक्षसँग अभिभावक तथा विद्यार्थी कार्यक्रम सञ्चालन गरिएको छ। स्थानीय सरकार अर्थात् गाउंपालिकाका जनप्रतिनिधि, अभिभावक, शिक्षक, विद्यार्थीबीच अन्तरक्रिया कार्यक्रम सञ्चालन गरि शैक्षिक समस्याका समाधान तथा शैक्षिक योजनाहरू सञ्चालन गरिएको छ। सो कार्यक्रम धमाधम विभिन्न वडामा रहेका विद्यालयहरूमा गरिएको छ। तारकेश्वर५, निग्लेनीस्थित भुमेदेवी आधारभूत विद्यालयमा तारकेश्वर गाउँपालिका अध्यक्षसँग बाआमा, छोराछोरी कार्यक्रम सम्पन्न गरिएको हो। कार्यक्रममा गाउँपालिका अध्यक्ष शिव अधिकारी अविरलले गाउँको शैक्षिक गुणस्तर अभिवृद्धिको लागी आवश्यक साथ र सहयोगका लागि आफूले निरन्तर पहल गरिरहेको बताए। उनले अव नेपालमा व्यवहारिक तथा जीवनोपयोगी शिक्षा आवश्यक रहेको बताए।"
करिब डेढ क्विन्टल रक्तचन्दन बरामद,"परासी : नवलपरासीबाट करिब डेढ क्विन्टल रक्तचन्दनसहित एक जना पक्राउ परेका छन् । रामग्राम नगरपालिका८ लोसडाबाट आइतबार ८१ थान रक्तचन्दन बरामद भएको हो । रक्तचन्दन लुकाएर राखेको भन्ने सूचना पाएर गएको सशस्त्र प्रहरी, नेपाल प्रहरी र भन्सार कार्यालयको संयुक्त गस्ती टोलीले स्थानीय प्रमोद गिरीको घरमा लुकाएर राखेको अवस्थामा १३० केजी रक्तचन्दन बरामद गरेको जिल्ला प्रहरी कार्यालयका सूचना अधिकारी डिएसपी रेशम बोहाराले जानकारी दिए । रक्तचन्दन प्रतिबन्धित वनस्पतिअन्तर्गत पर्दछ । भारतबाट नेपालहुँदै चाइनातर्फ लैजाने उद्देश्यले रक्तचन्दन ल्याएर लुकाएर राखेको हुन सक्ने प्रहरीले आशंका गरेको छ । चिनसम्म पुर्याउँदा यसको मूल्य प्रति केजी १५ हजार पर्न सक्ने प्रहरीले अनुमान गरेको छ । जसअनुसार यसको मूल्य १५ लाख १९ हजार हुन आउँछ । बरामद भएको रक्तचन्दन र पक्राउ परेका गिरीलाई आवश्यक कारबाहीका लागि डिभिजन वन कार्यालय पठाइएको छ । प्रहरीबाट पठाइएका व्यक्ति र रक्तचन्दनलाई साइटिस (दुर्लभ वन्यजन्तु तथा वनस्पतिको व्यापार महासन्धी) अन्तर्गत अदालतमार्फत कारबाही पक्रिया अगाडि बढाइने डिभिजन वन कार्यालयका वरिष्ठ वन अधिकृत मेघनाथ काफ्लेले बताए । महासन्धिअनुसार नेपालमा संकटापन्न वन्यजन्तु तथा वनस्पतिको अन्तर्राष्ट्रिय व्यापार नियन्त्रण ऐन २०७३ को पहिलो संशोधन २०७५ मा त्यस्तो कारोबार गर्ने व्यक्तिलाई १ वर्षदेखि ५ वर्षसम्म कैद वा १ लाखदेखि ५ लाखसम्म जरीवाना वा दुवै सजाय हुने व्यवस्था रहेको छ । अन्तर्राष्ट्रिय बजारमै प्रतिबन्धित रहेको उक्त रक्तचन्दन भने जुन देशबार आएको हो त्यही फिर्ता पठाउनुपर्ने प्रावधान रहेको वरिष्ठ वन अधिकृत काफ्लेले बताए । यसअघि २०६४ सालमा बरामद भएको ७६ क्विन्टल रक्तचन्दन फिर्ताका लागि भारतमा पत्रचार गरेपनि नलगेका कारण कार्यालयको गोदाममै रहेको डिभिजन वन कार्यालयले जनाएको छ । त्यसबेला पक्राउ परेका कारोबारमा संलग्न ५ जनाले अदालतबाट सजाय पाएका थिए ।"
डोल्पु गाउँ लुटपाट घटनाका आरोपितलाई पुर्पक्षका लागि थुनामा राख्न आदेश,"मुगु : मुगुम कार्मारोङ गाउँपालिका२ डोल्पु गाउँमा गत जेठ १२ गते राति भएको लुटपाट घटनाका आरोपितलाई पुर्पक्षका लागी थुनामा राख्न आदेश भएको छ। मुगुम कार्मारोङ गाउँपालिका२ डोल्पु गाउँमा भएको सामूहिक लुटपाट घटनाका आरोपित व्यक्तिहरूलाई जिल्ला अदालत मुगुका जिल्ला न्यायाधीश यज्ञप्रसाद आचार्यको एकल इजलासले भदौ ९ गते पुर्पक्षका लागि थुनामा राख्न आदेश दिएको हो। सरकारी वकिल कार्यालय मुगुले भदौ २ गते जिल्ला अदालतमा अभियोग पत्र दर्ता गराएको थियो। डाँका हातहतियार तथा खरखजाना एवं संगठित उपराधका २४ थान मुद्दाका आरोपित आक्रोश पर्से भन्ने गणेश भण्डारी, पाउरोटी भन्ने पूर्णप्रसाद भण्डारीलाई थुनामा राख्ने आदेश र अन्य फरार आरोपित नवराज बुढा, मानबहादुर बुढा, धनप्रसाद भण्डारी, देव रावतलाई पक्राउ गर्न आदेश भएको जिल्ला अदालतका निमित्त स्रेस्तेदार हीरालाल भुसालले बताए। घटनामा प्रयोग भएको बन्दुक पूर्वजनमुक्ति सेनाको उक्त लुटपाट घटनामा प्रयोग गरिएको एसएलआर १ थान, यसको म्यागजिन दुई थान, यसमा लाग्ने गोली २५ राउन्ड, कटुवा पेस्तोल १ थान, झोला १ थान, कमब्याट रंगको रेनकोट ५ जोडी, कालो रंगको सल १ थान, ह्यान्ड सेट ३ थान र बाइनाकुलर १ थान र गोलीका खोका प्रहरीले बरामद गरेको थियो। आरोपितले जुम्लाका विभिन्न स्थानमा लुकाइराखेका ती हातहतियार प्रहरीले बरामद गरेको थियो। आरोपित आक्रोश भन्ने गणेश भण्डारीले प्रहरीलाई दिएको बयानअनुसार नेकपा माओवादीका पूर्वजनमुक्ति सेना देव रावतबाट एसएलआर बन्दुक र यसमा लाग्ने गोली र म्याग्जिन आफूले ल्याएका हुन्। बरामद हातहतियारहरूको परीक्षणका लागि प्रहरीले विधि विज्ञानशाला काठमाडौं पठाएको र प्रयोग भएको हातहतियारका बारे थप जानकारी परीक्षणपश्चात् जानकारी हुने जिल्ला प्रहरी कार्यालयका प्रहरी नायब उपरीक्षक वीरेन्द्र थापाले बताए। प्रहरी नायब उपरीक्षक वीरेन्द्र थापाका अनुसार ३५ तोला सुन, ९ सय ९४५ तोला चाँदी, बुद्धका मूर्ति २, रिणमोक्ष मूर्ति १ मुगाको माला ९५ तोला यार्सा मोबाइल नगद ५० लाख २५ हजार रुपैयाँसहित अन्य धनमालहरू लुटपाट गरेको पीडितहरूले जाहेरी दिएका थिए। जाहेरीका आधारमा जिल्ला प्रहरी कार्यालय मुगु, जुम्ला र कर्णाली प्रदेश प्रहरीले विभिन्न ७ वटा स्थानमा प्रहरी टोली खटिई घटना भएको १ महिनापछि घटनामा संलग्नहरू ८ जनामध्ये तीन जनालाई पक्राउ गरी सार्वजनिक गरिएको थियो। प्रहरी घटनामा संलग्नहरूलाई जिल्ला अदालतबाट २० दिनको म्याद थप गरी थप अनुसन्धान भइरहेको प्रहरीले जनाएको छ।"
"सुनकोशीमा खसेको गाडी भेटियो, वेपत्ताको खोजिकार्य जारी","सिन्धुली : शनिबार साँझ सुनकोसी नदीमा खसेको गाडी फेला परेको छ। खोटाङको हलेसी दर्शन गरेर भक्तपुर फर्कँदै गरेको प्रदेश ३०१०२३ च ६३६६ नम्बरको सुजुकी हाईलक्स गाडी सिन्धुलीको गोलन्जोर गाउँपालिका १ कुडुले नजिकबाट सुनकोसी नदीमा खसेको थियो । उक्त गाडीमा सवार चारजनामध्ये तीनजना वेपत्ता छन् । एकजना गाडीबाट हामफालेर बाँच्न सफल भएका छन् । नदीमा वेपत्ता गाडि शनिबार राति २ बजे फेला परेको हो। जिल्ला प्रहरी कार्यालय सिन्धुलीका प्रमुख गोविन्दराज काफ्लेका अनुसार गाडीका चालक सूर्यविनायक नगरपालिका भक्तपुर जगातीका ३२ वर्षीय अविन बाँके, सोही ठाउँका ३० वर्षीय प्रनित स्यागु र ३७ वर्षीय बलराम घटुवा रहेका छन्। उक्त दुर्घटनामा सूर्यविनायक नगरपालिका भक्तपुर जगातीकै २७ वर्षीय सुशान्त कक्षपती घाइते छन्। उनी गाडीबाट हामफालेर बाँच सफल भएका थिए। उनको सुनकोसी सामुदायिक अस्पताल खुर्कोटमा उपचार भइरहेको छ । प्रहरी उपरीक्षक काफ्लेका अनुसार सशस्त्र प्रहरीको गोताखोर टोलिले रातिनै गाडी पत्ता लगाएर नदीबाट बाहिर निकाले पनि गाडीमा सवार तिनैजानको भेटिएका छैन । वेपत्ताहरूको आइतबार बिहानैदेखि खोजी कार्य भइरहेको छ । वेपत्ताको खोजिमा सिन्धुलीका प्रहरी प्रमुख काफ्ले, सहायक प्रमुख जिल्ला अधिकारी, गोलन्जोर गाउँपालिका जनप्रतिनिधि, इलाका प्रहरी कार्यालय खुर्कोट, जिल्ला प्रहरी कार्यालय सिन्धुली, सशस्त्र प्रहरीको टोली वेपत्ता हुनेहरूको अमफन्त, स्थानीयलगायत खटिएका छन् । गाडीमा चारजना यात्रु सवार थिए। दुर्घटनाबारे घाइते यात्रु कक्षपतीले प्रहरीलाई जानकारी दिएका थिए। खोटाङबाट फर्किएको गाडी आफै अनियन्त्रित भइ सडकबाट करिब ६० मिटर तल सुनकोसी नदीमा खसेको स्थानीय तथा गोलन्जोर गाउँपालिका १ का वडा अध्यक्ष सोमप्रसाद बरालले जानकारी दिए ।"
दोरम्बा शैलुङ गाउँपालिकामा पहिरोले ३ घर र पक्की पुल बगायो,"काठमाडौं : रामेछापको दोरम्बा शैलुङ गाउँपालिकाको लेखर्कमा पहिरो जाँदा तीन घर बगाएको छ। गएराति पहिरो गएको र घर बगाएको जानकारी पाए लगत्तै घटनास्थलतर्फ प्रहरी टोली परिचालन गरिएको जिल्ला प्रहरी कार्यालय रामेछापले जनाएको छ। प्रहरीका अनुसार दोरम्बा गाउँपालिका वडा नम्बर ३ र २ को बीचमा रहेको पक्की पुल पनि बगाएको छ। मन्थलीबाट गएको टोली पुल बगाएकाले घटनास्थलमा पुग्न सकेको छैन। दोरम्बाबाट हिँडेको टोली केही समयमै घटनास्थलमा पुग्ने प्रहरी कार्यालयले जानकारी दिएको छ। दोरम्बा शैलुङ गाउँपालिका २ र ३ को सिमानामा रहेको ढुईगाउँ खोलाको पुल। तस्बिर सौजन्य : गणेश बहादुर मगर यता दोरम्बा शैलुङ गाउँपालिका अध्यक्ष मैन कुमार मोक्तानले पनि ४ वटा घर बगाएको र केहि बेपत्ता भएको जानकारी आएकाले घटनास्थलतर्फ आफू जाँदै गरेको जानकारी दिए। उनले अन्नपूर्णसँग भने,गएराति आएको पहिरोले ४ वटा घर बगाएको र केहि मानिस बेपत्ता भएको जानकारी मलाई प्राप्त भएको छ। पहिरोले पुल पनि बगाएको छ। हामी पनि घटनास्थलतर्फ जाँदैछौँ। केके भएको हो आधिकारिक विवरण पुगेपछि प्राप्त हुन्छ। पहिरो गएपछि त्रासले टोकरपुरबासी रातभर जागै बसेका थिए। थप विवरण आउन बाँकी रहेको छ।"
लाटोकोसेरोका लागि कृत्रिम गुँड,"पोखरा : पहिलेपहिले ढुंगा माटोका घर हुन्थे। घरको पछाडि खोपीहरू बनाइन्थे। तिनै खोपी चराका घर हुन्थे। विभिन्न प्रजातिका चराले गुँड बनाएर बचेरा हुँर्काउँथे। घर वरपरै विभिन्न स्थानीय प्रजातिका रूखहरू पनि हुन्थे। ती रूखहरू पनि चराका घर हुन्थे। चराहरूले अन्यत्र बासस्थान खोज्न जानै पर्दैनथ्यो। तर, सहरीकरण सँगै पुराना चरा मैत्री घरहरू हराउँदै गएका छन्। आधुनिक आरसीसी घरहरू चरामैत्री छैनन्। त्यति मात्र होइन, चरामैत्री स्थानीय जातका गिदरी, पाखुरी, सिमललगायतका रूखहरू मासिँदै गएपछि चराका लागि बासस्थान संकट पर्दै गएका छन्। चरामैत्री घर र वातावरण नभएपछि लाटोकोसेरो हराउँदै गएको छ। त्यसैकारण कास्की र स्याङ्जामा लाटोकोसेरोका लागि कृत्रिम गुँड बनाउन थालिएको छ। तीन दशकदेखि लाटोकोसेरोलगायत वन्यजन्तु संरक्षण क्षेत्रमा काम गर्दै आएको प्रकृतिका साथीहरू नामक संस्थाले पछिल्लो समयमा सहरबाट लाटोकोसेरो मैत्री घर र बासस्थान हराउँदै गएपछि लाटोकोसेरोका लागि गुँड बनाएको हो। लाटोकोसेरो संरक्षणका लागि गुँड बनाउनुको साथै लाटोकोसेरोलगायत अन्य चरा, वन्यजन्तु संरक्षणका लागि जनचेतना कार्यक्रम पनि गरिने छ। चरा संरक्षणका लागि स्थानीय स्तरमा जनचेतना जगाउन गण्डकी प्रदेशमा लाटोकोसेरो संरक्षणदूत पनि छनोट भइसकेको छ। लाटोकोसेरो संरक्षणका लािग यसअघि नै केशव सापकोटा, बालकुमार गुरुङ, सुदर्शन पराजुली, आयुष ढुंगाना, ज्योति शर्मा र दीपा गुरुङलाई संरक्षणदूतको कार्यभार दिइएको छ। संरक्षणदूतले एक वर्षसम्म स्वयंसेवकका रूपमा लाटोकोसेरोको अध्ययन तथा संरक्षणमा योगदान गर्ने जनाइएको छ। यसअघि उनीहरूको क्षमता अभिवृद्धिका लागि तालिमसमेत दिइएको थियो। प्रकृतिका साथीहरू नामक संस्थाको सक्रियतामा कास्कीमा ९० र स्याङ्जामा १० गरी १ सय गुँड बनाएर लाटोकोसेरो बढी सक्रिय हुने क्षेत्रमा राखिने संस्थाका निर्देशक राजु आचार्यले जानकारी दिए। सहरी क्षेत्रमा चराका लागि बासस्थान मात्र होइन शुद्ध आहाराको पनि कमी हुँदै गएको छ। चरालाई पर्दै गएको विभिन्न संकटमध्ये बासस्थान अभाव झेलेका लाटोकोसेरोका लागि लक्षित गरेर १ सय गुँड बनाएर कास्की र स्याङ्जाका बिभिन्न ठाउँमा राखिने भएको हो। लाटोकोसेरोको बढी गतिविधि हुने क्षेत्रमा स्थानीयसँग अनुमति लिएर गुँड राखिने प्रकृतिका साथीहरू नमक संस्थाका निर्देशक आचार्यले बताए। यसरी बनाएर राखिएका गुँडमा लाटोकोसेरो आएर बसून् भन्ने हो। अरू चरा आएर बसे पनि खुसीको कुरा रहने निर्देशक आचार्यले बताए। संरक्षणदूतकै समन्वयमा दुई साताभित्र गुँडहरू राख्ने गरी तयारी गरिएको आयोजकले बताएका छन्। जनचेतना कार्यक्रमअन्तर्गत बुढा रूखहरूको संरक्षण, गुलेली प्रयोग गरी चरा मार्न रोक्न स्थानीय, विद्यार्थी र समुदायमा संरक्षण शिविर सञ्चालन गरिने छ। वन्यजन्तु, चराचुरुंगी चोरीसिकारी नियन्त्रणको साथै सरोकारवालाहरूको क्षमता अभिवृद्धिका लागि सहजीकरण गरिने संरक्षणकर्मीले बताएका छन्।"
फिल्ड रिपोर्टिङमा पत्रकारको अपमान,"कर्तव्य निर्वाह गर्न फिल्डमा खट्ने पत्रकारका लागि उच्च मनोबलका साथ काम गर्ने वातावरण र आधिकारिक सूचना तिर्खाएका प्यासीलाई पानीभन्दा पनि बढी आवश्यक रहेछ। आँबुखैरेनी : पोखराबाट काठमाडौंतर्फ जाँदै गरेको भारतीय तीर्थयात्री बोकेको बस शुक्रबार तनहुँको आँबुखैरेनी ऐनापहरामा दुर्घटना भएको प्रारम्भिक सूचना प्राप्त भयो। अपुष्ट सूचना पुष्टि गरेर त्यसतर्फ लाग्दा आधाघण्टा यसै ढिलो भयो। गोरखाबाट त्यसतर्फ प्रस्थान गर्नेमा हामी तीनजना थियौं। कान्तिपुर टेलिभिजनका भीमलाल श्रेष्ठ, कान्तिपुर पत्रिकाका हरिराम उप्रेती र म। गोरखाबाट करिब २५ किलोमिटर पर पर्ने घटनास्थल पुग्दा नेपाल प्रहरी, नेपाली सेना र सशस्त्र प्रहरीले भीर फाँडफुँड गरी डोरी टाँगिसकेको थियो। बस सडकबाट करिब १ सय मिटर मस्र्याङ्दीको बगरमा देखिन्थ्यो। अनौपचारिक रूपमा सुनियो, प्रहरी र स्थानीय स्वयंसेवकहरू मिलेर घाइतेलाई पाखामा उतारिसकेका छन्। घटनास्थललाई सुरक्षाकर्मीले सुरक्षा घेराभित्र राखिसकेको हुँदा निश्चित क्षेत्रभित्र सर्वसाधारण र हामीले पनि प्रवेश पाएनौं। परैबाट तस्बिर लिँदै गर्दा रमितेहरूको लामबाट सुनियो, ऊ बल्ल आइपुगे बाह्रभाइका सेनामेना। हामीले त्यो आवाज आएतिर हेर्नु थिएन। सुने पनि नसुनेझैं गर्नुको बिकल्प थिएन। उद्धारमा सुरक्षाकर्मीहरूको खटाइ मुक्तकण्ठले प्रशंसायोग्य थियो। घाटमा घाइते र मृतकको शव उतारिसकिएको भन्ने खबर अनौपचारिक रूपमा सुनियो। हामीले कति जना घाइते, कति जना मृतक हुन् भनेर सोध्ने चेष्टा गर्यौं। तर, कसैले सूचना चुहाएनन्। घाटमा पुगेर घाइते उद्धारका केही तस्बिर खिचेर फर्किहाल्ने हाम्रो पटकपटकको अनुरोधलाई त्यहाँ खटिएका प्रहरी अधिकृतहरूले पटक्कै स्वीकार गरेनन्। सामाजिक सञ्जालमा पोस्ट गर्ने प्रयोजनका लागि मोबाइल सोझ्याइरहेकाहरूको भीडभन्दा नजिक गएर तस्बिर तथा भिडियो खिच्ने अनुमति नपाएपछि निरिह बनेर खुम्चिनुको विकल्प हामीसँग थिएन। बगरबाट पहिलोपटक उद्धार गरेर सडकमा ल्याइपुर्याइएको घाइतेको तस्बिर, भिडियो खिच्नु हाम्रा लागि अत्यन्त महत्वपूर्ण थियो। क्यामरा थोरैनजिक पुगेर तेस्र्याउन खोज्दा प्रहरी राँक्किएर घचेट्न आइपुग्थ्यो। अनि दर्शकदीर्घाबाट शब्दवाण आउँथ्यो, ओई पत्रकार, साइड लाग। यो देश बिगारेकै यही पत्रकारहरूले त हो।, त्यसै भनेको हो र रवि लामिछानेले बाह्रभाइ भनेर ? इत्यादि। दुर्घटनामा परेको बससँगै आएको अर्को बसका यात्रुले दुर्घटनाग्रस्त गाडीमा रहेकाहरूको नामावली उतारिरहेका थिए। त्यही नामावली विधिवत रूपमा प्रहरी स्रोतबाट लिन खोज्दा हिरासतमा रहेका थुनुवाले कुनै कुराको याचना गरेसरह व्यवहार हुन्थ्यो। बरु त्यही नामावली भारतीय यात्रुबाट प्राप्त भयो। उद्धारमा सुरक्षाकर्मीहरूको खटाइ मुक्तकण्ठले प्रशंसायोग्य थियो। घाटमा घाइते र मृतकको शव उतारिसकिएको भन्ने खबर अनौपचारिक रूपमा सुनियो। हामीले कति जना घाइते, कति जना मृतक हुन् भनेर सोध्ने चेष्टा गर्यौं। तर, कसैले सूचना चुहाएनन्। अस्पताल परिसरमा पर्दाभित्र शव लामबद्ध सुताइएको थियो। गन्दा पनि २६ पुग्थ्यो। एक जना भरतपुर अस्पतालमा उपचारका क्रममा मृत्यु भएको खबर थियो। तर, यही वाक्य आधिकारिक रूपमा खोजेका थियौं। प्रहरी प्रमुख भन्नुहुन्थ्यो, यो बोल्ने बेला होइन। प्रमुख जिल्ला अधिकारी भन्नुहुन्थ्यो, धैर्य गर्नुस् न ! यो विषयमा हामीले राति १० बजेसम्म धैर्य गर्यौं। तर, अपराह्न ४ बजेतिरै आँबुखैरेनी अस्पतालमा उतारिसकिएको २६ वटा शवको नामावली त परको कुरा संख्यासमेत औपचारिक रूपमा पाइएन। अनि हामीले ह्याकुलो मिच्याइँ गरेर समाचार ब्रेक गर्यौं, २७ को मृत्यु, १६ जना घाइते भनेर। क्यामरा थोरैनजिक पुगेर तेस्र्याउन खोज्दा प्रहरी राँक्किएर घचेट्न आइपुग्थ्यो। अनि दर्शकदीर्घाबाट शब्दवाण आउँथ्यो, ओई पत्रकार, साइड लाग। यो देश बिगारेकै यही पत्रकारहरूले त हो।, त्यसै भनेको हो र रवि लामिछानेले बाह्रभाइ भनेर ? इत्यादि। भीरमा दिनभरि संयुक्त सुरक्षा टोलीले असिनपसिन हुँदै घाइते बोक्दै थिए, डोरीको प्रयोग गरी शव तान्दै थिए। अर्कातर्फ सडकमा जाम भएर बसेका सयौं सवारी साधन, हजारौं यात्रुलाई पार गराउन प्रहरी, ट्राफिक प्रहरी खटिएका थिए। उनीहरूले आलोपालो गरी सवारीसाधनका लागि सडक एकातर्फी खुलाएका थिए। राष्ट्रसेवकहरूको यो खटाइ असीम सलामयोग्य थियो। अथक उनीहरूको काममा हाम्रा कारणले बाधा अड्चन पुग्छ कि भन्नेमा हामी संवेदनशील थियौं। यति हुँदाहुँदै पनि हामीसँग पनि आफ्नो दायित्व थियो, जिम्मेवारी थियो। कर्तव्य पालनाकै लागि हामी पनि फिल्डमा खटिएका थियौं। फिल्डको यथार्थ चित्रण, सत्य, तथ्य, विश्वासनीय सूचना संकलन र सम्प्रेषणका लागि हामी उत्तिकै तन, मनका साथ खटिरहेका हुन्छौं। यद्यपि जिम्मेवार भएर खटिने पत्रकारप्रति न सुरक्षा अधिकारी, न स्थानीय प्रशासनको उदार। अधिकांश सर्वसाधारणको त पत्रकार र उनीहरूको खटाइप्रति खुल्लमखुल्ला बाह्रभाइका सेनामेना भन्दै तीव्र आलोचना र कटु शब्दवाण प्रहार। दिनभर फिल्ड रिपोर्टिङ गरेर फर्किँदा पनि हामी तीनैजनाको रिपोर्टिङ अपूरै भएजस्तो भयो, कारण, हामीसँग आधिकारिक विवरण न घाइतेको थियो, न मृतकको थियो। अन्ततः आफ्नो मिडिया हाउसमा रिपोर्ट पठाउँदा पनि हामी अनौपचारिक तथ्यांक पठाउन बाध्य भयौं। कर्तव्य निर्वाह गर्न फिल्डमा खट्ने पत्रकारका लागि उच्च मनोबलका साथ काम गर्ने वातावरण र आधिकारिक सूचना तिर्खाएका प्यासीलाई पानीभन्दा पनि बढी आवश्यक रहेछ।"
"टोकरपुर पहिरो अपडेट : २ जनाको मृत्यु, एक जनाको उद्धार, बेपत्ताको खोजी जारी","काठमाडौं : रामेछापको दोरम्बा शैलुङ गाउँपालिका३ टोकरपुर लेकखर्कमा पहिरोमा परेर २ जनाको मृत्यु भएको छ। गएरातिको अविरल बर्षासँगै पहिरोले घर बगाउँदा २ जनाको मृत्यु भएको जिल्ला प्रहरी कार्यालय रामेछापका सूचना अधिकारी एवम् प्रहरी निरीक्षक कौशल न्यौपानेले जानकारी दिए। उनले अन्नपूर्ण पोस्ट्सँग भने, २ जनाको शव फेला परेको छ। उनीहरुको पहिचान हुन बाँकी रहेको छ। १ जनाको घाइते अवस्थामा उद्धार गरिएको छ। अन्य व्यक्तिको खोजी कार्य जारी रहेको छ। स्थानीयका अनुसार ८१० जना बेपत्ता भएका छन्। पहिरोले ४ वटा घर र दोरम्बा गाउँपालिका वडा नम्बर ३ र २ को बीचमा रहेको पक्की पुल पनि बगाएको छ। पहिरो गएपछि त्रासले टोकरपुरबासी रातभर जागै बसेका थिए। गएरातिको वर्षापछि पहिरो जाँदा वडा नम्बर १,२ र ३ का स्थानीय प्रभावित भएका छन्। विस्तृत विवरण आउन बाँकी रहेको प्रहरीको भनाई छ।"
त्रिशुली नदीमा खस्नबाट जोगियो बस : घाइते १५ जनामध्ये दुईको अवस्था गम्भीर,चितवन : नारायणघाटमुग्लिन सडकखण्डको घुमाउनेमा दुर्घटना भएको बस त्रिशुलीमा खस्नबाट जोगिएको छ। आइतबार बिहान सवा सात बजे भरतपुर महानगरपालिका २९ घुमाउनेमा यात्रुबाहक बस आफैँ अनियन्त्रित हुँदा सडक छेउमा बनाइएको डिभाइडरले नदीमा खस्नबाट जोगिएको हो । सडकको करिब एक सय मिटर तल त्रिशुली नदी छ। बस दुर्घटना हुँदा १५ जना घाइते भएको जिल्ला प्रहरी कार्यालयका प्रवक्ता एवम् डीएसपी भेषराज रिजालले जानकारी दिए। उनीहरुलाई चितवन मेडिकल कलेजमा उपचारका लागि ल्याइएको उनले बताए। घाइतेमध्ये दुई जनाको अवस्था गम्भीर छ। महेन्द्रनगरबाट काठमाडौं जाँदै गरेको सुप्रप्र०२००१ ख १३३२ नम्बरको बस आफैँ अनियन्त्रित भई सडक साइडको डिभाईडरमा ठोक्किएर दुर्घटना भएको हो । दुर्घटनापछि उक्त स्थानमा बाटो एकतर्फी सञ्चालन भएको प्रहरीले जनाएको छ ।
घुमाउनेमा भएको बस दुर्घटनामा १७ जना घाइते (नामावली),"चितवन : नारायणघाटमुग्लिन सडकखण्डको घुमाउनेमा भएको बस दुर्घटनामा १७ जना घाइते भएका छन् । महेन्द्रनगरबाट काठमाडौं जाँदै गरेको सुप्रप्र०२००१ ख १३३२ नम्बरको बस आफैँ अनियन्त्रित भई सडक साइडको डिभाईडरमा ठोक्किएर दुर्घटना भएको हो। घाइतेको चितवन मेडिकल कलेजमा उपचार भइरहेको जिल्ला प्रहरी कार्यालय चितवनले जनाएको छ । उनीहरुमध्ये ४ जना महिला रहेका छन् । प्रहरीका अनुसार कन्चनपुरको भिमदत्त ननगरपालिका १० का चालिस वर्षीया तारा भट्ट ,सोही ठाउँका २० वर्षीय दिपेश भट्ट , वडा नम्बर ८ का ३७ वर्षीय दिल बहादुर सुनार सामान्य , कन्चनपुर नगरपालिका ३ का २३ वर्षीय समिदेवल राना , वडा नम्बर ७ का ३४ वर्षीय धरम खड्का , वडा नम्बर ९ का २५ वर्षीय भिमसेन सार्की ,भिमदत्त नगरपालिका वडा नम्बर ४ का २३ वर्षीय विनोद सार्की सामान्य घाइते भएका छन् । कैलालीको चिसापानी नगरपालिका ३ की २३ वर्षीया हरिकला थापा,सोही ठाउँका १९ वर्षीय कैलाश विक , २७ वर्षीय कृष्ण विक , ३५ वर्षीया जयन्ती बिक,गोदावरी नगरपालिका बस्ने ३७ वर्षीय शेर बहादुर विष्ट सामान्य घाइते छन् । त्यस्तै बझाङको बित्थडचिर गाउँपालिका ४ का २२ वर्षीय बसन्त बोहोरा , दार्चुलाको महाकाली नगरपालिका ६ का २३ वर्षीय लक्ष्मण बम , बैतडीको दशरथचन्द नगरपालिका २ का ३७ वर्षीय जनक विजाली , डडेलधुराको गन्यापधुरा गाउँपालिका ३ का ३३ वर्षीय देवबहादुर भुल र चितवनको भरतपुर महानगरपालिका ५ का २५ वर्षीय विपिन न्यौपाने मध्यम छन् । यो पनि पढ्नुहोस त्रिशुली नदीमा खस्नबाट जोगियो बस : घाइते १५ जनामध्ये दुईको अवस्था गम्भीर"
अरनिको र हेलम्बु राजमार्ग अवरुद्ध,काभ्रेपलाञ्चोक : अरनिको राजमार्गअन्तर्गत काभ्रपलाञ्चोकको भुम्लु गाउँपालिका८ बन्देउमा र हेलम्बु राजमार्गको पाँचखाल नगरपालिका४ स्थित फेदीमा सुक्खा पहिरो खस्दा अरनिको र हेलम्बु राजमार्ग अवरुद्ध भएका छन् । जिल्ला प्रहरी कार्यालयका अनुसार आज बिहान पहिरो खस्दा दुवै राजमार्ग अवरुद्ध भएका हुन् । राससका अनुसार बाटो खुलाउने प्रयास जारी छ । वैकल्पिक मार्गबाट साना सवारीसाधनलाई गन्तव्यतर्फ पठाइएको उक्त कार्यालयका प्रवक्ता प्रहरी नायब उपरीक्षक राजकुमार श्रेष्ठले बताए । उक्त राजमार्गको जिरोकिलोदोलालघाट खण्ड पटकपटक अवरुद्ध हुँदै आएको छ ।

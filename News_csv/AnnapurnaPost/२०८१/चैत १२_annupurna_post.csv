शीर्षक,विवरण
रंगमञ्चमा उदाएकी अञ्जली,"काठमाडौं : रंगकर्मीहरूको सपनाको सहर हो देशको राजधानी काठमाडौं । जहाँ दर्जन जति नाट्य घरहरूहरू सक्रिय छन् । नाट्य क्षेत्र वा अभिनय क्षेत्रमा करियर बनाउने हजारौं युवायुवती संघर्षरत छन् काठमाडौंमा । त्यसैमध्येकी एक हुन् अञ्जली साह । चैत ६ गतेदेखि काठमाडौंमा सुरु भएको तेस्रो नेपाल अन्तर्राष्ट्रिय नाट्य महोत्सवको क्रममा अञ्जलीले आफ्नो अभिनयको जादुले दर्शकहरूको मन जित्न सफल भइन् । मैथिली भाषाको नाटक साम चको साम चको अबिहा हेको मुख्यपात्रको भूमिकामा देखिएकी अञ्जलीले महोत्सवमा अबल नाट्यकर्मीको रूपमा आफ्नो परिचय बनाएकी छन् । यसअघि कयौं नाटकमा अभिनय गरेकी अञ्जलीले नाट्यकर्मी वीरेन्द्र हमालबाट राष्ट्रिय नाच घरमा प्रशिक्षण पाएकी हुन् । सिरहा पुर्खौली घर भएकी अञ्जली सिन्धुलीको कमलाखोजमा हुर्किएकी हुन् । काठमाडौंमा बसेर स्नातक अध्ययनसँगै रंगकर्ममा लागेकी उनी ग्रामिण परिवेशका कथा बस्तुमा अभिनय गर्न रुचाउँछिन् । मध्यमवर्गीय परिवारमा जन्मेकी अञ्जली अभिनय क्षेत्रमा धेरै उचारचढाव हुने गरेको बताउँछिन् । यस क्षेत्रमा संघर्ष छ तर सफलता पनि छ, उनी भन्छिन्, कला प्रदर्शन गर्न निखारिनु पर्छ र निखारिनका लागि मेहनत आवश्यक छ । आफ्नो परिवारमा कोही पनि कला साहित्य क्षेत्रमा नलागेको सम्झिँदै उनी भन्छिन्, नयाँ क्षेत्रमा आउने पहिलो पुस्तालाई धेरै संघर्ष र मेहनत गर्नुपर्दो रहेछ । सफल हुन सकिन्छ वा सकिँदैन भन्ने चिन्ताले सताउँछ । केही म्युजिक भिडियोमा समेत अभियन गरेकी अञ्जली देशको संस्कृतिलाई उजागर गर्ने खालका कन्टेन्टहरू थोरै मात्रामा आउन थालेकोमा चिन्तित छन् । उनी नेपालको नाट्य क्षेत्र थप व्यवसायिक हुनुपर्नेमा जोड दिँदै भन्छिन्, नाट्य क्षेत्रका कलाकारले यसै क्षेत्रमा जीवन यापन गर्न सक्ने वातावरण अहिलेसम्म बन्न सकेको छैन । राज्यबाट पनि नाट्य क्षेत्र उपेक्षित रहेको जस्तो लाग्छ । यस क्षेत्रलाई व्यवस्थित गरेर देशको कला संस्कृतिको जर्गेना गर्न सकिन्छ । केही दशकअघिसम्म नेपाली कलाकारहरूले विभिन्न देशमा गएर नेपालको कला संस्कृति झल्किने प्रस्तुती दिँदै आएको सम्झिँदै उनले भनिन्, अब पुनः नेपालको रंगकमीले विश्व रंगमञ्चमा सशक्त प्रस्तुती दिनका लागि युवा पुस्तामा राज्यको लगानी हुनुपर्ने छ । तेस्रो नेपाल नाट्य महोत्सव २०२५ को अन्तिम शोमा पनि प्रस्तुती दिएकी अञ्जलीले तराई मधेसमा महिलामाथि हुने हिंसालाई आफ्नो अभिनयमार्फत बेजोर ढंगले पस्किइन् । जसले दर्शकको मन जितेर पुनः उनलाई यस्तै रंगमञ्चमा आउन हौसला प्रदान गर्यो ।"
अन्नपूर्णका कर्मचारीलाई सिटिजन्स बैंकको भर्चुअल क्रेडिट कार्ड,"काठमाडौं : अन्नपूर्ण मिडिया नेटवर्कमा कार्यरत रहेका कर्मचारीहरूलाई सिटिजन्स बैंक इन्टरनेशनल लिमिटेडले भर्चुअल क्रेडिट कार्ड सुविधा प्रदान गर्ने भएको छ। मंगलबार तिनकुनेस्थित अन्नपूर्ण मिडिया नेटवर्कको हेडक्वार्टरमा आयोजित एक समारोहबीच अन्नपूर्ण मिडिया नेटवर्क र सिटिजन्स बैंक इन्टरनेशनल लिमिटेडबीच मिडिया उद्योगमै पहिलो पटक अन्नपूर्ण मिडिया नेटवर्कका कार्यरत रहेका कर्मचारीहरूलाई भर्चुअल क्रेडिट कार्ड प्रदान गर्ने सम्झौता भएको हो। सम्झौतापत्रमा नेटवर्कका महाप्रबन्धक मनोज बस्नेत र सिटिजन्स बैंकका क्रेडिट विभाग हेड समिर अधिकारीले हस्ताक्षर गरेका थिए। हस्ताक्षर समारोहमा नेटवर्कका विभागीय प्रमुखहरू, सिटिजन्स बैंकका रिलेशन अफिसर विवेक श्रेष्ठसहितले सहभागिता जनाएका थिए। हामीले बैंकिङ इन्डस्टीमै पहिलो पटक नयाँ प्रोडक्ट भर्चुअल क्रेडिट कार्ड ल्याएका छौं, सिटिजन्स बैंकका क्रेडिट विभाग हेड समिर अधिकारीले भने, मिडिया उद्योगमा पहिलोपटक अन्नपूर्णमा यो कार्ड प्रयोगमा ल्याई सेवा प्रदान गर्न लागेका हौं। अन्नपूर्ण मिडिया नेटवर्कका कर्मचारीहरूको तलबको डेढ गुणा रकम कार्डमा लिमिट पाउँछन्। बैंकले न्यूनतम २० हजार रुपैयाँदेखि २ लाख ५० हजार रुपैयाँसम्म क्रेडिट लिमिट प्रदान गर्नेछ। फोनपे क्यूआरकोर्टबाट उनीहरूले सजिलै खर्चको भुक्तानी गर्न सक्नेछ। सहजै रूपमा कर्मचारीहरूले भर्चुअल क्रेडिट कार्ड पाउनेछन्। सिटिजन्स बैंकसँगको सहकार्यमा हामीले मिडिया उद्योगमा पहिलो पटक कर्मचारीलाई लक्षित गरि भर्चुअल क्रेडिट कार्ड योजना सञ्चालन ल्याएका हौं, अन्नपूर्ण मिडिया नेटवर्कका महाप्रबन्धक बस्नेतले भने, यसबाट हाम्रा कर्मचारीहरू आवश्यकता परेको अवस्थामा तुरुन्तै खर्च भुक्तानी गर्न सक्नेछ।"
ठाकुररामको स्थगित मतगणना बुधबार १ बजेदेखि,"वीरगन्ज : वीरगन्जको ठाकुरराम बहुमुखी क्याम्पसमा स्थगित स्ववियु निर्वाचनको मतगणना बुधबार दिउँसो १ बजेदेखि सुचारू हुने भएको छ। मंगलबार साँझ जिल्ला प्रशासन कार्यालय पर्सामा जिल्ला सुरक्षा समितिको आयोजनामा बसेको विद्यार्थी संगठनका नेता र उम्मेदवारसहितको बैठकले मतगणना बुधबार दिउँसो १ बजेदेखि सुचारू गर्ने निर्णय गरेको प्रमुख जिल्ला अधिकारी गणेश अर्यालले जानकारी दिए। मंगलबारको बैठकले अवरुद्ध मतगणना बुधबार दिउँसो १ बजेदेखि सुचारु गर्नका लागि जिल्ला सुरक्षा समितिले क्याम्पस प्रशासन र निर्वाचन समितिलाई पत्र लेख्ने निर्णय गरेको प्रजिअ अर्यालले बताए। बैठकले असन्तुष्ट विद्यार्थी संगठनसमूहले आरोप लगाएको फर्जी विद्यार्थी भर्ना,मतपेटिकाको सिल नम्बर फरक भेटिएको लगायतका विषयमा छानबिन र कारबाहीका लागि सहायक प्रमुख जिल्ला अधिकारी सुमन कार्कीको संयोजकत्वमा ५ सदस्यीय छानबिन समिति गठनपनि गरिएको छ। उक्त समितिमा पर्साका प्रहरी नायब उपरीक्षक किशोर लम्सालका साथै विद्यार्थी संगठनबाट पनि दुई जना सदस्य रहने प्रजिअ अर्यालले बताए।"
उद्योगीहरूसँग लिनुपर्ने बक्यौता तत्काल असुल गर्न शाक्यलाई मन्त्री खड्काको निर्देशन,काठमाडौं : जलस्रोत तथा सिंचाईमन्त्री दीपक खड्काले नेपाल विद्युत् प्राधिकारणका नवनियुक्त कार्यकारी निर्देशक हितेन्द्रदेव शाक्यलाई पद तथा गोपनियताको सपथ ग्रहण गराएका छन्। मन्त्री खड्काले नवनियुक्त कार्यकारी निर्देशक शाक्यलाई उद्योगीहरूसँग प्राधिकरणले लिनुपर्ने बक्यौता तत्काल असुल गर्ने प्रक्रिया अघि बढाउन निर्देशन दिए। उनले ऊर्जा क्षेत्र नेपालकै समृद्धिको प्रमुख आधार रहेको भन्दै विद्युत् प्राधिकरणले इमान्दार भएर जनताको पक्षमा नतिजा देखिने गरी काम गर्न निर्देशन दिए। शाक्यले आफ्नो मन वचन र कर्मले आफ्नो योग्यता र क्षमताको अधिकतम प्रयोग गरी प्राधिकरणलाई नयाँ उचाइमा पुर्याउने प्रतिबद्धता जनाए। मन्त्रालयका सचिव सुरेश आचार्यले अहिलेको चुनौतीपूर्ण अवस्थामा प्राधिकरणको साख जोगिने गरी काम गर्न निर्देशन दिएका थिए।
प्रधानमन्त्री ओली र थाइल्याण्डका राजदूतबीच भेटवार्ता,"काठमाडौं : प्रधानमन्त्री केपी शर्मा ओलीसँग नेपालका लागि थाइल्याण्डका राजदूत सुवापोङ सिरिसोर्नले शिष्टाचार भेट गरेका छन्। थाइल्याण्डका प्रधानमन्त्री फेथोङथान सिनावातको मैत्रीपूर्ण निमन्त्रणा नेपालका प्रधानमन्त्रीको पहिलो औपचारिक थाइल्याण्ड भ्रमणको पूर्वसन्ध्यामा राजदूत सिरिसोर्नले प्रधानमन्त्री ओलीलाई भेटेका हुन्। चैत २२ मा हुने बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिमस्टेक) को छैठौं शिखर सम्मेलन तथा थाइल्याण्ड औपचारिक भ्रमणका लागि प्रधानमन्त्री ओली नेतृत्वको प्रतिनिमिमण्डल चैत १९ गते बैंकक प्रस्थान गर्ने कार्यक्रम छ। भेटका अवसरमा प्रधानमन्त्रीका मुख्य सल्लाहकार विष्णुुसाद रिमाल, परराष्ट्र मन्त्रालयका अधिकारीलगायतको उपस्थिति थियो।"
यस्ता छन् मन्त्रिपरिषद् बैठकका निर्णय,"काठमाडौं : नेपाल विद्युत् प्राधिकरणका कार्यकारी निर्देशक कुलमान घिसिङलाई पदबाट हटाउने मन्त्रिपरिषद्को निर्णय औपचारिक रूपमा सार्वजनिक गरिएको छ। मंगलबार सिंहदरबारमा मन्त्रिपरिषद्का निर्णय सार्वजनिक गर्दै सरकारका प्रवक्ता पृथ्वीसुव्वा गुरुङले कुलमान घिसिङलाई प्राधिकरणको कार्यकारी निर्देशक पदबाट हटाउने र हितेन्द्र देव शाक्यलाई नियुक्त गर्ने निर्णय भएको जानकारी दिए। उनले कुलमान घिसिङलाई पदमुक्त गर्ने निर्णय सुशासनसँग जोडिएको भन्दै अहिलेको आवश्यकताका आधारमा निर्णय गरिएको बताए। उनले सरकारले गरेको निर्णयमा असहमति जनाउने अधिकार रहेको लोकतन्त्रमा विरोध हुनु स्वभाविक रहेको उल्लेख गरे। सरकारले सोधेको स्पष्टीकरण चित्तबुझ्दो नभएको कुलमानलाई हटाइएको उनले बताए। बैठकले संक्रमणकालीन न्यायसंगसम्बन्धी अयाोगको अध्यक्ष तथा सदस्यको नियुक्तिको लागि सिफारिस गर्न सवोच्चका पूर्वप्रधानन्यायाधीश ओमप्रकाश मिश्रको अध्यक्षतामा सिफारिस समिति गठन गर्ने निर्णय गरेको उनले बताए। मन्त्रिपरिषद्ले चैत १९ देखि २३ गतेसम्म थाइल्याण्डमा हुने बिमस्टेकको शिखर सम्मेलनमा सहभागी हुन प्रधानमन्त्रीको भ्रमण स्वीकृत गरेको छ भने राष्ट्र बैंकको गभर्नर नियुक्तिको सिफारिस गर्न उपप्रधान एवं अर्थमन्त्रीको अध्यक्षतामा तीन सदस्य सिफरिस समिति गठन गर्ने निर्णय समेत गरिएको प्रवक्ता गुरुङले बताए। त्यस्तै बैठकले विद्युतीय कारोबार पहिलो संशोधन नियमावली २०८१ स्वीकृत गर्ने, सामुद्रिक यातायात सहयोगसम्बन्धी सम्झौतामा हस्ताक्षर गर्न स्वीकृति दिने लगायतका २७ वटा निर्णय गरेको छ।"
कुलमानलाई बदनियतपूर्वक बर्खास्त गरियो : रास्वपा,"काठमाडौं : राष्ट्रिय स्वतन्त्र पार्टी (रास्वपा)ले नेपाल विद्युत् प्राधिकरणका कार्यकारी निर्देशक कुलमान घिसिलाई बदनियतपूर्वक बर्खास्त गरेको आरोप लगाएको छ। रास्वपाले मंगलबार विज्ञप्ति जारी गर्दै सरकारको उक्त निर्णयप्रति ध्यानाकर्षण जनाएको हो। 'विद्युत प्राधिकरणलाई वित्तीय सुदृढीकरणको बाटोमा लैजान प्रयासरत राष्ट्रसेवकलाई बक्यौता रकम उठाउन नदिने हेतु सरकारका तर्फबाट भए गरेका दुष्प्रयास र बिचौलियाहरुको संरक्षणको शृंखलाअन्तर्गत नै घिसिङमाथि कारबाही गरिएको रास्वपाको निष्कर्ष छ। संविधानले नचिन्ने दुई दलीय संयन्त्रसमेतको सम्मतिमा गरिएका यस्ता जनविरोधी कदमहरूबाट देशमा केही गरौं भन्ने आम युवा र सचेत नागरिक पूर्णतः निरुत्साहित भएको राष्ट्रिय स्वतन्त्र पार्टीको ठहर छ,' कार्यवाहक महामन्त्री कविन्द्र बुर्लाकोटीले जारी गरेको विज्ञप्तिमा भनिएको छ।"
राजसंस्था र हिन्दुराष्ट्रको मागसहित राप्रपाद्वारा आन्दोलन घोषणा,"काठमाडौं : राष्ट्रिय प्रजातन्त्र पार्टीले उपत्यका केन्द्रित आन्दोलनको घोषणा गरेको छ। मंगलबार काठमाडौंमा बसेको राप्रपा आन्दोलन परिचालन मूल समितिले पार्टी पूर्वरूपमा आन्दोलनमा होमिने निर्णय गर्दै आन्दोलनका कार्यक्रम तय गरेको अध्यक्ष राजेन्द्र लिङ्देनले जानकारी दिए। बैठकले चैत २६ गते काठमाडौंमा बागमती प्रदेशस्तरीय विरोधसभासहितको प्रदर्शन गर्ने र वैशाख ७ गतेबाट राजधानी केन्द्रित आन्दोलनका कार्यक्रम गर्ने निर्णय गरेको उनले बताए। बैठकले राजसंस्था, हिन्दुराष्ट्रको पक्ष र संघीयताको विपक्षमा शान्तिपूर्ण रूपमा हुने जुनसुकै आन्दोलनलाई समर्थन गर्ने निर्णय गरेको लिङ्देनले जानकारी दिए। त्यस्तै आन्दोलनका लागि सहकार्य गर्न ढोका खुला गर्ने समेत बैठकले निर्णय गरेको उनले बताए। त्यस्तै बैठकले कुलमान घिसिङलाई पदबाट हटाउने निर्णयप्रति विरोध प्रकट गर्ने निर्णय गरेको छ।"
"पदभार ग्रहण गर्दै शाक्यले भने लोडसेडिङ हुने हल्ला निराधार हो, अब हुँदैन",काठमाडौं : नेपाल विद्युत् प्राधिकरणका नवनियुक्त कार्यकारी निर्देशक हितेन्द्रदेव शाक्यले पदभार ग्रहण गरेका छन्। मंगलबार साँझ प्राधिकरणमा पुगेर नवनियुक्त कार्यकारी निर्देशक शाक्यले पदभार ग्रहण गरेका हुन्। प्राधिकरणमा पुग्दा कर्मचारीहरूले शाक्यलाई स्वागत गरेका थिए। पदभार ग्रहण गरेपछि शाक्यले आफूले न्याय पाएको बताए। यसअघिको आफ्नो योजना अनुसार प्राधिकरणलाई अघि बढाउने उनले बताए। उनले प्राधिकरणभित्र रहेका समस्यालाई सामूहिकरूपमा समाधान गर्ने प्रतिबद्धता जनाए। लोडसेडिङ हुने हल्ला निराधार मात्रै रहेको भन्दै जनताको घरमा अब लोडसेडिङ नहुने उनले प्रष्ट पारे। उनले दुई हप्ताभित्र केही सकारात्मक नतिजा देखिने गरी काम गर्ने बतँए। शाक्यले डेडिकेटेड र ट्रंकलाइन बक्यौताका बिषयमा प्रक्रियागत ढंगले समाधान निकाल्ने दाबी गरे। सोमबार बसेको मन्त्रिपरिषद् बैठकले कुलमान घिसिङलाई हटाएर शाक्यलाई प्राधिकरणको कार्यकारी निर्देशकमा नियुक्त गरेको थियो।
नेपाल मलेसियासँग पराजित,काठमाडौं : एएफसी एसीयन कप छनोटमा नेपाल मलेसियासँग पराजित भएको छ। मलेसियाको जोहोरस्थित इब्राहिम सुल्तान स्टेडियममा भएको खेलमा नेपालले मलेसियासँग २० को हार व्यहोरेको हो। खेलको पहिलो हाफमा मलेसियाका लागि खेलको २९औं मिनेटमा हेक्टर हेभलले गोल गर्दै मलेसियालाई अग्रता दिलाएका हुन्। दोस्रो हाफमा पनि मलेसियाले १ गोल थप गरेको हो। खेलको ७०औं मिनेटमा आरिफ एमनको पासमा कोरविन वोङले गोल गर्दै मलेसियाको अग्रता दोब्बर गरेका हुन्। आजको खेलमा नेपालका लागि रेजिन सुब्बाले नेपालको लागि डेब्यु गरे। नेपालले आजको खेलमा मलेसियासँग आठौं पटक प्रतिस्पर्धा गरेको थियो। आजको खेलमा पराजित हुँदा नेपाल सातौं पटक मलेसियासँग पराजित भएको हो। आठौं खेल खेल्दासम्म पनि नेपालले हालसम्म मलेसियाको पोष्टमा गोल गर्न सकेको छैन। सन् २०२७ मा साउदी अरेबीयामा हुने एएफसी एसीयन कपको अन्तिम चरणको छनोटमा नेपालले मलेसियासहित भियतनाम र लाओससँग होम एण्ड अवेका आधारमा खेल्नेछ। यस खेलको समूह विजेताले एसिया कपमा छनोट हुनेछ।
आइपीएल : पञ्जाबले गुजरातलाई हरायाे,"काठमाडौं : इन्डियन प्रिमियर लिग (आइपीएल)मा गुजरात टाइटन्सलाई घरेलु मैदानमा हराउँदै पञ्जाब किङ्सले जित निकालेको छ। पञ्जाबले गुजरातलाई ११ रनले पराजित गरेको हो। अहमदाबादस्थित नरेन्द्र मोदी स्टेडियममा टस हारेर ब्याटिङ गरेको पञ्जाब किङ्सले २४३ रन बनाएको थियो । पञ्जाबले दिएको २४४ रनकोे वीजयी लक्ष्य पछ्याएको गुजरात टाइटन्सले निर्धारित २० ओभरमा ५ विकेट गुमाउँदै २३२ रन बनायो । अन्तिम ओभरमा २७ रन चाहिँदा पञ्जाबका बलर अर्शदिप सिंहले २ विकेट लिँदै गुजरातबाट खेल पञ्जाबको पक्षमा सारेका हुन् । गुजरातका लागि ओपनर साई सुदर्शनले सर्वाधिक ७४ रनको पारी खेले । उनले ४१ बलमा ५ चौका र ६ छक्का प्रहार गरे । पहिलो विकेटका लागि कप्तान सुभ्मन गिलसँग ६१ रनको साझेदारी गरेका उनले दोस्रो विकेटका लागि जोस बटलरसँग ८४ रनको साझेदारी बनाउँदै गुजरातको खेल सानदार बनाएका थिए । कप्तान शुभ्मन गिल १४ बलमा ३३ रन बनाउँदै क्याच आउट भएका थिए । जोस बटलरले ५४ रनको अर्धशतकीय पारी खेले । सर्फान रदरफोर्डले ४६ रन बनाउँर्द बोल्ड आउट भए । शाहरुख खान र अर्सद खान क्रमशः ६ र १ रनमा अविजित रहे । पञ्जाबका लागि बलिङ तर्फ अर्शदिप सिंहले सर्वाधिक २ विकेट लिए । मार्को जेन्सेन र ग्लेन म्याक्सवेलले समान ११ विकेट लिए । त्यसअघि पहिलो इनिङ्समा ब्याटिङ गरेको पञ्जाबले निर्धारित २० ओभरमा ५ विकेट गुमाउँदै २४३ रन बनाएको थियो । पञ्जाबका लागि कप्तान श्रेयस अय्यरले सर्वाधिक ९७ रनको अविजित पारी खेले । उनले ४२ बलमा ५ चौका र ९ छक्का प्रहार गरेका हुन् । ओपनर प्रियाशं अर्याले ४७ रन बनाउँदा अर्का ओपनर प्रविशिमरन सिंह ५ रनमै पेधेलियन फर्किएका थिए । अज्मतुल्लाह ओमराजीले १६, मार्कस सोटिनिसले २० रन बनाउँदा शशांक सिंह ४४ रनमा अविजित रहे । गुजरातका लागि बलिङमा साई किशोरले सर्वाधिक ३ विकेट लिए । कागिसो राबडा र रासिद खानले समान ११ विकेट लिए ।"
"स्तन, पाठेघर र सभाइकल क्यान्सरको निःशुल्क परीक्षण गर्न काठमाडौं महानगर र वीर अस्पतालबीच सम्झौता","काठमाडौं : स्तन तथा पाठेघरको मुखको क्यान्सर नियन्त्रणका लागि स्वास्थ्य तथा जनसंख्या मन्त्रालय सुरु गरेको परीक्षण अभियानमा काठमाडौं महानगरले सहकार्य गरेको छ। अब महानगरसँगको सहकार्यमा वीर अस्पतालमा स्तन, पाठेघर तथा सभाइकल क्यान्सरको नियमित निःशुल्क परीक्षण हुने भएको छ। यससम्बन्धमा मंगलबार काठमाडौं महानगर र वीर अस्पतालबीच सम्झौता भएको । स्वास्थ्य तथा जनसंख्या मन्त्री प्रदीप पौडेल र महानगर उपप्रमुख सुनिता डंगोलको उपस्थितिमा दुवै पक्षबीच नागरिकको निःशुल्क परीक्षणसम्बन्धी सम्झौता भएको हो। स्वास्थ्य तथा जनसंख्या मन्त्री पौडेलले पाठेघरको मुखको क्यान्सरविरुद्ध सजगताका लागि देशैभर फागुन महिनाभर निःशुल्क परीक्षणको निर्णय गरेर कार्यान्वयनमा ल्याएका थिए। उनले रोगको उपचारात्मक सेवामा सुधारसँगै रोग लाग्न नदिन सचतेतताका लागि यो कार्यक्रम आवश्यक रहेको भन्दै सहकार्यका लागि काठमाडौं महानगरप्रति आभार प्रकट गरे। काठमाडौं महानगर उपप्रमुख सुनिता डंगोलले स्तन तथा पाठेघरको मुखको क्यान्सर महिलाका लागि ठूलो समस्या बनिरहेको अवस्थामा यस सहकार्यले महिलाहरुको जीवनरक्षा हुने विश्वास व्यक्त गरिन्। निर्देशक डा दिलिप शर्माका अनुसार सबै नागरिकका लागि निःशुल्क रहने सुविधा उपलब्ध गराउन काठमाडौं महानगरले आर्थिक सहयोग गर्नेछ भने वीर अस्पतालले अंकोलोजी वार्डमार्फत जनशक्ति व्यवस्थापन गर्नेछ।"
शतप्रतिशत विद्युतीय पिकअप रिडारा नेपाली बजारमा सार्वजनिक,काठमाडौं : शतप्रतिशत विद्युतीय पिकअप रिडारा नेपाली बजारमा सार्वजनिक गरिएको छ। नेपालका लागि रिडारा को आधिकारिक वितरक सिजी मोटर्सले सोमबार एक कार्यक्रममा पिकअप सार्वजनिक गरिएको हो। सिजी मोटर्सले नेपालको दिगो तथा विद्युतीय यातायातको दिशामा ऐतिहासिक कदम रहेको दाबी गरेको छ। अत्याधुनिक प्रविधि र उत्कृष्ट कार्यक्षमताका साथ डिजाइन गरिएको रिडाराले ईभी पिकअप सेग्मेन्टमा नयाँस्तर स्थापित गर्ने कम्पनीले जनाएको छ। रिडारामा ४२४ किलोमिटरको उत्कृष्ट रेन्ज र ७३ किलोवाट क्षमताको ब्याट्री रहेको छ। जुन कार्यक्षमता र वातावरणमैत्री प्रविधिको अद्वितीय संयोजन हो। नेपालका विविध भूगोल र सडक अवस्थालाई मध्यनजर गर्दै रिडारा मा ७ फरकफरक ड्राइभिङ मोडहरू उपलब्ध छन्। जसले सबै प्रकारका सडकमा सहज र सुरक्षित सवारी सुनिश्चित गर्छ। रिडारा अहिले प्रारम्भिक मूल्य ७९ लाख ९९ हजार रुपैयाँमा उपलब्ध छ। जसले यसको उत्कृष्ट विशेषताहरू र वातावरणमैत्री प्रविधिलाई अझ मूल्यवान बनाउने कम्पनीले जनाएको छ।
पहिलो खेलमा दिल्लीमाथि नेपाल यू१९ को सानदार जित,"वीरगन्ज : आइसिसी यू१९ विश्वकप छनोटको तयारीमा रहेको नेपालले भारतको दिल्ली यू१९ टिमलाई पराजित गरेको छ। तीन खेलको श्रृंखला अन्तर्गत मंगलबार भएको पहिलो खेलमा नेपाल यू१९ टिमले दिल्ली डिस्ट्रिक्ट क्रिकेट एशोसियसनको यू१९ टिमलाई ५ विकेटले पराजित गरेको हो। वीरगन्जको नारायणी क्रिकेट मैदानमा भएको खेलमा दिल्लीले दिएको ९६ रनको लक्ष्य नेपालले ३१ ओभरमा ५ विकेटको गुमाएर पूरा गर्यो। नेपालका लागि अमर मिश्रले सर्वाधिक २७ रन बनाए भने रोशन विकले २५, कप्तान नरेन भट्टले १८ र सिब्रिन श्रेष्ठले १७ रन जोडे। त्यसअघि पहिले ब्याटिङ गरेको दिल्लीले २३ ओभर २ बलमा अलआउट हुँदै ९५ रनमात्र बनाएको थियो। दिल्लीका लागि साथक पालले सर्वाधिक २९ रन बनाएका थिए। बलिङ्तर्फ नेपालका लागि सिब्रिन श्रेष्ठ र अपराजित पौडेलले समान ३३ तथा विपिनप्रसाद शर्मा र अशोक धामीले २२ विकेट लिएका थिए। विश्वकप छनोटको तयारीमा रहेको नेपालको यू१९ टिमले दिल्लीसँग दोस्रो खेल चैत १४ र तेस्रो खेल चैत १६ गते खेल्नेछ।"
"अबको युगमा राजतन्त्र फर्कँदैन, त्यस्तो भ्रममा नपर्दा हुन्छ : प्रधानमन्त्री","काठमाडौं : प्रधानमन्त्री केपी शर्मा ओलीले अबको युग व्यक्तिलाई नायक मान्ने राजतन्त्रात्मक व्यवस्थामा फर्कन नसक्ने भएकाले त्यस्तो भ्रममा कोही पर्न नहुने बताएका छन्। नेपाली कांग्रेसका पूर्वसभापति एवं पूर्वप्रधानमन्त्री गिरिजाप्रसाद कोइरालाको १५औँ स्मृति दिवसका अवसरमा कांग्रेस नेत्री सुजाता कोइरालाद्वारा लिखित म र मेरो सानो बुबा (आत्मकथा)को लोकार्पण गर्दै प्रधानमन्त्री ओलीले कुनै एक व्यक्ति वा उसको खान्दानलाई संस्था मानेर हिँड्नु पछौटेपन र सामन्तवादी सोच भएको बताए। 'सबै नेपालीका पुर्खाले लडेर यो देश बनाएको हो। कुनै एकजना व्यक्तिले बनाएको होइन। कसैले नायकत्व दिएको होला फरक त्यत्ति मात्रै हो,' प्रधानमन्त्रीले भने, 'अबको युग त्यसमा फर्कन सक्दैन। त्यस्तो भ्रमका पछाडि कोही नपर्दा हुन्छ।' प्रधानमन्त्री ओलीले सबैका विचार फरक भए पनि देश बनाउने साझा गन्तव्य एउटै हुनुपर्नेमा जोड दिँदै देश र जनताको हितको सबैले इमान्दारीका साथ काम गर्नुपर्नेमा जोड दिए। उनले लोकार्पित आत्मकथाबाट पूर्व प्रधानमन्त्री गिरिजाप्रसाद कोइराला र नेत्री सुजता कोइरालाको जीवनका विषयमा धेरै जान्न सकिने उल्लेख गरे। समारोहमा कांग्रेसका सभापति तथा पूर्वप्रधानमन्त्री शेरबहादुर देउवाले गिरिजाप्रसाद कोइरालासँग आफ्नो उतारचडावको सम्बन्ध रहेको स्मरण गरेका थिए। कांग्रेसका नेता शेखर कोइरालाले माओवादीको जनयुद्धपछि देशलाई शान्ति प्रक्रियामा ल्ययाउनका लागि पूर्वप्रधानमन्त्री गिरिजाप्रसादले पुर्याएको योदानको चर्चा गरे।"
प्रधानमन्त्री कपमा १०० विकेट पूरा गर्ने ललित पहिलो खेलाडी,काठमाडौं : प्रधानमन्त्री कप पुरुष राष्ट्रिय क्रिकेट प्रतियोगितामा पुलिसका स्पिनर ललित राजवंशीले १०० विकेट पूरा गरेका छन्। उनी प्रधानमन्त्री कपमा १०० विकेट पूरा गर्ने पहिलो खेलाडी बनेका छन्। बायाँ हाते स्पिनर ललितले ४० इनिङ्स खेल्दै १०३ विकेट लिएका हुन्। उनले प्रधानमन्त्री कप २०८१ मा कर्णाली प्रदेशसँगको खेलमा ६ विकेट लिँदै आफ्नो १०० विकेटको कोशेढुंगा पूरा गरेका हुन्। उनले यस प्रतियोगितामा ८ खेलमा ३६ विकेट लिएका छन्। उनले ८ खेलमा पाँचभन्दा माथि विकेट लिएका छन्। उनलाई पछ्याउँदै आर्मीका साहब आलम पनि ४६ इनिङ्समा ९९ विकेट लिएका छन्। प्रधानमन्त्री कपमा सर्वाधिक विकेट लिने खेलाडीको सूचीमा सुदूरपश्चिम प्रदेशका शेर मल्ल तेस्रो स्थानमा रहेका छन्। उनले ३५ इनिङ्समा ६९ विकेट लिएका छन्।
केन्द्रीय कारागार नुवाकोट जाने सडक शिलान्यास,नुवाकोट : नुवाकोटको चण्डीपोखरीमा रहेको केन्द्रीय कारागार पुग्ने सडकको निर्माण सुरु गरिएको छ। विदुर नगरपालिका५ स्थित बाँडाचौतारो हुँदै केन्द्रीय कारागारसम्म जाने सडक कालोपत्रेको कार्यसमेत सुरु गरिएको हो। विदुर ६ चण्डीपोखरीमा रहेको केन्द्रीय कारागारसम्म जाने सडकको कालोपत्रे मोटरबाटोको शिलान्यास गरिएसँगै निर्माण सुरु भएको हो। विदुर नपाका मेयर राजन श्रेष्ठले उक्त पक्की सडक योजनाको शिलान्यास गरेसँगै निर्माण सुरु भएको हो। सघन शहरी तथा भवन निर्माण आयोजनामार्फत सञ्चालन भएको सो योजनामा नालीसहित सडकका अन्य आधारभूत संरचनाहरू समेत निर्माण गरिने मेयर श्रेष्ठले बताए। उनले तोकिएको समयसीमाभित्र गुणस्तरीय निर्माण कार्य सम्पन्न गर्न निर्देशन समेत दिएका छन्। विदुर नपामा सघन शहरी तथा भवन निर्माण आयोजनामार्फत सञ्चालित ८ वटा योजनामध्ये केही सञ्चालनमा आइसकेका छन् भने बाँकी योजनाहरू छिट्टै कार्यान्वयन चरणमा लैजाने तयारी गरिएको मेयर राजन श्रेष्ठको भनाइ छ। सो सडक कुल १२ करोड रुपैयाँको लागतमा निर्माण सुरु भएको विदुर नपाले जनाएको छ। सडक निर्माणसँगै केन्द्रीय कारागार नुवाकोट जान तथा सर्वसाधारणलाई आवतजावत गर्न निकै सुविधा पुग्ने विदुर ५ का वडाध्यक्ष लिलानाथ न्यौपानेको भनाइ छ।
"एक दिन पनि टिकेन सेयर बजारको हरियाली, नेप्से परिसूचक २५ सय विन्दुमा झर्यो","काठमाडौं : सेयर बजारमा छाएको हरियाली एक दिन पनि नटिक्दै नेप्से परिसूचक उच्च अंकले घटेर बन्द भएको छ। अघिल्लो सातादेखि निरन्तर ओरालो लागेको नेप्से परिसूचक सोमबार ३०५२ अंकले बढेर बन्द भएको थियो। तर,बजारको हरियाली एक दिन पनि टिक्न सकेन। आज नेप्से परिसूचक ५८०५ अंकले घटेर २५८२७३ विन्दुमा झरेको छ। यसदिन ३२५ स्क्रिप्सको १ करोड ११ लाख ५५ हजार ९५५ कित्ता सेयर ५ अर्ब १८ करोड ७ लाख १८ हजार ७०८ रुपैयाँमा खरिदबिक्री भए। कारोबार रकम भने सोमबारको तुलनामा बढेको छ। सोमबार ४ अर्ब ४८ करोड मूल्यको सेयर कारोबार भएको थियो। सेयर बजारमा भारी अंकले गिरावट आउँदा नारायणी डेभलपमेन्ट बैंकका लगानीकर्ताले भने सर्वाधिक गुमाए। सो कम्पनीको सेयर ८७३ प्रतिशतले घट्यो। आज कुनै पनि कम्पनीको सेयर सकारात्मक सर्किट लेभलमा कारोबार भएन। २३ करोड बढीको सेयर कारोबार गरी हिमालयन रिइन्स्योरेन्स शीर्ष स्थानमा रह्यो। नेपाल रिइन्स्योरेन्सको २१ करोडको सेयर कारोबार हुँदा युनाइटेड मोदी हाइड्रोपावरको १७ करोडको कारोबार भयो। यसैगरी एनआरएन इन्फ्रास्टक्चर एण्ड डेभलपमेन्टको १४ अर्ब बराबरको सेयर कारोबार हुँदा सीईडीबी होल्डिङ्सले १३ करोडको सेयर कारोबार गर्यो। कारोबारमा आएकामध्ये ४ स्टक्सको मूल्य बढ्दा २४० वटाको घट्यो। सबै समूहको उपसूचक नकारात्मक देखिएका छन्। डेभलपमेन्ट बैंक,फाइनान्स समूह र हाइड्रोपावर समूहको उपसूचक ३ प्रतिशत बढीले घट्यो।"
कुलमानलाई प्राधिकरणबाट हटाउने सरकारको निर्णयविरुद्ध प्रदर्शन,"काठमाडौं : कुलमान घिसिङलाई पदबाट हटाएको विरोधमा स्वतन्त्र युवाहरूले काठमाडौंमा विरोध प्रदर्शन गरेका छन् । लोडसेडिङ चाहिँदैन,कुलमान हटाउन पाइँदैन भन्दै उनीहरूले मंगलबार काठमाडौंको माइतिघरदेखि नयाँ बानेश्वरसम्म प्रदर्शन गरेका हुन् । उनीहरूले घिसिङलाई पदबाट हटाउने निर्णय निरंकुश र भ्रष्ट भएको भन्दै खारेज गर्न माग गरेका छन् । प्रदर्शनमा सहभागीहरुले भ्रष्ट सरकार खारेज गरौं,अवस्था बदल्न व्यवस्था बदलौं,सिंगो नेपाल के भन्छ,कुलमान घिसिङ ले भन्छ लगायतका प्लेकार्ड प्रदर्शन गरेका थिए भने सरकारविरुद्ध चर्का नारा लगाएका थिए । माइतिघरबाट प्रदर्शन गर्दै बानेश्वर पुगेका प्रदर्शनकारीले निषेधित क्षेत्र तोड्न खोज्दा प्रहरीले रोकेको थियो । स्वतन्त्र युवाहरुको प्रदर्शनमा विभिन्न दलका नेताहरू पुगेर ऐकवद्धता जनाएका थिए । सोमबार बसेको मन्त्रिपरिषद बैठकले विद्युत प्राधिकरणको कार्यकारी प्रमुख पदबाट घिसिङलाई हटाउने निर्णय गरेको थियो।"
"वीरगन्जको मेनरोड विस्तार विरुद्ध घरधनीहरू आन्दोलित, बजार बन्द गर्ने घोषणा","वीरगन्ज : वीरगन्जको मुख्य सडक विस्तारका सम्बन्धमा सर्वोच्च अदालतले गरेको फैसला कार्यान्वयनको प्रक्रिया अगाडि बढेपछि त्यसको विरुद्धमा मेनरोड क्षेत्रका घरधनी र व्यापारीहरू आन्दोलित भएका छन्। त्रिभुवन राजपथ अन्तर्गत पर्ने वीरगन्जको गण्डक चोकदेखि मुर्ली, घण्टाघर, माईस्थान, आदर्शनगर, छपकैया, वीरगन्ज भन्सार हुँदै मितेरी पुलसम्मको मुख्य सडक २५२५ मिटर फराकिलो पार्ने सडक विभागको निर्णयको पक्षमा सर्वोच्च अदालतले २८ फागुनमा फैसला गरेको थियो। उक्त फैसला कार्यान्वयनका लागि सडक डिभिजन कार्यालय हेटौंडाले ८ चैतमा नापी कार्यालय वीरगन्जलाई पत्राचार गर्दै मुख्य सडक (मेनरोड) विस्तारका लागि सडकको २५२५ मिटर क्षेत्रको सिमांकन गर्न निर्देशन समेत दिइसकेको छ। यससँगै वीरगन्ज महानगरपालिकाको पहलमा चैत ५ गते बसेको बैठकमा मुख्य सडक क्षेत्रमा पर्ने सरकारी कार्यालयका प्रमुखहरूले आफ्ना संरचना तत्काल हटाउने प्रतिबद्धता पनि जनाइसकेका छन्। मुख्य सडक विस्तार सम्बन्धी सर्वोच्चको फैसला कार्यान्वयनको प्रक्रिया सुरु भएलगत्तै मुख्य सडक क्षेत्रमा पर्ने घरधनी र ती घरहरूमा व्यापार गर्ने व्यापारीहरूले आन्दोलित भएका हुन्। वीरगन्जको मुख्य सडक २५२५ मिटर फराकिलो बनाउनु पर्ने आवश्यकता नै नरहेको र यदि विस्तार गर्ने नै हो भने सरकारले आफूहरूको घरजग्गाको मुआब्जा दिनुपर्ने माग उनीहरूको छ। वीरगन्ज बचाउ संघर्ष समितिका संयोजक जवाहर प्रसाद गुप्ताले बिहीबार बिहानदेखि दिउँसो १२ बजेसम्म वीरगन्ज बजार बन्द गर्ने निर्णय भएको बताए। त्यही दिन बिहान १० बजे आदर्शनगर चोकमा सम्पूर्ण घरधनी र व्यापारीहरू भेला भएर त्यहाँबाट जुलुस निकाल्ने र जिल्ला प्रशासन कार्यालय पर्सामा पुगेर प्रमुख जिल्ला अधिकारीमार्फत प्रधानमन्त्रीलाई ज्ञापनपत्र बुझाउने पनि बताए। त्यसअघि बुधबार वीरगन्जको राणीसती अतिथि सदनमा सबै घरधनी र व्यापारीहरूको भेला बोलाइएको र उक्त भेलाले आन्दोलनका थप कार्यक्रमहरू तय गर्ने उनले जानकारी दिए। वीरगन्ज९ का वडाध्यक्षसमेत रहेका गुप्ताले भने, हामी वीरगन्जलाई विनाश गर्न चाहँदैनौ , विकास होस् नै भन्ने चाहन्छौं। तर सरकारले हामीलाई घरबारविहीन बनाएर वीरगन्जको विकास गर्छु भन्छ भने त्यो सह्य हुँदैन। वीरगन्ज महानगरको मुख्य सडक २५२५ मिटर फराकिलो बनाउनुपर्ने आवश्यकता नै नभएको उनको जिकिर छ। वीरगन्जको मुख्य सडकको विकल्पमा बाइपास, इनर बाइपास लगायतका अन्य सडकहरू निर्माण भइसकेकाले मुख्य सडक फराकिलो पार्नुपर्ने आवश्यकता नै नभएको उनको तर्क छ। उनका अनुसार मुख्य सडक २५२५ मिटर विस्तार गर्दा त्यस क्षेत्रमा रहेका १ हजार १ सय भन्दा बढी घरधनी मध्ये अधिकांश घरबारविहीन हुनेछन्। साथै ती घरहरूमा व्यापार व्यवसाय गर्ने व्यापारीहरूको पनि बिल्लीबाठ हुने गुप्ताले बताए। मुख्य सडक क्षेत्रमै घर पर्ने वीरगन्जको मुर्लीका घरधनी अरविन्द गुप्ताले सर्वोच्च अदालतको पूर्णपाठ नआउँदै फैसला कार्यान्वयन थाल्नु गलत भएको बताए। उनले भने, सर्वोच्चको फैसलाको पूर्णपाठ आउनै बाँकी छ। तर मेनरोडका घरहरू टुट्ने भए भन्दै घरधनी र व्यापारीहरूलाई त्रसित बनाउने काम भइरहेको छ। त्यसैको विरोधमा बाध्य भएर आफूहरूले बिहीबार वीरगन्ज बजार बन्दको आह्वान गर्नुपरेको उनले बताए। गुप्ताले भने, हामी अब सडकमा उत्रिन्छौ। परिस्थिति जस्तो हुन्छ त्यसको प्रतिवाद गर्छौ। वीरगन्जको मुख्य सडक २५२५ मिटर विस्तार गर्नुपर्ने आवश्यकता नै नभएको तर्क उनको पनि छ। उनले भने, वीरगन्जमै अधिकांश गल्लीहरूमा वारुणयन्त्र र एम्बुलेन्स छिर्न सक्ने सडक पनि छैनन्। पहिला ती सडकहरू फराकिलो पार्नुको सट्टा वीरगन्जको इतिहास र मौलिकता मेटाउन मेनरोड तोड्नुपर्छ भनेर केही व्यक्तिहरू लागेका छन्। गुप्ताले मुख्य सडक २५२५ मिटर तोड्दा वीरगन्ज सहर नै कुरूप हुने बताए। त्रिभुवन राजपथअन्तर्गत वीरगन्जको गण्डक चोकदेखि मितेरी पुलसम्मको मुख्य सडक विस्तारको प्रक्रिया तीन दशकदेखि अवरुद्ध हुँदै आएको थियो। २०६९ सालमा सरकारले सडक क्षेत्रभित्रका संरचना हटाउन सूचना जारी गरेपछि प्रभावित घरधनीहरूले कानुनी उपचार खोजेका थिए। २०७६ सालमा लक्ष्मण साह रौनियार, वीरेन्द्रकुमार संघाई, राजकुमारीदेवी तुल्स्यान, भरतसाह रौनियार र सुधीरकुमार वर्णवाल लगायतले सडक विभागको निर्णयविरुद्ध सर्वोच्च अदालतमा रिट दायर गरेका थिए। उनीहरूले सडक विस्तार खारेज गर्नुपर्ने, मुआब्जा दिनुपर्ने र वैकल्पिक मार्ग प्रयोग गर्नुपर्ने माग राखेका थिए। २७ औँ पटकसम्म सुनुवाइपछि फागुन २८ गते न्यायाधीशद्वय विनोद शर्मा र महेश शर्मा पौडेलको संयुक्त इजलासले रिट खारेज गर्दै सरकारको पक्षमा फैसला सुनाएको हो।"
बालुवाटारमा सत्तारुढ दलको बैठक,"काठमाडौं : सत्तारुढ दलको बैठक प्रधानमन्त्री निवास बालुवाटारमा सुरू भएको छ। बैठकमा प्रधानमन्त्री केपी शर्मा ओली, नेपाली कांग्रेसका सभापति शेरबहादुर देउवा, जनता समाजवादी पार्टीका अध्यक्ष अशोक राई, लोकतान्त्रिक समाजवादी पार्टीका अध्यक्ष महन्थ ठाकुर, जनमत पार्टीका अध्यक्ष सीके राउत र नागरिक उन्मुक्ति पार्टीकी अध्यक्ष रञ्जिता श्रेष्ठ सहभागी छन्। बैठकमा गृहमन्त्री रमेश लेखक, श्रम मन्त्री शरत सिंह भण्डारी, एमालेका वरिष्ठ उपाध्यक्ष ईश्वर पोखरेल, एमाले महासचिव शंकर पोखरेल र प्रधानमन्त्रीका सल्लाहकार विष्णु रिमाल पनि सहभागी छन्। सत्तारुढ दलको बैठक विकसित राजनीतिका विषयमा केन्द्रित रहेको बताइएको छ। सरकारले सोमबार विद्युत् प्राधिकरणका कार्यकारी निर्देशक कुलमान घिसिङलाई बर्खास्त गरी हितेन्द्र देव शाक्यलाई नियुक्त गरेको थियो। उक्त निर्णयको अहिले सर्वत्र विरोध भइरहेको छ। सोही विषयमा प्रधानमन्त्री ओलीले सत्तारुढ दलका नेताहरूसँग छलफल गरिरहेको स्रोतको भनाइ छ।"
कलंकीको बीच सडकमै कसले गर्यो गोलेको हत्या ?,"काठमाडौं : काठमाडौं महानगरपालिका१४ कलंकीको एलआरआई स्कुल नजिकै विवाद हुँदा एक युवकको हत्या भएको छ । हत्या हुनेमा ढुंगेअड्डा घर भएका अभय गोले हुन् । सोमबार राति ९ बजेतिर कलंकीको एलआरआई स्कुल नजिकको सडकमा दुई समूहबीच विवाद भएको थियो । विवादको क्रममा अनियन्त्रित भिडले अभयमाथि धारिलो हतियार प्रहार गरेका थिए । रड,खुकुरी र मुक्का प्रहार हुँदा मृतक गोले समूहका तीनजना घाइते भएका छन् । घाइते हुनेमा नागढुंगाका सन्दिप भुजेल, हेटौडाका पवन तामाङ, चन्द्रागिरीका पासाङ शेर्पा रहेका छन् । उनीहरूको सहिद मेमोरियल अस्पतालमा उपचार भइरहेको छ । जिल्ला प्रहरी परिसर काठमाडौंका प्रवक्ता अपिलराज बोहोराका अनुसार, २१ वर्षीय रोहित खड्का,विनय लामा र पर्वित श्रेष्ठको समूहले मृतक गोले समूहलाई खुकुरी र रड प्रहार गरेको थियो । घटना हुनासाथ प्रहरी पुग्दा गहिरो चोट लागेको अवस्थामा बीच सडकमा ढलेका थिए । उपचारका लागि उनलाई कलंकीको सहिद मेमोरियल अस्पताल पुर्याइएको थियो । केही समयपछि नै उनलाई मृत घोषणा गरिएको थियो । प्रहरीका अनुसार कुटपिट तथा हत्यामा संलग्न १७ जनालाई नियन्त्रणमा लिइएको छ । यो विवादको सुरू भने होली खेल्ने दिनबाट सुरू भएको प्रहरीको प्रारम्भिक अनुसन्धानले देखाएको छ। अनुसन्धानमा संलग्न प्रहरी अधिकृतका अनुसार,होलीको अघिल्लो दिन अभय गोले र नैकाप घर भएका निश्चल मगरबीचमा विवाद भएको थियो । विवाद हुँदा अभयले निश्चललाई झापड हानेका थिए । सोही विषयमा दुई समूहबीच विवाद बढ्दै गएको थियो । निश्चलका साथी रोहित खड्काले अभयलाई भेटेर साथीभाइलाई किन कुटपिट गरेको भन्दै प्रश्न गरेका थिए । खड्कागाँउका स्थानीय रोहित साथीभाइमाझ 'खरायो' उपनामले समेत चिनिन्छन् । यसैक्रममा उनको मोबाइल हरायो । रोहितले अभयसँग भेटेर विवादको विषय सुल्झाउन खोजेका थिए । यसैक्रममा अभयले हिम्मत भए सोमबार राति एलआरआई तिर आउनु भने सूचना पठाएका थिए । सोमबार राति अभय ४ जना साथीहरूसँगै उक्त स्थानमा पुगेका थिए । रोहित समूहका २० जना पनि त्यहाँ पुगेपछि विवादले चर्को रुप लियो। विवादका क्रममा रोहित र निश्चल समूहले रड र खुकुरी प्रहार गरेर अभयको ज्यान लिए। घटनामा संलग्न निश्चल,अभय तथा अन्य दुईजना फरार रहेका छन् । प्रहरीका अनुसार लागुऔषध सेवनकर्ता समेत रहेका उनीहरू झैंझगडा गर्ने र बरालिएर हिँड्ने गरेको खुलेको छ । आक्रमणमा संलग्न मुख्य आरोपित रोहितसहित १७ जनालाई पक्राउ गरिएको जिल्ला प्रहरी परिसर काठमाडौंका एसपी अपिल बोहराले बताए । घटनाबारे उपत्यका अपराध अनुसन्धान कार्यालय र जिल्ला प्रहरी परिसर काठमाडौंका अनुसन्धान अधिकृतहरूले अनुसन्धान गरिरहेका छन् । अभय र रोहितको दुवै समूह कलंकी र नैकापमा सक्रिय छन् । उनीहरुले आफूहरूलाई 'बाईकर्स' समूहका नामले चिनाउने गर्छन्।"
पुलिसको अपराजित यात्रा कायमै,"काठमाडौं : प्रधानमन्त्री कप पुरुष राष्ट्रिय क्रिकेट प्रतियोगितामा नेपाल पुलिसले कर्णाली प्रदेशलाई ४४ रनले पराजित गरेको छ। यो पुलिसको प्रतियोगितामा आठौं जित हो। लमहीस्थित देउखुरी क्रिकेट रंगशालामा टस हारेर पहिला ब्याटिङ गरेको पुलिसले १४७ रन बनाएको थियो। पुलिसले दिएको १४८ को लक्ष्य पछ्याएको कर्णाली प्रदेश २४ ओभरमा अलआउट हुँदै १०३ रन बनायो। पुलिसका बाँया हाते स्पिनर ललित राजवंशीको स्पिन अट्याकले कर्णालीका २ ब्याटरले भन्दा अन्यले दोहोरो अंकमा रन बनाउन सकेनन्। उनले ९ ओभर बलिङ गर्दै ४१ रन खर्चिएर ६ विकेट लिए। कर्णालीका लागि ओपनर रविन्द्र शाहीले सर्वाधिक ४९ रन बनाए। उनले ३२ बलमा ७ चौका र २ छक्का प्रहार गरे। अर्जुन घर्तीले ३० रन बनाए। अन्य कुनै पनि ब्याटरले दोहोरो अंकमा रन बनाउन सकेनन्। पुलिसका बलर सागर ढकालले २ र करण केसीले १ विकेट लिए। त्यसअघि ब्याटिङ गरेको पुलिसले ४८ ओभरमा अलआउट हुँदै १४७ रन बनाएको थियो। पुलिसका लागि ओपनर अर्जुन साउदले सर्वाधिक ३६ रन बनाए। उनले ६० बल खेल्दै ४ चौका र १ छक्का प्रहार गरे। दिलिप नाथले ३४ रन बनाउँदा श्रवण यादवले ११ रन बनाए। सागर ढकाल २२ रनमा अविजित रहे। अन्य ब्याटरले भने दोहोरो अंकमा रन बनाउन सकेनन्। कर्णालीका लागि बलिङतर्फ अनुज चनराले सर्वाधिक ४ विकेट लिए। कप्तान दिवान पुनले ३ विकेट लिँदा दिने अधिकारी, दिपेन्द्र रावत र सुनिल धमलाले समान ११ विकेट लिए। यससँगै कर्णालीले यो प्रतियोगिता सकेको छ। कर्णालीले लिगको ९ खेलमा ४ जित र ५ हारसहित प्रतियोगिता सकेको हो। पुलिसले भने आफ्नो अन्तिम खेल त्रिभुवन आर्मीसँग खेल्नेछ।"
मधेशले सुदूरलाई हरायो,"काठमाडौं : प्रधानमन्त्री कप पुरुष राष्ट्रिय प्रतियोगितामा मधेश प्रदेशले सुदूरपश्चिम प्रदेशलाई ४४ रनले हराएको छ। भैरहवास्थित एक्स्ट्राटेक ओभलमा टस हारेर ब्याटिङ गरेको मधेशले १०२ रन बनाएको थियो। १०३ को विजयी लक्ष्य पछ्याएको सुदूरपश्चिम २९ ओभरमा ५८ रनमा अलआउट भएको हो। सुदूरका लागि हेमन्त धामीले मात्र दोहोरो अंकमा रन बनाए। उनले ३३ बलमा १ चौका र १ छक्कासहित १९ रन जोडे। अर्जुन विकले ९ रन जोडे। सुदूरका ५ ब्याटर खाता नै नखोली पेभेलियन फर्किदा सुदूर सस्तैमा समेटिएको हो। मधेशका लागि विशाल पटेलले सर्वाधिक ६ विकेट लिए। उनले ६ ओभरमा २ मेडनसहित १८ रन खर्चिए। प्रदिप पाश्वानले ३ विकेट लिँदा रुपेश सिंहले १ विकेट लिए। त्यसअघि ब्याटिङ गरेको मधेशका लागि प्रदिप पाश्वाले सर्वाधिक २३ रन बनाउँदै अविजित रहे। उनले ५२ बलमा ३ चौका प्रहार गरे। दिपेश दासले १२, पवन दासले १९ र रुपेश सिंहले १२ रन बनाए। सुदूरपश्चिमका लागि बलिङमा हेमन्त धामी र शेर मल्लले समान ४४ विकेट लिए। नारायण जोशी र विकाश आग्रीले ११ विकेट लिए। यो सुदूरको यस प्रतियोगिताको अन्तिम खेल हो। सुदूरले यस प्रतियोगितामा जम्मा ३ जित मात्रै दर्ता गर्दै प्रतियोगिता सकेको हो। मधेशले भने लिगको अन्तिम खेल बागमती प्रदेशसँग खेल्नेछ।"
"कसैका चमत्कारले होइन, हाम्रै आयोजना बनेपछि लोडसेडिङ अन्त्य भएको हो : प्रधानमन्त्री","काठमाडौं : प्रधानमन्त्री केपी शर्मा ओलीले सरकारले वर्षौं लगाएर आयोजना निर्माण गरेका कारण मुलुकमा लोडसेडिङ अन्त्य भएको बताएका छन्। मंगलबार बालुवाटारमा सुजता कोइरालाद्वारा लिखित 'म र मेरो सानोबुबा (आत्मकथा) लोकार्पण गर्दै प्रधानमन्त्री ओलीले कसैका चमत्कारले नभइ वर्षौं लगाएर गरिएका कामले बिजुली आएको बताए। उनले कुलमान घिसिङले बिजुली, चिम वा ट्रान्समिसन बोकेर आउनु भयो कि? भन्दै प्रश्न गरे। कुलमानका विषयमा माओवादी अध्यक्ष प्रचण्डले भ्रम छरेको भन्दै उनले कुनै एक व्यक्तिले मात्रै अन्धकार हटाएको भन्ने भ्रममा नपर्न आग्रहसमेत गरे। उनले ससाना कुरालाई समातेर हल्लाखल्ला गर्ने काम भएको बताए। प्रधानमन्त्री ओलीले अहिले आफूले सरकारको नायकत्व लिएको भन्दै केही समयपछि कांग्रेस सभापति शेरबहादुर देउवाले सरकारको नायकत्व लिने बताए। कार्यक्रममा कांग्रेसका सभापति शेरबहादुर देउवाले प्रधानमन्त्री केपी ओलीलाई पार्टीको तर्फबाट पूर्ण सहयोग रहेको बताए। ओली नेतृत्वको सरकारलाई कांग्रेसको पूरापूर सहयोग रहेको र राम्रोसँग अगाडि जानेमा दुईमत नरहेको उनले बताए।"
सिंहदरबारको दक्षिण गेटबाट प्रदर्शनकारी पक्राउ,काठमाडौं : ऊर्जामन्त्रीको राजीनामा माग गर्दै सिंहदरबारको दक्षिण गेटमा प्रदर्शन गरेका युवाहरूलाई प्रहरीले नियन्त्रणमा लिएको छ। कुलमान घिसिङलाई पदबाट हटाउने निर्णयको विरोध गर्दै ऊर्जामन्त्रीलाई पदमुक्त गर्नुपर्ने भन्दै नेकपा बहुमतका युवाहरूले सिंहदरबारको दक्षिण गेट अगाडि प्रदर्शन गरेका थिए। निषेध क्षेत्रमा प्रदर्शन भएपछि प्रहरीले उनीहरूलाई नियन्त्रणमा लिएको हो। प्रदर्शनकारीहरूले ऊर्जामन्त्रीको राजीनामा माग गर्दै सरकारविरोधी नारा लगाएका थिए।
भालुको आक्रमणबाट दम्पती घाइते,"डोटी : डोटीमा भालुको आक्रमणबाट दम्पती घाइते भएका छन्। जिल्लाको सायल गाउँपालिका६ स्वाडाका ६० वर्षीय करी साउद र उनकी श्रीमती ५८ वर्षीया दुर्गा साउद घाइते भएको प्रहरीले जनाएको छ। जिल्ला प्रहरी कार्यालय डोटीका सूचना अधिकारी एवं प्रहरी नायब उपरीक्षक भीमलाल भट्टराईका अनुसार सोमबार राति घर नजिकै रहेको खेतबारीको रेखदेख गर्ने क्रममा भालुले आक्रमण गरेको हो। घाइतेलाई मंगलबार बिहान उपचारका लागि जिल्ला अस्पताल सिलगढी ल्याइएको थियो। जिल्ला अस्पतालमा उपचार सम्भव नभएपछि घाइते दुवैलाई सेती प्रादेशिक अस्पताल कैलाली पठाइएको छ। घाइते दुवै जनाको अवस्था गम्भीर छ। घाइतेहरूको टाउको, मुख, हात तथा खट्टामा गम्भीर चोट लागेको छ।"
सरकारसँग तालमेल नमिल्दा विद्युत् प्राधिकरणबाट बाहिरिनु पर्यो कुलमान,"काठमाडौं : सरकारसँग तालमेल नमिलेपछि अन्ततः नेपाल विद्युत प्राधिकरणका कार्यकारी निर्देशक कुलमान घिसिङ बाहिरिएका छन्। पछिल्लो पटक कांग्रेस र एमालेको सत्ता समीकरणमा सरकार गठनपछि कुलमान र सरकारबीच तालमेल मिलेको थिएन। सोही कारण मन्त्रिपरिषदको सोमबार बसेको बैठकले कार्यकारी निर्देशक घिसिङलाई पदबाट हटाउने निर्णय गर्यो। बैठकले कुलमानलाई हटाएर हितेन्द्रदेव शाक्यलाई प्राधिकरणको कार्यकारी बनाएको छ। २०७७ मा प्राधिकरणका कार्यकारी बनेका शाक्य कुलमानको तत्कालीन सरकारबाट पुनर्नियुक्तिसँगै बाहिरिएका थिए। सो सम्बन्धमा सर्वोच्चमा उनले हालेको रिटको सुनुवाइ अझै भएको छैन। २०७८ साउन २५ गतेको मन्त्रिपरिषदले नै कुलमानलाई दोस्रो कार्यकालका लागि प्राधिकरणको कार्यकारीमा नियुक्ति दिएको थियो। उज्यालोको संवाहकका रूपमा चर्चा बटुलेका कुलमानको दोस्रो कार्यकाल २०८२ साउनमा सकिँदै छ। कुलमानलाई माओवादी सरकारले प्राधिकरणमा कार्यकारीको जिम्मा दिएको थियो। विशेषरी डेडिकेटेड र ट्रंकलाइन बक्यौता विवादमा कुलमानले वर्तमान सरकारलाई चुनौती दिँदै आएका थिए। विवाद सुल्झाउन सरकारलाई सहयोग नगरेको भन्दै ऊर्जा मन्त्रालयले पटकपटक स्पष्टीकरण सोधेको थियो। तर, कुलमानले स्पष्टीकरण सोध्ने मन्त्रालयलाई आधार नभएको बताउँदै आएका थिए। पछिल्लो पटक गत फागुन २१ गते मन्त्रिपरिषद्को बैठकले पनि कुलमानलाई ४ बुँदे स्पष्टीकरण सोधेको थियो। कुलमानले फागुन २४ गते सरकारलाई ७ बुँदे जवाफ पठाएका थिए। उनले जवाफमा सरकारलाई ऊर्जा मन्त्रालय निष्पक्ष नभएको बताएका थिए। सरकारलाई पठाएको जवाफ चित्त नबुझेको भन्दै पदबाट हटाइएको ऊर्जा मन्त्रालय सचिवालयले जानकारी दिएको छ। डेडिकेटेड तथा ट्रंकलाइन विवादमा कुलमान र वर्तमान सरकारको काम बाझिएपछि समस्या आएको हो। आफ्नो कार्यकालमा सबैभन्दा विवादित बनेको बक्यौता जसरी पनि उठाउने पक्षमा कुलमान थिए। २०७६ चैतमा विवादित बक्यौता उठाउन भन्दै कुलमानले उद्योगको लाइन काटेका थिए। तर, सरकारले कोभिडको कारण देखाउँदै लाइन जोड्न लगाएको थियो। यो बक्यौता अहिले करिब २२ अर्ब रुपैयाँ रहेको छ। अघिल्लो सरकारले २०८० माघ २४ गते सर्वोच्च अदालतका पूर्वन्यायाधीश गिरिशचन्द्र लालको संयोजकत्वमा जाँचबुझ आयोग गठन गरेको थियो। आयोगले यही वैशाख २७ गते सरकारलाई प्रतिवेदन बुझाएको थियो। उक्त प्रतिवेदनलाई कार्यान्वयनमा लैजाने निर्णय सरकारले गरेको थियो। लाल आयोगको सुझावबमोजिम नै प्राधिकरणले गत कात्तिक ८ गते बक्यौता भएका उद्योगीको लाइन काट्यो। कात्तिक २५ नै मन्त्रिपरिषदले काटिएको लाइन जोड्न प्राधिकरणलाई निर्देशन दियो। नियमन आयोगले पनि लाइन नकाट्न तर वैकल्पिक उपाय प्रयोग गरी विवादित बक्यौता उठाउन निर्देशन दियो। सो बमोजिम प्राधिकरणले मंसिर १२ गते बक्यौता भएका उद्योगीहरुको बैंक खाता रोक्का गर्नेदेखि सेयर कारोबार रोक्का गर्न नियामक निकायमा पत्राचार गरेको थियो। ऊर्जा मन्त्रालयले विवादित बक्यौतालाई मिहिन अध्ययन गर्न भन्दै छुट्टै प्राविधिक जाँचबुझ आयोग पनि गठन गर्यो। अधिवक्ता खडानन्द कँडेलले गत मंसिर १३ गते ऊर्जामन्त्रीले कानुनविपरीत गएर समिति बनाएको भन्दै खारेजीको माग गर्दै सर्वोच्चमा रिट दायर गरेका थिए। सरकारले गत मंसिर २ गते डेडिकेटेड तथा ट्रंक लाइन विवादमा नेपाल विद्युत प्राधिकरणले काटेका बिलबिजकको अध्ययन गर्न तथा पुनः गणना गर्न प्राविधिक समिति गठन गरेको हो। मन्त्रिस्तरीय निर्णयबाट राष्ट्रिय योजना आयोगका पूर्वसदस्य प्राडा अरबिन्द मिश्रको संयोजकत्वमा तीन सदस्यीय समिति गठन गरिएको थियो। सो समितिको सम्बन्धमा सर्वोच्चले यही चैत्र ३ गते अन्तरिम आदेश जारी गर्दै कामकारबाही रोक्न निर्देशन दिएको थियो। प्राधिकरणमा कुलमानको ८ वर्ष, उज्ज्यालोका संवाहकदेखि वासलात सुधारको जश २०७३ भदौमा पहिलो पटक कुलमान प्राधिकरणका कार्यकारी निर्देशक बनेका थिए। ११ औं तहबाट राजीनामा दिएर कुलमानले प्राधिकरणको कार्यकारीमा नियुक्ति खाएका थिए। भदौमा कुलमान प्राधिकरण भित्रिँदा मुलुकमा विशेषगरी ग्राहस्थमा १४ घन्टासम्म लोडसेडिङ थियो। डेडिकेटेड तथा ट्रंकलाइनमार्फत उद्योगमा भने विद्युत पुगेको थियो। कुलमानले सोही वर्षको कात्तिकको लक्ष्मी पूजाबाट उपत्यकामा लोडसेडिङ मुक्त गरे भने २०७५ वैशाख मसान्तबाट मुलुकलाई लोडसेडिङ मुक्त घोषणा गरेका थिए। उनी प्राधिकरण भित्रिँदा करिब ८ सय मेगावाट जडित क्षमता भएकोमा अहिले करिब ३४ सय मेगावाट क्षमता पुगेको छ। तर, यो बीचमा जनताको लगानी बनेको ४५६ मेगावाटको माथिल्लो तामाकोसी बाहेक प्राधिकरण र सहायक कम्पनीका कुनै पनि आयोजना राष्ट्रिय प्रसारणमा जोडिएका छैनन्। निजी कम्पनीहरूसँगको विद्युत खरिद सम्झौता पीपीए खोलेर नै हालको जडित क्षमता बढेको हो। जडित क्षमता बढे पनि उद्योगमा भने बिजुली कटौती कायम नै रहेको छ। विशेषगरी हिउँद र सुक्खायाममा उद्योगमा अहिले पनि १२ घन्टा बिजुली कटौती हुँदै आएको छ। आर्थिक वर्ष २०७२७३ मा एकै वर्ष ८ अर्ब ८९ करोड रुपैयाँ खुद नोक्सानीमा रहेको प्राधिकरणले आर्थिक वर्ष ०७३७४ मा १ अर्ब ५० करोड रुपैयाँ खुद नाफा कमाएको थियो। गत आर्थिक वर्षमा १३ अर्ब ३१ करोड रुपैयाँ पुगेको छ। आठ वर्षअघि ३४ अर्ब ६१ करोड रुपैयाँ सञ्चित घाटामा रहेको प्राधिकरण अहिले ४७ अर्ब ४१ करोड रुपैयाँ सञ्चित नाफामा पुगेको छ। २५ प्रतिशत विद्युत चुहावट अहिले १२७३ प्रतिशत रहेको प्राधिकरणको पछिल्लो प्रतिवेदनमा उल्लेख गरेको छ। कुलमानको दोस्रो कार्यकालको सुरुको वर्षमा नै पहिलो पटक भारतमा विद्युत निर्यात भएको थियो भने २०८० मा नेपाल खुद विद्युत निर्यातकर्ता पनि बनेको छ। २०८१ बाट बंगलादेशमा पनि विद्युत निर्यात सुरु भएको छ।"
जनकपुर टुडेका प्रधान सम्पादकसहित तीनजनाविरुद्ध भ्रष्टाचार मुद्दा,"काठमाडौं : अख्तियार दुरूपयोग अनुसन्धान आयोगले जनकपुर टुडेका अध्यक्ष एवं प्रधान सम्पादक वृजकुमार यादवसहित तीनजनाविरुद्ध भ्रष्टाचार मुद्दा दायर गरेको छ। अख्तियारले प्रधान सम्पादक यादवसहित धनुषाको बटेश्वर गाउँपालिकाकाका तत्कालीन प्रमुख प्रशासकीय अधिकृत सावन कुमार चौधरी र लेखा हेर्ने छैठौं तहका अधिकृत सुमन कुमार पुरीलाई नियन्त्रणमा लिएको हो। उनीहरूविरूद्ध उक्त गाउँपालिकाअन्तर्गतका वडाहरूमा स्वास्थ्य चौकी भवन र डिप बोरिङ हाउस निर्माण कार्यमा अनियमितता गरेको उजुरी परेको थियो। सोही उजुरीका आधारमा अनुसन्धान हुँदा तत्कालीन प्रमुख प्रशासकीय अधिकृत चौधरी, अर्का अधिकृत पुरीको मिलेमतोमा ६ लाख ४४ हजार १०० रुपैयाँ भ्रष्टाचार गरेको पुष्टि हुन आएपछि उनीहरूविरुद्ध आज विशेष अदालतमा भ्रष्टाचार मुद्दा दायर गरेको अख्तियारका प्रवक्ता राजेन्द्र कुमार पौडेलले जानकारी दिएका छन्। जनकपुर टुडेका अध्यक्ष तथा प्रधान सम्पादक यादवले कर्मचारीसँगको मिलोमतोमा बोलपत्र आह्वानको सूचना र बोलपत्र स्वीकृतको सूचना छपाइ गर्ने जिम्मा लिएको देखाइ नियमानुसार सूचना सार्वजनिक प्रकाशन नगरेर लुकाए छिपाइ गाउँपालिकाको ठेक्काको अभिलेखमा राख्ने गरी झुट्टा विवरणसहितको पत्रिकाको आधारमा ६ लाख ६४ हजार १०० रकम भुक्तानी लिएको पुष्टि भएको अख्तियारको दावी छ। प्रधान सम्पादक यादवलाई मुख्य कसुरदार भइ कर्मचारीसरह काम गरेको भन्दै उनीमाथि कसुरदार सरह सजाय गरी बिगो असुल गर्न माग गरिएको छ।"
प्रमुख प्रशिक्षक एक हप्ताभित्र नियुक्त गर्ने क्यानको तयारी,"काठमाडौं : नेपाल क्रिकेट संघ (क्यान) ले नेपाल राष्ट्रिय टोलीको प्रमुख प्रशिक्षक आगामी हप्ताभित्र नियुक्त गर्ने तयारी गरेको छ । क्यानका प्रवक्ता छुम्बी लामाका अनुसार ७० जनाको आवेदनबाट १० जना सर्टलिस्ट गराइ हाल अन्तरवार्ताको क्रम चलिरहेको अन्नपूर्ण पोष्टलाई जानकारी दिए । हामी १० जनाको अन्तरवार्ता लिइरहेका छौं ,'उनले भने,' एकहप्ता भित्रमा प्रमुख प्रशिक्षक नियुक्त गर्छौं । क्यानले वार्षिक क्यालेन्डर सार्वजनिक गर्दा केही पुराना प्रशिक्षकले पनि पुन:आवेदन दिएको जनाएको थियो । जसमा दुई पूर्वप्रशिक्षक पनि रहेको कुरा क्यानले जानकारी गराएको हो । पूर्वप्रशिक्षक नै पुनः नियुक्ति हुने या नयाँ प्रशिक्षक नियुक्त हुने भन्ने कुरा भने हालसम्म निर्धारण नभएको क्यानले बताएको छ।"
काठमाडौं रेजर्सको जर्सी सार्वजनिक,"काठमाडौं : नेपाल सुपर लिग(एनएसएल) टिम काठमाडौं रेजर्सले जर्सी सार्वजनिक गरेको छ। काठमाडौंले लाजिम्पाटमा एक कार्यक्रमका बीच तेस्रो सिजनका लागि टिमले २ वटा रंगको जर्सी सार्वजनिक गरेको हो। पहिलो सिजनको उपाधि विजेता काठमाडौंले तेस्रो सिजनको उद्घाटन खेलमा डिफेन्डिङ च्याम्पियन ललितपुर सिटी एफसीसँग खेल्नेछ। काठमाडौंको मार्की प्लेअरका रूपमा रोहन कार्की रहेका छन्। काठमाडौंले आफ्नो प्रमुख प्रशिक्षकमा बेल्जियन प्रशिक्षक प्याट्रिक विल्डलाई अनुबन्ध गरेको छ। यस टिममा राष्ट्रिय टिममा खेलिसकेका जिलेस्पी जंग कार्की, दिनेश हेन्जन, कमल श्रेष्ठ, कुलदिप कार्की जस्ता खेलाडी रहेका छन्। काठमाडौंले हालसम्म तेस्रो सिजनका लागि ६ जना विदेशी खेलाडी अनुबन्ध गरिसकेको छ।"
"यातायात मन्त्री दाहाल र जापानी राजदूतबीच भेटवार्ता, नेपालमा लगानी गर्न आग्रह",काठमाडौं : भौतिक पूर्वाधार तथा यातायात मन्त्री देवेन्द दाहाल र नेपालका लागि जापानी राजदूत माएदा तोरुबीच शिष्टाचार भेटवार्ता भएको छ। मंगलबार मन्त्रालयमा उनीहरूबीच भएको भेटमा द्विपक्षीय हितका विषयमा कुराकानी भएको छ। मन्त्री दाहालले नेपालको विकासका प्राथमिकताका क्षेत्रहरूमा जापानी लगानी आकर्षित गर्ने ठूलो सम्भावना रहेको बताए। उनले जापानका लगानीकर्ताहरूलाई नेपालमा लगानी गर्न थप प्रोत्साहन गर्न आग्रह गरे। उनले लगानीको सुरक्षा सुनिश्चित गर्न नेपाल प्रतिबद्ध रहेको बताए। आगामी वर्ष २०२६ कूटनीतिक सम्बन्ध स्थापनाको ७०औँ वार्षिकोत्सव रहेको र त्यही वर्ष नेपाल अतिकम विकसित राष्ट्रको सूचीबाट स्तरोन्नति हुने मन्त्री दाहालले उल्लेख गरे। नागढुंगा सुरुङमार्गको सुरुवातसँगै सडक पूर्वाधारको विकासमा सुरुङ प्रविधिको सुरुवात गर्ने नेपालको प्रमुख कार्यक्रममा जापान नजिकको विकास साझेदार भएकोमा उनले खुसी व्यक्त गरे। जापानले सन् १९५४ देखि नेपालको सामाजिकआर्थिक विकासमा योगदान दिँदै आएको छ।
रियलमी सि ७५ नेपालमा सार्वजनिक,"काठमाडौं : विश्वसनीय स्मार्टफोन ब्रान्ड रियलमीले नयाँ रियलमी सि ७५ नेपालमा सार्वजनिक गरेको छ। अत्याधिक मजबुत बनावट, उच्च प्रदर्शन र आधुनिक विशेषताहरू सहितको रियलमी सि ७५ ले यस सेग्मेन्टमा नयाँ मापदण्ड कायम गर्नेछ। अत्याधिक टिकाउपन रियलमी सि ७५ लाई जस्तो सुकै परिस्थितिहरू सामना गर्न निर्माण गरिएको छ। आईपी ६९ प्रमाणीकरण प्राप्त यो स्मार्टफोन धुलो र पानी प्रतिरोधी रहेको छ। आर्मरसियल ग्लासले यसलाई २६० बढी ड्रप रेजिस्ट्यान्ट र ४०० बढी स्क्राच रेजिस्ट्यान्ट बनाउँछ। साथै यो स्मार्टफोन एक्कासी खस्दा, कम्पन हुँदा र चरम तापक्रमहरु पनि सहन सक्षम रहेको कम्पनीको दाबी छ। ६००० एमएएच ब्याट्री र ४५ वाट फास्ट चार्जिङ रियलमी सि ७५ मा रहेको ६००० एमएएच ब्याट्रीले ५० घण्टाभन्दा बढी कल टाइम, १८ घण्टा भिडियो प्लेब्याक, र ६० दिनको स्ट्यान्डबाई टाइम प्रदान गर्छ। साथमा यसको ४५ वाटको फास्ट चार्जिङ प्रविधिले मात्र ३० मिनेटमै यसलाई ५० चार्ज गर्न सक्छ। शक्तिशाली प्रदर्शन रियलमी सि ७५ ले मेडियाटेक हेलियो जि ९२ म्याक्स प्रोसेसर प्रयोग गरिएको छ जसले सहजै गेमिङ गर्न, छिटो एप चलाउन र सहज रूपमा अन्य धेरै कार्य गर्न मद्दत गर्छ। यसमा ८ गिगाबाइट डाइनामिक मेमोरीको साथमा १६ जिबीसम्म मेमोरी विस्तार गर्न सकिने विशेषता रहेको छ। १२८ जीबी र २५६ जीबी स्टोरेज अपसन रहेको यस स्मार्टफोनले माइक्रोएसडी कार्ड पनि समर्थन गर्दछ। स्मूथ र इमर्सिभ अनुभव ६७२ इन्चको फुल एचडी डिस्प्ले सहितको रियलमी सि ७५ ले ९० हर्जको रिफ्रेस रेट प्रदान गर्छ जसले स्मूथ स्क्रोलिङ, जीवन्त कदरहरू र उत्कृष्ट भिजुअल अनुभव सुनिश्चित गर्छ। ६८० निट्सको उच्चतम ब्राइटनेसले प्रत्यक्ष घाममा पनि उत्कृष्ट डिस्प्ले प्रदान गर्छ। एआई फोटोग्राफी ५० मेगापिक्सेलको एआई क्यामाराले उच्चरेजोल्युसन, स्पष्ट र भाइब्रान्ट फोटोहरू प्रदान गर्दछ। एआई नाइट मोडले कम लाइटिङमा समेत उत्कृष्ट फोटोग्राफी अनुभव प्रदान गर्छ। ८ मेगापिक्सेलको एआई ब्युटी प्रन्ट क्यामाराले प्राकृतिक र उत्कृष्ट सेल्फीहरू खिच्न मद्दत गर्छ। एआई स्मार्ट अनुभव रियलमी सि ७५ का अन्य एआई फिचरले यस स्मार्टफोन प्रयोग गर्न बग्लै अनुभव प्रदान गर्दछ। एआई स्मार्ट लूपले ब्याकग्राउन्डमा चल्ने प्रक्रियाहरूलाई व्यवस्थापन गरेर ब्याट्री जीवनमा सुधार ल्याउँछ। एआई क्लियर फेसले भिडियो कलमा अनुहार अझ स्पष्ट देखाउँछ। एआई स्मार्ट मोसन जेस्चरको साथमा सामान्य हातको संकेतहरूबाट फोन नियन्त्रण गर्न सकिन्छ। उपलब्धता तथा मूल्य रियलमी सि७५ नेपालभरका सबै आधिकारिक रियलमी रिटेल स्टोरहरूमा उपलब्ध रहेको छ। ८१२८ जिबी भेरियन्ट : रु२६,९९९ ८२५६ जिबी भेरियन्टः रु२९,९९९"
काल बन्दै वैदेशिक रोजगारी : साउदीमा ९ महिनामा १ सय ३६ नेपालीको मृत्यु,"साउदी : वैदेशिक रोजगारीका लागि साउदी अरेबिया पुगेका विभिन्न कारणले मृत्यु हुने नेपालीको संख्या १ सय ३६ पुगेको छ। साउदीस्थित नेपाली दूतावासका अनुसार गत साउनदेखि चैत १० सम्म मृत्यु हुने नेपालीको संख्या १ सय ३६ पुगेको हो। नौ महिनाभित्र विभिन्न कारणले मृत्यु भएका १ सय ३६ नेपालीको शवमध्ये १२१ वटा नेपाल पठाइएको छ। बाँकी १५ शव विभिन्न प्रक्रियामा रहेको र चाँडै नेपाल पठाउने तयारी रहेको दूतावासले जनाएको छ। दूतावासका अनुसार मृत्युको कारण अनेक भएपनि प्राकृतिक दुर्घटनामा परी ज्यान गुमाउनेहरू सबैभन्दा बढी छन्। दूतावासका अनुसार कार्य दुर्घटनामा १६ जना ,प्राकृतिक दुर्घटनामा ७० जना,अज्ञात कारणबाट १० जना, आत्महत्यामा १६ जना,ट्राफिक दुर्घटनामा २१ जना ,पानीमा डुबेर १ जना र एस्फिक्सिया २ जना नेपालीको मृत्यु भएको खुलेको छ। साथै मृतक नेपाली कार्यरत कम्पनीबाट पाउनुपर्ने सेवा सुविधालगायतका विभिन्न कार्यहरू पूरा गरी शव नेपाल पठाइएको हो। साउदीको हकमा इन्सुरेन्स (गोसी) बाट प्राप्त हुने रकमलाई प्रक्रिया पुर्याएर परिवारलाई पठाउने र शव नेपाल पठाउन कम्पनीअनुसार करिब दुई हप्तादेखि एक महिनासम्म लाग्ने जनाइएको छ। आत्महत्या केसमा भने शव पठाउन अवस्था हेरी तीन महिनासम्म लाग्ने जनाइएको छ। नेपाली राजदूत डा नरेश विक्रम ढकालले वैदेशिक रोजगारीको क्रममा साउदी अरबिया पुगेका नेपालीहरूको अकालमा मृत्यु भएकोमा दुःख व्यक्त गर्दै यस्तो दुर्घटनाबाट बच्न स्वयं सजक रहनुपर्ने बताए । राजदूतथ ढकालले बाँकी रहेका मृतक नेपालीको शव चाँडो स्वदेश पठाउनका लागि सम्बन्धित निकायसँग छलफल गरी प्रकिया अगाडि बढाएको जानकारी दिए। साथै उनले कार्यरत नेपालीलाई साउदी कानुनको पालना गरी सम्बन्धित कम्पनीको नियममा रहेर कार्य सम्झौताअनुसार कार्य गर्न आग्रह समेत गरे। साउदीका लागि पर्यटक दूत तथा एनआरएनए मध्यपूर्वक संयोजक राजेन्द्र अर्यालले ९ महिनाभित्र यति धेरै नेपालीको मृत्युको खबरले दुःखी बनाएको भन्दै समयमा सजगता अपनाउन आग्रह गरे।"
अराजकताको अन्त्य कसरी ?,"हमीले कस्तो समाज निर्माण गरिरहेका छौं ? सामाजिक सञ्जालले पुष्टि गरिरहेका छन्। समाजमा देखिएका विकृतिहरू, दुःख पीडाहरू हटाउनेभन्दा तिनलाई प्रोत्साहन गर्ने, मलजल गर्ने काम भइरहेको छ। कतिपय व्यक्तिको त सामाजिक सञ्जालमा ट्रोल नै बनाइन्छ। स्वाभाविक रूपमा समाजमा बसेपछि मान्छेका सामान्य गल्ती, कमजोरीहरू हुन सक्छन्। ती सामान्य गल्ती, कमजोरी गर्ने मान्छेहरूलाई समेत सामाजिक सञ्जालले सुधार्नेतर्फ भन्दा हतोत्साहित गरेर बदनामी गराउने मात्र होइन जिन्दगीभर पीडा खपेर बाँच्नुपर्ने अवस्था सिर्जना गराई दिन्छन्। जसले गर्दा समाजमा केही गरौं भन्ने भावना भएका मान्छेहरूसमेत अगाडि बढ्न चाहँदैनन्। यो वर्तमान समाजको यथार्थ हो। समाजमा देखिएका गल्ती कमजोरीहरू सत्य र तथ्यले होइन विचार र आस्थाको आधारसमेत मूल्यांकन गरिन्छन्। विचार मिल्नेका ठूलै गल्ती, कमजोरी सामान्य देखिन्छन् भने फरक विचार हुनेका सामान्य गल्ती, कमजोरीलाई ठूलै अपराधको रूपमा हेरिन्छ। यो अवस्था वर्तमान राजनीतिको नकारात्मक परिणाम हो। मिलेर बसेको समाजलाई विचार होस, जात होस् वा कुनै क्षेत्रीयताको विषय होस् तिनहरूबीच भएका हुने गरेका सामान्य विषय प्रसंगहरूलाई नकारात्मक बनाएर आमजनताबीच उत्तेजना बनाउने काम गरिन्छ यो सामाजिक सञ्जालको दुरुपयोग हो। यसले समाजलाई अगाडि होइन पछाडि धकेलिरहेको छ यसमा समाज गम्भीर हुन जरुरी छ। राजनैतिक दलहरूका आआफ्ना विचार हुन्छन् देश बनाउने आआफ्ना दृष्टिकोण, योजना, मार्ग चित्र हुन्छन्। ती विचारहरू निर्वाचनले जनअनुमोदित भए ती दलहरूले राज्य सञ्चालन गर्छन्। नेपालमा २०४६ सालपछि हेर्ने हो भने कुनै एउटा दललाई दुई पटक जनताले अनुमोदन गरे अर्थात् बहुमत दिए तर ती जनताको अभिमत कदर भएन संसद् पूरा अवधि चल्न सकेनन्। गठबन्धन गरेका दललाई राज्य सञ्चालन गर्न अनुमोदन गरे ती गठबन्धन पनि पूरा अवधि टिक्न सकेनन्। चुनावमा एउटा गठबन्धन एउटा प्रतिबद्धता सरकार सञ्चालनमा अर्को गठबन्धन अर्को प्रतिबद्धता गर्ने काम भयो। जनचाहना तथा विश्वासको कुनै कदर भएन। वर्तमान विकृति, विसंगतिहरूको जड नै यही अस्थिर राजनैतिक अवस्था हो भन्नुमा अन्यथा नहोला। दलका नेताहरू जनताको, राष्ट्रको भावना होइन पार्टी तथा कार्यकर्ताको चाहनाअनुसार चले। जनप्रिय काम गरेर जनताको बीच लोकप्रिय हुनेभन्दा काम गर्न खोज्नेलाई विभिन्न आरोप, प्रत्यारोप गरेर हतोत्साह गर्ने, विपक्षीहरूलाई टुटाउन, फुटाउने बदनामी गरेर सिध्याउने खेल खेल्न थाले। सामाजिक सञ्जालको चरम दुरुपयोग गर्दै मानवीय संवेदना बाहिर गरेर विरोधीहरूको बारे विभिन्न पोस्ट गर्ने, सेयर गर्ने कमेन्टहरू त पढ्नै नसक्ने हुन थाले। विचार फरक हुनासाथ जस्तोसुकै कामको पनि विरोध गर्नैपर्छ भन्ने मानसिकता कार्यकर्ताहरूमा तयार भएको देखिन्छ। यो एकदमै आत्मघाती खेल हो जुनसुकै बेला जहाँ जसलाई पनि प्रहार हुन सक्छ भन्ने कुरा नेता कार्यकर्ताहरूले बुझ्नै सकेका छैनन्। भ्रष्टाचार काण्डको आरोप अधिकांश नेता, उच्च पदस्थ कर्मचारीहरूलाई छ तर नेता कार्यकर्ताहरू आफ्ना विरोधीलाई भ्रष्टाचारको आरोप लगाई आफू पानीमाथि ओभानो हुन खोज्छन्। तर त्यस्ता काण्डहरूको अन्त्यमा गएर त्यसलाई छिनोफानो गरी दोषीलाई कारबाही गर्नेतर्फ साँच्चै नै अग्रसर देखिँदैनन् किनकि यस्तै काण्डहरूको नाम लिएर यसकै सहारामा कार्यकर्तामाझ विरोधीलाई बदनाम गर्न सजिलो भएको छ। कार्यकर्तालाई अल्मल्याउन सजिलो भएको छ। जसरी दौडको खेल मैदानमा जित्न कि आफैं अगाडि दौडन सक्नुपर्यो कि त आफूभन्दा अगाडि दौडी रहेकोलाई अल्झाएर लडाउनु पर्यो। अनि, बल्ल आफूले जित्न सकिन्छ। यही अल्झाएर लडाउने र जित्ने खेल नेपाली राजनीतिमा अहिले भइरहेको छ। नेपाललाई समृद्ध हुन नदिने सायद विदेशीहरूको चाहना हुन सक्छ। त्यसलाई मलजल गर्ने वा उनीहरूको निर्देशनमा देशमा अस्थिरता रहिरहोस् भन्ने र गराउने केही संस्था तथा राजनैतिक दलको चाहना पनि हुन सक्छ। जुन कुरो स्वयं त्यसमा आबद्ध व्यक्ति वा कार्यकर्तालाई समेत थाहा नभएको हुन सक्छ। त्यसकै आडमा देशमा अराजक र अस्थिरताका बाहकहरू अहिले झनै सल्बलाइरहेका छन्। सामाजिक सञ्जाल तिनीहरूको हतियार भइरहेको छ। अहिले ठूला खेल मैदान होस् वा सार्वजनिक कार्यक्रमहरू अराजकता फैल्याउने थलोको रूपमा प्रयोग गर्न खोजिरहेका छन्। तर बुझ्नुपर्ने कुरो के हो भने भीड वा सञ्जाल प्रयोग गरेर केही समय भ्रम फैलाउन सकिएला सत्य र तथ्यलाई छोप्न कहिल्यै सकिने छैन। यी सबै अस्थिरता र अराजकताको अन्त्य बलियो राजनैतिक व्यवस्था र तीभित्रका सबल राजनैतिक शक्ति नै हुन्। हामीले व्यवस्था त बलियो ल्यायौं तर त्यसका सञ्चालनकर्तालाई बलियो बनाउन सकेनौं यो हाम्रो कमजोरी नै हो। अब यही कमजोरीलाई सुधार गर्न जनता सचेत हुनैपर्छ। आवश्यक परे संविधान कानुनहरूमा सुधार गरेर भए पनि राजनैतिक शक्ति बलियो हुनुपर्छ। राजनैतिक दलहरूका नेताहरूले पनि आफ्नो संघर्ष बलिदानलाई स्मरण गरेर भ्रम र अफवाहको भन्दा सत्य र तथ्यको बाटो समाएर हिँड्न जरुरी छ। आवश्यक परे दलहरूबीच नेतृत्व परिवर्तन, एक आपसमा ध्रुवीकरण, एकीकरण गरी बलिया दुई शक्ति निर्माण गर्नै पर्छ। देश खत्तम भयो अब बन्दैन भनेर नैराश्यता फैंल्याउने काम पनि धेरै भएको छ। तर देशमा केही नभएको भने होइन हिजोभन्दा धेरै भएको छ। अपेक्षित नहोला तर केही भएको छ। हामीले जापान, अमेरिका, बेलायतसँग तुलना गर्छौं। ती देश आज होइन धेरै पहिले बनेका हुन्। तिनको इतिहास र नेपालको इतिहास हेरौं फरक छ। विश्वमा दुईचार देशले छोटो समयमै देश विकास गरेका छन् नगरेका होइनन् तर सबैले गर्न सक्दैनन्। देशको भौगोलिक अवस्थाले पनि विकासमा धेरै प्रभाव पार्न सक्छ। स्विट्जरल्यान्ड बन्यो नेपाल किन बन्दैन भन्ने पनि प्रश्न होला तर त्यहाँ कसरी बन्यो राजनैतिक अवस्था कस्तो थियो भन्ने पनि हेर्नुपर्छ। त्यसैले कसैले काम गर्न खोजिरहेको छ भने गर्न दिऊ। शंकैशंका, अफवाह तथा भ्रम फैलाउने काम बन्द गरौं। सामाजिक सञ्जालको दुरुपयोग नगरौं। परिणाम हेरेर वस्तुगत रूपमा आलोचना गरौं। विरोध गरौं। जनतालाई सचेत गराऔं।"
कुटपिट गरेर हत्या गर्ने दुई जना पक्राउ,काठमाडौं : भक्तपुरमा कुटपिट गरेर पुरुषको हत्या गरेको आरोपमा दुई जना पक्राउ परेका छन्। पक्राउ पर्नेमा सर्लाहीको लालबन्दी नगरपालिका९ का ३९ वर्षीय यादव पौडेल र सिन्धुलीको तीनपाटन गाउँपालिका३ चकमकेका २४ वर्षीय अनिश तामाङ रहेका छन्। जिल्ला प्रहरी परिसर भक्तपुरका अनुसार भक्तपुरको मध्यपुर ठिमी नगरपालिका६ का ३२ वर्षीय लक्ष्मण खड्काको कुटपिटबाट हत्या भएको हो। प्रहरीले उनलाई अचेत अवस्थामा फेला पारेर नेपाल कोरिया मैत्री नगरपालिका अस्पताल भक्तपुर लगेको थियो। त्यहाँबाट थप उपचारका लागि राष्ट्रिय ट्रमा सेन्टर काठमाडौं पठाइएको थियो। प्रारम्भिक अनुसन्धानअनुसार कुटपिटबाट हत्या गरेको खुलेको छ। पक्राउ परेका दुई जनालाई जिल्ला अदालत भक्तपुरबाट कर्तव्य ज्यान मुद्दामा ५ दिन म्याद थप गरी अनुसन्धान गरिरहेको परिसरका सूचना अधिकारी एवं प्रहरी नायब उपरीक्षक ढुण्डीराज नेउपानेले बताए।
सरकारलाई मेयर बालेनको चुनौती : गलत भए मलाई जेल हालियोस्,"काठमाडौं : काठमाडौं महानगरपालिकाका मेयर बालेन शाहले आफूलाई जेल हाल्न संघीय सरकारलाई चुनौती दिएका छन्। उनले भ्रष्टाचारीलाई सरकारले नै बचाएको आरोप लगाउँदै आफूले उठाएका विषय वस्तु गलत भए जेल हाल्न चुनौती दिएका हुन्। काठमाडौं महानगरपालिका वडा नम्बर २८ स्थित काठमाडौं टावर परियोजनाबारे विभिन्न आदेश सामाजिक सञ्जालमा सार्वजनिक गर्दै मेयर बालेनले कानुन मिच्ने भ्रष्टाचारीहरूलाई बचाउन सरकार नै लागिपरेको दावी गरेका छन्। 'यति धेरै कानुन मिच्ने भ्रस्टाचारीलाई बचाउने सरकार अनि हामी सुशासनको कुरा चाहिँ भाषणमा सुन्नुपर्ने?,'उनले लेखेका छन्। माथिको कुरा गलत भए मलाइ जेल हाल ।' मेयर बालेनले सोमबार मात्रै काठमाडौं महानगरपालिकाको सरसफाइ कर्मचारीहरूले तीन महिनादेखि तलब नपाएको भन्दै तत्काल उपलब्ध गराउन संघीय सरकारसँग माग गरेका थिए। एक हप्ताभित्र तलब उपलब्ध नगराए सबैलाई टुकुचामा गाडिदिने उनले चुनौती समेत दिएका छन्। उनले सामाजिक सञ्जालमा लेखेका छन्,' काठमाडौं महानगरपालिकाको सरसफाइ कर्मचारीले विगत ३ महिनादेखि तलब पाको छैन। सरकारको दम्भले! कोले के के आन्दोलन गर्ने हो,मलाई थाह छैन ,अबको एक हप्तामा हाम्रो कर्मचारीले तलब पाएन भने सबैलाई टुकुचामा गाडदिन्छु । त्यो पछि हेरौँला तिमीहरूको के के तन्त्र हो ?'"
क्षयरोगबाट स्याङ्जामा ७ जनाको मृत्यु,"स्याङ्जा : स्याङ्जामा चालू आर्थिक वर्षको ८ महिनामा क्षयरोगबाट संक्रमित ७ जना बिरामीको मृत्यु भएको छ। आर्थिक वर्षको साउनदेखि फागुन मसान्तसम्म जिल्लामा ७ जनाको मृत्यु भएको प्रदेश जनस्वास्थ्य कार्यालय स्याङ्जाका प्रमुख केशवप्रसाद चापागाईंले जानकारी दिए। कार्यालयका अनुसार जिल्लामा १ सय ९७ जना क्षयरोगको बिरामी छन्। प्रमुख चापागाईंका अनुसार सबैभन्दा धेरै वालिङ नगरपालिकामा ४४ जना र सबैभन्दा कम हरिनास गाउँपालिकामा भेटिएका छन्। नगरपालिका अन्तर्गतका चापाकोटमा ३७, भीरकोटमा ३१, गल्याङमा २८, पुतलीबजारमा १६ जना छन्। यसैगरी, गाउँपालिकातर्फ बिरुवामा १६, अर्जुनचौपारीमा १०, कालीगण्डकीमा ७, फेदीखोलामा ४, आँधीखोलामा ३ जना क्षयरोगका बिरामी उपचारत छन्। मृत्यु हुनेमा पुतलीबजारका ४, वालिङ, गल्याङ र आँधीखोलाका एकएक जना रहेको कार्यालयले जनाएको छ।"
अज्ञात छाला रोगबाट ग्रसित सिन्धुपाल्चोककी आशिका तामाङलाई साउदीबाट ८ लाख रुपैयाँ सहयोग,साउदी : सिन्धुपाल्चोकको बलेफी गाउँपालिका८ कि आशिका तामाङ विगत तीन वर्षदेखि अज्ञात छाला रोगबाट ग्रसित बनेकी छन्। उनको उपचारका लागि साउदी अरेबियाबाट आठ लाख ५५ हजार नेपाली रुपैयाँ सहयोग रकम जुटेको छ। उनको समस्याबारे सामाजिक सञ्जालमा देखेपछि साउदीको रहेका यम तमुले १० दिने अभियान सञ्चालन गरी २३ हजार ४ सय ५१ साउदी रियल संकलन गरेका हुन्। जसका लागि साउदी अरबमा रहेका नेपालीहरूले संयुक्त रूपमा सो रकम सहयोग गरेका हुन्। तामाङ तीन वर्षदेखि उपचार नपाएर घरमा बसेकी थिइन्। उनको शरीरका छाला झरेका र केही भाग कुहिएको अवस्था रहेको थियो भने परिवारले उनको उपचारका लागि विभिन्न माध्यमबाट सहयोगको अपिल गरेका थिए। त्यसपछि नेपालमा रहेकी सामाजिक अभियन्ता आशिका तामाङ र मुना निरौला त्रिपाठीले तामाङको घरमा गएर अवस्था बुझेर केमसी काठमाडौं हस्पिटलमा भर्ना गराएका थिए। सुरुमा अस्पतालमा लागेको रकम उनीहरूले बेहोर्नुका साथै अस्पतालले पनि सहयोग गरेको थियो। अहिले तामाङको अवस्थामा केही सुधार आएको छ। साउदीबाट उठेको रकम केही दिनभित्र नेपाल पठाएर परिवारलाई हस्तान्तरण गरिने यम तमुले बताए।
एसियन कप छनोट: नेपालले आज मलेसियाको सामना गर्दै,काठमाडौं : नेपालले एसियन कप छनोट अन्तर्गतको खेलमा आज मलेसियासँग प्रतिस्पर्धा गर्दैछ। नेपाल र मलेसियाले आज नेपाली समयअनुसार साँझ ७:४५ मा खेल्ने तालिका रहेको छ। मलेसियाको जोहोरस्थित सुल्तान इब्राहिम स्टेडियममा खेल हुनेछ। एसियन कप छनोटको अन्तिम चरणको प्रतिस्पर्धामा नेपाल र मलेसिया समूह एफमा छन्। फिफा वरियताअनुसार नेपालभन्दा ४३ स्थान माथि रहेको मलेसियासँग नेपालले आज खेल्नेछ। यसअघिको हेड टु हेड हेर्ने हो भने हालसम्म मलेसियालाई नेपालले हराउन सकेको छैन। यी टोलीले हालसम्म ७ पटक एकअर्काको सामना गरेका छन्। जसमा मलेसिया ६ पटक नतिजा मलेसियाको पक्षमा आएको छ। सन् १९८५ मा विश्वकप छनोट अन्तर्गत नेपालले मलेसियालाई गोल रहित बराबरीमा रोकेको थियो। शुक्रबार भएको मैत्रीपूर्ण खेलमा नेपालले फिफा वरियतामा आफूभन्दा १५ स्थान माथिको सिङ्गापुरलाई हराएको थियो।
न्युजिल्यान्ड फिफा विश्व कपमा छनोट,"काठमाडौं : आगामी वर्ष अमेरिका, क्यानडा र मेक्सिकोमा हुने फिफा विश्वकप २०२६ मा न्युजिल्यान्ड छनोट भएको छ। ओसिनिया क्षेत्र छनोट अन्तर्गत सोमबार न्यु कालिडोनिया लाई ३० ले पराजित गर्दै न्युजिल्यान्ड तेस्रो पटक फुटबल विश्वकपमा छनोट भएको हो। घरेलु मैदानमा जित दिलाउन न्युजिल्यान्डका लागि माइकल बोक्जल, कोस्टा बार्बारोउसेस् र एजिला जस्टले गोल गरेका थिए। २०१० यता विश्वकपमा छनोट हुन नसकेको न्युजिल्यान्डको लागि यो निकै खास बनेको छ। यसअघि १९८२ र २०१० मा विश्वकप खेलेको न्युजिल्याण्डले २०२६ मा तेस्रो पटक विश्वकप खेल्नेछ। यससँगै २०२६ को विश्वकप खेल्ने पक्का गरेको न्युजिल्यान्ड दोस्रो टोली हो। यसअघि एसियाबाट जापान विश्वकप छनोट भइसकेको छ। यस विश्वकपमा आयोजकको रूपमा अमेरिका, क्यानडा र मेक्सिको स्वत विश्वकप खेल्ने छन्। न्युजिल्यान्डसँग पराजित भएको न्यु कालिडोनिया को पनि विश्वकप खेल्ने सम्भावना अझै जीवितै रहेको छ। त्यसका,लागि कालिडोनियाले प्लेअफ खेल्नुपर्ने हुन्छ।"
कहिलेसम्म दलनमा दलित ?,"मुलुकमा जातीय विभाजनले दलित समुदायलाई सामाजिक, आर्थिक र राजनीतिक रूपमा पछाडि धकेल्दै आएको छ। संविधान र कानुनले छुवाछूत तथा जातीय भेदभावलाई गैरकानुनी ठहर गरे पनि व्यवहारमा दलित समुदायले अझै पनि समान अवसर, न्याय र सम्मान प्राप्त गर्न सकेका छैनन्। कानुनी व्यवस्था प्रभावकारी बन्न नसक्नुका पछाडि धेरै कारणहरू रहेका छन्, जसमा सामाजिक संरचना, प्रशासनिक कमजोरी, ऐतिहासिक पृष्ठभूमि र मानसिकता परिवर्तन नहुनु प्रमुख छन्। नेपालमा कानुन भएको देशमा नै दलितहरू किन अझै पनि अपहेलित जीवन जिउन बाध्य छन् भन्ने प्रश्नको उत्तर खोज्न जातीय विभाजनको ऐतिहासिक पृष्ठभूमि, कानुनी सुधारको प्रभावकारिता, समाजमा व्याप्त मानसिकता र सामाजिक आर्थिक असमानताको गहिराइ बुझ्न आवश्यक छ। नेपालको जातीय संरचनाको ऐतिहासिक परिप्रेक्ष्य हेर्दा यसमा जातीय विभाजनको जरो निकै पुरानो छ। नेपालको जातीय विभाजन १४औं शताब्दीमा जयस्थिति मल्लको शासनकालमा मानव न्यायशास्त्र भन्ने ग्रन्थ लागु भएपश्चात् संस्थागत रूपमा देखिन थालेको पाइन्छ। उनले समाजलाई वर्णा श्रमरूपमा विभिन्न वर्णका आधारमा वर्गीकृत गर्दै जातीय विभाजनको जग बसाले। त्यसपछि प्राचीन नेपालमा जातीय पदानुक्रमलाई कानुनी रूपमा संस्थागत बनाउने प्रमुख कानुनी दस्तावेज विसं १९१० को मुलुकी ऐन थियो। यस ऐनले नेपाली समाजलाई चारवटा प्रमुख वर्गमा विभाजन गर्यो पहिलो, ब्राह्मण, दोस्रो, क्षत्रीय, तेस्रो, वैश्य, र चौथो शूद्र। यस वर्गीकरणअनुसार दलित समुदायलाई शुद्र अर्थात् दलित (अछूत) मानिँदै सामाजिक, आर्थिक, र राजनीतिक रूपमा दमन गरियो। सार्वजनिक स्थलहरूमा दलित समुदायको प्रवेश निषेध गरियो, उनीहरूलाई धर्मस्थल र जलस्रोत प्रयोग गर्न दिइएन, तथा रोजगारीका अवसरहरूबाट वञ्चित गरियो। यो कानुनी विभाजनले दलित समुदायलाई शताब्दीयौंसम्म तल्लो दर्जाको मानिस राख्दै बनाए उनीहरूको जीवनस्तर सुधार हुन नदिने प्रणालीलाई संस्थागत गर्यो। यद्यपि २०२० सालको नयाँ मुलुकी ऐनले जातीय भेदभावलाई कानुनी रूपमा खारेज गर्यो, व्यवहारमा विभेद यथावत् रह्यो। अझै पनि धेरै गाउँहरूमा दलित समुदायलाई सार्वजनिक ठाउँमा जान दिइँदैन, उनीहरूलाई समान व्यवहार गरिँदैन र कानुनी रूपमा उपलब्ध अधिकारहरू प्राप्त गर्न कठिनाइ बेहोर्नु परेको छ। जब संविधान २०७२ ले दलित अधिकारको प्रत्याभूति गर्यो, जातीय भेदभाव अन्त्य हुन नसक्नुको कारण के हो त ? कानुनी सुधार भए पनि सामाजिक संरचनामा परिवर्तन किन आएन ? यसको उत्तर खोज्न समाजको संरचना, प्रशासनिक उदासीनता, र दलित समुदायको अवस्थालाई हेर्न आवश्यक छ। नेपालमा जातीय विभेद अन्त्यका लागि संविधान तथा कानुनहरू बनेका छन्। नेपालको संविधान २०७२ मा समानताको अधिकार, छुवाछूत तथा भेदभावविरुद्धको अधिकार, दलितका विशेष अधिकार, र सामाजिक न्यायको अधिकार उल्लेख गरिएका छन्। यी धाराहरू कानुनी रूपमा बलियो देखिए पनि व्यवहारमा प्रभावकारी हुन सकेका छैनन्। जातीय भेदभाव तथा छुवाछूत (अपराध तथा सजाय) ऐन, २०६८ ले जातीय भेदभावलाई दण्डनीय बनाएको छ। तर, कानुनहरूको प्रभावकारिता न्यून हुनुका पछाडि के कारण छन् ? पहिलो कारण हो, प्रहरी तथा प्रशासन स्वयं नै जातीय पूर्वाग्रहले ग्रसित छन्। दलित समुदायले मुद्दा हाल्दा सामाजिक शान्ति खल्बलिने भन्दै दबाब दिने गरिन्छ। कतिपय अवस्थामा दलितविरुद्ध अपराध गर्नेहरूलाई सजाय नदिने प्रवृत्ति देखिन्छ। दोस्रो, न्यायपालिकामा दलितहरूको प्रतिनिधित्व अत्यन्त न्यून छ। अदालत र प्रशासनमा दलित समुदायका कर्मचारी कम हुँदा उनीहरूको आवाज बुलन्द हुन सक्दैन। तेस्रो, कानुनी चेतनाको अभाव पनि एक महŒवपूर्ण कारण हो। धेरै दलित समुदायका व्यक्ति आफ्ना कानुनी अधिकारहरूबारे जानकार छैनन्। कानुनी सहायता लिने आर्थिक तथा सामाजिक पहुँच पनि सीमित छ। यी कारणहरूले गर्दा दलित समुदायले कानुनी रूपमा उपलब्ध अधिकारहरू उपभोग गर्न सकिरहेका छैनन्। नेपालमा अन्तरजातीय विवाहका कारण दलितहरू अझै पनि हिंसाको सिकार भइरहेका छन्। दलित समुदायका केटाकेटीले अन्य जातका व्यक्तिहरूसँग विवाह गर्दा सामाजिक बहिष्कारमा पर्ने, हिंसाको सिकार हुने, तथा कतिपय अवस्थामा हत्या नै गरिने घटनाहरू बारम्बार देखा परिरहेका छन्। २०७७ सालमा जाजरकोटमा भएको नवराज विक हत्या प्रकरण यसको ज्वलन्त उदाहरण हो। नवराजले प्रेमविवाह गर्न खोजेको आरोपमा गाउँलेहरूले कुटपिट गरी उनलाई नदीमा फालिदिए। यो केवल एउटा घटना मात्र होइन। नेपालका विभिन्न स्थानमा अन्तरजातीय विवाहका कारण दलित समुदायका युवायुवतीहरू बहिष्कार, कुटपिट र हत्याको सिकार भइरहेका छन्। कानुनले विवाहको स्वतन्त्रता दिएको छ, तर समाजमा जातीय पूर्वाग्रह किन हट्न सकेको छैन? यसको मुख्य कारण सामाजिक संरचनामा गहिरो रूपमा गाडिएको जातीय मानसिकता हो। समाजले अन्तरजातीय विवाहलाई अस्वीकार गर्ने, परिवार तथा समुदायले विरोध गर्ने, र कानुन कार्यान्वयन गर्ने निकायहरू नै पक्षपाती हुने हुँदा पीडितहरूले न्याय पाउँदैनन्। नेपालमा दलित आयोग २०५८ सालदेखि नै कार्यरत छ। यस संस्थाको प्रमुख जिम्मेवारी जातीय विभेदका घटनाहरू निगरानी गर्नु हो। तर, दलित आयोगलाई स्वतन्त्र निर्णय गर्ने अधिकार दिइएको छैन। यसका सिफारिसहरू कार्यान्वयन हुँदैनन्। आयोगलाई अनुसन्धान गर्न पर्याप्त स्रोतसाधन दिइएको छैन। यदि कानुनी व्यवस्था प्रभावकारी हुने हो भने, दलित आयोगलाई बलियो बनाउनु आवश्यक छ। तर, यसको कार्यान्वयन किन भएन ? यसको कारण हो, राज्यसंयन्त्रमा रहेका नीतिनिर्माताहरूको असंवेदनशीलता। दलित आयोगलाई बलियो बनाउन बजेट वृद्धि गर्न, अनुसन्धान अधिकार प्रदान गर्न र यसको सुझावहरूलाई बाध्यकारी बनाउने कानुनी संरचना आवश्यक छ। दलित समुदायको आर्थिक अवस्था नेपालका सबैभन्दा कमजोर अवस्थामा रहेको छ। भूमिहीनता दलित समुदायको मुख्य समस्या हो। नेपालका दलितमध्ये ४० प्रतिशतभन्दा बढी सुकुम्बासी छन्। उनीहरूलाई आफ्नै जग्गाजमिन छैन। यसले उनीहरूको आर्थिक स्थिति सुधार हुन गाह्रो बनाउँछ। रोजगारको सन्दर्भमा दलित समुदायका अधिकांश व्यक्ति श्रमिक तथा अनौपचारिक क्षेत्रमा सीमित छन्। शिक्षा पनि अर्को महŒवपूर्ण पक्ष हो। दलित समुदायको साक्षरता दर अझै पनि ५० प्रतिशत भन्दा कम छ। सरकारले दलित समुदायका लागि विशेष आरक्षण तथा अवसरहरू प्रदान गरे पनि तिनको प्रभावकारी कार्यान्वयन हुन सकेको छैन। सरकारी कार्यालयहरूमा दलितहरूका लागि आरक्षित स्थानहरू भर्न सकिएको छैन। दलित विद्यार्थीहरूका लागि छात्रवृत्ति तथा शैक्षिक सहायता कार्यक्रमहरू छन्, तर प्रभावकारी रूपमा कार्यान्वयन भएको छैन। नेपाल समतामूलक समाजमा कहिले रूपान्तरण हुन्छ भन्ने प्रश्नको उत्तर खोज्दा, जातीय विभेद अन्त्य गर्न निम्न उपायहरू आवश्यक छन्। पहिलो, कानुनी सुधारहरू कार्यान्वयन गर्ने हो । दलित समुदायमाथि हुने जातीय विभेदका मुद्दाहरूलाई तीव्र रूपमा कारबाही गरिनुपर्छ। दोस्रो, शिक्षा तथा रोजगारीमा प्राथमिकता दिने। दलित समुदायका लागि विशेष छात्रवृत्ति, रोजगार कोटा, तथा उद्यमशीलताको अवसर बढाइनुपर्छ। तेस्रो, जातीय भेदभाव विरोधी सचेतना अभियान सञ्चालन गर्ने। सामाजिक चेतना अभिवृद्धि गरी जातीय पूर्वाग्रह हटाउन आवश्यक छ। चौथो, कानुनी निकायहरूलाई बलियो बनाउने। प्रहरी प्रशासन तथा न्याय प्रणालीमा दलित समुदायको पहुँच विस्तार गर्न आवश्यक छ। यी उपायहरूको प्रभावकारी कार्यान्वयन भयो भने मात्र नेपाल समतामूलक समाजतर्फ अग्रसर हुन सक्छ।"
लागुऔषधसहित एकजना पक्राउ,धरान : लागूऔषधको कारोबारमा संलग्न भएको आरोपमा एकजना पक्राउ परेका छन्। भारतबाट प्रतिबन्ध लागूऔषध खरिद गरी धरान ल्याएर बिक्री गर्दै आएका २४ वर्षीय अफ्रोज सिद्दिकिलाई पक्राउ गरिएको इलाका प्रहरी कार्यालय धरानका निमित्त प्रमुख प्रहरी निरीक्षक कोमल ठाकुरले बताए। धरान२ को निकेतन गल्लीमा बसोबास गर्ने सिद्दिकिले लागूऔषध कारोबार गर्ने सूचना पाएपछि प्रहरीले उनको कोठामा छापा मारी लागूऔषध बरामद गरेको ठाकुरले बताए। प्रहरीले अभियुक्तको कोठाबाट प्रतिबन्धित लागुऔषध ट्रामाडोल १२० क्याप्सुल र स्पास्पेन १२० ट्याब्लेट बरामद गरेको छ। लागूऔषधसहित पक्राउ परेका सिद्दिकिलाई इलाका प्रहरी कार्यालय धरानको हिरासतमा राखेर थप अनुसन्धान गर्ने काम भइरहेको प्रहरी निरीक्षक ठाकुरले बताए।
"कबाड व्यवसायीलाई दु:ख दिएर समस्या हल हुँदैन, बालेनसँग कुरा गर्छु : प्रचण्ड","काठमाडौं : नेकपा माओवादी केन्द्रका अध्यक्ष प्रचण्डले कबाड व्यवसायीहरूले भोग्नुपरेका समस्या आपसी छलफल र समझदारी निर्माण गरेर हल गरिनुपर्नेमा जोड दिएका छन्। कबाड संकलन तथा व्यवसायसँग सम्बन्धित माग राखेर आन्दोलनरत कबाड व्यवसायी संघर्ष समितिका प्रतिनिधिहरूसँगको भेटमा अध्यक्ष प्रचण्डले समस्या समाधानका लागि सहमतिमा जानुपर्नेमा जोड दिएका हुन्। 'कबाड व्यवसायीहरूका मागमा आपसी छलफल गरेर एउटा समझदारीमा पुगेर व्यवसाय गर्ने सहज वातावरण बनाउनु जरूरी छ,'अध्यक्ष प्रचण्डले भने,'संकलन गर्ने मजदूर तथा व्यवसायीलाई दु:ख दिएर समस्या हल हुँदैन।' भेटका क्रममा अध्यक्ष प्रचण्डले कबाड व्यवसायको उचित व्यवस्थापनका विषयमा महानगरका मेयर बालेन शाहसँग छलफल गरेर सकारात्मक वातावरण निर्माणका लागि पहल गर्ने समेत बताए। कबाड संकलक तथा व्यवसायका क्रममा काठमाडौं महानगरपालिकाले अवरोध सिर्जना गरेका कारण व्यवसायी पीडित र विस्थापित हुन पुगेको भन्दै कबाड व्यवसायी संघर्ष समितिले अध्यक्ष प्रचण्डलाई पहल गरिदिन आग्रह गरेका हुन् । महानगरभित्र कबाडको गोदाम राख्न कडाइ गरी डोजर चलाएपछि उनीहरू आन्दोलित भएका हु्न्। आफ्नो व्यवसायीमाथि धरपकड नरोकिएसम्म आन्दोलन गर्ने उनीहरूले बताउँदै आएका छन्। विगत लामो समयदेखि महानगरपालिका र कबाड व्यवसायीबीच विवाद चलिरहेको छ।"
युरोपमा सार्वजनिक भयो चाङआनको ईभी ब्राण्ड डीपल,"एक इन्टेलिजेन्ट लोकार्बन मोबिलिटी प्रविधि कम्पनी चाङआन अटोमोबाइलले जर्मनीमा ""शेयरिङ द फ्युचर"" थिमको आफ्नो ब्रान्ड लन्च कार्यक्रममा युरोपका लागि आफ्ना तीन प्रमुख ब्रान्डहरू चाङआन, डीपल र अभातार आधिकारिक रूपमा सुरु गरेको छ। यो माइलस्टोन चाङआनको ""भास्ट ओसन प्लान"" अन्तर्गत प्राविधिक नवप्रवर्तन र दिगोपनप्रतिको प्रतिबद्धतालाई सुदृढ पार्ने एक नयाँ चरण हो। अनुसन्धान, उत्पादन, आपूर्ति श्रृंखला, बिक्री र सञ्चालनमा फैलिएको पूर्ण रूपमा एकीकृत युरोपेली इकोसिस्टमको साथ चाङआनले लोकल ट्यालेन्टमा लगानी र क्षेत्रीय साझेदारहरूसँग सहकार्य गरेर अनि इन्टेलिजेन्ट र दिगो मोबिलिटीको भविष्यलाई अगाडि बढाएर युरोपेली उपभोक्ताहरूसँगको आफ्नो सम्बन्धलाई गहिरो बनाउँदैछ। कार्यक्रममा चाङआनले चाङआन ई०७ र डीपल एस०५ सँगै युरोपेली डेब्यूको रूपमा डीपल एस०७ पनि प्रदर्शन गर्यो, जसको लन्च पछिल्लो चरणको लागि तय गरिएको थियो। बुद्धिमत्ता र विद्युतीकरणमा अत्याधुनिक प्रविधिहरूका साथ चाङआनले युरोपको लागि उच्च प्रदर्शन गर्ने विद्युतीय सवारी साधनहरूको माग पूरा गरिरहेको छ। छ देश र दस स्थानहरूमा फैलिएको आरएन्डडी प्रणालीद्वारा सञ्चालित चाङआनको टेक्निकल इनोभेसन विश्वव्यापी रूपमा मान्यता प्राप्त छ। यसमा ३१ देश र क्षेत्रहरूबाट आउने १८,००० भन्दा बढी आरएन्डडी कर्मचारीहरू कार्यरत छन जसमा १६ प्रविधि अनुसन्धान र उत्पादन विकास केन्द्रहरू, १७ प्रविधि कम्पनी र १८० प्रयोगशालाहरू (राष्ट्रिय स्तरका प्रयोगशालाहरू सहित) रहेका छन् जसले यसलाई युरोपेली ईभी बजारको एक प्रमुख भागको रूपमा स्थान दिन्छ। युरोपेली सुरुवातको एक हिस्साको रूपमा चाङआनले सुरुमा नर्वे, डेनमार्क, जर्मनी, नेदरल्याण्ड्स र बेलायत जस्ता प्रमुख ईभी बजारहरूमा ध्यान केन्द्रित गर्दै बजार प्रवेशको औपचारिक रणनीति अपनाउँदैछ। सन् २०२८ सम्ममा कम्पनीले सबै प्रमुख युरोपेली बजारहरूमा उपस्थिति जनाउने योजना बनाएको छ। नेदरल्याण्ड्समा अवस्थित युरोपेली मुख्यालयले व्यापार सञ्चालनको केन्द्रको रूपमा काम गर्नेछ। बिक्री कम्पनीहरूको मुख्यालय जर्मनीको म्युनिखमा स्थापना गरिएको छ। हाल युरोपभरि लगभग ५०० कर्मचारीहरू कार्यरत छन् जसमा इटाली र बेलायतका अनुभवी डिजाइनर र इन्जिनियरहरू पनि समावेश छन्। इनोभेसन र बजार संलग्नतालाई अगाडि बढाउनका लागि आफ्नो लोकल ट्यालेन्ट पुल विस्तार गर्न कम्पनी प्रतिबद्ध छ। ""जर्मनीमा आउन पाउँदा हामीलाई खुशी लागेको छ,"" चाङआन अटोमोबाइलका अध्यक्ष झु हुआरोङले भने। ""चाङआन एक खुला र सहयोगी कम्पनी हो जुन दिगो गतिशीलताको नेतृत्व गर्ने र मानव जीवनलाई फाइदा पुर्याउने स्पष्ट लक्ष्यद्वारा सञ्चालित छ।"" ""हामीले यस वर्ष विश्वव्यापी रूपमा तीस लाख युनिट बिक्री गर्ने लक्ष्य राखेका छौं जसमा दस लाख विद्युतीकृत सवारी साधनहरू हुनेछन्। हामीले सन् २०३० सम्ममा प्रतिवर्ष पाँच लाख सवारी साधनहरू डेलिभर गर्ने लक्ष्य राखेका छौं जसमा तीस लाख विद्युतीकृत हुनेछन्। योसँगै हामी राम्रो भविष्यको लागि इनोभेसन पनि चलाइरहने छौं,"" झुले थपे। चाङआन अटोमोबाइलले टेकड्रीभन इनोभेसन, इन्टेलिजेन्ट निर्माण र दिगो विकासलाई केन्द्रमा राखेर आफ्नो विश्वव्यापीकरणलाई तीव्र पार्दै विश्वस्तरीय अटो ब्रान्ड निर्माण गर्न प्रतिबद्ध छ। युरोपमा ब्रान्डको यस सुरुवात चाङआनको विश्वव्यापी उपस्थितिमा एक महत्वपूर्ण कदम हो जसले विश्वव्यापी दृष्टिकोणको अर्को चरणलाई संकेत गर्दछ।"
म अति सहनशील छु,"सुपर्णखालाई कसै गरे पनि आफ्नो समूहमा ल्याउन सकिएन। धेरै प्रयत्न गरें। तैपनि प्रयत्न त छाड्नु भएन ऊ जस्तो मान्छेलाई जसरी पनि आफ्नो जमातमा ल्याउन पाइयो भने मेरो त्यस्तो कटु आलोचना गर्ने मानिस हुँदैन थियो। माकुरोले भित्ता उक्लिन खोज्दा कैयौं पटक विफल भएर पनि हार नमानी प्रयास गरिरहेर अन्त्यमा उक्लिन सकेको नीति कथा पढेकै हो। म किन निरन्तर प्रयास नगरौं ? हेरौं, कति पटकमा सफल भइने हो। मैले एउटा रेस्टुरेन्टमा उनलाई बोलाउने सोचें। शक्तिको प्रयोग गरेर एउटा सानो छुट्टै कोठामा दुईजना मात्र बस्न हुने व्यवस्था मिलाउन लगाएँ र मित्र सुपर्णखालाई खबर गरें। लिनलाई गाडी पनि पठाइदिएँ। हिँडेरै आउँछु, नजिकै छ भनेका थिए। अरूका अगाडि आफ्नो रवाफ पनि त देखाउनु पर्यो नि ? मलाई भेट्न आउने मान्छे हिँडेर आउँदा रेस्टुरेन्टका मान्छेहरूको अगाडि मेरो के इज्जत रहला ? जबर्जस्ती गाडीमै ल्याउन लगाएँ। हामी दुई बसेर जुसको चुस्की लगाउँदै कुरा गर्न थाल्यौं। आफूलाई अर्कै चुस्की लगाउने इच्छा थियो। मेरा मित्र त्यस्तो चुस्की नलगाउने भएकाले मलाई अप्ठ्यारो पर्यो। आफ्नो त बानी परिसकेको। विवश भएर खल्लो मान्दै जुसमै चित्त बुझाउनु पर्यो। मैले भनें, हेर, मैले गरिबी निवारणको योजना ल्याउन लागेको छु। त्यसका लागि कोषको प्रबन्ध गर्न लागेको छु। तिमीले पनि यस कार्यक्रममा मलाई साथ दिनु पर्यो। यसको व्यवस्थापनको जिम्मा तिमीले लिदिनु पर्यो। मित्रले एकछिन मलाई हेरेर गम्भीर हुँदै भने, हेर, तिमी मेरा मित्र हौ। मैले गर्न मिल्ने र गर्न सक्ने कुरामा म सहयोग गर्छु नैं। तिमीलाई मेरो स्वभाव भलीभाँती थाहा छ म यस्तो कुरामा तिमीलाई सहयोग गर्न सक्दिनँ भनेर। आफ्ना आसेपासे र जमातलाई करोडौं कुम्ल्याउन लगाएर अझै पुगेन ? फेरि अर्को बहानामा तिनलाई ढुकुटी कुम्ल्याउन लगाउँदैछौं ? बरू तिमीलाई एउटा सल्लाह दिन्छु तिम्रो आनीबानीअनुसारको। खान, लाउन नपुग्ने जतिलाई एउटा अध्यादेश ल्याएर देश निकाला गरिदेऊन। गरिबी हटिहाल्छ। प्रतिव्यक्ति आय बढ्न जान्छ र देश धनीमा गनिन्छ। उनको कुराले मलाई झोक नचलेको हैन। तर रेस्टुरेन्टमा बम्किँदा बाहिर अरूले सुन्लान् भनेर म संयमित भएँ र कुरा अर्कोतिर मोड्दै भनें, हेर, तिमी जेसुकै भन, मैले त मजस्तो इमान्दार कोही देखेको छैन त्यसैले त्यो कुरा घोषणा नैं गरिसकें। अरू कसैको आँट छ त्यस्तो घोषणा गर्न ? उनले मुस्कुराउँदै जवाफ दिए, आजसम्म आफूलाई आफैंले बेइमान कसैले भनेको कैले सुनेका छौं ? तीन करोड जनतामा ५० लाखलाई निर्यात गरिसकेकै छौ। ती बिचराको के हविगत भइरहेको होला ? बाँकी साढे दुई करोड जनतामा तिम्रा भरौटेबाहेक कसले तिमीलाई इमान्दार भन्छ ? हो, सामान्य जनता सबैले वा बहुसंख्यकले मात्र पनि तिमीलाई इमान्दार भनेका भए म पत्याउने थिएँ। होस भएदेखि तिमीलाई देखेको, संगत गरेको मैले त तिमी इमान्दार छौ भन्ने कुरा विश्वास गर्दिन भने अरू कसले विश्वास गर्ला ? हिजो खान धौ धौ पर्ने परिवार हैनौं हामी ? इमान्दार भएर तिम्रो दरबार बनेको हो? त्यसो हो भने सबै नेपालीको आआफ्नो दरबार हुनुपथ्र्यो हैन र ? मैले ठाउँ विचार गरेर संयमित नै हुँदै भनें, तिमी जे कुरामा पनि मेरो आलोचना गर्छौं। बालसखा हुनाले तिमीलाई त्यो अधिकार छ। तर कुनै कुरामा त मेरो प्रशंसा पनि गरिदिए हुन्थ्यो नि। हुन्छ, किन नहुनु ? प्रशंसा गर्न लायक काम गरन। भरपूर प्रशंसा गरुँला। तराईका आदिवासी, दुई तीन पुस्तादेखि बसिराखेका सोझा जनता र पहाडमा बसिरहेका आधिकारिक जनतालाई नागरिकता लिन कति मुस्किल छ। अरू विदेशीले सजिलै नागरिकता पाउँछन् बस्, रकम हुनुपर्यो। नेपालीलाई भुटानी बनाएर बेच्नेलाई गतिलो आसन दिन्छौं पुरस्कारस्वरूप। अनि तिमी इमान्दार ? सित्तैंमा गतिलो आसनको पुरस्कार त दिएनौ होला। अनि आफूले आफैंलाई इमान्दार घोषणा गरेको तिम्रो कुरा कसले पत्याउने ? अनि मैले के कुरामा तिम्रो प्रशंसा गर्ने ? उनले सजिलै भनिदिए । मलाई अब सहन सक्ने शक्ति भएन। यतिञ्जेलमा हामीले खाना पनि खाइसकेका थियौं। ठाउँको ख्याल गरेर सकिन्न पनि भएन नत्र बालसखा न वृद्धसखा। मुटु मारेर संयम गरें र घडी हेर्दै बहाना बनाएँ, ओ हो, मेरो जरुरी मिटिङको समय भएछ, अब छुट्टिउँ भनेर म त्यहाँबाट हिँडें।"
एनसेल एनएसएलको अवसरमा मैत्रिपूर्ण फुटबल खेल आयोजना,"काठमाडौं : एनसेलले यही शनिबारबाट सुरु हुने बहुप्रतिक्षित एनसेल नेपाल सुपर लिग (एनएसएल)को अवसरमा काठमाडौंको लैनचौर खेलमैदानमा एक मैत्रिपूर्ण फुटबल खेल आयोजना गरेको छ। तीन टिमको सहभागिता रहेको यो मैत्रिपूर्ण खेलमा नेपाल खेलकुद पत्रकार संघको टिम विजयी भएको छ। सेभेन ए साइड फुटबल मैदानमा खेलिएको यस खेलमा पहिलो खेल एनसेल टिम र पुर्व राष्ट्रिय खेलाडी तथा भेटरान फुटबलर अनिल गुरुङको नेतृत्व रहेको कलाकार तथा मोडलहरुको टिमबीच भएको थियो। यसमा एनसेल टिमले अनिल गुरुङको टिमलाई २१ का साथ १ गोलको अन्तरले हराएको थियो। एनसेल एनएसएलको अवसरमा आयोजित यो प्रतियोगिताको फाइनल खेल नेपाल खेदकुद पत्रकार संघको टिम र एनसेल टिमबीच भएको थियो। यस फाइनल खेलमा नेपाल खेदकुद पत्रकार संघको टिमले २० ले जित हासिल गरेको थियो। शनिबारबाट सुरु भई वैशाख १३, २०८२ मा समापन हुने यस फ्रेन्चाइज फुटबल प्रतियोगिता एनएसएल सिजन ३ मा एनसेल प्रमुख प्रायोजकका रुपमा आवद्ध रहेको छ। यस सिजनमा ललितपुर सिटी एफसी, काठमाडौं रेजर्स एफसी, पोखरा थन्डर्स एफसी, बुटवल लुम्बिनी एफसी, धनगढी एफसी, झापा एफसी र चितवन गरी नेपालका सात टोलीहरू उपाधिका लागि प्रतिस्पर्धा गर्नेछन्। एनएसएलसँग एनसेलको यो सहकार्यले खेलकुद क्षेत्रको विकासप्रति हाम्रो प्रतिबद्धतालाई प्रतिविम्बित गरेको छ। यो सहकार्य एनसेलको थिम हामी तपाईंकै लागिमा आधारित छ र सबैले मन पराउने फुटबल खेलले समाजलाई जोड्ने र सकारात्मक परिवर्तन ल्याउने शक्ति राख्छ भन्ने कुरामा हामी विश्वस्त छौं, एनसेलका चीफ कमर्शीयल अफिसर उमेर मोहसिनले भने। एनसेल एनएसएलले नेपाली फुटबल खेलाडीहरूलाई उत्कृष्टता हासिल गर्न मद्दत गर्नुका साथै यो खेलको विकासमा महत्वपूर्ण योगदान गर्ने विश्वास लिईएको छ। यो साझेदारीले नेपाली खेल क्षेत्रको सुधार र युवाहरूको क्षमता अभिवृद्धिमा एनसेलको निरन्तरको योगदानलाई स्पष्ट पारेको छ। एक जिम्मेवार कर्पोरेट संस्थाका रूपमा एनसेलले खेलकुद विकास र प्रतिभा निखार्न महत्त्वपूर्ण योगदान पुर्याउँदै आएको छ। कम्पनीले फुटबल, क्रिकेट, भलिबल, गल्फलगायतका खेलहरु र आफ्नो व्यावसायिक सामाजिक जिम्मेवारी अन्तर्गत रहेर एनसेल फाउन्डेसनमार्फत पारा खेलाडीहरूको सिप विकास र प्रशिक्षणका लागि पनि सहयोग गर्दै आएको छ। एनसेल एनएसएल सिजन ३ दशरथ रंगशालामा एक महिनासम्म सञ्चालन हुनेछ। विभिन्न सात क्लबका उत्कृष्ट खेलाडीहरूलाई एकै मञ्चमा ल्याउने यो एक ठूलो फुटबल प्रतियोगिता हो। प्रत्येक सिजनले नेपाली फुटबललाई थप उचाइमा पुर्याउँदै यस खेलप्रति झनै गहिरो सम्बन्ध निर्माण गर्न यस प्रतियोगिताले योगदान पुर्याउँदै आइरहेको छ।"
"ओपो ए५ प्रो : गेमिङ र मनोरञ्जनको लागि एक बलियो, भरपर्दो र उच्च प्रदर्शन गर्ने स्मार्टफोन","काठमाडौं : ओप्पोले नेपाली बजारमा आफ्नो नयाँ मोडल ओप्पो ए फाइभ प्रो सार्वजनिक गरेको छ। फोनमा ५८०० एमएएच क्षमताको ठुलो ब्याट्री दिइएको छ, जसलाई ४५ वाट फास्ट चार्जिङ प्रविधिबाट चार्ज गर्न सकिन्छ। क्यामेरामा पछाडि ५० मेगापिक्सेलको मुख्य सेन्सर र २ मेगापिक्सेल मोनोक्रोम सेन्सर दिइएको छ भने अगाडि ८ मेगापिक्सेल क्यामेरा छ। यसमा माथिल्लो श्रेणीको आईपी६९ रेटिङसहितको पानी र धूलो प्रतिरोधक प्रविधिले सुरक्षित रहेको छ। जसले पानीभित्र पनि फोन मज्जाले चल्छ। यसले मिलिटरीग्रेड ड्युराविलिटी टेस्ट समेत पास गरेको छ। यो फोन तातो, चिसो मौसममा पनि सहज रूपमा चल्छ। ओप्पो ए फाइभ प्रो मा क्वालकम स्न्यापड्रागन ६एस ४जी जेन१ मोबाइल प्लेटफर्मद्वारा सञ्चालित छ। जसमा ८ जीबीसम्मको र्याम र २५६ जीबीसम्मको स्टोरेज हुन्छ। ओप्पोको र्याम विस्तार सुविधा प्रयोग गरेर, र्यामको मात्रालाई प्रभावकारी रूपमा दोब्बर गर्न सकिन्छ जसले गर्दा मल्टिटास्किङ स्मुथ हुन्छ। फोनमा ड्युल स्टेरियो स्पिकर, अल्ट्रा भोल्युम मोड र साइडफेसिङ फिंगरप्रिन्ट स्क्यानरजस्ता विशेषता पनि छन्। साथै ब्लुटुथ ५०, यूएसबीसी, डुअल सिम, वाईफाई ५ जस्ता सुविधा पाउन सकिन्छ। यसमा ओप्पो ए सिरिजको प्रतिष्ठित हलुका र अल्ट्रास्लिम डिजाइनलाई तीन स्टाइलिस रंगहरूमा उपलब्ध गराइएको छ। नेपाली बजारमा ओप्पो ए फाइभ प्रोको मूल्य ३२ हजार ९ सय ९९ रुपैयाँ तोकिएको छ।"
दाङको प्लाई उद्योगमा आगलागी : आगो नियन्त्रणमा लिन सकस,"काठमाडौं : दाङको घोराही उपमहानगरपालिका९ खैरामा रहेको साङ्ग्रिला प्लाई उद्योगमा लागेको आगो नियन्त्रण अझै नियन्त्रणमा आउन सकेको छैन । आइतबार राति १ बजेदेखि लागेको आगो अझै पनि नियन्त्रणमा आउन नसकेको जिल्ला प्रहरी कार्यालय दाङका प्रवक्ता तथा डिएसपी चक्र बहादुर शाहले जानकारी दिए । अहिले पनि आगो नियन्त्रणको प्रयास भइरहेको डीएसपी शाहले जानकारी दिए। आगो नियन्त्रणका लागि दाङलगायत बाँके ,बर्दिया ,कपिलवस्तु र रुपन्देहीबाट दमकल ल्याइएको भएपनि आगो नियन्त्रणमा सकस भइरहेको उनको भनाइ छ । अहिले ८ वटा दमकले आगो निभाइरहेका छन् । उद्योगमा काठ र अरू कच्चा पदार्थ, प्लाई बनाउन प्रयोग हुने धेरै सामग्री भएकाले आगो नियन्त्रणमा आउन नसकेको डीएसपी शाहले जानकारी दिए। आगलागीबाट करोडौंको क्षति भएको अनुमान गरिएको छ । यद्यपि अझै क्षतिको विवरण आउन सकेको छैन । आगलागीको कारण अझै खुल्न नसकेको प्रहरीले जनाएको छ । आगो निभाउन ठूलो सङ्ख्यामा नेपाल प्रहरी, सशस्त्र प्रहरी बल, नेपाली सेना, नगर प्रहरी, तथा स्थानीयवासी खटिएका छन् ।"
"जसरी हुन्छ, न्याय क्षेत्रलाई सुधारेरै छाड्छु : प्रधानन्यायाधीश","काठमाडौं : सर्वोच्च अदालतबाट मुख्य न्यायाधिवक्ताको कार्यालयलाई दिइने पेसीको सूचना पठाउने अनलाइन प्रणाली शुभारम्भ गरिएको छ । मंगलबार सर्वोच्चमा आयोजित एक कार्यक्रमकाबीच प्रधानन्यायाधीश प्रकाशमान सिंह राउतले सातै प्रदेशमा रहेका मुख्य न्यायाधिवक्ताको कार्यालयलाई पेसीको सूचना पठाउने अनलाइन प्रणालीको शुभारम्भ गरेका हुन्। त्यस्तै उनले जिल्ला अदालतमा दर्ता हुने विशेष प्रकृतिको निवेदन दर्ता तथा व्यवस्थापन गर्ने अनलाइन प्रणालीको समेत सुरुवात गरे । यसबाट मुद्दाको सुनुवाई प्रक्रिया छिटो छरितो हुने तथा अदालतमा न्यून कागजात प्रयोग हुने निकायको रुपमा विकास हुने अपेक्षा गरिएको सर्वोच्चले जनाएको छ । कार्यक्रममा प्रधानन्यायाधीश राउतले प्रविधिमार्फत् हुने सुधारलाई निरन्तरता दिने र यसले न्याय क्षेत्रमा अनियमितता हटाउँदै सेवा सुविधालाई प्रभावकारी बनाउन मद्दत पुग्ने विश्वास व्यक्त गरे । उनले जसरी भएपनि न्याय क्षेत्रलाई सुधार गरेरै छाड्ने प्रतिवद्धता जनाए। अदालतहरूको मुद्दा व्यवस्थापनलाई सरल,सहज र प्रभावकारी बनाउन सर्वोच्च अदालतले सूचना प्रविधिको प्रयोगमा जोड दिइरहेको उनले बताए।"
सरकारको बदनाम गर्नेबाहेक प्रतिपक्षीले केही गर्न सकेन : प्रधानमन्त्री,"काठमाडौं : प्रधानमन्त्री केपी शर्मा ओलीले वैधानिक प्रतिपक्षीको भूमिका रचनात्मक नभएको बताएका छन्। मंगलबार ललितपुरमा प्रोग्रेसिभ इन्जिनियर्स एसोसिएसन नेपालको राष्ट्रिय महाधिवेशन उद्घाटन गर्दै प्रधानमन्त्री ओलीले वैधानिक प्रतिपक्षीको भूमिका यथार्थपरक र रचनात्मक हुनुपर्ने भएपनि त्यसो हुन नसकेको बताएका हुन् । प्रतिपक्षीको भूमिका सरकारलाई बदनाम गर्ने र झुटलाई फैलाउनमा केन्द्रीत र सक्रिय रहेको उनले बताए। प्रधानमन्त्रीले भने, 'उहाँहरू आफूबाहेक सरकारको कसरी बदनाम गर्न सकिन्छ, कसरी सत्यलाई ढाक्न सकिन्छ, कसरी झुटलाई फैलाउन सकिन्छ। यस्ता कुरामा उहाँहरू बहुत सक्रिय देखिनुहुन्छ। ' देशीविदेशी तत्व सरकारलाई बदनाम गर्न र समृद्ध नेपाल सुखी नेपालीको राष्ट्रिय आकांक्षालाई सफल पार्न नदिनका लागि लागेको उनले बताए । उनले देशको विकासका लागि लिएका नीतिलाई प्रभावकारी कार्यान्वयन गर्न सरकारको ध्यान केन्द्रीत भएको उल्लेख गरे । ४६ सालको परिवर्तन पछि तीव्र विकासको बाटो अघि बढेको भन्दै प्रधानमन्त्री ओलीले आफू सरकारमा रहँदा उल्लेखीय रुपमा विकासका काम भएको दावी गरे। त्यस्तै प्रधानमन्त्री ओलीले देशको विकासमा इन्जिनियर्सको भूमिका महत्वपूर्ण रहेको बताए।"
दाङमा प्लाइ उद्योगमा आगलागी : ३२ घन्टामा पनि नियन्त्रणमा आएन,"दाङ : दाङको घोराही उपमहानगरपालिका९ खैरामा रहेको साङ्ग्रिला प्लाई उद्योगमा लागेको आगो अझै नियन्त्रणमा आउन सकेको छैन । आइतबार राति १ बजेदेखि लागेको आगो अझै पनि नियन्त्रणमा आउन नसकेको जिल्ला प्रहरी कार्यालय दाङका प्रवक्ता तथा डिएसपी चक्र बहादुर शाहले जानकारी दिए । सोमबारदेखि नै आगो निभाउने प्रयास भइरहेको छ । आगलागी भएको ३२ घण्टा हुँदा पनि नियन्त्रणमा आउन सकेको छैन । अहिले पनि आगो नियन्त्रणको प्रयास भइरहेको डिएसपी शाहले जानकारी दिए । आगो नियन्त्रणका लागि दाङ लगायत बाँके , बर्दिया , कपिलवस्तु र रुपन्देहीबाट दमकल ल्याइएको भए पनि आगो नियन्त्रणमा सकस भइरहेको उनको भनाइ छ । अहिले ८ वटा दमकले आगो निभाइरहेका छन् । दाङको घोराही, तुलसीपुर उपमहानगरपालिका र लमही नगरपालिका तथा बर्दियाको बाँसगढी नगरपालिका, बाँकेको कोहलपुर नगरपालिका, नेपागंज उपमहानगरपालिका, कपिलवस्तुको शिवराज नगरपालिका र रुपन्देहीबाट एउटा दमकल ल्याएर आगो निभाउने क्रम जारी छ । उद्योगमा काठ र अरू कच्चा पदार्थ, प्लाई बनाउन प्रयोग हुने धेरै सामग्री भएकाले आगो नियन्त्रणमा आउन नसकेको डिएसपी शाहले जानकारी दिए । आगलागीबाट अरबौंको क्षति भएको अनुमान गरिएको छ । यद्यपि अझै क्षतिको विवरण आउन सकेको छैन । आगलागीको कारण अझै खुल्न नसकेको प्रहरीले जनाएको छ । आगो निभाउन ठूलो सङ्ख्यामा नेपाल प्रहरी, सशस्त्र प्रहरी बल, नेपाली सेना, नगर प्रहरी, तथा स्थानीयवासी खटिएका छन् ।"
संरचनागत चुनौतीले नेपालको अर्थतन्त्र पछाडि धकेलिँदै,"काठमाडौं : लामो समयदेखि निर्यातमा गिरावट, औद्योगिक क्षेत्रको गतिहीनता र न्यून उत्पादकत्वजस्ता संरचनागत चुनौतीहरूले नेपालको अर्थतन्त्रलाई पछाडि धकेलिँदै गरेको विश्व बैंकले औंल्याएको छ। यससँगै विश्व बैंकको नजरमा नेपालको गैरकृषि क्षेत्रमा रोजगारी सिर्जना सुस्त छ। विश्व बैंकले सोमबार सार्वजनिक गरेको नेपाल राष्ट्रगत आर्थिक परिदृश्य : नेपालमा आर्थिक वृद्धिको सम्भावना उजागर प्रतिवेदनले यस्तो स्थिति देखाएको हो। विशेष गरेर आन्तरिक रोजगारी अवसर सीमित हुँदा युवा श्रमिकहरू वैदेशिक रोजगारीमा जान बाध्य भएकोप्रति प्रतिवेदनले ध्यानाकर्षण गराएको छ। यसका बाबजुद नेपालले चरम गरिबी लगभग निवारण गरेर गरिबी न्यूनीकरणमा उल्लेखनीय सफलता हासिल गरेको उल्लेख गरेको छ। यसको मुख्य कारण मूलतः विप्रेषण (रेमिट्यान्स) को ठूलो भूमिका रहेको औंल्याएको छ। यसैक्रममा माल्दिभ्स, नेपाल र श्रीलंकाका लागि विश्व बैंकका विभागीय राष्ट्रिय निर्देशक डेभिड सिस्लेनलेले गरिबी न्यूनीकरणमा नेपालको सफलता उल्लेखनीय रहेको तर मुलुकको आर्थिक सम्भावना अझै पूर्णरूपमा उपयोग हुन नसकेको औंल्याए। उनी भन्छन्, नेपालसँग आप्रवासनको प्रतिफल वृद्धि गर्ने, निर्यात बढाउने, जलविद्युत्को कुशलतापूर्ण उपयोग गर्ने र डिजिटलीकरणलाई प्रवद्र्धन गर्नेजस्ता सुधारमार्फत मजबुत आर्थिक वृद्धि हासिल गर्नसक्ने प्रशस्त सम्भावना छ। नेपालको आर्थिक वृद्धि क्षेत्रीय समकक्षी राष्ट्रहरूको तुलनामा निकै पछाडि रहेकोबारे प्रतिवेदनमा उल्लेख छ। सन् १९९६ देखि सन् २०२३ को अवधिमा नेपालको अर्थतन्त्र वार्षिक औसत ४२ प्रतिशतले मात्र वृद्धि भयो, जुन दक्षिण एसियाका आठ राष्ट्रहरूमध्ये छैटौं स्थानमा पर्छ, प्रतिवेदनमा भनिएको छ। भविष्यमा सुदृढ आर्थिक वृद्धि हासिल गर्न नेपालले आन्तरिक अवसरहरूलाई खुला गर्ने नीतिगत कदमहरूलाई प्राथमिकता दिनुपर्नेमा विश्व बैंकले सुझाव दिएको छ। प्रतिवेदन सार्वजनिक कार्यक्रममा राष्ट्रिय योजना आयोगका उपाध्यक्ष प्राडा शिवराज अधिकारीले नेपाल सरकारको १६औं योजनाले सुशासन, सामाजिक न्याय र समृद्धिको दृष्टिकोण प्रस्तुत गरेको बताए। यसले उत्पादकत्व र प्रतिस्पर्धी क्षमता विकास, मर्यादित तथा फलदायी रोजगारी, सामाजिक सुरक्षा तथा अल्पविकसित राष्ट्रबाट सहज स्तरोन्नति सुनिश्चित गर्ने प्राथमिकता राखेको उनको भनाइ छ। नेपाल सरकार दिगो आर्थिक वृद्धिका लागि अनुकूल नीतिगत वातावरण सुनिश्चित गर्न प्रतिबद्ध छ, उपाध्यक्ष प्राडा अधिकारीले भने। हरेक पाँच वर्षमा तयार गरिने नेपाल राष्ट्रगत आर्थिक परिदृश्यले प्रमुख क्षेत्रमा तीव्र आर्थिक वृद्धिको मार्गचित्र प्रदान गर्दै आएको विश्व बैंकको दाबी छ। सो प्रतिवेदनले नेपालको आर्थिक सम्भावनालाई उजागर गर्न चार प्रमुख क्षेत्रहरूमा नीतिगत सुधारको सिफारिस गरेको छ। यससँगै, आप्रवासनबाट थप लाभ उठाउने, निर्यात क्षमतामा सुधार, जलविद्युत्को सम्भावना उपयोग र डिजिटल क्षेत्रको प्रवद्र्धनबारे नेपालललाई सुझाव दिएको छ। आप्रवासनबाट थप लाभ उठाउने उपाय व्यवस्थित र समावेशी रूपमा संस्थागत प्रवासन प्रणालीले आप्रवासनबाट थप लाभ हासिल गर्न मद्दत गर्छ। राष्ट्रिय विकास, रोजगारी सिर्जना र गरिबी न्यूनीकरण रणनीतिहरूसँग आप्रवासनलाई एकीकृत गर्दा यस प्रकारको प्रणालीतर्फ काम गर्ने मञ्च (प्लेटफर्म) प्रदान गर्छ। नीतिहरू दीर्घकालीन सीप विकास र श्रम गन्तव्य विविधीकरणलाई ध्यानमा राख्दै सीपयुक्त श्रमिकहरूको प्रवासन लागत घटाउने र लाभ एवं सुरक्षा बढाउनेतर्फ केन्द्रित हुन सुझाव दिएको छ। यससँगै थप द्विपक्षीय सम्झौताहरू गर्ने र तिनीहरूको प्रभावकारी कार्यान्वयन महŒवपूर्ण हुनेछन्। विदेशबाट फर्कने श्रमिकहरूलाई आन्तरिक श्रम बजारमा पुनः समायोजन गर्न उद्यमशीलता प्रवद्र्धन, पुनर्तालिम, तथा पुनर्सीप विकास कार्यक्रमहरू लागु गर्नुपर्छ। विश्व बैंकको सुझाव छ। यसरी निर्यात क्षमतामा सुधार सम्भव मुख्य क्षेत्रहरूमा बजार प्रतिस्पर्धा सुधार तथा पूर्वाधारको न्यूनतालाई सम्बोधन गरेर निर्यात बढाउन सकिन्छ। मुद्रास्फीतिको दबाबलाई राम्रोसँग व्यवस्थापन गर्दा निर्यातकर्ताको मूल्य प्रतिस्पर्धात्मकतालाई सम्बोधन गर्छ। विप्रेषणलाई लगानी र व्यवसाय वृद्धिका लागि उपयोग गर्न मानिसहरूलाई प्रोत्साहित गरेको खण्डमा मुद्रास्फीति बढ्ने क्रम सुस्त हुन्छ। व्यवसायले आयातीत वस्तुमा कर फिर्ता प्राप्तिको प्रणाली सरलीकरण र आयात कर कटौतीले निर्यातकर्तालाई थप निर्यातका लागि सहज बनाउँछ। साथै, नेपालले अल्पविकसित राष्ट्रका रूपमा प्राप्त गर्ने व्यापार सुविधा कटौती हुने अवस्थालाई मध्यनजर गर्दै अधिकारीहरूले थप सुविधायुक्त व्यापार सम्झौताहरू खोज्नुपर्छ। जलविद्युत्को सम्भावना उपयोग यसरी गर्न सुझाव जलविद्युत्् विकासका लागि स्पष्ट वित्तीय रणनीति निर्माण गरी आवश्यक लगानी आकर्षित गर्न सकिन्छ। यस रणनीतिअन्तर्गत स्थानीय बचतपत्र (बन्ड) बजारको विकास तथा ठूला सार्वजनिकनिजी साझेदारी (पीपीपी)का ठूला परियोजनाहरूका लागि प्रभावकारी ढाँचा निर्माण आवश्यक छ। साथै, प्रशासनिक झन्झट घटाएर र इजाजत (लाइसेन्स) प्रक्रियालाई सरलीकरण गर्नुका साथै नियमन तथा कानुनी संरचनालाई सशक्तीकरण गर्नुपर्छ। यसले नेपालको विद्युत् बजार संरचना सुधार गर्नेछ र थप लगानी आकर्षित गर्नेछ। यसरी सम्भव छ, डिजिटल क्षेत्रको प्रवद्र्धन नेपालको डिजिटल क्षेत्रमा तीव्र सुधार ल्याउन दूरसञ्चार ऐन परिमार्जन गर्नुका साथै डिजिटल रणनीति अवलम्बन र डिजिटल पूर्वाधारको विकासले यस क्षेत्रको विकासलाई विस्तार गर्नेछ। नेपालमा कम डिजिटल सीप एउटा प्रमुख चुनौतीका रूपमा रहेकाले विद्यालय पाठ्यक्रममा डिजिटल सीप समावेश गर्नुका साथै विभिन्न उमेर समूहका लागि र जनसांख्यिक विशेषताका आधारमा तालिम कार्यक्रम सञ्चालन गर्नुपर्छ।"
"भन्ने सामाजिक संस्था,पूरा गर्ने पारिवारिक स्वार्थ","वीरेन्द्रनगर : सुर्खेतको गाघ्रेतालकी ललिताकुमारी रानाले कोपिला भ्याली बालगृहमा २०८१ साल जेठबाट काम गर्दै आएकी थिइन्। तर राम्रो काम गर्दागर्दै पनि एक्कासि उनलाई मंसिरमा जागिरबाट निकालियो। कोपिला भ्याली बालगृहबाट निकालिएकी ललिताले भनिन्, त्यहाँ मिलेसम्म आफन्तलाई जागिर दिन्छन्। कोही आफन्त नभेटेपछि मात्र बाहिरकाले अवसर पाउँछन्। कोही आफन्त राख्नकै लागि मलाई पनि निकाले। मलाई मानसिक रूपमा टर्चर गरेर निकालियो। मलाई नियुक्ति गर्दा एक वर्षको थियो तर ६ महिना नपुग्दै तपाईंको समय सकियो भनियो। सोही पदका लागि गत माघ अन्तिमतिर विज्ञापन गरियो। धेरैले फारम भरे। संस्थाले सर्टलिस्ट निकाल्दा धेरैलाई फाल्यो। लिखित परीक्षामा वीरेन्द्रनगर १ की पवनकुमारी विक र कोपिला भ्याली सेवा समाजका प्रबन्ध निर्देशक, विद्यालय व्यवस्थापन समितिका अध्यक्ष एवं संस्थाका सहसंस्थापक टोपबहादुर मल्लकी भतिजी नाता पर्ने चन्द्रिका सिंहको नाम निस्कियो। मौखिकमा जाँदा पवनलाई वैकल्पिक राखेर आफ्नै भतिजी चन्द्रिकालाई पास गरियो। अन्तर्वार्तासम्म पुगेर वैकल्पिक परेकी पवनकुमारी विकले भनिन्, मेरो लिखित र मौखिक परीक्षा सबै राम्रै भएको थियो। लिखित राम्रै भएर नाम पनि निस्केको हो। तर मौखिकमा जाँदा मभन्दा बढी प्राथमिकतामा संस्थाकै प्रबन्ध निर्देशककी भतिजी परिन्। त्यो संस्थामा मेरो कोही पनि थिएन। तर त्यो जागिर उनकी भतिजीभन्दा मलाई जरुरी थियो। यसमा सरासर विभेद गरियो। कोपिला भ्याली सेवा समाज गरिब, असहाय र कोही नहुनेहरूको संरक्षण गर्ने संस्था हो भन्ने उनले बुझेकी थिइन्। तर त्यसो नरहेको उनको अनुभव छ। त्यहाँ रोजगारी पाउन त संस्थाकै मान्छेको आफन्त हुनुपर्ने रहेछ। यसले मलाई निकै मन दुःखेको छ। जहाँ समावेशिता र सुशासनको कुनै ख्याल गरिएन। न त क्षमताको नै, उनले भनिन्। कोपिलामा धेरै अध्यक्षका नातागोताहरू काम गरिरहेका र उनले आफ्नो भतिजीलाई जागिर दिँदा आफू माथि अन्याय भएको उनले बताइन्। विदेशीले कर्णालीका असहाय, गरिब र पछाडि परेका समुदायका नाममा गरेको सहयोग यहाँ केही व्यक्तिहरूको परिवारका लागि उपयोग भइरहेको उनको आरोप छ। कुल १५० कर्मचारीमा ४४ आफ्नै कोपिला भ्याली सेवा समाजअन्तर्गत रहेका संस्था, विद्यालयलगायतका निकायमा करिब १ सय ५० जना कर्मचारीहरू छन्। त्यसमा झन्डै ३० प्रतिशत अर्थात् ४४ जना कर्मचारी संस्थाको नेतृत्व टोपबहादुर मल्लकै आसेपासे छन्। कोपिला भ्याली सेवा समाजको कर्मचारी विवरणअनुसार उक्त संस्थाका संस्थापक कालीकोटको महावै गाउँपालिका२ ओदाका टोपबहादुर मल्ल आफैं प्रबन्ध निर्देशक हुन्। जसले मासिक रूपमा उक्त संस्थाबाट करिब ५ लाखबराबर सुविधा लिन्छन्। उनका दाजु पृथीबहादुर मल्ल उक्त संस्थाको खरिद तथा साइट सुपरभाइजर पदमा कार्यरत छन्। उनकी भाउजू उब्जिकला मल्ल किचेन सपोर्ट सहायक पदमा कार्यरत छिन्। यतिमात्र होइन, प्रबन्ध निर्देशक टोपबहादुरकै भाइ प्रेमबहादुर मल्ल सवारी चालक छन्। भाइबुहारी शोभा मल्ल किचेन सपोर्ट सहायक पदमा कार्यरत छिन्। अर्का भाइ जनकबहादुर मल्ल सेक्युरिटी गार्ड छन्। भतिजा कृष्ण मल्ल र टोपकी बहिनी गौरी मल्ल जनरल सपोर्ट सहायक पदमा कार्यरत छन्। आफ्नै भतिजा गोगनबहादुर मल्ल कोपिला भ्याली सेवा समाजका अध्यक्ष छन्। उनकी पत्नी सरिता पुन (मल्ल) कोपिला सहकारीकी अध्यक्ष छिन्। साथै उनी कोपिला भ्याली सेवा समाजमा जनरल सपोर्ट सहायक पदमा जागिर पनि गर्छिन्। टोपकै छोरा नवीन मल्ल इन्टर्न र कोपिला भ्याली अल्मुनाईका अध्यक्ष छन्। उनका भतिजा दानबहादुर सिंह स्टोर प्रमुख छन्। यस्तै प्रबन्ध निर्देशक मल्लकै दाइ धनबहादुर सिंह सेक्युरिटी गार्ड छन्। अर्की बहिनी दूधकला सिंह जनरल सपोर्ट सहायक पदमा कार्यरत छिन्। भतिजी धनसरा सिंह पनि जनरल सपोर्ट सहायक पदमै छिन्। भान्जी कर्माकुमारी सिंह वरिष्ठ अहेब पदमा काम गर्छिन्। भान्जी बेलु काफ्ले उपाध्याय किचेन सपोर्ट सहायक पदमा छिन्। भान्जीज्वाईं दीपेन्द्र काफ्ले उपाध्याय वरिष्ठ जनरल सपोर्ट सहायक पदमा छन्। अर्की बहिनी भागरथी सिंह किचेन सपोर्ट सहायक पदमा छिन्। भतिजी करुणा सिंह रिसेप्सन सहायक पदमा छिन्। भाइ बमबहादुर सिंह किचेन सपोर्ट सहायक पदमा छन्। नाति अभिभेक सिंह इन्टर्न छन्। अर्का नाति वीरेन्द्र सिंह सहायक इन्टर्न छन्। बहिनी कृष्णा सिंह जनरल सपोर्ट सहायक पदमा छिन्। भदै गोरीकला सिंह जनरल सपोर्ट सहायक पदमा छिन्। भतिजी खिमा शाही स्टोर सहायक पदमा छिन्। यस्तै प्रबन्ध निर्देशकका भाइ कृष्णबहादुर शाही, नातिहरू विपीन शाही, पदम शाही, महेन्द्र शाही र नातिनी सुनीताकुमारी शाही जनरल सपोर्ट सहायक छन्। अन्य आफन्तहरू तारादेवी शाही, बिस्नाकुमारी शाही, लंके शाही, दीर्घबहादुर शाही, बसुन्धरा सिंह, जयसरा सिंह जनरल सपोर्ट सहायक पदमा छन्। यस्तै मीनबहादुर शाही प्रशासन प्रबन्धक, अमरबहादुर शाही सहायक लेखा प्रबन्धक, केशव शाही वित्त सहायक, कविता शाही लेखा सहायक, हिमानी शाही शिक्षक, सीताकुमारी शाही शिक्षक, चन्द्रिका सिंह केयर गिभर सबै उनै टोपबहादुर मल्लका आसेपासे हुन्। उनीहरू सबै कालीकोटको महावै गाउँपालिका निवासी हुन्। जिल्ला समन्वय समिति सुर्खेतका प्रमुख गंगाराम सुनारले कोपिला भ्याली सेवा समाजमा कालीकोटको महावै गाउँपालिकाका मल्ल, सिंह र शाही परिवारभन्दा बाहिरका नागरिकले कुनै सहयोग नपाउने गरेको बताए। उनले भने, म वीरेन्द्रनगर नगरपालिका१ कै बासिन्दा हुँ। २०७४ सालको स्थानीय तहको निर्वाचनमा यही वडाको वडाध्यक्ष थिएँ। त्यतिबेला केही ससाना कामहरू परेमा समन्वय गर्थें। सबै उनीहरूले ठिक्क पारेको निर्णयमा हस्ताक्षर गराउँथे। आफूलाई अन्याय लाग्दालाग्दै पनि जज बस्ने काम भयो। तर अहिले त्यसै वडाबाट प्रतिनिधित्व गरेर जिल्ला समन्वय समितिको प्रमुख छु। हामीले भनेको केही सुनिँदैन। उनीहरूले जे चाह्यो त्यही गर्दै आएका छन्। असहाय होस् या विपन्न, कोपिला भ्याली सेवा समाजका नेतृत्व गरिरहेका मल्लले आफ्नै परिवारलाई समावेश गर्ने गरी मापदण्ड बनाउने र कार्यान्वयन गर्ने गरेको समन्वय प्रमुख सुनारले बताए। उनले भने, उनीहरूले सुरुवातमै आफ्नो मान्छेलाई केन्द्रमा राखेर मापदण्ड बनाउँछन्। त्यसैअनुसार छनोट गर्दा आफन्त आउने नै भए। गाउँमा उनीहरूको खानदानमा जो बेरोजगार हुन्छ। उसैको योग्यताअनुसार मापदण्ड तयार पारेर संस्थामा पद सिर्जना गरिन्छ। त्यसैअनुसार छनोट गरिन्छ। यो निकै अन्याय भएको छ। अब कोपिला सेवा समाजको हरेक काम कारबाही र विदेशी सहयोगको दुरुपयोगका विषयमा छानबिन गरिनुपर्छ। चुनाव पनि लड्ने, जागिर पनि खाने कोपिला भ्याली सेवा समाजका प्रबन्ध निर्देशक टोपबहादुर मल्लका दाइ पृथीबहादुर मल्ल उक्त संस्थाको खरिद तथा साइट सुपरभाइजर पदमा कार्यरत थिए। २०७९ सालको वैशाखमा भएको स्थानीय तहको निर्वाचनमा कालीकोटको महावै गाउँपालिका२ ओदामा एकीकृत समाजवादी पार्टीबाट वडाध्यक्ष पदमा चुनाव लडे। तर चुनाव जित्न सकेनन्। महावै गाउँपालिका२ मा नेकपा एमालेका उम्मेदवार हर्कबहादुर सिंहले २ सय ३६ मत ल्याएर निर्वाचन जिते। जहाँ नेकपा एमाले र माओवादी केन्द्रको पालिका अध्यक्षदेखि सबै वडामा गठबन्धन थियो। पृथीबहादुर मल्ल २ सय २५ मत ल्याएर पराजित भए। जुन वडामा स्वतन्त्र वडाध्यक्ष जिरबहादुर सिंहले १ सय ४१ मत, नेपाली कांग्रेसका बखतबहादुर सिंहले ६६ मत र स्वतन्त्र धनबहादुर सिंहले ३ मत पाएका थिए। पृथीबहादुर मल्ल कालीकोटको ओदामा गएर वडाध्यक्षको चुनाव लड्दा अफिसमा बिदा लिए। तर निर्वाचन हारेपछि तत्काल सुर्खेत फर्किएर फेरि कोपिला भ्याली सेवा समाजमा जागिर सुरु गरे। अहिले पनि उनी त्यसै पदमा काम गरिरहेका छन्। एक जना कर्मचारीले नाम नबताउने सर्तमा भने, पृथीबहादुर मल्ल कोपिला भ्याली सेवा समाजको सानो हाकिम हुन्। किनभने उनका भाइ टोपबहादुर मल्लले उक्त संस्था दर्ता गरी हाल पनि मूल रूपमा नेतृत्व गरिरहेका छन्। उनले चुनाव जितेको भए जागिर छाड्थे। हारेपछि बेरोजगार हुने भएकाले फेरी पुरानै जागिरमा फकिए। उनलाई जागिर खानबाट त कसले रोक्ने ? भाइ संस्थाको प्रमुख भएपछि। विद्यार्थी पनि ३० प्रतिशत आफन्तै कोपिला भ्याली सेवा समाजमा कालीकोटको महावै गाउँपालिकाका मल्ल, सिंह र शाही परिवारभन्दा बाहिरका नागरिकले कुनै सहयोग पाउँदैनन्। २०७४ सालको स्थानीय तहको निर्वाचनमा म यही वडाको वडाध्यक्ष थिएँ। त्यतिबेला केही ससाना कामहरू परेमा समन्वय गर्थें। सबै उनीहरूले ठिक्क पारेको निर्णयमा हस्ताक्षर गराउँथे। गंगाराम सुनार प्रमुख, जिल्ला समन्वय समिति, सुर्खेत कोपिला भ्याली सेवा समाज दर्ता गर्दा बालमजदुर, टुहुरा तथा सडक बालबालिका, अति पिछडिएका समुदायका बालबालिकाका लागि कार्यक्रम सञ्चालन गरी उनीहरूको संरक्षण गर्ने उद्देश्य राखियो। एकल तथा पिछडिएका महिलाका लागि कार्यक्रम सञ्चालन गर्ने, पिछडिएको समुदायलाई आत्मनिर्भर र सम्मानित रूपले बाँच्न सीपमूलक, रोजगारमूलक एवं व्यवसायमूलक कार्यक्रम सञ्चालन गर्ने भनियो। तर उक्त संस्था सञ्चालनका क्रममा ठीक त्यसको विपरीत भएको छ। अनाथ, विपन्न बालबालिका भर्ना गर्ने गरी अनुदान प्राप्त विद्यालयमा आफन्तका बच्चा भर्ना गर्ने गरिएको छ। वार्षिक रूपमा नर्सरीका साथै अन्य कक्षामा विद्यार्थी भर्ना गर्दा सेटिङको भरमा पहिले नै कागजात मिलाउने र नाम टिपाउनुका साथै विद्यार्थी छनोट समिति पनि आफ्नो अनुकूल बनाउने गरिएको छ। हरेक वर्ष विद्यार्थी छनोट गर्दा संस्थाका प्रबन्ध निर्देशक मल्लकै नेतृत्वमा छनोटका आधार तय गरिन्छ। त्यसै मापदण्डका आधारमा मार्किङ गर्ने गरी तयारी गरिन्छ। रोचक कुरा के छ भने कोपिलामा भर्ना हुने मल्ल परिवारका बालबालिकाका लागि चाइने मापदण्ड राखिन्छ। अनि भर्ना सूचना निकालिन्छ। उनीहरूले बनाएका मापदण्डका आधारमा जोकोहीले छनोट गर्दा पनि उनीहरूका आफन्त छुट्दैनन्। २०७४ सालको स्थानीय तहको निर्वाचनमा वीरेन्द्रनगर १ का वडाध्यक्ष गंगाराम सुनारले भने, कोपिलाको विद्यार्थी भर्ना गर्दा नगरको वडा नं १ र ४ का वडाध्यक्ष, नगरपालिका, प्रशासनको प्रतिनिधिसहितको समिति छ। तर उनीहरूलाई छनोट गर्ने मापदण्ड आफन्त अनुकूल बनाएर दिइएको हुन्छ। त्यसै मापदण्डको आधारमा छनोट गर्दा मल्ल परिवारको चाहनाअनुसार नै हुन्छ। जुन प्रक्रिया समावेशिता र सुशासनको विरुद्ध छ। दैलेख आठबिसकोट नगरपालिकाकी पूर्वउपप्रमूख एवं सामाजिक अभियन्ता दीपा बोहोराले भनिन्, आठबिसकोट नगरपालिकाको राकमका अभिभावकविहीन विपन्न परिवारका बालक चिरञ्जीवी बोहोराको गत आर्थिक वर्षमा कोपिला भ्याली सेवा समाजद्वारा सञ्चालित स्कुलमा भर्नाका लागि फारम भरियो। तर पछि उनी छनोटमा परेनन्। त्यहाँ त सञ्चालकका आसेपासेलाई प्राथमिकता दिइने रहेछ। त्यो कुरा थाहा भएन। हामीले त निष्पक्ष रूपमा जसलाई आवश्यकता छ, जसलाई समस्या छ तिनै बालबालिका छनोट हुन्छन् भन्ने ठानेका थियौं। तर त्यसो भएन। कोपिला भ्याली सेवा समाजले टुहुरा, विपन्न, सडक बालबालिकाको नाममा पहुँचवाला हुने खानेलाई नै प्राथमिकता दिने रहेछ। कोपिला भ्याली सेवा समाजले सञ्चालन गरेको कोपिला भ्याली स्कुल प्रालिमा नर्सरीदेखि कक्षा १२ सम्म जम्मा ४ सय २५ जना बालबालिका अध्ययन गर्दै आएका छन्। जसमा १ सय २० जनाभन्दा बढी मल्लकै आफन्तका छोराछोरी छन्। कोपिला भ्याली सेवा समाजका अध्यक्ष गगनबहादुर मल्लका दुई छोरा त्यहीँ पढ्दै आएका छन्। उनी जिल्ला अस्पताल विकास समिति कालीकोटको अध्यक्ष पनि हुन्। कोपिला भ्याली सेवा समाजबाट छात्रवृत्तिमा १४ जना बालबालिका युरोप, अमेरिका, अस्ट्रेलियाजस्ता मुलुकमा अध्ययनमा पठाइएका छन्। जसमा पनि संस्थाका प्रबन्ध निर्देशक मल्लका भतिजाभतिजी र भान्जाभान्जी मात्र ७ जना छन्। कोपिला बालगृहमा जम्मा ४८ जना बालबालिका छन्। जसमा पनि २७ जना आफन्तै छन्। आमाबुवा भएर पनि डकुमेन्ट मिलाएर विवेक, दीपक, शिवु, वीरेन्द्रलगायतका टोपबहादुर मल्लका आफन्तका बालबालिका बालगृहमा राखिएको छ। बालगृहमा हिंसा, प्रश्न गर्नेको रहस्यमय आत्महत्या कालीकोटको महावै गाउँपालिका२ ओदाकी कर्मा सिंह बुवाआमा बिरामी परेर तीन वर्षमै अभिभावकविहीन बनिन्। उनका एक जना दाइ कृष्ण सिंह ५ वर्षका थिए। उनी अहिले मलेसियामा छन्। कर्मा कोपिला भ्याली सेवा समाजका प्रबन्ध निर्देशक मल्लकी भदै हुन्। उनी अभिभावकविहीन भएपछि उनै टोपबहादुरले उनलाई कोपिलामा ल्याएर पढाए। उनले कोपिलाबाटै स्टाफ नर्स पढिन्। पढाइ पूरा भएपछि उनी आफू हुर्किएको कोपिला बालगृहमा रोजगारी गर्ने भनेर फर्किइन्। तर उनी फर्किंदा कोपिला बालगृहमा हरेक दिनजसो बालबालिकामाथि विभिन्न प्रकारका हिंसा हुने थाहा पाइन्। बन्द कोठामा हुलेर बालबालिकामाथि कुटपिट गर्ने, गाली गर्ने कार्यहरूले उनलाई तनाव बनायो। कर्माले सन् २०२४ अप्रिल ३० तारिख अर्थात् २०८० वैशाख १८ गते दिउँसो २ बजे एउटा मेल गरिन्। प्रबन्ध निर्देशक मल्ललगायतका उच्च तहका व्यक्तिहरूलाई गरेको मेलमा उनले लेखेकी छन्, बच्चाहरूलाई रुमभित्र लगेर कुट्नुहुन्छ। एउटा बच्चाले त्यसबारे आफूलाई भन्दा कस्तो दुःख लाग्यो। एउटा भाइलाई पहिले रुमभित्र लक गरेर धेरै पटक खुट्टैखुट्टाले कुट्नु भएको थियो। मुख छाडेर गाली पनि गर्नुभयो। युवक, नमराज र विशाल भाइलाई पनि घाँटी थिचेर भित्तामा टाँसेर कुट्नु भयो। शान्ति, विशाल भाइलाई टाइलेट भित्र लगेर पनि कुट्नुभयो। हाम्रो किचेन स्टाफको छोरालाई टाइलेट भित्र लक गरेर सातो जाने गरी ठूलो स्वरले थर्काउनुभयो। त्यो बच्चालाई पछिसम्म मेन्टल्ली असर परेको थियो। उनका मेलमा बालगृहमा काम गर्ने कर्मचारीहरूले बालबालिकामाथि गर्ने दुव्र्यवहारका विषयमा धेरै कुरा लेखिएको थियो। उनले लेखेकी छन्, सुक्मा अन्टीको धेरै विषयमा कम्प्लेन छ। त्यसको विषयमा कम्प्लेन गर्दा मुखमा साबुन हाल्दिनु हुन्छ। बे्रकफास्ट खाँदा कति धेरै खाको भनेर आँखा तरेर भन्नुहुन्छ। यहाँ राम्रो खाना र फलफूल खान पाइँदैन। यहाँ होस्टेलमा बस्ने धेरै विद्यार्थीलाई जति टर्चर भए पनि भन्न सक्दैनन्। बालगृहमा गाली गरेको कम्प्लेन गर्दा एक जनालाई जागिरबाट निकालियो। बाहिरभन्दा परिवारको समस्याले जागिर छाडेको भनियो। उक्त मेल प्राप्त भएपछि कोपिला भ्याली सेवा समाजका प्रबन्ध निर्देशक मल्लले उल्टै कर्मा सिंहलाई गाली गरे। त्यसको दुई दिनपछि २०८१ साल वैशाख २० गते कर्माको कोपिला बालगृहमै रहस्यमय मृत्यु भयो। त्यसका विषयमा कसैले छानबिन गरिदिएन। आठबिसकोट नगरपालिकाको राकमका अभिभावकविहीन विपन्न परिवारका बालक चिरञ्जीवी बोहोराको गत आर्थिक वर्षमा कोपिला भ्याली सेवा समाजद्वारा सञ्चालित स्कुलमा भर्नाका लागिफारम भरियो। उनी छनोटमा परेनन् त्यहाँ त सञ्चालकका आसेपासेलाई प्राथमिकता दिइने रहेछ। दीपा बोहोरा पूर्वउपप्रमुख, दैलेख आठबिसकोट नगरपालिका यस्तै संस्थाका प्रबन्ध निर्देशक मल्लकै आवास क्षेत्रमा महिला कर्मचारीलाई मट्टीतेल खन्याई जलाउने प्रयास भई उत्पन्न भएको विवादबढ्दै गएपछि कोपिला भ्याली सेवाका गार्ड मानबहादुर सिंहले पनि २०८० असार १८ गते आत्महत्या गरे। उनको यो घटनाको विषयमा पनि छानबिन नगरी गोपचुपमै राखिएको छ। जहाँ मानबहादुर सिंहले आत्महत्या गरेका थिए। प्रबन्ध निर्देशक मल्ल पनि त्यहीँ नै थिए। बालगृहमा अस्वाभाविक खर्च कोपिला बालगृहमा बालबालिकालाई राम्रो खानपान र हेरचाह नभए पनि खर्च भने अस्वाभाविक रूपमा हुँदै आएको छ। कोपिला सेवा समाज अन्तर्गत सबै कार्यक्रमहरूमा हरेक वर्ष १० देखि १२ करोडका दरले खर्च हुँदै आएको छ। त्यसभित्र बालगृहको खर्च भने निकै धेरै छ। गत वर्ष बालगृहमा वार्षिक खर्च २ करोड प्रस्ताव गरिएको भए पनि पछि २ करोड ४१ लाखबराबर खर्च भएको छ। बालगृहमा गत वर्षसम्म ४०, ४१ जना बालबालिका हुन्थे। तर चालु आर्थिक वर्षमा ४८ जना छन्। बालगृहमा भएको विद्यार्थी संख्या हेर्दा खर्च निकै धेरै देखिन्छ। एक जना कर्मचारीले नाम नबताउने सर्तमा भने, कोपिलाको बालगृहमा यति धेरै खर्च हुनुमा कोपिला भ्याली सेवा समाजलाई सहयोग गर्ने आईएनजीओ ब्लिंक नाउ फाउन्डेसनकी सीईयो अमेरिकन नागरिक म्यागी डोयन पनि जिम्मेवार रहेकी छन्। उनी, उनका श्रीमान् जेर्मीका साथै उनीहरूका दुई छोराछोरी पनि त्यतै बस्दै आएका छन्। जुन विषय राष्ट्रिय बालअधिकार परिषद्को पोलिसीविरुद्ध हो। सीईयो डोयन सन् २०१५ मा सीएनएन हिरोबाट सम्मानित भएकी थिइन्। बालगृह निर्माण गरिएको तीनतले भवन मल्लको निजी घर हो। उक्त निजी घरमा विदेशी सहयोग प्राप्त कोपिला भ्याली सेवा समाजको बजेट लगानी गरिएको छ। उक्त घर निर्माण गर्दा लागेको लागतदेखि अन्य आर्थिक विवरणहरू गोप्य राखिएको छ। हाल वीरेन्द्रनगर नगरपालिका१ धारापानीमा संस्थाकै नाममा ७ कट्टा जग्गा खरिद गरिएको छ। उक्त जग्गामा २५ करोडको लगानीमा नयाँ भवन निर्माणको काम भइरहेको छ। हामीले ब्लिंक नाउ फाउन्डेसनको सहयोगमा कर्णालीमा असहाय, गरिब, सडक बालबालिकालाई संरक्षण र शिक्षा दिँदै आएका छौं। एकल महिला तथा विपन्न परिवारका महिलालाई पनि जीविकोपार्जनका साथै अन्य सामाजिक कार्यहरू गर्दै आएका छौं। हामीले बालबालिकाको छनोट, आर्थिक गतिविधिहरू तथा सेवा प्रवाहलाई पारदर्शी बनाउँदै गएका छौं। टोपबहादुर मल्ल, प्रबन्ध निर्देशक, कोपिला भ्याली सेवा समाज यस्तै, कोपिला भ्याली सेवा समाजमा एउटै व्यक्तिले दोहोरो जिम्मेवारी लिएका छन्। कोपिला भ्याली सेवा समाजका प्रबन्ध निर्देशक मल्ल कोपिला भ्याली स्कुलका विद्यालय व्यवस्थापन समितिका अध्यक्ष पनि हुन्। संस्थाको सहसंस्थापक पनि हुन्। ब्लिंक नाउ फाउन्डेसनकी सिईयो डोयन पनि उक्त आईएनजीओको सहसंस्थापक, कोपिला भ्याली स्कुल र कोपिला भ्याली बालगृहको सीईयो पनि छिन्। उनले बालगृहमा आफ्नो शिक्षक पाठ्यक्रम विशेषज्ञ भनेर एक जना अमेरिकन नागरिक ब्यारीलाई राखेकी छन्। उनी पर्यटन भिसामा आएर विगत ९ महिनादेखि कोपिलाको बालगृहमा जागिर गर्दै आएका थिए। केही दिन अगाडि मात्र जिल्ला प्रशासनले प्रश्न उठाएपछि उनी अहिले काठमाडौंमा वर्किङ भिसा बनाउन गएका छन्। कोपिला भ्याली सेवा समाजबाट हुने अन्य सेवाहरूमा पनि मल्ल परिवारका आफन्तहरूलाई नै लाभ पुग्ने गरी हुँदै आएको छ। हरेक वर्ष म्यागी र टोपको डिजाइनमा आफू अनुकूल मापदण्ड तयार गरेर ब्लिंक नाउ फाउन्डेसन नामको आईएनजीओबाट स्थानीय गैरसरकारी संस्था छनोट गर्दा कोपिला भ्याली सेवा समाजलाई नै छनोट गरी कार्यक्रम दिँदै आएका छन्। कोपिला भ्याली सेवा समाजका प्रबन्ध निर्देशक मल्ल भने आफूहरूले ब्लिंक नाउ फाउन्डेसनको सहयोगमा कर्णालीमा असहाय, गरिब, सडक बालबालिकालाई संरक्षण र शिक्षा दिँदै आएको दाबी गर्छन्। उनले एकल महिला तथा विपन्न परिवारका महिलालाई पनि जीविकोपार्जनका साथै अन्य सामाजिक कार्यहरू गर्दै आएको बताए। उनले आफूहरूले बालबालिकाको छनोट, आर्थिक गतिविधिहरू तथा सेवा प्रवाहलाई पारदर्शी बनाउँदै गएको बताए। उनले भने, हामीले संस्था सुरुवात गर्दा आफन्त हालेका हौं। अरू मानिस नै पाइएन। तर अहिले त्यसो गर्दैनौं। अहिले प्रतिस्पर्धाबाटै छनोट गर्ने गरेका छौं। कोपिला भ्याली सेवा समाजका प्रबन्ध निर्देशक मल्लले कोपिला भ्याली सेवा समाजबाट विद्यालय, बालगृह, महिला सीप विकास कार्यक्रम, छात्रवृत्तिलगायतका सबै कार्यक्रमहरू पादर्शिताका साथ गरिरहेको बताए। विद्यार्थी छनोटको मापदण्ड अनाथ, विपन्न, दलित, जनजाति, उमेर समूह विद्यार्थी छनोटको मापदण्डमा पर्छ। तर उमेर राख्दा आफ्नो बच्चाको उमेर अनुकूल बनाउने, कागजपत्र नै सुधार गरेर भर्ने गर्छन्। यो उपाय सर्वसाधारणलाई थाहा नै हुँदैन। बालबालिकाको अवस्थाका बारेमा होम भिजिट गर्ने भन्छन् तर आफ्नो अनुकूलको बालबालिका छनोट गर्दा फोनमा कुरा गरेर बच्चा राख्छन्। धेरैजसो कालीकोटको महावैका विद्यार्थी छनोट हुने भएकाले उनीहरूको सुर्खेत ठेगाना राखेर भर्ना गर्ने र पछि ठेगाना सच्याउने गर्छन्। लगानी कहाँबाट ? ब्लिंक नाउ नामक आईएनजीओले बर्षनी १० करोड रुपैयाँ कोपिला भ्याली सेवा समाजलाई दिँदै आएको छ। यो वर्ष बालगृहको भवन निर्माण पनि भएकाले २९ करोड ७८ लाख रुपैयाँ बजेट छ। खासमा कोपिला भ्याली स्कुलमा कक्षा १० सम्म निःशुल्क पढाइन्छ। कक्षा ११ र १२ मा एक वर्षको ६५ हजार शुल्क लिन्छन्। तर आफ्ना मान्छेलाई उक्त शुल्कमा पनि छुट हुन्छ।"
घाटा बजेट र ऋणको चक्र,"नेपाल सरकारले प्रत्येक वर्ष ल्याउने बजेट प्रायः घाटा बजेट नै हुन्छ। घाटा बजेट संसारभरिकै चलन हो। धेरैभन्दा धेरै खर्च गर्ने मनशाय राखेर त्यस्तो गरिन्छ। र, सँगसँगै वास्तविक स्रोतको अभावमा पनि बजेट घाटा हुन्छ। ऋणका भरमा बजेट ल्याइन्छ र घाटा हुन्छ। ऋण लिने कुरा आफैंमा असल र खराब हुँदैन, ऋण केमा र कसरी खर्च गरिन्छ र किन लिइन्छ भन्ने कुरा महŒवपूर्ण हुन्छ। ऋणको सदुपयोग गर्न सके त्यसले परिणाम दिन्छ। तर, नेपालमा जसरी सार्वजनिक ऋण बढ्दो छ, त्यसअनुसारको प्रतिफल जनताले अनुभूत गर्न सकेका भने छैनन्। त्यसैले सार्वजनिक ऋणको दुष्चक्रमा मुलुक फस्दै गएको त होइन भनेर चिन्ता बढ्न थालेको छ। आउँदो वर्षको बजेटको तयारीमा सरकार लागिरहँदा घाटा बजेट र ऋणको दुष्चक्रबारे सान्दर्भिक बहस आवश्यक छ। बहसको केन्द्रमा स्वाभाविक प्रश्न छकतै ऋणले समृद्धितिर नभई ऋणपासोमा पार्ने त होइन ? आउँदो आर्थिक वर्ष २०८२०८३ का लागि योजना आयोगले सरकारलाई १९ खर्ब ६ अर्ब ५० करोड रुपैयाँको बजेटको सीमा तोकेको छ। जसमा १२ खर्ब रुपैयाँ जति राजस्व संकलन हुने अपेक्षा हो। बाँकी त अनुदान र ऋणकै भर हुन्छ। चालु वर्ष पनि सरकारले राजस्व लक्ष्य पूरा गर्ने छाँटकाँट छैन, अघिल्लो वर्ष पनि गरेको थिएन। चालु आर्थिक वर्षको ६ महिनामा ६ खर्ब ७२ अर्ब राजस्व संकलनको अनुमान थियो। तर उठ्यो ५ खर्ब ६७ अर्ब रुपैयाँमात्र। त्यसबाट कुनै पाठ नसिकी केवल आकार ठूलो देखाउने वा बनाउने गरी सरकारले बजेट ल्याउने तरखर गर्नु कदाचित वास्तविकतासँग मेल खाने कुरा होइन। हो, ठूला र विकसित देशहरू पनि धेरै ऋणमा छन्, जस्तो अमेरिका, जस्तो जापान। तर ऋण उनीहरूका लागि चिन्ताको विषय होइन, जस्तो हाम्रा लागि। घाँटी हेरी हाड निल्नु भन्ने उक्ति बिर्सिएर नेपालले धेरै ऋण लिने बाटो अपनाउनु हुँदैन। बरु आन्तरिक राजस्व वृद्धिका औजारहरू चलाउनुपर्छ। अर्थतन्त्रलाई आत्मनिर्भरताको बाटोमा लैजाने गरी बजेट विनियोजन गर्नुपर्छ। अर्थशास्त्रको सामान्य सिद्धान्तअनुसार कुल गार्हस्थ्य उत्पादनको ५ प्रतिशत ऋण लिन सकिन्छ। नेपालको हकमा त्यो भनेको २ खर्ब ८५ अर्ब रुपैयाँजस्तो हुन्छ। तर हालत यस्तो छ कि त्यति नै पैसा पनि ऋणको दायित्व व्यवस्थापनमा खर्चिनु पर्नेछ। सरकारले सुशासन कायम गर्दै सरकारी खर्चमा मितव्ययिता अपनाउन सकेन भने साँच्चिकै अर्थतन्त्र डामाडोल हुने अवस्थाको डिलमा पुगेको छ। त्यही कुरा मनन् गर्दै सस्तो लोकप्रियताको लोभबाट मुक्त हुन जरुरी छ। आउँदो वर्षको बजेट बनावटी रूपमा ठूलो आकारको ल्याउनुभन्दा वास्तविक धरातलमा टेकेर ल्याउनुपर्छ, जसले अहिलेको शिथिल अर्थतन्त्रलाई चलायमान बनाउन सकोस्।"
अतिक्रमित जग्गामा बनाइएका संरचना हटाउँदै महानगर,"काठमाडौं : काठमाडौं महानगरपालिकाअन्तर्गतको धोबीखोला कोरिडोरको कालोपुल क्षेत्रमा ८ रोपनी १२ आना गुठी जग्गा अतिक्रमण गरेको पाइएको छ। गुठी संस्थानले काठमाडौं महानगरपालिकाको सहयोगमा जग्गा अतिक्रमित जग्गामा बनाइएका घर, टहरालगायतको संरचना भत्काएको छ। गुठीको जग्गा अतिक्रमण गरेर बनाइएका संरचनालाई डोजर लगाएर भत्काएको हो। काठमाडौ महानगरपालिका७ मा रहेको कालोपुलमा गुठीअन्तर्गतको मठ छ। वडानम्बर ७ का वडाध्यक्ष विमलकुमार होडाका अनुसार, यो क्षेत्रमा ८ रोपनी १२ आना गुठीको जग्गा छ। ८१० वर्षदेखि उक्त स्थानमा अनधिकृत संरचना बनाई भाडामा लिनेदिने क्रम चलिरहेको थियो। उक्त स्थानमा बिजुलीको काम गर्ने पसल नै खोलिएको थियो यो ठाउँ सहिद धर्मभक्त माथेमाले मृत्युवरण गरेको स्थान पनि हो। यहाँ उनको स्मृति पार्क पनि बनाइएको छ। बागेश्वरी मन्दिर पनि छ। पशुपति विकास कोषअन्तर्गत मठको घर पनि रहेको छ। यहाँ क्रियापुत्री भवनसमेत छ। धार्मिक तथा ऐतिहासिक महत्त्व बोकेको यो स्थानलाई सरकारले संरक्षण गर्ने योजना बनाएको हो। गुठी संस्थान काठमाडौं शाखा प्रमुख बैकुण्ठप्रसाद रेग्मीका अनुसार डोजर लगाएर खाली गरेको जग्गा राजगुठीअन्तर्गतको जग्गा हो। यो जग्गा काठमाडौं७ अन्तर्गत कित्ता नम्बर ९ र १० को रहेको छ। एउटा कित्ता ३ रोपनी २ आना ३ पैसा र अर्को ५ रोपनी ९ आना २ पैसा गरी जम्मा ८ रोपनी १२ आना जग्गा रहेको छ। उक्त जग्गालाई गुठी संस्थानले संरक्षण गर्ने र आर्यआर्जनका लागि लगाउने निर्णय गरेको प्रमुख रेग्मीले जानकारी दिए। उक्त क्षेत्रमा पार्कसमेत बनाइँदैछ। सोमबार दिउँसो अन्नपूर्णकर्मी उक्त स्थानमा पुग्दा अतिक्रमित संरचनामाथि डोजर लगाइरहेको थियो। टिनले बारेर बनाइएको टहरामा एक व्यक्ति हातमा ढुंगा बोकेर बसिरहेका थिए। खुट्टामा चोट लागेको जस्तो देखिने ती व्यक्तिले डोजरमा ढुंगा हानेका थिए। अतिक्रमण गरेर बसेका अन्य व्यक्तिहरूले डोजरमाथि ढुंगा प्रहार गरेका थिए। उनीहरूको ढुंगा प्रहारबाट डोजरको सिसा फुटेको छ भने डोजर चालक घाइते भएका छन्। अतिक्रमण गरेका जग्गा खाली गर्न गुठी संस्थानले पटकपटक आग्रह गरेको थियो। वडा कार्यालयले समेत सूचना जारी गरेको थियो। तर उनीहरूले अटेर गरेपछि महानगरलाई जग्गा खाली गरिदिन सहयोग मागिएको थियो। लामो समयदेखि गुठी संस्थानको जग्गामा टहरा हालेर बसेकाहरूलाई खाली गर्न सूचना दिँदा पनि अटेर गरेपछि डोजर लगाएर भत्काउनु परेको महानगरले जनाएको छ। काठमाडौं महानगरपालिकाका महानगर प्रहरी प्रमुख राजुनाथ पाण्डेले सरकारी जग्गा खाली गर्नको लागि पत्राचार भएकाले डोजर लगाएको बताएका छन्। उनी भन्छन्, उक्त ठाँउमा टिनका टहराहरू बनाएर भाडामा लगाउने गरेको र पसलसमेत सञ्चालन गर्दै आएको सूचना हामीले पाएका थियौं। गुठीको जग्गामा अनधिकृत रूपमा संरचना बनाउन पाइँदैन। उक्त एरियामा रहेको केही टहरामा अपांगता भएका बच्चाहरू समेत राखिएकाले मानवीयताका आधारमा आजलाई छाडिएको र घर खाली गर्ने गरी सूचना दिइएको पाण्डेले बताए।"
काँकडभिट्टा नाकामा सुनजस्तो धातु ल्याएको आरोपमा ५ पक्राउ,"झापा : झापाको काँकडभिट्टा नाकामा सुनजस्तो धातु ल्याएको आरोपमा पाँच जना पक्राउ परेका छन्। भारतबाट नेपालतर्फ सिटी सफारीमा चढेर आउँदै गर्दा शंका उनीहरूलाई सोमबार दिउँसो साढे १२ बजे मेचीनगर६ स्थित पुरानो मेची पुलमा तैनाथ सुरक्षाकर्मीले शंका लागेर चेकजाँच गरेका थिए। ताप्लेजुङ मैवाखोला गाउँपालिका६ घर भई हाल झापा बुद्धशान्ति गाउँपालिका२ का ४० वर्षीय राम लिम्बू र रामेछाप जिल्ला दुरम्बा गाउँपालिका७ घर भई हाल काठमाडौं डल्लुका २६ वर्षीय प्रशान्त मोक्तानको शरीर तलासी लिँदा ४९ थान सुनजस्तो धातु फेला परेको थियो। लिम्बूले लगाएको ज्याकेटको गोजीभित्र पत्रिकाले बाइन्डीङ गरेको जम्मा ३ पोका खोलेर हेर्दा निलो रङ्गको कार्ड जस्तो देखिने पेम्प कम्पनी उल्लेख गरिएको (क्रेडिट सुइस २० ग्राम फाइन गोल्ड ९९९९) कार्डको बीच भागमा लेखिएको सुनजस्तो देखिने २९ थान वस्तु फेला परेको थियो भने मोक्तानले लगाएको कालो रंगङ्गको जिन्स पाइन्टको अगाडि र पछाडिको गोजीबाट २० थान वस्तु फेला परेको थियो। यसैबीच अनुसन्धानका क्रममा थप तीन जना पक्राउ परेका छन्। बारा जितपुर नगरपालिका१८ घर भई काठमाडौं बूढानीलकण्ठका ५७ वर्षीय राधेश्याम माझी, रुकुम जिल्ला बाफिकोट गाउँपालिका७ घर भई दाङ तुलसीपुर१३ का ४० वर्षीय कमल कुसारीको र भारत पश्चिम बंगाल दार्जिलिङका ६३ वर्षीय बलबहादुर क्षेत्री पक्राउ परेका हुन्। उनीहरूलाई मेचीनगर नगरपालिका६ स्थित होटेल एभरेस्टबाट पक्राउ गरिएको हो।"
संक्रमणकालीन न्यायमा मिश्रकै सर्च कमिटीलाई पुनर्जीवन,"काठमाडौं : सरकारले संक्रमणकालीन न्यायलाई अघि बढाउन सत्य निरुपण तथा मेलमिलाप आयोग र बेपत्ता छानबिन आयोगमा पदाधिकारी नियुक्तिका लागि पूर्वप्रधानन्यायाधीश ओमप्रकाश मिश्रको संयोजकत्वमा गठित सिफारिस समिति (सर्च कमिटी) लाई नै पुनर्जीवन दिएको छ। मन्त्रिपरिषद्का सोमबार बसेको बैठकले मिश्र संयोजकत्वको समितिलाई नै निरन्तरता दिने निर्णय गरेको हो। समितिमा पूर्वमहान्यायाधिवक्ता खम्मबहादुर खाती, पूर्वराजदूत डा अर्जुनकुमार कार्की, अधिकारकर्मी स्टेला तामाङ छन्। गत कात्तिक २ गते पूर्वप्रधानन्यायाधीश मिश्रको अध्यक्षतामा गठित सिफारिस समिति (सर्च कमिटी) गठन गरिएको थियो। समितिले गत पुस १ गते अर्थात् दुई महिनाको कार्यवधिसम्म पनि नाम सिफारिस गर्न नसकेपछि समिति नै खारेज भएको थियो। छलफलमा प्रधानमन्त्री एवं नेकपा एमालेका अध्यक्ष केपी शर्मा ओली, नेपाली कांग्रेसका सभापति शेरबहादुर देउवा र नेकपा माओवादी केन्द्रका अध्यक्ष पुष्पकमल दाहाल, गृहमन्त्री रमेश लेखक, प्रधानमन्त्री ओलीका विज्ञ सल्लाहकार अग्नि खरेल, माओवादी उपमहासचिव शक्ति बस्नेत र विज्ञ खिमलाल देवकोटा पनि सहभागी थिए। प्रधानमन्त्री ओलीका विज्ञ सल्लाहकार अग्नि खरेलका अनुसार शीर्ष नेतृत्वबीच संक्रमणकालीन न्यायलाई टुंगोमा पुयाउन सत्य निरुपण र बेपत्ता आयोगमा पदाधिकारी सिफारिस गर्ने समिति गठनको प्रक्रिया अघि बढाउन सहमति भएको हो। सहमति निर्माण गरेर अघि बढ्ने विगतको परम्परा झैं यसपटक पनि तीन प्रमुख दलको शीर्ष नेताहरूबीच छलफल भएको हो, प्रधानमन्त्री ओलीका विज्ञ सल्लाहकार खरेलले भने, सरकारले प्रक्रिया अघि बढाओस् भन्ने कुरामा शीर्ष नेताहरूबीच सहमति भएको छ। गत कात्तिक २ गते पूर्वप्रधानन्यायाधीश ओमप्रकाश मिश्रको अध्यक्षतामा सिफारिस समिति (सर्च कमिटी) गठन गरिएको थियो। मिश्र नेतृत्वको पाँच सदस्यीय समितिले निवेदन आह्वान गर्दा १ सय ५६ जना उम्मेदवारले दाबेदारी प्रस्तुत गरेका थिए। दुई आयोगमा अध्यक्षका लागि ८ जना र सदस्यका लागि ३२ जनाको नाम छनौट गरिए पनि सिफारिसका क्रममा मतैक्य हुन सकेन। गत पुस १ मा नाम सिफारिस गर्न नसकेपछि समिति नै खारेज भएको थियो। समितिका एक सदस्यका अनुसार पदाधिकारी सिफारिसमा राजनीतिक दलहरूले दबाब दिएपछि सिफारिस गर्न समिति असफल भएको हो। सिफारिस समिति विघटन भएपश्चात् सत्य निरुपण र बेपत्ता आयोग गठन प्रक्रिया नै अबरुद्ध भएको हो। मिश्रको संयोजकत्वको सिफारिस समितिले बुझाएको प्रतिवेदनमाथि पनि बैठकमा छलफल भएको खरेलले जानकारी दिए। खरेलका अनुसार अब बेपत्ता पारिएका व्यक्तिको छानबिन आयोग र सत्यनिरूपण तथा मेलमिलाप आयोग ऐन २०७१, दफा ३ को उपदफा ३ बमोजिम दुवै आयोगको अध्यक्ष तथा सदस्य नियुक्तिका लागि सिफारिस समिति गठन प्रक्रिया अगाडि बढ्छ। प्रधानमन्त्री ओलीकै पहलमा बेपत्ता पारिएका व्यक्तिको छानबिन आयोग र सत्यनिरूपण तथा मेलमिलाप आयोग ऐन २०७१ संशोधन भएको थियो। संक्रमणकालीन न्यायसँग सम्बन्धित ऐन संशोधन भएको ६ महिना बितिसकेको छ। प्रधानमन्त्री ओलीको पहलमा नै ऐन संशोधनमा पनि शीर्ष नेताहरूबीच राजनीतिक सहमति कायम भएको थियो। समितिले नाम सिफारिस गर्न नसकेपछि द्वन्द्वपीडितसम्बन्धी अढाई दर्जन संस्थाले विज्ञप्ति जारी गर्दै राजनीतिक दलको स्वार्थ र हस्तक्षेपका कारण न्याय पाउने अधिकार थप कुण्ठित हुन पुगेको भन्दै तत्काल नयाँ प्रक्रिया थाल्न आग्रह गरेका थिए। २०६३ सालमा बृहत् शान्ति सम्झौता भएदेखि नै संक्रमणकालीन न्यायको विषय कांग्रेस, एमाले र माओवादीको दाउपेचमा पर्दै आएको छ।"

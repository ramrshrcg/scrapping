शीर्षक,विवरण
मनोनयन दर्ताअघि नै घरदैलो अभियानमा जुटे दलहरू,"दोलखा : मंसिर १६ गते हुने उपनिर्वाचनका लागि गौरीशंकर गाउँपालिकामा राजनीतिक दलका नेताहरू घरदैलो अभियानमा जुटेका छन्। राजनीतिक दलहरूले उम्मेदवारको टुंगो लगाएसम्म घरदैलो अभियान सुरु गरेका हुन्। २०७९ को स्थानीय तह निर्वाचनमा गौरीशंकर गाउँपालिकामा श्यामसुन्दर तामाङ उपाध्यक्ष पदमा निर्वाचित भएका थिए। हृदयघातका कारण उनको मृत्यु भएपछि रिक्त पदमा उपनिर्वाचन हुन लागेको हो। निर्वाचन आयोगले मंसिर २ गते मनोनयन दर्ता गर्ने मिति तोकेको छ। नेपाली कांग्रेसले स्व श्यामसुन्दर तामाङकी धर्मपत्नी पासदिकी तामाङ, नेकपा एमालेबाट उमा शेर्पा, माओवादी केन्द्रबाट नीमलेकी शेर्पा, एकीकृत समाजवादीबाट रविना खड्का र राप्रपा नेपालबाट मानकुमारी श्रेष्ठलाई उम्मेदवार बनाउने निर्णय गरिसेकेको छ। गत निर्वाचनमा कांग्रेस र माओवादी केन्द्रबीच गठबन्धन भए पनि यसपटक एक्लाएक्लै चुनाव लड्न लागेका हुन्। गाउँमा किसानहरू धान र कोदोलगायतका बाली भित्र्याइरहेका बेला नेताहरू घरदैलो अभियान गरिरहेका छन्। मतदातालाई भेट्न उनीहरू खेतबारीसम्मै पुगेका छन्। नेपाली कांग्रेसले आफ्नो चुनावी अभियान गौरीशंकर गाउँपालिका वडा नं ५, भोर्लेमा सभा गरेर सुरुवात गरेको छ। कांग्रेसले स्व श्यामसुन्दर तामाङको अधुरो काम पूरा गर्न उनकी धर्मपत्नी पासदिकी तामाङलाई उम्मेदवार बनाएको जनाएको छ। त्यस्तै नेकपा एमालेले भने चुनावी अभियान गौरीशंकर गाउँपालिका वडा नं ७, सिक्पास्वरबाट सुरु गरेको छ। एमालेले उमा शेर्पालाई उम्मेदवार बनाएको छ। उनी निर्माण व्यवसायी हुन्। त्यस्तै माओवादी केन्द्रले नीमलेकी शेर्पालाई उम्मेदवार घोषणा गरेपछि घरदैलो अभियान तीव्र बनाएको छ। नीमलेकी शेर्पा यस क्षेत्रका विभिन्न सामाजिक कार्यहरूमा संलग्न रहेकी छन्। उनी स्थानीय स्वास्थ्य स्वयंसेविका र सामुदायिक मेलमिलापकर्ता समेत रही काम गर्दै आएकी छन्। त्यस्तै राष्ट्रिय प्रजातन्त्र पार्टीले गौरीशंकर गाउँपालिका वडा नं ५, गुरुम्फीका मनकुमारी श्रेष्ठलाई उम्मेदवार घोषणा गर्दै घरदैलो अभियान सुरु गरेको छ। श्रेष्ठ विभिन्न सामाजिक कार्यमा सक्रिय र स्थानीय राजनीति सेवामा समर्पित छिन्। त्यस्ट्टै एकीकृत समाजवादीले पनि आफ्नो उम्मेदवार गौरीशंकर गाउँपालिका वडा नं ५, घामताराका रविना खड्कालाई घोषणा गरेको छ। खड्का विद्यार्थी आन्दोलनबाट उदाएका र विभिन्न संघसंस्थामा सक्रिय युवा नेता हुन्। राष्ट्रिय स्वतन्त्र पार्टी भने अझै उम्मेदवार चयन गर्न सकेको छैन।"
१० हजार किशोरीलाई एकैसाथ आत्मरक्षा तालिम,"वीरगन्ज : वीरगन्ज महानगरपालिकाले १० हजारभन्दा बढी किशोरीलाई आत्मरक्षाका लागि बुधबार तालिम दिन लागेको छ। महानगरभित्रका कक्षा ६ देखि १२ सम्मका छात्राहरूलाई तालिम दिन लागिएको महानगरपालिकाका मेयर राजेशमान सिंहले मंगलबार आयोजित पत्रकार सम्मेलनमा जानकारी दिए। बुधबार बिहान १० बजेबाट सुरु हुने प्रशिक्षण कार्यक्रममा वीरगन्जका सामुदायिक र निजी विद्यालय, कलेज गरी १० हजार बढी छात्राहरूको सहभागिता रहने मेयर सिंहले बताए। एकसाथ १० हजारभन्दा बढी किशोरीलाई आत्मरक्षाको तालिम दिएर विश्व रेकर्डसहित गिनिज बुकमा महानगरको नाम लेखाउने तयारी समेत भएको उनले बताए। यो तालिम सफल रुपमा सम्पन्न भएमा वीरगन्जको नाम अन्तर्राष्ट्रिय रुपमा चर्चित हुने भएको हुँदा आम नगरवासीलाई कार्यक्रम सफल पार्न पनि उनले आग्रह गरे। वीरगन्ज महानगरपालिकाको आयोजना तथा नेपाल भारत सहयोग मञ्चको समन्वयमा भारतका मार्सल आर्ट प्रशिक्षक डाक्टर चिता यजनेश शेट्टीलाई बोलाएर किशोरीहरूलाई प्रशिक्षण दिन लागिएको महानगका उपमेयर इम्तियाज आलमले जानकारी दिए। आदर्शनगर रंगशालामा हुने प्रशिक्षणको सम्पूर्ण तयारी भइसकेको र छात्राहरूलाई ल्याउने लैजाने व्यवस्था सहित सुरक्षाको व्यवस्था मिलाइसकिएको महानगरपालिकाका निमित्त प्रमुख प्रशासकीय अधिकृत अरविन्द लाल कर्णले जानकारी दिए। भारतबाट आएका प्रशिक्षक शेट्टी अभिनेता, निर्देशक, निर्माता, मार्सल आर्टिस्ट र फिटनेस प्रशिक्षक समेत हुन्। शेट्टीले अमिताभ बच्चन, सलमान खान, अजय देवगन, गोविन्दा, फरहान अख्तर, ऋतिक रोशन, रेखा, करिश्मा कपुर, रवीना टंडन, माधुरी दीक्षित, रोजर मूर, ज्याकी च्यान जस्ता धेरै बलिउड र हलिउड स्टारहरूलाई आत्मरक्षा सम्बन्धी प्रशिक्षण दिइसकेका छन्। ख्याति प्राप्त प्रशिक्षकद्वारा दिइने तालिमले छात्राहरू (किशोरी) आत्मरक्षाका लागि सक्षम हुने विश्वास नेपाल भारत सहयोग मञ्चका अध्यक्ष अशोक वैद्यले व्यक्त गरे। पत्रकार सम्मेलनमा प्रशिक्षक शेट्टीले आफू नेपालका छात्राहरूलाई प्रशिक्षण दिन आउन पाउँदा खुसी लागेको बताए। बुधबार हुन लागेको प्रशिक्षणलाई व्यवस्थित बनाउन महिला स्वयंसेवीहरू खटाइएको छ।"
सुदूरपश्चिम सरकारको सय दिने प्रगति : पक्की सडक निर्माणदेखि आलु खेतीसम्म,"धनगढी : सुदूरपश्चिम प्रदेश सरकारले आफ्ना सय दिनको प्रगति सार्वजनिक गरेको छ। मुख्यमन्त्री कमलबहादुर शाहले मन्त्रिपरिषद्का अधिकांश मन्त्रीहरू राखेर मंगलबार विहान पत्रकार सम्मेलनको आयोजना गर्दै सय दिनको प्रगति सार्वजनिक गरेका हुन्। बजेटविहीनताको अवस्थामा बनेको प्रदेश सरकारले चुनौतीका बावजुद पनि साढे १८ किलोमिटर पक्की सडक, २७ किलोमिटर ग्राभेल सडक, २ वटा पुल र ८९ वटा खानेपानी आयोजनाहरू सम्पन्न गरेको जनाएको छ। राजनीतिक उतारचढावका कारण दुई महिना ढिलो गरी बजेट पास भए पनि प्रदेश सरकारले विकास निर्माणको ८ प्रतिशत रकम खर्च गरेको पनि जनाएको छ। २०८१ साउन २१ गते कमलबहादुर शाह मुख्यमन्त्री बनेका थिए भने उनले आफ्नै सपथका दिन पूरै मन्त्रिमण्डल विस्तार पनि गरेका थिए। मुख्यमन्त्री शाहले, सेवा प्रवाह, सुशासन प्रवर्द्धन, भ्रष्टाचार नियन्त्रणको लागि कार्यदल गठन भई १५ दिनभित्रै प्रतिवेदन प्राप्त हुनु, प्रदेश निजामती सेवा पहिलो संसोधन ऐन, २०८० पारित भई कार्यान्वयनमा आउनुलाई नीतिगत उपलब्धि भएको दाबी गरेको छ। प्रदेश सरकारले सय दिनमा २ वटा नीति, चार वटा कानुनमा संसोधन, एउटा विधेयक प्रस्तुत, एउटा नियमावलीको मस्यौदा तयार गरिएको पनि बताए। सरकारले भारतमा कामका लागि जानेहरूको तथ्यांक राख्नका लागि सफ्टवेयर तयार भएको, अपांगता भएका ब्यक्तिहरूका लागि नयाँनयाँ कार्यक्रम ल्याएको, स्थानीय तहको वित्तीय हस्तान्तरण तीन गुणाले बढाएको पनि प्रगतिमा देखाएको छ। प्रदेश सरकारले एक सय दिनमा कृषि क्षेत्रमा उल्लेख्य काम भएको दाबी गरेको छ। एक सय दिनको अवधिमा बाजुराको मार्तडी, अछामको साँफेबगर र कैलालीको गोदावरीमा कोल्ड चेम्बर निर्माण भएको विवरण सार्वजनिक गरेको छ। त्यसैगरी ६१० हेक्टर क्षेत्रफलमा गहुँ तथा दलहन बालीको बिउ उत्पादन कार्यक्रम चलाएको, ३० वटा कृषक पाठशाला चलाएको, ५६५ हेक्टर जग्गामा व्यवसायिक आलु तथा तरकारी खेती विस्तार गरेको विवरण सरकारले सार्वजनिक गरेको छ। यस्तो छ प्रदेश सरकारको सय दिनको प्रगति विवरण"
लुम्बिनीका पर्यटकीय स्थलमा पटके चेकिङ हटाइने,"दाङ : लुम्बिनी सरकारले प्रदेशका पर्यटकीय स्थलमा घुम्न आउने बाह्य पर्यटकलाई हुने पटके चेकिङको सास्ती हटाउने भएको छ। पर्यटनहरूले पटके चेकले सास्ती बनाएको गुनासो पछि यो नीति लिन लागिएको उद्योग , पर्यटन तथा यातायात मन्त्री प्रचण्ड विक्रम न्यौपानेले बताए। लुम्बिनी प्रदेशको आर्थिक समृद्धिको बलियो आधार यहाँको पर्यटकीय क्षेत्रलाई मानिँदै आएको छ। प्रदेश सरकारले पर्यटन प्रवर्द्धनलाई नै प्रदेशको समृद्धिको पहिलो आधारमा रूपमा उल्लेख गरेको छ। यसर्थ प्रदेश सरकारले प्रदेशमा पर्यटकको आगमनलाई जति सक्यो धेरै बढाउने योजना बनाएको छ। तर संघीय सरकार मातहतका संयन्त्र भने यसको बाधक बन्दै आएका छन्। पर्यटकहरूलाई सहज रूपमा आगमन हुन दिनुको साटो संघीय सरकार मातहतको प्रहरीले उनै बाह्य पर्यटकलाई अनावश्यक झन्झट दिने गरेको भन्दै आलोचना भइरहेको छ। लुम्बिनी प्रदेशको आर्थिक समृद्धिको बलियो आधार भनेकै यहाँको पर्यटन क्षेत्र हो, मन्त्री न्यौपानेले भने तर पर्यटकहरूलाई दिने गरिएको अनावश्यक सास्तीका कारण प्रदेश सरकारको पर्यटन विकासको लक्ष्य माथि चुनौती बन्दै गएको छ। पर्यटकहरूलाई सास्ती बढ्न थालेपछि मन्त्रालयले पर्यटकको सहज आगमनको प्रयास थालनी गरेको छ। नाकाबाट नेपाल प्रवेश गरेपछि विभिन्न स्थानमा हुँदै आएको अनावश्यक चेकिङ हटाउनका लागि आवश्यक समन्वयको काम भइरहेको मन्त्री न्यौपानेले जानकारी दिए। पर्यटकहरूलाई अनावश्यक झन्झट दिने गलत कामलाई हटाउनका लागि हामीले आवश्यक समन्वय गरिरहेका छौँ, मन्त्री न्यौपानेले भने हाम्रो प्रदेशमा प्रवेश गर्ने कुनै पनि बाह्य पर्यटकहरूलाई सास्ती दिने काम नहोओस् भन्नेमा हामी सचेत छौँ। मन्त्री प्रचण्ड विक्रम न्यौपानेले भने प्रदेशका पर्यटकीय स्थलमा घुम्न आउने पर्यटकहरूलाई यो खालको सास्ती दिएपछि पर्यटकीय विकास कसरी हुन सक्छ। हरेक नाकाबाट भित्रिने भारतीय पर्यटकहरूले प्रहरीको चेकिङ सास्तीको व्यापक गुनासो गर्दै आएका छन्। भारतीय गाडी देख्नासाथ ठाउँ ठाउँमा रोकेर सास्ती दिने गरिएको भन्दै भारतीय पर्यटकहरूले नेपाल घुम्न सकस मानिरहेको उनीहरूको गुनासोले आइरहन्छ। हरेक नाकाबाट आगमन हुने पर्यटकहरूलाई स्टिकरको व्यवस्थापन गर्ने गरि पटके चेकजाँचको अन्त्य गर्ने तयारी मन्त्रालयले गरेको छ। मन्त्रालयका अनुसार नाका प्रवेश गर्ने पर्यटकका गाडीमा चेकिङ गरेपछि पहेँलो स्टिकर दिइने र सोही स्टिकरका आधारमा पटके चेकजाँच नहुने गरि व्यवस्था मिलाइने छ। यसका लागि प्रहरी तथा स्थानीय प्रशासनसँग संवादको तयारी थालिएको मन्त्री न्यौपानेले जानकारी दिए। कुनै पनि नाकाबाट बाह्य पर्यटक भित्रिएको अवस्थामा नाकामै चेकजाँच गरेर गाडीमा स्टिकर दिने व्यवस्थापन गर्ने योजनामा मन्त्रालय छ, मन्त्री न्यौपानेले भने त्यो स्टिकर देखाएपछि पर्यटक चढेको गाडीलाई ठाउँ ठाउँमा चेक नगर्ने वातावरण निर्माणको प्रयासमा हामी लागेका छौँ। मन्त्रालय अन्तर्गत प्रदेश पर्यटन परिषदका अनुसार नाका भित्रने गाडीमा स्टिकरको व्यवस्थापन गरेपछि प्रदेश भित्र उक्त स्टिकरका आधारमा कुनै पनि स्थानमा चेकजाँच नगर्ने गरि प्रहरी प्रशासन सँग गृहकार्यको तयारी भइरहेको छ। परिषदका कार्यकारी निर्देशक रामु जोशीले विदेशी पर्यटकहरूलाई सहज रुपमा प्रदेशका पर्यटकीय स्थलहरू घुम्न सहज वातावरण निर्माण गर्नका लागि तत्काल लुम्बिनी प्रदेश प्रहरी प्रमुख, तथा प्रमुख जिल्ला अधिकारीहरूसँग निर्णायक छलफलको तयारी भइरहेको बताए। एक पटक चेकजाँच गरिसकेको गाडीलाई स्टिकर उपलब्ध गराएपछि अन्य स्थानमा चेकजाँच नगर्ने गरि निर्णय गर्न प्रदेश प्रहरी प्रमुख, तथा प्रमुख जिल्ला अधिकारीहरूसँग हामी तत्काल छलफल गर्छौँ, परिषदका कार्यकारी निर्देशक जोशीले भने छलफलबाट स्टिकर व्यवस्थापनको निर्णय हुन सक्यो भने बाह्य पर्यटकहरूलाई प्रदेशका पर्यटकीय स्थलहरू सम्म पुग्नका लागि धेरै सहज हुने थियो। उनका अनुसार नाका क्षेत्रका प्रहरीले यो स्टिकर टाँसको व्यवस्थापन गर्ने गरि छलफल गरिने भएको छ।"
रैथाने खाना खाएर मनाइयो खाद्य दिवस,"काठमाडौं : रैथाने खाना खाएर मनाइयो खाद्य दिवस मनाइएको छ। कृषि तथा पशुपछी विकास मन्त्रालय, खाद्य दिवस मुल समारोह समितिको सहकार्यमा विश्व खाद्य दिवस मनाइएको हो। खाद्यका लागि कृषि अभियानको आयोजनामा भएको कार्यक्रममा अभियानका संयोजक उद्धव अधिकारीले रसायन, विषादी रहित खेती प्रणालीको आवश्यकता महसुस गराउन यस्तो कार्यक्रम आयोजना गरेको बताए। खाद्यका लागि कृषि अभियान पर्यावरण र प्रकृतिको बारेमा चासो राख्ने सम्पूर्णको साझा अभियान भएको बताउँदै उनले यस अभियानले साना सिमान्तकृत किसानको बारेमा, मानव स्वास्थ्यको बारेमा, पर्यावरण मैत्री खेती प्रणालीको बारेमा वकालत गर्दै आइरहेको बताए। कार्यक्रममा सिल्पि थ्रिएटरसँगको सहकार्यमा निर्माण गरिएको नाटक सट्टापट्टाको प्रदर्शन गरिएको थियो। नाटकमा कृत्रिम रसायन र विषादीले हावा पानी र माटो विशाक्त भएको र दीर्घकालमा मानिस पनि कृत्रिम हुन सक्ने विषय उठाइएको थियो। नाटक समापनले समकालीन संकट प्रदर्शन गरेको र यसको उपाय खोज्न सबै लाग्नपर्ने नाटकका लेखक तथा निर्देशक युवराज घिमिरेले बताए। कार्यक्रममा विभिन्न थरि रैथाने खाना समेत खुवाइएको थियो भने पर्यावरणीय कृषिका सन्देशहरूको समेत प्रदर्शनी गरिएको थियो। मन्त्रालयका सचिव डा गोविन्द शर्माले धेरै अघि विषादी र रसायनले बढाएको संकटलाई मध्यनजर गरेरै आइ पि एम खेती प्रणाली प्रोत्साहन गरेको बताए। योसँगै अब एकीकृत कृषि प्रणालीलाई प्रोत्साहन गरेर मात्रै समकालीन संकटबाट बच्न सकिने बताउँदै शर्माले सबैलाई हातेमालो गर्नका लागि आग्रह गरे। करिब ४ घण्टा सन्चालन भएको कार्यक्रममा अनौपचारिक छलफल र रैथाने खानाको स्वादसँगै सम्पन्न भएको थियो।"
हिमालको सुरक्षा भनेको पृथ्वीको सुरक्षा हो भन्ने नबिर्सौं : राष्ट्रपति पौडेल,"बाकु (अजरबैजान) : राष्ट्रपति रामचन्द्र पौडेलले हिमालको सुरक्षा भनेकै पृथ्वीको सुरक्षा हो भन्ने कुरा ख्याल गर्न विश्व समुदायलाई आह्वान गरेका छन्। अजरबैजानको बाकु सहरमा कात्तिक २६ गतेदेखि सुरू भएको जलवायु परिवर्तनसम्बन्धी संयुक्त राष्ट्रसङ्घीय संरचना महासन्धि पक्ष राष्ट्रहरूको २९औं सम्मेलन (कोप२९) मा विश्व नेताहरूको उच्च स्तरीय सत्रलाई मंगलबार सम्बोधन गर्दै राष्ट्रपति पौडेलले सो कुरा आह्वान गरेका हुन्। 'नगन्य कार्बन उत्सर्जन गर्ने तर व्यापक नकारात्मक असर भोग्नुपर्ने विरोधाभासपूर्ण अवस्थाबाट नेपाल गुज्रिरहेको छ। नेपाल अहिले पनि जलवायुजन्य प्रकोपको आलो पीडामा छ। हालैको बाढी पहिरो र हिमताल विष्फोटन लगायतका विपदबाट सयौं मानिसको मृत्यु र अरबौंको भौतिक क्षति भएको छ। जसको पुनर्लाभ र पुनर्स्थापना अझ भइसकेको छैन,' राष्ट्रपति पौडेलले भने। उनले जलवायु परिर्वतनको मारबाट पृथ्वी नै संकटमा परेकाले गरिब, अल्पविकसित, विकासशील तथा साना टापु मुलुकहरू यसको पीडाबाट बढी प्रभावित भएको बताए। उनले विश्व समुदायको हित र पृथ्वीको रक्षाको लागि नेपालले प्राकृतिक स्रोतसाधनको उपयोगमा अनुशासन कायम राख्दै कार्बन उत्सर्जन न्यूनीकरणको महत्वाकांक्षी एनडीसी योजना कार्यान्वयन गरिरहेका बताए। वन क्षेत्र बढाएको र स्वच्छ ऊर्जा उत्पादन र आपूर्तिमा जोड दिएको उनको भनाइ छ। 'हाम्रा प्रयासका तुलनामा जलवायु परिवर्तनको असर व्यापक रहेकाले हाम्रा सामु धेरै चुनौतीहरू छन्, जसको सामाना गर्न हाम्रो क्षमताले पुग्दैन। जलवायु अनुकुलन र उत्सर्जन न्यूनीकरणका लागि हामीले गरिबी निवारणमा छुट्याएको बजेट कटौति गर्नुपरेको छ। यसबाट हामीहरू झन अन्यायमा परेका छौं। यसका लागि प्रदूषकले प्रदूषण वापतको क्षतिपूर्ति तिर्नुपर्ने सिद्धान्त व्यवहारमा लागू गर्नुको साथै उत्सर्जन घटाउनु पनि पर्छ,' उनले भने।"
वन मुद्दामा दाङमा वडाध्यक्ष पक्राउ,"दाङ : वन मुद्दामा दाङको राजपुर गाउँपालिका७ का वडाध्यक्ष पुस्कर वली पक्राउ परेका छन्। वडाध्यक्षसहित ६ जनालाई डिभिजन वन कार्यालय दाङ (देउखुरीले ) पक्राउ गरी अनुसन्धान थालेको छ। झन्डै दुई वर्ष अगाडि वडाध्यक्षको मिलेमतोमा कानुनी प्रक्रिया बेगर वनका रुख काटेको भन्ने उजुरी अख्तियारमा परेको थियो। त्यस पछि उनीहरूमा अनुसन्धान सुरु भएको थियो। अख्तियारले सत्य तथ्य छानबिन गरी पठाउन डिभिजन वन कार्यालय दाङ (देउखुरी)लाई भनेपछि वन डिभिजनले अनुसन्धान थालेको थियो। कार्यालयका वन अधिकृत छोटेलाल चौधरीलाई अनुसन्धान अधिकृत तोकेर घटनाको छानबिन थालेको थियो। अनुसन्धानका क्रममा त्यस सामुदायिक वनमा ७४ वटा विभिन्न प्रजातिका रुखहरू काटिएको प्रमाण भेटियो र उक्त कटान भएका काठको परिमाण करिब ३ सय क्युफिट हुन् आउने अनुसन्धान अधिकृत चौधरीको बताए। त्यसमा वडाध्यक्ष सहितको संलग्नता भेटिएको चौधरीले बताए। सिक्टा गाउँदेखि भित्री सिक्टासम्म विद्युत तार विस्तार गर्दा राप्ती किनार सामुदायिक वनमा तारमुनि परेका साल, ढौंटी, खयर प्रजातिका करिब ७४ वटा ससाना (बल्लाबल्ली साइजका) रुखहरू काटेको उनीहरूलाई आरोप लागेको छ। वडाध्यक्ष वलीसहित अनुसन्धानमा तानिएकाहरूमा उनका सहोदर दाई घन बहादुर वली, घन बहादुरका छोरा तिलक वली, पदमबहादुर खड्का, भुपलाल बोटे र बालाराम कुमाल रहेका छन्। तीन जनालाई बयानका लागि जिल्ला अदालतमा उपस्थित गराएको र वडाध्यक्ष वली सहित तीन जनालाई बयानका लागि अदालतमा बोलाउँदा आलटाल गरेकोले पक्राउ गर्नु परेको अनुसन्धान अधिकृत चौधरीले बताए। डिभिजन वन कार्यालयको नियन्त्रणमा रहेका वडाध्यक्ष वलीलाई जिल्ला अदालतमा पेस गरिने तयारी गरिएको छ।"
सुप्रिम सहकारी सम्बन्धमा रवि लामिछानेसँग ५ घन्टा बयान,"भैरहवा : पूर्वगृहमन्त्री एवं राष्ट्रिय स्वतन्त्र पार्टीका सभापति रवि लामिछानेलाई सहकारी ठगी र संगठित अपराध कसुरमा अनुसन्धानका लागि रुपन्देही ल्याएर थालिएको बयानमा आफूमाथि लागेको आरोप अस्विकार गरेका छन्। रुपन्देहीको बुटवलस्थित सुप्रिम बचत तथा ऋण सहकारी संस्था लिमिटेडको रकम अपचलन गरेको आरोपमा कास्की प्रहरी हिरासतमा रहेका लामिछानेलाई मंगलबार रुपन्देही ल्याएर बयान थालेको छ। पोखराबाट विमानमार्फत भैरहवा ल्याएलग्त्तै जिल्ला सरकारी वकिाल कार्यालयमा बयान सुरु गरिएको थियो। जिल्ला न्यायाधिवक्ता प्रेमराज पौडेलसहित ६ जना न्यायाधिवक्ता र प्रहरी अधिकारीहरूको उपस्थितिमा मंगलबार पाँच घण्टा बयान लिएर बुधबार बिहानसम्मका लागि बयान स्थगित गरिएको छ। रविसँग दिउँसो १ बजेदेखि सुरु गरिएको बयान साँझ ५:५० बजेसम्म लिइएको थियो। रविसँग सुप्रिम सहकारी, गोर्खा मिडिया नेटवर्क प्रालिलगायतसँग सम्बन्धित २० वटाभन्दा बढी प्रश्नहरू गरिएको थियो, स्रोतले भन्यो, अझै प्राराम्भिकमै छौं। बयान हुँदै गर्दा साँझ परेपछि बुधबार बिहानसम्मका लागि स्थगित गरिएको छ। गोर्खा मिडिया नेटवर्क प्रालिका पूर्वप्रबन्ध निर्देशकसमेत रहेका लामिछानेले आफूमाथि लागेको आरोप अस्विकार गर्दै सबै विषय जिबी राईलाई थाहा भएको र आफूलाई राजीतिक पूर्वाग्राहीले फसाइएको बयान दिएको एक प्रहरी अधिकारीले बताए। मंगलबार साँझ बयान स्थगित भएपछि बाहिर निस्किँदै गर्दा संक्षिप्त प्रतिक्रिया दिँदै लामिछानेले भने, खोरमा थुन्दैमा बाघ स्याल हुँदैन। यति प्रतिक्रिया दिँदै गर्दा प्रहरीले उनलाई बल प्रयोग गरेर अघि बढाएको थियो। बुधबार बिहानसम्मका लागि बयान स्थगित भएपछि लामिछानेलाई नियन्त्रणमा लिएर जिल्ला प्रहरी कार्यालयको हिरासत कक्षमा राखिएको रुपन्देहीका एसपी रञ्जितसिंह राठौरले बताए। लामिछानेलाई रुपन्देही ल्याउनुअघि भैरहवाको सुरक्षा व्यवस्था कडा बनाइएको थियो। रास्वपाले सभापति लामिछानेलाई न्याय दिन माग गर्दै प्रदर्शन गरेको थियो भने सुप्रिम सहकारी पीडितहरूले पनि भैरहवामा सहकारी पीडितहरूलाई न्यायको माग गर्दै प्रदर्शन गरेका थिए।"
सामाजिक सञ्जालको प्रयोगमा प्रेस काउन्सिलको विशेष अपील,"काठमाडौं : प्रेस काउन्सिल नेपालले सञ्चार माध्यमसँग सम्बद्ध भएका र नभएका सामाजिक सञ्जाल विशेषगरी युट्युब च्यानल तथा फेसबुक पेजबाट सम्प्रेषित सामग्रीलाई तथ्यपूर्ण र विश्वसनीय बनाउन विशेष अपील जारी गरेको छ। नियामक निकाय काउन्सिलले विभिन्न पेजसहित सामाजिक सञ्जालमा सञ्चालकको नाम, ठेगाना प्रष्ट हुनुपर्ने सहित तथ्यपूर्ण समाचारको लागि मंगलबार विशेष अपील जारी गरको हो। सामाजिक सञ्जालमा देखिएका कतिपय आपत्तिजनक सामग्री अनुगमनसहित प्रवृत्तिगत अध्ययन गरी सच्याउन र सचेतना जगाउन विभिन्न काम समेत गर्दै आएको काउन्सिलले जनाएको छ। सहप्रवक्ता एवं सूचना अधिकारी रामशरण बोहराद्वारा जारी विज्ञप्तिमा युट्युब, अनलाइन टिभीसहित सामाजिक सञ्जालको पेजहरुको प्रयोगमा सहजता ल्याउन र व्यवस्थित बनाउन प्रेस काउन्सिलले बेग्लै कार्यविधि बनाई कार्यान्वयन गरिरहेको उल्लेख छ। सञ्चार माध्यमअन्तर्गत आबद्ध भएका सामाजिक सञ्जाल (युट्युब च्यानल एवं फेसबुक पेज)बाट सम्प्रेषित सामग्रीका सम्बन्धमा उजुरी आएमा वा स्वअनुगमनबाट देखिएमा त्यस्ता सामग्रीका सम्बन्धमा पत्रकार आचारसंहिताको व्यवस्थाबमोजिम नै कारबाही भइरहेको र अन्य सामाजिक सञ्जालबाट अफवाह फैलाउने, द्वन्द्व बढाउने, अश्लील सामग्री सम्प्रेषण गर्ने, अन्धविश्वासलाई प्रश्रय दिने, अशिष्टअमर्यादित गतिविधि समेटिएको सामग्री सम्प्रेषण भएको देखिएमा अनुसन्धान गरी कारबाही गर्न नेपाल प्रहरी (साइबर ब्युरो)मा पत्राचार गर्ने गरिएको काउन्सिलले जनाएको छ। पछिल्लो समय कतिपय सामाजिक सञ्जाल (युट्युबफेसबुक पेज) बाट प्रचलित कानुनअनुसार दर्ता भइ स्थापित सञ्चार माध्यमप्रति वितृष्णा फैलाउने गरी गलत भाष्य निर्माण गर्न भएका प्रयासप्रति काउन्सिलको गम्भीर ध्यानाकर्षण भएको समेत विज्ञप्तिमा जनाइएको छ। सञ्चार माध्यमको विश्वास नगर्न, अहिले सामाजिक सञ्जाल नै आधिकारिक माध्यम हुन् भन्ने जस्ता भाष्य निर्माण गर्न भएका प्रयासप्रति काउन्सिलको गम्भीर ध्यानाकर्षण भएको छ त्यसमा उल्लेख छ। सामाजिक सञ्जाल दुरुपयोग गरी भ्रमपूर्ण, अफवाहपूर्ण, गालीगलौजपूर्ण सामग्री सम्प्रेषण भइरहेको काउन्सिलको विशेष अनुगमनबाट देखिएको छ। सामाजिक सञ्जालमा भेटिने कतिपय अमर्यादित, अशिष्ट र तथ्यहीन सामग्रीले जनमानसमा अन्योल समेत सिर्जना गरेको छ। काउन्सिलले यस्ता गतिविधिलाई गम्भीर रूपमा लिइ समस्या समाधानका लागि राज्यका निकायहरूसँग आवश्यक समन्वय र सहजीकरण गरिरहेको काउन्सिलले जनाएको छ। मिडियाको आवरणमा रहेका पेज, ग्रुपसहितमा आवद्ध व्यक्तिहरूले विज्ञापनका लागि अनावश्यक दबाब दिने, अन्य बार्गेनिङ गर्ने र मागबमोजिम नभएमा वा विज्ञापन दिन अस्वीकार गरेमा त्यस संस्था, कम्पनी एवं व्यक्तिको बारेमा तथ्यहीन, आधारहीन, अपुष्ट आरोपहरू लगाई मिथ्या सूचना प्रकाशनप्रसारण गर्ने गरेको भनी गुनासाहरू प्राप्त भइरहेका छन्। यस्ता गतिविधिहरुलाई तत्काल रोक्न प्रेस काउन्सिल सम्बद्ध सबैलाई सचेत गराउन चाहन्छ, विज्ञप्तिमा भनिएको छ। सामाजिक सञ्जालले सत्य, तथ्य एवं सन्तुलित सूचना प्रवाह गर्न सके मात्र यसप्रति जनविश्वास बढ्छ। कुनै सूचना प्रकाशित गर्नुअघि विश्वसनीयताको परीक्षण गर्नुपर्छ। आफूले सम्प्रेषण गरेका सामग्रीउपर हुने विचार वा कमेन्टहरुबाट सिर्जित परिस्थितिको सार्वजनिक एवं कानुनी जवाफदेहिता पनि स्वयं सञ्चार माध्यम एवं सम्बद्ध सामाजिक सञ्जालको हुनेतर्फ काउन्सिलले सजगसमेत गराएको छ। आधिकारिक र विश्वसनीय सूचना प्रवाहबाट मात्र पत्रकारिता बलियो र प्रभावकारी हुन्छ। सामाजिक सञ्जालहरू पनि त्यसैका लागि सदुपयोग गर्न सके अहिले देखिएका कतिपय भ्रमहरू आफैं हट्दै जानेछन्, काउन्सिलका अध्यक्ष बालकृष्ण बस्नेतको धारणा छ। प्रेस काउन्सिलले लागू गरेको कार्यविधिमा आमसञ्चार माध्यमले झैं सामाजिक सञ्जाल (युट्युब च्यानल तथा फेसबुक पेजहरू) ले सञ्चालक र कार्यालय ठेगानासहित पूर्ण विवरण खुलाउनुपर्ने प्रष्ट उल्लेख गरेको छ। कानुनी प्रक्रिया पूरा नगरी चलाएका सञ्जालबाट सम्प्रेषित सामग्रीबाट प्रचलित कानुन उल्लंघन भए आवश्यक कारबाहीका लागि सम्बन्धित निकायमा लेखी पठाउन सक्नेछ। विज्ञप्तिमा सञ्चार क्षेत्रलाई व्यवस्थित, विश्वसनीय, मर्यादित र प्रतिष्ठापूर्ण बनाउन प्रेस स्वतन्त्रताको पूर्ण कार्यान्वयन हुनुपर्ने उल्लेख गर्दै संविधान र कानुनले स्थापित गरेको पूर्ण प्रेस स्वतन्त्रतालाई पालना गर्न, गराउन साथै गल्ती सच्याउने आम सञ्चारमाध्यमको प्रतिबद्धतालाई सम्मान गर्नेतर्फ काउन्सिल सदैव सचेत एवं क्रियाशिल भएको उल्लेख छ। सञ्चार माध्यमसँग सम्बद्ध भएका र नभएका सामाजिक सञ्जाल विशेषगरी युट्युब च्यानल तथा फेसबुक पेजलाई प्रचलित कानुन र आचासंहिताको पालना गरी सूचना सम्प्रेषण गर्न सम्बद्ध सबैमा काउन्सिलले आग्रह समेत गरेको छ। साथै मिडियाको दुरुपयोग गर्ने, भ्रम छर्ने, बिज्ञापनलगायत बार्गेनिङ गर्ने र मागबमोजिम नभएमा धम्की दिने, तथ्यहीन सामग्री प्रकाशनप्रसारण गर्नेजस्ता गैरपेशागत आचरण प्रस्तुत नगर्न, नगराउन समेत विज्ञप्तिमार्फत काउन्सिलले सचेत गराएको छ।"
पूर्वमन्त्री अधिकारीलाई थप ७ दिन हिरासतमा राखेर अनुसन्धान गर्न अनुमति,काठमाडौं : कोशी प्रदेशका पूर्वमन्त्री लिलाबल्लभ अधिकारीलाई थप ७ दिन हिरासतमा राखेर अनुसन्धान गर्न अनुमति दिएको छ । काठमाडौं जिल्ला अदालतका न्यायाधीश दिनबन्धु बरालले मन्त्री अधिकारीसहित ९ जनालाई ७ दिनको म्याद थपेका हुन्। मानव बेचबिखन तथा ओसारपसारमा जिल्ला प्रहरी परिसर काठमाडौंले उनीहरूविरुद्ध अनुसन्धान गरिरहेको छ। जापान भ्रमणसम्बन्धी विवादमा मुछिएपछि कोशीको अधिकारीले कोशीको आन्तरिक मामिला तथा कानुनमन्त्री मन्त्रीबाट राजीनामा दिएका थिए। नेकपा एमालेका अधिकारी मोरङको निर्वाचन क्षेत्र नम्बर २ (ख)बाट निर्वाचित प्रदेशसभा सदस्य हुन्। एमालेले पनि उनलाई तत्कालका लागि पार्टीको सबै जिम्मेवारीबाट हटाइसकेको छ। एमाले प्रदेश संसदीय दलले अधिकारी पक्राउ परेको जानकारी प्रदेशसभा सचिवालयलाई दिएको छ। जापान भ्रमण प्रकरणको अनुसन्धानका लागि अधिकारीलाई प्रहरीले आइतबार विराटनगरबाट पक्राउ गरेर काठमाडौं लगेको थियो। यसअघि प्रहरीले अदालतबाट २ दिनको म्याद लिएर उनीविरुद्ध लिखत तथा मानव बेचबिखनसम्बन्धी मुद्दामा अनुसन्धान अघि बढाएको थियो।
हुम्लामा बिरामीले समेत पाउँदैनन् हवाई टिकट,"हुम्ला : नाम्खा गाउँपालिका२ च्यादुक गाउँका ७८ वर्षीय द्याम्जो तामाङले पाँच दिन कुरेपछि बल्लतल्ल नेपालगन्जको लागि जहाज टिकट पाए। तामाङ खुट्टाको क्यान्सर भएर उपचारमा पाँच दिनपछि जहाज टिकट पाएर नेपालगन्ज झरेका उनकी छोरी पेमा तामाङले दुःखेसो गरिन्। घरबाट आएको पाँच दिन बितिसक्दासमेत जहाज टिकट नपाउँदा सास्ती खेप्न बाध्य भएको तामाङले बताइन्। २१ गते सीता र समिट एयरलाइन्सलाई जहाज टिकटको आग्रह गरे पनि नपाएको तामाङको भनाइ छ। मंगलबार नेपाल वायुसेवा निगमको जहाजमा टिकट पाएको उनले अन्नपूर्ण पोस्टलाई बताइन्। बुधबार तालिमका लागि सुर्खेत झर्ने जहाज टिकटको लागि तीन दिनसम्म सिमकोट विमानस्थल धाउँदा पनि जहाज टिकट नपाएको जिल्ला अस्पताल हुम्लाका निमित्त कार्यालय प्रमुख डा प्रतीक्षा भारतीले जानकारी दिइन्। जिल्ला प्रशासन कार्यालय हुम्लामा सरकारी टिकटको लागि पहल गर्दा पनि सहायक प्रमुख जिल्ला अधिकारी अमृतप्रसाद सुवेदीले विभेद गरेका जिल्ला अस्पताल हुम्लाका एक चिकित्सकले गुनासो गरे। जिल्ला अस्पताल हुम्लाबाट रेफर गरिएका बिरामीहरू पनि ओझेलमा पर्ने गरेका जिल्ला अस्पताल हुम्लाले जनाएको छ। सीता, समिट र तारा एयरलाइन्सले नियमित उडान नगरेपछि हुम्ला जिल्लाबाट दसैंतिहार सकेर सहर झर्ने विद्यार्थी, बिरामी, वृद्धवृद्धा नागरिकलाई सकस बढेको छ। जिल्ला प्रशासन कार्यालय हुम्लाको नाम रहेको जहाज टिकटमा सहायक प्रमुख जिल्ला अधिकारी अमृतप्रसाद सुवेदीले दुरुपयोग गर्ने गरेका छन्। सहायक प्रमुख जिल्ला अधिकारी सुवेदीले आफ्ना निकटका मान्छेलाई सिफारिस गर्ने गरेको गुनासो बढेको छ। नेपाल वायु सेवा निगमले दुई सिट जिल्ला प्रशासनको नाममा जहाज टिकट राखे पनि बिरामी, विद्यार्थी, आवश्यक कामले नेपालगन्ज झर्ने सरकारी कार्यालयका प्रमुखले भने पाउँदैनन्। जिल्ला अस्पताल हुम्लाका एक चिकित्सकका अनुसार सहायक प्रमुख जिल्ला अधिकारी सुवेदीलाई सरकारी टिकटको कुरा गर्दा यो हाम्रो अधिकारभित्र पर्ने भएकोले आफूखुसी हाल्न सकिने जवाफ दिए। सरकारी स्वामित्वको नेपाल वायु सेवा निगमको सुर्खेत नियमित उडान नहुँदा हुम्लाका नागरिक लुम्बिनी प्रदेशको नेपालगन्ज भएर गाडीमा सुर्खेत झर्न बाध्य भएको चंखेली गाउँपालिका१ का हीरा बोहराले बताए। नेपाल वायु सेवा निगमले सुर्खेतबाट पनि हुम्लामा उडान गर्नुपर्ने उनको भनाइ छ। दसैंतिहारजस्ता चाडपर्व मनाउन विभिन्न सहरबाट घर फर्कने यात्रु टिकट नपाएर बर्सेनि अलपत्र पर्छन्। यो दसैंमा पनि टिकट नपाएरै हुम्लीहरू नेपालगन्ज र सुर्खेतका एयरपोर्टमा अलपत्र परे। बर्सेनि एउटै समस्या भोग्नुपर्ने बाध्यता बीच चुनावको बेला नेताहरू भोट माग्न आउँदा स्थानीय नेतासँग आक्रोशित छन्। नेतालाई छैन समस्या कर्णालीका मन्त्री र नेताहरूलाई भने हवाई टिकटमा कुनै समस्या छैन। प्रदेशका पूर्वमुख्यमन्त्री जीवनबहादुर शाहीलाई हुम्ला जानु पर्दा निजी क्षेत्रको समिट एयर भनेकै ठाउँमा पुग्छ। नेकपा एमालेका छक्कबहादुर लामा, दल रावललगायतका लागि सीता एयर ठाउँमै पुग्छ। नेताहरूका आडमा निजी एयरलाइन्स तयारी अवस्थामा हुने भए पनि हुम्लीको पीडाबारे नेताहरूलाई चासो हुँदैन। राष्ट्रिय सडक सञ्जालसँग नजोडिएको हुम्लाका नागरिकलाई जहाज टिकट पाउन जहिल्यै सास्ती हुने गरेको छ।"
नेपाल एसबिआई बैंक र एइसिसीबीच सम्झौता,"नेपाल एसबिआई बैंक लिमिटेड र एइसी ग्लोबल नेपाल प्रालि (एइसिसी)बीच विदेशमा अध्ययन गर्न जाने विद्यार्थी लक्षित शैक्षिक कर्जा सहज रूपमा प्रदान गर्नेसम्बन्धी सम्झौतापत्रमा हस्ताक्षर भएको छ। बैंकका तर्फबाट प्रमुख कर्जा अधिकृत अर्जुन नेपाल र एइसिसीका तर्फबाट निर्देशक अजित सिंहबिच उक्त सम्झौतापत्र आदानप्रदान भएको हो। यस सम्झौताले विदेशमा अध्ययनका लागि जाने विद्यार्थीहरूलाई शैक्षिक कर्जा प्राप्त गर्ने प्रक्रियालाई सहज बनाउने अपेक्षा राखिएको छ। सो कार्यक्रममा बैंक तथा एइसिसीका अन्य पदाधिकारीहरूसमेतको उपस्थिति थियो। हाल नेपाल एसबिआई बैंकले १०० शाखा, २२ एक्सटेन्सन काउन्टर, सात प्रदेश कार्यालय, १९ शाखारहित बैंकिङ सेवा, १२१ एटिएम र एक कर्पोरेट कार्यालयमार्फत सेवा प्रदान गर्दै आएको छ।"
रियलमीले बडा दशैंतिहारको बडा अफर को बम्पर र मेगा उपहार विजेता घोषणा गर्दै,"काठमाडौं : सर्वाधिक लोकप्रिय टेक्नोलोजी ब्रान्ड रियलमीले नेपालीहरुको महान् चाड दसैं र तिहारको अवसर पारेर ल्याएको बडा दशैंतिहारको बडा अफरको मेगा र बम्पर उपहार विजेता छिटै घोषणा गर्ने भएको छ। उक्त योजना अन्तर्गत हरेक हप्ता २ जना भाग्यशाली विजेताले रियलमी सि ६३ र भने दैनिक १० जना भाग्यशाली विजेताले बोल्ट स्मार्टवाच, बोल्ट इयरबड्स र सफारी ब्याकप्याकहरू जित्ने अवसर प्राप्त गरेका छन्। त्यसैगरी बम्पर उपहारमा एकजनाले टिभीएस एन्टर्क ड्रम स्कुटर र मेगा उपहारमा एकजना भाग्यशाली विजेताले एमजी ४ इभि गाडी जित्ने अवसर पाउनेछन् जसको घोषणा अब केही दिनमै हुने कम्पनीले जनाएको छ। बडा दशैंतिहारको बडा अफर असोज १५ देखि कार्तिक २२ सम्म सञ्चालन भएको थियो।"
छाडा कुकुरको आतंक रोक्न बन्ध्याकरण अभियान,"जोमसोम : मुस्ताङको पाँचवटै गाउँपालिकामा छाडा कुकुरको आतंक रोक्न बन्ध्याकरण अभियान सुरु गरिएको छ। कुकुर आतंक बढेसँगै घरपालुवा तथा सामुदायिक छाडा कुकुर नियन्त्रण अभियान थालिएको हो। मंगलबार उपल्लो मुस्ताङको लोमान्थाङबाट छाडा कुकुरहरुलाई रेबिज विरुद्ध खोप तथा बन्ध्याकरण गर्ने अभियान प्रारम्भ गरिएको हो। लोमान्थाङबाट सुरु भएको अभियान लोघेकर दामोदरकुण्ड, वारागुङ मुक्तिक्षेत्र, घरपझोङ र थासाङ गाउँपालिकामा पुगेर सकिने छ। राष्ट्रिय प्रकृति संरक्षण कोष अन्नपूर्ण संरक्षण क्षेत्र आयोजना इलाका संरक्षण कार्यालय लोमान्थाङ, भेटेरिनरी अस्पताल तथा पशु सेवा विज्ञ केन्द्र मुस्ताङ र जिल्लाका ५ वटै स्थानीय तहको आयोजनामा जिल्ला स्तरीय रुपमा अनधिकृत छाडा कुकुर नियन्त्रण अभियान सुरु गरिएको हो।"
बुधबार देशका यी स्थानमा हुने छ वर्षा,"काठमाडौं : बुधबार कोशी, बागमती, गण्डकी र लुम्बिनी प्रदेशका पहाडी भूभागमा आंशिक बदली रही बाँकी भूभागमा आंशिक बदली देखि मौसम मुख्यतया सफा रहने छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशको पहाडी भूभागका एकदुई स्थानमा हल्का वर्षाको साथै उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ । बुधबार राति कोशी, बागमती र गण्डकी प्रदेशको पहाडी भूभागमा आंशिक बदली रही बाँकी भूभागमा मौसम मुख्यतया सफा रहने छ।"
इन्ड्राइभले नेपालमा लन्च गर्यो नयाँ इन्ड्राइभ कम्फर्ट सुविधा,"काठमाडौं : इन्ड्राइभ, ग्लोबल मोबिलिटी र अर्बन सर्भिस प्लेटफर्मले यात्रुहरूलाई थप आरामदायी, प्रिमियम राइड विकल्प उपलब्ध गराउने उद्देश्यले नेपालमा आफ्नो नयाँ इन्ड्राइभ कम्फटर् फिचर सुविधा सुरु गरेको छ। यात्राको अनुभव बढाउन डिजाइन गरिएको इन्ड्राइभ कम्फर्ट सुविधाले यात्रुहरूलाई परिष्कृत सुविधाहरू सहितको प्रिमियम लेभलका सवारी साधनमा यात्रा गर्न सहज बनाउँछ। कम्फोर्ट सवारीहरू उच्च गुणस्तरका सवारी साधनहरू र उच्च स्तरको सेवा प्रदान गर्न समर्पित तथा हाइरेटिङ गरिएका ड्राइभरहरूका साथ यात्रा गर्न खोज्नेहरूका लागि उपयुक्त छ। नयाँ सुविधासँगै, नेपाली यात्रुहरूले अब थप आरामदायी र सुविधाजनक यात्राको आनन्द लिन इन्ड्राइभ कम्फर्ट राइडहरू रोज्न सक्नेछन्। इन्ड्राइभ साउथ एशियाका सिनियर मार्केटिङ म्यानेजर, अविक कर्माकारले भने, इन्ड्राइभमा, हामी हाम्रा ग्राहकहरूको आवश्यकताहरू पूरा गर्न किफायती, सुविधाजनक वा थप कम्फोर्ट सवारी विकल्पहरू प्रदान गर्न समर्पित रहेका छौं। इन्ड्राइभ कम्फर्ट राइडको सुरुवात नेपालमा इन्ड्राइभका लागि आकर्षक विकास हो। हामी हाम्रा प्रयोगकर्ताहरूको विशिष्ट आवश्यकताहरू पूरा गर्ने उपयुक्त सवारी विकल्पहरू प्रस्ताव गर्न प्रतिबद्ध छौं। इन्ड्राइभ कम्फर्टको साथ, यात्रुहरूले फराकिलो, रमाइलो र उचित मूल्यको सवारीको प्रतीक्षा गर्न सक्छन, जबकी हाम्रा चालक साझेदारहरूले उत्कृष्ट सेवा प्रदान गर्ने थप अवसरहरू प्राप्त गर्छन्। जसले अब आफ्नो यात्रा आवश्यकताहरूको आधारमा स्ट्याण्डर्ड सवारी र प्रिमियम इन्ड्राइभ कम्फर्ट अनुभवहरू बीच छनोट गर्न सक्नेछन। यो सुविधा उच्च मूल्याङ्कन कायम राख्ने र प्रिमियम सवारी साधन चलाउने चालकहरूका लागि पनि लाभदायक रहेको छ, जसले उनीहरूलाई इन्ड्राइभ कम्फर्ट राइडहरू मार्फत थप आम्दानी गर्ने अवसर प्रदान पनि गर्दछ। एशिया प्यासिफिक कम्युनिकेसन्स लीड पवित नन्दा आनन्दले भनिन, हामी चालक र यात्रु दुवैलाई आफ्नो प्राइस रोज्ने स्वतन्त्रता दिएका छौं। त्यसैले, तपाइँले ड्राइभर चयन गर्न पाउनुहुन्छ। हाम्रो पूर्ण पारदर्शी मोडेलमा यात्राहरु हुन्छन। हामी यात्रु र चालक दुवैको हातमा राइडशेयर सर्तहरू उपलब्ध गराएर सबै प्रयोगकर्ताहरूलाई छनोट र निष्पक्षताको स्वतन्त्रता ल्याउन हामी सँधै प्रतिबद्ध छौं।"
जाजरकोटमा फोर्स गाडी र जिप ठोकिँदा चार घाइते,"जाजरकोट : जाजरकोटमा मंगलबार अर्को सडक दुर्घटना भएको छ। फोर्स गाडी र जिप एक आपसमा ठोकिँदा चार जना घाइते भएका छन्। जाजरकोट भेरी नगरपालिका१२ रातोपोखरास्थित छिन्चु जाजरकोट सडक खण्डमा दुर्घटना भएको हो। सोमबार मात्र दुई छुट्टाछुट्टै दुर्घटनामा ३९ जना घाइते भएका थिए। एकपछि अर्को दुर्घटना हुन थालेपछि स्थानीय चिन्तामा परेका छन्। नेपालगन्जबाट जाजरकोट तर्फ आउँदै गरेको लु २ ख ५८३६ नम्बरको फोर्स गाडी र विपरीत दिशाबाट जाँदै गरेको लु १च ५२९९ नं को जिप ठोकिँदा फोर्स गाडीमा रहेका रुकुम पश्चिम चौरजहारी नगरपालिका३ की २७ वर्षीया सपना कुमारी महर, जाजरकोट नलगाड नगरपालिका७ की ६३ वर्षीया गंगा बिक, जिल्लाकै कुशे गाउँपालिका६ की २१ वर्षीया माया तिरुवा र दाङ शान्तिनगर गाउँपालिका७ की ३७ वर्षीया बिमला थापा घाइते भएको प्रहरीले जनाएको छ। घाइतेको उपचारका लागि जिल्ला अस्पताल जाजरकोट तर्फ पठाएको प्रहरी सहायक निरीक्षक देव बहादुर नेपालीले बताए। दुवै गाडीका चालकलाई प्रहरीले नियन्त्रणमा लिएर सोधपुछ गरिरहेको छ। सोमबार भएका दुर्घटनाका घाइते ११ जनालाई हेलिकोप्टरबाट सुर्खेत लगेर प्रदेश अस्पतालमा उपचार भइरहेको छ। केहीको जिल्ला अस्पतालमा उपचार भइरहेको छ।"
अर्थतन्त्रका सबल सूचकका जगमा कमजोर क्षेत्रहरू सुधार्न अर्थमन्त्री पौडेलको निर्देशन,"काठमाडौं : उपप्रधानमन्त्री एवं अर्थमन्त्री विष्णुप्रसाद पौडेलले आन्तरिक परिसूचक कमजोर रहेका क्षेत्रहरूलाई सुधार्ने गरी कार्य सम्पादन गर्न मन्त्रालय मातहतका निकायलाई निर्देशन दिएका छन्। अर्थ मन्त्रालयमा आयोजित मन्त्रालयस्तरीय विकास समस्या समाधान समितिको बैठकमा अर्थमन्त्री पौडेलले अर्थतन्त्रका बाह्य र आन्तरिक सूचकमा रहेका सबलताको जगमा आन्तरिक परिसूचक कमजोर रहेका क्षेत्रहरूलाई सुधार्ने गरी अगाडि बढ्न निर्देशन दिएका हुन्। उनले वैदेशिक मुद्राको सञ्चिति, शोधानान्तर स्थिति, विप्रेषण, बैंकमा अधिक तरलता, न्यून ब्याज दर, मूल्यवृद्धि नियन्त्रण, गत वर्षको तुलनामा राजस्व वृद्धि, आर्थिक वृद्धि दर राम्रो हुने स्थिति भएपनि आयात, निर्यात, उत्पादन, माग, पूँजीगत खर्च, लगानी लगायतका पक्षमा समीक्षा गरेर अघि बढ्न निर्देशन दिए । राष्ट्रिय योजना आयोगका उपाध्यक्ष प्राडाशिवराज अधिकारीले अर्थतन्त्रमा देखा परेका सकारात्मक सूचकहरुलाई विशेष ध्यान दिनुपर्ने बताए । उनले समस्याको स्थिति देखाएर मात्र नहुने उल्लेख गर्दै त्यसका कारणहरु र निराकरणका उपायहरु पनि उत्तिकै आवश्यक हुने उल्लेख गरे । नेपाल राष्ट्र बैंकका गभर्नर महाप्रसाद अधिकारीले बैंकिङ तरलता, कम ब्याजदर लगायतलाई अवसरका रुपमा लिइ लगानी बढाउन सकिने धारणा व्यक्त गरे । उनले सार्वजनिक र निजी क्षेत्रमा थप काम हुने वातावरण सिर्जना गर्नु अहिलेको मुख्य आवश्यकता भएको बताए।"
सुप्रिम सहकारीको रकम अपचलन : सरकारी वकिल कार्यालमा पूर्वगृहमन्त्री लामिछानेको बयान जारी,"भैरहवा : पूर्व गृहमन्त्री एवम् राष्ट्रिय स्वतन्त्र पार्टीका सभापति रवि लामिछानेको जिल्ला सरकारी वकिल कार्यालयमा बयान जारी रहेको छ। उनलाई रुपन्देहीको बुटवलस्थित सुप्रिम बचत तथा ऋण सहकारी संस्थाको रकम अपचलनको आरोपमा भैरहवा ल्याएलगत्तै बयान सुरु भएको हो। रुपन्देही अदालतले पक्राउ पुर्जी जारी गरेपछि कास्की प्रहरीको हिरासतमा रहेका लामिछानेलाई अनुसन्धानका लागि प्रहरी नियन्त्रणमा भैरहवा ल्याइएको हो। बयान लिनका लागि जिल्ला न्यायाधिवक्ता प्रेमराज पौडेलसहित ६ जना न्यायाधिवक्ताहरु रहेको स्रोतको भनाई छ। सहकारी ठगी प्रकरणमा मुछिएका राष्ट्रिय स्वतन्त्र पार्टी (रास्वपा) सभापति लामिछानेसहित १२ जनाविरुद्ध रुपन्देही जिल्ला अदालतले पक्राउ पुर्जी जारी गरेको छ। पक्राउ पुर्जी जारी हुनेमा लामिछाने, छविलाल जोशी, दीपक लामा, अनन्तबाबु राई, बल्लभ नेपाल, विशाल तामाङ, रविना रिमाल, भगवती बम्जन, विज्ञान राई, सुरक्षा अधिकारी, नरेश जिसी र शिवबहादुर गुरुङ छन्। सूर्यदर्शन सहकारीको रकम अपचलनको आरोपमा लामिछानेमाथि पोखरामा पनि अनुसन्धान जारी छ। पछिल्लो समय उनीमाथि हिरासतमा लिएर अनुसन्धान गर्न १३ दिनका लागि अदालतबाट म्याद थप भएको छ।"
गृह जिल्लामा पूजापाठ र भेटघाटमा व्यस्त छन् देउवा,"डडेल्धुरा : गृह जिल्लामा रहेका नेपाली कांग्रेस सभापति शेरबहादुर देउवा पूजाआजासँगै कार्यकर्ता भेटघाटमा व्यस्त छन्। उनले नेताकार्यकर्तासँग संगठन र समसामयिक राानीतिक विषयमा अन्तरक्रिया गरेका हुन्। त्यस्तै प्रख्यात बडाला जाँतको अवलोकन गर्नुका साथै उनले गन्याप देवताको पूजाआजा गरेका थिए। गन्यापधुरा गाउँपालिका२ बडालमा रहेको लाटागन्याप देवताकाको पूजाआजा गरी बडाल जाँतमा दाईन दमाह, रुसिंग, भोकर बाजाको तालमा नांगो तरबार नचाएर चौलो खेलिन्छ। धार्मिक शक्तिसँगै चौलोले प्रख्यात बडाल जाँतमा भागेश्वर देवतालाई गाँजले ढोग गरेपछि दिउसोको मेला शुभारम्भ हुन्छ। प्राचीनकालदेखि चलिआएको छलिया जाँत हेरे पछि देवी देवताको दर्शन र आशिर्वाद प्राप्त हुने जनविश्वास छ। त्यस्तै देउवाले बुधबार जिल्ला कार्यसमितले आमन्त्रण गरेको बैठकमा सय दिने संकल्प यात्राबारे छलफल गर्नेछन्। उनका स्वकीय सचिव भानु देउवाका अनुसार बुधबार नै नवदुर्गा गाउँपालिका१ मा कार्यकर्ता र स्थानीयहरूसँग भेट गर्ने कार्यक्रम छ। बिहीबा अजयमेरु गाउँपालिका १ र २ मा पुगेर नेता तथा कार्यकर्तासँग भेटघाट गरी स्थानीय विकास निर्माणका विषयमा छलफल गर्ने उनले बताए।"
वैदेशिक रोजगारमा विभिन्न देशमा पठाइदिने भन्दै ठगी गर्ने तीनजना पक्राउ,"काठमाडौं : आकर्षक तलबको प्रलोभनमा पारी विभिन्न देशमा पठाइदिन्छु भन्दै रकम ठगी गरेको अभियोगमा ३ जना पक्राउ परेका छन्। पक्राउ पर्नेहरूमा स्याङ्जाको बिरुवा गाउँपालिका१ घर भई काठमाडौं महानगरपालिका३१ बानेश्वर बस्ने ५० वर्षीया कमला कुमारी केसी, बाग्लुङको बडिगाड गाउँपालिका९ घर भई भक्तपुरको सूर्यविनायक नगरपालिका२ बालकोट बस्ने २२ वर्षीया सीता बुढा र झापाको मेचीनगर नगरपालिका१० घर भई काठमाडौं महानगरपालिका२६ नयाँबसपार्क बस्ने २६ वर्षीय मनिश खड्का रहेका छन्। पक्राउ मध्ये कमला कुमारीले क्रोएसिया पठाइदिन्छु भन्दै ४ जना पीडितबाट ८ लाख २५ हजार रूपैयाँ, सीताले युके पठाइदिन्छु भन्दै १ जना पीडितबाट २ लाख रुपैयाँ र मनिशले क्रोएसिया पठाइदिन्छु भन्दै १ जना पीडितबाट २ लाख २५ हजार रुपैयाँ लिई सम्पर्कबिहीन भएको भन्ने पीडितहरूको उजुरीका आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले उनीहरूलाई पक्राउ गरेको हो। कमलालाई काठमाडौं बानेश्वरबाट र सीतालाई काठमाडौं डिल्लीबजारबाट आइतबार तथा मनिशलाई काठमाडौं टेकुबाट सोमबार प्रहरीले पक्राउ गरेको हो। उनीहरूलाई आवश्यक अनुसन्धान तथा कारबाहीका लागि वैदेशिक रोजगार विभाग ताहाचल काठमाडौं पठाइएको छ।"
कप्तान पूजा महतोको अलराउण्ड प्रदर्शनमा कुवेतविरुद्ध नेपालको शानदार विजय,"काठमाडौं : महिला यु १९ टि ट्वान्टी विश्व कप एसिया छनोटमा नेपालले कुवेतलाई १६४ रनले पराजित गरेको छ । युएईमा भएको चौथो खेलमा नेपालले दिएको २१४ रनको विशाल लक्ष्य पछ्याएको कुवेतले १३ ओभरमा अल आउट हुँदै ४८ रन मात्र बनाएको हो। कुवेतका लागि कप्तान जिफा जिलानीले ४२ बलमा ३६ रन बनाइन्। अन्य ब्याटरले उल्लेख्य प्रदर्शन गर्न सकेनन् । नेपालको जितका लागि कप्तान पूजा महतोको कीर्तिमानी शतक र कुवेतको ५ विकेट लिएकी थिइन्। उनले ४ ओभरमा ८ रन खर्चिएर ५ विकेट लिइएकी हुन्। यसैगरी रचना चौधरी र सिमाना केसीले २२ विकेट लिए। त्यसअघि टस जितेर पहिले ब्याटिङ गरेको नेपालले निर्धारित २० ओभरमा २ विकेट गुमाएर २१३ रनको योगफल तयार पारेको हो। नेपालकी कप्तान पूजा महतोले कीर्तिमानी शतक पूरा गरेकी थिइन्। महतोले ६९ बलमा १७ चौकाको सहयोगमा नट आउट रहँदै १३० रन बनाइन्। पूजासँग साझेदारी गरेकी सोनी पाख्रिनले ४३ रन बनाउँदै अविजित रहिन्। यसैगरी सावित्री धामीले ११ रन, साना प्रविनले ६ रनको योगदान गरिन्। कुवेतका लागि कप्तान जिफा जिलानी र मारिना डि सोजाले ११ विकेट लिए। यस अगाडि नेपालले ३ खेलमा जित र युएईसँगको १ खेलमा हार व्यहोरेको थियो। नेपालले पहिलो खेलमा थाइल्याण्डलाई ६७ रन, दोस्रोमा कुवेतलाई १ सय ८ रन र चौथो थाइल्याण्डलाई १०६ रनले पराजित गरेको थियो। तेस्रो खेलमा भने नेपाल युएईसँग १३ रनले पराजित भएको थियो। कात्तिक २९ गते सम्म चल्ने प्रतियोगितामा नेपाल, घरेलु टोली, कुवेत र थाइल्याण्डको सहभागिता छ। नेपालको अन्तिम खेल युएईसँग पुन खेल्नेछ। प्रतियोगितामा नेपाल, युएई, कुवेत र थाइल्याण्ड रहेको छनोटको शीर्ष टोली विश्वकपका लागि छनोट हुनेछ। विश्वकप अर्को वर्ष मलेसियामा आयोजना हुँदैछ।"
स्थानीय तहको उम्मेदवारको योग्यताबारे निर्वाचन आयोगले के दियो निर्देशन ?,"काठमाडौं : निर्वाचन आयोगले आसन्न स्थानीय तह उपनिर्वाचनमा मनोनयन हुने उम्मेदवारको योग्यता र अयोग्यतासम्बन्धी प्रावधानको पालना गर्न राजनीतिक दल र निर्वाचन अधिकृतको कार्यालयलाई निर्देशन दिएको छ। आयोगले आज एक विज्ञप्ति जारी गर्दै मंसिर १६ गते हुने निर्वाचनको उम्मेवारको योग्यता र अयोग्यताबारे निर्देशन दिएको आयोगका प्रवक्ता नारायणप्रसाद सापकोटाले जानकारी दिए। आयोगले २१ वर्ष उमेर पूरा भएको, उपनिर्वाचन हुने गाउँपालिका वा नगरपालिकाको सम्बन्धित वडाको मतदाता नामावलीमा नाम समावेश भएको तथा कुनै कानूनले अयोग्य नभएको उम्मेदवारको मात्र मनोयन दर्ता गर्न निर्देशन दिएको छ। यसैगरी गत स्थानीय तह निर्वाचनमा गाउँपालिकाको अध्यक्ष वा उपाध्यक्ष, नगरपालिकाको प्रमुख वा उपप्रमुख तथा जिल्ला समन्वय समितिको प्रमुख वा उपप्रमुख पदमा पुरुष उम्मेदवार निर्वाचित भई कार्यभार सम्हाली रहेको स्थानीय तहको रिक्त पदमा महिला उम्मेदवार रहने गरी मनोनयन पत्र पेस गर्नसमेत निर्देशन दिएको छ। यसैगरी कुनै स्थानीय तह वा स्थानीय तहको स्वामित्व वा नियन्त्रणमा रहेको वा स्थानीय तहबाट अनुदान प्राप्त संस्थामा पारिश्रमिक पाउने गरी बहाल रहेको व्यक्ति, निर्वाचनसम्बन्धी प्रचलित कानूनबमोजिम सजाय पाई त्यस्तो सजाय भोगिसकेको मितिले दुई वर्ष भुक्तान नगरेको व्यक्ति उम्मेदवार बन्न नपाउने विज्ञप्तिमा उल्लेख छ। यस्तो छ निर्वाचन तालिका आगामी मङ्सिर १६ गते जिल्ला समन्वय समितिका प्रमुख दुई, गाउँपालिका अध्यक्ष दुई, उपाध्यक्ष चार, नगरपालिका प्रमुख एक, उपप्रमुख एक र वडाध्यक्ष ३४ गरी जम्मा ४४ रिक्त पदका लागि उक्त दिन निर्वाचन हुनेछ। उपनिर्वाचनका लागि मङ्सिर २ गते उम्मेदवारी दर्ता गर्ने कार्यतालिका छ। मङ्सिर ३ गते बिहान १० देखि अपराह्न ३ बजेसम्म उम्मेदवारको विरोधमा उजुरी दिने, सोही दिन अपराह्न ३ बजेपछि मनोनयन पत्र र उजुरीमाथि जाँचबुझ एवं निर्णय गरी मङ्सिर ४ गते साँझ ५ देखि ६ बजेसम्म उम्मेदवारको नामावली प्रकाशन हुनेछ। मङ्सिर ५ गते बिहान ९ देखि अपराह्न १ बजेसम्म उम्मेदवारले नाम फिर्ता लिन सक्ने छ भने सोही दिन दिउँसो १ देखि ३ बजेसम्म अन्तिम नामावली प्रकाशन गरी दिउँसो ३ देखि ५ बजेसम्म उम्मेदवारलाई निर्वाचन चिह्न प्रदान गरिने छ। मङ्सिर १६ गते बिहान ७ देखि अपराह्न ५ बजेसम्म मतदान हुने निर्वाचन तालिका छ।"
राजनीतिज्ञभन्दा विचौलियाहरू शक्तिशाली भए : मन्त्री पाण्डे,"काठमाडौं : संस्कृति पर्यटन तथा नागरिक उडड्यनमन्त्री बद्री पाण्डेले मतियार र विचौलियासँग कहिल्यै सम्झौता नगर्ने बताएका छन्। राजधानीमा आयोजित कार्यक्रममा बोल्दै मन्त्री पाण्डेले इमानदार भएर काम गर्न खोज्नेहरूलाई स्वार्थ समूहका कारण घेराबन्दीमा पार्न खोजेको बताए। उनले भने, 'पहिला राजनीति गर्ने व्यक्तिहरू बलियो हुन्थे। अहिले स्वार्थ समूह शक्तिशाली भएको देखिरहेको छु।'उनले तीन चार महिनाको अवधिमा निष्ठापूर्वक काम गरिरहँदा केही स्वार्थ समूहका मतियारले आफूलाई मानमर्दन गरेको दाबी गरे। 'म पशुपतिनाथ मन्दिर अगाडि प्रतिज्ञा गरेर भन्न सक्छु, करोड त के कौडी खाएको पुष्टि गरेको दिन म पशुपतिनाथको ढोका अगाडि आएर राजनीतिक जीवन परित्याग गर्छु,' उनले भने।"
नेपालको कोपकूटनीति,"जलवायु संकटको दौड हामीले हारिसकेका छौं तर यो दौड फेरि पनि हामी जित्न सक्छौं, हालैमात्र राष्ट्रसंघका महासचिव एन्टोनियो गुटेर्रेसले भनेको वाक्य हो यो । हारिसकेका छौं भन्नुले विश्वलाई नै हतोत्साही बनाएको छ भने जित्न सक्छौं भन्ने शब्दले आशा अझै बाँकी छ भन्ने बताउँछ । यो कूटनीतिक वाक्यले एकातिर विश्वभरका १९५ राष्ट्रका ८२ मिलियन बासिन्दालाई जोखिमपूर्ण जीवनको सामना गर्न तयार होऊ भनिरहेछ भने अर्कोतर्फ हामी सबै ८२ मिलियन नागरिक सचेत हुने र प्रकृतिलाई आत्मसात् गर्ने हो भने पुनर्जीवन पाउने अपेक्षा पनि दिलाएको छ । त्यसैले सायद उनले दुबईमा गतवर्ष सम्पन्न कोप२८ मा जोड दिएरै बोलेका थिए, जलवायु परिवर्तनका कारण देखिएको बढ्दो तापमान रोक्न सबै फोसिल फ्युल्सको प्रयोगमा समग्ररूपमा रोक लगाउन आवश्यक छ । पेरिस सम्झौताले तापक्रम वृद्धिलाई १५ डिग्री सेल्सियसभित्रै सीमित राख्ने महŒवाकांक्षी लक्ष्य राखेको थियो, तर पछिल्ला सम्मेलनहरूमा प्रस्तुत तथ्यांकले देखाएको वास्तविकता ठीक विपरीत छ, डरलाग्दो छ । जुन लक्ष्य प्राप्त गर्न अझै धेरै काम गर्न बाँकी देखिन्छ । जलवायु न्याय, वित्तीय सहायता र स्थानीय अनुकूलन : अरजरबैजानको बाकुमा कात्तिक २६ सोमबारदेखि सुरु जलवायु परिवर्तनसम्बन्धी संयुक्त राष्ट्रसंघीय संरचना महासन्धि (यूएनएफसीसीसी)का पक्षराष्ट्रहरूको २९औं सम्मेलन (कोप२९) मंसिर ७ गतेसम्म चल्दैछ । सम्मेलनमा भाग लिन नेपालका तर्फबाट राष्ट्रप्रमुख रामचन्द्र पौडेल पुगेका छन् । जहाँ उनले हिमाल र पृथ्वीको सुरक्षाका लागि आवाज उठाउने कार्यक्रम छ । तर, यतिले मात्र सम्मेलनमा सहभागी विश्वका सबैजसो मुलुकमा नेपालको दरिलो उपस्थिति जनिँदैन । त्यसैले पनि जलवायु न्याय, वित्तीय सहायता र स्थानीय अनुकूलन रणनीतिमा केन्द्रित हुनुपर्ने देखिन्छ । नेपालजस्ता देशहरूको नवीकरणीय ऊर्जा परियोजनामा वित्तीय र प्राविधिक सहयोगको आवश्यकता स्पष्ट छ, जसले दीर्घकालीन वातावरणीय सन्तुलन कायम गर्न सघाउँछ । यो किनभने जलवायु परिवर्तनको असर नेपालजस्ता हिमाली र विकासशील राष्ट्रहरूमा गम्भीर ढंगले परेको देखिएको छ । गम्भीर प्राकृतिक विपद्हरूको सामना गरिरहनु परेको र हिमाली क्षेत्रको पारिस्थितिकी तन्त्रमा अनेक नोक्सान भइरहेकाले पनि नेपालमा जलवायु अनुकूलन अत्यावश्यक भएको छ । उसो त वन तथा वातावरण मन्त्रालयका अनुसार ६ वटा विषयगत कार्यपत्रको तयारी नेपालले गरेको छ जसमा जलवायु वित्त, जलवायुजन्य हानिनोक्सानी, न्यूनीकरण कार्बन व्यापार, उत्सर्जन मापन, पर्वतीय मुद्दा प्रविधि र क्षमता अभिवृद्धि, जलवायु परिवर्तन अनुकूलन र समावेशिता छन् । कोप२९ मा नेपालको आवाज के हुनुपर्छ ? : नेपालले विश्व समुदायसँग अनुकूलनका लागि थप सहयोग र जलवायु वित्तीय सहायताको माग राख्नुपर्ने हुन्छ । कोप २८ मा उठाइएको जलवायुजन्य हानिनोक्सानी कोषलाई थप प्रभावकारी बनाउन नेपालले जोडदार आवाज उठाउनै पर्ने हुन्छ । नेपालले उक्त कोषबाट विकासशील देशहरूको सशक्तीकरणमा जोड दिन आवाज उठाउन सक्छ । नेपालजस्ता देशहरूको नवीकरणीय ऊर्जा परियोजनामा वित्तीय र प्राविधिक सहयोगको आवश्यकता स्पष्ट छ, जसले दीर्घकालीन वातावरणीय सन्तुलन कायम गर्न सघाउँछ । यसका अलावा नेपालले जलवायु न्यायको सिद्धान्तलाई समर्थन गर्दै कम विकसित र प्रभावित देशहरूको प्रतिनिधित्वलाई बलियो बनाउनुपर्ने देखिन्छ । जलवायु परिवर्तनका लागि जिम्मेवार देशहरूले विकसित राष्ट्रहरूलाई जवाफदेही बनाउन र कार्बन उत्सर्जन घटाउने कदममा तीव्रता ल्याउन पनि नेपालले आग्रह गर्न सक्छ । नेपालले ग्रामीण समुदायहरूमा आधारित जलवायु अनुकूलन कार्यक्रमहरूमा पनि जोड दिनुपर्छ, जसमा कृषि, जल व्यवस्थापन र पग्लँदो हिमाली अवस्थाको सुरक्षाअन्तर्गत विशेष योजना समेट्न सकिन्छ । यसले नेपाललाई जलवायु अनुकूलन योजनाहरूमा अग्रसर बनाउनेछ । जसले जलवायु परिवर्तनबाट प्रभावित समुदायहरूको प्रत्यक्ष फाइदाका लागि मार्ग प्रशस्त गर्नेछ । यसरी, कोप २९ मा नेपालले वित्तीय सहयोग, जलवायु न्याय, र स्थानीय अनुकूलन रणनीतिहरूको मुद्दालाई सशक्त रूपमा उठाउँदै अन्तर्राष्ट्रिय समुदायलाई योगदान पुर्याउने देखिन्छ । विश्वव्यापी कार्बन उत्सर्जन : गत वर्षको तथ्यांकले विश्वव्यापी कार्बन उत्सर्जन ४०६ खर्ब टन पुगेको देखाउँछ । जुन २५० वर्षअघिको तुलनामा वायुमण्डलमा रहेको कार्बन ५० प्रतिशतले बढेको तथ्यांक हो । यो बढ्दो क्रममा रहेकाले यसअघि पेरिस सम्झौताले चालु शताब्दीको अन्त्यसम्म पृथ्वीको तापमान १५ डिग्रीमा सीमित राख्ने निर्णयलाई चुनौती दिएको छर्लंग छ । विश्व वायुमण्डलको अवस्था यति खस्कँदो छ कि लेखको सुरुमा राष्ट्रसंघका महासचिवले भनेको वाक्यले पुष्टि गरिसकेको छ । तर पनि अमेरिका र भारतजस्ता ठूला देश सम्मेलनका निर्णय स्वीकार्न तयार छैनन् । जीवाश्म इन्धनले विश्व तापमान बढाएकोमा दुईमत छैन तर यसको प्रयोगमा रोक लगाउन सक्ने अवस्था पनि देखिन्न । यसो गर्न नसके विश्व सामूहिक आत्महत्याको बाटोमा! जानुपर्ने अवस्थाको संकेतआवाज उठिरहेका छन् । यद्यपि कोप२९ को तयारी मुख्य मुद्दा जलवायु न्याय र अनुकूलनमा केन्द्रित हुने अनुमान गरिएको छ । विशेषगरी, विकासोन्मुख राष्ट्रहरूलाई अझ प्रभावकारी आर्थिक सहयोग र प्रविधि हस्तान्तरण कसरी गर्न सकिन्छ भन्ने विषयलाई प्राथमिकतामा राख्नुपर्नेमा विभिन्न अन्तर्राष्ट्रिय विश्लेषकहरूले सुझाएका छन् । कोप सम्मेलनहरूको समीक्षा : विश्व परिवेश हेर्ने र समीक्षा गर्ने हो भने सन् १९९५ मा बर्लिनमा सम्पन्न पहिलो कोपबाट सुरु भएको यो यात्रा महŒवपूर्ण छ । यसमा कोप३ (१९९७) अन्तर्गतको क्योटो प्रोटोकलले विकसित राष्ट्रहरूलाई बाध्यकारी उत्सर्जन लक्ष्यहरू तोकेको थियो भने सन् २०१५ को पेरिस सम्झौताले तापक्रम वृद्धिलाई १५ डिग्रीभित्र सीमित राख्ने विश्वव्यापी लक्ष्य तय गरेको थियो । सन् २०२३ मा दुबईमा आयोजित कोप२८ ले जलवायु परिवर्तनबारे भइरहेको अन्तर्राष्ट्रिय वार्तालाई थप प्रभावकारी बनाएको थियो । जसको मुख्य उपलब्धि भनेको पहिलोपटक विश्वव्यापी ग्लोबल स्टकटेक सम्पन्न हुनु हो, जसले जलवायु लक्ष्यमाथि भएका प्रगतिहरूको समग्र मूल्यांकन गरेको थियो । जसले हालका सबै प्रयासले पनि १५ डिग्रीको सीमा पूरा गर्न नसक्ने देखाएको थियो । त्यसैले कोप२८ ले सन् २०२५ सम्म राष्ट्रिय रूपमा तोकिएका योगदान अझ सशक्त बनाउन आग्रह गर्नु परेको थियो । सम्मेलनमा सन् २०३० सम्ममा नवीकरणीय ऊर्जा क्षमतालाई तीन गुणा बढाउने र ऊर्जा दक्षता दोब्बर बनाउनेजस्ता नयाँ लक्ष्यसमेत तय गरिदियो । ग्रिन क्लाइमेट फन्ड, फोसिल फ्युल र फेज डाउन : कोप२८ ले हानिनोक्सानी कोष कार्यान्वयन गर्ने महŒवपूर्ण कदम चालेको छ, जसले जलवायु परिवर्तनबाट प्रभावित मुलुकहरूलाई आर्थिक सहयोग पुर्याउँछ । यसका अतिरिक्त ग्रिन क्लाइमेट फन्डजस्ता वित्तीय संरचनाहरूमा १२८ अर्ब डलरको योगदान प्रतिबद्धता गरिएको छ । जसले विश्वस्तरीय वातावरणीय रूपान्तरण र विकासशील मुलुकहरूको अनुकूलन रणनीतिहरूलाई समर्थन गर्नेछ । यद्यपि यो उपलब्धि उत्साहजनक भए पनि दिगो ऊर्जा रूपान्तरण र अनुकूलनका लागि अझै धेरै लगानी आवश्यक रहेको विज्ञहरूको तर्क छ । यस कोपले पहिलोपटक औपचारिक रूपमा फोसिल फ्युललाई फेज डाउन गर्ने आह्वान गरेको छ । कोप२८ मा विभिन्न क्षेत्रका नेताले समावेशी र बहुपक्षीय दृष्टिकोणबाट जलवायु कार्यको महŒवलाई जोड दिएका छन् । जसले सन् २०५० सम्म नेट जिरोको लक्ष्य हासिल गर्न मद्दत गर्नेछ । जलवायु न्यायमा नेपालको भूमिका : जलवायु न्यायका सन्दर्भमा नेपालले विकासोन्मुख देशहरूलाई केही महŒवपूर्ण सुझाव दिन सक्छ । जसले उनीहरूको हितमा दिगो र समानुपातिक विकास सुनिश्चित गर्न सक्छ । जस्तै: वित्तीय सहयोगमा वृद्धि : जलवायु परिवर्तनको प्रभावले सबैभन्दा बढी प्रभावित विकासोन्मुख देशहरू भएका कारण तिनले ठूला अर्थतन्त्र र प्रदूषणकारी मुलुकहरूबाट पर्याप्त वित्तीय सहयोगको माग गर्नुपर्छ । स्थानीय अनुकूलन रणनीति : जलवायु परिवर्तनको प्रभावलाई सामना गर्न स्थानीय स्तरमा आधारित अनुकूलन रणनीति अपनाउन जरुरी छ । प्राविधिक हस्तान्तरण र क्षमता विकास : जलवायु परिवर्तनको सामना गर्न नवीनतम प्रविधिहरूको आवश्यकता पर्ने हुनाले उनीहरूले अन्तर्राष्ट्रिय समुदायसँग प्राविधिक सहयोग र क्षमता विकासको माग गर्नुपर्छ । जलवायु न्यायको अवधारणामा बल दिनु : जलवायु न्याय भनेको तीव्र उत्सर्जन गर्ने विकसित राष्ट्रहरूले प्रदूषणको मूल्य चुकाउने र अल्पविकसित वा विकासोन्मुख देशहरूको क्षतिपूर्ति गर्ने सिद्धान्त हो । खासमा, नेपालले यो अवधारणालाई समर्थन गर्दै विकासोन्मुख राष्ट्रहरूको हकलाई जोडदार रूपमा उठाउन सक्छ । नेपालले यी सुझावलाई ध्यानमा राख्दै अन्य विकासोन्मुख राष्ट्रहरूलाई जलवायु न्यायको पक्षमा एकजुट हुन प्रेरित गर्न सक्छ । यसले एकातिर साझा आवाज उठाउन मद्दत गर्छ भने अर्कोतिर ठूला उत्सर्जक देशहरूलाई जवाफदेही बनाउन पनि बलियो आधार बनाउँछ । कोप२९ मा राष्ट्रपति पौडेलको कूटनीतिको अग्निपरीक्षा हुँदैछ । कामना छ, राष्ट्राध्यक्षबाट नेपालको उचाई चुलिने कर्म होस् ।"
२५ वर्षपछि कालीगण्डकी नदीमा सामूहिक रुपमा तोरण तारियो,"बागलुङ : बागलुङको कालीगण्डकी नदीमा २५ वर्षपछि सामूहिक तोरण तारिएको छ। हरिबोधनी एकादशी मेला व्यवस्थापन समिति बागलुङले मंगलबार बाबियो र कुशबाट बनाइएको १५० मिटर लामो तोरण कालीगण्डकी नदीमा तारेको हो। उक्त तोरण बागलुङ नगरपालिका४ उपल्लाचौरको उपगौरी महिला समूहले बाटेको थियो भने पूजा र व्यवस्थापन एकादशी मेला व्यवस्थापन समितिले गरेको थियो। बागलुङमा २०५७ सालदेखि रोकिएको एकादशी मेला यस वर्षदेखि सुरु गरिएको हो। समितिले भजनकीर्तन, पञ्चेबाजासहित बागलुङ बजारबाट कालीगण्डकी नदीमा लगेर तारेको हो। उक्त अवसरमा स्थानीय नागरिक, नेपाली सेना, सशस्त्र र नेपाल प्रहरीले तोरण तार्ने कामदेखि अन्य कार्यमा पनि साथ दिएका थिए। एकादशीको अवसरमा स्थानीयहरूले तयार पारेको १० लाख बढी दीप प्रज्वलन कालीगण्डकी नदी किनारमा गरिएको समितिका अध्यक्ष रमेश राजभण्डारीले बताए। परम्परागत रूपमा एकादशी नुहाउन पनि कालीगण्डकी नदीमा सयौं मानिस पुगेका थिए। मेलालाई अबदेखि निरन्तरता दिने गरी प्रशासन र स्थानीयले सहमति गरेका छन्। समितिका अध्यक्ष राजभण्डारीले अब हरेक वर्ष फूलको डोली र तोरण तार्ने, भजन र पञ्चेबाजा लगायतका सांस्कृतिक नृत्य र झाँकी समेत प्रदर्शन गर्ने व्यवस्थापन गरिएको बताए। ऐतिहासिक महत्वका पर्वलाई जीवन दिनुपर्छ भनेर पहल गरेका हौं, अध्यक्ष राजभण्डारीले भने,सबैले साथ र सहयोग गरेमा मेलाले जीवन पाउनेछ। एकादशी मेलालाई निरन्तरता दिन प्रशासनसँग सहमति गरेका छौं। हिन्दूधर्ममा हरिबोधिनी एकादशीको ठूलो महत्व छ। असाढ शुक्ल एकादशीका दिन घरको मोठमा रोपी पूजा सुरु गरिएको तुलसीको विवाह दामोदरसँग गरिदिने प्रचलन छ। एकादशीको दिन बिहानै वैदिक सनातन धर्मावलम्बीले स्नान गरी व्रत बस्छन्। तोरण तार्दा मानिसहरूले जानीनजानी गरेको पापबाट तर्ने विश्वास पनि गरिन्छ। एकादशीकै दिन बागलुङ नगरपालिका१ भगवती टोलको कालिका महिला समूहले कालीगण्डकीमा तोरण तारेको छ। यस्तै एकादशीको दिन कालीगण्डकी नदीको निरयघाट, मालढुंगा, जैमिनीधाम, बेलबगरमा पनि धेरै व्यक्तिहरूले तोरण तारेका छन्।"
"फोटन माउन्टेन ईभी सार्वजनिक, एकैपटक १०० वटा डेलिभरी","काठमाडौं : फोटन नेपालले नेपालका लागि विशेष डिजाइन गरिएको आफ्नो उत्कृष्ट माउन्टेन ईभीको १०० वटा सवारीसाधनहरू एकैपटक डेलिभरी गर्दै नेपाली बजारमा लन्च गरेको छ। नेपालको जटिल भौगोलिक आवश्यकताहरूलाई ध्यानमा राखेर निर्माण गरिएको यो ईभीमा ५३५८  ब्याट्री समावेस गरेको छ, जसले पूर्ण चार्जमा ३०० किलोमिटरको सम्मको ड्राइभिङ रेन्जको दिन्छ (एनडिइसी)। साथै यसमा १३०  अधिकतम पावर, ३३० अधिकतम टर्क र २५ ग्रेडेबिलिटी रहेको छ। जुन नेपाली बजारमा यस्ता विशेषताहरू भएको पहिलो विद्युतीय सवारी साधन बनेको छ। एमएडब्लू वृद्धि समूहका निर्देशक विवेक सिकरिया भन्छन्, आज हामी नेपाली बजारमा फोटन माउन्टेन ईभी भ्यान लन्च गर्न पाउँदा अत्यन्तै खुशी छौं यो एक नवीनतम विद्युतीय सवारी साधन हो जसले नेपालको सवारी साधन क्षेत्रलाई नयाँ दिशामा लैजाने छ। नेपालका चुनौतीपूर्ण सडकहरूलाई मध्यनजर गर्दै माउन्टेन ईभी विशेष सुविधाहरूमा उपलब्ध रहेको छ। एमएडब्लू वृद्धि समूहका सीईओ तुषार गुप्ताले भने, फोटन लगातार १९ वर्षसम्म चीनको शीर्ष ब्रान्डका रूपमा स्थापित रहेको, भारतमा सबैभन्दा धेरै ईभी बसको रुपमा बिक्री भएको, ९००,००० भन्दा बढी व्यावसायिक सवारी साधनहरूको रुपमा निर्यात र दक्षिण अमेरिकामा अग्र स्थानमा स्थापित भएको छ। माउन्टेन ईभी आफ्नो सेग्मेंटको एक उत्कृष्ट सवारीसाधन हो जुन नेपालका लागि निर्माण गरिएको ह। माउन्टेन ईभी १४ देखि १६ सिटसम्मको विभिन्न मोडलहरूमा उपलब्ध छ। जसमा अत्यधिक स्पेस र आरामदायी हाई रुफको सुविधा छ। यसमा रहेका विभिन्न सुविधाहरू समावेश छन्: अटो होल्ड कन्ट्रोल स्मार्ट पार्किङ सहयोग हिल होल्ड कन्ट्रोल (एचएचसी) दुईवटा ड्राइभिङ मोड आर१६ ड्यूरेबल टायरहरू नेपाली बजारमा फोटनको ब्रान्ड मूल्य ३१४ अर्ब रहेको छ र विद्युतीय र व्यवसायिक सवारी साधन विकासमा गहिरो विशेषज्ञता रहेको छ। यसले नेपालका लागि एक स्वच्छ र दिगो भविष्य निर्माणमा ठूलो योगदान पुर्याउनेछ।"
प्रमुख दलमाथि सानाले शासन गर्ने परिपाटी रोक्न ८४ को निर्वाचन अघि नै संविधान संशोधन हुन्छ : पोखरेल,"काठमाडौं : नेकपा एमालेका महासचिव शंकर पोखरेलले राजनैतिक स्थायित्वका लागि ठूला दलबीच सहकार्य भएको बताएका छन्। मंगलबार विराटनगरमा पत्रकारसँग कुरा गर्दै महासचिव पोखरेलले जनताको म्याण्डेट विपरीत साना दलहरुले शासन गर्ने गरेकाले ठूला दलबीच राजनैतिक स्थायित्वका लागि सहकार्य भएको बताएका हुन्। महासचिव पोखरेलले म्याजिक नम्बर भन्दै साना दलले शासन गर्ने प्रवृति रोक्न निर्वाचन प्रणालीमा सुधार गर्नुपर्नेमा जोड दिए। उनले धेरै दलमा जनमत विभाजन हुँदा प्रमुख दलहरू माथि साना दलहरूले शासन गर्ने परिपाटी रोक्नलाई २०८४ को निर्वाचन अघि नै संविधान संशोधन गरिने पोखरेल बताए। संवैधानिक, कानुनी र संरचनागत सुधार गर्ने उद्देश्यका साथ हामीले सरकार गठन गरेका छौँ,उनले भने, धेरै दलमा जनमत विभाजन हुँदा प्रमुख दलहरूमाथि साना दलहरूले शासन गर्ने परिपाटी रोक्न चुनावबाट अन्त्य गर्न हिसाबले हामीले संविधान र कानुन सुधारको विषयलाई अघि बढाएका हौँ। पोखरेलले संविधान र कानुन सुधारले मात्रै अघि बढ्न नसकिने बताउँदै विकास र समृद्धिको लागि संरचनागत सुधार आवश्यक रहेको धारणा राखे। प्रमुख दलले सरकार बनाउँदैमा नागरिकमा देखिएको निराशा नचिरिने बताउँदै उनले नागरिकमा निराशा पैदा हुनुको कारण खोजी गरी त्यसको समाधानको लागि काम गर्नुपर्नेमा जोड दिए । आज राजनीतिक अस्थिरता र अराजकताले समाजलाई पीडा दिएको उनको भनाई छ।"
बाकुमा राष्ट्रपति पौडेल र माल्दिभ्सका राष्ट्रपति मैज्जुबीच भेटवार्ता हुँदै,बाकु : राष्ट्रपति रामचन्द्र पौडेल र माल्दिभ्सका राष्ट्रपति डा मोहम्मद मैज्जुबीच आज भेटवार्ता हुँदैछ। जलवायु परिवर्तनसम्बन्धी संयुक्त राष्ट्रसङ्घीय संरचना महासन्धि (युएनएफसीसीसी) का पक्ष राष्ट्रहरुको २९औँ सम्मेलन (कोप२९) मा सहभागी हुन आएका दुई देशका राष्ट्राध्यक्ष बीच भेटवार्ता हुन लागेको राष्ट्रपति कार्यालयले जनाएको छ। सार्कका सदस्य राष्ट्र नेपाल र माल्दिभ्सका राष्ट्रपतिबीच हुने भेटवार्तामा जलवायु परिवर्तनको असरबाट दुवै देशले भोग्नुपरेका समस्या र चुनौतीलगायत समसामयिक विषयमा छलफल हुने राष्ट्रपति पौडेलको सचिवालयले जनाएको छ। छलफलमा वन तथा वातावरणमन्त्री ऐनबहादुर शाही ठकुरीलगायतका उच्च अधिकारी रहनेछन्।
२० हजार घुससहित कपिलवस्तु अदालतका दुईजना कर्मचारी पक्राउ,भैरहवा : अख्तियार दुरुपयोग अनुसन्धान आयोगको बुटवल कार्यालयले घुससहित जिल्ला अदालत कपिलवस्तुका दुईजना कर्मचारीलाई पक्राउ गरेको छ। जिल्ला अदालतका कपिलवस्तुका तहसिलदार सन्तोष कुमार मिश्र र कम्पुटर अपरेटर विकास पाण्डेले सेवाग्राहीसँग जग्गा सम्बन्धी कार्यका लागि २० हजार रुपैयाँ घुस लिएको अवस्थामा कपिलवस्तुको गौरी चोकस्थित चिया पसलबाट पक्राउ गरिएको स्रोतले बताएको छ। अख्तियारले वडा क्षेत्रबाट अदालतका दुई जना कर्मचारीलाई पक्राउ गरेको कपिलवस्त नगरपालिका वडा नम्बर १ का वडाध्यक्ष मोहम्मद जाहिद खाँले पुष्टि गरे। दुवै जनालाई नियन्त्रणमा लिएर आवश्यक प्रक्रिया थालिएको बुझिएको छ।
पूर्वमन्त्री दीपक मनाङे डिल्लीबजार कारागार चलान,काठमाडौं : ज्यान मार्ने उद्योगमा दोषी ठहर भइ पक्राउ परेका पूर्वमन्त्री एवम् गण्डकी प्रदेशसभा सदस्य राजीव गुरूङ (दीपक मनाङे)डिल्लीबजार कारागार चलान भएका छन् । मनाङेलाई मंगलबार काठमाडौंको सानोभर्याङस्थित कम्फर्ट हाउजिङबा पौने ११ बजेतिर सीआईबीको टोलीले पक्राउ गरेको केन्द्रीय अनुसन्धान ब्युरोका प्रवक्ता एवम् प्रहरी उपरीक्षक होबिन्द्र बोगटीले जानकारी दिए।उनका अनुसार मनाङेलाई प्रहरीको केन्द्रीय अनुसन्धान व्युरोले काठमाडौँ जिल्ला अदालतमा पेस गरेको थियो । त्यसपछि ज्यान मार्ने उद्योग गरेको मुद्दामा अदालतले गरेको फैसला कार्यान्वयनका लागि उनलाई डिल्लीबजार कारागार चलान गरिएको हो । २०६१ सालमा मिलन गुरुङ (चक्रे)माथि खुकुरी प्रहार भएको मुद्दामा गुरुङलाई अदालतले दोषी ठहर गरेको थियो। काठमाडौं जिल्ला अदालतले कुटपिटको मुद्दा ठहर गरी मनाङेलाई २ वर्ष जेल सजाय सुनाएपछि सरकारी वकिलको कार्यालयले उच्च अदालत पाटनमा पुनरावेदन गरेको थियो। त्यसपछि उच्च अदालत पाटनले उक्त फैसला पल्टाउँदै ५ वर्ष कैद सजाय सुनाएको थियो। सोहि मुद्दामा सर्वोच्च अदालतका न्यायाधीशद्वय नहकुल सुवेदी र टेकप्रसाद ढुंगानाको इजलासले उच्च अदालत पाटनको फैसलालाई सदर गर्दै गत मंगलबार ५ वर्ष कैदको फैसला सुनाएको हो। उक्त फैसलालाई यहि कार्तिक २० गते सर्वोच्च अदालतले सदर हुने ठहर गरेपछि प्रहरीले मनाङेलाई पक्राउ गरेको हो ।
पूर्वमन्त्री दीपक मनाङेलाई सीआईबीबाट काठमाडौं जिल्ला अदालत लगियो,काठमाडौं : ज्यान मार्ने उद्योगमा दोषी ठहर भएका पूर्वमन्त्री एवम् गण्डकी प्रदेशसभा सदस्य दीपक मनाङे (राजीव गुरुङ)लाई प्रहरीले पक्राउ गरेर काठमाडौं जिल्ला अदालत लगेको छ। मनाङेलाई मंगलबार काठमाडौंको सानोभर्याङस्थित कम्फर्ट हाउजिङबा पौने ११ बजेतिर सीआईबीको टोलीले पक्राउ गरेको केन्द्रीय अनुसन्धान ब्युरोका प्रवक्ता एवम् प्रहरी उपरीक्षक होबिन्द्र बोगटीले जानकारी दिए। उनका अनुसार पक्राउ परेका मनाङेलाई केन्द्रीय अनुसन्धान ब्युरोबाट अदालतमा उपस्थित गराइएको छ। त्यसपश्चात उनलाई अदालतको फैसला कार्यान्वयनका लागि आजै कारागार चलान गरिँदैछ। २०६१ सालमा मिलन गुरुङ (चक्रे)माथि खुकुरी प्रहार भएको मुद्दामा गुरुङलाई अदालतले दोषी ठहर गरेको थियो। काठमाडौं जिल्ला अदालतले कुटपिटको मुद्दा ठहर गरी मनाङेलाई २ वर्ष जेल सजाय सुनाएपछि सरकारी वकिलको कार्यालयले उच्च अदालत पाटनमा पुनरावेदन गरेको थियो। त्यसपछि उच्च अदालत पाटनले उक्त फैसला पल्टाउँदै ५ वर्ष कैद सजाय सुनाएको थियो। सोहि मुद्दामा सर्वोच्च अदालतका न्यायाधीशद्वय नहकुल सुवेदी र टेकप्रसाद ढुंगानाको इजलासले उच्च अदालत पाटनको फैसलालाई सदर गर्दै गत मंगलबार ५ वर्ष कैदको फैसला सुनाएको हो। उच्च अदालत पाटनले ५ वर्षको कैद सजाय सुनाएपछि उक्त फैसलाविरुद्ध मनाङे सर्वोच्च पुगेका थिए। उक्त मुद्दामा मनाङे २ वर्ष जेल सजाय काटिसकेका छन्।
"नेप्से दोहोरो अंकले घट्यो, करिब ८ अर्बको कारोबार",काठमाडौं : लगातार दुई दिनसम्म बढेको नेप्से परिसूचक मंगलबार भने दोहोरो अंकले घटेको छ। आज नेप्से परिसूचक ११२४ अंकले घटेर २७४८९६ विन्दुमा अडिएको छ। नेप्से परिसूचकसँगै कारोबार रकम पनि घटेको छ। आज ७ अर्ब ८५ करोडभन्दा बढी मूल्यको सेयर कारोबार भएको छ। यसदिन ३१२ स्टकको १ करोड ६७ लाख ८६ हजार ९३४ कित्ता सेयर ७ अर्ब ८५ करोड ९७ लाख ४० हजार ७९८ रुपैयाँमा खरिदबिक्री भयो। आज फाइनान्स समूहमा आकर्षण देखिएको छ। यस समूह धेरै ११२ प्रतिशत बढेको छ। कारोबार रकमका आधारमा गुडविल फाइनान्स सबैभन्दा अघि छ। सो कम्पनीको २९ करोड २८ लाखको सेयर कारोबार भयो। यसैगरी दोस्रो र तेस्रो स्थानमा क्रमशः बेस्ट फाइनान्स र आँखुखोला जलुवित्त परेका छन्।
दोहाबाट आएको कतार एयरवेजको जहाज गौतमबुद्ध अन्तर्राष्ट्रिय विमानस्थलमा अवतरण,"भैरहवा : भैरहवास्थित गौतमबुद्ध अन्तर्राष्ट्रिय विमानस्थलमा कतार एयरवेजले वाइडबडी विमान एयरबस ३३० बाट व्यवसायिक उडान सुरु गरेको छ। मंगलबार दोहाबाट भैरहवा विमानस्थलमा अवतरण भएको कतार एयरवेजलाई 'वाटर स्यालुट' दिइएको छ। दोहाबाट ३३ जना यात्रुसहित भैरहवा विमानस्थलमा अवतरण गरेको विमानबाट एक जना प्राविधिक भैरहवामा ओर्लिएपछि ३२ यात्रुसहित पुनः उक्त विमान यहाँबाट काठमाडौं प्रस्थानको तयारीमा रहेको गौतमबुद्ध अन्तर्राष्ट्रिय विमानस्थल कार्यालयका सूचना अधिकारी विनोदसिंह राउतले जानकारी दिए। उनले कतार एयरवेजले दैनिक दोहाभैरहवाकाठमाडौंदोहा रुटमा एउटा उडान गर्ने बताए। उनका अनुसार नियमित तालिका अनुसार उक्त विमान दिउँसो २:४५ बजे भैरहवा अवतरण गर्ने गर्ने र यहाँबाट ४:४५ बजे काठमाडौं प्रस्थान गर्ने तालिका छ। र, त्यहाँबाट साँझ ६:५५ बजे दोहा जाने छ। कम्पनीले भैरहवा विमानस्थलबाट उडानका लागि मंसिर १५ गतेसम्म अनुमति लिएको छ। त्यसपछि पनि कम्पनीले भैरहवाबाट नियमित उडान गर्ने नेपाल नागरिक उड्डयन प्राधिकरणको अपेक्षा छ। कतार एयरवेजको उडानसँगै भैरहवा विमानस्थलबाट अन्तर्राष्ट्रिय उडान गर्ने कम्पनीको संख्या पाँच पुगेको छ। यस अघि नेपाल एयरलाइन्स, थाइ एयर एशिया, जजिरा एयरवेज र फ्लाई दुबईले भैरहवा विमानस्थलबाट नियमित उडान थालिसकेका छन्।"
सुप्रिम सहकारी पीडितद्वारा भैरहवामा प्रदर्शन,"भैरहवा : सुप्रिम सहकारीका पीडितहरूले भैरहवा विरोध प्रदर्शन गरेका छन्। पूर्व गृहमन्त्री एवम् राष्ट्रिय स्वतन्त्र पार्टीका सभापति रवि लामिछानेलाई उक्त सहकारीको रकम ठगी, संगठित अपराध सम्बन्धी कसुरमा अनुसन्धानका लागि पोखराबाट आज रुपन्देही ल्याइएपछि पीडितहरूले प्रदर्शन गरेका हुन्। सुप्रिम सहकारी पीडित समूहको नामको ब्यानरसहित उनीहरूले आफूहरूलाई न्याय दिनुपर्ने मागसहित प्रदर्शन गरेका छन्। मंगलबार नयाँ सडकमा जम्मा भएका पीडितहरूले जिल्ला अदालत प्रवेश गर्ने चोकमा जम्मा भएर आफूहरूले न्याय पाउनुपर्ने माग गरे। राजनीतिक संरक्षणमा कसैलाई उन्मुक्ति दिन नहुने उनीहरुको माग छ। सहकारी पीडित संघर्ष समितिका अध्यक्ष विजय नेपालले जिल्ला अदालत प्रवेश मार्गदेखि जिल्ला सरकारी वकिल कार्यालयसम्म प्रदर्शन गरिएको जनाए। हामीलाई न्याय चाहिएको हो, कसैको विरोध होइन ।,उनले भने, हाम्रो खुनपसिनाको बचत तुरुन्त फिर्ता गरियोस्। उनीहरुले दुई वर्षदेखि न्याय माग्दै आए पनि अहिलेसम्म सुनुवाई नभएकाले प्रदर्शन जारी रहने जनाए। भैरहवाको बर्मेली टोल नजिकै जिल्ला अदालत प्रवेशद्वारमा भेला भएका पीडितले सहकारी पीडितलाई न्याय दे, सहकारी ठग्न पाइँदैन, सहकारी ठगीको निष्पक्ष छानबिन गर लगायत नारा लगाएका थिए। बुटवलस्थित सुप्रिम सहकारीबाट १ करोड ९६ लाख रवि लामिछानेकै नाममा र १४ करोड २९ लाख रुपैयाँ विभिन्न व्यक्तिमार्फत गोर्खा मिडिया नेटवर्कमा पुगेको संसदीय छानबिन विशेष समिति र प्रहरीको प्रतिवेदनमा उल्लेख छ। सहकारी ठगी प्रकरणमा मुछिएका राष्ट्रिय स्वतन्त्र पार्टी (रास्वपा) सभापति लामिछानेसहित १२ जनाविरुद्ध रुपन्देही जिल्ला अदालतले पक्राउ पुर्जी जारी गरेको थियो। पक्राउ पुर्जी जारी हुनेमा लामिछाने, छविलाल जोशी, दीपक लामा, अनन्तबाबु राई, बल्लभ नेपाल, विशाल तामाङ, रविना रिमाल, भगवती बम्जन, विज्ञान राई, सुरक्षा अधिकारी, नरेश जिसी र शिवबहादुर गुरुङ छन्। पोखराबाट रुपन्देही ल्याएपछि लामिछानेको आज सरकारी वकिलको कार्यालयमा बयान भएको थियो। सूर्यदर्शन सहकारीको रकम अपचलनको आरोपमा पनि लामिछानेमाथि पोखरामा पनि अनुसन्धान जारी छ। यो पनि पढ्नुहोस पूर्वगृहमन्त्री रवि लामिछाने थप १३ दिन हिरासतमा रहने सहकारी ठगी प्रकरण : अनुसन्धान गर्न पूर्व गृहमन्त्री रवि लामिछानेलाई रुपन्देही ल्याइयो सुप्रिम सहकारीको रकम अपचलन : सरकारी वकिल कार्यालमा पूर्वगृहमन्त्री लामिछानेको बयान जारी"
फुडमाण्डुको १४ औं वार्षिकोत्सवको अवसरमा फुडमाण्डु वानमार्टको शुभारम्भ,"काठमाडौं : नेपालकै पहिलो र लोकप्रिय फुड डेलिभरी कम्पनी फुडमाण्डुले आफ्नो १४ औं वार्षिकोत्सव मनाउँदै फुडमाण्डु वानमार्ट सार्वजनिक गरेको छ। सन् २०१० मा स्थापना भएदेखि फुडमाण्डुले अनलाइन फुड डेलिभरी सेवा सुरु गरेर ग्राहकवर्गलाई आफ्नो मनपर्ने रेस्टुरेन्टको खाना सजिलै घरमै पुर्याउँदै आएको छ। अहिले फुडमाण्डु काठमाडौं, पोखरा र चितवनमा पूर्ण रूपमा स्थापित भइसकेको छ। फुडमाण्डु वानमार्टको सुरुवातसँगै अब फुडमाण्डुले ग्राहकहरुलाई ग्रोसरी लगायत दैनिक आवश्यक वस्तुहरु पनि घरमै डेलिभरी गर्नेछ। अब ग्राहकहरूले फुडमाण्डु एपबाट ७०० भन्दा बढी उच्च गुणस्तरीय वस्तुहरुको तुरुन्तै र भरपर्दो डेलिभरी पाउनेछन्। हालको लागि यो सेवा गैरीधाराबाट ३ किलोमिटरको दायरा भित्र पर्ने महाराजगन्ज, धुम्बाराही, बालुवाटार र मैतीदेवी जस्ता क्षेत्रहरूमा उपलब्ध छ भने छिटै नै यो सेवा काठमाडौं उपत्यकाभरी विस्तार गरिने कम्पनीले जनाएको छ। फुडमाण्डुका संस्थापक तथा प्रबन्ध निर्देशक मनोहर अधिकारीले यस अवसरमा बोल्दै भने, फुडमाण्डुले ग्राहकवर्गको आवश्यकता अनुसार सेवालाई विकास गर्दै आएको छ। फुडमाण्डु वानमार्टको माध्यमबाट हामी ग्राहकलाई दैनिक आवश्यक पर्ने हरेक दिनको किनमेललाई पनि मनपर्ने खाना अर्डर गरेजस्तै सहज बनाउन चाहन्छौं। साथै १४ औं वार्षिकोत्सवको अवसरमा फुडमाण्डुले ʻफ्यान्टास्टिक १४ नामक सेल्स क्याम्पेनको सुरुवात गर्दै ७० सम्मको छुट प्रदान गर्ने भएको छ। यस क्याम्पेनमा ग्राहकहरूलाई फ्ल्याट डिस्काउन्ट, कम्बो अफर, बाई वान गेट वान डिल, क्याटेगोरी क्रन्च, फोर्टिन बाइट्स प्लेटर, फोर्टिन डेज फोर्टिन मेगा अफर र फोर्टिन्थ आवर सेल्स जस्ता आकर्षक अफरहरू उपलब्ध हुनेछन्। यी सबै अफरहरू फुडमाण्डुको १४ वर्षको अद्भुत यात्राको उत्सव मनाउन र ग्राहकहरूलाई आभार व्यक्त गर्न तयार गरिएको हो। आगामी दिनमा पनि ग्राहकहरूको सन्तुष्टिलाई अझै माथि उठाउन र ग्राहककेन्द्रित अभियानहरू ल्याउँदै अघि बढ्न फुडमाण्डु प्रतिबद्ध रहेको छ।"
सुदूरपश्चिम रोयल्सको जर्सी सार्वजनिक,"काठमाडौं : नेपाल प्रिमियर लिग (एनपिएल)को टिम सुदूरपश्चिम रोयल्सले आफ्नो जर्सी सार्वजनिक गरेको छ। सुदूरपश्चिम रोयल्सले मंगलबार काठमाडौंमा आयोजित एक कार्यक्रमकाबीच पहेलो रंगको जर्सी सार्वजनिक गरेको हो। कार्यक्रममा मार्की खेलाडी दीपेन्द्रसिंह ऐरी, ब्रान्ड एम्बेसडर ओलम्पियन दीपक विष्ट टिमका सञ्चालकले संयुक्त रुपमा जर्सी सार्वजनिक गरेका थिए। कार्यक्रममा नेपाल क्रिकेट संघ क्यानका सचिव पारस खड्काले लिगका लागि टिमहरुले गरेको तयारी उत्साहपूर्ण रहेको बताए। उनले नेपाल प्रिमियर लिगले नेपालको क्रिकेटलाइ धेरै माथि उठाउने विश्वास व्यक्त गरे। सुदूरपश्चिम रोयल्सले विदेशी खेलाडीमा न्युजिल्यान्डका स्कट कुगेलेइन, यूएईका रोहन मुस्ताफा, स्कटल्यान्डका ब्रान्डन म्याकमुलेन र इंग्लिस क्रिकेटर सेफ अली जेबलाई अनुबन्ध गरिसकेको छ भने अस्ट्रेलियाका विश्वकप विजेता पूर्व क्रिकेटर ब्राड हगलाई प्रमुख मेन्टरमा लिएको छ। सुदूरपश्चिमको मुख्य प्रशिक्षकमा जगत टमाटा अनुबन्धित भएका छन्।"
अक्षय फलदायी हरिबोधिनी एकादशी,"हिन्दु धर्मालम्बीको पात्रोअनुसार चान्द्रमासअनुसार महिनाको ११औं दिनलाई एकादशी भनिन्छ। प्रत्येक महिनामा दुईवटा एकादशी पर्छन्। कात्तिक शुक्लपक्षको एकादशी तिथिलाई हरिबोधिनी एकादशी भनिन्छ। मूलतः एकादशीमध्ये उत्तम एकादशी भएकाले यो दिनलाई ठूली एकादशी पनि भनिन्छ। यस दिन विधिवत् तुलसीको विवाह गरिन्छ। हरि भनेका साक्षात् विष्णु भगवान् हुन्। बोधिनीको अर्थ जागृत हुने वा उठ्ने भन्ने अर्थ हुन्छ। हिन्दु धार्मिक मान्यताअनुसार आषाढ शुक्ल एकादशीका दिन क्षीर सागरमा सुतेका भगवान् विष्णु कात्तिक शुक्ल एकादशीका दिन उठ्ने भएकाले यस दिनलाई हरिबोधनी भनिएको हो। यसै दिन भगवान् विष्णुको तुलसीरूपी लक्ष्मीसँग विवाह भएको मान्यताका आधारमा तुलसी विवाह गरिदिने चलन छ। एकादशी तिथिमा भगवान् विष्णुको उपासना गरी व्रत बस्ने परम्परा छ। त्यस्तै महाभारतमा पनि भगवान् श्रीकृष्णले युधिष्ठिरलाई यस दिन गरिएका स्नान, दान, तप आदि सबै कर्म अक्षय फलदायी हुने बताएका छन्। यस दिन विशेष पूजा गरी तुलसीको विवाह गरिदिने र द्वादशीका दिन तुलसीको विशेष पूजासँगै नवान्न (नयाँ अन्न)को हवन गरी चतुर्मासभरि विष्णु वा विष्णुप्रियाको रूपमा पूजा गरिएको तुलसीको विसर्जन गर्नुपर्ने धार्मिक मान्यता छ। यो क्रम मार्गशीर्ष कृष्ण पक्षको पञ्चमीसम्म रहन्छ। हिन्दुको बाहुल्य रहेको देश नेपालमा वर्षभरि पर्ने २४ एकादशीमध्ये आषाढ शुक्ल एकादशी र कात्तिक शुक्ल एकादशीमा विष्णुको उपासना गर्दा बढी फलदायी हुने भविष्योत्तर पुराणमा उल्लेख छ। प्रत्येक साढे दुई वर्षपछि एउटा अधिकमास अर्थात् पुरुषोत्तम महिना पर्छ। त्यतिबेला भने दुइटा एकादशी पद्मिनी र परमा थप हुने भएकाले मलमास परेको सालमा भने २६ वटा एकादशी पर्छन्। प्रत्येक एकादशीको आआफ्नै अलग नाम र परिचय छ भने सबैको भिन्नाभिन्नै व्रत उपवासको फल तोकिएको छ। त्यसमध्ये हरिबोधिनी एकादशी पनि एक हो। यस वर्षको कात्तिक २७ गते यो एकादशी पर्न आएको छ। सो दिन तुलसीको विवाह गर्ने एकादशी पनि भनिन्छ यस दिनलाई। सामान्यतया द्वादशीयुक्त एकादशीलाई एकादशी भनिन्छ। यसमा भन्ने नै हो भने दिनको प्रातः समय एकादशी, मध्यदिनभरि द्वादशी र भोलि सूर्योदयअघि त्रयोदशीतिथि स्पर्श भएको एकादशीलाई त्रिस्पृशा एकादशी भनिन्छ। यस्तो पर्व परेमा अन्य एक हजार एकादशीको पुण्य एकैदिनको उपासनाबाट लिन सकिन्छ। एकादशीका दिन या रात उपासना गर्नाले ब्रह्महत्या, गोहत्यासम्मको दोषबाट मुक्ति पाइने र सयौं अश्वमेध यज्ञ गरको फलसमेत पाइन्छ। फलतः शुक्लपक्ष पुनर्वसुु नक्षत्रले युक्त भएको एकादशी जया हो। शुक्लपक्ष श्रवण नक्षत्रले युक्त विजया हो, द्वादशीमा रोहिणी नक्षत्र परे जयन्ती हुन्छ र पुष्य नक्षत्र परेमा पापनाशिनी हुन्छ। यस्तो नक्षत्र विशेषको एकादशी परेमा एक वर्षसम्म नित्य एक पाथी तिल दान गरेको वा एक हजार एकादशीको उपवास गरेको पुण्य प्राप्त हुन्छ। फलतः फलाहार, जलाहार वा निराहारबाट एकादशी उपासना गर्ने गरिन्छ। यसमा पनि कात्तिक शुक्लपक्षको हरिबोधिनी एकादशी व्रत बस्नाले पापको नाश, पुण्यवृद्धि र मोक्ष प्राप्ति हुने तथा सो दिन उपवास बस्नाले हजार अश्वमेध तथा सय राजसूय यज्ञको फल प्राप्त हुने जनविश्वास छ। यसलाई ठूली एकादशीको रूपमा पनि मान्ने गरिन्छ। ठूली एकादशीका घरआँगनमा रोपिएका तुलसीको विधिपूर्वक विवाह गर्छन्। तुलसीको मठलाई गोबरमाटोले लिपपोत गरी सेतो, रातो र पहेंलो वस्त्र तथा फूलमालाले सिँगार्नुका साथै विष्णुको प्रतीक लिंगो गाडी पूजा गरिन्छ। यो एकादशीका दिन विशेष गरेर तुलसीको विवाह सम्पन्न गरी व्रतालुले फलाहारका रूपमा पिँडालु र सक्खरखण्ड प्रयोग गर्ने नेपाली चलन छ। सम्भव भए उपवास गर्नुपर्छ अन्यथा केवल एक समय फलाहार ग्रहण गर्नुपर्छ। यस एकादशीमा रातभरि जागेर हरिनाम संकीर्तन गर्नाले भगवान् विष्णु अत्यन्त प्रसन्न हुने गर्नुहुन्छ। जसमा विवाहादी समस्त मांगलिक कार्यको शुभारम्भमा भगवान् विष्णुलाई साक्षी राखेर संकल्प गर्ने चलन छ। अतः चतुर्मासमा प्रभावित रहने मांगलिक कार्यको प्रतिबन्ध हरिबोधिनी एकादशीका दिन समाप्त हुन्छ। त्यसैले आजकै दिनबाट विवाहादी शुभ कार्य पुनः प्रारम्भ हुन्छन्। यसरी पद्मपुराणको उत्तरखण्डमा वर्णित एकादशी माहात्म्यका अनुसार हरिबोधिनी एकादशीको व्रत लिनाले एक हजार अश्वमेध यज्ञ तथा सय राजसूर्य यज्ञको फल प्राप्त हुन्छ। यस परम पुण्यप्रदा एकादशीको विधिवत् लिएको व्रतले सबै पाप भष्म हुन्छ तथा व्रत लिने व्यक्ति मरणोपरान्त बैकुण्ठ पुग्छ। यस एकादशीका दिन भक्तले श्रद्धाका साथ जेजस्तो जपतप, स्नानदान, होमादी गर्छन्, ती सबै अक्षय फलदायक हुन्छन्। एकादशीका दिन तुलसी विवाहोत्सव पाणि मनाउने चलन छ। विष्णुले वृन्दासित छल गरेको जब सत्य कुरो चाल पाइन्, तिनले विष्णुलाई श्राप दिइन्। यसमा वृन्दाको श्रापबाट विष्णु पत्थर भए र उनी शालिग्रामका रूपमा परिवर्तित भए। विष्णुले आफूले गरेको गल्तीलाई स्वीकार गरे र त्यसैबेला त्यहाँ प्रकट भएर वृन्दासित भने तिम्रो शरीर गण्डकी नदीका रूपमा रहनेछ तथा केश तुलसीका रूपमा पूजित हुनेछ। तिमी सदैव मेरा शिरमा शोभायमान रहने छौ एवं लक्ष्मीसरह मेरा निम्ति प्रिय रहने छौ, तिमीलाई हरिप्रिया नामले पनि चिनिनेछ। त्यसदिनदेखि के मान्यता छ भने कार्तिक शुक्ल एकादशीका दिन भगवान् शालिग्राम र तुलसीको गराउनाले कन्यादानको फल प्राप्त हुन्छ। व्यक्तिलाई विष्णु भगवान्सरह प्रसन्नता प्राप्त हुन्छ। यस व्रतको प्रभाव मनको दृढ संकल्प नै हो, मनोबल वृद्धि हो, चित्तशुद्धि हो, धर्मपरायण र सात्विक भावको विकास हो। काम्य र नित्य गरी व्रतका दुई स्वरूप छन्। उद्देश्य एवं कामनापरक काम्य उपासना हुन्छ। कुनै इच्छा नराखी गरिने व्रत उपासना नित्य उपासना हो र एकादशी अनुष्ठान नित्यकर्ममा पर्छ। यसरी नित्य र निष्काम व्रतको प्रभावले झन् बढी उद्देश्य सफल बन्ने हुन्छ। कारण मानिसलाई आवश्यक भुक्ति र मुक्ति दुवै प्राप्त हुन आवश्यक छ जुन एकादशी अनुष्ठानबाट मात्र सम्भव छ। एकादशीव्रती निरोगी हुन्छ, सुखी र समृद्धशाली हुन्छ। यस व्रतको प्रभावले कुभाषण, मिथ्या, परनिन्दाबाट टाढा हुन्छ। जुन तुलसीको महŒव जीवनको उदयदेखि अन्त्यसम्म छ। यसमा कुश, तुलसी, पीपलको महŒव पूर्वीय संस्कृतिमा विश्वास गर्नेहरूका लागि जीवनको हृदय झैं महŒव रहेको कुरा वैदिक साहित्यमा सर्वत्र चर्चा पाइन्छ। यसर्थ, हरिबोधिनीमा सो तुलसीलाई संकल्पसमेतको अनुष्ठानमा विष्णु भगवान्सँग विवाह गराइन्छ। यसै विवाह कर्मले ठूली एकादशी भनिएको अनुमान लगाउन सकिन्छ।"
सहकारी ठगी प्रकरण : अनुसन्धान गर्न पूर्वगृहमन्त्री लामिछानेलाई रुपन्देही ल्याइँदै,"भैरहवा : राष्ट्रिय स्वतन्त्र पार्टीका सभापति रवि लामिछानेलाई रुपन्देही ल्याइदैँछ । रुपन्देहीको सुप्रिम बचत तथा ऋण सहकारीको रकम अपचलनको आरोपमा अनुसन्धानका लागि रुपन्देही ल्याउन लागिएको हो । जिल्ला प्रहरी कार्यालय कास्कीको हिरासतमा रहेका सभापति लामिछानलाई मंगलबार बयानका लागि रुपन्देही ल्याउन लागिएको हो । पोखराबाट बिहान ७:४५ बजेको बुद्ध एयरको फ्लाईटमा रुपन्देही ल्याउने तालिका भएपनि मौसमका कारण भैरहवा विमानस्थल बन्द रहेकोले पोखराबाट विमानले उडान भरेको छैन । रविलाई विमानस्थलबाट जिल्ला प्रहरी कार्यालय लैजाने र त्यसपछि जिल्ला सरकारी वकिल कार्यालयमा बयानका लागि लैजाने तालिका रहेको प्रहरी स्रोतले जनाएको छ । भैरहवा विमानस्थल बाहिर रास्वपाका नेता, कार्यकर्ता जम्मा भएका छन् । सुरक्षा व्यवस्थालाई मध्यनजर गर्दै उनीहरूलाई विमानस्थलभित्र प्रवेशमा रोक लगाइएको छ । साथै, भैरहवा विमानस्थलमा कडाईका साथै भैरहवामा सुरक्षा व्यवस्था कडा बनाइएको छ ।"
रोशीले खोसेको खुसी,"काभ्रे जिल्लाको रोशी नदीमा आएको बाढी र सँगसँगैको अविरल वर्षापछिको पहिरोले हजारौंको घर भत्कायो। असोज १० गतेदेखि परेको वर्षाले नदीसँगै धेरैको जीवन धमिल्याएर गयो। पनौती नगरपालिकको वडा नम्बर २ नयाँबस्तीमा ४ हजार घर धुरीमध्ये अधिकांशमा वर्षा र पहिरोले क्षति पुयो। नयाँबस्तीका दाहाललगायत ६० जनाको घर पूर्णरूपमा क्षतिग्रस्त भए। पनौती नगरपालिकाको बढी प्रभावित क्षेत्रमा पर्छ, वडा नम्बर २ को नयाँबस्ती। अझैसम्म स्थानीय टहरामै छन्। पहिलो आएपछि केही दिनमा ओढ्ने, ओच्छ्याउने र सामान्य खाद्यान्न प्रभावितहरूकहाँ पुगेको थियो। तर गतिलो बासको टुंगो अझै लागेको छैन। नयाँबस्तीका डाँडाकाँडा सबैजसो पहिरोले चिराचिरा परेका छन्। जमिन भासिएको छ। घर बनाउने ठाउँ पनि गाउँलेले पाएका छैनन्। कतिपय आफैं नयाँ बास बनाउन सक्ने क्षमताका छैनन्। सरकारले भने रोशीका बाढीपहिरो प्रभावितप्रति नजरअन्दाजमात्रै गरिरहेको छ। रोशी खोलमा बाढी र वरपर पहिरो आउनुलाई प्रकृतिको अत्यधिक दोहनलाई प्रमुख कारण मानिएको छ। हुन पनि यहाँ अवैध क्रसरहरूको जगजगी नै थियो। नदीको अत्यधिक दोहन थियो। जथाभावी ढुंगा, गिटी र बालुवा खानीहरू चलाइएका थिए। डनहरूको दबदबा नै थियो। त्यति बेलामा पनि सरकारले आँखा चिम्लियो। र त्यसैका कारण निम्तिएको विपद्पछि प्रभावितहरूको घाउमा मलम लगाउने प्रयत्न भएन। काभ्रेमा पनौतीमा मात्रै नभई बनेपा नगरपालिकाको वडा नम्बर १ र २ मा त झन् २ सय घरपरिवारलाई सुरक्षित स्थानमा स्थानान्तरण गर्नुपर्ने विज्ञहरूको प्रारम्भिक निष्कर्ष थियो। विपद् नेपालको ठूलो दुःख हो। बर्सेनि प्राकृतिक विपद्को सामना कहिँ न कहिँका नेपालीले गरिरहनुपरेको छ। त्यसैले विपद् जोखिम न्यूनीकरण र व्यवस्थापनका लागि छुट्टै प्राधिकरणसमेत छ। तर प्राधिकरणले भने आवश्यक बजेट पाउन सक्दैन। सकेको छैन। स्वयं सरकार भने नागरिकका दुःखमा सधैं बेखबर बनिरहन्छ। जब कि बाढीपहिरो वा भूकम्पलगायत प्राकृतिक विपद्को जोखिम अनुसार बस्ती पहिल्यै स्थानान्तरण गर्नुपर्ने हो। तर जोखिममा परिसकेकालाई पनि स्थानान्तरण नगर्नु राज्यको नालायकी नै हो। ठूलो अकर्मण्यता हो।"
ज्यान मार्ने उद्योगमा दोषी ठहर भएका सांसद दीपक मनाङे पक्राउ,काठमाडौं : ज्यान मार्ने उद्योगमा दोषी ठहर भएका गण्डकी प्रदेशसभा सदस्य दीपक मनाङे (राजीव गुरुङ)पक्राउ परेका छन्। मनाङबाट स्वतन्त्र प्रदेशसभा सदस्य निर्वाचित भएका मनाङेलाई प्रहरीले मंगलबार काठमाडौंबाट पक्राउ गरेको हो। उनलाई केन्द्रीय अनुसन्धान ब्युरोमा ल्याइँदैछ। २०६१ सालमा मिलन गुरुङ (चक्रे)माथि खुकुरी प्रहार भएको मुद्दामा गुरुङलाई अदालतले दोषी ठहर गरेको थियो। पुनरावेदन अदालत पाटनले २०६९ सालमा मनाङ्गेलाई कर्तव्य ज्यान मुद्दा अन्तर्गत पाँच वर्षको सजाय सुनाएको थियो। सोहि सर्वोच्च अदालतले मंगलबार मनाङेलाई ५ वर्ष कैदको फैसलासमेत सुनाएको थियो। न्यायाधीशद्वय नहकुल सुवेदी र टेकप्रसाद ढुंगानाको इजलासले उच्च अदालत पाटनको फैसलालाई सदर गर्दै ५ वर्ष कैदको फैसला सुनाएको हो। उच्च अदालत पाटनले ५ वर्षको कैद सजाय सुनाएपछि उक्त फैसलाविरुद्ध मनाङे सर्वोच्च पुगेका थिए। २०६१ मा मनाङेले चक्रे मिलनमाथि तरबार आक्रमण गरेका थिए। सोही घटनामा प्रहरीले काठमाडौं जिल्ला अदालतमा मनाङेविरुद्ध कर्तव्य ज्यान मुद्दा दर्ता गरेको थियो। काठमाडौं जिल्ला अदालतले कुटपिटको मुद्दा ठहर गरी मनाङेलाई २ वर्ष जेल सजाय सुनाएपछि सरकारी वकिलको कार्यालयले उच्च अदालत पाटनमा पुनरावेदन गरेको थियो। त्यसपछि उच्च अदालत पाटनले उक्त फैसला पल्टाउँदै ५ वर्ष कैद सजाय सुनाएको थियो। उक्त मुद्दामा मनाङे २ वर्ष जेल सजाय काटिसकेका छन्।
पाटनमा कार्तिक नाच (तस्बिर),"काठमाडौं : ललितपुरको पाटनमा कार्तिक नाच नाचिने क्रम जारी छ। सोमबार राति छैटौं दिन प्याखँ (घोला, कवं, ख्या:, भैरव, कुमारी, महालक्ष्मी प्याखँ) देखाइएको छ। कात्तिक महिनामा देखाइने यो नाच मल्लराजा सिद्धिनरसिंह मल्लले सुरु गरेका हुन्। यो नाच विसं १६९७ मल्लराजा सिद्धिनरसिंहले सुरू गरेको मानिन्छ।"
विराटनगरमा घरको छतबाट लडेर कानुन व्यवसायीको मृत्यु,"विराटनगर : विराटनगरमा आफ्नै घरबाट लडेर एक जना कानुन व्यवसायीको मृत्यु भएको छ । वरिष्ठ अधिवक्ता ६८ वर्षीय जगन फुयाँलको मृत्यु भएको प्रहरीले जनाएको छ । प्रहरीका अनुसार विराटनगर महानगरपालिका७ स्थित आफ्नै घरबाट लडेर आइतबार दिउँसो फुयाँल गम्भीर घाइते भएका थिए । उनको उपचारका क्रममा मंगलबार बिहानका राति १२:३५ बजेतिर मृत्यु भएको अधिवक्ता सञ्जयकुमार मेहताले जानकारी दिए । फुयाँलको न्युरो अस्पतालमा उपचार भइरहेको थियो । मेहताका अनुसार फुयाँल घरको छतबाट चिप्लिएर खसेका थिए । फुयाँलको घर मोरङ जिल्ला अदालतनजिकै पर्छ । फुयाँल घरको दुई तलामाथिको करिब २० फिट अग्लो रेलिङबाट खसेको अधिवक्ता मेहताले बताए । उहाँ आफ्नै घरको २ तलामाथिबाट खसेर घाइते हुनु भएको थियो । पुरानो घरको छतमा लेउ लागेको रहेको छ । चिकित्सकले धेरै प्रयास गर्दा पनि बचाउन सक्नु भएन, उनले भने । फुयाँल मोरङ बारका सदस्य थिए । शवलाई तत्कालका लागि न्युरो अस्पतालकै शव गृहमा राखिने भएको छ । छोरा र छोरी अमेरिकामा रहेका कारण उनीहरु आइसकेपछि अन्त्येष्टिका लागि प्रक्रिया अघि बढाउने तयारी रहेको मेहताले बताए । फुयाँलका पत्नी, १ छोरा र १ छोरी थिए । विराटनगरमा उनको फुयाँलको कानुनी सेवा नामक ल फर्म चलाउँदै आएका थिए । प्रहरीका अनुसार शवको पोस्टमार्टम कोशी अस्पतालमा गरिने छ । घटनाका सम्बन्धमा थप अनुसन्धान भइरहेको जानकारी प्रहरीले दिएको छ ।"
गाउँमा काम नपाएपछि भारत जानेको लर्को,"मुगु : अन्नबाली भित्र्याउने काम तथा दसैं र तिहार सकिएलगत्तै मुगुका सर्वसाधारणहरू कामको खोजीमा भारतका विभिन्न स्थानमा जानेहरूको लर्को लागेको छ। असोजको अन्तिम सातामै वर्षे बाली घरमा भित्र्याइ सकेका स्थानीयहरू दसैं तिहार सकिनेबित्तिकै कमाउन भारत जान लागेका हुन्। तिहारको पछिल्लो दिनबाट सदरमुकाम गमगढीबाट नेपालगन्जसम्म भारत जानेहरूको संख्या दैनिक १ सय ५० भन्दा बढी रहेको छायाँनाथ रारा यायात प्रालिका काउन्टर इन्चार्ज रविन मल्ल बताउँछन्। सदरमुकाम गमगढीबाट सुर्खेत हुँदै नेपालगञ्जसम्म दसैंतिहार अघि दैनिक २ वटा बस छुट्ने गरेका थिए। तिहार सकिए लगत्तै अहिले दैनिक ४।५ वटा बस छुट्ने गरेका छन्। यतिका बसले नपुग्ने भएकाले र जुम्लाको गोठी ज्युलाबाटसमेत बस मगाउनु परेको छ। यो भन्दा अगिल्ला वर्षहरूमा कहिल्यै यस्तो भारत जानेहरूको लर्को नदेखिएको बस ब्यवसाहीहरुले बताएका छन्। 'बाली भित्राउने काम सकिसकेको छ। गाउँमा काम पाइँदैन यत्तिकै बरोजगार हुनुभन्दा ५।६ महिना भारतमा गएर मजदुरी गर्दा केही पैसोका जोहो हुन्छ। जिल्लामा मजुदरी गर्न कुनै ठाउँ नै छैन।', काम नपाएपछि बाध्य भएर भारत जानु बाहेक अर्को विकल्प नरहेको छायाँनाथ रारा नगरपालिका५ का भुम्ल बुढाले बताए। भुम्ल बुढासहित यो वडाका ढुमा गाउँबाट ३० जनाभन्दा बढी युवा भारत जान लागेका सोही गाउँका पदम कार्कीले जानकारी दिएका छन्। गाउँमा रोजगारी नभएको भन्दै केही खाडी मुलुकमा छन्। बाँकी रहेका युवाहरू अघिल्लो वर्षभन्दा यो वर्ष मजदुरीका लागि भन्दै भारतका विभिन्न स्थानमा लर्को लागेर जान थालेपछि गाँउमा मर्दा पर्दा हिँड्ने युवाहरू छैनन्। गाँउमा बुढा पाखा, महिला र बालबालिका मात्र छन्। आम्दानीको कुनै माध्यम नभएपछि सम्पत्ति हुने विभिन्न देशमा जान्छन् गरिबहरु भारत जान्छन्। गाउँमा बस्ने वातावरण राज्यले सिर्जना गर्न नसक्दा युवाहरू पलायन हुनु परेको नागरिक अगुवा रुपबहादुर मल्ल बताउँछन्। यो सिजनमा जिल्लाका चार स्थानीय तहमध्ये सबैभन्दा बढी छायाँनाथ रारा नगरपालिका,खत्याड र सोरु गाउँपालिकाका बस्तीका सर्वसाधारणहरू भारत गएका छन्। मुगुम कार्मारोङ गाउँपालिकाको बस्तीहरूबाट मजदुरीकै लागि भनेर भारत जानेहरूको संख्या कमै रहेको पाइन्छ। गाउँमा रोजगारी नभएको भन्दै मजदुरीका लागि भारत सदरमुकाम गमगढीबाग बस मार्फत नेपालगंज जान लागेका छायाँनाथ रारा नगरपालिकाका स्थानीयहरू।"
जेठानीले चिर्पटले हिर्काउँदा देउरानीको मृत्यु,बैतडी : बैतडीमा काठको चिर्पटले हिर्काउँदा एक महिलाको मृत्यु भएको छ । डिलाशैनी गाउँपालिका२ की ३० वर्षीया दिपा बोहराले काठको चिर्पटले हिर्काएर आफ्नै देवरानी २५ वर्षीया सुनिता बोहराको हत्या गरेको जिल्ला प्रहरी कार्यालय बैतडीले जनाएको छ । घरायसी विवादका कारण दुवैबीच सोमबार राति झगडा भएको र दिपाले सुनिताको टाउकोमा हिर्काएर हत्या गरेको जिल्ला प्रहरी कार्यालय बैतडीका प्रहरी निरीक्षक बलराम पाण्डेयले जानकारी दिए । दिपाको घटनास्थलमै मृत्यु भएको बताइएको छ । दिपालाई प्रहरीले नियन्त्रणमा लिएको छ । घटनाबारे थप अनुसन्धान भइरहेको प्रहरीले जनाएको छ ।
सहकारीको निक्षेप बैंकमा सर्दा प्रणालीमा अधिक तरलता,"प्रस्तुति : ममता थापा मुलुककै जेठो नेपाल बैंकले केन्द्रीय बैंकको स्थापना नुहुँदा नियामकीय भूमिका समेत निभाएको थियो। यो बैंकले ८८ आंै वर्षमा प्रवेश गर्दै छ। सुरुवाती चरण र अहिले के अन्तर पाउनुहुन्छ ? नेपालमा व्यवसाय नै नहुदा बैंकिङ शब्द नै नयाँ थियो। राणा शासनकालमा तत्कालीन प्रधानमन्त्री जुद्धशमशेर जबराको अग्रसरतामा स्थापना गरिएको हो। तत्कालीन राजा त्रिभुवन शाहले १९९४ कात्तिक ३० गते उद्घाटन गरेर बैंक सञ्चालनमा ल्याइएको थियो। त्यतिबेला बैंकका विषयमा कुनै पनि आधारभूत कुराहरू जानकारी थिएन। नेपाल बैंकले वचत के हो ? चल्ती के हो, कर्जा के हो ? पैसा एक ठाउँबाट अर्को ठाउँमा रेमिट्यान्स कसरी गर्ने यावत कुरा सिकाउनेमा यो बैंकको महत्वपूर्ण भूमिका छ। बैंक खुल्दा पनि नेपाल सरकार र सर्वसाधारणको निजीसरकारी साझेदारीको अवधारणामा स्थापना भएको हो। त्यतिबेलै पनि पब्लिक, प्राइभेट पार्टनरसिपमा चलेको यो अनुपम उदाहरण हो। सुरुमा धेरै बाहिरकै जनशक्ति ल्याएर सञ्चालन गरिएको थियो। तर, देशमा उदारीकरण पछि विभिन्न ज्वाइन्ट भेञ्चर बैंकहरू पनि आए। बजारमा नयाँनयाँ बैंकिङ प्रडक्टहरू ल्याए। यससँगै ग्राहकहरूको आवश्यकता र महत्वकांक्षा पनि बढ्दै गयो। यी सबैलाई पूरा गर्न नेपालमा आधुनिक बैंकिङ युग सुरु भएको छ। नयाँ पुस्ताले खोज्ने बैंकिङ सेवाहरू नेपाल बैंकले उपलब्ध गराउँदै आएको छ। नेपाल राष्ट्र बैंकभन्दा पनि अघि जन्मिएर सुरुमा नियामकीय भूमिका नै निभाएको यो बैंकले अहिलेसम्म पहिचान हुने लायकका अरू काम गयो जस्तो लाग्छ ? सबैभन्दा पहिला त नेपाल बैंकले नेपालीहरूलाई बैंकिङ कारोबार भन्ने शब्द चिनायो। बैंकिङ कसरी गर्ने भनेर पनि सिकायो। अहिले पनि आधुनिक समयमा पनि बैंकिङ कस्तो भनेर पनि डिजिटाइजेशनबारे परिचित गरिरहेको छ। हरेक बैंकले जस्तै हामीले पनि एआईबाट क्लाइन्टहरूको गुनासो सुनेर प्रतिउत्तर दिने च्याटको सुविधा दिइरहेका छौं। अझ अब अहिले बैंकले गर्नुपर्ने कामहरू मुलुकको औद्योगीकरण, ऊर्जा क्षेत्र अर्थात हाइड्रो इलेक्ट्रिसिटीमा, कृषिको विकास गर्नमा र स्वदेशमा रोजगारी सिर्जना गर्न र उत्पादन बढाउन बैंकले महत्वपूर्ण भूमिका खेलेको छ। अबको ८८औं यात्रासँगै नेपाली अर्थतन्त्र विकासका लागि बैंकको प्रतिबद्धता के छ ? सरकारले बजेटमार्फत लिएका उद्देश्यहरू र यसैमा आधारित भएर नेपाल राष्ट्र बैंकले जारी गरेको मौद्रिक नीतिहरूलाई नै नेपाल बैंकले आफ्ना बजेट बनाउँदाका आधारभूत मान्यता राखेको छ। जसरी केन्द्रीय बैंकले मौद्रिक नीतिमार्फत निजी क्षेत्रमा जाने कर्जा १२ प्रतिशत वृद्धि गर्न भनेको छ। सोहीअनुसार पुयाउन प्रयास गरेका छौं। त्यस्तै, निक्षेप लिने, त्यसलाई कसरी लगानी गर्ने र त्यसको अनुगमन लगायतबारे पनि व्यवस्थाअनुसार गरेका छौं। यससँगै, देशको उद्योग, व्यापार तथा व्यवसायमा रोजगारी वृद्धि गर्न, कुल गार्हस्थ्य उत्पादन (जीडीपी)मा योगदान कसरी पुयाउने भन्ने हाम्रो वार्षिक योजनामा बजेटहरू छ। यसलाई वार्षिक रूपमै कार्यान्वयन गरेर र जीडीपीमा महत्वपूर्ण योगदान दिने, रोजगारी वृद्धि गर्ने र यसमा आधारभूत सुविधाहरू उपलब्ध गर्ने बैंकको मुख्य लक्ष्य हो। बैंक स्थापनाको सुरुवाती चरणमा रुपैयाँ, पैसा घडामा हैन बैंकमा राख्नुपर्छ, ऋण साहुसँग नभई बैंकबाट लिनुपर्छ भनी ग्राहकहरूलाई बैंकिङको कखरा सिकाएको बैंकले यो नारालाई कसरी चरितार्थ गरेको छ ? अझै साहु मिटरब्याजीको चपेटामा रहेका सर्वसाधारणसम्म ऋणको पहुँच पुयाएको छ त ? अहिले सरकार, केन्द्रीय बैंकले वित्तीय साक्षरतामा अझै लाग्न बैंकहरूलाई निर्देशन दिएको अवस्था छ। स्वयम् राष्ट्र बैंक पनि वित्तीय साक्षरता वृद्धि गर्न लागिरहेको छ। अझ सुर्खेतमा भएको एउटा कार्यक्रममा गभर्नर आफैं गएर कक्षा लिएका थिए। हामीहरूले पनि वित्तीय साक्षरता कक्षाहरू लिने, मिडियामार्फत प्रचारप्रसार गर्ने, हरेक शाखाहरूलाई स्थानीय विद्यालय, कलेज र समुदायलाई पनि वित्तीय साक्षर बनाउन जोड दिएका छौं। अहिले केही हदसम्म वित्तीय साक्षरता बढ्दै गएको छ। अझै मिटरब्याजीमा गइरहेको भनेको औपचारिक बैंकिङ काम गर्न गएको हैन। सेवा, व्यवसाय, व्यावसायिक कृषि (पशु पालन), उद्योग व्यवसाय, वाणिज्य व्यापार गर्न बैंकहरूले प्रसस्त सुविधाहरू दिइरहेको छ। बैंकहरू नै क्लाइन्ट अर्थात् ऋणी खोजेर हिँडिरहेको छ। बैंकहरूको पहुँच बढेकाले सर्वसाधारणहरू मिटरब्याजीसँग जानुपर्ने अवस्था छैन। ७ सय ५३ स्थानीय तहमध्य एउटामा बाहेक सबैमा बैंक पुगेको छ। यसकारण औपचारिक व्यापार, व्यवसाय नगरी बाहिर जानेहरूमात्रै मिटरब्याजमा ऋण लिन गएको जस्तो लाग्छ। हुन त यतिबेला बैंकमा कर्जा नगएर पैसा थुप्रिएको छ। निक्षेप पर्याप्त संकलन तर कर्जाको माग नहुँदा लगानीयोग्य पुँजी अधिक छ। यो स्थिति कसरी निम्तिएको ठान्नु भएको छ ? नेपाल बैंकको वास्तविक अवस्था के छ ? नेपाल बैंकको कर्जानिक्षेप (सीडी) अनुपात ७५ प्रतिशत हाराहारीमा छ। जबकी नेपाल राष्ट्र बैंकले ९० प्रतिशतसम्म जान पाउने अनुमति दिएको छ। सीडी रेसिओ बढाउन निकै गाह्रो छ। अझ सरकारी बैंक भएकाले हामीले निक्षेपलाई दुरुत्साहन गर्न सक्दैनौं। कुनै निक्षेपकर्ता आए भने हामीसँग पर्याप्त छ लिन सक्दैनौं भन्न पनि हुँदैन। जस्तोसुकै अवस्थामा पनि हामी आम सर्वसाधारणदेखि संघसंस्थाको निक्षेपलाई सधैं स्वागत गरिरहेका हुन्छौं। निक्षेप होस् वा कर्जा दुवैका लागि हामीलाई क्लाइन्ट चाहिन्छ। विशेष गरेर हाम्रा शाखा कार्यालयहरूलाई साना तथा मझौला व्यवसाय (एसएमई) कर्जामा जान जोड दिएका छौं। यसका लागि प्रधान कार्यालयबाट प्रचारप्रसार गर्दै शाखाका कर्मचारीहरूलाई पनि स्थलमा खटाएका छौं। हाम्रो बैंकको ७१ जिल्लामा २ सय २९ वटा शाखा छन्। करिब ६० वटा एक्सटेन्सन काउन्टरहरू छन्। सबै कार्यालयका कर्मचारीहरूले सानाठूला सबै क्लाइन्टको खोजी गर्दै छन्। ती ग्राहकलाई सेवा प्रवाह गर्न लागि परेका छन्। हाम्रो सेवाबाट उनीहरू औपचारिक बैंकिङ प्रणालीमा जोड्दा देशमा स्वरोजगारदेखि अरूलाई रोजगार दिएर जीडीपीमा योगदान गर्ने छन्। यसैले हामी निरन्तर ग्राहककै खोजीमा छौं। पहिला कर्जाको व्याजदर दोहोरो अंकमा हुँदा महँगो भन्ने गुनासो थियो। अब ब्याजदर एकल अंकमा झरेको छ। तर, पनि ऋणीहरू किन आइरहेका छैनन् ? यसको समाधान के होला ? कर्जा विस्तारमा नेपालमा बैंकिङ क्षेत्रको कुल अर्थतन्त्रको दुरगामी प्रभाव पछिल्लो समय हेर्न सक्ने क्षमता बेलारूबेलामा नभएको जस्तो देखिन्छ। किनभने कहिले अधिक तरलता (ओभर लिक्विडिटी) हुने, कहिल्यै कर्जाको माग बढी भएर तरलता कम (लिक्विडिटी क्रञ्च) हुने सामान्य घटना देखिन्छ। यो यसैको उपज पनि हो। यसबाहेक अर्को राष्ट्रिय तथा अन्तर्राष्ट्रिय तत्वहरूले पनि असर गरिरहेको छ। कोभिड१९ पछि मौद्रिक नीतिले सुविधा प्रयोग गरेकोमा केही पैसाहरू बाहिर गएको छ। त्यो पैसाहरू फेरि फर्काएर ल्याउन पनि हामीले निकै प्रयास गरिरहेका छौं। यसलाई उद्योगी, व्यापारीले पनि प्रयास गरिरहेका छन्। कोभिडको लगत्तै रसियायुक्रेन युद्धले गर्दा केही ठूला उद्योगहरू जस्ले कच्चापदार्थ आयात गरेर प्रोसेसिङ गर्ने उद्योगहरूलाई गाह्रो भयो। जस्तै ः खाने तेल उद्योगहरू, भेजिटेवल घिहरू, स्टिल र सिमेन्ट लगायतका केही उद्योगहरूलाई गाह्रो पयो। यसलगत्तै हमास र इजरायलको द्वन्द्वले पनि अर्को तरंग ल्याइरहेको छ। जसले गर्दा भोलिको राष्ट्रिय, अन्तर्राष्ट्रिय बजार र परिस्थितिप्रति उद्योगी, व्यवसायीहरू पर्ख र हेरको अवस्थामा छन्। तर, पर्खिने अवस्था छ जस्तो लाग्दैन। किनभने नेपालमा भइरहेको रेमिट्यान्स वृद्धिले विदेशी विनिमय मुद्राको सञ्चिति अधिक छ। यसलाई हामीले पुँजीकरण गर्न सकेका छैनौं। यस्तो सञ्चितिलाई पुँजीकरण गरेर देशमा उत्पादन र रोजगारी बढाउने, ठूला उद्योगहरू र ठूला पूर्वाधारहरू तयार गर्नुपर्ने अवस्था हो। यसकारणले लगानी गर्न पर्खेर बस्नुपर्ने अवस्था छैन। तर, नयाँ उद्योग, व्यवसायीहरूमा किनकिन आत्मविश्वास बढ्न नसकेकाले पर्ख र हेर अवस्थामा छन्। तर, यो अवस्था चाँडै नै बदलीने छ। किनभने बाह्य क्षेत्र अत्यन्तै सुधार भएकाले मुलुकको अर्थतन्त्र बलियो नै छ। यसले गर्दा अब उद्योग, व्यवसायहरू रामैसँग चल्ने अनुमान गर्न सकिन्छ। अहिले विदेशी मुद्रा सञ्चिति बढ्दा पनि पुँजीकरण नहँुदा हामीले कस्तो घाटा व्यहोर्नु परेको छ ? त्यसो भए के गर्दा समाधान होला ? अहिले बैंकिङ प्रणालीमा अधिक तरलताको स्थिति छ। यसको असर बैंकिङ क्षेत्रभन्दा बाहिर पनि छ। राज्यले ३ खम्बे नीति अबलम्बन गरेर सार्वजनिकनिजी र सहकारी भनिएको थियो। तर, सहकारीमा अचानक साढे २ वर्षदेखि सहकारीमा समस्या आयो। त्यसपछि अहिले धेरैले सहकारीमा पैसा जम्मा गर्न हिच्किचाएको अवस्था छ। सहकारीमा परिपक्व भएका मुद्दती निक्षेपहरू सिधै बैंकिङ प्रणालीमा आउन थालेको छ। सहकारीमा राख्ने पैसा बैंकिङमा आउन थाल्यो। सहकारीले अर्थतन्त्रलाई अगाडि बढ्न प्रत्यक्ष वा अप्रत्यक्ष मद्दत गरेको रहेछ। सहकारीमा सुधार नहुँदा अरू उद्योग, व्यवसाय चलाउनलाई पनि बैंकिङ क्षेत्रबाट गएको कर्जा रकमभन्दा थोरै भरथेक सहकारीले गथ्र्यो। तर, अहिले सहकारीहरू त्यो अवस्थामा छैनन्। सहकारीको लगानीयोग्य पुँजी प्रायः कसिलो छ। कतिपयसँग तरलता नै छैन, निक्षेप नपाएर निक्षेपकर्ता नै आन्दोलनमा छन्। त्यसको असर बैंकमा ओभर लिक्विडिटी भएको जस्तो लाग्छ। रेमिट्यान्सले अधिक विदेशी मुद्रा सञ्चिति हुन पुगेको छ। रेमिट्यान्सको एउटा हिस्सा अनौपचारिक क्षेत्रमा जान्थ्यो। त्यो पैसा सहकारीमा जम्मा हुन्थ्यो। रेमिट्यान्सबाट आएको कतिपय पैसा गाउँघरमा सहकारीमा राख्थे। अब अहिले त्यो अवस्था रहेन। त्यो पैसा पनि बैंकिङमा आएको छ। यसमा उद्योगपति, व्यवसायीहरूको आत्मविश्वास बलियो हुन्छ। यसो भएमा उद्योग, व्यवसाय, पूर्वाधारहरूमा खर्च हुन्छ। यसो हुन केही समय लाग्छ। चालू आर्थिक वर्षको पहिलो त्रैमासको वित्तीय विवरण सार्वजनिक भइसकेको छ। बैंक कुनकुन सूचकांकमा अब्बल छ ? गत आर्थिक वर्षको चौथो त्रैमासिक वित्तीय प्रतिवेदनमा सीडी अनुपात करिब ७३ प्रतिशत थियो। चालु आवको पहिलो त्रैमाससम्म आइपुग्दा सो अनुपात बढेर ७५ प्रतिशतभन्दा बढी भएको छ। यसबीचको अवधिमा ३ अर्ब रुपैयाँ हाराहारमिा कर्जा लगानी बढाउन सकेका छौं। यसले गर्दा सोहीअनुसार आम्दानी पनि अवश्य बढ्ला। पहिलो त्रैमाससम्ममा कर्जा सापटी २ खर्ब १४ अर्ब रुपैयाँ छ। यस्तै निक्षेप २ खर्ब ८६ अर्ब रुपैयाँ हाराहारीमा निक्षेप संकलन गरिएको छ। अहिले निक्षेपको बोल कम गर्नुपर्ने अवस्था आइसकेको छ तर सर्वसाधारणको पैसा भने लिइरहेका छौं। गत आवको पहिलो त्रैमासको भन्दा चालु आवको सोही अवधिमा खुद नाफा पनि वृद्धि गर्न सफल भएका छौं। अझ हामीले अहिले आधार दर (बेसरेट)मा सुधार गरेका छौं। पछिल्लो ३ महिनाको आधार दर औसत ६८६ प्रतिशत छ। यसले कर्जाको व्याजदर पनि प्रायः सबै एकल अंकमा छ। बैंकका जनशक्तिहरू युवा र ऊर्जाशील छन्। पहिलो त्रैमासमा रिकभरी कम भयो। असोजको १०११ गतेतिर देशव्यापी वर्षा पछि बाढीपहिरोले क्षति गयो। यसले गर्दा ग्राहकबाट साँवा तथा ब्याज उठाउन दबाब दिन सक्ने अवस्था रहेन। अर्कोतर्फ चाडपर्वको महिना पनि पयो। खुद ब्याज आम्दानी र खर्च दुवै गत सालकोभन्दा तुलनात्मक रूपमा थोरै देखिएको छ। दुई वर्ष पहिला जतिबेला तरलता क्रञ्च थियो , त्यतिबेला डबल धमाका भनेर करिब ७० महिनामा दोब्बर हुने स्किमसहित १२ प्रतिशत हाराहारीको निक्षेप संकलन गरेका थियौं। त्यही स्किम भएकाले त्यसको भार हामीलाई अहिले पनि छँदै छ। त्यतिबेला महँगो ब्याजदरमा लिएको पैसाको भार अहिले पनि भएकाले ब्याजदरको खर्च बढेको छ। अहिले पनि निक्षेपलाई दुरुत्साहन गर्न नसकेकाले निक्षेपमा खर्च बढिराखेको छ। यसर्थ खुद ब्याज आम्दानीको सवालमा गत साल निक्षेपकर्तालाई १२१३ प्रतिशतसम्म व्याज दिन्थ्यौं। तर, अब अहिले त्यही ग्राहकसँग सोही भोलममा ९ प्रतिशत हाराहारीमा कर्जाको ब्याज असुल गर्ने हुनाले स्वाभाविक रूपमा ब्याज आम्दानी पनि घटेको हो। यसकारण खुद ब्याज आम्दानी सोहीअनुसार घटेको छ। करिब २ दशक बढीसम्म लाभांश वितरण नगरेको यो बैंकले आर्थिक वर्ष २०७६७७ देखि नियमित लाभांश वितरण गर्दै आएको छ। अब लाभांश वितरणको क्षमता कत्तिको वृद्धि गर्न सक्ने स्थिति छ ? गत वर्ष मंसिर मसान्त भित्र हामीले झण्डै ९८ करोड रुपैयाँ पुराना एफपीओको पैसा तियौं। किनभने सरकारको निर्णयअनुसार एफपीओको प्रिमियममा कर तिर्न परेको थियो। यसकारणले पनि पुराना हिसाव चुक्ता गर्नुपरेकाले अघिल्लो वर्ष हामीले लाभांश दिन सकेनौं। यो सालको नाफा बाह्य अडिटर र राष्ट्र बैंकबाट स्विकृत हुन र एजिएम हुनै बाँकी छ। गत असारमसान्तमा प्रणालीगत नाफाबाट करिब ५२५६ प्रतिशत लाभांश वितरण गर्नसक्ने क्षमता छ। अन्य बैंकहरूको लाभांश वितरण पनि यस्तै हाराहारीमा छन अझ कत्तिको त लाभांश दिनै नसक्ने स्थितिमा छन्। यसर्थ हामीले दिने लाभांश सामान्य सन्तोषजनक मान्नुपर्छ। धातुको टोकनदेखिको कारोबार सुरु गरेको यो बैंकले अहिले प्रतिस्पर्धी बजारमा डिजिटल बैंकिङलाई कस्तो प्राथमिकता दिएको छ ? पहिला न्युरोड लगायतका ठूला सहरमा बिहानै कार्यालय समयमा धातुको टोकन लिएर चेक दिएर घर गई खाना खाएर डेढ घण्टापछि आएर भुक्तानी लिन्थे रे ! कतिपय उद्योगी, व्यवसायीहरू ३ बजेसम्म भीड हुन्छ भनेर यसपछि पैसा लेनदेन गर्थे। पैसा बाहिर पठाउँदा अहिलेको जस्तो सुविधा थिएन। आईवीसी भन्ने डकुमेन्टमार्फत पैसा जान्थ्यो। तर, अहिले डिजिटाइजेसन हुँदा झन्डै ७६७७ प्रतिशत डिजिटल प्रविधिबाट भुक्तानी भइरहेको छ। यसकारण डिजिटल बैंकिङमा नेपाल बैंक अब्बल सावित भएको छ। यसले नयाँपुस्ताका ग्राहकहरूमात्र नभई पुराना पुस्ताका ग्राहकलाई पनि क्युआर कोडको प्रयोगबाट, आईपीएस लगायतका डिजिटल बैंकिङबाट कारोबार गर्छन्। यसमा बैंकले राम्रो फड्को मारेको छ। यसर्थ हामी सन्तुष्ट छौं। सरकारले सहुलियत ब्याजदरमा दिँदै आएको सहुलियतपूर्ण कर्जा प्रभावकारी नभएको गुनासो सुनिन्छ। गुनासो नआउने गरी कसरी सेवा प्रदान गरिरहनु भएको छ ? सहुलीयतपूर्ण कर्जा सरकारको कार्यक्रम हो। यसमा सहभागी जनाएर अगाडि बढाउने हाम्रो दायित्व हो। नेपाल राष्ट्र बैंकले मौद्रिक नीतिमार्फत जारी गरेर सहुलियत ब्याजमा कर्जा दिन भनेको छ। तर, हामीले चैतसम्ममा यो कर्जामा ब्याज सहुलियत दिएको रकम करिब ५३ करोड रुपैयाँ शोधभर्ना लिन बाँकी छ। सो रकम बराबरको ग्राहकलाई दिसकेको सुविधा राष्ट्र बैंकमार्फत सरकारसँग लिनु पर्ने हो। तर, त्यो शोधभर्ना समयमै पाउन सकेनौं। असार मसान्तमा आउँदा सरकारले केही रकम रिलिज गरिदियो। जसमा हामीले ११ करोड रुपैयाँ शोधभर्ना पायौं तर अझै ४०४२ करोड रुपैयाँ शोधभर्ना बाँकी छ। हामीले शोधभर्ना नपाएपछि किसानहरूलाई, साना उद्यमी व्यवसायीलाई दिनसक्ने अवस्था भएन। तर, अहिले हाम्रो नीतिमा लघु, साना तथा मझौला (एसएमई) कर्जामा सरभर केन्द्रीय बैंकले भनेअनुसार आधार दरमा २ प्रतिशतभन्दा कम लिन पाउँदैन भनेको छ। सोहीअनुसार गरेका छौं। यस्तै कृषि, ऊर्जा लगायतका प्राथमिकता प्राप्त क्षेत्रमा तोकेअनुसारको लगानी गरिरहेका छौं। यसको ब्याजदर पनि आधार दरमा थोरै मात्रै प्रिमियम जोडेर कर्जा लगानी गरिरहेका छौं। अब बैंकले ८८ औं वर्ष प्रवेश गरेसँगै नयाँ योजना केके छन् ? हामीले वार्षिक बजेटमा पनि राखेका छौं। साथै, अब २०८०८४ को रणनीतिक योजनामा पहिलो प्राथमिकता भनेकै ग्राहकलाई सेवा विस्तार गर्नु हो। यो मेरो प्रयास पनि हो। ग्राहकलाई कसरी खुसी बनाउन सकिन्छ, ग्राहकका चाहना बमोजिमका बैंकिङ प्रडक्टहरू कसरी उपलब्ध गराउन सकिन्छ। बजारमा आएका नयाँ पुस्तालाई समावेश गरी कसरी उनीहरू चाहना पूरा गर्न सकिन्छ भनेर नयाँ प्रडक्ट ल्याउने कुरा छ। यससँगै, डिजिटाइजेसनमा जोखिम पनि देखिइरहेको छ। डिजिटल कारोबारको जोखिम कसरी घटाउन सकिन्छ भन्नेमा केन्द्रित हुन खोजेका छौं। ग्राहकको निक्षेप रकमलाई कसरी सुरक्षित गर्न सकिन्छ भनेर सुरक्षालाई जोड दिइरहेका छौं। यसपछि सेवा, सुविधाहरू कसरी चाँडोभन्दा चाँडो दिन सकिन्छ भन्नेमा जोड दिँदै छौं। प्रविधिको क्षेत्रमा हामी पुरानै प्रणालीबाट चलिरहेका छौं तर अब नयाँ कोर बैंकिङ प्रणाली ल्याउनेतर्फ सोच बनाएका छौं। यससँगै, बैंकको नेटवर्थ कसरी वृद्धि गर्ने, उच्च अनुपालनमा बस्नेलगायतका प्रयास गरेका छौं। यसका लागि कर्मचारीहरूलाई शिक्षित बनाउने, तालिम दिएर दक्षता अभिवृद्धि गर्ने जस्ता प्रयासहरू छन्।"
नेपालले आज कुवेतसँग प्रतिस्पर्धा गर्दै,"काठमाडौं : महिला यु१९ टि ट्वान्टी विश्व कपको एसिया छनोटमा नेपालले आज कुवेतसँग प्रतिस्पर्धा गर्दैछ। युएईको अजमानमा बिहान ११:१५ बजे खेल सुरु हुने क्यानले जनाएको छ । यस अगाडि नेपालले ३ खेलमा जित र युएईसँगको १ खेलमा हार व्यहोरेको थियो। नेपालले पहिलो खेलमा थाइल्याण्डलाई ६७ रन, दोस्रोमा कुवेतलाई १ सय ८ रन र चौथो थाइल्याण्डलाई १०६ रनले पराजित गरेको थियो । तेस्रो खेलमा भने नेपाल युएईसँग १३ रनले पराजित भएको थियो। कात्तिक २९ गते सम्म चल्ने प्रतियोगितामा नेपाल, घरेलु टोली, कुवेत र थाइल्याण्डको सहभागिता छ । नेपालको अन्तिम खेल युएईसँग पुन खेल्नेछ। प्रतियोगितामा नेपाल, युएई, कुवेत र थाइल्याण्ड रहेको छनोटको शीर्ष टोली विश्वकपका लागि छनोट हुनेछ। विश्वकप अर्को वर्ष मलेसियामा आयोजना हुँदैछ।"
तातोपानी कुण्डमा प्राकृतिक उपचारको लागि जानेको संख्या बढ्दै,म्याग्दी : म्याग्दीको तातोपानी कुण्डमा प्राकृतिक उपचारको लागि जानेहरुको संख्या दिन प्रति दिन बढ्दै गएको छ । म्याग्दी जिल्लाको बेनी नगरपालिका ४ मा रहेको सिंगा तातोपानीमा विभिन्न रोगको उपचारको लागि सर्वसाधारणहरू पुग्ने गरेका छन् । २०४२ सालभन्दा अगाडि अव्यवस्थित रुपमा रहेको तातोपानी कुण्ड २०४५ साल देखि व्यवस्थित रुपमा विकास हुँदै गएपछि अहिले हजारौंको सख्यामा सर्वसाधारणहरु पुग्ने गरेका छन् । पहिला माघ फागुन चैतमा मात्र आन्तरिक पर्यटकहरू कुण्डमा आउने गरेकोमा अहिले बाह्रै महिना तातोपानी कुण्डमा डुबेर बस्न आउने गरेको तातोपानी कुण्ड व्यवस्थापन समितिका अध्यक्ष कृष्ण खड्काले बताए । उक्त कुण्डमा उपचारको लागि आउनेहरु सँग लिएको प्रवेश शुल्कले कुण्ड व्यवस्थापन कर्मचारी तलब र सोही स्थानमा रहेको सरस्वती माध्यमिक विद्यालय सञ्चालनको लागि खर्च हुने गरेको उनले बताए। कुण्डमा स्नान गर्न आउनेहरुबाट वार्षिक ४० देखि ४५ लाखको हाराहारी रकम उठ्ने गरेको छ । उक्त तातोपानीको पानी परीक्षण गर्दा वीरेनुन गन्धकसहित १२ प्रकारको तत्व रहेको पाइएको अध्यक्ष खड्काले बताए । उक्त पानीमा डुबेर बस्दा ग्याट्रिक बाथरोग ढाड दुख्ने समस्या र छाला लागएत विभिन्न रोग निको हुने विश्वास रहेको छ । तातोपानी कुण्डमा डुबेर बस्दा विभिन्न रोगको निको हुने सुनेर आएको र डुबेर बस्दा रोग निको हुँदै गएको काभ्रेका दिपकराज पन्तले बताए। उक्त कुण्डमा उपचारको लागि बर्षेनी आउने गरेको बाग्लुङका होमनाथ उपाध्यायले बताए। प्राकृतिक सम्पदाको रुपमा रहेको तातोपानी कुण्ड व्यवस्थापन र संरक्षणको लागि हालसम्म सरकारबाट सहयोग नभए पनि दाताहरू र स्नान गर्न आउनेहरूबाट उठाएको प्रवेश शुल्क यसको व्यवस्थापन हुँदै आएको छ ।
"पूजा महतोको कीर्तिमानी शतक, नेपालले कुवेतलाई दियो २१४ रनको लक्ष्य","काठमाडौं : युएईमा जारी महिला यु १९ टि ट्वान्टी विश्व कप छनोटमा नेपालले कुवेतलाई २१४ रनको विशाल लक्ष्य दिएको छ। युएईको अजमानमा जारी प्रतियोगितामा नेपालकी कप्तान पूजा महतोले कीर्तिमानी शतक पूरा गरेकी हुन्। उनले पहिलो शतक पूजाले ५७ बलमा१२ चौका मद्दतमा १०० रन पूरा गरेकी थिइन्। टस जितेर पहिले ब्याटिङ गरेको नेपालले निर्धारित २० ओभरमा २ विकेट गुमाएर २१३ रनको योगफल तयार पारेको हो। नेपालका लागि महतोले ६९ बलमा १७ चौकाको सहयोगमा नट आउट रहँदै १३० रन बनाइन्। पूजासँग साझेदारी गरेकी सोनी पाख्रिनले ४३ रन बनाउँदै अविजित रहिन्। यसैगरी सावित्री धामीले ११ रन, साना प्रविनले ६ रनको योगदान गरिन्। कुवेतका लागि कप्तान जिफा जिलानी र मारिना डि सोजाले ११ विकेट लिए। यस अगाडि नेपालले ३ खेलमा जित र युएईसँगको १ खेलमा हार व्यहोरेको थियो। नेपालले पहिलो खेलमा थाइल्याण्डलाई ६७ रन, दोस्रोमा कुवेतलाई १ सय ८ रन र चौथो थाइल्याण्डलाई १०६ रनले पराजित गरेको थियो। तेस्रो खेलमा भने नेपाल युएईसँग १३ रनले पराजित भएको थियो। कात्तिक २९ गते सम्म चल्ने प्रतियोगितामा नेपाल, घरेलु टोली, कुवेत र थाइल्याण्डको सहभागिता छ। नेपालको अन्तिम खेल युएईसँग पुन खेल्नेछ। प्रतियोगितामा नेपाल, युएई, कुवेत र थाइल्याण्ड रहेको छनोटको शीर्ष टोली विश्वकपका लागि छनोट हुनेछ। विश्वकप अर्को वर्ष मलेसियामा आयोजना हुँदैछ।"
आजदेखि भैरहवाबाट दैनिक उडान गर्दै कतार एयरवेज,"भैरहवा : भैरहवास्थित गौतमबुद्ध अन्तर्राष्ट्रिय विमानस्थलबाट कतार एयरवेजले पनि उडान गर्ने भएको छ। कतार एयरवेजको उडानसँगै भैरहवाबाट अन्तर्राष्ट्रिय उडान गर्ने वायुसेवा कम्पनीको संख्या ५ पुग्नेछ। भैरहवा विमानस्थलबाट कतार एयरवेजले मंगलबारदेखि दोहाभैरहवाकाठमाडौंदोहा दैनिक एक उडान गर्ने नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलले जानकारी दिए। दोहाबाट उडान भर्ने एयरवेजको विमान प्रत्येक दिन अपराह्न २ः४५ बजे भैरहवामा अवतरण गरेर यहाँबाट अपराह्न ४ः४५ बजे काठमाडौं हुँदै दोहा प्रस्थान गर्ने तालिका छ। कतार एयरवेजले काठमाडौंबाट दैनिक चार उडान गर्दै आएको थियो। त्रिभुवन अन्तर्राष्ट्रिय विमानस्थलमा मर्मतसम्भार सुरु भएको कारण दुई उडान कटौती भएपछि एयरवेजले भैरहवालाई ट्रान्जिट बनाएर दैनिक एक उडान सुरु गर्ने भएको छ। एयरवेजले मंसिर १५ गतेसम्म उक्त रुटमा दैनिक एक उडान गर्ने गरी प्राधिकरणमा जाडोयामको तालिका पेस गरेको थियो। आइतबार प्राधिकरणले स्वीकृत गरेसँगै एयरवेजको भैरहवाबाट उडान गर्ने बाटो खुलेको हो। उनका अनुसार मंसिर १५ गतेसम्मका लागि पेस गरेको तालिका स्वीकृत भएकाले एयरवेजले १९ वटा उडान गर्ने अनुमति पाएको छ। एयरवेजले मंसिर १५ गतेसम्म मात्र अनुमति मागे पनि क्रमशः एयरवेजले नियमित उडान गर्ने प्राधिकरणको अपेक्षा छ। भैरहवा विमानस्थलबाट गत शुक्रबारदेखि थाई एयर एसिया सातामा दुईवटा र शनिबारदेखि नेपाल एयरलाइन्स सातमा चार वटा, फ्लाई दुबईले दैनिक एउटा र जजिरा एयरवेजले सातामा तीनवटा नियमित उडान थालिसकेका छन्।"
ट्रम्पको दक्षिण एसियाली यात्रा,"मेक अमेरिका ग्रेट अगेन वा अमेरिकालाई पुनः महान् बनाआंै सहितको नाराले ४७औं राष्ट्रपतिका रूपमा पुनः डोनाल्ड ट्रम्प विजयी भइसकेका छन्। लाग्छ, नारा अनुरूप पहिले ट्रम्पले अमेरिकालाई महान् बनाएका थिए क्यार अनि फेरि अमेरिकी जनतालाई पुनः त्यही अभिभारा सुम्पन सके। नाराको मर्मले यही भन्छ। फेरिएको ट्रम्प नीतिले कस्तो प्रभाव पार्छ, त्यो हेर्न बाँकी नै छ तर हामी (नेपाल)ले यसबाट कस्तो डिप्लोम्याटिक बेनिफिट (कूटनीतिक फाइदा) लिन सक्छौं यही हो, हामीले विशेषत मनन् गर्नुपर्ने कुरा। यो विश्वव्यापी प्रतिकूलताको समयमा किन दक्षिणपन्थी ट्रम्प नै विजयी भए होलान् ? भन्न पक्का पनि कठिन नै छ, तर दक्षिणपन्थी ट्रम्पका फेरिएका प्रगतिशील घोषणापत्रका फेहरिस्तहरूलाई त्यहाँका जनता विशेषले मन पराइदिए। ट्रम्पको पार्टी रिपब्लिकन पार्टीको राजनीतिक घोषणापत्रको अभियानलाई अजेन्डा ४७ नाम दिइएको थियो। जसमा ट्रम्पलाई विजयी गराउन आवश्यक योजनाको मिहिन खाका तयार गरिएको थियो। जुन पहिलो राष्ट्रपतीय घोषणापत्रभन्दा नितान्त फरक भनिएको आकलनसमेत गरिन्छ। जसका (अजेन्डा ४७) गर्भपतनसम्बन्धी अधिकार, प्रजातान्त्रिक सुधार, आन्तरिक व्यापार प्रवद्र्धन, आप्रवासी र सीमासम्बन्धी अधिकार, वातावरण र ऊर्जाजस्ता नवआयाम उल्लिखित छन्। माथि उल्लेख भएका अधिकार र हकहरू जनताले नपाएका र राज्यले नदिएका होइनन् कि मात्र ट्रम्पका अजेन्डा ४७ का सम्पूर्ण स्वरूपले ती हक र अधिकारका सुधारिएका प्रारूपहरूलाई अंकित गर्छन्। यस पटकको निर्वाचनमा समेत ट्रम्प समर्थकले आफ्ने यार्ड या घरमा रातो रंग अंकित चिनारी र ह्यारिस समर्थकले नीलो रंग अंकित चिनारी राखेका थिए। वा नेपाली हिसाबमा यसलाई दलीय र चुनाव चिह्न झण्डा फहराउने संज्ञा दिन सकिन्छ। प्रजातान्त्रिक प्रणालीमा विश्वास गर्ने नेपाल र अमेरिका दुवैमा चुनावी माहोल नितान्त फरक छ जुन स्वाभाविक पनि हो। यसलाई प्रभाव पार्ने तŒव भनेको साक्षरता दर हो। अर्थात् चुनाव र साक्षरता दरको सम्बन्ध प्रत्यक्ष हुन्छ। नेपाली डायस्पोरामा चुनावी छनोट माहोल सफा र स्पष्ट हुन्छ, जब जनतामा वास्तविक चेतनाको स्तरमा अभिवृद्धि हुन्छ। नेपालमा यसको अविच्छिन्न विकास हुनु जरुरी छ, अनि मात्र नेपाली भूगोलमा हाम्रा हैन राम्राको उदय हुनसक्छ। वास्तवमै भन्नुपर्दा अमेरिकी भूराजनीतिले विश्व राजनीति, वैश्विक अर्थतन्त्र, अन्तर्राष्ट्रिय सम्बन्ध, विश्वव्यापी विद्यमान मामिलाहरूका विषयमा विश्वव्यापी हलचल नै ल्याएको देखिन्छ। विश्व शक्तिको प्रतिस्पर्धाका हिसाबले अमेरिकाको रणनीतिलाई विश्वकै उम्दो मान्ने गरिन्छ। इन्डोप्यासिफिक तथा प्रशान्त क्षेत्रीय रणनीति, मध्यपूर्वको अनविकरणीय ऊर्जा सुरक्षा, ल्याटिन देशका बसाइसराइको प्रवृत्ति, विश्वव्यापी तथा अन्र्टार्टिकाको जलवायु परिवर्तन र प्रतिकूलता, विश्वको बढ्दो साइबर सुरक्षा र प्राविधिक प्रभुत्वजस्ता विषयवस्तुलाई लिने गरिएको छ। यसर्थ पनि अमेरिकी भूराजनीतिको दायरालाई फराकिलो मानिन्छ। यसैकारण पनि अमेरिकी चुनावलाई विश्वले नै फरक ढंगले अवलोकन गरेको पाइन्छ। विश्वका अन्य मुलुक ट्रम्पको अब आउने नीति केन्द्रित देखिन्छन्। वा अबको ट्रम्प प्रशासनले कस्तो विदेश नीति तर्जुमा गर्नेछ ? ट्रम्पको पहिलो शासनकालमा ट्रम्पले अमेरिकी व्यापार प्रवद्र्धनका लागि अमेरिकी उद्योग संरक्षण नीतिले वाहवाही पाएको थियो। यसै मेसोमा पहिलो शासनकालमै चीन र भारतका उत्पादनमा करका दरमा बढोत्तरी गरेको थियो, जसबाट भारतीय र चिनियाँ उद्योगमा असर पर्नु स्वाभाविक नै थियो। हालको चुनावी अभियानमा ट्रम्पले भारतीय प्रधानमन्त्री नरेन्द्र मोदीको नाम पनि पटकपटक लिएका कारण भारतीय उत्पादनमा करको दरमा नबढ्न सक्ला कि भन्ने आकलन मात्र गरिएको छ। विद्यमान चुनावी अभियानका दौरानमा ट्रम्पले पहिलो मामिलाका रूपमा अवैध आप्रवासीलाई गृह मुलुक फिर्ता गर्ने रणनीतिलाई प्राथमिकताका साथ लिएका छन्। एक त अमेरिका आप्रवासीहरूले भरिएको मुलुक हो, जसमा लगभग ७८ प्रतिशतभन्दा बढी वैध र अवैध आप्रवासी छन्। विश्वव्यापी रूपमा के समेत अड्कल गरियो भने यस्तो उग्रआप्रवासी नीतिले भारतलाई अलिक असर गर्नेछ। किनकि अमेरिकाका अधिकांश सूचना प्रविधि कम्पनीका ह्वाइट कलर जब (व्यवस्थापकीय तथा उच्च तह)मा भारतीय व्यवस्थापक अधिक छन्, जो एच वान वी भिसामा अमेरिका गएका छन्। यसै मेसोमा अमेरिकी थिंक ट्यांक यान्ड कर्पोरेसनका डेरेक जे ग्रसम्यानले टाइम्स अफ इन्डियाको समाचारलाई रिटिट गर्दै गर्दै लेखेका छन् ट्रम्पले मोदीलाई जितपश्चात् फोन गर्दै भनेका छन्, दी होल वल्र्ड लभ्स पीएम मोदी (समस्त विश्वले प्रम मोदीलाई माया गर्छ)। गर्भपतन अमेरिकी छलफलको विषयवस्तु हुँदै आएको धेरै भएको छ। रिपब्लिकन सत्तामा आउँदा यस विषयमा थप कन्जरभेटिभ (रुढिवादी) हुन्छन् भने डेमोक्र्याटहरू सत्तामा आउँदा यो विषय थप लिवरल (उदार) हुन्छ। कन्जरभेटिभ र लिवरलका बीच लगभग बाझिने विषयवस्तुसमेत यही हँुदै आएको छ दशकौंदेखि अमेरिकामा। यसैकारण पनि मतदानको लय, सामाजिक विश्वास, पारम्पारिक सामाजिक मान्यता, कम करदर, शासकीय सीमितता आदिका आधारबाट कन्जरभेटिभ स्टेटहरू छुट्ट्याउने काम गरिन्छ। त्यहाँको भाषामा यिनलाई रेड स्टेटसमेत भनेर चिनिन्छ। ट्रम्प प्रशासनले मात्र नेपालमा के प्रभाव पार्छ र कस्तो हुन्छ ? यकिन गर्न गाह्रो कुरा हो। यसका लागि उनले तय गर्ने दक्षिण एसियाली नीतिबारे ज्ञात रहनु प्राथमिक कुरा हो। अर्थात् नेपाल डिप्लोमेसीभन्दा पनि साउथ एसियन डिप्लोमेसीले खास महŒव राख्छ। यसले नेपाल मात्र नभएर हिजोआज निकट रहेका नरेन्द्र मोदीतर्फको डिप्लोमेसीसमेत छ्यांग हुन्छ। हाम्रो निकट छिमेकी जससँग हाम्रो खुला सीमा छ, ऊ सँगैको सामीप्यताले हाम्रो आयात निर्यात वा समग्रमा व्यापार फस्टाउन सक्नु हामो लागि श्रेयष्कर हुन सक्छ। व्यावहारिक रूपमा ट्रम्प ज्यादा व्यक्तिवादी देखिन्छन्, अन्य अमेरिकी नेताहरूका दाँजोमा। एक त नेपालको सरकार लगभग तीन दशकयता ज्यादा भोलाटाइल (ज्यादा अस्थिर) देखिन्छ विदेशीहरूका आखाँमा। एकातर्फ अस्थिरता अर्कातर्फ नेपाली नेताहरूको बिग्रँदो साख, यसले गर्दा हामीप्रति अरूले बनाउने दृष्टिकोण फरक हुनु स्वाभाविक हो। एकातर्फ हाम्रा मागनीति र कूटनीति बदलिँदो सरकारअनुसार फरकफरक हुँदा विदेशीहरूले हामीलाई ठम्याउनसमेत कठिन पर्छ। यसकारण पनि अमेरिका मात्र होइन, विश्वका हरेक मुलुकसँग बन्ने कूटनीतिक आयामहरूमा एकरूपता हुनसके हामीलाई कुनै मुलुकका चुनावी राष्ट्रपति वा राष्ट्राध्यक्ष को होला भनेर चिन्ता गर्नुपर्नै समय पक्का पनि आउने छैन।"
अर्घाखाँचीमा हरिबोधनी एकादशीको सार्वजनिक बिदा,"अर्घाखाँची : अर्घाखाँचीका तीन स्थानीय सरकारले हरिबोधनी एकादशीको अवसरमा आज सार्वजनिक बिदा दिएका छन्। सन्धिखर्क नगरपालिका, शितगंगा नगरपालिका र भूमिकास्थान नगरपालिकाले हिन्दु धर्मावलम्बीको महानपर्व हरिबोधनी एकादशीको अवसरमा आज मंगलबारका लागि सार्वजनिक विदा दिएका हुन् । शितगंगा नगरपालिकाले एक सूचना जारी गरि स्थानीय सार्वजनिक बिदा दिएको र नगरपालिका अन्तर्गतका कार्यालय, शिक्षण संस्थाहरू रअत्यावश्यक सेवा बाहेक स्वास्थ्य संस्थाहरूसमेत बन्द रहने नगर प्रमुख स्तरीय बैठकबाट निर्णय गरिएको प्रमुख प्रशासकीय अधिकृत मदन बहादुर जिसीले बताए । सन्धिखर्क नगरपालिका अन्तर्गतका कार्यालय तथा शिक्षण संस्थाहरूमा स्थानीय सार्वजनिक बिदा दिने निर्णय गरिएको सन्धिखर्क नगरपालिकाका सूचना अधिकारी शाखा अधिकृत मञ्जु खनालले बताइन् । हिन्दु धर्मावलम्बीले मनाउने हरिबोधनी एकादशीको पावन अवसरमा भूमिकास्थान नगर भित्रका कार्यालय तथा शिक्षण संस्थाहरूमा स्थानीय सार्वजनिक बिदा दिइएको नगरपालिकाका सूचना अधिकारी कार्यक्रम अधिकृत हरिश्चन्द्र भुसालले जानकारी दिए ।"
पितृ उद्धारको कामना गर्दै जालपादेवीमा महाद्वीप प्रज्वलन,"नुवाकोट : आफ्ना दिवगत पितृको उद्धारको कामना गर्दै नुवाकोटको देवीघाटस्थित प्रसिद्ध जालपादेवी मन्दिरमा हरिवोधनी एकादशीको अवसरमा हजारौंद्वारा महाद्वीप प्रज्वलन गरिएको छ। एकादशी मेलाको अवसरमा मंगलवार महाद्वीप प्रज्वलन गरिएको छ। यस वर्षको एकादशी मेलामा गत वर्षको भन्दा धेरै तीर्थालुआएका थिए। एकादशी मेला भर्न नुवाकोटलगायत विभिन्न स्थानबाट आएका तीर्थालुहरु गत वर्षको तुलनामा यस वर्ष ५० प्रतिशत बढेका जनाइएको छ। यस वर्षको हरिबोधनी एकादशी मेलाको अवसरमा नुवाकोटको विदुर नगरपालिका ५ देवीघाटको जालपादेवी मन्दिरमा मात्र सोमवार राती सातहजारभन्दा बढीले महाद्वीप प्रज्वलन गर्नुका साथै आफ्ना दिवंगत पितृको मोक्षको कामना गर्दै द्विप प्रज्वलन गरेका देवीघाट जालपा क्लबका अध्यक्ष नवीन चित्रकारले जानकारी दिए। उनले स्थानीयावासीले आफ्नो दिवंगत पितृहरूको सम्झनामा जालपादेवी मन्दिरको किनारा त्रिशूली नदीमा पुगेर द्विप प्रज्वलन गरेको जनाए । तीर्थालुहरुले जालपादेवीलगायत विभिन्न स्थानमा पितृमोक्षको कामनासहित हजारौं भक्तजन सोमवार रातभर जाग्राम बसेर महाद्विप प्रज्वलन गरेका थिए। मंगलवार विहान जालपा देवी मन्दिरमा फूलको डोली तारेर उक्त मेला सम्पन्न भएको हो। जालपादेवी मन्दिर हुँदै त्रिशूली नदीबाट ४० वटा फूलको डोरी टाँगिएको छ। यस वर्ष जालपादेवी मन्दिरमा गत वर्षकोभन्दा धेरै फूलको डोरी टाँगिएको हो। आफ्ना दिवंगत पिताको स्मृतिमा आफू देवीघाटको जालपादेवी मन्दिरमा आएर परिवारसहित द्वीप प्रज्वलन गरेको बेलकोटगढी नगरपालिका १२ मदानपुरका शिवराम नेपालले बताए। उनले आफूले मानवीय धार्मिक संस्कारको भावनाले पिताको स्मृतिमा पूजापाठ गरेको समेत बताए। एकादशीको अवसरमा जालपादेवीमा पुगेर स्नान, दान र पूजापाठ गरेमा पितृको मोक्ष हुने र जानीनजानी गरिएका पापबाट मुक्ति हुने विश्वासमा भक्तजनहरु आउने गरेको जालपा क्षेत्र विकास समितिका अध्यक्ष मानबहादुर डंगोलले बताए ।"
आज हरि बोधिनी एकादशी : तुलसी र दामोदरको विवाह गरिँदै,"काठमाडौँ : चार महिनासम्म विष्णुका भक्तले तुलसीको व्रत गरी विशेष पूजा गर्दै आएकामा आज दामोदरसँग विवाह गरिँदैछ। आषाढ शुक्ल एकादशी अर्थात् हरि शयनी एकादशीदेखि कार्तिक शुक्ल एकादशी अर्थात् हरि बोधिनी एकादशीका दिनसम्म तुलसीको विशेष पूजा आराधना गर्ने शास्त्रीय विधि छ। प्रत्येक वर्ष कार्तिक शुक्ल एकादशीका दिनमा भगवान् विष्णुको प्रतीकका रुपमा तुलसीको दामोदरसँग विवाह र विशेष पूजा गरी मनाइने हरि बोधिनी एकादशी पर्व आज मनाउन लागिएको हो। आषाढ शुक्ल एकादशी अर्थात् हरि शयनी एकादशीका दिनमा क्षीरसागरमा सुतेका विष्णु आज ब्युँझने भएकाले आजको एकादशीलाई हरिबोधिनी वा प्रवोधिनी एकादशी पनि भनिन्छ। हरिशयनी एकादशीका दिन घर घरमा रोपेर विशेष पूजा गरिएको तुलसीको मठमा गाईको गोबर र रातो माटोले पोतेर सिँगारी फूल मालाले सजाएर आज विवाह गरिन्छ। तुलसी विष्णुप्रिया भएकाले यस दिन तुलसीको दामोदरसँग विवाह गर्ने परम्परा बसेको हो। तुलसीको मठ नजिकै विष्णुको प्रतीकका रुपमा निगालाको लिङ्ग गाडेर विधिपूर्वक पूजा गरिन्छ। कार्तिक महिनाभर सबै देव देवी तुलसीमै निवास गर्छन् भन्ने धार्मिक विश्वास छ। आदिकालदेखि पूजाको परम्परा बसेको तुलसीको महिमा वैज्ञानिकरुपमा पनि लाभदायक प्रमाणित भएको छ। यसैले तुलसीको मठ हुने घरलाई तीर्थ समान मानिन्छ। तुलसीको सुगन्धले दश दिशा पवित्र हुन्छ भनिन्छ। तुलसीको पूजा गरिएको घरमा यमदूत पनि पस्दैनन् भन्ने आस्थाका कारण हिन्दू धर्मावलम्बीले घरमा तुलसीको मठ बनाउँछन्। तुलसीको महत्व तुलसीको पात, डाँठ, वा फूलको रस रुघाखोकी र औलो लगायत रोगका लागि औषधि हुन्छ। यो रस शरीरमा लगाएर सुतेमा लामखुट्टेले टोक्दैन। तुलसीको मठ भएको स्थल वरपर विषालु सर्प पनि आउँदैन। मठको वरपर वहने हावाले विषालु कीटाणुलाई नष्ट गर्दछ। शरद ऋतुभर सबै प्राणीका लागि तुलसीलाई महा औषधि मानिन्छ। तुलसीबाट बनेको चिया मानव शरीरमा रोग प्रतिरोधी क्षमता वृद्धि गर्न उपयुक्त मानिन्छ। कोरोनालगायत भाइरसबाट बच्न तुलसीको चिया नियमित सेवन गर्नाले लाभ मिल्ने आयुर्वेदका चिकित्सक नरदेवी आयुर्वेद अस्पतालका प्रमुख डा श्यामबाबु यादव बताउँछन्। कार्तिक महिनामा तुलसीको माला लगाउँदा र एक लाख तुलसी पत्र विष्णुलाई अर्पण गर्दा मनोकांक्षा पूरा हुन्छ भन्ने विश्वास छ। गरुड पुराणमा उल्लेख भए अनुसार यस महिनामा एउटा तुलसी पत्र भगवान् विष्णुलाई अर्पण गर्दा १० हजार गाई दान गरे बराबरको फल मिल्दछ। आजका दिन भगवान् विष्णुको मूर्तिलाई रथमा राखी यात्रा गराउने प्रचलन पनि छ। रात्रिमा गोविन्द उठ्नुस् तपाईँ सुते जगत् सुत्छ, तपार्इँ उठे जगत् उठ्छ भन्दै शङ्ख, घन्ट र ढोल बजाएर विष्णुलाई जगाउने गरिन्छ। यसको प्रतीकका रुपमा मानवका पाँच ज्ञानेन्द्रिय र पाँच कर्मेन्द्रिय एवम् मन गरी एघार वटालाई जित्न उपयोग गरिने शास्त्रीय मान्यता रहेको धर्मशास्त्रविद् प्रा डा रामचन्द्र गौतम बताउँछन्। किसानले उखुको बोट मठमा गाड्छन्। आजको दिन अन्न खान नहुने भएकाले सखरखन्ड, पिँडालु र वनतरुल उसिनेर फलाहार गरिन्छ। यसरी व्रत गरेमा पापको नाश भई पुण्य वृद्धि हुने र मोक्ष प्राप्ति हुन्छ भन्ने धार्मिक विश्वास छ। ठूलो एकादशी पनि भनिने आजको एकादशी व्रतले हजार अश्वमेध यज्ञ तथा राजसूय यज्ञ गरे बराबरको फल पाइने शास्त्रीय मान्यता छ। कार्तिक महिनामा भगवान् विष्णुलाई भक्तिपूर्वक सम्झी गरिएको स्नान, दान, जप र होमले फल पाइने एवम् सय जन्मका पापबाट मुक्ति मिल्ने प्रसङ्ग विभिन्न ग्रन्थमा वर्णन गरिएको नेपाल पञ्चाङ्ग निर्णायक विकास समितिका सदस्य एवं धर्मशास्त्रविद् प्रा डा देवमणि भट्टराई बताउँछन्। आषाढ शुक्ल एकादशीदेखि कार्तिक शुक्ल एकादशीसम्मका चार महिना विष्णु क्षीर सागरमा सुतेकाले विवाह, ब्रतवन्ध जस्ता माङ्गलिक कार्य नगरिने परम्परा छ। यस समयमा खोला, नदी नालामा बाढी पहिरो आउने र सर्पजस्ता जीवको भयका कारण यात्रा नगर्नु शुभ मानिन्छ। आजका दिन काठमाडौँ उपत्यकाका चार नारायण, भक्तपुरको चाँगुनारायण, ललितपुरको विशङ्खुनारायण, काठमाडौँका शेष नारायण र इचँगुनारायण स्थानमा विशेष मेला लाग्दछ। यहाँ जान नसक्नेले काठमाडौँको उत्तरी भेगमा रहेका बूढानीलकण्ठ नारायणस्थानको दर्शन गर्दा चार नारायणको दर्शन र पूजा गरे बराबरको फल पाइने विश्वास गरिन्छ। आजै देशभरका नारायण मन्दिरमा विशेष पूजा गरी यो पर्व मनाइन्छ। वर्षमा एक दिनअर्थात् आजका दिन यी चार नारायण मन्दिरमा धेरै दर्शनार्थीले पूजा आराधना गर्न आउने गरेकाले चारै मन्दिरमा विशेष व्यवस्था गरिएको जनाइएको छ।"
लाल आयोगले प्रस्टै भन्योडेडिकेटेड र ट्रंक लाइनको बक्यौता २२ अर्ब,"काठमाडौं : ऊर्जा, जलस्रोत तथा सिँचाइ मन्त्रालयले सोमबार लाल आयोगको प्रतिवेदन सार्वजनिक गरेको छ। आइतबार बसेको मन्त्रिपरिषद् बैठकले लाल आयोगको प्रतिवेदन सार्वजनिक गर्ने निर्णयबमोजिम मन्त्रालयले सोमबार प्रतिवेदन सार्वजनिक गरेको हो। डेडिकेटेड तथा ट्रंकलाइन विवाद सुल्झाउन अघिल्लो सरकारले गत माघ २४ गतेसर्वोच्च अदालतका पूर्वन्यायाधीश गिरीशचन्द्र लालको संयोजकत्वमा जाँचबुझ आयोग गठन गरेको थियो। आयोगले यही वैशाख २७ गते सरकारलाई प्रतिवेदन बुझाएको थियो। उक्त प्रतिवेदनलाई कार्यान्वयन लैजाने निर्णय सरकारले गरेको छ। प्राधिकरणले महसुल निर्धारण आयोगले जारी गर्नुपूर्व नै डेडिकेटेड तथा ट्रंकलाइन महसुल लागू गरेको, डेडिकेटेड तथा ट्रंकलाइनको व्यवस्थालाई बेवास्था गरेको, लोडसेडिङ अन्त्यपछि पनि सोही शीर्षकमा बिल जारी गरेको, महसुल छुटको व्यवस्थालाई बेवास्ता गर्दै छुट बिल र नियमित बिललाई एकै ठाउँमा मिसाएको तथा टीओडी मिटरअनुसार बिलिङ नगरेको आयोगले सोमबार जारी गरेको प्रतिवेदनको निष्कर्ष छ। प्रतिवेदनले २०७२ माघदेखि २०७५ वैशाखसम्मको बक्यौता उठाउन सक्ने भनेपनि डेडिकेटेड तथा ट्रंकलाइनमा भएको व्यवस्थालाई ध्यानमा राख्न सुझाएको छ। आयोगको प्रतिवेदनले डेडिकेटेड तथा ट्रंकलाइनको बक्यौता विवादलाई तीन चरणमा बाँडेको छ। २०७२ साउनदेखि २०७२ पुससम्म, २०७२ माघदेखि २०७५ वैशाखसम्म र २०७५ जेठदेखि जेठमसान्तसम्मको समयलाई अध्ययन गरेको प्रतिवेदनमा भनिएको छ । २०७२ साउनदेखि २०७२ पुससम्मको अवधि यो अवधि भनेको महसुल निर्धारण आयोगले डेडिकेटड लाइनको महसुल निर्धारण नगरेको समय हो। विद्युत् महसुल निर्धाण गर्ने कानुनी अधिकार आयोगलाई मात्र भएको प्रतिवेदनमा भनिएको छ। विवादित डेडिकेटेड लाइनको महसुल सम्बन्धमा, प्राधिकरण सञ्चालक समितिको २०७२ असार १२ को बैठकले डेडिकेटेड लाइन प्रयोग गर्ने ग्राहकहरूलाई थपदस्तुर सहितको महसुल निर्धारण गरेको थियो। २०७२ साउनदेखि लागू भएको भनिएको उक्त निर्णयविरुद्ध औद्योगिक ग्राहकहरू उभिए। प्राधिकरण बैठकको निर्णयअनुसारको महसुल निर्धारण गरी दिन प्राधिकरणबाट त्यसको ६ महिनापछि अर्थात २०७२ पुसमा मात्र आयोग समक्ष पेस भएको थियो। सो बारेमा, आयोगबाट माघमा भएको निर्णयमा प्राधिकरणले भनेको महसुल दर लागू गर्ने भनेको र तर, कुन मितिदेखि भनी उल्लेख नभएकाले २०७२ को मागबाट मात्रै डेडिकेटेड फिडरको थप दस्तुर लागू हुने प्रतिवेदनले देखाएको छ। टंक लाइन सम्बन्धमा पनि २०७३ असार १६ भन्दा पहिले महसुलका बारेमा सम्बन्धित निकायबाट कुनै निर्णय भएको देखिँदैन। सो सम्बन्धमा तत्कालीन महसुल निर्धारण आयोगले २०७३ असार १६ मा गरेको निर्णयपछि मात्र महसुल लागू हुने स्पष्ट देखिन्छ। २०७२ साउनदेखि २०७२ पुससम्मको विवादित समयमा डेडिकेटेड तथा ट्रंकलाइनको छुट बिल जारी कानुन सम्मत नभएको प्रतिवेदनमा भनिएको छ। २०७२ माघदेखि २०७५ वैशाखसम्म यो अवधि नेपालमा विद्युत्को आपूर्तिमा अत्यधिक लोडसेडिङ हुने समय थियो। प्राधिकरणले सूचना प्रकाशित गरेर नै सम्पूर्ण औद्योगिक ग्राहकहरूलाई पनि लोडसेडिङको तालिका दिएको थियो। प्राधिकरणले २०७१ माघ २५ गते संचालक समितिबाट निर्णय गराइ मनोजकुमार मिश्रको संयोजकत्वमा उपसमिति गठन गरेको थियो। उक्त उपसमितिले निर्वाध रूपमा बिजुली चाहिने औद्योगिक ग्राहकहरूका लागि डेडिकेटेड फिडरको व्यवस्था गर्दै २४ घन्टा निरन्तर बिजुली दिनुपर्ने भनेको थियो। उद्योगहरूमा लोडसेडिङको प्रतिकूल असर नपर्न दिनका लागि डेडिकेटेड र ट्रंक लाइनबारे केही मापदण्डहरू कायम गरी विद्युत् आपूर्ति गर्ने केही विशेष व्यवस्थाहरू गरिएका थिए। नयाँ उच्चदरको महसुल पनि निर्धारण गरिएको थियो। त्यस्ता डेडिकेटेड र ट्रंकलाइन सम्बन्धमा विशेष मापदण्डहरू निर्धारित गरी सम्बन्धित उद्योगहरूमा त्यस्ता व्यवस्थाअनुसार विद्युत् आपूर्ति गर्ने प्रयास गरिएको र त्यसका लागि सम्बन्धित ग्राहकहरूले निर्धारित भए अनुसारको विशेष शुल्क बुझाउनुपर्ने व्यवस्था गरिएको थियो। सामान्य शुल्कको अतिरिक्त पनि विशेष शुल्क दिनुपर्ने डेडिकेटेड लाइनका ती मापदण्डहरूमा, प्राधिकरण र तत्कालीन महसुल निर्धारण आयोगका निर्णयहरू कार्यान्वयन हुनुपर्ने उल्लेख छ। डेडिकेटेड लाइनको सन्दर्भमा लोडसेडिङको बेलामा पनि निरन्तर रूपले (२४ घण्टा) विद्युत् आपूर्ति हुनुपर्ने देखिन्छ भने ट्रंक लाइनको सन्दर्भमा कम्तीमा ६ घण्टा लोडसेडिङ भएको अवस्थामा कम्तीमा १८ घण्टा निरन्तर विद्युत्को आपूर्ति हुनै पर्ने व्यवस्था रहेको देखिन्छ। तर, चरम लोडसेडिङका कारण डेडिकेटेड फिडरमार्फत विद्युत् आपूर्ति दिने कार्य स्थगित गरिएको भनी २०७२ फागुन १० गते गोरखापत्रमा प्राधिकरणले सूचना प्रकाशित गरेको थियो। प्रकाशित सूचनामा, अर्को निर्णय नभए सम्मका लागि, निजी क्षेत्रबाट सञ्चालित प्रतिष्ठानउद्योगअस्पताल तथा नर्सिंगहोम आदिलाई डेडिकेटेड फिडरमार्फत विद्युत् आपूर्ति दिने कार्य स्थगित गरिएको र डेडिकेटेड फिडरमार्फत विद्युत् आपूर्ति लिइरहेका निजी औद्योगिक प्रतिष्ठानअस्पताल लगायतका ग्राहकहरूलाई मिति २०७२११११ देखि लागू हुने गरी लोडसेडिङ तालिका भित्र रहने गरी विद्युत् आपूर्ति गर्ने व्यवस्था मिलाइने व्यहोरासमेत सम्बन्धित सबैका जानकारीका लागि यो सूचना प्रकाशित गरिएको छ भनी उल्लिखित गरिएको छ, प्रतिवेदनमा भनिएको छ। उक्त सूचनाअनुसार डेडिकेटेड फिडरमार्फत विद्युत् आपूर्ति लिइरहेका सम्बन्धित ग्राहकहरूका विद्युत् आपूर्तिसमेत अवरुद्ध हुने भएको देखिन्छ। उक्त सूचना पछि सम्बन्धित औद्योगिक ग्राहकहरूका लागि डेडिकेटेड फिडरमार्फत विद्युत् आपूर्ति पुनः हुने भनी कुनै सूचना प्राधिकरणबाट प्रकाशित भएको देखिँदैन। यस सम्बन्धमा प्राधिकरण स्वयंले जारी गरेका लोडसेडिङसम्बन्धी सूचनाहरूसमेत ध्यानमा राखी डेडिकेटेड लाइनमार्फत सम्बन्धित ग्राहकहरूलाई विद्युत् आपूर्ति भएका दिन तथा अवधिहरू यकीन गरी पुनः हिसाब गरी छुट महसुल लिनुपर्ने लाल आयोगले सुझाएको छ। यसैगरी ट्रंकलाइनको हकमा पनि ६ घन्टा बढी लोडसेडिङ हुनुपर्ने भन्ने महसुल निर्धारण आयोगले तोकिएको व्यवस्थालाई पालना नगरी छुट बिल जारी गरेको देखिएको छ। २०७३ कात्तिक २४ गतेको गोरखापत्रमा, प्राधिकरणले कात्तिक २५ गते बिहीबारदेखि अर्को सूचना प्रकाशित नभए सम्मका लागि सम्पूर्ण औद्योगिक ग्राहकहरूको लोडसेडिङ १६ः३० बजेदेखि २०ः३० बजेसम्म (४ घण्टा) मात्र हुने व्यहोरा ग्राहक वर्गमा जानकारी गराएको देखिन्छ। अर्को सूचनाअनुसार २०७४ फागुन १० गते बिहीबारदेखि अर्को सूचना प्रकाशित नभएसम्मका लागि सम्पूर्ण औद्योगिक ग्राहकहरूको साबिकमा भएको लोडसेडिङ समय ढल्केबरदेखि भरतपुरसम्मका औद्योगिक ग्राहकहरूको लोडसेडिङ हरेक दिन १८ः०० बजेदेखि २१ः०० बजेसम्म (३ घण्टा) र ढल्केबरबाट पूर्वक्षेत्रका, भरतपुरदेखि पश्चिम क्षेत्रका तथा नेपाल सरकारको औद्योगिक क्षेत्रका ग्राहकहरूको लोडसेडिङ हरेक दिन १७ः३० बजेदेखि २०ः३० बजेसम्म (३ घण्टा) मात्र हुने भनेको छ। प्राधिकरणका नै सूचनाहरूअनुसार ती अवधिहरूपछि लोडसेडिङको समय स्वतः ६ घण्टाभन्दा कम हुन गै ट्रंकलाइन अनुसारका मापदण्ड कायम रहन नसक्ने अवस्था भएको देखिन्छ। कम्तीमा ६ घण्टा लोडसेडिङ भएको अवस्थामा समेत कम्तीमा निरन्तर १८ घण्टा विद्युत् आपूर्ति भएको अवस्थालाई ध्यानमा राखी, त्यसरी आपूर्ति भएका दिनको एकिन गरी ट्रक लाइनका मापदण्ड अनुसार विद्युत् आपूर्ति भएको मानी, छुट महसुल लिन पाउने भनिएको छ। अहिले प्राधिकरणले एकमुष्ट बिल जारी गरेको कानुन सम्मत नभएको प्रतिवेदनको आशय छ। २०७५ जेठदेखि २०७७ असारसम्म नेपाल विद्युत् प्राधिकरणले २०७३ कात्तिकबाट घरेलु ग्राहकहरूमा लोडसेडिङ अन्त्य भएको घोषणा गरेको थियो भने २०७५ वैशाख ३१ गतेदेखि औद्योगिक ग्राहकहरूको समेत लोडसेडिङ अन्त्य गरिएको सूचना गोरखापत्रमा प्रकाशित गरको थियो। २०७५ वैशाख ३१ बाट नेपालमा लोडसेडिङ अन्त्य भएको भनेको छ। विशेष व्यवस्थाहरू अनुसारका डेडिकेटेड लाइन र ट्रंक लाइन महसुलको सम्बन्ध लोडसेडिङसँग रहेको छ। लोडसेडिङताका नै त्यस्ता विशेष व्यवस्थाहरू मिलाउन आवश्यक भएको थियो। लोडसेडिङ नभएको अवस्थामा त्यस्ता विशेष आपूर्तिको आवश्यकता पनि हुँदैन। डेडिकेटेड लाइन र ट्रंक लाइनका मापदण्डहरूमा लोडसेडिङ अनिवार्य भएकोे हुँदा लोडसेडिङ नभएको अवस्थामा सोसम्बन्धी छुट बिलको कुनै कानुनी आधार नभएको प्रतिवेदनमा भनिएको छ। टीओडी मिटर डाउनलोडमा प्राधिकरणको हेलचक्र्याइँ टीओडी (टाइम अफ डे) सम्बन्धमा विद्युत् महसुल संकलन विनियमावली, २०७३ को विनियम ५ (१०) ले टीओडी मिटर जडान भएका ग्राहकहरूको हकमा हरेक वर्षको चैत महिनामा मिटर रिडिङ गर्नुपर्ने भनेको छ। यसको अतिरिक्त, अनिवार्य रूपले डाटा डाउनलोड गरी सोको प्रतिवेदन सम्बन्धित क्षेत्रीय कार्यालय र उपकार्यकारी निर्देशकको कार्यालय, विद्युत् ग्राहक सेवा निर्देशनालयमा पठाउनुपर्ने पनि भनेको छ। उल्लिखित कार्य गरे गराएको नपाइएमा जिम्मेवार पदाधिकारीलाई जवाफदेही बनाइने छ भनी व्यवस्थासमेत गरेको छ। विद्युत् महसुल संकलन विनियमावली, २०७३ का व्यवस्थाहरूबाट माथिल्लो भोल्टेज (६६ केभी र सोभन्दा माथि) र मझौला भोल्टेज (३३ केभी र ११ केभी) का ग्राहकहरूमा अनिवार्य रूपमा टीओडी मिटर जडान गरी बिलिङ गरिनेछ भन्ने व्यवस्था रहेको छ। छुट बिलको हकमा प्राधिकरणको नियमावलीअनुसार ग्राहकहरूले रिडिङ गरेको ७ दिनभित्र महसुल बुझाउने न्यूनतम २० युनिटसम्मको विद्युत् खपत गर्ने गार्हस्थ्य वर्गका ग्राहकहरूलाई ४१ रुपैयाँ छुट दिइने भनिएको छ। मिटर रिडिङ गरेको २१ दिनभित्र महसुल बुझाउने नेपाल सरकारले तोकेको औद्योगिक क्षेत्रभित्रका ग्राहकहरूलाई १० प्रतिशत र नेपाल सरकारअन्तर्गतका अस्पताल तथा स्वास्थ्य चौकीहरूलाई २० प्रतिशतले हुने आउने रकम छुट दिइने छ। मिटर रिडिङ गरेको दिनबाट २२ देखि ३० औं दिनसम्म भुक्तानी हुने अवस्थामा तोकिएको महसुल नै लागू हुने र रकम छुट पाउने छैन भन्ने व्यवस्था रहेको छ। यसै विनियमावलीको विनियम ७ अनुसार मिटर रिडिङ गरेको २३ औं दिनदेखि ३० औं दिनसम्म विद्युत् महसुल बुझाएमा ५ प्रतिशत थप दस्तुर, मिटर रिडिङ गरेको ३१औं दिनदेखि ४०औं दिनसम्म विद्युत् महसुल बुझाएमा १० प्रतिशत थप दस्तुर र मिटर रिडिङ गरेको ४१ औं दिनदेखि माथि विद्युत् महसुल बुझाएमा २५ प्रतिशत थप दस्तुर लाग्नेछ भन्ने व्यवस्था रहेको छ। त्यसैगरी, विद्युत् महसुल संकलन विनियमावली, २०७३ को विनियम ७ (१) अनुसार नेपाल सरकारले तोकेको औद्योगिक क्षेत्र भित्रका ग्राहकले मिटर रिडिङ गरेको २१ दिनभित्र महसुल बुझाएमा बिल रकमको १० प्रतिशत रकम छुट दिइनेछ, ७ (२) अनुसार नेपाल सरकार अन्तर्गतका शवदाह गृह, सरकारी अस्पताल तथा स्वास्थ्यचौकीहरू (आवास गृहबाहेक) लाई मिटर रिडिङ गरेको २१ दिनभित्र महसुल बुझाएमा बिल रकमको २० प्रतिशत रकम छुट दिइनेछ र ७ (३) अनुसार मिटर रिडिङ गरेको ७ दिनभित्र महसुल बुझाउने ७(१) र ७(२) मा स्वयंले अनुसूची १ अनुसारको विद्युत् महसुल र छुट हिसाब गरी प्राधिकरणमा भुक्तानी गर्ने गरेको प्राधिकरणले भनेको छ। यसो गर्दा, प्राधिकरणको बिलिङ प्रणालीअनुसार उद्योगीहरूको बिल बाँकी रहने र अर्को महिनामा पनि अनुसूची १ अनुसार नै बिल भुक्तानी हुँदा अघिल्लो महिनाको बाँकी रकम र थप दस्तुर कट्टापश्चात् मात्र सो महिनाको बिलमा रकम भुक्तानी र छुट हुने देखिन्छ। यसै कारण उद्योगीहरूको छुट बिलको रकम र थप दस्तुर बढ्दै गएको देखिन्छ। प्रस्तुत विवाद सम्बन्धमा सम्बन्धित ग्राहकहरूले बुझाएका महसुल विनियमानुसार छुट दिनुपर्ने भए दिई र थप दस्तुर लिनुपर्ने अवस्थामा लिई महसुल बुझ्नु पर्नेमा विवादमा रहेका महसुल र सामयिक रूपले बुझाउनु पर्ने महसुलको सन्दर्भलाई एकै ठाउँमा जोडी हिसाब गर्न नमिल्ने भनिएको छ। सम्बन्धित औद्योगिक ग्राहकहरूले बुझाएका महसुलहरू जुन प्रयोजनका लागि बुझाएका छन् सोही सम्बन्धमा हिसाब गरी बुझ्नुपर्ने हुन्छ। प्राधिकरणले त्यस्ता छुट महसुल सम्बन्धमा पुनः हिसाब गरी महसुल लिन भनिएको छ। विवाद समाधान (महसुल सम्बन्धमा) नेपाल विद्युत् प्राधिकरण ऐन, २०४१ को दफा ३९ बमोजिम प्राधिकरण वादी वा प्रतिवादी भएको मुद्दाको सुरु कारबाही र किनारा गर्ने अधिकार जिल्ला अदालतलाई हुनेछ भन्ने व्यवस्था रहेको छ । विद्युत् नियमन आयोग ऐन, २०७४ को दफा १८ बमोजिम अनुमतिपत्र प्राप्त व्यक्तिहरूबीच उत्पन्न विद्युत्सम्बन्धी विवाद र अनुमतिपत्र प्राप्त व्यक्तिले गरेको कुनै निर्णयमा चित्त नबुझेको वा निजले गरेको कार्यबाट आफूलाई मर्का परेको कुरा उल्लेख गरी त्यस बापतको क्षतिपूर्तिको दाबी गरेको विषयमा उत्पन्न विवाद समाधान गर्ने अधिकार आयोगलाई हुनेछ भनी व्यवस्था गरेको छ। साथै, विवाद वा विषयका सम्बन्धमा अनुमति प्राप्त व्यक्ति वा उपभोक्ताले आयोग समक्ष उजुरी दिन सक्नेछ र त्यस्तो उजूरी परेमा आयोगले ९० दिनभित्र सुनुवाइ गरी निर्णय गर्नुपर्ने छ र आयोगले गरेको निर्णयमा चित्त नबुझ्ने व्यक्तिले त्यस्तो निर्णय भएको मितिले ३५ दिनभित्र उच्च अदालत, पाटनमा पुनरावेदन गर्न सक्नेछ भन्ने व्यवस्था रहेको छ । ५९ उद्योगमा १९ उद्योगले मात्र प्रक्रिया पूरा गरेको र बाँकी उद्योगहरू सिधै जिल्ला अदालतमा गएको देखिएको छ। छुट महसुल बिलिङको व्यवस्था के हो ? विद्युत् वितरण विनियमावली, २०६९ को विनियम २० मा कुनै ग्राहकको बिलिङ गर्दा छुट भएमा अधिकार प्राप्त अधिकारीको स्वीकृतिमा छुट बिल गरिनेछ भन्ने व्यवस्थासमेत रहेको छ। उक्त विनियमावलीको २० (१) मा कुनै ग्राहकको मिटर रिडिङ गरी बिलिङ गर्दा गणितीय त्रुटि भएमा हिसाब मिलान गरी छुट भए बापतको रकमको छुट बिल गरिने भनिएको छ। २०(२) मा टीओडी मिटर जडान भएका ग्राहकहरूको प्राविधिक कारणले गर्दा मिटरले वास्तविक खपत नदेखाइ बिलिङ छुट भएमा त्यस्तो छुट खपत युनिट र डिमान्ड चार्ज वापत मिटरको डाउनलोड डाटा विश्लेषण गर्दा यकीन भएअनुसारको रकम छुट बिल गरिने र २० (३) मा कुनै ग्राहकको डाउनलोड हुने मिटर प्राविधिक कारणबस डाउनलोड हुन नसकेको अवस्थामा निजको स्वीकृत क्षमताअनुसार वा औसत बिलमा जुन बढी हुन्छ सोहीअनुसार छुट बिल गरिनेछ भनी रहेका छन्। साथै विद्युत् महसुल संकलन विनियमावली, २०७३ को विनियम ५ (१३) मा प्राधिकरणले ग्राहकलाई बिलिङ गर्दा कुनै कारणवश छुट भएमा सोको जानकारी भएपश्चात जुनसुकै समयमा पनि विद्युत् उपभोग गरी छुटेको खपत बापत छुट्टै बिलिङ गरिनेछ। यसरी बिलिङ गरिएकोमा ग्राहकले जानकारी प्राप्त गरेको मितिले ३५ दिनभित्र बिलिङ गरिएको रकम बुझाउनु पर्ने छ भन्ने व्यस्था गरेको छ। छुट बिलिङ गरिएको निर्णयमा चित्त नबुझ्ने ग्राहकले प्राधिकरण विद्युत् वितरण विनियमावली, २०६९ को विनियम ४५ मा तोकिए बमोजिमको प्रक्रिया पूरा गरी पुनरावेदन समिति समक्ष निवेदन पेस गर्न सक्नेछ भन्ने व्यवस्थासमेत रहेको छ।"
सहकारी ठगी प्रकरण : अनुसन्धान गर्न पूर्व गृहमन्त्री रवि लामिछानेलाई रुपन्देही ल्याइयो,"भैरहवा : पूर्वगृहमन्त्री एवम् राष्ट्रिय स्वतन्त्र पार्टीका सभापति रवि लामिछानेलाई सहकारीको बचत रकम अपचलनको विषयमा अनुसन्धान गर्न रुपन्देही ल्याइएको छ। रुपन्देहीको बुटवलस्थित सुप्रिम बचत तथा ऋण सहकारी संस्थाको रकम अपचलनको आरोपमा अदालत रुपन्देहीले पक्राउ पुर्जी जारी गरेपछि कास्की प्रहरीको हिरासतमा रहेका लामिछानेलाई अनुसन्धानका लागि प्रहरी नियन्त्रणमा रुपन्देही ल्याइएको हो । भैरहवा ल्याइएका रविलाई हाल जिल्ला प्रहरी कार्यालय रुपन्देहीमा लगिने र त्यसपछि बयानका लागि जिल्ला सरकारी वकिल कार्यालयमा लगिने तयारी रहेको प्रहरी स्रोतले बतायो । पूर्वगृहमन्त्री समेत रहेका लामिछानेलाई भैरहवा ल्याउने भएपछि रास्वपा नेता, कार्यकर्ता भैरहवा विमानस्थल बाहिर जम्मा भएका छन् । रास्वपाले सभापति लामिछाने पक्राउको विरोधमा भैरहवामा विरोधका कार्यक्रम गर्न लागेको छ । उक्त संकेत पाएपछि सुरक्षा व्यवस्थालाई मध्यनजर गर्दै प्रहरीले रास्वपाका नेता, कार्यकर्तालाई विमानस्थलभित्र प्रवेशमा रोक लगाएको छ । विमानस्थल क्षेत्रका साथै भैरहवामा सुरक्षा व्यवस्था कडा बनाइएको छ ।"

शीर्षक,विवरण
कोशी प्रदेशमा खेल महोत्सव हुँदै,"विराटनगर : कोशी प्रदेशमा खेलकुद महोत्सव, २०८१ हुँदैछ। प्रदेश खेलकुद विकास बोर्डले गर्ने प्रथम कोशी खेल महोत्सवको तयारी अन्तिम चरणमा पुगेको छ। महोत्सवअन्तर्गत विभिन्न खेलकुद प्रतियोगिता प्रदेश राजधानी विराटनगर र झापामा हुने छन्। बोर्डले विराटनगरमा पत्रकार सम्मेलन गर्दै खेल महोत्सवको तयारी अन्तिम चरणमा पुगेको जानकारी दिएको हो। बोर्डका सदस्यसचिव कृष्ण बस्नेत (पर्शुराम)ले खेल र खेलाडीहरूको व्यक्तित्व विकासका खेल प्रवर्द्धन गर्ने उद्देश्यले पहिलोपटक खेल महोत्सव आयोजना गर्न लागिएको बताए। उनका अनुसार फागुन १३ देखि १८ गतेसम्म महोत्सव सञ्चालन हुने छ। बोर्डका अध्यक्ष एवं प्रदेशका सामाजिक विकासमन्त्री पाँचकर्ण राईले खेल जगतको प्रवर्द्धनमा महोत्सवले महत्वपूर्ण भूमिका खेल्ने दाबी गरे। उनले भने, खेल र खेलाडीहरूको प्रवर्द्धन र व्यक्तित्व विकासका लागि हाम्रो पहिलो प्रयास हो। यसको उद्देश्य नै खेल जगतको विकास गर्नु हो। सबै क्षेत्रबाट सहयोगको अपेक्षा गरिएको छ। महोत्सवले १० औं राष्ट्रिय खेलकुदको तयारीलाई सहयोग पुग्ने मन्त्री राईको भनाइ छ। महोत्सवमा छुटेका केही खेलहरूलाई खेलकुदका अन्य कार्यक्रममार्फत समावेश गरिने उनले बताए। कोशी प्रदेश खेलकुद महोत्सव, २०८१ ले प्रदेशलाई स्थापित गर्दै खेल पर्यटनको विकासमा सहयोग गर्छ। प्रदेश राजधानी खेलकुदको हब हो भनेर सन्देश दिन्छ, बोर्डका सदस्यसचिव बस्नेतले भने। खेल महोत्सव आयोजना गर्न सबै पक्षको सहयोग प्राप्त भएको उनको भनाइ छ। उनका अनुसार १० औं राष्ट्रिय खेलकुदमा खेलाडीले बढीभन्दा बढी पदक जित्न सकुन् भनेर राष्ट्रिय खेलकुदको पूर्वसन्ध्यामा खेलकुद महोत्सव गर्न लागिएको हो। बोर्ड सधैं खेलाडीको पक्षमा रहेको बताउँदै उनले खेलाडीले धेरैभन्दा धेरै पदक जितेमा प्रदेशकै नाम र इज्जत रहने उल्लेख गरे। खेल गति नै खेलाडीको प्रगति हो भन्ने उद्देश्यका साथ खेलकुदको विकास गर्नुपर्ने पक्षमा बोर्ड रहेको उनको भनाइ छ। खेलकुदमा अरुभन्दा अब्बल र उत्कृष्ट प्रदेश कोशीलाई बनाउनेतर्फ बोर्ड अग्रसर रहेको बस्नेतको भनाइ छ। खेलकुदको माध्यमबाट सामाजिक सद्भाव कायम गराउन सक्नुपर्नेमा सदस्यसचिव बस्नेतको जोड छ। महोत्सवमा ११ वटा इभेन्टहरू एकै ठाउँमा गरेर एउटा नयाँ र सकारात्मक सन्देशका साथै एउटा नजिर स्थापित गर्न खोजिएको उनले बताए। महोत्सवलाई भव्य र सफल बनाउनका लागि हामीले प्रचारात्मक कामलाई तीव्र गतिमा अगाडि बढाइरहेको बताउँदै सदस्यसचिव बस्नेतले भने, प्रचारप्रसारबाट जनजनमा खेल र खेलकुद के हो भन्ने बुझाउनु छ। खेल क्षेत्रबाट बाहिर रहेका व्यक्ति पनि खेलप्रति आकर्षित रहुन् भन्ने उद्देश्य हो। पर्याप्त बजेट नहुँदा नहुँदै पनि नयाँ कामको थालनी गरेका हौं। अरु प्रदेशमा पनि सकारात्मक सन्देश दिनु छ। उनका अनुसार खेल महोत्सवमा १ हजार जना बढी खेलाडीहरू प्रत्यक्ष रूपमा जोडिने छन्। विकसित मुलुकमा खेलाडीलाई उच्च सम्मान दिने गरिन्छ। तर, नेपालमा खेलाडी, खेलकर्मी र अफिसियलहरूले उपचार नपाएर मृत्युवरण गर्नुपर्ने अवस्था रहेको उनको भनाइ छ। खेल गतिविधिले खेल र खेलाडीप्रति राम्रो नीति निर्माण गर्न महत्वपूर्ण योगदान दिन्छ। खेलाडीले आफ्नो बिजनेस र क्रियाशीलता देखाउन पाउँछन्। खेल क्षेत्रलाई व्यावसायिक रूपमा अगाडि बढाउन खोजिरहेका छौं, बस्नेतले भने। व्यावसायिक, शैक्षिक, साहित्यकलाजस्ता महोत्सव हुँदै आए पनि खेल महोत्सव भनेर कम नै हुने गरेको उनको भनाइ छ। कोशी प्रदेशले वार्षिक कार्यक्रममै राखेर अर्को वर्षदेखि आवश्यक बजेटसहितको दोस्रो खेल महोत्सव गर्ने सदस्यसचिव बस्नेतको भनाइ छ। सबैको ध्यान कोशी प्रदेशमा हुने गरी क्यालेन्डर र रातो किताबमै उल्लेख गरेर दोस्रो खेलकुद महोत्सवको तयारी गरिने उनले बताए। खेल महोत्सवमा एथलेटिक्स, कबड्डी, डोरीतान, सफ्टटेनिस, कराँते, तेक्वान्दो, बुद्धिचाल, बाघचाल, महिला फुटबल, महिला भलिबल, टेबलटेनिस समेतका खेल समावेश गरिएको जानकारी बस्नेतले दिए।"
ठोरीको गाई फार्म अलपत्र छाडेर हिँडेका सञ्चालकहरू सम्पर्कमा आए,"वीरगन्ज : पर्साको ठोरी गाउँपालिका५ सुवर्णपुरस्थित कलश क्याटल फार्ममा अलपत्र परेका गाईहरूलाई आइतबारदेखि दानापानी खुवाउन सुरु गरिएको छ। फार्मका सञ्चालकहरू ४५ महिनादेखि सम्पर्कविहीन भएपछि दानापानी खान नपाएर २०४ वटा गाईहरू केही हप्तादेखि अलपत्र परेका थिए। दानापानी खान नपाएर फार्ममा गाई र बाच्छाबाच्छीहरू बिरामी पर्नुका साथै मर्न थालेपछि ठोरी गाउँपालिकाको न्यायिक समितिमा स्थानीयले फार्मका अध्यक्ष इश्वरलाल जोशी, सञ्चालकद्वय श्यामवदन यादव र गुरु भट्टविरुद्ध उजुरी दिएका थिए। यस्तै पर्साका प्रमुख जिल्ला अधिकारी गणेश अर्यालले पनि तीनै जना सञ्चालकलाई फोन गरेर फार्ममा पुगेर गाईहरूको रेखदेखमा लाग्न निर्देशन दिएका थिए। आइतबार ठोरी गाउँपालिकाको कार्यालयमा न्यायिक समितिले तीनै जना सञ्चालकहरूलाई बोलाएर छलफल गर्यो। पर्साका प्रमुख जिल्ला अधिकारी अर्याल, प्रहरी उपरीक्षक गौतम मिश्र, सशस्त्र प्रहरी उपरीक्षक राधेश्याम धिमाल, गाउँपालिका अध्यक्ष लालबहादुर श्रेष्ठ, उपाध्यक्ष गोकुली कुमारी रेग्मीसहितको छलफलमा फार्मका अध्यक्ष जोशी तथा सञ्चालकद्वय यादव र भट्टलाई गाईहरूलाई अलपत्र नपार्न सचेत गराइएको थियो। साथै तत्काल फार्ममा गएर गाईहरूको रेखदेख गरेर दानापानी खुवाउन र औषधि उपचार गर्न पनि उनीहरूलाई निर्देशन दिइएको थियो। अन्यथा फार्मका गाईहरू किसानलाई वितरण गर्ने र त्यसबापतको खर्च सञ्चालकहरूबाट असुलउपर गरिने चेतावनीसमेत दिइएको थियो। छलफलमा प्रजिअ अर्याल र गाउँपालिका अध्यक्ष श्रेष्ठले फार्ममा अलपत्र पारिएका गाईहरूलाई अब पनि भोकभोकै राखे तीनै जना सञ्चालकलाई ठोरी गाउँपालिकाबाट बाहिर जान नदिने र प्रचलित कानुन अनुसार कारबाही गर्ने चेतावनीसमेत दिएका थिए। त्यसपछि तीनै जना सञ्चालकहरूले गाईहरूलाई तत्कालका लागि दानापानी खुवाउन र औषधोपचार गर्न तथा ५ महिनादेखि रोकिएको फार्मका कर्मचारीहरूको ज्याला तथा किसानका बक्यौता भुक्तानी दिन ३० लाख रुपैयाँको कोष खडा गर्ने सहमति जनाए। उक्त कोषमा तीनै जना सञ्चालकले जनही १०१० लाख रुपैयाँ जम्मा गर्ने र आइतबारदेखि नै फार्म सञ्चालनको जिम्मा सञ्चालक यादवले लिने लिखित सहमति जनाए। उक्त सहमति लगत्तै तीनै जना सञ्चालकहरू आइतबार साँझ फार्ममा पुगेर गाईहरूको रेखदेख र दानापानी खुवाउन सुरु गरेका हुन्। फार्मका संस्थापक सञ्चालक यादवले साझेदारहरू बीचको आपसी विवादले फार्मका गाईहरू अलपत्र परेकोमा दुख व्यक्त गर्दै अब भने त्यस्तो हुन नदिने बताए। आफू फार्मको संस्थापक सञ्चालक र ५१ प्रतिशतको साझेदार भए पनि ऋण लिएको बैंकहरूको दबाबमा जोशीलाई अध्यक्ष बनाएर आफूलाई जिम्मेवारी विहिन बनाइएपछि आफू ७८ महिनादेखि फार्ममा जान छोडेको उनले बताए। आफू फार्ममा जान छाडेपछि अरू दुई सञ्चालक जोशी र भट्टले २३ महिना आफूखुसी फार्म चलाएको र अवस्था झन् बिग्रिएपछि उनीहरू पनि फार्म र गाईहरू अलपत्र पारेर हिँडेको उनले बताए। जसका कारण फार्मका गाईहरू भोकभोकै पर्न थालेपछि फार्मका कामदार र गाउँलेले जसोतसो गरेर गाईहरूलाई पालेको उनले बताए। तर आइतबारको छलफलमा तीनै जना सञ्चालकले आपसी विवाद हाललाई थाती राखेर गाईहरूको रेखदेख र सेवामा लाग्ने लिखित सहमति जनाएको उनले बताए। उनले भने,अब गाईहरू भोकै रहदैनन। यसको ग्यारेन्टी म लिन्छु। यो मेरो ड्रिम प्रोजेक्ट हो। यसलाई फेरि म जसरी पनि पहिलेकै अवस्थामा ल्याउन हरसम्भव प्रयास गर्नेछु। फार्मका अध्यक्ष तथा सञ्चालक जोशीले पनि फार्मका गाईहरूलाई अब भोकभोकै मर्न नदिने बताए। सुवर्णपुरमा करिब ६ वर्ष पहिले १२०० गाई पाल्ने गरि १४ बिघा जग्गामा कलश क्याटल फार्म स्थापना गरिएको थियो। दक्षिण एसियाकै दोस्रो ठूलो भनिएको उक्त थाई फार्ममा नबिल बैंक र ज्योति विकास बैंकले करिब ३४ करोड ऋण लगानी गरेकोमा त्यसको ब्याज थपिएर हाल ऋण करिब ४५ करोड पुगेको छ।"
नेपालसँग बराबरी खेल्दै म्यानमार लिग विजेता,काठमाडौं: चार देशीय अन्तर्राष्ट्रिय महिला च्याम्पियनसिपमा नेपाल र म्यानमार बीचको खेल बराबरीमा सकिएको छ। त्रिपुरेश्वरस्थित दशरथ रंगशालामा भएको खेलमा पहिलो हाफमा भएको २२ बराबरीमा नै सकिएको छ। यो बराबरीसँगै म्यानमार लिग विजेता र नेपाल उपविजेता बन्दै बुधबार फाइनल खेल्नेछन्। खेलको छैटौं मिनेटमा म्याट नोई खिनको फ्रि किक गोलमार्फत म्यानमारले अग्रता लिएको थियो। उनले सेकन्डबार च्यापेर प्रहार गरेको फ्रिकिकलाई नेपाल गोलकिपर अन्जना रानमगरले बचाउने कुनै अवसर नै पाइनन्। म्यानमारको त्यो अग्रता लामो समयसम्म टिक्न भने सकेन। पाँच मिनेटपछि नै नेपालले बराबरी गोल फर्कायो। सावित्रा भण्डारीको क्रसमा सविता रानमगरले वान टचमै पोस्टको दिशा दिइन्। मे एचटेट लुले १६औं मिनेटमा म्यानमारलाई २१ को अग्रता दिलाइन्। उनले नेपाली रक्षक गीता रानाले क्लियर गर्न खोजेको बललाई नियन्त्रणमा लिँदै लुले उत्कृष्ट गोल गरिन्। सावित्र भण्डारीले ४०औं मिनेटमा प्रिती राईको पासमा गोलरक्षकलाई वान वाई वानमा विट गर्दै नेपाललाई बराबरीमा ल्याइन्। पहिलो हाफ २२ को बराबरीमा सकिएको खेलको दोस्रो हाफमा गोल भने थपिएन। दुवै टिमले केही मौका बनाए पनि अंकमा परिणत भने गर्न सकेनन्। ७३ मिनेटमा रश्मीको हेडर गोलकिपर म्योले कलेक्ट गरिन्। थप गरिएको पहिलो मिनेटमा म्यानमारले मौका बनाउन खोज्दा खेलाडी अफ साइड रहे।
"भद्रपुर झापा गोल्डकप : एनआरटी बाहिरियो, काउर्न बाजार बंगलादेश सेमिफाइनलमा","झापा : भर्खरै बुढासुब्बा गोल्डकप च्याम्पियन बनेको न्यु रोड टिम (एनआरटी) भद्रपुर झापा गोल्डकप अन्तर्राष्ट्रिय आमन्त्रण नकआउट फुटबल प्रतियोगिताको पहिलो खेलबाटै बाहिरिएको छ। विदेशी टोली काउर्न बाजार प्रगति संघ बंगलादेशले ए डिभिजन टिम एनआरटी ललितपुरलाई क्वाटरफाइनलबाटै घर पठाइदियो। काउर्न बाजार बंगलादेशले एनआरटीलाई २० गोल अन्तरले हराउँदै सेमिफाइनलमा स्थान सुरक्षित गरेको हो। बंगलादेशले अब सेमिफाइनलमा आयोजकको टिम भद्रपुर ब्लेजर्ससँग फाइनल प्रवेशका खेल्नेछ। पहिलो रोजाइका खेलाडीको अनुपस्थितमा मैदानमा उत्रिएका एनआरटीलाई बंगलादेशले खेल अवधिभरि दबाबमा राखेको थियो। बंगलादेशले खेलको २४ औँ मिनेटमा अग्रता बनायो। साकिलको क्रस पासमा पेनाल्टी एरियाभित्र अनमार्क रहेका साहिदले बललाई जाली चुमाए। दुई मिनेट नबित्दै बंगलादेशका विदेशी खेलाडी एस सिल्लाहले गोल गर्दै टिमलाई २० ले अग्रता दोब्बर बनाए। खेलको २६ औँ मिनेटमा सिल्लाहले मध्य भागबाट सिंगल खेल्दै बललाई जाली चुमाएका थिए। पहिलो हाफमा २०ले पछि परेका एनआरटीले दोस्रो हाफमा गोल फर्काउन सकेन र प्रतियोगिताको पहिलो खेलबाटै घर फर्कियो। खेलको पाँचौँ मिनेटमा एनआरटीका मोहित गुरुङले पेनाल्टी एरियाभित्र पाएको अवसर गुमाए। उनको प्रहार क्रस बार नजिकैबाट बाहिरियो। खेलको १६ औँ मिनेटमा गुरुङ फेरि पेनाल्टी एरियामा चुके। खेलको ३८ औँ मिनेटमा शिशिर लेखीको प्रहार पनि बाहिरियो। खेलको ५२ औँ मिनेटमा मोहित गुरुङको प्रहार बंगलादेशका गोलकिपर रब्बीले बचाउ गरे। खेलको ४८ औँ मिनेटमा साकिलले प्रहार गरेको बल दोस्रो बार छेउबाट बाहिरियो। खेलको प्लेयर अफ द म्याच बंगलादेशका एस सिल्लाह भए। उनले नगद २१ हजार र ट्रफी पाए। खेलपछि भएको पोस्टम्याच कन्फ्रेन्समा बंगलादेशका सहायक प्रशिक्षक सोएल रहमानले नेपालको उत्कृष्ट टिम रहेको एनआरटीले खेल्ने तरिकाका बारेमा सामाजिक सञ्जालहरूमा हेरेर आफ्नो खेलाडीहरूलाई मैदानमा उतारेको र पहिलो खेलमै जित दर्ता गर्न सफल भएको बताए। सेमिफाइनलमा पनि रणनीति बनाएर फाइनलसम्म पुग्ने योजना रहेको उनको भनाइ छ। त्यस्तै, एनआरटीका प्रशिक्षक श्याम मालीले अनपेक्षित हारले पहिलो खेलबाटै बाहिरिएकोले टिमको नाममा असर पुगेको बताए। अहिले धेरै प्रतियोगिताहरू भइरहेको कारण पहिलो रोजाईका खेलाडीहरूलाई ल्याउन नसक्दा नतिजा टिमको पक्षमा नआएको उनको भनाइ छ। सोमबारको अन्तिम क्वार्टर फाइनल खेल सशस्त्र प्रहरीको एपिएफ एफसी र ट्रान्सपोर्ट युनाइटेड एफसी भुटानबीच हुने गोल्डकपका अध्यक्ष दीपेश ढकालले जानकारी दिए। गोल्डकपको विजेताले नगद १३ लाख, आकर्षक ट्रफी र मेडल र उपविजेताले नगद ७ लाख, ट्रफी र मेडल प्राप्त उनको भनाइ छ।"
नेप्सेको प्रमुख कार्यकारी अधिकृतको पदपूर्ति गर्न तीन सदस्यीय समिति गठन,काठमाडौं : नेपाल स्टक एक्सचेन्ज लिमिटेड (नेप्से)को प्रमुख कार्यकारी अधिकृतको रिक्त पदमा खुल्ला प्रतिष्पर्धाद्वारा पदपूर्ति गर्ने प्रयोजनका लागि तीन सदस्यीय समिति गठन भएको छ। उपप्रधानमन्त्री एवं अर्थमन्त्रीस्तरीय निर्णय अनुसार समिति गठन भएको हो। अर्थ मन्त्रालयका सहसचिव सेवन्तक पोखरेल संयोजक रहेको समितिमा अर्थ मन्त्रालयका सहसचिव अमृत लम्साल सदस्य र विज्ञ सदस्यका रुपमा डाखोमराज खरेल रहेका छन्।
३७ मेगावाटको माथिल्लो म्याग्दी निर्माण सुरु,"बेनी : ३७ मेगावाट क्षमताको माथिल्लो म्याग्दी जलविद्युत आयोजना निर्माण सुरु भएको छ। हाइड्रो इम्पाएर प्रवर्द्धक रहेको आयोजनाको सुरुङ निर्माण कार्यको आइतबार म्याग्दी १(२) बाट निर्वाचित गण्डकी प्रदेशसभा सदस्य तथा पूर्वमन्त्री रेशम बहादुर जुग्जालीले धवलागिरु गाउँपालिका४ नाउराको अडिट २ र सिम्कोश दोभानमा रहेको बाँधको अडिट १ मा विस्फोट गराएर शिलन्यास गरे। आयोजना प्रमुख रमेश सुवेदीले आगामी २०८२ चैत मसान्तभित्र सम्पन्न गर्ने लक्ष्यसहित बाँध, सुरुङ र विद्युतगृह निर्माणको काम थालेको जानकारी दिए। पहुँचमार्ग लगायत पूर्वाधार निर्माण सकेर सिम्कोश दोभानको बाँधदेखि घिम्लेटी जोड्ने चार किलोमिटर लामो सुरुङ निर्माण थालिएको छ, उनले भने आउटलेटको अडिटबाट पनि केही दिनमा सुरुङ निर्माण सुरु गर्ने तयारी छ। माथिल्लो म्याग्दीले अपर म्याग्दी१ र म्याग्दीखोला जलविद्युत आयोजनासँग सहकार्य गरेर मालिका गाउँपालिका७ बिमको भारबाङदेखि कल्लेनी, छहरी, खारा, खाम्ला, नाउरा हुँदै बगर गाउँ नजिकैसम्म करिब २१ किलोमिटर पहुँचमार्ग निर्माण गरेको छ। म्याग्दी नदीमाथि ५० र ३० मेट्रिक्टन क्षमताको दुई वटा बेलिब्रिज जडान गरेको गरेर आयोजना निर्माण स्थललाई पहुँचमार्गले जोडेको आयोजनाका प्रबन्ध निर्देशक जितबहादुर घर्तीले बताए। सिन्कोस र म्याग्दी खोलाको दोभान भन्दा एक सय ३० मिटर तल म्याग्दी खोलाको दायाँ किनारमा बाँध, म्याग्दी खोलाको बायाँ किनारमा भूमिगत बालुवा थिग्राउने पोखरी, हेडरेस सुरुङ्ग बन्ने आयोजनाको विद्युतगृह म्याग्दी खोला र मुदी खोला भन्दा एक किलोमिटर माथि निर्माण थालिएको छ। चार किलोमिटर लामो सुरुङ्गबाट ल्याइने पानी तीन सय दशमलव ८८ मिटर अग्लो हेडबाट विद्युतगृहमा खसालेर विद्युत उत्पादन गरिने भएको छ। आउटलेट देखि विद्युतगृहसम्म सात सय ९७ दशमलव ९६ मिटर लामो पेनस्टक पाइप जडान गरिनेछ्। कुल छ अर्ब ६९ करोड ९४ लाख ९५ हजार रुपैयाँ लागत अनुमान गरिएको आयोजनामा प्रवर्द्धक र सर्वसाधारणको सेयर बाहेक सिद्धार्थ बैंक, नेपाल एसबिआई, सिटिजन्स बैंक, एभरेष्ट बैंक र नबिल बैंकको पाँच अर्ब ३४ करोड ८८ लाख ९८ हजार रुपैयाँ लगानी रहने छ। ७० प्रतिशत ऋण र ३० प्रतिशत स्वपूँजी लगानी रहने आयोजना पूरा भएपछि दुई सय १५ दशमलव सात सय १४ गिगावाट प्रतिघण्टा विद्युत उत्पादन हुनेछ। उत्पादित विद्युत विद्युतगृहदेखि नौ दशमलव दुई किलोमिटर दूरीको एक सय ३२ केभी सिङगल सर्किट प्रसारण लाइनमार्फत डाडाँखेत सबस्टेसनमा जोडने हाइड्रो इम्पाएरका अध्यक्ष काजी शेर्पाले बताए।"
किसान संरक्षण योजना सञ्चालन,"नुवाकोट : नुवाकोटको खरानीटारमा किसान संरक्षण योजना सञ्चालन गरिएको छ। तादी गाउँपालिकामा पछिल्लो समय किसानहरू पलायन भइरहेका बेला यसलाई नियन्त्रण गर्न किसानलाई उत्साहित बनाउने कार्य सञ्चालन गरिएको हो। तादी गापाको समन्वय र पशु सेवा तालिम केन्द्र, ललितपुरको आयोजनामा तादी गापा ३ खरानीटारमा पशुपालनसम्बन्धी कार्यक्रम सञ्चालन गरिएको हो। कार्यक्रममा गापाका विभिन्न कृषक समूह, कृषक सहकारीका प्रतिनिधिहरू तथा स्थानीय कृषकहरूको सहभागिता रहेको कार्यक्रमको आइतबार तादी गापाकी उपाध्यक्ष सञ्जु प्याकुरेल श्रेष्ठले उद्घाटन गरिन्। उनले तादी गापाले किसान संरक्षण तथा प्रवर्द्धन योजना सञ्चालन गरेको र यसलाई निरन्तरता दिइने बताइन्। सहभागीहरूलाई आयोजक पशु सेवा तालिम केन्द्रका पशुविज्ञ बासुदेव नाथलगायत सहजकर्ताहरूले किसानहरूलाई तीन दिनसम्म मागमा आधारित गाईभैंसीपालनसम्बन्धी सैद्धान्तिक र स्थलगत तालिम प्रदान गरेको उपाध्यक्ष प्याकुरेल श्रेष्ठले बताइन्।"
काठमाडौंतराईमधेस द्रूतमार्ग पूरा हुनेमै आशंका,"काठमाडौं : राष्ट्रिय गौरवको आयोजनाअन्तर्गत नेपाली सेनाले बनाउँदै आएको तराईमधेस द्रूतमार्ग निर्धारित समयमा पूरा हुनेमा आंशका गरिएको छ। उक्त आयोजना २०८३ चैतभित्रै सक्ने लक्ष्यका साथ काम भइरहेको नेपाली सेनाले दाबी गरेको छ। सरकारले यो आयोजना २०७४ वैशाखमा नेपाली सेनालाई हस्तान्तरण गरेको थियो। तर सेनाको जिम्मामा गएको सात वर्ष बढी भैसक्दा पनि आयोजनाको भौतिक प्रगति ३८२६ प्रतिशतमात्र रहेको छ। कूल ७०९७७ किलोमिटर रहेको यो द्रूतमार्ग निर्धारित समयमा पूरा हुनेमा आशंका गरिएको हो। सेना दिवसको पूर्वसन्ध्यामा पत्रकार सम्मेलन गरेर सेनाले द्रूतमार्ग निर्माणको कामलाई विशेष प्राथमिकतामा राखेर काम भइरहेको जानकारी दिएको छ। काठमाडौं तराईमधेस द्रूतमार्ग आयोजना प्रमुख, प्राविधिक उपरथी कलम विक्रम शाहले आयोजनाका विभिन्न कामहरू एकैसाथ गरिएको हुँदा सुरुवातको भौतिक प्रगति कम भएको जानकारी दिए। 'आयोजनामा रहेको रुख कटानको काम सक्नकै लाग ११ महिना लागेको थियो। हामीले सुरुवातमा पुल बनाउने, सुरुङ बनाउने, डाँडा कटान गर्नेलगायत असहज र अप्ठ्यारा काम गरिरहेका छौं। ती काम सकेपछि अन्य काम पूरा गर्न सजिलो हुन्छ। एक वर्षमा १० प्रतिशतमात्रै काम भन्नुभन्दा कति अप्ठ्यारा काम भए भन्नु ठूलो कुरा हो। अबको पछिल्लो दिनमा भौतिक प्रगतिले गति लिन्छ,' उनले दाबी गरे। आयोजनालाई आवश्यक पर्ने सबै पूर्वाधार उपलब्ध हुँदाहुँदै द्रूतमार्ग निर्माणले किन गति लिएन भन्ने पत्रकारको प्रश्नमा उपरथि शाह अल्मलिएका थिए। उनले भदौ र असोजमा देशभर परेको अविरल वर्षाले द्रूतमार्गको संरचनामा ठूलो क्षति पुगेको बताए। यसका अलावा खोकनाको जग्गा विवाद र रुख कटानमा अनेक झमेला हुँदा भौतिक प्रगतिमा असर देखिएको उनको दाबी छ। उनी भन्छन्, २०७४ वैशाखमा हामीलाई यो हस्तान्तरण भए पनि अन्तर्राष्ट्रिय परामर्शदाता नियुक्त गरेर २०७८ देखि मात्र काम सुरु गरिएको हो।' नेपाली सेनाका प्रवक्ता गौरव केसीले सेनाको जिम्मामा भएको यो आयोजना जुनसुकै अवस्थामा पनि पूरा हुने विश्वास दिलाए। आयोजना निर्माणमा सहकार्य गरेका अन्य निकायहरूले सहजता बनाइदिए अलि छिटो प्रगति हुने उनले बताए। 'अन्तिम मितिको अघिल्लो दिनसम्म पनि हामीले निश्चित समयमै पूरा गर्छौं भन्छौं नै,' उनले भने। नेपालको जस्तो असहज भौगोलिक अवस्था भएको देशमा केही असहजता आउनु स्वभाविक भएको प्रवक्ता केसीको तर्क छ। अहिलेसम्म यो आयोजनाको वित्तीय प्रगति ३९८४ प्रतिशत रहेको छ। आयोजनाअन्तर्गत रहेको ७ वटा सुरुङमध्ये २ वटा सुरुङको ब्रेक थ्रु सम्पन्न भइसकेको छ। २ वटा सुरुङ निर्माणाधीन छन्। अन्य तीन वटा सुरुङको डिजाइन तथा पूर्व तयारी भइरहेको छ।"
"अमेरिकाले टीपीएस खारेज गरेको छैन, भिसाको दुरुपयोग नगरे नेपालीहरू डराउनु पर्दैन","राष्ट्रपति डोनाल्ड ट्रम्पको दोस्रो कार्यकाल सुरू भएसँगै अमेरिकामा बस्ने आप्रवासीहरू त्रसित छन्। ट्रम्प प्रशासनले आप्रवासीमाथि जुन किसिमले धरपकड गरिरहेको छ, त्यो देखेर नेपालीहरू पनि त्रसित बनेका छन्। अमेरिकाले जुन धरपकड गरिरहेको छ, त्यसमा कस्ता आप्रवासीहरू परेका छन्? के नेपालीहरू पनि ट्रम्प प्रशासनको धरपकडको शिकार भइहेका छन्? वा, कस्ता नेपालीहरू ट्रम्प प्रशासनको निशानामा पर्न सक्छन्? सामाजिक सञ्जालमा भाइरल बनिरहेको टीपीएस अर्थात्    रद्द भएको हो? यो टीपीएस भनेको के हो? आउनुस्, यस विषयमाा चर्चा चरौं। के हो टीपीएस? यतिबेला सामाजिक सञ्जालमा टीपीएस रद्द भएको खबर फैलिरहेको छ। आजको सन्दर्भमा कुरा गर्ने हो भने टीपीएस रद्द भएको कुनै खबर छैन। अर्थात् सामाजिक सञ्जालमा फैलिएको खबर यथार्थ होइन। यो के आधारमा मैले भनिरहेको छु भने, प्रत्येक दिन सम्बन्धित निकायहरूको अपडेटहरू हेर्ने गरेको छु। अपडेटहरूमा त्यस्तो केही कुरा उल्लेख गरिएको छैन। नेपालको टीपीएसको म्याद जुन महिनाको २४ तारिखसम्म छ। टीपीएसको प्रक्रिया के हुन्छ भने, ६० दिनअघि नै त्यसलाई नवीकरण गर्ने कि नगर्ने भन्ने विषयमा निर्णय हुन्छ। हुन्छ भने कति समयलाई हुन्छ भनेर पनि त्यही बेला थाहा हुन्छ। त्यसो त टीपीएसलाई तुरुन्दै रद्द गर्ने अधिकार अमेरिकी सरकारलाई हुन्छ। किनकि त्यो अधिकार सरकारले नै प्रदान गरेको हुन्छ। टीपीएसको म्याद एकपटकमा बढीमा १८ महिनालाई दिन सकिन्छ। अहिलेको ट्रम्प प्रशासन टीपीएस फ्रेन्डली होइन भन्ने मान्यता छ। राष्ट्रपति डोनाल्ड ट्रम्पको पहिलो कार्यकालमा धेरै देशको टीपीएसलाई खारेज गरिएको थियो। त्यसविरुद्ध विभिन्न संघ संस्थाले अदालतमा मुद्दा लडेर फिर्ता ल्याइएको थियो। त्यसैले पनि वर्तमान सरकार टीपीएस फ्रेन्डली नभएको बताइन्छ। ट्रम्पले दोस्रो कार्यकाल सुरू गर्दैगर्दा, टीपीएस लामो समयसम्म नवीकरण नहुनसक्छ। एउटा उदाहरण दिन चाहन्छु, बाइडेन प्रशासनले हाइटीलाई १८ महिनाका लागि म्याद थप गरेको थियो। ६० दिनको समयसीमा नआउँदै बाइडेन प्रशासनले उक्त निर्णय गरेको थियो। ट्रम्प प्रशासन आउनेवित्तिकै उक्त निर्णयमा पुनरावलोकन गर्यो। बाइडेनको निर्णयलाई उल्टाएर ट्रम्प प्रशासनले त्यसलाई घटाएर १२ महिना बनायो। बाँकी नियम र शर्तका कुराहरू त छँदैछ। २० जनवरीमा राष्ट्रपति ट्रम्पले कार्यभार सम्हालेपछि पहिलो दिनमै अनेकौं कार्यकारी आदेश जारी गरे। जुन अहिलेसम्मको इतिहासमा एकैपटक धेरै कार्यकारी आदेशमा हस्ताक्षर गर्ने कीर्तिमान पनि बन्यो। जसमा अध्यागमनसम्बन्धी कार्यकारी आदेशहरू धेरै छन्। तर, टीपीएसबारे कुनै पनि कार्यकारी आदेशले केही पनि बोलेको छैन। नेपालको टीपीएसको के हुन्छ भन्ने जुन हाम्रो मनमा उत्सुकता छ, जुन २४ मा म्याद सकिनुअघिको ६० दिन भनेको अप्रिल २४ हो। अप्रिल २४ अगाडि नेपालको टीपीएस नवीकरण हुनेनहुने घोषणा हुन्छ। यो म्याद नथपिन पनि सक्छ। थोरै दिनलाई पनि थपिन सक्छ। एउटा कुरा विचार गर्दा, हाइटीलाई रद्द गर्नुपर्छ भनेर धेरै चर्चा भएको थियो। तर, १८ महिने म्यादलाई १२ महिनामा घटाइएको मात्र हो। नेपालको हकमा पनि लामो नभए पनि केही समयका लागि टीपीएस नवीकरण हुनसक्ने आशा गर्न सकिन्छ। तर, अहिल्यै यस विषयमा केही भन्नचाहिँ सकिँदैन। मुख्य कुरा अप्रिल २४ मा यो विषयमा जानकारी हुन्छ, त्यसअघि यससम्बन्धी जसले समाचार दिए पनि त्यो भ्रम हो। यसले धेरैलाई प्रभावित पारेको हुनसक्छ। भ्रमको पछि नलाग्नुस्। ट्रम्पको नीतिले जसलाई असर गर्छ सबैभन्दा बढी असर गर्ने भनेको एकथरी मान्छेहरू हुनसक्छन्, जसको नाममा अध्यागमन अदालतबाट डीपोर्टेशन (निष्कासन)को अर्डर जारी भएको छ। त्यस्ता व्यक्तिहरूलाई आइसीई प्रहरीले पक्राउ गर्यो भने सिधै निष्कासन गरिदिन्छ। उनीहरूलाई पुनः अदालती प्रक्रियामा लगिँदैन। अर्को, जो व्यक्तिहरू आइसीई प्रहरीको राडारमा छन्, उनीहरू बढी जोखिममा हुनुहुन्छ। निष्कासन जारी भएको हकमा सम्बन्धित कन्सुलेटबाट व्यक्तिको पहिचान हुने आइडी र ट्राभल डकुमेन्टहरू बनाएर फिर्ता पठाइन्छ। तेस्रो, जो बिना भिसा बसिरहेका छन्, जोसँग कुनै कागजात छैन, जसले आफ्नो स्टाट्सका बारेमा भन्न सक्दैनन्, उनीहरूलाई सोझै पक्रेर निष्कासन गर्न मिल्दैन। त्यस्ता व्यक्तिहरूको हकमा अध्यागमनले 'एनटीए' जारी गर्छ। उनीहरू आपराधिक गतिविधिमा संलग्न थिए कि थिएनन् भन्ने हेर्छ, आतंकवादी संगठनमा आबद्ध थिए कि थिएनन् पनि हेर्छ। त्यसपछि अदालती प्रक्रियामा जान्छ। अदालतले फैसला नसुनाएसम्म उनीहरूलाई निष्कासन गर्न मिल्दैन। नेपालीहरू आपराधिक वा आतंकवादी गतिविधिमा संलग्न भएको मैले देखेको छैन। यससम्बन्धी मुद्दा अदालतमा धेरै गएको हुन्छ। मुद्दा जितेमा ग्रिनकार्ड पाउँछन्। हारे भने निष्कासनको अर्डर पाउँछन्। हुनतः अध्यागमन अदालतको फैसललाई माथिल्लो अदालतमा अपील पनि गर्न मिल्छ। अपीलको म्याद पनि नभएका व्यक्तिहरू निष्कासनमा पर्नुको विकल्प रहँदैन। अर्को कुरा, पक्राउ परेकामध्ये २१ प्रतिशत मात्रै आपराधिक क्रियाकलापमा संलग्न भएको देखिएको छ। पक्राउ पर्ने मान्छेको अनुपात पनि घटेको छ। आइसीई प्रहरीले पहिले यति मान्छे समातिएको रिपोर्ट पनि सार्वजनिक गर्थ्यो। अहिले त्यो गर्न छाडिएको छ। निशानामा विद्यार्थीहरू ट्रम्प प्रशासनको प्रमुख निशानामा छन्, विद्यार्थीहरू। किनकि विद्यार्थीहरूले भिसाको दुरुपयोग गरिरहेको उनीहरूको जानकारीमा छ। विद्यार्थीहरूलाई अमेरिकाले एफ१ भिसा दिएको हुन्छ। त्यसमा विद्यार्थीले १२ क्रेडिटको कोर्स अनिवार्यरूपमा गर्नुपर्छ। निरन्तररूपमा पढाइ गरेकै हुनुपर्छ। विद्यार्थीहरूले २० घन्टामात्रै काम गर्न पाउँछन्। तर, भिसाको दुरुपयोग गरेर धेरै विद्यार्थीहरू गैरकानुनी रूपमा काम गरिरहेका हुन्छन्। अमेरिकामा विद्यार्थीहरूको संख्या ठूलो छ। विद्यर्थीको ठूलो जमातले भिसाको दुरुपयोग गरेपछि तिनीहरूलाई निशाना बनाइएको बुझिएको छ। विद्यार्थीहरूले पढाइपछि ओपीटीले प्रदान गर्ने प्रशिक्षण लिनैपर्छ। त्यसपछि एच१ भिसामा बढोत्तरी हुन्छ। त्यसपछि ग्रिनकार्डका लागि आवेदन पनि दिन मिल्छ। त्यत्रो लगानी र मेहनत गरेर पढ्न गएको व्यक्तिमाथि एनटीए जारी भएर अदालतमा पुग्यो भने त नोक्सानी धेरै हुन्छ। त्यस्ता विद्यार्थीहरूलाई के सन्देश दिन चाहन्छु भने, कसैले गैरकानुनी रूपका काम गरिरहनुभएको छ भने, नगर्नुस्। कहिल्यै पनि त्यस्तो काम गर्नु हुँदैन। आइसीई प्रहरीले कुनै विद्यार्थीलाई पक्रिने वित्तिकै निष्कासन गर्न भने सक्दैन। अदालती पक्रिया पूरा गर्नैपर्छ। कुनै पनि मुलुकमा गैरकानुनी तरिकाले प्रवेश गर्नु हुँदैन कुनै पनि व्यक्तिलाई पक्रेर लगिसकेपछि त्यसको प्रक्रिया पूरा गर्नका लागि सरकारलाई ठूलो मात्रामा बजेट चाहिन्छ। अफिसर चाहिन्छ। हिरासतमा चाहिने सेवा सुविधा चाहिन्छ। ट्रम्प प्रशासनको अध्यागमन नीतिलाई कार्यान्वयन गर्न हालसालै सिनेटले बजेट पास गरेको छ। अब अमेरिकामा सामूहिक निष्कासन पनि गरिन्छ। मेक्सिको सीमामा आप्रवासीहरूलाई रोक पनि लगाइन्छ। १७५ बिलियन डलर बजेट त सामूहक निष्कासन र सीमा प्रवेशमा रोकका लागि छुट्याइएको छ। अमेरिकामा आप्रवासी समस्यामात्र छैन। अमेरिकी सरकारले गर्नुपर्ने अरु थुप्रै कुराहरू छन्। अध्यागमनलाई मात्रै निशाना बनाउने हो भने डीटेन्सन बेन्चहरू बनाउनुपर्यो, गार्ड राख्नुपर्यो, प्रशासन हुनुपर्यो। थप न्यायाधीशहरू राख्नुपर्यो। सरकारी वकिल चाहियो। सबै कुरा गर्नलाई बजेट र समय चाहिन्छ। अन्त्यमा, कुनै पनि मुलुकमा गैरकानुनी तरिकाले प्रवेश गर्नु हुँदैन। त्यो रोक्नका लागि अमेरिकाले गरेको प्रयास ठीक हो। त्यस्तो काम गर्नु भनेको ठूलो जोखिम लिनु हो। अहिले त त्यस्तो कुरा सोच्न पनि हुँदैन। मेक्सिको बोर्डर बन्द नै हुनुपर्छ। (गौतम अमेरिकी निवासी बरिष्ठ कानुन व्यवसायी हुन्। विगत २० वर्षदेखि उनले अमेरिकामा कानुन व्यवसायीको रूपमा प्राक्टिस गर्दै आएका छन्। उनको कार्यालय न्युयोर्कमा रहेको छ। यो आलेख गौतमसँग गरिएको कुराकानीमा आधारित छ।)"
प्रचण्डको चकचकबाट आजित भएपछि एमालेकांग्रेसको सरकार बन्यो : गगन थापा,"रोल्पा : नेपाली कांग्रेसका महामन्त्री गगन थापाले माओवादी केन्द्रका अध्यक्ष पुष्पकमल दाहाल 'प्रचण्ड'को चकचकेपनले एमाले र कांग्रेसको सरकार बनाउनुपरेको बताएका छन्। रोल्पाको सदरमुकाम लिबाङमा आइतबार आयोजित कार्यक्रमलाई सम्बोधन गर्दै महामन्त्री थापाले यस्तो बताएका हुन्। 'कांग्रेस, माओवादी र माधव नेपालको पार्टीसँग गठबन्धन गरेर चुनाव लडेकाले गठबन्धनकै सरकार बनाउने र ०८४ सम्म टिकाउने भन्नेमा कांग्रेस प्रतिबद्ध थियो। तर, प्रचण्डको चकचक गर्ने बानीले एमालेसँग सरकार बनाउनुपर्यो,' उनले भने, 'प्रचण्डले कहिले एमालेमा जाउँ जाउँ लाग्यो भन्ने, कहिले कांग्रेसमा आउँ आउँ भन्ने। यस्तो चकचके बानीले आजित भएर कांग्रेस र एमालेले सरकार बनाउनुपर्यो।' कांग्रेस र माओवादीको सरकार हुँदा एमालेले ५०औंपटक प्रचण्डलाई नबोक्न कांग्रेसलाई अनुरोध गर्दा पनि प्रतिबद्धताबाट पार्टी विचलित नभएको दाबी गरे। अब भने ८४ सम्म नै एमाले कांग्रेसको सरकार चल्ने जिकिर गर्दै उनले केपी ओलीको पालो सकिएपछि कांग्रेसका सभापति शेरबहादुर देउवा प्रधानमन्त्री बन्ने बताए। 'अब ८४ सालसम्म सरकार फेर्न हाम्रो (कांग्रेसको) तर्फबाट कुनै चकचक हुँदैन। जुन दिनसम्म एमालेका अध्यक्ष केपी ओली प्रधानमन्त्री हुने भनिएको छ, त्यो दिनसम्म उहाँलाई सहयोग गर्छौं। जुन दिनबाट कांग्रेसलाई प्रधानमन्त्री दिने भनिएको छ, त्यसमा एमालेले इमानदारिता देखाउँछ भन्ने विश्वास राख्छौं,' उनले भने। माओवादीको दबदबा भएको रोल्पामा कांग्रेसका थुप्रै नेता कार्यकर्ताको हत्या भएको स्मरण गरे। 'रोल्पामा मात्र एक हजार बढी रोल्पाली मारिएका छन्। व्यक्ति हत्या र हिंसाको राजनीति कदापि जनयुद्ध हुन सक्दैन,' उनले भने, 'व्यक्ति हत्याको शृंखला लामो चल्यो। त्यो हत्या हिजो पनि गलत थियो, आजपनि गलत छ र भोलि पनि गलत हुनेछ। र, त्यसलाई नेपाली इतिहासमा गलत नै भन्नुपर्छ।'"
अछामकी बालिका भारतमा आफन्तबाटै बलात्कृत,अछाम : अछामकी एक बालिका आफन्तबाटै बलात्कृत भएकी छिन्। विगत ५ वर्षदेखि रोजगारको सिलसिलामा भारतको गुजरात राज्यको सुरत शहर परिवारसँगै बस्दै आएकी बालिका बलात्कृत भएकी हुन्। जिल्ला प्रहरी कार्यालयका अनुसार १२ वर्षीया बालिका ३६ वर्षका चिनजानकै पुरुषबाट बलात्कृत भएकी हुन्। बालिकाको परिवारले फागुन ४ गते आरोपीका नाममा उजुरी दिएपछि घटना सार्वजनिक भएको हो। साउन २६ गते दिउँसोको समयमा बालिकालाई ललाई फकाई जबरजस्ती करणी गरेको खुल्न आएको छ। घटनाबारे कसैलाई बताए ज्यान मार्ने धम्की दिएपछि बालिकाका परिवार भारतबाट अछाम फर्किएका थिए। बालिकाको पेट बढ्दै गएपछि जाँच गराउँदा गर्भ रहेको खुलेको हो। पीडित परिवारले दिएको जाहेरीका आधारमा अनुसन्धान भइरहेको जिल्ला प्रहरी कार्यालय अछामका डीएसपी ईश्वरी प्रसाद भण्डारीले जानकारी दिए।
पहिलो हाफमा नेपाल र म्यानमारबीचको खेल २२ गोलको बराबरीमा,काठमाडौं : चार देशीय अन्तर्राष्ट्रिय महिला च्याम्पियनसिपमा पहिलो हाफमा नेपाल र म्यानमारबीचको खेल २२ गोलको बराबरीमा सकिएको छ। लिग चरणको अन्तिम खेलमा म्यानमारले छैटौं मिनेटमा गोल गर्दै अग्रता बनायो। म्यानमारका लागि म्याट नोइ खिनले फ्रि किकलाई गोलमा परिणत गरेकी थिइन्। खेलको ११औं मिनेटमा सावित्रा भण्डारीको असिस्टमा सविता राना मगरले पोष्ट नजिकैबाट गोल गर्दै खेललाई बराबरीमा ल्याइन्। १६औं मिनेटमा म्यानमारले दोस्रो गोल गर्यो। मे हेत लुले डि बक्स भित्रबाट डिफेन्डरलाई बिट गर्दै गोल गरेकी थिन्। खेलको ४०औं मिनेटमा सावित्रा भण्डारीले गोलकिपरलाई वान बाई वानमा विट गर्दै खेल बराबरी गोल फर्काइन्।
असार १५ भित्रमा प्रधानमन्त्री ओलीको भारत भ्रमण हुन्छ : परराष्ट्रमन्त्री राणा,काठमाडौं : परराष्ट्रमन्त्री आरजु राणा देउवाले प्रधानमन्त्री केपी शर्मा ओलीको भारत भ्रमण २०८२ को असार १५ (जुन २०२५) भित्र हुने बताएकी छन्। शनिबार द हिन्दूसँगको कुराकानीमा परराष्ट्रमन्त्री राणाले असार १५ भित्र भारत भ्रमण हुने आशा राखेको बताएकी हुन्। त्यसअघि प्रधानमन्त्री ओली र भारतीय समकक्षी नरेन्द्र मोदीबीच बिमस्टेक बैठकमा 'साइडलाइन' वार्ता हुने बताइएको छ। अप्रिलमा बैंककमा हुने बिमस्टेक बैठकका दौरान प्रधानमन्त्री ओलीलाई भारत भ्रमणको निम्तो दिइएको परराष्ट्रमन्त्री राणाको दाबी छ। परराष्ट्र मन्त्रीको जिम्मेवारी सम्हालेपछि राणाले दुई पटक दिल्ली भ्रमण गरिसकेकी छन्। प्रधानमन्त्री ओलीको भारत भ्रमणमा भएको ढिलाईलाई दुई देशबीच तनावको स्थिति पैदा भएको हुनसक्ने द हिन्दूले उल्लेख गरेको छ। भारतबाट भ्रमणको निम्तो नआएपछि प्रधानमन्त्री ओलीले गत नोभेम्बरमा चीनबाट आफ्नो वैदेशिक यात्रा सुरु गरेका थिए।
भारत पढ्न जाने विद्यार्थीलाई एनओसी अनिवार्य गरौं : रघुजी पन्त,"काठमाडौं : भारत पढ्न जाने विद्यार्थीहरूलाई नो अब्जेक्सन लेटर( एनओसी) अनिवार्य गर्न सांसदहरूले माग गरेका छन्। आइतबार प्रतिनिधिसभा बैठकमा बोल्दै नेकपा एमालेका सांसद रघुजी पन्तले विद्यार्थीको सुरक्षाका लागि पनि एनओसी अनिवार्य गर्नुपर्ने बताए। 'जसरी अरू देश पढ्न जाने विद्यार्थीलाई एनओसी आवश्यक हुन्छ। यसैगरी भारत पढ्न जाने प्रत्येक विद्यार्थीलाई पनि एनओसी अनिवार्य गरिनुपर्छ,'उनले भने। उनले प्रकृति लम्सालको मृत्युपछि नेपाल फर्किएका विद्यार्थीलाई भारतमा पढ्ने वातावरण तत्काल बनाउनुपर्नेमा जोड दिए। सांसद पन्तले विद्यार्थीहरूलाई भारत फर्काउन सरकारले केकस्तो काम गरिरहेको छ यसबारे सम्बन्धित मन्त्रीले संसदमा जानकारी गराउन समेत माग गरे। 'प्रकृति लम्सालको मृत्युपछि विभिन्न नाकाबाट पाँचसय विद्यार्थीहरू फर्किसकेका छन्। उनीहरू आतंकित छन्। ती सबैको भ्याइस रेकर्ड पनि सुन्यौं। उनीहरूमाथि जुन प्रकारको आक्रमण भयो त्यो कुनै शैक्षिक संस्थामा हुनुपर्ने कुरा होइन। उनीहरू फर्किने मनस्थितिमा छैनन्। फर्किएका विद्यार्थीहरूका लागि पढ्नका लागि शैक्षिक वातावरण बनाउन नेपाल सरकारले ठोस काम गर्नुपर्ने देखिन्छ। ती विद्यार्थीहरूलाई फर्काउन सरकारले केकस्तो पहल गरिरहेको छ,'उनले भने,' यसबारे सम्बन्धित मन्त्रीले जवाफ दिनुपर्छ।' उनले त्यहाँको विश्वविद्यालयले नेपाली विद्यार्थीमाथि गरेको ज्यादती र नेपाललाई होच्याउने काम आफैमा निन्दनीय भएको बताए। विद्यार्थीहरूलाई विदेश पलायनबाट रोक्न स्वदेशैमा गुणस्तरीय शिक्षाको व्यवस्था गर्न समेत माग गरे।"
यसरी मनाइयो प्रधानमन्त्री ओलीको जन्मदिन (फोटो फिचर),"काठमाडौं : प्रधानमन्त्री केपी शर्मा ओलीले ७४औं जन्मदिन मनाएका छन्। सातोबाटोस्थित एन्फा कम्पलेक्समा 'केपी ओली कप'को उद्घाटन गर्दै प्रधानमन्त्री ओलीले जन्मदिन मनाएका हुन्। पत्नी राधिका शाक्यले प्रधानमन्त्री ओलीलाई केक खुवाएर जन्मदिन मनाइएको थियो। सो अवसरमा ड्रोनबाट पुष्पवृष्टि गरिएको थियो। प्रधानमन्त्री ओलीले पत्नी राधिकाले आफ्नो जन्मदिन भब्य मनाइदिने गरेको बताएका थिए। पत्नी राधिकाको किताब 'करुणा'को विमोचन समारोहमा आफ्नो जन्मदिन राधिकाले भव्य मनाइदिने गरेको बताएका थिए। 'जब म बिरामी हुन थाले। त्यसपछि उनले मेरो जन्मदिन भव्यताका साथ मनाइदिन्छन्। राधिका नहुने हो भने म अहिलेमसम्म बाँच्न सम्भव थिएन। वास्तवमै थिएन। आँगनको माथिल्लोपट्टि मठ बनाएर हरेक विहानबेलुका हुर्काएर तुलसीजस्तै बाँचेको मान्छे हुँ म। जंगलको तितेपातेजस्तो होइन, जतनले बाँचेको मान्छे हँ। आज ७३ पुगे। भोलि ७४ लाग्छु,' उनले भनेका थिए। तस्बिरहरू : अभिषेक महर्जन"
पूर्वराजालाई कांग्रेस सांसदको सुझाव : सत्तामा फर्किने इच्छा भए ०८४ को चुनाव लड्नू,काठमाडौं : नेपाली कांग्रेसकी सांसद ईश्वरीदेवी न्यौपानेले सत्तामा फर्किने इच्छा भए २०८४ को चुनावमा भाग लिन पूर्वराजा ज्ञानेन्द्र शाहलाई सुझाव दिएकी छन् । आइतबार प्रतिनिधिसभा बैठकको आकस्मिक समयमा बोल्दै न्यौपानले मुलुकको व्यवस्थाप्रति पूर्वराजा शाहले दिएको अभिव्यक्तिप्रति आपत्ति जनाउँदै सत्तामा फर्किने इच्छा भए २०८४ को चुनावमा भाग लिन सुझाव दिएकी हुन्। उनले नेपालमा लोकतान्त्रिक गणतन्त्रको कसैको कृपाले नभइ जनताको शक्तिले आएको भन्दै यसमाथिको प्रहार सह्य नहुने जिकिर गरिन्। मुलुकमा लोकतन्त्रको विकल्प लोकतन्त्रमात्रै भएकाले कुनै पनि बहानामा गणतन्त्रमाथिको प्रहार स्वीकार्य नभएको उनको भनाइ छ । उनले संसद जनताको आवाजको थलो भन्दा पनि आरोपप्रत्यारोपको थलो बन्दै गएकाले लोकतन्त्रिक गणतन्त्रका लागि लडेकाहरू सचेत हुन जरुरी रहेको बताइन्।
पूर्वराजा ज्ञानेन्द्र शाहलाई बामदेवको चुनौती ०८४ को निर्वाचनमा प्रधानमन्त्री बनेर देखाउनुहोस्,"काठमाडौं : राष्ट्रियसभा सदस्य बामदेव गौतमले राजनीतिक पार्टी खोलेर आगामी निर्वाचनमा भाग लिन पूर्वराजा ज्ञानेन्द्र शाहलाई सुझाव दिएका छन्। राष्ट्रियसभाको आइतबारको बैठकको विशेष समयमा बोल्दै गौतमले देशको उन्नति भएन,मलाई राजा बनाउ भन्नु उचित नभएको भन्दै प्रजातान्त्रिक राजनीतिक पार्टी खोलेर आगामी निर्वाचनमा भाग लिन पूर्वराजा शाहलाई सुझाव दिएका हुन् । राजनीतिक पार्टीका नेताहरूले देशको विकास गरेनन् भन्ने शाहको टिप्पणीप्रति उनले निर्वाचित भइ संसदबाट प्रधानमन्त्री बन्न र नेपालको चौतर्फी विकास र समृद्धि कायम गरि देखाउन चुनौति दिए । तर, फेरि राजा बन्ने प्रयास भए पूर्वराजाको हैसियत समेत गुम्न सक्ने उनले बताए। उनले राजा वीरेन्द्रको हत्यापछि राजा बनेका ज्ञानेन्द्रलाई सबैले स्वीकारे पनि जनतालाइ रैति बनाएर शासन गर्न खोजेपछि जनताले हटाइएको स्मरण गरे। गौतमले मुलुकको अवस्थाका बारेमा पूर्वराजाले दिएको अभिव्यक्ति सदनले सुन्नुपर्नेमा जोड दिए।"
भलिबल खेलाडी सूर्य विकलाई राखेपको सहयोग,काठमाडौं : नेपाली यू१९ टिमका स्पाइकर सूर्य विकलाई राष्ट्रिय खेलकुद परिषद(राखेप)ले सहयोग प्रदान गरेको छ। सदस्य सचिव टंकलाल घिसिङले उनका दाजु सन्तोष विकलाई ७५ हजारको चेक हस्तान्तरण गरेका हुन्। घिसिङ सहित खेलाडी संघका अध्यक्ष दीपक श्रेष्ठले उनलाई उपचार खर्च प्रदान गरेका हुन्। गत असोजको १९ देखि २६ गतेसम्म श्रीलंकाको कोलम्बोमा भएको यू१९ पुरुष भलिबल प्रतियोगिता खेल्ने क्रममा उनी घाइते भएका थिए। १९ वर्षीय सुर्यको हातको नसामा समस्या आएको थियो। उनी हाल थेरापी गराइरहेका छन्।
ब्ल्याक बुल्स एफसीलाई हराउँदै एपीएफ केपी ओली कपको क्वार्टरफाइनलमा,"काठमाडौं : विभागीय टोली एपीएफ क्लब केपी ओली कप फुटबल प्रतियोगिताको क्वार्टरफाइनलमा प्रवेश गरेको छ। सातदोबाटोस्थित एन्फा कम्प्लेक्समा आइतबार भएको खेलमा उज्बेकिस्तानको ब्ल्याक बुल्स एफसीलाई टाइब्रेकरमा ४३ ले पराजित गर्दै एपीएफ क्लब प्रतियोगिताको क्वार्टरफाइनलमा प्रवेश गरेको हो। निर्धारित समयमा दुवै टोलीबाट कुनै गोल हुन नसकेपछि खेल टाइब्रेकरमा धकेलिएको थियो। एपीएफले अब सेमिफाइनल प्रवेश गर्न ए डिभिजन लिग क्लब संकटासँग प्रतिस्पर्धा गर्नेछ। संकटा क्वार्टरफाइनलमा प्रवेश गरिसकेको छ। आइतबारबाट सुरु प्रतियोगितामा दुई विदेशीसहित ९ टोलीले सहभागिता रहेको छ। प्रतियोगिताको विजेताले १५ लाख ११ हजार १ सय ११, दोस्रो टोलीले ५ लाख रुपैयाँ प्राप्त गर्ने आयोजक राष्ट्रिय युवा संघले जनाएको छ।"
कोशीमा दुर्घटना न्यूनीकरण गर्न जागरण अभियान,"विराटनगर : कोशी प्रदेशमा बढ्दो सवारी दुर्घटना न्यूनीकरण गर्न जागरण अभियान सञ्चालनमा ल्याइएको छ। अभियानमार्फत सवारी चालकलाई जिम्मेवार बनाएर दुर्घटना न्यूनीकरणमा मद्दत पुग्ने अपेक्षा गरिएको छ। विराटनगर बसपार्कबाट आइतबार अभियानको उद्घाटन गरिएको हो। नेपाल यातायात मजदुर संघ र नेपाल यातायात स्वतन्त्र मजदुर संगठनले सञ्चालन गरेको अभियानमा नेपाल यातायात व्यवसायी राष्ट्रिय महासंघ र नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय इटहरीले सहजीकरण गर्ने छन्। कार्यक्रममा चालक लक्षित प्रतिबद्धतामूलक स्टिकरको लोकार्पण समेत गरिएको छ। स्टिकरका कोशी प्रदेशका प्रहरी प्रमुख डीआईजी राजन अधिकारी, नेपाल यातायात स्वतन्त्र मजदुर संगठनका केन्द्रीय अध्यक्ष भीम राई ज्वाला, मोरङ प्रहरी प्रमुख एसपी नारायणप्रसाद चिमरिया, नेपाल ट्रेड युनियन महासंघ (जिफन्ट)का प्रदेश अध्यक्ष किशोर धमला, नेपाल ट्रेड युनियन कांग्रेसका मोरङ अध्यक्ष सुशील कोइराला, नेपाल यातायात व्यवसायी महासंघका सदस्य राजन कँडेललगायतले संयुक्त रूपमा लोकार्पण गरेका हुन्। मजदुर संगठनका अध्यक्ष राईले दुर्घटना न्यूनीकरण तथा सडक सुरक्षा सचेतनाका लागि जागरण अभियान सुरु गरिएको बताए। उनका अनुसार अभियानले सवारी चालकहरुलाई बढी जिम्मेवार बनाउने छ। सवारी चालकको प्रतिबद्धता रहेको स्टिकर कोशी प्रदेशमा सञ्चालन हुने प्रत्येक सार्वजनिक सवारीसाधनमा टाँस्ने तयारी रहेको उनले बताए। लेन अनुशासनको पालना गर्ने, पैदल यात्रुलाई प्राथमिकता दिने, जथाभावी ओभरटेक र पार्किङ नगर्ने, तीव्र गतिमा तथा लापसे (लागु पदार्थ सेवन) र मापसे (मादक पदार्थ सेवन) गरेर सवारी नलचाउने एवं सधैं ट्राफिक नियमको पालना गर्ने भनेर चालकले प्रतिबद्धता जनाएको विषय स्टिकरमा छ। राईले प्रतिबद्धतालाई पूरा गर्नु चालकको दायित्व हुने र दुर्घटना न्यूनीकरणमा मद्दत पुग्ने बताए। सवारी दुर्घटना अत्यधिक बढ्यो। सरकारको मात्रै आश गरेर नहुने हुँदा यातायात व्यवसायी एवं मजदुर आबद्ध संघ संगठनकै अगुवाइमा नयाँ अभियानको सुरुवात गरिएको हो, उनले भने, दैनिक दुर्घटनामा परेर मुलुकभर औसतमा ७८ जनाको मृत्यु भइरहेको छ भने ४० जनाजति घाइते भइरहेका छन्। १० वर्षको अवधिमा २८ हजार जनाको मृत्यु सवारी दुर्घटनामा परेर भएको छ। माओवादीले चलाएको १० बर्से द्वन्द्वमा पनि त्यति क्षति नभएको राईको भनाइ छ। माओवादी द्वन्द्व १० वर्ष चल्यो चल्यो। युद्धका बेला १७ हजार जनाले ज्यान गुमाए। सर्वसाधारणले संकटकाललगायत अनेक कष्टको सामना गर्नु पर्यो, उनी भन्छन्, तर, त्यो बेलाको भन्दा १० वर्षको अवधिमा दुर्घटनामा परेर मृत्यु भएकाको संख्या धेरै छ। सडक संकटकाल लगाउनुपर्ने अवस्था छ। दुर्घटना न्यूनीकरण गर्न सबैले हातमालो गरौं। कोशी प्रदेशका प्रहरी प्रमुख डीआईजी राजन अधिकारीले सडकको अवस्था ठीक नभएकाले पनि दुर्घटना बढेको बताए। अधिकांश दुर्घटनामा चालकको लापरबाही देखिन्छ। ट्राफिक नियमको उल्लंघन लगायतका मानवीय कारण पनि छन्। केही दुर्घटना प्रतिकूल मौसम र सडकको खराब अवस्थाले समेत भएका छन्, उनले भने। दुर्घटना न्यूनीकरणको उद्देश्य राखेर जनचेतनामूलक कार्यक्रम नियमित सञ्चालन गरिएको जानकारी अधिकारीले दिए। चालु आर्थिक वर्षको हालसम्म १५ हजार हाराहारी जनचेतनामूलक कार्यक्रम गरिएको र त्यसबाट ३ लाखभन्दा बढी लाभान्वित भएको उनको भनाइ छ। चालकले सुरक्षित गाडी चलाउनुपर्छ भन्ने महसुस गरेमा दुर्घटना कम हुने उनले बताए।"
स्याङ्जा क्रिकेट लिगको उपाधि गल्याङ नगरपालिकालाई,"स्याङ्जा : स्याङ्जा जिल्ला क्रिकेट संघद्वारा आयोजित दोस्रो संस्करणको अन्तरपालिका स्तरीय पुरुष स्याङ्जा क्रिकेट लिगको उपाधि गल्याङ नगरपालिकाले हात पारेको छ। आँधीखोला गाउँपालिकालाई २४१ रनको फराकिलो अन्तरले पराजित गर्दै गल्याङ सर्वोत्कृष्ट बन्न सफल भएको हो। उपाधि विजेता गल्याङले ४० हजार नगदसहित ट्रफी, मेडल, प्रमाणपत्र र किटसेट पाएको छ। यसैगरी उपविजेता आँधीखोलाले २० हजार नगदसहित ट्रफी, मेडल, प्रमाणपत्र र किटसेट पाएको हो। पुतलीबजार नगरपालिका १३, मातृभूमि खेलमैदानमा भएको फाइनल प्रतियोगितामा टस जितेर पहिला ब्याटिङ गरेको गल्याङले निर्धारित ४० ओभरमा ८ विकेट गुमाएर ३१८ रन जोडेको थियो। तीन सय १९ रनको लक्ष्य पाएको आँधीखोलाले १६२ ओभरमा सबै विकेट गुमाउँदै ७७ रन बनायो। प्रतियोगिताका उत्कृष्ट एवं बेस्ट बलर चापाकोट नगरपालिकाका करण पंगेनी, ब्याटर आँधीखोला गाउँपालिकाका ईश्वर क्षत्री, किपर आँधीखोलाका पुर्णबहादुर जिटी, फिल्डर चापाकोटका विशाल कोइराला, इमर्जिङ प्लेयर अफ टुर्नामेन्ट भीरकोट नगरपालिकाका साइमन खाँण र प्लेयर अफ द टुर्नामेन्टमा आँधीखोलाका ईश्वर क्षेत्री भएका छन्। माघ ३० देखि जारी प्रतियोगितामा जिल्लाभरका अधिकांश पालिकाको सहभागिता थियो। खेलाडीको क्षमता पहिचान गरी उनीहरूलाई प्रशिक्षित गराउने उद्देश्यले प्रतियोगिता गरिएको स्याङजा जिल्ला क्रिकेट संघका अध्यक्ष दिवाकर थापाले जानकारी दिए। उपाधी विजेता गल्याङका खेलाडीलाई प्रोत्साहन स्वरूप जनही ५५ हजार नगद प्रदान गर्ने गल्याङका नगरप्रमुख गुरुप्रसाद भट्टराईले जानकारी दिए।"
नेपालमा शंकास्पद गतिविधिमा संलग्न ७ जना बंगलादेशी पक्राउ,"काठमाडौं : नेपालमा शंकास्पद गतिविधिमा संलग्न ७ जना बंगलादेशी नागरिक पक्राउ परेका छन्। विभिन्न समयमा नेपाल प्रवेश गरेर गैरकानुनी रूपमा बसोबास गर्नुका साथै शंकास्पद गतिविधिमा संलग्न भएको आरोपमा उनीहरू पक्राउ परेका हुन्। पक्राउ परेकाहरुमा मोहम्मद अतिकुल इस्लाम, मोहम्मद अलाम मोला, मोहम्मद जहांगिर आलम, मोहम्मद अमिनुल हक, मोहम्मद मन्दादुल हक, मोहम्मद नारिरुद्धिन र मोहम्मद मोसरफ हुसेन रहेका छन् । काठमाडौं उपत्यका अपराध अनुसन्धान कार्यालयको टोलीले उनीहरूलाई ठमेल तथा सोह्रखुट्टे एरियाबाट पक्राउ गरेको हो। भिसा अवधि सकिएपछि गैरकानुनी रूपमा बस्ने तथा शंकास्पद गतिविधिमा संलग्न भएको सूचनाका आधारमा उनीहरूलाई पक्राउ गरिएको सूचना अधिकारी एवं प्रहरी उपरीक्षक काजी कुमार आचार्यले बताए। पक्राउ परेका सातै जनालाई आवश्यक अनुसन्धान तथा कारबाहीका लागि अध्यागमन विभाग पठाइएको उनले जानकारी दिए।"
लागूऔषधसहित दुईजना पक्राउ,धरान : सुनसरीको धरानबाट प्रतिबन्धित लागुऔषधसहित दुईजना पक्राउ परेका छन्। शनिबार राति धरान उपमहानगरपालिका१७ स्थित सिमीचोकबाट उनीहरूलाई प्रहरीले पक्राउ गरेको हो। अस्थायी प्रहरी पोस्ट रेल्वेबाट खटिएको प्रहरी टोलीले मध्यराति स्कुटीमा भागिरहेका उनीहरूलाई पक्राउ गरेको इलाका प्रहरी कार्यालय धरानका प्रहरी निरीक्षक दिवस कुँवरले बताए। उनका अनुसार पक्राउ पर्नेमा धरान११ का १९ वर्षीय योगेन राई र २१ वर्षीय खेम यादव रहेका छन्। उनीहरूको साथबाट प्रदेश १०२०४० प ५६०४ नम्बरको स्कुटर र प्रतिबन्धित लागूऔषध ट्रामाडोल ९ सय ५ थान क्याप्सुल र स्पास्पेन ९ सय ६ थान ट्याब्लेट गरी ८११ ट्याब्लेट बरामद गरिएको प्रहरी निरीक्षक कुँवरले बताए। पक्राउ परेका दुवै जनालाई इलाका प्रहरी कार्यालय धरानको हिरासतमा राखेर थप अनुसन्धान गरिरहेको उनले बताए।
अर्थमन्त्री पौडेल नियमित काममा फर्किए,काठमाडौं : उपप्रधानमन्त्री एवं अर्थमन्त्री विष्णुप्रसाद पौडेल आजदेखि अर्थ मन्त्रालयको नियमित काममा फर्किएका छन्। फागुन ३ गते पोखरा महानगरपालिकाले आयोजना गरेको पोखरा भ्रमण वर्ष २०२५ को औपचारिक घोषणाका क्रममा बेलुन विस्फोटमा परी उनी घाइते भएका थिए। कीर्तिपुरस्थित बर्न अस्पतालमा दुई दिन सघन उपचारपछि उनी डिस्चार्ज भएका थिए। त्यसपछि अत्यावश्यक काम भने निवासबाट गर्दै आएका थिए।
प्रहरी प्रधान कार्यालयमा दलित डेस्क स्थापना गर्न गृहको पत्राचार,"काठमाडौं : गृह मन्त्रालयले दलितमाथि हुने विभिन्न प्रकारका भेदभाव,उत्पीडन,छुवाछुतलगायतका घटनाहरूको अनुसन्धानमा सहयोग तथा सहजीकरण गर्न प्रहरी प्रधान कार्यालयमा दलित डेस्कस्थापना गरी सम्पर्क व्यक्ति तोक्न पत्राचार गरेको छ । गृहमन्त्रालयका प्रवक्ता सहसचिव रामचन्द्र तिवारीले प्रहरी प्रधान कार्यालयमा दलित डेसक स्थापना गरी कामकारबाही अघि बढाउन पत्राचार गरिएको जानकारी दिए। उनले यसअघि ७७ जिल्लामा स्थापना भएका दलित डेस्कलाई थप प्रभावकारी रुपमा सञ्चालन र व्यवस्थापन गर्न निर्देशन दिइएको जानकारी दिए। 'दलित समुदायका व्यक्तिहरूको समेत सहभागितामा दलित डेस्क स्थापना गरी सामाजिक कुरीतिका रुपमा समाजमा विद्यमान छुवाछुत तथा भेदभाव हटाई कानून कार्यान्वयन तथा सुशासन अभिवृद्धिमा योगदान पुर;याउन परिपत्र गरिएको हो,'प्रवक्ता तिवारीले भने,' डेस्कमा रहने प्रहरी कर्मचारीलाई समन्वयात्मक र थप प्रभावकारी रुपमा सञ्चालन र व्यवस्थापन गर्न भनेका छौं ।' केही दिनअघि गृहमन्त्री रमेश लेखकलाई भेट्न गृह मन्त्रालय पुगेका संयुक्त राजनीतिक दलित संघर्ष समितिका पदाधीकारीसितको भेटमा मन्त्री लेखकले जातीय विभेद र छुवाछुतका विषय हेर्न प्रहरी प्रधान कार्यालयमा दलित डेस्क स्थापना गर्ने बताएका थिए।"
टिपरको ठक्करबाट मोटरसाइकल चालकको मृत्यु,सिराहा : टिपरको ठक्करबाट मोटरसाइकल चालकको मृत्यु भएको छ। धनगढीमाई नगरपालिका१० स्थित सडकमा प्रदेश २०१००१ ख ०१२१ नम्बरको टिपरले प्रदेश २०३०१६ प ०८३४ नम्बरको मोटरसाइकललाई आइतबार बिहान ठक्कर दिँदा मोटरसाइकल चालक मिर्चैया नगरपालिका५ बस्ने ५७ वर्षीय अजबलाल साहको मृत्यु भएको हो। दुर्घटनामा गम्भीर घाइते भएका उनको प्रादेशिक अस्पताल लहानमा उपचारका क्रममा मृत्यु भएको हो। प्रहरीले टिपर चालकलाई नियन्त्रणमा लिई दुर्घटनाका सम्बन्धमा आवश्यक अनुसन्धान गरिरहेको छ।
'उच्चतहका सबै नेताहरूको सम्पत्ति छानविन गरौं',काठमाडौं : राष्ट्रिय स्वतन्त्र पार्टीका कार्यबहाक सभापति डोलप्रसाद अर्यालले राज्यको उच्चतहमा पुगेका नेता तथा व्यक्तिहरूको सम्पत्ति छानविनका उच्चस्तरीय आयोग बनाउन आग्रह गरेका छन्। आइतबार प्रतिनिधिसभा बैठकको विशेष समयमा बोल्दै अर्यालले प्रधानमन्त्रीले आफू पनि भ्रष्टाचार नगर्ने र गर्न नदिने बताउँदै आएको भन्दै राज्यको उच्च निकायमा सबैको सम्पत्ति छानविनका लागि उच्चस्तरीय शक्तिशाली छानबिन आयोग बनाउन आग्रह गरे। उनले वर्तमान प्रधानमन्त्रीले आफ्नो र सत्तारुढ दलका नेतामाथि लाग्दै आएको आरोपको छानविनका लागि मार्गप्रशस्त गर्ने हिम्मत देखाउन समेत सुझाव दिए। संसदबाट प्रश्न उठेपछि आफ्ना सभापतिमाथि छानबिन गर्न तयार भएको र अहिले कानुनी लडाइँ लडिरहेको भन्दै उनले सरकार र सदन समेत अन्य नेताको छानविनका लागि तयार हुनुपर्ने बताए। त्यस्तै उनले सभापतिको नागरिकका विषयमा पनि सांसदहरूले प्रश्न उठाएको भन्दै पार्टी सभापतिको नागरिकता सांसदको घरमा नभइ आवश्यक पर्ने निकायमा उपलब्ध गराइने स्पष्ट पारे । सहकारी प्रकरणमा दुई दलको दम्भले नभइ नीति र विधिमार्फत छानविन हुनुपर्ने उनको भनाइ छ ।
"नेप्से परिसूचक दोहोरो अंकले बढ्यो, साढे ११ अर्बको सेयर कारोबार","काठमाडौं : साताको पहिलो सेयर कारोबार दिन आइतबार नेप्से परिसूचक दोहोरो अंकले बढेर बन्द भएको छ। नेप्से परिसूचक ११६६ अंकले बढेर २७५५४० विन्दुमा कायम भएको हो। सेन्सेटिभ इण्डेक्स ०१४ प्रतिशतले बढेर ४५८६४ विन्दुमा कायम भएको छ। यसदिन ३२८ स्क्रिप्सको २ करोड १२ लाख ६ हजार ५ कित्ता सेयर ११ अर्ब ५४ करोड ८३ लाख ३७ हजार ६१२ रुपैयाँमा खरिदबिक्री भए। आज एउटा मात्रै कम्पनीको सेयर सकारात्मक सर्किट लेभलमा कारोबार भयो। गार्डियन माइक्रो लाइफ इन्स्योरेन्सको सेयर १० प्रतिशतले बढेको हो। कुमारी शुभ योजनाको सेयर ९९४ प्रतिशतले बढ्दा छ्याङ्दी हाइड्रोपावरको ८०२, बोटलर्स नेपालको ७२९ र नेपाल रिइन्स्योरेन्सको ७०५ प्रतिशतले बढ्यो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको ९५ करोड ६४ लाख मूल्य बराबरको सेयर कारोबार भयो। सिटीजन लाइफ इन्स्योरेन्सको ६१ करोडको सेयर कारोबार हुँदा नेपाल रिइन्स्योरेन्सको ६० करोड,एनआरएन इन्फ्रास्टक्चर एण्ड डेभलपमेन्टको ४० करोड र सीईडीबी होल्डिंग्सको ३६ करोड मूल्य बराबरको सेयर कारोबार भयो। कारोबारमा आएकामध्ये ९१ वटा स्टक्सको मूल्य बढ्दा १४८ वटाको घट्यो। बाँकी ४ स्टक्सको मूल्य भने स्थिर रह्यो। यसदिन सात समूहको उपसूचक बढ्दा अन्यको भने घट्यो। मनु एण्ड प्रो समूहको उपसूचक सर्वाधिक २७८ प्रतिशतले बढ्यो।"
अजयमेरुकोटको मुख्य दरबार क्षेत्र उत्खनन,"डडेलधुरा : पुरातत्व विभागको टोलीले पहिलो पटक डडेलधुरा जिल्लाको अजयमेरु गाउँपालिका२ मा रहेको अजयमेरुकोटको मुख्य दरबार क्षेत्र उत्खनन गरी अध्ययन अनुसन्धान थालनी गरेको छ। अजयमेरुकोटका विभिन्न स्थान देवल, मण्डप, नाउलाहरूमा उत्खनन गर्दा आठ वटा अभिलेख कुदिएका ढुगां भेटिएका हुन। अहिलेसम्म गरिएको उत्खनन र अध्ययन अनुसन्धानबाट अजयमेरुकोटमा दुई तलाको करिब १४ कोठे दरबार भएको हुनसक्ने देखिएको उत्खननमा संलग्न टोलीले दाबी गरेको छ। बीचमा गल्ली, एकातिर तीन र अर्कोतिर चार कोठा गरी भुइँ तलामा सात र माथि जाने ढुंगाको सिँढी पनि भेटिएकाले दुई तले भवनमा करिब १४ कोठाको मुख्य दरबार रहेको हुनसक्ने खुलेको छ। मुख्य दरबार क्षेत्रमा दरबारसँगै एकतले भवन, मण्डली, सुरक्षा टावर लगायतका गरी १० वटा ढुंगे संरचना भएको भेटिएको पुरातत्व अधिकृत एवं पुरातत्व विद भास्कर ज्ञवालीले बताए। ती अभिलेख अनुसार राजा निरय पालको साके १२५० (१४२० साल) र राजा नाग मल्लको साके १३०६ (भनेको यसमा १५३ जोड्दा १४४१) का अभिलेखहरू पाइएको पुरातत्व विभागका प्रमुख पुरातत्व अधिकृत एवं पुरातत्वविद् भास्कर ज्ञवालीले बताए। उनका अनुसार नागी मल्लको समय १२३८ थियो भने नाग मल्लको समय १३८४ थियो। यो समय करिब डेढ सय वर्षको इतिहासमा फरक छ। त्यस कारण यस क्षेत्रमा पाइएका अभिलेख अनुसार राजा नागी मल्लका प्रमाणहरू पाइएका छैनन्। निरय पाल र नाग मल्लका अभिलेखहरू पाइएको पुरातत्व विभागको दाबी छ। यस कारण सामाजिक दृष्टिकोणलेसमेत निकै महत्वपूर्ण रहेको र मानव निर्मित, उपयुक्त भूगोलमा अजयमेरुकोट दरबार अवस्थित छ। त्यसको खोज अनुसन्धान भइरहेको छ र उत्खनन जारी रहेको छ जसले थप खोज र अनुसन्धानमा मद्दत पुग्ने दाबी छ। जुन १३औँ शताब्दीको सुरुवातमा डोटी राज्य स्वतन्त्र भएको थियो। इतिहासमा लुकेको एउटा महत्वपूर्ण पक्ष यो राज्य जब निरञ्जन पालदेखि पछि नागी मल्ल, रिपु मल्ल, निरय पाल, नाग मल्ल हुँदै १६औँ शताब्दीदेखि यो राजधानी रहेको थियो। उनले भने, त्यो पनि डोटी राज्यको महत्वपूर्ण राजधानीका रूपमा रहेको थियो। १६औँ शताब्दीमा आइपुग्दा भारतमा अकबरको शासन थियो। मुस्लिमहरूको जगजगी थियो। त्यही समयमा यस क्षेत्रमा मुस्लिमहरूको भीषण आक्रमण गरेको छ। अजयमेरु कोटलाई समेत ध्वस्त बनाएको इतिहास रहेको जनाए। त्यति बेलादेखि नै अजयमेरुकोट क्षेत्र एउटा खण्डहरका रूपमा रहेको थियो। पुरातत्व विभागका प्रमुख पुरातत्व अधिकृत एवं पुरातत्व विद् भास्कर ज्ञवालीले ऐतिहासिक तथा प्राचीन अजयमेरुकोटलाई सम्भावित विश्व सम्पदा सूचीमा राख्न आवश्यक रहेको जनाउँदै त्यसका लागि नै यसको इतिहास र संरचनाका बारेमा खोजतलास गर्नका लागि उत्खनन कार्य भइरहेको जनाए। उत्खनन गर्दा यस क्षेत्रमा विशिष्ट कलाकृति र निर्माण शैली कर्णाली नदीभन्दा पूर्वमा रहेका देवलहरू भन्दा फरक रहेको पुरातत्व विभागको दाबी छ। जसले यस क्षेत्रमा छुट्टै पहिचान रहेको देखिन्छ। अजयमेरु गाउँपालिकाले चालु आर्थिक वर्षमा ९० लाख रकम विनियोजन गरेपछि पुरातत्व विभागको एक टोलीले अजयमेरुकोट क्षेत्रमा पहिलो पटक उत्खनन र अध्ययन गरिरहेको अजयमेरु गाउँपालिका अध्यक्ष उमेश प्रसाद भट्टले बताए। यहाँको कलाकृति र निर्माण शैली फरक भएका कारण यो कत्युरी राजवंशको प्रभाव क्षेत्र नै हो। यहाँ बीचमा मण्डप बनाएर दायाँ बायाँ देवल बनाउने शैली रहेको र बैठक कक्ष र नाउलाहरू विशिष्ट किसिमका छन्। यो नेपालकै उत्कृष्ट कलाकृतिका रूपमा रहेको विभागको भनाइ छ। पुरातत्व विभागले यसैको महत्वलाई ध्यानमा राखेर २०६५०६६ मै यसलाई क वर्गको वर्गीकरणमा सूचीकरण गरेको जनाए। कर्णाली र सुदूरपश्चिम प्रदेशमा रहेका जति पनि सम्पदा, मनोमेन्टहरू छन। ती भन्दा यो क्षेत्र सबैभन्दा महत्वपूर्ण क्षेत्रका रूपमा रहेको जनाए। २०६५०६६ देखि २०७००७१ सम्म देवल, मण्डलीहरूको पुनः निर्माणको काम अघि बढाएको थियो। पुनर्निर्माणको पनि थालनी गरेका थिए। पुरातत्व विभागको टोलीले राम्रो काम पनि गरेको थियो। तर स्थानीय निर्माण व्यवसायीहरूले काम गर्दा गुणस्तरको काम गर्न नसकेपछि पुरातत्व विभागले काम रोकेको पुरातत्व अधिकृत एवं पुरातत्वविद् ज्ञवालीले बताए। उनका अनुसार अजयमेरुकोट थुप्रै किसिमका १३औँ, १४औँ शताब्दीका कोटदेखि लिएर किल्लाको रुपमा रहेको छ। अजयमेरुकोट भनिए पनि कोट मात्रै नभएर दरबारका भग्नावशेषहरू, डबलीहरू, सुरक्षा गर्न बनाइएका टावरहरू, रानी गुफा, कुवाहरू राज दरबारसँग सम्बन्धित थुप्रै संरचनाहरू उत्खनन गरेको स्थानमा भेटिएको उनले बताए। यसैसँग जोडिएको हाट गाउँमा ढुंगे देवलहरू, मण्डली र नाउलाहरू रहेका छन। कोट आफैंमा सार्वजनिक स्वामित्वमा रहेको छ। तर हाट गाउँमा रहेका ढुंगे देवलहरू, नाउला र मण्डलीहरू निजी स्वामित्वमा रहेका छन्। निरय पाल र नागी मल्लको अभिलेख नै पाइएको छ। उनले भने, पहिले नपढिएका केही अभिलेखहरू अहिले हामीले उतारेका छौं। यसको क्रस चेक गर्छौ। विषय विज्ञहरूसँग बसेर अध्ययन गर्छौ। यहाँ १३औँ शताब्दीका संरचनाहरू यत्रतत्र छरिएर रहेका छन्।"
ट्राफिक नियम उल्लंघन गर्ने सवारी साधनलाई १३ लाख जरिवाना,"रौतहट : गत माघ महिनामा ट्राफिक नियम उल्लंघन गर्ने सवारी साधनलाई १३ लाख जरिवाना गरिएको छ। जिल्ला ट्राफिक प्रहरी कार्यालय रौतहटले माघ महिनामा ट्राफिक नियम उल्लंघन गर्ने १ हजार ३ सय ५५ सवारी चालकलाई कारबाही गरेको हो। सवारी जाँचका क्रममा मापसे गरेर सवारी चलाउने, ओभर लोड, सिट बेल्ट वा हेल्मेट नलगाउने, सवारीका कागजपत्र साथमा नहुने, सवारी चालक अनुमतिपत्र (लाइसेन्स) नभएको, रुट परमिट नलिएको, बत्ति बिग्रिएको लगायतका सवारी साधनलाई कारबाही गरिएको कार्यालय प्रमुख प्रहरी निरिक्षक लोकेन्द्र अधिकारीले बताए। बस, ट्रक, कार, जीप, भ्यान, मोटरसाइकल लगायतका विभिन्न प्रकारका सवारी साधनहरू कारबाहीमा परेका छन् । दुर्घटना न्यूनीकरण गर्न सडक सुरक्षा तथा ट्राफिक जनचेतना अभिवृद्धि लगायतका कार्यक्रमको गरिरहेको उनले बताए।"
"बोनस डेटा, टक टाइमका साथै उपहार जित्न सकिने","काठमाडौं : एनसेलले खल्तीसँगको साझेदारीमा आफ्ना ग्राहकहरुका लागि खल्ती एपमा पनि फ्ल्यास सेल अफर ल्याएको छ। यस अन्तर्गत अब हरेक आइतबार खल्तीबाट प्याकहरु किन्दा ग्राहकहरुले बोनस डेटा, टक टाइम पाउनुका साथै आकर्षक उपहार पनि जित्न सक्छन्। आजबाट सुरु भई चैत्र ९ सम्म सञ्चालनमा रहने यो अफर अन्तर्गत बोनसका साथ सेवाको फाइदा लिन र उपहार जित्ने मौका पाउनका लागि ग्राहकले खल्तीमार्फत एनसेलका छानिएका सात प्याकहरुमध्ये कुनै एक प्याकको खरिद गर्न सक्छन्। यसरी छानिएका प्याकहरुमा सधैं अन अन्तर्गतका चार, होम एन्ड अवेका दुई वा ९९९ अनलिमिटेड रहेका छन्। सधैं अनका प्याकहरुका प्याक अनुसार ग्राहकहरुले ५ जीबी, ८ जीबी वा १० जीबी डेटा बोनसका रुपमा पाउँछन्। होम एन्ड अवेका प्याक किन्दा ५ जीबी वा ७ जीबी थप डेटा बोनस पाइन्छ। त्यसैगरी, ९९९ अनलिमिटेड डेटा प्याक किन्दा ग्राहकले १०० मिनेट अन नेट टक टाइम बोनस प्राप्त गर्दछन्। सुरुवातमा एनसेल एपको विषेश अफरका रुपमा सञ्चालनमा ल्याइएको यो फ्ल्यास सेल अब हरेका हप्ता आइतबारका दिन ग्राहकहरुलाई बोनस सुनिश्चित गर्दै खल्तीमा पनि लागु भएको हो। उदाहरणका लागि, खल्तीबाट सधैं अन ७९९ को प्याक खरिद गर्दा प्याकमा पाइने अनलिमिटेड अलनेट टक टाइम, ३० जीबी डेटा, ७९ अलनेट एसएमएस बाहेक ग्राहकहरुले अब थप ५ जीबी बोनस डेटा प्राप्त गर्न सक्छन्। खल्तीसँगको यो साझेदारीले ग्राहकहरूलाई डिजिटल कारोबारका लागि प्रोत्साहन प्रदान गर्ने र उनीहरुका लागि सेवामा पहुँच अझै सुलभ हुने विश्वास एनसेलले लिएको छ। यसका अतिरिक्त, एनसेलले हरेक शनिबार एनसेल एपमा सञ्चालन गर्दै आएको फ्ल्यास सेललाई जारी राखेको छ। एनसेल एपबाट शनिबारका दिन सेवा खरिद गर्दा ग्राहकहरूले बोनसका साथै फागुन २४ सम्मका लागि न्यूम्यूका सामान किन्दा २० प्रतिशत छुट प्राप्त गर्न सक्छन्।"
"लेवनानलाई सान्त्वना जित, जितविहीन रह्यो किर्गिस्तान",काठमाडौं : चार देशीय अन्तर्राष्ट्रिय महिला प्रतियोगिताको लिग चरणको अन्तिम दिनको पहिलो खेलमा लेवनानले किर्गिस्तानलाई २० ले हराउँदै सान्त्वना जित निकालेको छ। दुवै टिमको यो प्रतियोगितामा यो अन्तिम खेल हो। किर्गिस्तान भने प्रतियोगितामा जितविहिन रह्यो। पहिलो हाफको १३ औं मिनेटमा क्रिस्टि मालोफको गोलमा लेवनानले अग्रता बनाएको हो। २२ औं मिनेटमा मिडफिल्डर मया रोज महान्नाले डिफेन्डरलाई बिट गर्दै अग्रतालाई दोब्बर बनाएकी हुन्। पहिलो हाफमा २० को अग्रता बनाएको लेवनानले दोस्रो हाफमा भने कुनै पनि गोल थप्न सकेन। खेलको ५० औं मिनेटमा किर्गिस्तानले राम्रो मौका बनाए पनि गोलमा भने परिणत गर्न सकेन। त्यसको ४ मिनेट पश्चात लेवनानकी लिली स्कान्डाले ३५ यार्डबाट हानेको बल क्रस बारमा लाग्दै बाहिरियो। खेलको दोस्रो हाफमा किर्गिस्तानको खेल निकै सुधारिएको देखियो। किर्गिस्तानकी गोलरक्षक डेलनुरा अबिवुल्लाको उत्कृष्ट बचावले लेवनानलाई दोस्रो हाफमा भने गोल गर्ने मौका बनेन। आजको दोस्रो खेल नेपाल र म्यानमारबीच हुनेछ। नेपाल र म्यानमार बीचको खेल आज साँझ ६ बजे दशरथ रंगशालामा हुनेछ।
ओलीजस्तो मेहनति मान्छे संसारमै छैनन् : प्रथम महिला शाक्य,"लेखक तथा प्रथम महिला राधिका शाक्यले प्रधानमन्त्री ओली जस्तो देशका लागि रातभरसमेत सक्रिय रूपमा खट्ने मान्छेका बारेमा अनेक अफवाह र नकारात्मक टिप्पणी गरिएकामा दु:ख लाग्ने बताएकी छन्। उनले होच्याउन पाइयो भन्दैमा असत्य हिसाबले होच्याउन नहुने धारणा राखिन् । ओलीलाई कतिपयले अल्छी भन्ने, एताको सिन्को उता नसार्ने भनेर कमेन्ट गरेको आफूले पनि सुनेको भन्दै उनले भनिन्, मलाई भन्न मन लागेको छ। हिजो बिहानदेखि आज बिहान साढे चार बजेसम्म उहाँ काम गरिरहेका थिए। उहाँ कोठामा आउँदा साढे चार बज्यो, सायद सुत्दा बिहान पाँच बजेको थियो होला। उहाँलाई सक्रिय भन्ने कि निष्क्रिय ? उनले ओलीजस्तो मेहनति मान्छे संसारमै नभएको बताइन् । मेरो परिभाषामा त उहाँजस्तो सक्रिय मान्छे नेपालमा मात्र होइन विश्वमा पनि छैनन् होला। उहाँको जीवनको आधाआधी समय एकदम नजिक बसेर, उहाँका सम्पूर्ण गतिविधि हेर्दै आएको साथी हुँ नि ! मैले जति त उहाँलाई कसले बुझेको होला र भन्ने मलाई लाग्छ, उनले भनिन्। आफूले नेपाल राष्ट्र बैंकमा ३३ वर्ष जागिर खाएर बालकोटमा घर जोडेको उनले बताइन्। अहिले पनि पेन्सनबाट खर्च चलाएको स्मरण गराउँदै उनले बालकोटको घरलाई दरबार भनेर प्रचार गर्नेहरूसँग दु:खेसो पोखेकी छन्। हाम्रो जीवनशैली समान्य नै हो। दु:खी, गरिब र असहायहरूलाई सहयोग गर्न पाउँदा खुसी लाग्छ। जीवनका एकएक हिसाब बुुझाउन म तयार छुु। बालकोटको घर हाम्रो पसिना र मेहनतबाट बनाइएको हो , शाक्यले भनिन्, सम्पूर्ण नेपालीले सहजरूपमा लाउन र खान पाउनुपर्छ भन्ने हिसाबले हामी लागिरहेका छौं।"
लुटतन्त्र नै गणतन्त्र हो भने त्यसको निरन्तर विरोध गरिरहन्छौं : राजेन्द्र लिङ्देन,"काठमाडौं : राष्ट्रिय प्रजातन्त्र पार्टीका अध्यक्ष राजेन्द्र लिङ्देनले लोकतन्त्रको विरोधी नभएको बताएका छन्। आइतबार प्रतिनिधिसभा बैठकको आकस्मिक समयमा बोल्दै अध्यक्ष लिङ्देनले गणतन्त्र लुटतन्त्रमा परिणत हुन्छ भने त्यसको निरन्तर विरोध गरिरहने बताए। 'नेपालमा राजालाई कुनै कुनै स्पेश दिनुपर्छ । राजासहितको प्रजातन्त्र हुनुपर्छ भन्ने पार्टीको अध्यक्ष हुँ। गणतन्त्रको विरोध गर्नु प्रजातन्त्रको विरोध गर्नु हो भन्ने अर्थमा यहाँ कुरा राखियो। तपाईंले गणतन्त्र लडेर ल्याइएको होस् अथवा विदेशीको बुइँ चढेर ल्याइएको होस्। त्यो गणतन्त्र लुटतन्त्रमा परिणत हुन्छ भने हामी त्यसको निरन्तररुपमा विरोध गरिरहन्छौं,'उनले भने। उनले पाथीभरामा केबलकार निर्माणको विषयलाई लिएर ताप्लेजुङको फुङलिङ क्षेत्र अशान्त रहेको भन्दै राजनीतिक दलले अन्देखा गरिरहेको र व्यापारिक स्वार्थका लागि भाइभाइ लडाउने काम भएको आरोप लगाए। उनले पाथीभरामा केबलकार निर्माणलाई रोक्दै समस्या समाधान गर्न सरकारको ध्यानाकर्षण गराए।"
"धादिङको विशालटारमा बस र बोलेरो ठोक्किए,चालक घाइते",काठमाडौं : धादिङ बेनिघाट रोराङ गाउँपालिका ५ विशालटारस्थित पृथ्वीलोकमार्गमा सवारी दुर्घटना भएको छ। चितवनबाट काठमाडौं आउँदै गरेको लुप्र०१००१ख ०१३४ नम्बरको बस र बिपरित दिसाबाट आउँदै गरेको ग १ च ५१५४ नम्बरको बोलेरो ठोक्किदा उक्त दुर्घटना भएको धादिङ प्रहरीले जनाएको छ। दुर्घटनामा बोलेरो चालक सिन्धुली पिपलमाडी गाउँपालिका ८ बस्ने २४ वर्षीय अर्जुन योञ्जन घाइते भएका छन्। उनलाई उपचारका लागि मेलखुस्थित राजमार्ग अस्पताल पठाइएको छ। सवारी दुर्घटनापछि उक्त क्षेत्रमा यातायात केहीबेर अवरोध भएको थियो।
चोरीको काठसहित २ जना पक्राउ,चन्द्रपुर : चोरीको काठसहित २ जनालाई प्रहरीले पक्राउ गरेको छ। गए राति १:३० बजे विशेष सूचनाको आधारमा इलाका प्रहरी कार्यालय चन्द्रनिगाहपुरबाट खटिएको प्रहरी गस्ती टोलीले दुई जनालाई पक्राउ गरेको हो। चन्द्रपुर नगरपालिका४ बाट वर्ष ३२ का जयकिशोर कुमार र वर्ष ४० को सनिचर धामी पक्राउ परेका हुन्। उनीहरूको साथबाट ४ वटा साइकलमा लोड गरी लुकाई छिपाई चिडियादहबाट चपुरतर्फ लैजाँदै गरेको अवस्थामा २१ क्युफिट सालको काठ र ४ थान साइकल बरामद गरी कारवाहीको लागि डिभिजन वन कार्यालय चन्द्रनिगाहपुर रौतहटमा दाखिला गरिएको इलाका प्रहरी कार्यालय चन्द्रनिगाहपुरले जानकारी दिएको छ।
"विषादी नियन्त्रण गर्न कृषक पाठशाला, अभ्यासका लागि एक रोपनी जग्गामा ब्रोकाउली खेती","इलाम : कृषकलाई रासायनिक विषादी र मलको विकल्पमा प्राङ्गारिक विधिबाट खेती गर्न कृषि ज्ञान केन्द्र इलाम र इलामका स्थानीय तहले एकीकृत शत्रुजीव व्यवस्थापन (आईपीएम) कृषक पाठशाला सञ्चालनलाई प्राथमिकता दिएका छन् । इलामको सूर्योदय नगरपालिका र फाकफोकथुम गाउँपालिकामा कृषि ज्ञान केन्द्रले स्रोह हप्ते आईपीएम कृषक पाठशाला चार महिनादेखि सञ्चालन गरिरहेको कृषि ज्ञान केन्द्र इलामका प्रमुख कुल बहादुर राईले जानकारी दिए । उनले भने,आईपीएमले कृषकलाई सबै प्रकारले दक्ष बनाउने लक्ष राखेको हुन्छ, यो अन्तराष्ट्रिय अभ्यासले खारिएको पद्धति पनि हो । सूर्योदय नगरपालिका सहित जिल्लाका स्थानीय तहले पनि विभिन्न बालिमा आईपीएम कृषक पाठशाला सञ्चालन गर्ने तयारी गरेका छन् । कृषि ज्ञान केन्द्र इलामले इलामको सूर्योदय नगरपालिका ७ कटुवाल गाउँमा ब्रोकाउली बालिमा सञ्चालन गरेको कृषक पाठशालाको कृषक दिवस (समापन कार्यक्रम)का अवसरमा केन्द्रका सहायक कृषि प्रसार अधिकृत जिवन ठाडा मगरले रासयनीक विषादी र मलको एकीकृत व्यवस्थापन गर्न, कृषकलाई दक्ष बनाउने, स्वास्थ्य वाली उत्पादन गर्ने लगायतका लक्षसहित आईपिएम कृषक पाठशाला सञ्चालन गरिएको बताए । 'कृषकलाई मित्र र शत्रुजीव पहिचान गर्न सिकाएर स्थानीय रूपमा उपलब्ध जैविक विषादी र मलको प्रयोगमार्फत स्वच्छ फसल उत्पादन गर्ने उद्देश्यले पाठशाला सञ्चालन गरेका छौँ,'ज्ञान केन्द्र प्रमुख राईले भने, 'हरेक समूहका कृषकलाई हप्ताको एक दिन चार घण्टाका दरले प्राविधिक र व्यवहारिक ज्ञान प्रदान गरिरहेका छौँ।' प्रयोगात्मक अभ्यासका लागि एक रोपनी जमिनमा ब्रोकाउली खेती गरिएको छ । त्यसको आधा जमिनमा किसानले गर्दै आएको प्रविधिबाट खेती गरिन्छ भने आधा जमिनमा प्राविधिक रुपमा खेती गरिएको छ ।सूर्योदय नगरपालिकाका उपप्रमुख दुर्गा कुमार बराल भन्छन् कृषिमा आईपीएम पद्धती विषादीको अन्दाधुन्द प्रयोग घटाउने पद्धती रहेकाले नगरपालिकाले पनि यस्तो काममा प्राथमिकताका साथ काम गरिरहेको छ । उनले यस बर्ष सूर्योदय नगरपालिकामा दुई वटा यस्तै पाठशाला सञ्चालन गर्ने तयारी गरेको बताए । सूर्योदय नगरपालिका ७ मा सञ्चालन भइरहेको सिद्धदेवी आई पि एम कृषक पाठशालाको कृषक दिवसका अवसरमा प्रमुख अतिथिको आसनबाट बोल्दै उपमेयर बरालले नगरका सबै वडामा यस्तो कार्यक्रम सञ्चालन गर्न नगरले बजेटको व्यवस्था गर्ने बताए । सूर्योदय नगरपालिका वाड न ७ का वडाअध्यक्ष लोकबहादुर राईले विषादीको अनियन्त्रीत प्रयोग घटाउन पाठशालाले सहयोग गर्ने विश्वास व्यक्त गरे । उनले भने, पाठशालाले कृषि कर्म गर्न कृषकलाई उत्साह थपेको महसुस गरेको छु । सूर्योदय नगरपालिका ८ का वडाअध्यक्ष जंग बहादुर गुरुङले रासयनीक मल र विषादी चुनौती पुर्ण बन्दै गएकाले आफूले वडालाई नै विषादी मुक्त क्षेत्र बनाउन प्रयास गरिरहेको बताए । उनले भने, किसान स्तरबाटै माटोको संरक्षण, मानव स्वास्थ्य प्रति सचेतना र स्वस्थ्य वाली उत्पादनको चेतना वृद्धि गर्न लागि आई पि एम कृषक पाठशाला महत्वपूर्ण हुने देखिएको छ । कृषिमा उत्पादन,प्रशोधन र बजारीकरणलाई प्रभावकारी बनाउने कृषि ऐन र नीति निमार्णमा तीन तहको सरकारले गहिरो चासोका साथ काम गर्नुपर्ने राष्ट्रिय कृषक समूह महासंघ सूर्योदयका अध्यक्ष मदन पौडेलले बताए । पाठशालामा कम्तीमा २५ जनाका दरले कृषक सहभागी हुन्छन् । सूर्योदयनगरपालिका ७ को सिद्धदेवि आईपिएम कृषक पाठशालाका अध्यक्ष जागिरमान कटुवालले स्थानीयस्तरमा उपलब्ध प्राङ्गारिक मल, गाइभैँसीको मूत्र र जैविक विषादीको प्रयोगबाट रोगकीरा पहिचान तथा व्यवस्थापन गर्न पाठशाला सञ्चालन गरिएको बताए । उनले भने,'रासायनिक मल र विषादीका लागि हुने लगानी तथा स्वास्थ्यमा पर्ने असर न्यूनीकरणका लागि प्राङ्गारिक खेती गर्न थालेका छौँ।' 'खेतीबालीमा शत्रुजीव मात्र हुँदैन, मित्रजीव पनि हुन्छन् भन्ने ज्ञानको कमी छ । कुन जीव मित्र र शत्रु हो भन्ने पहिचान नगरी जथाभाबी विषादी प्रयोग गर्दा बेफाइदा गर्ने भएकाले शत्रु जीवलाई जैविक विषादीबाट नियन्त्रण गर्ने ज्ञान, सीप पाठशालाबाट पाएका छौँ,पाठशालाका सहभागि कृषक लोक बहादुर कटुवालले बताए । पाठशालामा कृषकलाई भेला गराएर सैद्धान्तिक विषयमा अभिमुखीकरणका साथै प्रयोगात्मक अभ्यास गराइएको आईपीएम सहजकर्ता खेमराज भट्टराईले बताए । 'आई पी एम, परम्परागत र प्रदर्शनी विधिबाट फरक जातका बिरुवा रोपेका थियौं,किसानले आफै खेती गरेर महशुस गर्नु भएको छ ।' अर्का कृषक प्रशिक्षक मेदनी पोख्रेलले परम्परागत तुलनामा आईपीएम विधिबाट खेती गर्दा धेरै उत्पादन लिन सकिने देखिएको बताए। सोह्र हप्ता पाठशाला चलेपछि कृषक दिवसको आयोजना गरेर आसपासका कृषक, स्थानीय सरकारका प्रतिनिधि, समाजका अगुवाहरूलाई भेला पारेर आईपीएम कृषक पाठशालाका अवसर, चुनौती र उपलब्धीहरूबारे जानकारी गराइन्छ । सूर्योदय नगरपालिका ७ को सिद्धदेवि आईपीएम कृषक पाठशालाको कृषक दिवस कार्यक्रमकी सञ्चालिका स्थानीय कृषक राधा कटुवालले भनिन्, पाठशाला सञ्चालन गरेपछि नयाँ प्रकारको उत्साह थपिएको छ । दिवसमा सहभागीले गीत, कविता, नृत्य, नाटकका माध्यमबाट आफूले सिकेका कुरालाई अभिव्यक्त गर्ने गरेको कृषक प्रशिक्षक पोख्रेलले जानकारी दिए ।"
मोटरसाइकलसहित त्रिशुलीमा खसेका रोहितको शव ९ दिनपछि भेटियो,काठमाडौं : त्रिशुली नदीमा खसेर बेपत्ता भएका रोहित रानाको शव ९ दिनपछि फेला परेको छ। उनको शव नारायणगढमुग्लिन सडकखण्डअन्तर्गत चितवनको इच्छाकामना गाउँपालिका५ कालीखोला नजिकै फेला परेको प्रहरीले जनाएको छ। उनी भारतीय सेनामा कार्यरत थिए। दुर्घटनास्थलदेखि अन्दाजी ५०० मिटर तल शव भेटिएकाे हो । त्रिशुलीमा माछा मार्ने क्रममा स्थानीयले शव देखेपछि प्रहरीलाई खबर गरेका थिए । फागुन २ गते मुग्लिङनारायणगढ सडकखण्डको २ किलोबाट मोटरसाइकल त्रिशूली नदीमा खस्दा लमजुङ चन्द्रेश्वर ३ का २७ वर्षीय राना बेपत्ता भएका थिए। सडक छेउमा बनाइएको वालमा ठोक्किएर उनी चढेको बा प्रदेश०६०२ प ९२०४ नम्बरको बुलेट मोटरसाइकल त्रिशुलीमा खसेको थियो। उनी बेपत्ता भएदेखि प्रहरीले खोजी कार्य जारी राखेको थियो।
दलितको दर्द,"गम्भीर अपराध गरेर अन्य मुलुकमा लुक्न बसेका अपराधीलाई इन्टरपोल नोटिसलगायतका अन्य संयन्त्र प्रयोग गरी समातेर ल्याउने प्रचलन सामान्यतया विश्वभर छ। पछिल्लो समय नेपालमा हालैमात्र एक जोडीलाई भारतमा समात्न गएको अत्यन्त गोपनीय स्टिङ अपरेसनको सर्वत्र विरोध भइरहेको छ। संसद्मा समेत उठेको विषयलाई नेपाल प्रहरीले विज्ञप्ति जारी गर्दै अपरेसनको खण्डन गरेको छ। समाजमा जातीय विभेदलाई निर्मूल पार्न संगठन कटिबद्ध रहेको तथा अपराधमा फरार अभियुक्तलाई पक्राउ गर्न गएको भनेर प्रष्टीकरण दिएको छ। रौनियार समुदायको केटीलाई प्रेम गर्छु भन्ने विषय गम्भीर अपराध भएको छ यतिबेला। प्रेम गर्नलाई जात, धर्म र आर्थिक अवस्था मिल्नुपर्छ हाम्रो समाजमा। विवाहजस्तो संवेदनशील विषयका रूपमा लिइन्छ। चमार समुदायका युवाले सामाजिक एवं आर्थिक रूपमा सम्पन्न समुदायकी रौनियार बहिनीले सामाजिक धरातललाई ख्याल नगरिकन गरेको यो निस्वार्थ प्रेमको दुस्साहसलाई निस्तेज पार्ने प्रयास किन ? यसले के शिक्षा दिन्छ ? हजारौं वर्षदेखि विभेद भोग्दै आएको छ, दलित समुदायले। त्यसमा पनि जातीय विभेद चरम रूपमा तराईमा ज्यूँ का त्यूँ छ। त्यसमाथि देशकै सबैभन्दा कम मानव विकास सूचकांक रहेको मधेसी दलितमा पर्ने चमार समुदायका युवा। प्रश्न, जातीय विभेदका मुद्दाहरूमा राज्यका जिम्मेवार निकायहरूको समर्थन किन ? प्रश्न नौलो विषय होइन। जातकै आधारमा वर्षौंदेखि मान्छेलाई मान्छे नै बन्न नदिने हाम्रै समाज हो। आफूलाई जनताको सेवक ठान्ने वडा अध्यक्षकै अगुवाइमा दलित युवासहित उनका साथीहरूलाई अन्तरजातीय प्रेम तथा विवाहको निहुँमा लखेटीलखेटी कुटीकुटी मारेको घटना संघीय गणतन्त्र नेपालको स्थापना भएपछि नै हो। जंगबहादुर राणाकालीन १९१० सालको मुलुकी ऐन र त्यसवरपरको जात व्यवस्था त परको कुरा। जातीय विभेदको मुद्दामा हिरासतमा रहेका व्यक्तिलाई मुलुकका शिक्षामन्त्रीले आफ्नै गाडीमा लिन गएर हिरासत मुक्त गरेको हिजैमात्र जस्तो लाग्छ। जातीय विभेद कानुनी रूपमा दण्डनीय भएपछि मात्रै २५ जनाभन्दा बढी दलित समुदायका व्यक्तिको विभिन्न तरिकाले हत्या र बलात्कार भएको थियो। नवराज विकको भेरी नदी किनारमा भडकरहेको आत्मा, अजित मिजारको शिक्षण अस्पतालमा अन्तिम संस्कार कुरेर सडिरहेको लास, अंगिरा पासीले बलात्कारपछि त्यही बलात्कारीलाई वडाध्यक्षसहितले जिम्मा लगाएपछि पासो हालेको घटनालगायतका अनेकौं दृष्टान्त छन्। दैलेख भगवतीमाई गाउँपालिका, ३ का ६२ वर्षीय कविरामले २०४६ मा गाउँमा खटिएको सरकारी टोलीबाट नागरिकता लिएका थिए। प्रधानपञ्चले सिफारिस गरेर कविरामको नाम कुकुर कामी राखिदिए। कविरामले नागरिकता प्राप्त गरेको ३३ वर्षपछि, नागरिकतामा आफ्नो नाम सच्याउने अवसर पाए। कविरामलाई राज्यले ३३ वर्षसम्म मान्छे बन्न दिएनन्। यस्ता सुन्दै अपत्यारिला लाग्ने घटना दलित समुदायले पटक पटक भोगिसकेको छ। यो समाजले शताब्दियौंदेखि नै दलितलाई उपेक्षा गरिहेको छ। कुनै पनि समुदायलाई अघि बढ्न नदिने हो भने त्यसको जात र मानसिकतामा प्रहार गर्ने प्रवृत्ति हुन्छ। जुन काम आजसम्म राज्यले दलित समुदायमाथि गरिनै रहेको छ। कुनै प्रकारको विभेद भयो भने त्यसको प्रतिकार होइन त्यसबाट कसरी बचौं र लुकौं भन्ने भावनाको मात्र विकास हुन्छ। दलित समुदायका लागि बोलिदिने मान्छे अत्यन्त कम छ। आवाज उठाए पनि सम्बन्धित निकायले सुन्दैनन्। समाजको धरातलमै गएर हेर्ने हो भने, आजसम्म पनि दलित समुदायको अंधिकाश मानिसहरू बिहान बेलुकाको छाक टार्न हम्मे हम्मे अवस्थामा रहेको छ। तीनलाई विभेद कसले गर्यो या गरेन ? र आवाज उठाउनुपर्छ भन्ने फुर्सद नै छैन। नेपाली समाजमा तथ्यांकगत रूपमै हेर्दा पनि शैक्षिक आर्थिक रूपमा दलित समुदाय पुछारमै छ। अझ पुछारको पनि अन्तिम बिडो समातेर बसेको छ तराईको दलित समुदाय। थोरै बोल्न सक्ने र बोल्ने मान्छे रोजगारको खोजिमा भौंतारिएर खाडीमा बेल्चा हान्दैछन्। सामाजिक सञ्जालमा उफ्रेर यहाँ केही हुनेवाला छैन। अलिअलि पढेलेखेका दुईचार दलित सरकारी जागिर खाएका छन्। सरकारकै नुन खाएर सरकारकै विरोध गर्ने कुरा कानुनी रूपमा पनि सम्भव भएन। राष्ट्रिय दलित आयोगले पनि सामान्य पत्राचार गरेर पन्छिएको छ। राजनीतिक दलको आसेपासे बनेका कार्यकर्ता पार्टीका मुख्य राजनैतिक व्यक्तिहरूको दासभन्दा अर्को परिचय खासै छैन। दलितको कोटा काट्नुपर्छ भनेर पटकपटक सदनदेखि यत्रतत्र आवाज उठ्दा पनि चुँक्कसमेत बोल्दैनन्। यो देशमा ६० लाख जनसंख्या भएको दलित समुदायको पक्षको आवाज कसले मुखरित गर्ने ?"
ललितपुरको सिभिल होम्सको एक घरमा आगलागी,काठमाडौं : ललितपुरको सुनाकोठीस्थित सिभिल होम्समा रहेको एक घरमा आगलागी भएको छ। सिभिल होम्समा रहेको एक घरको पूजा कोठामा आगलागी भएको प्रहरीले जनाएको छ। बिहान साढे ८ बजेतिर आगलागी भएको हो। अहिले ललितपुर महानगरपालिकाको दमकल र नगर प्रहरीले आगो नियन्त्रणमा लिइसकेको जिल्ला प्रहरी परिसर ललितपुरले जनाएको छ।आगलागीबारे खुलेको छैन।
नेपालले आज बलियो टिम म्यानमारसँग खेल्दै,"काठमाडौं : चार देशीय अन्तर्राष्ट्रिय महिला च्याम्पियनसिपमा नेपालले आज बलियो टिम म्यानमारसँग खेल्नेछ। नेपालले साँझ ६ बजे त्रिपुरेश्वरस्थित दशरथ रंगशालामा लिग चरणको अन्तिम खेल खेल्नेछ। यो खेलले लिगको विजेता र उपविजेताको टुंगो लगाउनेछ। यसअघि नै २ खेलमा समान २ जितसहित नेपाल र म्यानमारले फाइनल भेट पक्का गरिसकेका छन्। प्रतियोगितामा नेपालले २ खेलमा २ गोल गर्दै हालसम्म गोल भने बेहोरेको छैन। म्यानमारले २ खेलमा ८ गोल गर्दै १ गोल खाएको छ। नेपालले दुवै खेल निकै साँघुरो अन्तरले जितेको छ। मौका बनाउँदा पनि फिनिसिङमा चुकिरहेको नेपालको आजको खेलमा फर्वाड र डिफेन्स लाइन दुवैको परीक्षण हुनेछ। नेपालका दुई फर्वाड सावित्रा भण्डारी र रेखा पौडेल विदेशी लिग खेलेलगत्तै राष्ट्रिय टिममा खेल्दा दुई बीचमा तालमेल मिल्न नसकेको साम्बाले बताएकी थिइन्। नेपालको लागि किर्गिस्तानविरुद्ध विमला चौधरीले गोल गरेकी थिइन् भने लेवनानलाई नेपालले सावित्राको गोलमा पराजित गरेको थियो। म्यानमारको टिमको कुरा गर्ने हो भने यो टिम फिफा वरियतामा पनि नेपालभन्दा निकै माथि रहेको छ। नेपाल १०३ औं स्थानमा रहेको छ भने म्यानमार ५५ औं स्थानमा छ। मैदानमा नतिजाको हिसाबले पनि बलियो देखिएको यो टिमविरुद्ध नेपालले पहिलेको दुई खेलमा गरेको डिफेन्स र फिनिसिङमा गरेको गल्तीको छुट हुने छैन। आजको खेलको नतिजाले फाइनलमा खासै अर्थ नराख्ने भएकाले नेपाली प्रशिक्षकले केही नयाँ खेलाडीलाई मौका पनि दिन सक्छन्। आजको खेलमा नेपालको टिममा रहेका मनमाया दमै, सुस्मा तामाङ, चन्द्रा भण्डारीलाई प्रशिक्षकले मैदानमा उर्तान सक्छन्। मिडफिल्डमा पनि सरु लिम्बुलाई रेनुकाको स्थानमा प्रतिस्थतपन गर्न सक्छन्। यो खेलले फाइनल अघि म्यानमारको टिम र रणनीती बुझ्ने नेपाललाई राम्रो मौका हुनेछ। आजको पहिलो खेल लेवनान र किर्गिस्तानबीच दिउँसो २ बजे दशरथ रंगशालामा हुनेछ।"
पाठेघरको मुखको क्यान्सर र खोप अभियान,"विश्वभरका महिलामा देखिने क्यान्सरमध्ये पाठेघरको मुखको क्यान्सर चौथो मुख्य हो। विश्व स्वास्थ्य संगठन (डब्लूएचओ) को तथ्यांकअनुसार, सन् २०२० मा पाठेघरको मुखको क्यान्सरका कारण विश्वमा ६ लाख ४ हजार नयाँ बिरामी तथा ३ लाख ४२ हजार जनाको मृत्यु भएको छ। जसमा ९० प्रतिशत निम्न तथा मध्यम आय भएका देशका महिला छन्। नेपालमा हरेक वर्ष २ हजार २ सय ४४ नयाँ बिरामी र १ हजार ४ सय ९३ महिलाको मृत्यु भएको देखिन्छ। सन् २०३० सम्म क्यान्सर निवारण गर्न डब्लूएचओेले अन्तर्राष्ट्रिय रणनीति ट्रिपल इन्टरभेन्सन टार्गेट बनाएको छ। जसमा ९०७०९० को अवधारणा लक्ष्य छ। नेपालको भने ९०९०९० छ। सन् २०३० सम्ममा ९० प्रतिशत किशोरीलाई १५ वर्षको उमेरसम्म पूर्णरूपमा एचपीभी खोप लगाइ सक्ने रहेको छ। ९० प्रतिशत महिलामा प्याप स्मियर टेस्ट गराउने र पाठेघरको मुखको क्यान्सर र प्रिक्यान्सर देखिएका ३५ देखि ४५ वर्षसम्मका ९० प्रतिशतको उपचार गर्ने लक्ष्य छ। लक्ष्यप्राप्तिले सन् २१२० सम्ममा ९९ प्रतिशतले क्यान्सर तथा मृत्यु घटाउन सकिन्छ। हालै सरकारले पाठेघरको मुखको क्यान्सर रोकथामसम्बन्धी निर्देशिका २०७९ जारी गरेको छ। एचपीभी (हयुमन प्यापिलोमा भाइरस) पुरुषको शरीरमा सुषुष्तावस्थामा रहन्छ। तर, यस्तो पुरुषसँग सम्बन्ध बनाउने महिलाको शरीरमा यो भाइरस पाठेघर मुखको क्यान्सरको कारण हुन सक्छ। उपलब्ध खोपले रोक्न सकिन्छ। रोग धेरैजसोमा ४० वर्षको उमेर हाराहारीमा अर्थात् ३५ देखि ३९ वर्ष र ६० देखि ६४ वर्ष उमेर समूहमा लागेको देखिन्छ। पहिलेदेखि नै एचपीभी भएकाहरूसँग यौनसम्बन्ध राख्दा यसको संक्रमण हुन सक्छ। अधिकांश एचपीभी संक्रमण आफैं निको हुन्छ तर केही विषाणुले गर्भाशय मुखको कोषिकामा परिवर्तन ल्याई क्यान्सर बनाउन सक्छन्। त्यसैगरी १८ वर्षभन्दा कम उमेरमा विवाह, बढी सन्तानको जन्म, धूमपान र चिकित्सकको सल्लाहबिना गर्भनिरोधक औषधिको सेवन, अंग प्रत्यारोपणपश्चात् प्रयोग गरिने इम्युनो सप्रेसेन्ट ड्रग खानेमा क्यान्सर हुने सम्भावना बढी हुने क्यान्सर सोसाइटीले जनाएको छ। असामान्य रूपमा योनीबाट रक्त श्राव हुनु ९० प्रतिशतमा पाठेघरमा क्यान्सर हो। यो रोग बढ्दै गएपछि गुप्तांगबाट गन्हाउने तथा रगत मिसिएको अस्वाभाविक तरल पदार्थ बग्छ। यौनसंसर्गमा बढी पीडा हुन्छ तथा पछि वा लगत्तै रगत देखिनसक्छ। महिनावारीको बीचबीचमा, महिनावारी नभएको समयमा पनि योनीबाट रगत देखिन सक्छ। महिनाबारी हँुदा धेरै दिनसम्म वा बढी मात्रामा रगत बग्छ। लामो रक्त श्रावका कारण रक्तअल्पता हुन्छ। महिनावारी सुकिसकेका महिलाहरूमा योनीबाट रगत देखिनु क्यान्सरको लक्षण हुन सक्छ। रोग ज्यादै फैलिएको अवस्थामा पानी बग्ने, कम्मर दुख्ने, तल्लो पेट दुख्ने, सुन्निने र हावा भरिएजस्तो हुने, मुत्र त्यागपछि मुत्रासयमा पीडा र गाह्रो अनुभव, खुट्टा सुन्निने, दिशापिसावमा रगत देखा पर्ने र दिशा पिसावमा अप्ठ्यारो र शारीरिक तौल अस्वाभाविक बढ्ने वा घट्ने जस्ता लक्षण हुन सक्छ। यो क्यान्सर पनि अरू क्यान्सर जस्तै पाठेघरमा सुुरु भएर शरीरको अन्य भागमा फैलिन सक्छ। पाठेघरको मुखको क्यान्सर रोकथाम गर्न सम्भव छ। किशोरीहरूलाई एचपीभी खोप उपलब्ध गराउने र ३० वर्ष नाघेका महिलामा नियमित परीक्षणमा भीआईए वा एचपीभी डिएनए जाँच गरेर पाठेघरको मुखको क्यान्सर रोकथाम गर्न सकिन्छ। एचपीभी खोप पाठेघरको मुखको क्यान्सर ९५ प्रतिशत बढीमा एचपीभीका कारणले हुन्छ। एचपीभीका १ सय ५० भन्दा बढी थरीका भए पनि १३ थरीले यो क्यान्सर गराउँछ। जसमा एचपीभी १६ र १८ ले ७० प्रतिशत, एचपीभी ३०, ३३, ३५, ४५, ५२ र ५८ ले २० प्रतिशत छ। एचपीभी ६ र ११ ले योनी मुसाजेनाइटल वार्ट गराउँछ। यौनसम्पर्क सुरु भइसकेका ८० प्रतिशतमा एचपीभी संक्रमण हुन्छ, जुन धेरैजसोमा आफैं हराएर पनि जान्छ। एचपीभी भाइरसले मलद्वार, योनी, लिङ्ग र खाने मुखको तलपट्टिको भागओरोफेरिन्जियल क्यान्सर पनि बनाउँछ। एचपीभी १६ र १८ ले मात्रै ७१ प्रतिशतभन्दा बढी क्यान्सर गराउने हुँदा बालिकाहरूको सक्रिय यौनजीवन सुरु हुनुभन्दा अघि नै यो खोप दिइनु उत्तम हो। रोकथामका लागि सन् २००६ देखि हालसम्म १४६ विश्वका मुलुकमा खोप प्रचलनमा छ। यसले एचपीभी ६, ११, १६ र १८ विरुद्ध लड्न सक्ने क्षमता दिन्छ। डब्लूएचओले मान्यता दिएका एचपीभी खोपहरूमा सर्भरिक्स, गाडासिल, गाठासिल ९ र सिकोलिन ब्रान्डका ४ वटा खोपहरू छन्। क्यान्सर उपचारको इतिहासमा पाठेघरको मुखको क्यान्सरविरुद्ध खोपको आविस्कार अहिलेसम्मकै ठूलो उपलब्धि हो। सन् २००५ मा मात्र विकास गरिएको यो खोपले सन् २००६ को जुन ८ मा अमेरिकी खाद्य तथा अनुसन्धान प्रयोगशालाले गार्डसिल खोपलाई मान्यता दियो। विगतदेखि सबैजसो विकसित देशले यो खोप अपनाएको पाइन्छ। नेपालमा चितवन कास्की, ललितपुर, काभ्रे, भक्तपुर, काठमाडौं, मकवानपुर, कपिलवस्तु, सर्लाही, महोत्तरीका किशोरीहरूलाई पाइलटका रूपमा खोप दिएको थियो। सरकारले पनि गत वर्ष ७ प्रदेशका १, १ वटा संघीय अस्पतालमा नमुनाका रूपमा १० हजार जनालाई २ मात्रा खोप लगाएको थियो। त्यसो त सरकारले आर्थिक वर्ष २०७९०८० को वार्षिक बजेटमै खोप कार्यक्रम सुरुआत घोषणा गरेको थियो र बजेट घोषणामै सीमित भयो। आव २०८०८१ को बजेटमा पनि क्यान्सर रोकथामका लागि ९ देखि १४ वर्षका बालिका लक्षित एचपीभी खोप कर्यक्रमलाई बिस्तार गरिने प्रतिबद्धता थियो। धेरै जनालाई खोप लगाउन सकिने विश्वासका साथ विश्व स्वास्थ्य संगठनले सन् २०२२ को अप्रिल महिनाको अध्ययनमा सिकोलिन खोप १ मात्रा पनि उत्तिकै प्रभावकारी हुने देखाएको छ। विश्वमा सन् २००६ यता करिब २७ करोडले खोप लगाइसकेकामा कसैलाई पनि संवेदनशील जोखिमहरू देखिएको छैन। खोप लगाएको ठाउँमा सुन्निने वा रातो हुनसक्छ। ज्वरो आएको छ भने निको भएपछि मात्र लगाउन्पर्छ। खोप लगाएको १५ देखि २० मिनेटसम्म निगरानीमा बस्नपर्छ। खोप लगाएकाहरूले पनि प्याप स्मियर नियमित गर्न जरुरी छ। सरकारले विद्यालय बाहिरका १० देखि १४ वर्ष उमेरका र कक्षा ६ देखि १० मा अध्ययनरत किशोरीलाई खोपका लागि लक्षित गरेको छ। पाठेघरको मुखको क्यान्सरबाट जोगाउन मनाङ, मुस्ताङ, हुम्ला र डोल्पा जिल्लामा हिमपात भएकाले फागुन तेस्रो साता र अन्य ७३ जिल्लामा माघ २२ गतेबाट २ साता चलेको एचपीभी खोप अभियानका लागि ग्लोबल एलायन्स फर भ्याक्सिन एन्ड इम्युनाइजेसन (गाभी)बाट प्रदान भएको चिनियाँ कम्पनी इनोभ्याक्सद्वारा उत्पादित सिकोलिन ब्रान्डको १७ लाख ७० हजार २० मात्रा खोप प्राप्त भएको थियो। विद्यालय केन्द्रित अभियानमा १८ हजार ९०० विद्यालयमा र ८ हजार २ स्वास्थ्य संस्थामा खोप केन्द्र राखिएको छ। अभियानमा २७ हजार ८० स्वास्थ्यकर्मी, ५४ हजार १६० स्वास्थ्य स्वयंसेवक, १५ हजार ६७४ जना सुपरिवेक्षक परिचालित थिए। बाहिर किनेर लगााउँदा ६ हजार पर्ने खोप सरकारले निःशुल्क लगाएको हो। ७३ जिल्लामा सञ्चालित खोप अभियानबाट १५ लाख ६० हजार ८ लक्ष्यको ९२ प्रतिशत अर्थात् १४ लाख ३५ हजार ७८९ ले खोप लिएका छन्। स्क्रिनिङ कहिले ? क्यान्सर हुनुभन्दा पूर्वास्था अर्थात् लक्षण नदेखिँदैको सुरुआती चरणको अवस्थामा नै क्यान्सर रोग पत्ता लगाई शीघ्र उपचारमा सहयोग गर्ने नै स्क्रिनिङ हो। पाठेघर मुखको क्यान्सरका लागि भिज्युल इन्स्पेक्सन विथ एसिटिक एसिडभीआईए, प्याप स्मेयर टेस्ट, ह्युमन प्यापीलोमा भाइरसएचपीभी टेस्ट, लिक्विड बेस्ड सिस्टोलोजी आदि उपलब्ध छन्। निर्देशिकाले भीआईए ३० देखि ४९ वर्ष उमेर र एचपीभी स्क्रिनिङ ३० वर्षमाथि भनेको छ। त्यसैगरी एचआईभी संक्रमित महिलाहरूको भीआईए २५ देखि ४९ वर्ष उमेर र एचपीभी २५ वर्ष माथिकाले गराउनपर्र्ने र निःशुल्क छ। सामान्य अवस्थामा भीआईए हरेक ३ वर्षमा र एचपीभी हरेक ५ वर्षमा गराउनपर्छ। तर, एचआईभी महिलाले १ वर्षको अन्तरालमा भीआईए र हरेक ३ वर्षमा एचपीभी स्क्रिनिङ गराउन पर्ने निर्देशिकामा छ। अन्तमा, खोप लिन छुटेकालाई नजिकको स्वास्थ्य संस्थामार्फत फागुन महिनाभर खोप प्रदान गरिन्छ। ३० वर्षमाथिका महिलाहरूको भीआईए प्रविधिबाट पाठेघरको मुखको क्यान्सर परीक्षण हरेक स्थानीय तहका स्वास्थ्य संस्थाबाट भइरहेकाले मौकाको फाइदा लिई जनस्वास्थ्य समस्याका रूपमा रहेको यस क्यान्सर निवारण गर्नमा होस्टेमा हैसे गर्नुपर्छ। सबै सरोकारवाला निकालयबीचको समन्वय र सहकार्यबाट मात्र पाठेघरको मुखको क्यान्सर निवारणमा सफलता पाउन सकिन्छ। डा बुढाथोकी संघीय स्वास्थ्य तथा जनसंख्या मन्त्रालयका प्रवक्ता हुन्।"
अमेरिकी सरकारी कर्मचारीलाई मस्कले भने : पूरा गरेको कामको सूची पठाउनुहोस् नत्र राजीनामा दिनुहोस्,"वासिङटन डिसी : अमेरिकी संघीय सरकारी कर्मचारीहरूलाई शनिबार दिउँसो एउटा इमेल आयो। इमेलको विषयमा 'तपाईंले गत हप्ता के गर्नुभयो?' लेखिएको थियो। उक्त इमेलमा 'गत हप्तामा तपाईंले पूरा गर्नुभएका कामहरूको सूची बनाउनुहोस् वा राजीनामा दिनुहोस्' लेखिएको थियो। अर्बपति उद्यमी एलोन मस्कले यसअघि नै समाजिक सञ्जाल एक्समा एउटा पोस्ट गरेका थिए। यसमा उनले, 'कर्मचारीहरूले चाँडै नै एउटा इमेल प्राप्त गर्नेछन्। जसको उद्देश्य गत हप्तामा उनीहरूले कुनकुन काम पूरा गरे भनेर जान्नु रहेको हुनेछ' भनेका थिए। यदि कर्मचारी उक्त इमेलको जवाफ दिन असफल भए त्यसलाई राजीनामा मानिने जनाइएका थिए। एलोन मस्क अमेरिकामा सरकारी दक्षता विभागको नेतृत्व गरिरहेका छन्। यस विभागको उद्देश्य अमेरिकी सरकारको खर्च घटाउनु हो। अमेरिकी राष्ट्रपति डोनाल्ड ट्रम्पले कन्जरभेटिभ पोलिटिकल एक्सन कन्फरेन्सलाई सम्बोधन गरेपछि कर्मचारीहरूले यो इमेल प्राप्त गरेका हुन्। बीबीसी"
"पश्चिमी वायुको प्रभाव यथावत, तीन प्रदेशमा चट्याङसहित वर्षाको संभावना","काठमाडौं : हाल देशमा पश्चिमी वायुको प्रभाव रहेको छ। मौसम पूर्वानुमान महाशाखाका अनुसार हाल कोशी प्रदेशलगायत देशका पहाडी भूभागमा आंशिक रही बाँकी भूभागमा आंशिक बदलीदेखि मौसम मुख्यतया सफा रहनेछ। तराईका केही स्थानमा भने हुस्स लागेको छ। आज दिउँसो कोशी प्रदेशलगायत देशको पहाडी भूभागमा आंशिकदेखि साधारणतया रही बाँकी भूभागमा आंशिक बदलीदेखि मौसम मूख्यतया सफा रहनेछ। कोशी ,बागमती र गण्डकी प्रदेशका पहाडी भूभागको एकदुई स्थानमा मेघ गर्जनचट्याङसहित हल्का वर्षाको सम्भावना रहेको छ। साथै देशका उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ। राती देशको पहाडी भूभागमा आंशिकदेखि साधारणतया रही बाँकी भूभागमा आंशिक बदलीदेखि मौसम मूख्यतया सफा रहनेछ। कोशी ,गण्डकी र कर्णाली प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। साथै देशका उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको र जनजीवन प्रभावित हुनसक्ने भन्दै महाशाखाले आवश्यक उपाय तथा सतर्कता अपनाउन आग्रह समेत गरेको छ।"
"अमेरिकामा अस्पतालको आईसीयूमा गोलीबारी, प्रहरीसहित २ जनाको मृत्यु",वासिङटन डिसी : अमेरिकी शहर पेन्सिलभेनियाको यूपीएम्सी मेमोरियल अस्पतालको आईसीयूमा शनिबार बिहान गोलीबारीमा एक प्रहरी अधिकारी र आक्रमणकारीको मृत्यु भएको छ भने ३ जना स्वास्थ्यकर्मीसहित ५ जना घाइते भएका छन्। एक व्यक्तिले अस्पतालको आईसीयूमा प्रवेश गरेर गोली चलाएको छ। आक्रमणकारी ह्यान्डगन र झोला लिएर अस्पतालमा प्रवेश गरेका थिए। आक्रमणकारी सिधै आईसीयूमा गएर गोली चलाएका थिए। गोली लागेर एक डाक्टर र एक नर्ससहित तीन कर्मचारी घाइते भएका छन्। घटनालगत्तै आक्रमणकारीलाई पछि प्रहरीले गोली हानेर मारेको थियो। यस क्रममा एक प्रहरीको पनि मृत्यु हुनुका साथै अन्य दुई जना घाइते भएको अधिकारीहरुले जनाएका छन्।
एमालेले संविधान संशोधनका नाममा कांग्रेसलाई समेत भ्रममा पार्यो : अग्नि सापकोटा,काठमाडौं : नेकपा माओवादी केन्द्रका उपाध्यक्ष अग्निप्रसाद सापकोटाले वर्तमान प्रधानमन्त्री संसद विघटन गर्न उद्दत भएको आरोप लगाएका छन्। आइतबार काठमाडौंमा प्रेस सेन्टर नेपाल उपत्यका प्रदेश समितिको दोस्रो अधिवेशन उद्घाटन गर्दै सापकोटाले अध्यादेशको बलमा शासन चलाउने कामले वर्तमान प्रधानमन्त्री संसद विघटन गर्न उद्दत भएको आरोप लगाएका हुन् । उनले प्रधानमन्त्री केपी ओलीलाई संसद विघटन गरेर निर्वाचनमा गए आफूले बहुमत ल्याउँछु भन्ने लागेको तर्क गरे। सरकारकै कारण २३ दिनसम्म संसद कामबिहीन भएको उनले बताए । सापकोटाले अध्यादेशबाट शासन चलाउने सरकारको जमर्को पुरै असफल भएको र सरकार अध्यादेशको पासोमा परेको धारणा राखे। उनले मुलुकलाई सुशासनतर्फ अघि बढाउनेलाई सरकारले लखेटिरहेको बताए। उपाध्यक्ष सापकोटाले संविधान संशोधनका नाममा कांग्रेसलाई समेत भ्रममा पारेर एमालेले आफ्नो नेतृत्वमा सरकार गठन गरेको तर्क गरे। वर्तमान सरकारबाट जनताको विश्वास पूर्णरुपमा गुमिसकेको उनको भनाइ छ । सापकोटाले प्रतिगमनको खतराबिरुद्ध खवरदारी गर्दै संविधानको रक्षा गर्न माओवादीले फागुन १२ गते झापाबाट जनतासँग माओवादी अभियान सुरु गर्न लागेको जानकारी दिए।
संविधान संशोधनको औचित्य,१२१५ जुन १५ मा बेलायतका सम्राट जोनले बेलायती जनताको विद्रोहपछि प्याग्नाकार्टामा हस्ताक्षर गरेका थिए। त्यसपछि बेलायती संसद्ले राजाको अधिकारको कटौती गर्न ४७४ वर्षपछि १६८९ मा बिल अफ राइट पारित गरेको थियो। यसले गर्दा बेलायतमा संविधान बनाउने आवश्यकता नै महसुस गरिएन। १७७५ अप्रिल १९ मा अमेरिकी स्वतन्त्रता संग्रामपछि १७८७ मा अमेरिकी संविधान बन्यो। त्यसको एक वर्षपछि संशोधन भएर १७८९ मा लागू भएदेखि अमेरिकी संविधानमा कुनै किसिमको संशोधन गरिएन। १८६६ को मेजी संविधान बनेपछि जापानमा पनि संविधान संशोधन भएन। सन् १९५० जनवरी २६ मा भारतमा संविधान लागू भयो। यो संविधान बेलायत र अमेरिकी मोडलबाट निर्माण गरिएको थियो। यस संविधानमा अनेकपटक संशोधन भएर हालसम्म हुँदै छन्। नेपालमा भारतीय संविधानको नक्कल गरी संविधान निर्माण गरियो। त्यसै हुनाले भारतमा जस्तै नेपालमा पनि पटकपटक संविधानको संशोधन गर्ने अभ्यास गरियो। २०६२२०६३ को जनआन्दोलन पछि बनेको संविधानसभाले कस्तो संविधान बनाउने भन्ने लामो बहस गर्यो। प्रत्यक्ष निर्वाचित राष्ट्रपति वा प्रधानमन्त्रीका कुरा पनि आएका थिए। संविधानलाई समावेशी बनाउन थ्रेसहोल्डको व्यवस्था पनि गरियो। निर्वाचन पर्यवेक्षण गर्ने संस्था नियोकले गरेको एक कार्यक्रममा पूर्वनिर्वाचन प्रमुखले थ्रेसहोल्डबाट उद्देश्य पूरा नभएकाले हटाउनुपर्ने विचार व्यक्त गर्नुभयो। संसद्लाई एक सदनात्मक बनाउनुपर्ने र राष्ट्रपति र उपराष्ट्रपतिको भूमिकालाई परिष्कृत गर्नुपर्ने कुरा उठेका थिए। राष्ट्रपति र उपराष्ट्रपतिको गरिमामय पदमा बसेका मानिसले पुनः राजनीतिमा आउन हुने वा नहुने भन्ने कुरा संविधानमा स्पष्ट हुनुपर्ने कुरा पनि उठेका थिए। भारतमा उपराष्ट्रपतिलाई राष्ट्रसभाको प्रमुख हुने व्यवस्था नेपालमा पनि लागू गर्ने र प्रत्यक्ष निर्वाचित राष्ट्रपति वा प्रधानमन्त्री सम्बन्धमा पनि कुरा उठेका थिए। मधेसवादी दलहरूद्वारा आफ्ना अधिकार कुण्ठित गरिएको विषय उठाउने गरिएको छ। अध्यादेशबाट कानुन पारित गर्नुभन्दा ठीक समयमा संसद् बोलाई कानुन पारित गर्नुपर्ने सांसदका विचार बाहिर आइरहेका छन्। दलीय स्वार्थको निम्ति संविधानको संशोधनको कुरा उठाइएको भन्ने कुरा पनि आइरहेछ। यस्तो अवस्थामा संविधान संशोधन गर्न चाहने र नचाहनेको बीचमा सार्थक संवाद प्रारम्भ गर्नुपर्छ। संविधानको मर्ममा आघात नपर्ने गरी जनताका भावना र आवश्यकताअनुसार संविधानमा संशोधन हुनुपर्छ। लचकताको सिद्धान्तअनुसार देशलाई अगाडि बढाउन संविधान संशोधन आवश्यक छ। नेपालको संविधानमा व्यवस्था गरिएअनुसार संघ र प्रदेशको अधिकार राम्रोसँग परिभाषित नभएको र केन्द्रीकृत मानसिकताले गर्दा प्रदेशलाई समयमानै बजेट नजाने र विकास निर्माणको काममा टेन्डर आदि र अख्तियारको अनावश्यक हस्तक्षेपले काममा बाधा गर्ने गरेको गुनासो सुन्ने गरिन्छ। यसको साथै प्रदेशका संरचना बढी खर्चालु भएको गुनासो पनि सुनिन्छ। लामो बलिदानपछि आएको यस संविधानको संरक्षण गर्नु हामी सबैको कर्तव्य हो। कुनै पनि संविधान र कानुन जनताको हित र समयको आवश्यकताअनुसार परिमार्जन हुन्छ। कानुनमा समयअनुसार संशोधन गरेर पनि संविधानलाई चलायमान बनाउन सकिन्छ। संसद्ले बिजनेस पाएन भन्ने गुनासो एकातर्फ छ भने अर्कोतर्फ संसदीय समितिहरूमा बैठक नबस्ने र कोरम नपुग्ने समस्या रहेको छ। शिक्षा विधेयक जस्ता महत्वपूर्ण विधेयकहरू पनि त्यसै थन्केर रहेका छन्। संसद् सचिवालयले संसद्लाई बिजनेस पुग्ने गरी अग्रिम योजना बनाउनु पर्दछ। अनावश्यक विवादहरू खडा गरेर संसद्को समय खर्च गर्नु हुँदैन। संसद्मा दैनिक उपस्थित भई कानुन पारित गर्ने कुरामा सबैले सहयोग गर्नुपर्छ। जातीय र प्रादेशिक झमेला खडा नगरेर सबैको सहमतिबाट नागरिकतासम्बन्धी विधेयकलाई निष्कर्षमा पुर्याउनु हामी सबैको कर्तव्य हो। विपक्षीले दोष मात्र देखाउने र सत्ता पक्षले गल्ती मात्र गर्दै गएमा जनताका आवश्यकता र संविधानको भावना पूरा हुन सक्दैन। दलभित्रको नेतृत्वको होडवाजीले राष्ट्र र संविधान संशोधनको काम ओझेलमा पर्न सक्छ भन्ने कुरामा सबै सचेत हुन आवश्यक छ।
चिनियाँ मन्त्री काठमाडौंमा,काठमाडौं : चीनको जातीय मामिला मन्त्री पान यूए नेपाल आइपुगेका छन्। उनी श्रीलंकाको कोलम्बोहुँदै केहीबेरअघि नेपाल आइपुगेका हुन्। उनलाई त्रिभुवन अन्तर्राष्ट्रिय विमानस्थलमा आयोगका उच्च अधिकारीहरूले स्वागत गरेका छन्। आदिवासी जनजाति आयोगको निमन्त्रणमा उनी नेपाल आएका हुन्। मन्त्री पान चिनियाँ राष्ट्रपति सिजिङ पिङ नेतृत्वको मन्त्रिमण्डलका एक सदस्य हुन्। उनी चार दिनसम्म नेपाल रहनेछन्। सन् २०२४ को सेम्टेम्बरमा आयोगका अध्यक्ष रामबहादुर थापा मगर चीन भ्रमणका क्रममा बेइजिङ पुगेका थिए। बेइजिङमा रहँदा मन्त्री पानले अध्यक्ष थापासँग भेटवार्ता गरेका थिए। सोही भेटका क्रममा अध्यक्ष थापाले मन्त्री पानलाई नेपाल भ्रमणको औपचारिक निम्तो दिएका थिए। मन्त्री पानले चीनका अल्पसंख्यक समुदाय मामिला सम्हाल्दै आएका छन्। उनी फागुन ७ गते कोलम्बो पुगेका थिए। त्यहाँ रहँदा उनले उच्च सरकारी अधिकारीसँग भेटवार्ता गरेका थिए।
"प्रतिनिधिसभा बैठक बस्दै ,आज पनि कार्यसूचीमा परेन अध्यादेश","काठमाडौं : प्रतिनिधिसभा बैठक बस्दैछ। बैठक दिउँसो १ बजे बस्ने संसद सचिवालयले जनाएको छ। बैठकमा प्रधानमन्त्री केपी शर्मा ओलीले मुस्लिम आयोगको वार्षिक प्रतिवेदन आर्थिक वर्ष २०७९०८० पेश गर्ने संभावित कार्यसूची छ। बैठकमा गृहमन्त्री रमेश लेखकले नेपाल प्रहरी विधेयक,२०८१ लाई दफावार छलफलका लागि सम्बन्धित समितिमा पठाइयोस् भन्ने प्रस्ताव प्रस्तुत गर्ने कार्यसूचीमा उल्लेख छ। संसद सचिवालयका अनुसार वन तथा वातावरण मन्त्री ऐन बहादुर शाही ठकुरीले मोन्ट्रयल प्रोटोकल किगाली संशोधनमाथि सामान्य छलफल गरियोस् भन्ने प्रस्ताव प्रस्तुत गर्नेछन्। तर, यसअघि सरकारले ल्याएका ६ वटा अध्यादेश पारित गर्ने कार्यूचीमा समावेश गरिएको छैन। सत्तारुढ दलबीच विवाद बढेपछि सरकारले ल्याएका अध्यादेश पारित हुन सकेको छैन। अध्यादेश पारित हुन प्रतिनिधिसभामा मात्रै नेपाली कांग्रेस र एमालेको बहुमत पुग्छ। तर, राष्ट्रियसभामा भने बहुमत पुग्न उपेन्द्र यादव नेतृत्वको जनता समाजवादी पार्टी नेपाल निर्णायक छ। सरकारले गत पुस २६ गते सुशासन प्रवर्द्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने बनेको अध्यादेश, आर्थिक तथा व्यवसायिक वातावरण सुधार र लगानी अभिवृद्धिसबन्धी केही नेपाल ऐनलाई संशोधन गर्न बनेको अध्यादेश, आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, निजीकरण ऐन, २०५० लाई संशोधन गर्न बनेको अध्यादेश र भूमिसम्बन्धी केही नेपाल ऐनलाई संशोधन गर्न बनेको अध्यादेश ल्याएको थियो।"
"मनलाग्दी सुधारगृह, छैन सरकारको नियमन","काठमाडौं : राजकुमार यादव लागुपदार्थका अम्मली थिए। मामालाई लाग्यो भाञ्जाको जिन्दगी त्यसै खेर जान दिनुभएन। सुधार केन्द्रमा राखे भविष्य राम्रो होला। त्यसैकारण मंसिर ३० गते जनकपुरस्थित किशोर फाउन्डेसन सुधार केन्द्रमा राखे। लागुपदार्थ छोडाउन सुधार केन्द्रमा राखिएका २० वर्षीय राजकुमारको सुधार केन्द्रमै माघ ७ गते मृत्यु भयो। धनुषाको गणेशमान चारनाथ१० डुमरियाका राजकुमारको मृत्यु शंकास्पद भन्दै परिवारले छानबिनको माग गरेका छन्। सुधार केन्द्रमा अत्यधिक औषधि खुवाइएकै कारण राजकुमारको मृत्यु भएको परिवारको आरोप छ। जिल्ला प्रहरी कार्यालय जनकपुरका प्रवक्ता बरुणकुमार सिंहले उनको मृत्युबारे अनुसन्धान भइरहेको जानकारी दिए। घटना१ फागुन २ गते बाराको कलैया१ भवानीपुरस्थित नवजन्म पुनस्र्थापना केन्द्रमा कुटपिट भयो। १५ दिन अगाडि मात्रै उक्त सुधार केन्द्रमा भर्ना भएका प्रदीपप्रसाद मण्डलको मृत्यु भयो। कलैया९ का धीरेन्द्र भनिने प्रदीपप्रसाद मण्डलमाथि रातिको समयमा सुधार केन्द्रमा रहेका अन्य युवाहरूले कुटपिट गरेका थिए। प्रहरीका अनुसार मृतक मण्डललाई सुधार केन्द्रको अनुशासन भंग गरेको भन्दै सजाय स्वरुप कुखुरा बन्न भनिएको थियो। उनले नमानेपछि ५६ जनाले कुटपिट गरेका थिए। कुटपिटपछि घाइते भएका उनलाई उपचारका लागि प्रादेशिक अस्पताल, कलैया लगिएको थियो। अस्पताल पुग्नासाथ उनलाई मृत घोषणा गरिएको थियो। कुटपिटमा संलग्न ७ जनालाई प्रहरीले पक्राउ गरेको छ। घटना२ गत वैशाख २५ गते कैलालीको घोडाघोडी नगरपालिका४ स्थित नयाँ बाटो सुधार केन्द्रमा २५ वर्षीय सुनील शाही मृत फेला परे। सुधार केन्द्रमा आश्रित अन्य व्यक्तिले शाहीलाई कुटपिट गरेका थिए। लागुऔषध प्रयोगकर्ता रहेका शाहीलाई लत छुटाउनका लागि परिवारले उक्त सुधार केन्द्रमा भर्ना गरेका थिए। सुधार केन्द्रमा राखिएका १४ जना युवा र सुधार केन्द्रका कर्मचारीहरू खाना खाने तयारीमा थिए। सुनील शाहीलाई सुधार केन्द्रको खाना मन परिरहेको थिएन। उनले आफू सुधार केन्द्रमा नबस्ने र घर जाने भन्दै भाग्न खोजेका थिए। सुधार केन्द्रलाई घेरिएको पर्खाल नाघेर उनी बाहिर निस्कन खोजेका थिए। भाग्ने क्रममा उनको भित्री अंगमा गहिरो चोट लागेको थियो। यसैक्रममा सुधार केन्द्रका कर्मचारीले उनलाई तानेरभित्र लगेका थिए। पर्खालबाट तानेर उनलाई सुधार केन्द्रको कोठामा पुयाइएको थियो। त्यसपछि ४ र ५ जनाले कोठामै बेस्सरी कुटेका थिए। उनको छाती, घाँटी र पिँठ्युसहित गोप्यअंगहरूमा पनि घाउ देखिएको थियो। घाइते भएका शाहीको उपचारका क्रममा घोडाघोडी अस्पतालमा मृत्यु भएको थियो। घटना३ मादकपदार्थ तथा लागुऔषध सेवनबाट बिग्रिएका लाई त्यस्ता लतबाट छुटाउन सुधारकेन्द्र पठाउने गरिन्छ। तर, सुधार केन्द्रमा त्यस्तालाई सुधार्नुको सट्टा उनीहरूमाथि उल्टै हिंसा, कुटपिट र मानव अधिकार उल्लंघन का घटना बढ्न थालेका छन्। र, पनि त्यस्ता सुधार गृहको नियमन, निरीक्षण र व्यवस्थित गर्नेतर्फ सरकारी निकाय मौन छन्। त्यसैकारण, सुधार केन्द्र यातनागृह जस्ता बन्न थालेको सरोकारवाला बताउँछन्। मुलुकभर ३५० बढी पुनस्र्थापन केन्द्र तथा सुधार गृह छन्। तिनमा करिब १५ हजार व्यक्ति उपचाररत छन्। बर्सेनि सुधार केन्द्रमा उपचारमा जानेको संख्या १२ देखि १४ हजार रहेको छ। लागुपदार्थ वा लागुऔषध दुव्र्यसनमा फसेका व्यक्तिहरूले परिवार तथा आफन्तलाई निकै दुःख दिन्छन्। त्यसैकारण, उनीहरूलाई सुधार गरेर सामान्य जीवनयापनमा फर्काउन चाहन्छन् परिवार। दुव्र्यसनीलाई सुधार गर्ने बहानामा यातना दिने, बन्धक बनाउने र कुटपिट गर्ने गरिएका घटना बढ्न थालेका छन्। सुधार केन्द्रभित्र मानव अधिकारको न्यूनतम पनि सुनिश्चितता नहुने गरेको पीडित परिवारका सदस्यहरू बताउँछन्। सुधार केन्द्र भनिए पनि त्यहाँ पुग्नासाथ सुधार भने भैहाल्दैनन्। लामो समयदेखि लागुऔषधको दुव्र्यसनमा फसेका व्यक्तिहरू दुव्र्यसन मुक्त हुन केही समय त लाग्छ नै। पुनःस्थापना केन्द्रमा हुने उपचारको पनि केही प्रक्रिया हुने गर्छ। कति छन् त सुधारगृह ? सरकारले तोकेका निश्चित मापदण्ड पुयाएर मात्रै यस्ता केन्द्र सञ्चालन गर्न पाइन्छ। तर, सबै जनाले मापदण्डको अक्षरंशः पालना गरेका छैनन्। कम्पनी रजिष्ट्रारको कार्यालयमा दर्ता भएका संस्थाको रेकर्ड हामीसँग छैन। आनन्द काफ्ले, सहसचिव, गृह मन्त्रालय गृह भन्छ, तथ्यांक नै छैन मुलुकभरका पुनस्र्थापना केन्द्रहरूको आधिकारिक तथ्यांक तथा त्यहाँ उपचाररत व्यक्तिहरूको आधिकारिक विवरण कुनै पनि सरकारी निकायसँग छैन। गृह मन्त्रालयको लागुऔषध नियन्त्रण शाखालाई मुलुकभर स्थापना भएका सुधार केन्द्रको नियमन गर्ने क्षेत्राधिकार तोकिएको छ। तर, यस्ता केन्द्रहरूमा अनुगमन र निगमन हुन सकेको देखिँदैन। उक्त शाखा हेर्ने गृह मन्त्रालयका सहसचिव आनन्द काफ्ले भने विभिन्न जिल्लामा रहेका सीडीओ कार्यालयमार्फत नियमन हुने गरेको बताउँछन। काफ्लेका अनुसार गृह मन्त्रालयअन्तर्गत रहेका सुधार केन्द्र तथा पुनस्र्थापना केन्द्रहरू सीडीओ कार्यालयमा पनि दर्ता हुन्छन् भने केही कम्पनी रजिष्ट्रारको कार्यालयमा दर्ता भएर सञ्चालनमा छन्। गृह मन्त्रालयअन्तर्गत दर्ता भएर सञ्चालनमा २६० वटा सुधार केन्द्र छन्। कम्पनी ऐनअन्तर्गतको तथ्यांक भने सार्वजनिक भएको छैन। कम्पनी ऐनअन्तर्गत सञ्चालनमा आएका २ सय बढी हुनुपर्छ भन्ने अनुमान छ, काफ्ले भन्छन्, सुधार केन्द्र सञ्चालन गर्नका लागि गृह मन्त्रालयले निर्देशिका नै जारी गरेको छ। सहसचिव काफ्लेका अनुसार लागुऔषध प्रयोगकर्ताहरूका लागि उपचार तथा पुनस्र्थापना केन्द्र सञ्चालन निर्देशिका २०७५ लागू गरिएको छ। सरकारले तोकेका निश्चित मापदण्ड पुयाएर मात्रै यस्ता केन्द्र सञ्चालन गर्न पाइन्छ। तर, सबै जनाले मापदण्डको अक्षरंशः पालना गरेका भने छैनन्। कम्पनी ऐनअन्तर्गत दर्ता भएका संस्थाहरूको कागजात र आर्थिक कारोबार हेर्ने जिम्मा मात्रै कम्पनी रजिष्ट्रारको हो। संघसंस्था के कसरी चलेका छन् ? त्यहाँभित्र मानवअधिकार छ छैन ? नियमन गर्ने काम अन्य निकायको हो। सूर्यप्रसाद चापागाईं, प्रवक्ता, कम्पनी रजिष्ट्रारको कार्यालय कम्पनी रजिष्ट्रारको कार्यालयका प्रवक्ता सूर्यप्रसाद चापागाईंले कम्पनी रजिष्टारको कार्यालयमा दर्ता भएका सुधार केन्द्रको तथ्यांक एकिन नरहेको बताए। उनी भन्छन्, दर्ता गर्ने बेलामा सञ्चालकहरूले विभिन्न शीर्षकहरूमा गर्ने भएकाले एउटै सिष्टममा डाटा उपलब्ध हुन सक्दैन। कुनै संस्था सामाजिक सेवाअन्तर्गत दर्ता भएका छन् त कुनै मेडिकल केयर वा अन्य कुनै उपशीर्षकमा दर्ता हुन्छन्। हामीले सबै दर्ता अद्यावधिक गर्ने कार्य गरिरहेका छांै। रिहाव सेन्टर नै भनेर दर्ता गरिएको भने निकै कम मात्रै संस्था छन्। चापागाईंका अनुसार कम्पनी ऐनअन्तर्गत दर्ता भएका संस्थाहरूको कागजात र आर्थिक कारोबार हेर्ने जिम्मा मात्रै कम्पनी रजिष्टारको हो। संघसंस्था के कसरी चलेका छन ? त्यहाँभित्र मानवअधिकार छ छैन ? नियमन गर्ने अन्य निकायको जिम्मा हो, उनले भने। किन हुँदैन नियमन ? गृह मन्त्रालयका प्रवक्ता रामचन्द्र तिवारी पछिल्लो समय लागुऔषध दुव्र्यसनी आक्रामक रूपमा बढिरहेको हँुदा न्यूनीकरणलाई सरकारले प्राथमिकता दिएको बताउँछन्। गृह मन्त्रालयले केही समय अघि गरेको अध्ययन प्रतिवेदनअनुसार मुलुकमा १ लाख २७ हजार लागुऔषध प्रयोगकर्ता छन्। हाल यो संख्या बढिरहेको छ। उनी भन्छन्, कानुनअनुसार दर्ता भएका यस्ता सुधार केन्द्रहरूमा नियमित चेकजाँच र अनुगमन हुने हुन्छ। एकैपटक सबै ठाउँमा जान्छौं भनेको हैन तर आकस्मिक रूपमा छानबिन गरिरहेका हुन्छौं। उनले केही दिनअघि बारामा घटेको घटना अत्यन्तै दुखद भएको बताउँदै गल्ती गर्नेले सजाय र मृतक परिवारलाई क्षतिपूर्ति दिलाउनका लागि सरकारले पहल गर्ने प्रतिबद्धता व्यक्त गरे। प्रवक्ता तिवारीका अनुसार प्रत्येक जिल्लामा रहेका पुनस्र्थापना केन्द्रको अनुगमन र निगरानी गर्ने जिम्मा सोही जिल्लाका सीडीओहरूको हो। उनीहरूको कार्यक्षेत्रमा नै सुधार केन्द्र अनुगमन पनि गर्छ, तिवारीले भने, अनुगमन गरेको प्रतिवेदन बुझाउनुपर्ने हुन्छ। सबै केन्द्रमा सधैं सरकारी कर्मचारी जानेभन्दा पनि प्रत्यक्ष रूपमा निगरानी गरिरहेको हुन्छ। च्याउ जस्तै रिहाव सेन्टर खुल्ने र सजिलै अनुमति पाउने सिष्टमले केही समस्या निम्तिएका छन् गैरनाफामूलक संस्थाका रूपमा दर्ता गरेर पैसा कमाउने खेलोमा लाग्दा कहिलेकाहीँ दुर्घटना हुन्छन्। प्रशान्त शर्मा, अध्यक्ष, रिहाव महासंघ गृह मन्त्रालय लागुऔषध नियन्त्रण शाखा अधिकृत रेम्बु चाम्लिङ राईका अनुसार सरकारको स्रोत र साधनले भ्याएसम्म वार्षिक रूपमा सेडुअल नै बनाएर सुधार केन्द्रको नियमन गरिन्छ। नेपाल प्रहरीले पनि बेलाबेलामा अनुगमन गर्ने गरेको छ। अहिले त हरेक ठाउँमा स्थानीय जनप्रतिनिधिहरूले समेत अनुगमन गर्ने गरेका छन्। जटिल अवस्थामा मात्रै रिहावमा रिहाव महासंघका अध्यक्ष प्रशान्त शर्मा यस्ता सेन्टर खोल्ने अहिले व्यापार नै हुन थालेको बताउँछन्। गरेको उनी बताउँछन्। वर्षमा दुई तीनवटा घटना घट्ने गरेको उनले बताए। पुनस्र्थापना केन्द्र सञ्चालन गर्नु अत्यन्तै जोखिमको काम रहेको बताउँदै उनले भने, यस्ता केन्द्रहरूमा मनोचिकित्सक डाक्टरदेखि विज्ञलगायत धेरै व्यक्तित्वहरूको उपलब्धता हुनुपर्छ। रिहावमा पुग्ने धेरै व्यक्ति लामो समयदेखि दुव्र्यसनमा फसेर अन्तिम भएपछि मात्रै पुग्ने हो। उसको मानसिक र शारीरिक स्वास्थ्य पनि निकै जटिल अवस्थामा पुगेको हुन्छ। निकै विचार गरेर हेरचाह गर्नुपर्ने र उपचार सुरु गर्नुपर्ने हुन्छ। दुव्र्यसनमा लागेर रिहाव पुगेकामध्ये ४० प्रतिशत सुुरुको उपचारमै ठीक हुने बताउँदै उनले अन्य ६० प्रतिशत बिरामीहरू रिहावबाट निस्किएर फेरि दुव्र्यसनमा फस्ने गरेको बताए। कोहीकोही त ८ १० पटक पनि रिहावमा पुग्ने गरेका छन्। परिवारले अन्य ठाउँमा उपचार गर्न नसकेपछि जटिल अवस्थामा मात्रै रिहाव सेन्टर पुयाउने हँुदा उपचारमा समय लाग्ने शर्माको तर्क छ। शर्मा अगाडि भन्छन्, भौतिक सुविधा निकै कम भएका र उपचाररत व्यक्तिहरू पनि कम भएका यस्ता सुधार केन्द्रलाई सरकारले कडा निगरानी गर्नुपर्छ। सरकारको उपस्थिति देखाउनका लागि विभिन्न कार्यक्रम गर्ने, परामर्श दिने तथा दुव्र्यसनबाट बाहिर निस्केकालाई रोजगारीका लागि सघाउने जस्ता कार्यले समाजमा लागुऔषधको प्रयोगकर्ता घट्न सक्छन्। अभिभावकलाई पनि काउन्सिलिङ गर्न जरुरी छ। परिवारको माया जरुरी नेपाल प्रहरीका पूर्वडीआईजी हेमन्त मल्ल ठकुरी दुव्र्यसनमा फसेका व्यक्ति यसबाट मुक्त हुन आफैं लाग्नुपर्ने बताउँछन्। डाक्टर तथा परामर्शदताले सम्झाउनेबुझाउने र उसको शारीरिक चेकजाँच र उपचार गर्ने हो, ठकुरी भन्छन्, कोही दुव्र्यसनमा लाग्दा पाएको दुःख र पारिवारिक बिचलन सम्झेरपश्चाताप मान्छन्। आफूलाई सुधार गर्न चाहन्छन्। यसका लागि उसको परिवार तथा आफन्तले पहिले जस्तै माया, केयर र सहयोग गर्न अति जरुरी छ। परिवारको साथ भएमा उनीहरूलाई थप मेहनत गर्ने हिम्मत बढ्छ। प्रहरीको सुक्षम निगरानी नेपाल प्रहरीका प्रवक्ता दिनेश आचार्य सुधार केन्द्रमा प्रहरीको नियमित अनुगमन हुने गरेको बताउँछन्। जिल्ला प्रशासन कार्यालय तथा स्थानीय तहसँग समन्वय गरेर बेलाबेलामा अनुगमन गरिन्छ, उनी भन्छन्। मापदण्ड पूरा नभएका र न्यूनतम आवश्यकता पनि नभएका सुधार केन्द्रलाई कारबाही गर्ने क्षेत्राधिकार भने प्रहरीको नभएको उनले बताए। त्यहाँभित्र हुने काम कारबाही, सञ्चालनको विषयमा अप्रत्यक्ष रूपमा निगरानी गरिरहेका हुन्छौं, प्रवक्ता आचार्यले भने, लागुऔषध कारोबारी तथा बिक्री वितरण गर्ने प्रयोगकर्ता पक्राउ गरेको अवस्थामा गम्भीर दुव्र्यसनीलाई अन्य आरोपीसँगै एउटै हिरासतमा राख्न नमिल्ने हुन्छ। घटना हेरेर कोहीलाई रिहाव सेन्टरमा पठाउनुपर्ने पनि हुन सक्छ। यसैले पनि हरेक जिल्लाका जिल्ला प्रहरी कार्यालयले उक्त ठाउँमा रहेका यस्ता सेन्टरहरूको अनुगमन गर्ने जानकारी राख्ने र निगरानी गर्ने कार्य गरिरहेका हुन्छन्। नेपाल प्रहरीको लागुऔषध नियन्त्रण ब्युरोका प्रवक्ता नारायणप्रसाद अधिकारीले रिहाव सेन्टरमा लागुऔषध दुव्र्यसनी विरुद्धको कक्षा सञ्चालन हुने गरेको जानकारी दिए। समाजमा बढ्दै गएको दुव्र्यसन कम गर्न त्यस्ता व्यक्तिलाई पक्राउ गरेर वा कारबाही मात्रै गरेर नहुने अधिकारीको तर्क छ। यसका लागि नेपाल प्रहरीले सचेतना कार्यक्रम पनि गर्दै आएको जानकारी दिए। प्रवक्ता अधिकारी भन्छन्, हरेक जिल्लामा रहेका रिहाव सेन्टरहरूमा त्यहीको प्रहरी कार्यालयले अनुगमन गरिरहेको हुन्छ। यस्ता सेन्टरमा कुनै अवान्छित गतिविधि हुने गरेको वा भए गरेको थाहा भएमा कानुनी कारबाही हुने गर्छ। मापदण्डविपरीत सञ्चालितमा बढी समस्या रिहाव महासंघ (एफडीडीआर नेपाल) का अध्यक्ष प्रशान्त शर्मा केही घटनालाई लिएर देशभरका सुधार केन्द्र नै असुरक्षित छन् भनेर भन्न नमिल्ने तर्क गर्छन्। हुन त सरकारले नै यस्ता सुधार केन्द्र स्थापना गरेर दुव्र्यसनमा फसेकालाई उद्धार गर्नुपर्ने हो, उनले भने, तर यसमा सरकारको ध्यान छैन। रिहाव महासंघले देशभरको रिहावहरूको अनुगमन गर्ने, नियमन गर्ने गर्छ। सरकारी कार्यालयसँगै मिलेर काम गर्ने गर्छ। सबै सेन्टरलाई एउटै नजरले हेर्न भएन। च्याउ जस्तै रिहाव सेन्टर खुल्ने र सजिलै अनुमति पाउने सिष्टमले गर्दा केही समस्या निम्तिएको शर्माले बताए। हामीले पटकपटक सरकारसँग समन्वय गरेर काम गरिरहेका हुन्छांै। लागुऔषध दुव्र्यसनीको विषयमा काम गर्न, नीति बनाउने कुरामा छलफल चलिरहेको हुन्छ, उनले भने, मन्त्रालय अन्तर्गतको शाखामा पनि कर्मचारी छिटोछिटो परिवर्तन हुने हुँदा एउटाले सुरु गरेको योजना अर्कोले कार्यान्वयन गर्न निकै कठिन हुने गरेको छ। कति सरहरूलाई त कुरा बुझाउँदा बुझाउँदै सरुवा भएर गैसक्नु हुन्छ। कहिले बजेट नभएको कुरा आउँछ त कहिले अन्य समस्या। रेगुलर अनुगमनमा जान सक्यौं भने त्यहाँ भित्रका बेथिति कम हुनसक्यो। सरकारी कमजोरीले गर्दा केही रिहाव सेन्टरको अत्यन्तै नाजुक अवस्था रहेको छ। रिहाव महासंघका सचिव सुनील तण्डुकार भन्छन्, महांसघमा आबद्धता भएका मध्ये कोशी प्रदेशमा ५० वटा रिहाव सेन्टर छन्। यस्तै मधेस प्रदेशमा १४ वटा, बागमती प्रदेशमा ११७ वटा गण्डकी प्रदेशमा २६ वटा लुिम्बनी प्रदेशमा ४३ वटा कर्णाली प्रदेशमा ३ वटा र सुदूरपश्चिम प्रदेशमा ९ वटा रिहाव सेन्टरहरू रहेका छन्। महासंघमा हरेक महिना ८ देखि १० वटा नयाँ यस्ता संस्थाहरू आबद्धताका लागि आउने गरेका छन्। तण्डुकारका अनुसार देशभर ३५० बढी पुनस्र्थापन केन्द्र स्थापना रहेको हुनसक्ने महांसघको अनुमान छ। महांसघमा आबद्धता नलिएका मध्ये धेरै कम्पनी ऐनअन्तर्गत खुलेका र केही महासंघमा नआएका सस्था हुनसक्ने उनले बताए। नेपालभर करिब १२ देखि १३ हजार जना रिहाव सेन्टरमा उपचाररत रहेको र वार्षिक रूपमा करिब १५ हजार जनाले यस्तो सुविधा लिएको उनले अनुमानित तथ्यांक बताए।"
प्रतिनिधिसभा बैठक सुरू,"काठमाडौं : प्रतिनिधिसभा बैठक सुरू भएको छ। बैठकमा प्रधानमन्त्री केपी शर्मा ओलीले मुस्लिम आयोगको वार्षिक प्रतिवेदन आर्थिक वर्ष २०७९०८० पेश गर्ने कार्यसूची छ। बैठकमा गृहमन्त्री रमेश लेखकले नेपाल प्रहरी विधेयक,२०८१ लाई दफावार छलफलका लागि सम्बन्धित समितिमा पठाइयोस् भन्ने प्रस्ताव प्रस्तुत गर्ने कार्यसूचीमा उल्लेख छ। संसद सचिवालयका अनुसार वन तथा वातावरण मन्त्री ऐन बहादुर शाही ठकुरीले मोन्ट्रयल प्रोटोकल किगाली संशोधनमाथि सामान्य छलफल गरियोस् भन्ने प्रस्ताव प्रस्तुत गर्नेछन्। यसैगरी बैठकमा सभामुखले संविधान सभा सदस्य विदुर प्रसाद सापकोटाको निधनमा शोक प्रस्ताव प्रस्तुत गर्ने कार्यसूची छ। सापकोटाको ५९ वर्षको उमेरमा गत बिहीबार निधन भएको थियो। तर,आजको बैठकमा भने यसअघि सरकारले ल्याएका ६ वटा अध्यादेश पारित गर्ने कार्यूचीमा राखिएको छैन। सत्तारुढ दलबीच विवाद बढेपछि सरकारले ल्याएका अध्यादेश पारित हुन नसकेको हो। अध्यादेश पारित हुन प्रतिनिधिसभामा मात्रै नेपाली कांग्रेस र एमालेको बहुमत पुग्छ। तर, राष्ट्रियसभामा भने बहुमत पुग्न उपेन्द्र यादव नेतृत्वको जनता समाजवादी पार्टी नेपाल निर्णायक छ।"
"फुङलिङमा अनिश्चितकालीन निषेधाज्ञा, ५ जनाभन्दा बढी भेला हुन रोक","विराटनगर : ताप्लेजुङको पाथीभरा (मुक्कुम्लुङ) क्षेत्रमा केबलकार निर्माणको विवादले निषेधाज्ञा जारी गर्नुपर्ने सम्मको अवस्था सृजना भएको छ। केबलकार निर्माण विरोधी समूहले आन्दोलन चर्काएसँगै स्थानीय प्रशासनले सदरमुकाम फुङलिङमा अनिश्चितकालीन निषेधाज्ञा जारी गरेको छ। जिल्ला सुरक्षा समितिको शनिबार राति बसेको आकस्मिक बैठकले फुङलिङको बजार क्षेत्र र काफ्लेपाटीको बल्लुडाँडा क्षेत्रमा आज (आइतबार) बिहान ५ बजेदेखि लागू हुनेगरी निषेधाज्ञा जारी गरेको हो। ताप्लेजुङका प्रमुख जिल्ला अधिकारी नेत्रप्रसाद शर्माका अनुसार बजार क्षेत्रमा प्रदर्शन, जुलुसका कारण स्थानीय स्तरमा हुलदंगा, झडपले प्रतिकूल स्थिति सिर्जना भएर शान्ति सुरक्षा भंग हुनसक्ने परिस्थिति देखिएपछि निषेधाज्ञा जारी गर्नु परेको हो। प्रशासनले निषेधाज्ञा जारी भएको क्षेत्रमा ५ जनाभन्दा बढी व्यक्ति भेला भएर सभा, जुलुस, प्रदर्शन गर्न पनि रोक लगाएको छ । नो केबलकार समूहले शनिबार साँझ फुङलिङको वीरेन्द्र चोकमा मसाल जुलुस निकालेर आगोसहितको राँको सर्वसाधारणको घरमा फ्याँक्न थालेपछि प्रहरीले हस्तक्षेप गर्दा झडप भएको थियो। झडपमा ६ जना सुरक्षाकर्मी र केही आन्दोलनकारी घाइते भएको प्रजिअ शर्माले बताए। केबलकार विवादलाई नै लिएर बिहीबार पनि झडप भएको थियो। नो केबलकार पक्षधरले शनिबार साँझ पदयात्राका क्रममा राकेँ जुलुससहित वीरेन्द्र चोकमा कोणसभा गर्न खोजेका थिए। प्रहरीले उनीहरुले बोकेको आगो नियन्त्रणमा लिन खोजेको थियो। त्यस क्रममा प्रदर्शनकारीले प्रहरी र सर्वसाधारणको घरलाई लक्षित गर्दै आगो फालेका थिए। आगो स्थानीयको घरको छतसम्म पुगेको थियो। घरमा पुगेको आगो घरधनीले निभाएको प्रहरीले बताएकोछ। प्रदर्शनकारीले घरमा आगो फालेपछि अवस्था तनावपूर्ण बनेको थियो। प्रमुख जिल्ला अधिकारी शर्माका अनुसार आगो फाल्ने केहीलाई प्रहरीले नियन्त्रणमा लिएको छ। ताप्लेजुङको पाथीभरा क्षेत्रमा व्यवसायी चन्द्र ढकालको समूहले केबलकार निर्माण सुरु गरेपछि केबलकारले पहिचान मासिने भन्दै पहिचान पक्षधरले केबलकारको विरोधमा प्रदर्शन गरिरहेको छ।"
खैरो सूचीको तगारो,"नेपाली राजनीतिक वृत्तमा आरोप प्रत्यारोपमा बढी प्रचलनमा रहने शब्द हो कालो धन। त्यही धनको जोखिमले नेपाल पुनः सम्पत्ति शुद्धीकरण तथा आतंकवादी लगानीको जोखिमपूर्ण खैरो सूची (ग्रे लिस्ट) मा परेको छ। वित्तीय कारबाही कार्यदल (एफएटीएफ) को पछिल्लो मूल्यांकनमा नेपालमा अवैध सम्पत्ति शुद्धीकरण रोकथाम तथा वित्तीय प्रणालीको पारदर्शिता अभाव रहेको देखिएको छ। यसले सरकारको सुशासन र भ्रष्टाचारविरुद्ध शून्य सहनशीलताको नारालाई झस्काएको छ। यसअघि सन् २०१० मा ग्रे लिस्टमा परेको नेपाल २०१४ मा बाहिरिएको थियो। २०२४ मा पुनः उक्त सूचीमा पर्नुले देशको अर्थव्यवस्था र शासन शैलीमा प्रश्न गर्ने प्रसस्तै आधार भेटिन्छ। नेपालको आर्थिक गतिविधिमा असर पार्ने यो सूचीकरणमा देश कसरी पर्यो ? सरकारले समीक्षा गरेर बेलैमा सुधारका कामहरू चाल्न जरुरी छ। एफएटीएफले नेपालमा अवैध धनको प्रवाह, अपारदर्शी वित्तीय कारोबार र कानुनी व्यवस्थाको कार्यान्वयनमा कमजोरी प्रमुख समस्याका रूपमा देखाएको छ। देशको अर्थव्यवस्था ऋणत्मक हुँदै कर्मचारी प्रशासन चलाउनसमेत बजेट अभाव हुँदै गएको छ। तर, देशभित्र अपारदर्शी पैसाको खोलो बगिरहेको विवरणहरू यसरी सार्वजनिक हुँदा अर्थ व्यवस्था र शासन प्रणालीबीचको यो दूरीले थुप्रै प्रश्नहरू उब्जाएको छ। विशेष गरी हुन्डीमार्फत हुने अवैध कारोबार, उच्च जोखिमयुक्त क्षेत्रहरूको कमजोर सुपरिवेक्षण, तथा रियल इस्टेट र क्यासिनोे जस्ता क्षेत्रमा अनियमित लगानीका कारण नेपाललाई ग्रेलिस्टमा पारिएको एफएटीएफको विवरण छ। राज्यले लगानी र सम्पत्तिको सुरक्षाको प्रत्याभूति, कडा नियमन, खुला र पारदर्शी कारोबारमा प्रोत्साहन नीति ल्याउन जरुरी छ। यही अविश्वासका कारण कतिपय ठूला कारोबारहरू राज्यको मातहतभन्दा पर गएको देखिन्छ। यी कुराहरू सन् २०२७ सम्म सुधार गर्न एफएटीएफले नेपाललाई सातवटा कार्ययोजना कार्यान्वयन गर्न निर्देशन दिएको छ। जसमा वित्तीय क्षेत्रको सुपरिवेक्षण सुधार, हुन्डी नियन्त्रण, अनुसन्धान संयन्त्र सशक्तीकरण र आतंकवादी गतिविधिमा वित्तीय लगानी रोक्ने उपायहरू समावेश छन्। यी विषयहरूमा सुधार नगरे देशमा अन्तर्राष्ट्रिय लगानीको सम्भावना टर्दै जानेछ। किनभने ग्रेलिस्टमा परेपछि नेपालको वित्तीय छवि अन्तर्राष्ट्रिय समुदायमा कमजोर हुन सक्छ। बैंकहरूको अन्तर्राष्ट्रिय कारोबारमा अवरोध मात्र होइन प्रत्यक्ष वैदेशिक लगानी पनि घट्न सक्छ। समग्रमा अन्तर्राष्ट्रिय व्यापारिक सम्बन्धहरू कमजोर बन्दै अर्थतन्त्र थप धराशायी बन्न सक्छ। त्यसैले सरकारले ग्रेलिस्टबाट छिट्टै बाहिरिनका लागि उच्चस्तरीय राजनीतिक प्रतिबद्धता जनाएअनुसारै काम अघि बढाउन जरुरी छ। अर्थमन्त्री विष्णुप्रसाद पौडेलले एक्सन प्लान प्रभावकारी रूपमा कार्यान्वयन गरी निर्धारित समय अगावै सूचीबाट बाहिरिने दाबी गरेका छन्। यसका लागि नेपालले अब अवैध सम्पत्ति शुद्धीकरण रोकथामका लागि कडा कानुनी तथा प्रशासनिक सुधार गर्न जरुरी छ। विश्वले हेर्न खोजको नेपालमा सुशासन र पारदर्शिता हो। यसले आर्थिक गतिबिधिमा टेवा दिन्छ र देश समृद्धिको बाटोमा अघि बढ्छ। तर, बाटोमा रहेका यस्ता अवरोधहरू पन्छाउन नसक्ने हो भने देशको अर्थतन्त्र थप कमजोर बन्दै देशको शासन प्रणालीमै धक्का पुग्न सक्छ।"
"हमासले ६ बन्धक छाड्यो, इजरायलले ६०२ प्यालेस्टिनी कैदी रिहा गर्ने","गाजामा इजरायल र हमासबीच भएको युद्धविरामको एक भागको रूपमा हमासले शनिबार छ जना बन्धकहरूलाई रिहा गरेको छ। यी छ जना बन्धकहरूको नाम हिशाम अलसय्यद, एलिया कोहेन, ओमर शेम तोभ, ओमर वेन्कर्ट, अवेरा मंगिस्तु र ताल शोहम हुन्। बदलामा इजरायलले आफ्नो जेलमा रहेका ६०२ प्यालेस्टिनी कैदीहरूलाई रिहा गर्नेछ। इजरायल र हमासबीचको सम्झौता तीन चरणमा कार्यान्वयन हुनेछ। पहिलो चरणमा इजरायली जेलमा रहेका प्यालेस्टिनी कैदीहरूको बदलामा हमासद्वारा बन्धक बनाइएकाहरूलाई रिहा गरिनेछ। यसपछि इजरायली सेना बिस्तारै गाजाबाट फिर्ता हुनेछ र त्यसपछि अन्तिम चरणमा गाजाको पुनर्निर्माणको काम गरिनेछ।"
४० करोड जम्मा गर्न नसक्दा रूख कटानको प्रक्रिया अगाडि बढेन,"अछाम : प्रदेशको विकासमा फड्को मार्ने अपेक्षा गरेको राष्ट्रिय गौरवको सडक सेती राजमार्गको कामले सोचेअनुरूपको गति लिन सकेको छैन। सेती राजमार्गअन्तर्गत दक्षिणी खण्डमा हालसम्म १२६ किलोमिटर ट्र्याक मात्र खोलिएको छ। दक्षिणी खण्ड २०४ किलोमिटर रहेको छ। ७८ किलोमिटर ट्र्याक खोल्न बाँकी रहेको छ। सडकखण्डअन्तर्गत सबैभन्दा धेरै डोटीको ठूलीगाड क्षेत्रमा ट्र्याक खुल्न सकेको छैन। वैशाख १ गते बसेको मन्त्रिपरिषद्को बैठकले डोटीको ठूलीगाड क्षेत्रमा सडक निर्माणका लागि आवश्यक रूख कटान र वनको जग्गा भोगाधिकार गर्ने दिने निर्णय गरेको थियो। डोटीको ठूलीगाडसेतीबूढीगंगा दोभानमा ४० किलोमिटर सडक निर्माणका लागि राष्ट्रिय वनको ८० हेक्टर जग्गामा रहेको २ हजार ७८५ रूख कटानको आदेश दिएको थियो। वन ऐन २०७६ अनुसार राष्ट्रिय प्राथमिकता प्राप्त आयोजना, लगानी बोर्डबाट लगानी स्वीकृत भएको योजना राष्ट्रिय गौरवको आयोजना सञ्चालन गर्न वन क्षेत्रको प्रयोग गर्नुको विकल्प नभएमा प्रचलित कानुनबमोजिम वातावरणीय परीक्षणबाट त्यस्तो योजना सञ्चालन गर्दा वातावरणमा उल्लेखनिय प्रतिकूल असर नपर्ने गरी वनको कुनै भाग प्रयोग गर्न स्वीकृत दिन सक्ने उल्लेख छ। आयोजनाले रुख कटान भोगाधिकार पश्चापत वृक्षरोपण (एक काटेबापत १० रूख रोप्नुपर्ने) पाँच वर्षसम्म रूख हुर्काउन सम्भार गर्न लगायतका आवश्यक पर्ने रकम वन विकास कोषमा जम्मा गर्नुपर्ने हुन्छ। रूख कटानका लागि वन विकास कोषमा सेतीराजमार्गको कार्यालयले ४० करोड रकम जम्मा गर्नुपर्ने हुन्छ। उक्त रकम जम्मा गर्न नसक्दा रूख कटानको काम अगाडि बढ्न नसकेको सूचना अधिकारी केशवदत्त मिश्रले बताए। उनले भने, रूख कटानका लागि प्रक्रियाहरू धेरै छन्। ४० किलोमिटर भित्र पर्ने रूख कटानपछि वृक्षरोपणलगायत अन्य थुपै्र कार्यका लागि हुन आउन खर्चको स्टेमेट वनले निकालेको छ। कुल रकम ४० करोड छ। नियमअनुसार वन कोषमा कार्यालयले जम्मा गर्नुपर्छ। त्यो रकम हामीले जम्मा गर्न सकेका छैनौं। सेती राजगमार्गमा आवश्यक पर्याप्त बजेट नहँुदा उक्त रकम हालसम्म वन विकास कोषमा जम्मा गर्न नसकेको मिश्रले बताए। आयोजनाका लागि सडक पुल निर्माणका लागि बजेट नै न्यून आउने भएकाले वन विकास कोषमा रकम जम्मा गर्न नसक्ने अवस्था रहेको बताए। वन विकास कोषमा कार्यालयले रकम जम्मा गर्ने अवस्था नभएपछि फेरि मंसिर ६ गते बसेको मन्त्रिपरिषद्को बैठकले नेपाल सरकारबाट सञ्चालित आयोजना निर्माणका लागि वन विकास कोषमा रकम जम्मा गर्नु नपर्ने निर्णय गर्याे। बैठकले वन ऐन २०७६ को दफा ४५ वमोजिम वन विकास कोषमा व्यहोर्नु पर्ने दायित्व सिर्जना भएका बेला अर्थमन्त्रालयले स्रोत व्यवस्थापन गर्ने गरी रूख कटानको प्रक्रिया अगाडि बढाउने निर्णय गरेको थियो। मन्त्रिपरिषद्ले गरेको निर्णय अहिलेसम्म कार्यान्वयन हुन नसक्दा पटकपटक काठमाडौंं धाइरहनु परेको इन्जिनियर राजन खड्काले बताए। उनले भने, पहिलो निर्णय रूख कटान जग्गा भोगाधिकार र दोस्रो निर्णय रकम जम्मा गर्न नपर्ने,परेको खण्डमा अर्थमन्त्रालले स्रोतको व्यवस्था गर्ने गरी प्रक्रिया अगाडि भने पनि काम सुचारु हुन सकेको छैन। मन्त्रिपरिषद्ले निर्णय गरेको ९ भन्दा बढी बितिसक्दा पनि काम अगाडि बढ्नै सकेको छैन। खड्काका अनुसार मन्त्रिपरिषद्को निर्णय वन मन्त्रालयले नमान्दा समस्या भएको र थप स्रोत सुनिश्चितताका लागि पहल भइरहेको छ। दुई वर्ष पहिले ठेक्का सम्झौता भइसक्दासमेत रूख कटानको आदेश आउन नसकेको उनले बताए। ठेक्काको म्याद सकिन थालेको खड्काले बताए। अछामबाट केन्द्रस्तरमा राजनीति गर्ने नेताहरूको भाषणमा प्राथमिकता र कामको प्राथमिकतामा सेतीराजमार्ग नपर्ने गरेको दुखेसो खड्काले गरे। उनले भने, नेताहरूमा कसले जस लिने भन्ने हानथाप मात्र छ। सेतीराजमार्गको फोटो खिच्यो फेसबुकमा हाल्यो, आफ्नो पहलमा भइरहेको छ भनेर स्टाटस पोस्ट गर्ने, काम कहाँ रोकियो, किन रोकियो भन्ने चासो कसैलाई छैन। अछामबाट प्रतिनिधित्व गर्ने जनप्रतिनिधि र नेतास्तर हुने राजमार्गको कुनै काम हुन नसकेको उनले बताए। सेतीराजमार्गअन्तर्गत दक्षिणी खण्डको कैलाली क्षेत्रमा ७२ किलोमिटर,अछाममा ८०, डोटी ४० र बाजुरा क्षेत्रमा १२ किलोमिटर सडक पर्छ। हालसम्म कैलालीको २ किलोमिटर ट्र्याक खुल्न बाँकी छ भने डोटीको ४०,अछामको २४ र बाजुराको १२ किलोमिटर ट्र्याक खोल्न बाँकी रहेको इन्जिनियर युवराज जोशीले जानकारी दिए। यो वर्ष ७ वटा ठेक्का खोलिएको छ। जसअन्तर्गत कैलालीमा ४ र अछाममा ३ रहेको छ। चालु आर्थिक वर्षका लागि सडकतर्फ ५४ करोड र पुल तर्फ ९ करोड ३८ लाख बजेट रहेको छ। हाल सडक स्तर उन्नतिको कामहरू भइरहेको जोशीले बताए। दक्षिणी खण्ड तर्फ १२ वटा निर्माण कम्पनीहरूले काम गरिरहेका छन्। कैलालीको टीकापुर भारतसँग जोडिएको तिकुने नाका हुँदै बौनियाबाट डोटी, अछाम, बाजुरा, बझाङको चैनपुर हुँदै यो सडक तिब्बतको ताक्लाकोटसम्म जोडिने लक्ष्य छ। ३ सय ५९ कुल लम्बाइ रहेको सेती राजमार्गको दुई खण्ड बनाएर निर्माण कार्य भइरहेको छ। राजमार्गको दक्षिणी खण्ड अन्तर्गत साँफेबगरमा र उत्तरी खण्डतर्फ बझागको चैनपुरमा कार्यालय रहेको छ। राजमार्ग निर्माणको काम बजेट अभावका, रूख कटानमा अलमलका कारण अपेक्षाकृत रूपमा अगाडि बढ्न नसकेको हो।"
"अनावश्यक सरकारी संरचना कटौती : विभाग, समिति, कोष र बोर्ड खारेज हुँदै","काठमाडौं : ०७५ फागुन ३ मा अर्थविद् डा डिल्लीराज खनाल नेतृत्वको सार्वजनिक खर्च पुनरावलोकन आयोगले सरकारी खर्च कटौती गर्न सरकारलाई सुझाव प्रतिवेदन दियो। त्यस बेलाा डा युवराज खतिवडा अर्थमन्त्री थिए। ०८१ पुस २४ गते पूर्वअर्थसचिव रामेश्वर खनालको नेतृत्वको उच्चस्तरीय आर्थिक सुधार सुझाव आयोगले अर्थमन्त्री विष्णु पौडेललाई प्रतिवेदन बुझायो। दुवै प्रतिवेदनले अनावश्यक संरचना कटौती गर्न सुझाव दिए। त्यसैमा टेकेर सरकारले भारी मात्रामा सरकारी संरचना घटाउने निर्णय गरेको छ। सार्वजनिक खर्च पुनरावलोकन आयोग र उच्चस्तरीय आर्थिक सुधार सुझाव आयोगका सुझावअनुसार एउटै प्रकृतिको कामका लागि स्थापना भएका फरकफरक संरचना गाभ्ने, खारेज गर्ने वा हस्तान्तरण गर्ने निर्णयमा सरकार पुगेको छ। यी दुईलगायत विभिन्न समितिहरूले यसअघि दिएका अध्ययन प्रतिवेदनले सिफारिस गरेका सुझावहरूको कार्यान्वयनका लागि मन्त्रिपरिषद् कार्यालयका सचिवको संयोजकत्वमा सुझाव कार्यान्वयन उच्चस्तरीय कार्यदल गठन गर्ने निर्णय मन्त्रिपरिषद् बैठकले गरेको छ। सार्वजनिक खर्च पुनरावलोकन आयोगका संयोजक एवं अर्थविद् डा डिल्लीराज खनालले ढिलै भए पनि सरकारले सकारात्मक निर्णय गरेको प्रतिक्रिया दिए। डा खनाल संयोजकत्वको आयोगले संघीय मन्त्रालयलाई २२ बाट १६ मा झार्न सुझाव दिएको थियो। यस्तै, केन्द्रका विभागलाई ५७ वाट ३५ बनाउन सुझाएको थियो। हाल रहेका ३०० समिति र कोषमध्ये ९० प्रतिशत खारेज गर्नुपर्ने सुझाव डा खनाल संयोजकत्वको आयोगको थियो। मन्त्रालय र विभागका कर्मचारी दरबन्दी ६० प्रतिशत घटाउन आयोगको सुझाव छ। सार्वजनिक खर्च पुनरावलोकन आयोगका संयोजक डा खनाल चालू खर्च पनि कटौती गर्ने र पुँजीगतभित्र पनि काम नलाग्ने कार्यक्रम खारेज गर्नुको विकल्प नरहेको बताउँछन्। उनले साहसिक रूपमा प्राथमिकीकरण गरेर परिणाम दिने गरी चुस्त, दुरुस्त र परिणाममुखी बजेट प्रणाली र खर्च व्यवस्थापनलाई अगाडि बढाउनका लागि सुझाव दिइएको जानकारी दिए। आफूले दिएको प्रतिवेदन लागू गर्नेतिर सरकारले ठोस कदम चालेको हो भने सकारात्मक रूपमा नै लिनुपर्ने उनको भनाइ छ। उनका अनुसार गत वर्ष तत्कालीन अर्थमन्त्री डा प्रकाशशरण महतले बजेटमार्फत केही समिति, बोर्ड खारेज गर्ने प्रस्ताव गर्दा कृषि मन्त्रालयले अवरोध सिर्जना गरेको थियो। अवरोधका कारण सरकार नै निर्णयबाट पछि हट्नु पर्ने अवस्था आइरहेको डा खनालले बताए। वर्तमान सरकार दुईतिहाइको बलियो भएकाले सरकारले आँट गरे निर्णय कार्यान्वयन गर्नसक्ने डा खनालको जिकिर छ। अहिले दुईतिहाइको सरकार छ। ठोस र साहसिक तरिकाले कार्यान्वयन गर्न चाह्यो पनि गर्न सक्छ। यो ढिलै भए पनि भएको यो निर्णयलाई सकारात्मक नै भन्नुपर्छ तर गम्भीरतापूर्ण कार्यान्वयन गर्नुपर्छ, उनले भने। संघीयता कार्यान्वयनसँगै केन्द्र सरकारको बोझ घट्ने भएकाले विभाग, डिभिजन, समिति र बोर्ड खारेज गरेर चुस्तदुरुस्त प्रशासन प्रणाली बनाउन आफूले सुझाव दिएको खनालले जानकारी दिए। बजेट तर्जुमा, खर्चको व्यवस्थापन, खर्चको भित्री स्वरूप र प्रवृत्तिले चालू खर्च निकै नै बढ्दै गएको उनको विश्लेषण छ। डा खनालले पुँजीगत खर्च व्यापक रूपमा बढाउने र चालू खर्च व्यापक कटौती नगरेमा अर्थतन्त्र र राजस्वले थेक्न नसक्ने बताए। यी नै भोलिका लागि आर्थिक संकटको आधार बन्न सक्ने खनाल प्रतिवेदनले नै औंल्याएको थियो। चालू खर्चभित्र थुपै्र कुरा कटौती गर्नुपर्ने छ, आवश्यक छन् भने मात्रै राख्ने, प्रवृत्ति हेरेर मन्त्रालय र विभागले गर्न सक्छ भने ती खारेज गर्नुपर्छ भनेर सुझाव दिएका थियौं, उनले भने, पुँजीगतभित्र दशकौं देखिका काम नलाग्ने कार्यक्रममा बालुवामा पानी खन्याउने काम भइरहेको छ। तिनीहरू रिटर्न दिने खालका पनि छैनन्। ६० प्रतिशत काम नलाग्ने किसिमका छन् तिनलाई खारेज गरेर चाहिनेलाई पनि पुनर्संरचना गरेर परिणाम दिने कार्यक्रम मात्रै सञ्चालन गर्नुपर्छ। उनले नयाँ र परिणामुखी कोर इन्भेस्टमेन्ट गरि स्टाटेजिक प्रोजेक्टमा जान सुझाव दिइएको पनि बताए। यो बेलाको हिसाबमा करिब ३ खर्ब अनुत्पादक र काम नलाग्ने खर्च कटौती गरेर पँुजीगत खर्च बढाउन सकिने सुझाव खनाल समितिले दिएको थियो। ढिलो भइसक्यो, डा खनालले भने, त्यतिबेलै लागू गरेको भए यो संकटमा आउनुपर्ने थिएन। राजस्वका कारणले खर्च बढ्दै गयो। पुँजीगतभन्दा वित्तीय खर्च बढ्दै जाने अवस्था र स्थिति बनेको छ। तर, अब लागू गर्न सकियो भने पनि केही गर्न सकिन्छ। अमेरिकी राष्ट्रपति डोनाल्ड ट्रम्पको कदमले थप स्रोतको संकट हुने उनले बताए। ट्रम्प आएपछि थप समस्या सिर्जना गरेको छ, खनालले भने, पहिलादेखि नै हाम्रा सुझाव कार्यान्वयन गरेको राम्रो हुन्थ्यो। ठोस रूपमा, साहसी रूपमा कार्यान्वयन गरियो भने ढिलै भए पनि बिग्रिएर जाने सक्ने स्थितिबाट समालिएर जान सकिने स्थिति बनाउन सकिन्छ। पूर्वअर्थसचिव एवं उच्चस्तरीय आर्थिक सुधार सुझाव आयोगका संयोजक खनालको प्रतिवेदनले राजस्व अनुुसन्धान विभाग लगायतका कार्यालय खारेज गर्न सुझाएको थियो। आयोगका सुझाव कार्यान्वयन भए सरकारको विश्वसनीयता बढ्ने, व्यावसायिक वातावरण बन्ने र र जनताले सहजता महसुस गर्ने पूर्वअर्थसचिव खनालको छ। अनावश्यक निकायका कारण व्यवसायी र आम जनताले अनावश्यक दुख झेल्नु परिरहेको खनालले बताए। कुनै पनि फर्म,व्यवसाय दर्ता गर्नुपयो भने थरीथरीका निकायमा जानुपर्छ, संघीय सरकारमा दर्ता गयो, स्थानीय सरकारमा दर्ता गर्नुपर्छ, पूर्वसचिव भन्छन्, स्थानीय तहमा दर्ता गयो संघीय सरकारले त्यहाँ दर्ता गरेर कहाँ हुन्छ र भन्छ ? घरभाडा कर नगरपालिकाले लगाउने कि आन्तरिक राजस्व कार्यालयले लगाउने भन्ने विवाद छ। यी विषय सरलीकरण गरेर लानुपर्छ भन्ने हाम्रो सुझाव हो। उनका अनुसार सार्वजनिक खर्च पुनरावलोकन आयोगले ६ वर्षअघि दिएका सुझाव अझै पनि सान्दर्भिक रहेको उनले बताए। पछिल्लो समय बनेको सचिवस्तर कार्यदल आयोगका सुझाव कार्यान्वयन गर्नकै लागि बनेकाले अब यो कामले गति लिने पूर्वसचिव खनालले बताए। यो कार्यदलले मन्त्रिपरिषद्मा पेस गर्ने प्रस्तावहरू तयार गरेर सम्बन्धित मन्त्रालयमार्फत लैजाने र कतिपय प्रस्ताव मन्त्रिपरिषदमा लैजानुपर्ने हुन्छ। प्रशासनविद् काशीराज दाहाल प्रशासनिक पुनर्संरचना नै गर्नुपर्ने बताउँछन्। मन्त्रालय, विभाग र प्रदेशका समानान्तर संरचना नै व्यापक रूपमा कटौती गर्नुपर्ने दाहाल बताउँछन्। प्रदेशमा ७ वटाभन्दा बढी र संघमा १५ भन्दा बढी मन्त्रालय नै राख्न नहुने उनको सुझाव छ। विभाग, बोर्ड, समिति, प्रतिष्ठान अधिकांश खारेज गर्नुपर्ने उनको भनाइ छ।"
ठूला वित्तीय अपराधमा कारबाही र अनुसन्धान निकायलाई बलियो बनाउनुपर्ने,"काठमाडौं : फ्रान्सको राजधानी पेरिसमा ५ दिनसम्म चलेको वित्तीय कारबाही कार्यदल (एफएटीएफ) को बैठकले नेपाललाई ग्रे लिस्ट (खैरो सूची) मा राख्यो। सम्पत्ति शुद्धीकरण निवारणमा नेपालको कमजोर प्रस्तुतिका कारण खैरो सूचीमा परेको हो। खैरो सूचीबाट बाहिर निस्कनका लागि नेपालले वित्तीय अपराध न्यूनीकरणमा जोडदिन जरुरी रहेको सम्पत्ति शुद्धीकरण अनुसन्धान विभागका महानिर्देशक सुमन दाहाल बताउँछन्। ग्रे लिस्टमा पर्ने, नपर्नेभन्दा पनि वित्तीय प्रणाली शुद्ध हुनुपर्यो। पारदर्शी हुनुपर्यो दाहाल भन्छन्, सम्पत्ति शुद्धीकरण कुनै एउटा निकायको विषय मात्र नभएर समग्र सुशासनको विषय हो। वित्तीय सुशासनमा जोड दिनुपर्छ। तोकिएको समयसीमा मै नेपाल खैरो सूचीबाट बाहिर निस्कने सक्ने उनको भनाइ छ। गत वर्षको नोभेम्बरमा एफएटीएफको एसिया प्यासफिक समूह (एपीजी)को फिलिपिन्समा भएको फेस टु फेस मिटिङमा नै नेपाल खैरो सूचीमा पर्ने पक्का भएको थियो। सन् २०२७ को जनवरीसम्म नेपालले खैरो सूचीबाट निस्किनका लागि कार्ययोजनाहररु कार्यान्वयन गर्नुपर्ने छ। त्यसका लागि एएफटीएफले ७ वटा कार्ययोजना दिएको छ। जसअनुसार, (१) नेपालले प्रमुख सम्पत्ति शुद्धीकरण तथा आंतवाद (एमएलटीएफ) जोखिमहरूका बारेमा थप जनचेतना फैलाउनुपर्ने, (२) वाणिज्य बैंक, उच्च जोखिम सहकारी संस्था, क्यासिनो, रियल इस्टेट लगायतको क्षेत्रको जोखिममा आधारित सुपरिवेक्षणमा सुधार गर्नुपर्ने, (३) वित्तीय समावेशीकरणमा बाधा नपुर्याई भौतिक रूपमा महत्वपूर्ण अवैध हुन्डी प्रदायकको पहिचान र स्वीकृति प्रदर्शन गर्नुपर्ने, (४) सम्पत्ति शुद्धीकरण अनुसन्धान सञ्चालन गर्न सक्षम अधिकारीहरूको क्षमता र समन्वय बढाउनुपर्ने, ५सम्पत्ति शुद्धीकरणमा अनुसन्धान र अभियोजनमा वृद्धि गर्नुपर्ने, (६) जोखिम प्रोफाइलको अनुरूप हुने अपराधको र त्यसबाट हुने आयको पहिचान, नियन्त्रण, जफत गर्नुका साथै लागू गर्ने ठाउँमा लागू गर्नुपर्ने र, (७) आंतकवाद र जैविक हतियारमा वित्तीय लगानी प्रतिबन्ध गर्न प्राविधिक अनुपालनलाई वृद्धि गर्नुपर्ने छ। एफएटीएफले दिएका ७ कार्ययोजनामध्ये बुँदा ४, ५ र ६ सिधै सम्पत्ति शुद्धीकरण अनुसन्धान विभागसँग सम्बन्धित भएको विभागका महानिर्देशक दाहाल बताउँछन्। उनका अनुसार कार्ययोजना नम्बर ४ ले सम्पत्ति शुद्धीकरणमा काम गर्ने अख्तियार, राजस्व अनुसन्धान, प्रहरी प्रशासन लगायतका निकायहरूको क्षमता बढाउने र सहकार्य वा समन्वय बढाउनुपर्छ भनेको छ। यी निकायहरको क्षमता बढाउने, विभिन्न आवश्यक कार्यविधि बनाउने काम विभागले गर्ने दाहाल बताउँछन। यस्तै, अनुसन्धानमा समन्वयको कामका लागि विभागकै महानिर्देशकको अध्यक्षतामा प्राविधिक समिति छ। उक्त प्राविधिक समितिमार्फत कार्ययोजनाहरू बनाउने र अनुसन्धानलाई प्रभावशाली रूपमा अघि बढाउने काम गर्ने दाहाल बताउँछन्। यस्तै कार्ययोजना नम्बर ५ ले सम्पत्ति शुद्धीकरणसम्बन्धी अनुसन्धान र मुद्दा दायरलाई देखिने गरी अघि बढाउन भनेको छ। यसको अर्थ ठूला वित्तीय अपराधलाई अनुसन्धानको दायरामा ल्याउने र मुद्दा चलाउनुपर्छ भन्ने हो। हाइ रिस्क अफेन्स खालका वित्तीय अपराध जस्तै ठूला भ्रष्टाचार, बैंकिङ कसुर, मानव बेचबिखन तथा ओसारपसार, वन्यजन्तु ओसारपसार जस्ता अपराधिक विषयका पनि ठूला मुद्दाहरूलाई विभागले अनुसन्धानको दायरामा ल्याएर मुद्दा चलाउनुपर्छ। त्यसलाई विभागले प्राथमिकतामा राख्ने जानकारी दिँदै महानिर्देशक दाहालले भने, धेरै साना वित्तीय कसुरमा विभाग नअल्मलिएर अब ठूला अपराधमा केन्द्रित हुन्छ। त्यसका लागि थ्रेसहोल्ड नै राखेर काम गर्छौं। कार्ययोजनाको ६ नम्बरले जोखिमजन्य अपराधसँग जोडिएका सम्पत्ति तत्काल खोज्ने र रोक्का गर्ने, जफत गर्ने र राज्यको ढुकुटीमा ल्याउने र सरकारले उपयोग गर्ने वातावरण तय गर्न निर्दिष्ट गरेको छ। यसका लागि अदालतमा हुने फैसला कार्यान्वयन शाखालाई प्रभावकारी रूपमा अघि ल्याउनुपर्ने देखिन्छ। यसमा काम गर्न विभागले सफ्टवेयर प्रणाली बनाउँदै तथ्यांकलाई एकीकृत गर्ने जनाएको छ। कार्ययोजना नम्बर १ ले सम्पत्ति शुद्धीकरण सम्बन्धित जनचेतना बढाउन, २ नम्बरले धितोपत्र, राष्ट्र बैंक लगायतका नियामक निकायहरूले बैंकहरू, सहकारी, क्यासिनो, बहुमूल्य धातुु, घरजग्गाको अनुगमन बढाउन भनेको छ। अहिले यस्ता अनुगमन फितलो रहेकोले विभागले अर्थ मन्त्रालयबाट सुपरिवेक्षण गराउन सिफारिस गर्ने तयारी गरेको छ। यस्तै, हुन्डीसँग सम्बन्धित वित्तीय अपराध रोक्न नियामक निकाय राष्ट्र बैंक र राजस्व अनुसन्धानले थप काम गर्नुपर्छ। ७ नम्बर कार्ययोजना कार्यान्वयन गृह मन्त्रालयसँग सम्बन्धित विषय भएको विभागका महानिर्देशक दाहाल बताउँछन्। प्राविधिक वित्तीय कारबाहीमा संयुक्त राष्ट्र संघको सुरक्षा परिषद्ले विश्वमा आतंकवादजन्य क्रियाकलापलाई वित्तीय लगानी गर्ने को को छन् ? भनेर समूह बनाएको छ। नेपालमा त्यस्ता व्यक्ति छन् कि छैनन् ? त्यस्तो लगानी भइरहेको छ कि छैन ? पहिचान गर्ने काम गर्नुपर्छ। यसका लागि गृह र परराष्ट्र मन्त्रालयले कीएफएफ सफ्टवेयर बनाइरहेको दाहालले जानकारी दिए। त्यसले तथ्यांकको पहुँचमा वृद्धि गर्ने विश्वास पनि व्यक्त गरे। एफएटीएफको एसिया प्यासिफिक गु्रप (एपीजी) ले ०८० भदौमा सार्वजनिक गरेको पारस्परिक मूल्यांकनसम्बन्धी प्रतिवेदनले औंल्याएका कमजोरी सुधार गर्न नसक्दा नेपाल पुनः खैरो सूचीमा परेको हो। सम्पत्ति शुद्धीकरणमा नेपाल ग्रेलिस्टमा नेपाल पहिलोपटक भने परेको होइन। सम्पत्ति शुद्धीकरण अनुसन्धान विभागका अनुसार नेपाल सन् २०१० मा पहिलो पटक ग्रेलिस्टमा परेको थियो। सन् २०१४ मा ग्रेलिस्टबाट बाहिरिएको थियो। एपीजीको सन् २०२३ को तेस्रो पारस्परिक मूल्यांकन प्रतिवेदनले सम्पत्ति शुद्धीकरण तथा आतंकवादमा लगानी नियन्त्रण सम्बन्धमा नेपालका विभिन्न कमजोरीहरू औंल्याएको थियो। त्यसको फलोअप रिपोर्ट जुन २०२४ मा आएको थियो। सम्पत्ति शुद्धीकरण तथा आतंकवादको लगानी नियन्त्रणमा कुनै पनि मुलुकको अवस्थालाई प्रभावकारितासम्बन्धी ११ सूचक तथा प्राविधिकतर्फ ४० सूचकमा एएफटीएफले मूल्यांकन गर्दै आएको छ। प्रभावकारितासम्बन्धी तोकिका ११ मापदण्डमा नेपालले पूर्ण प्रभावकारिता दर्शाउन सकेको छैन। यो प्रभावकारितालाई हाई (पूर्ण ), सब्स्टान्सियल (पर्याप्त), मोडरेट (मध्यम) र लो (न्यून) परिपालना गरी वर्र्गीकरण गरिएको छ। एपीजीको पछिल्लो प्रतिवेदनअनुसार नेपालले ११ वटामध्ये कुनै पनि सूचकमा पूर्ण वा पर्याप्त प्रगति हासिल गर्न सकेको छैन।"
ट्रम्पद्वारा प्रतिशोधात्मक कर लगाउने चेतावनी,"काठमाडौं (एजेन्सी) : अमेरिकी राष्ट्रपति डोनाल्ड ट्रम्पले अमेरिकी प्रविधि कम्पनीहरूमाथि डिजिटल कर लगाउने देशहरूमाथि प्रतिशोधात्मक कर लगाउने बताएका छन्। डिजिटल करसम्बन्धी आदेशमा हस्ताक्षर गर्ने कि नगर्ने भन्ने प्रश्नमा ट्रम्पले छिट्टै यस्तो आदेशमा हस्ताक्षर गर्ने जवाफ दिए। उनले भने, हामी त्यो (डिजिटल) कर लगाउने घोषणा गर्दै छौं। अन्य देशहरूमा डिजिटल करका सम्बन्धमा उनीहरूले हामीलाई जे गरिरहेका छन् त्यो डरलाग्दो अवस्था छ। त्यसैले, हामी यसको घोषणा गर्न जाँदै छौं। ह्वाइट हाउसले यसै महिनाको सुरुमा जारी गरेको तथ्यपुस्तिकामा भनिएको थियो, केवल अमेरिकालाई मात्र अमेरिकी फर्महरूमा कर लगाउने अनुमति दिने अमेरिकासँग त्यस्तो कुनै संयन्त्र छैन र व्यापारिक साझेदारहरूले अमेरिकी कम्पनीहरूलाई डिजिटल सेवा कर भनिने कुनै पनि कुराको लागि बिल दिन्छन्। ह्वाइट हाउसले भनेको थियो, क्यानडा र फ्रान्सले यी करहरू प्रयोग गरेर अमेरिकी कम्पनीहरूबाट प्रतिवर्ष ५० करोड अमेरिकी डलरभन्दा बढी कर संकलन गर्छन्। समग्रमा, यी गैरपारस्परिक करहरूले अमेरिकी फर्महरूलाई प्रतिवर्ष २ अर्ब डलरभन्दा बढी अतिरिक्त रकम बराबरको खर्च लगाउँछन्। हालैका वर्षहरूमा, धेरै युरोपेली देशहरूले आफ्नो देशमा गुगल, अमेजन, एप्पल र मेटाजस्ता ठूला प्रविधि कम्पनीहरूको सञ्चालनमा डिजिटल करका लागि सक्रिय रूपमा दबाब दिएका छन्, जसको संयुक्त राज्य अमेरिकाले कडा विरोध गरेको छ। ट्रम्पको पहिलो कार्यकालको दौडानमा उनले यी करका उपायहरूले अमेरिकी व्यवसायहरूलाई अनुचित रूपमा असर पारेको आरोप लगाउँदै धेरै व्यापार साझेदारहरूको डिजिटल सेवा करहरूमा ३०१ वटा अनुसन्धान सुरु गरेका थिए। जो बाइडनले कार्यभार सम्हालेपछि संयुक्त राज्य अमेरिकाले अक्टोबर २०२१ मा अस्ट्रिया, बेलायत, फ्रान्स, इटाली र स्पेनसँग डिजिटल सेवा कर विवादको सम्बन्धमा सम्झौता गरेको थियो र आर्थिक सहयोग र विकास संगठन (ओइसीडी) को विश्वव्यापी कर सम्झौताको ढाँचाअन्तर्गत मुद्दा समाधान गर्न सहमत भएको थियो। तर, जनवरी २० मा कार्यभार सम्हालेको पहिलो दिन ट्रम्पले ओइसीडी फ्रेमवर्कअन्तर्गत भएको विश्वव्यापी कर्पोरेट संस्थाका लागि न्यूनतम कर सम्झौताको अमेरिकामा कुनै प्रभाव नभएको भन्दै बाइडेन प्रशासनले लगभग १ सय ४० देशसँग वार्ता गरेको सम्झौताबाट प्रभावकारी रूपमा पछि हटेको राष्ट्रपतिको आदेशमा हस्ताक्षर गरेका थिए।"

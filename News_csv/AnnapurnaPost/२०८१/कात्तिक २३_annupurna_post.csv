शीर्षक,विवरण
शनिबार देशका यी स्थानमा हुने छ वर्षा,"काठमाडौं : शनिबार गण्डकी प्रदेश,कर्णाली प्रदेश र सुदुरपश्चिंम प्रदेश लगायत देशको पहाडी भूभागमा आंशिक बदली रही बाँकी भूभागमा आंशिक बदली देखि मौसम मुख्यतया सफा रहने छ। मौसम पूर्वानुमान महाशाखाका अनुसार कोशी प्रदेश, गण्डकी प्रदेश, कर्णाली प्रदेश र सुदूरपश्चिम प्रदेशका पहाडी भूभागका थोरै तथा बाँकी प्रदेशका पहाडी भूभागका एकदुई स्थानमा मेघ गर्जनचट्याङसहित छिटपुट देखि हल्का वर्षाको सम्भावना रहेको छ। शनिबार राति देशका पहाडी भूभागमा आंशिक बदली रही बाँकी भूभागमा आंशिक बदली देखि मौसम मुख्यतया सफा रहने छ। कोशी प्रदेश र गण्डकी प्रदेशका पहाडी भूभागका एकदुई स्थानमा छिटपुट देखि हल्का वर्षाको सम्भावना रहेको छ।"
रुकुमपूर्व : उपनिर्वाचनमा माओवादीबाट ज्ञानदेवी पुन सिफारिस,रुकुम पूर्व : रकुम पूर्व पुथा उत्तरगङ्गा गाउँपालिकाको रिक्त उपाध्यक्ष पदको चुनावी प्रतिस्पर्धा गर्न नेकपा माओवादी केन्द्रको तर्फबाट ज्ञानदेवी पुन सिफारिस भएकी छन्। मंसिर १६ मा हुने उपनिर्वाचनमा नेकपा माओवादी केन्द्रबाट पुन सिफारिस भएका हुन्। नेकपा माओवादी केन्द्र पुथा उत्तरगङ्गा गाउँपालिका कमिटीको २ दिनसम्म चलेको विस्तारित बैठकले पुनलाई सर्वसम्मत सिफारिस गरिएको नेकपा माओवादी केन्द्र पुथा उत्तरगङ्गा गाउँपालिका कमिटी अध्यक्ष हर्क बहादुर कामीले बताए। अध्यक्ष कामीका अनुसार १० जना आकाङ्क्षी मध्यबाट आपसी सहमतिमै पुन सिफारिस भएका हुन्। १० जना आकाङ्क्षीहरू आफैं सहमति गरेर १ जनामा केन्द्रीकृत हुनु नै विजयको सन्देश दिएको नेकपा माओवादी केन्द्र स्थायी कमिटी सदस्य तथा पूर्व मन्त्री गणेशमान पुनले बताए। माओवादीको आधार इलाकाले परिचित रुकुम पूर्वको पुथा उत्तरगङ्गा गाउँपालिकामा माओवादी केन्द्रले काङ्ग्रेस एमालेको संयुक्त उमेदवारसँग प्रतिस्पर्धा गर्नु पर्ने मन्त्री पुनको भनाइ छ। गाउँकमिटी अध्यक्ष हर्कप्रसाद कामीको अध्यक्षतामा सम्पन्न भएको विस्तारित बैठकमा नेकपा माओवादी केन्द्र स्थायी कमिटी सदस्य तथा पूर्व मन्त्री गणेशमान पुनको प्रमुख आतिथ्यता रहेको थियो। पुथा उत्तरगङ्गा गाउँपालिकाका उपाध्यक्ष भुपेन्द्रा बुढाको गत भदौ२८ गते बाङ्लुङ भुङखानीमा भएको जिप दुर्घटनामा वडाध्यक्ष जस बहादुर श्रीपाली र उपाध्यक्षको आमा गोपीमायँ बुढासहित मृत्यु भएको थियो।
अनरको बजेटमैत्री ग्राहकहरूका लागि बनाइएको नयाँ अनर एक्स७सी बजारमा उपलब्ध हुँदै,"काठमाडौं : ग्लोबल टेक्नोलोजी ब्रान्ड अनरले बजेटमैत्री ग्राहकहरूका लागि बनाइएको नयाँ अनर एक्स७सी फोरजी प्रस्तुत गर्न लागेको छ। टिकाउपन, लामो ब्याट्री क्षमता, र उत्कृष्ट फोटोग्राफी विशेषतासहित यो स्मार्टफोनले ग्राहकलाई बलियो र किफायती अनुभव दिनेछ। अनर एक्स७सी फोरजीमा ५स्टार ड्रप रेजिस्टेन्स र एसजीएस प्रिमियम परफर्मेन्स सर्टिफिकेसन रहेको छ। जसमा कुशनिङ आर्किटेक्चर र टेम्पर्ड ग्लास स्क्रिनले दैनिक झट्कालाई सहजै सहन सक्छ। आईपी६४ रेटिङले यसलाई धुलो र पानीका छिटाबाट सुरक्षित राख्छ। जसले यसलाई हरेक वातावरणका लागि उपयुक्त बनाउँछ। अनर एक्स७सी फोरजी मा ६००० एमएएचको सुपर टिकाउ ब्याट्री छ। जसले २८५ घण्टा म्मको स्ट्रिमिङ वा २१५ घण्टासम्मको भिडियो प्लेब्याक समय प्रदान गर्दछ। यसमा रहेको  अनर सुपर चार्ज टेक्नोलोजीले चार्जको चिन्ता बिना तपाईंलाई जडित राख्छ। साथै १०८ एमपी एआई क्यामेरा प्रणालीले उत्कृष्ट फोटोग्राफी, २५६ जिबी इन्टरनल स्टोरेज र र्याम टोर्बो टेक्नोलोजीले सहज मल्टिटास्किङ र Ü  लो ब्लू लाइट सर्टिफिकेसनसहित ६७७ इन्चको इमर्सिभ डिस्प्ले प्रदान गर्दछ। मूल्य र उपलब्धताबारे थप जानकारीका लागि अनर को आधिकारिक सामाजिक मिडिया पेज र वेबसाइटमा अपडेटहरू हेर्नुहोस्।"
सिस्ने गाउँपालिकाले नि:शुल्क लोक सेवा तयारी कक्षा सञ्चालन गर्ने,रुकुमपूर्व : सिस्ने गाउँपालिकाले नि:शुल्क लोक सेवा आयोग तयारी कक्षा सञ्चालन गर्ने भएको छ। गाउँपालिकाले आर्थिक वर्ष २०८१०८२ को वार्षिक स्वीकृत कार्यक्रम अनुसार नि:शुल्क लोक सेवा आयोग तयारी कक्षा सञ्चालन गर्ने भएको हो। लक्षित समुदायका लागि गाउँपालिका स्तरीय लोक सेवा आयोग तयारी कक्षा सञ्चालन गर्ने कार्यक्रम रहेकोले सिस्ने गाउँपालिका भित्र स्थायी रूपमा बसोबास गरिरहेकाहरूका लागि उक्त नि:शुल्क लोक सेवा कक्षा सञ्चालन गर्न लागेको सिस्ने गाउँपालिकाले जनाएको छ। लोक सेवा तथा सरकारी सेवा प्रतिको आकर्षणलाई मध्यनजर गरी सरकारी सेवा प्रवेश गर्न योग्यता पुगेका इच्छुक गाउँपालिकावासीले मंसिर ७ गते भित्र सिस्ने गाउँपालिकाको कार्यालयमा निवेदन दिन सक्ने प्रमुख प्रशासकीय अधिकृत रेवत बहादुर बुढाथोकीले जानकारी दिए। प्रमुख प्रशासकीय अधिकृत बुढाथोकीले यस अघि गाउँपालिकाबाट लोक सेवा आयोग पूर्व तयारी कक्षा लिएकाहरूलाई बिशेष प्राथमिकता दिइने र कक्षा सञ्चालन मंसिर १२ गते बुधबारदेखि हुने बताए।
बायोनिक रोबोट मोर्निन र अर्गोसको साथ ओमोडा एन्ड जेइकोको फ्युचर इन्टेलिजेन्ट इकोसिस्टम रणनीति सार्वजनिक,"काठमाडौं : ओमोडा एन्ड जेइकोले हालै चीनको वुहुमा भएको २०२४ ओमोडा एन्ड जेइको अन्तर्राष्ट्रिय युजर समिट (प्रयोगकर्ता सम्मेलन)मा आफ्नो ""फ्युचर इन्टेलिजेन्ट इकोसिस्टम (भविष्यको बौद्धिक पारिस्थितिक प्रणाली)"" नामक रणनीति सार्वजनिक गरेको छ। २८ देशका सयभन्दा बढी मिडिया प्रतिनिधिहरू तथा कि ओपिनियन लिडरहरूको उपस्थितिमा यो नयाँ ब्रान्ड भिजन सार्वजनिक भएको हो। नयाँ ब्रान्ड भिजनले व्यावसायिक र घरेलु वातावरणमा सर्भिस चेन (सेवासञ्जाल) जोड्ने ""ह्युमनमेसिनलाइफ"" इकोसिस्टम सिर्जना गर्ने लक्ष्य राखेको छ। यो इकोसिस्टम दुई अत्याधुनिक सर्भिस रोबोटहरूद्वारा सञ्चालित छ जसमा  बायोनिक ह्युमनोइड मोर्निन र क्वाड्रपेड(चारखुट्टे) फेमिलि रोबोट अर्गोस पर्दछन्। युजर समिटमा, ओमोडा एन्ड जेइकोले आफ्नो प्रयोगकर्ताकेन्द्रित विकास दृष्टिकोणद्वारा सञ्चालित नयाँ एआइ (कृतिम बौद्धिकतासम्बन्धी) उत्पादन तथा आविष्कारहरू प्रदर्शन गरेको छ। जसअन्तर्गत व्यावसायिक क्षेत्र र घरायसी प्रयोजनमा मान जीवन सरल र परिष्कृत बनाउने अत्याधुनिक रोबोटहरू छन्। यी रोबोटहरू विश्वव्यापी रूपमा बदलिँदो मानव जीवनलाई ध्यानमा राखी डिजाइन गरिएको हो। यी रोबोटहरूले विकसित क्षेत्रहरूमा वयोवृद्ध जनसङ्ख्याको स्वास्थ्य हेरचाह तथा साथको आवश्यक्तालाई सम्बोधन गर्दछन् भने, विकासशील क्षेत्रहरूमा युवा जनसांख्यिकीलाई अन्तरक्रियात्मक शिक्षा तथा मनोरञ्जनात्मक पक्षहरूमा साथ दिन्छन्। मोर्निन र अर्गोस रोबोटहरूमा व्यापक अनुसन्धानको साथ उत्कृष्ट हार्डवेयरसफ्टवेयर सन्तुलन सुनिश्चित गरिएको छ जसबाट निरन्तर सन्तुलित हार्डवेयर र बौद्धिक अन्तरक्रिया सम्भव हुन्छ। यी रोबोटहरूमा एडभान्स्ड ल्याङ्ग्वेज मोडल र कन्ट्रोल एल्गोरिदमहरू समावेश छन् जसले गर्दा व्यावसायिक र घरेलु दुवै क्षेत्रहरूमा प्रयोग गर्दा परिष्कृत र बहुमुखी अन्तरक्रियाको अनुभव सुनिश्चित हुन्छ। व्यावसायिक प्रयोग उदाहरणका रूपमा, मोर्निन रोबोटले कार डिलरसिपमा स्मार्ट सहायकको रूपमा काम गर्न सक्छ। यस रोबोटले ग्राहकको स्वागत, प्रोडक्ट डेमो, र जिज्ञासा तथा अरू कुरामा सहयोग आदि गरी एकातिर ग्राहकको उत्कृष्ट सेवाअनुभवलाई कायम राख्दछ भने अर्कोतिर डिलरको लेबर लागत घटाउन मद्दत गर्दछ। यसबाहेक मोर्निन रोबोटले खुद्रा विक्री, अतिथि सत्कारलगायत विभिन्न क्षेत्रहरूमा विषयअनुसार छुट्टाछुट्टै विशिष्ट सेवासुविधाहरू प्रदान गर्ने क्षमता राख्दछ। घरायसी प्रयोजनको लागि, मोर्निन रोबोटले घरको सामान्य कामधन्दा, रिमोट गाडी नियन्त्रण, मनोरञ्जन, स्वास्थ्य मनिटरिङ गर्ने तथा परिवारका वृद्ध सदस्यहरूलाई साथीको रूपमा सेवा गर्न सक्छ। त्यसैगरी, अर्गोस रोबोटले बालबालिका र किशोरकिशोरीहरूका लागि खेलकुदको क्षेत्रमा सहयोग तथा भावनात्मक अन्तरक्रियाहरू गर्दै बालविकासमा सहयोग गर्ने महत्वपूर्ण साथीको रूपमा भूमिका खेल्न सक्दछ। ओमोडा एन्ड जेइकोको यो नयाँ रणनीतिले सर्भिस रोबोटलाई ""टुल्स (उपकरण)"" को रूपमा मात्र नभई विविध पारिवारिक आवश्यकताको लागि एक साथीको रूपमा परिकल्पना गर्दछ। आजका विभिन्न आवश्यकताहरू पूरा तथा प्रोडक्टहरूबीचको सहकार्यलाई बढावा दिँदै, ब्रान्डले रोबोटिक्स प्रविधिमा नयाँ विकास तथा आविष्कार गरिरहेको छ। यसबाट प्रविधिमा लागत अनुकुलित हुनुका साथै इन्टेलिजेन्ट सर्भिसहरूको व्यापक प्रयोगको प्रवर्द्धन हुन्छ। यस नयाँ इकोसिस्टमले सर्भिस रोबोट उद्योगको वृद्धिमा योगदान पुर्याउनेछ र संसारभरका घरपरिवारहरूमा नवीनतम इन्टेलिजेन्ट सोलुसन्स पुर्याउन अहम भूमिका खेल्नेछ।"
प्रस्तावित मेरापिक राष्ट्रिय निकुञ्ज खारेज गर्न माग,काठमाडौं : नेपाल आदिवासी जनजाति महासंघले प्रस्तावित मेरापिक राष्ट्रिय निकुञ्ज खारेज गर्न माग गरेको छ। शुक्रबार काठमाडौंमा पत्रकार सम्मेलन गर्दै महासंघले प्रस्तावित मेरापिक राष्ट्रिय निकुञ्जका कारण आदिवासी जनजातिहरूको थातथलो खोसिन लागेको भन्दै खारेज गर्न माग गरेको हो। प्रस्तावित निकुञ्ज खारेज गर्न माग गर्दै वन तथा वातावरण मन्त्रालयलगायत सरोकारवाला निकायलाई ज्ञापन पत्र बुझाइसकिएको महासंघले जनाएको छ। सरकारले १३औं राष्ट्रिय निकुञ्जका रूपमा सोलुखुम्बु जिल्लाका महाकुलुङ सोताङ र माप्यादुधकोशी गाँउपालीकालाई समेटेर मेरापिक राष्ट्रिय निकुञ्ज घोषणा गर्ने तयारी गरेपनि महासंघले त्यसको विरोध गरेको हो। महासंघका अध्यक्ष गेल्जे लामा शेर्पाले आदिवासी जनजाति समुदायसँग छलफल नै नगरी मेरापिक राष्ट्रिय निकुञ्ज घोषणा गर्न लागेको प्रति गम्भीर आपत्ति रहेको बताए। उनले आदिवाासी जनजातिको अधिकार हनन गर्ने कुनै पनि कामविरुद्ध आन्दोलनसमेत गर्ने चेतावनी दिए। प्रस्तावित निकुञ्ज क्षेत्रका बासिन्दासँग परामर्श नै नगरि राज्यले एकतर्फी ढंगले राष्ट्रिय निकुञ्ज गर्न लागेको भन्दै महासंघले भर्त्सनासमेत गरेको छ।
कोल्पुटारझ्याङी सडक निर्माण सुरु,"नुवाकोट : नुवाकोटको पुर्वी भेगमा रहेको कोल्पुटारझ्याङ्ली सडकको निर्माण सुरु गरिएको छ। सो सडकको बेलकोटगढी नगरपालिकाका मेयर जगतबहादुर गुरुङले शिलान्यास गरेसँगै निर्माण सुरु भएको छ। मेयर गुरुङले बेलकोटगढी५ तीनसल्लेमा निर्माणाधीन सो सडकको शिलान्यास गरेका हुन्। सडक निर्माण कार्यको शुभारम्भ गर्दै मेयर गुरुङले सडक निर्माण भई मोटरयात्रा गर्ने गाउँवासीको चाहनाले अब छिट्टै सार्थकता पाउने बताए। आफ्नै पहलमा उक्त सडकको निर्माण सुरु भएको उल्लेख गर्दै मेयर गुरुङले गाउँवासीको विकास र उत्थानमा बेलकोटगढी नपा सदैव क्रियाशील रहेको दाबी गरे। बागमती प्रदेश सरकारको कुल ३८ करोड रुपैयाँको लागतमा निर्माण सुरु भएको सो कोल्पुटारदुइपीपलदेउरालीदियालेझ्याङ्ली सडकको बहुवर्षीय योजना अन्तर्गत निर्माण सुरु भएको हो। कुल ३४ किलोमिटर लम्बाइको सडक आसफाल कालोपत्रे, कलभर्ट र नालीसहित निर्माण गर्ने योजना छ। सात मिटर चौडाइ रहने सो सडक विभिन्न चरणमा गरेर आगामी दुई वर्षभित्र निर्माण सम्पन्न गरिने तयारी अनुसार निर्माण कार्य भइरहेको बेलकोटगढी नपा कार्यालय बाघखोरले जनाएको छ। गुणस्तरीयता र दीर्घकालीन रूपमा टिकाउ हुने निर्माण गर्न नपाले निर्माण पक्षलाई निर्देशन दिएको छ। सडक निर्माणपछि स्थानीय किसानका उत्पादनहरू अन्न तथा तरकारीले बजार पाउनुका साथै नुवाकोटको सदरमुकाम विदुर जानसमेत सुविधा पुग्ने उपमेयर शिवप्रसाद दाहालको भनाइ छ। उनका अनुसार नुवाकोटको दक्षिणपूर्वी भेगका ५० प्रतिशत सर्वसाधारणलाई यसले सुविधा पुग्नेछ। सडक निर्माण शुभारम्भ कार्यक्रममा बेलकोटगढी४ का वडाध्यक्ष चन्द्रवहादुर तामाङलगायत सरोकारवालाले यस कोल्पुटारदुइपीपलदेउरालीदियालेझ्याङ्ली सडक त्रिदेशीय मार्ग वीरगन्जगल्छीदेवीघाटरसुवागढी सडकमार्गको बीचमा रहेको कोल्पुटारमा जोडिने भएका कारण झनै महत्वपूर्ण रहेको बताए। सो सडक झ्याङ्ली हुँदै काठमाडौं जोड्ने योजना छ।"
बागलुङमा दम्पती मृत फेला,"बागलुङ : बागलुङको बडिगाडमा श्रीमान् श्रीमती मृत फेला परेका छन्। जिल्लाको बडिगाड गाउँपालिका१० निगलपानीका २२ वर्षीय जीवन परिवार र उहाँकी श्रीमती १९ वर्षीया सन्ध्या परियार आफ्नै घरमा मृत फेला परेका हुन्। बिहीबार साँझसँगै खाना खाएर सुतेका दम्पतीको मृत्युले सिङ्गो गाउँ नै शोकमा परेको छ। गाउँलेले प्रहरीलाई खबर गरेपछि शव उठाएर बुर्तिबाङ प्राथमिक स्वास्थ्य केन्द्रमा परीक्षणका लागि पठाइएको जिल्ला प्रहरी कार्यालय बागलुङका प्रहरी निरीक्षक केशव थापाले जानकारी दिए। दुई वर्ष अगाडि विवाह गरेको परियार दम्पतीको एउटा छोरी रहेको उनको भनाइ छ। अहिलेसम्म के भएर मृत्यु भएको पत्ता नलागेको भन्दै अनुसन्धान गरिरहेको प्रहरी निरीक्षक थापाले बताए। उनले भने, श्रीमान् पोखरामा काम गर्नुहुँदो रैछ, केही दिन अगाडि आउनुभएको रहेछ, साँझ घरमा सँगै खाना खानुभएको रहेछ, केही खाना बाँकी रहेको देखियो, घटना कसरी भयो, अहिलेसम्म पत्ता लागेको छैन, हामीहरुले अनुसन्धान गरिरहेका छौँ।"
"पाँचथरमा ट्रक दुर्घटना हुँदा एक जनाको मृत्यु, दुई घाइते",फिदिम : पाँचथरको हिलिहाङ गाउँपालिका६ भारपा स्थित मेची राजमार्गमा ट्रक दुर्घटना हुँदा एक जनाको मृत्यु भएको छ। ट्रक चालकसहित दुई जना घाइते भएका छन्। हिलिहाङ२ सिंगापुरबाट गोलिया बोकेर झापातर्फ जाँदै गरेको ना ४ ख ७१२३ नम्बरको ट्रक भारपामा दुर्घटना भएको हो। गति अनियन्त्रित हुँदा सडकबाट करिब ५० मिटर तल ट्रक झरेको प्रहरीको भनाइ छ। दुर्घटनामा परी हिलिहाङ३ का भवानी शंकर पौडेलको मृत्यु भएको हो। ट्रकमा सवार इलाम सूर्योदय नगरपालिका१२ निवासी ५२ वर्षीय तेजबहादुर दास र ट्रक चालक झापा चारपाने निवासी ४० वर्षीय राजकुमार बस्नेत गम्भीर घाइते भएका छन्। घाइतेहरूको पाँचथर अस्पतालमा उपचार सम्भव नभएपछि झापा रेफर गरिएको जिल्ला प्रहरी कार्यालय पाँचथरका प्रहरी निरीक्षक बिनालाल साह तेलीले जानकारी दिए।
चितवनमा बस र माइक्रो ठोकिँदा पाँच जनाको मृत्यु (अपडेट),"चितवन : नारायणघाट मुग्लिन सडक खण्डको सत्रकिलोमा बस र माइक्रो बस ठोकिँदा ५ जनाको मृत्यु भएको छ। मृत्यु हुनेमा विनय त्रिवेणी गाउँपालिका४ स्थित बगैँचाका ३५ वर्षीय सन्तोष भुसाल, उनकी श्रीमती ३३ वर्षीय सविना भुसाल, गोरखा आरुघाट गाउँपालिका१ मान्बुका राजबहादुर गुरुङ, भारत घर भई पोखरामा किराना पसल गर्दै आएका ३६ वर्षीय राजकुमार शाह रहेका छन्। शुक्रबार बिहान बिहान ३ बजे भरतपुर महानगरपालिका२९ सत्रकिलोमा बस र हायस ठोकिएको हो। मुग्लिङबाट नारायणगढतर्फ आउँदै गरेको बाप्र ०६००१ ज ०२९८ नम्बरको इलेक्ट्रिक हायस र नारायणगढबाट मुग्लिङतर्फ जाँदै गरेको बाप्र ०३००१ ख २८१२ नम्बरको बस एक आपसमा ठोकिएको जिल्ला प्रहरी प्रमुख प्रहरी उपरीक्षक गौतम मिश्रले जानकारी दिए। मृतक पाँचै जना चालकसहित माइक्रोबसका यात्रु रहेको चितवन प्रहरी प्रवक्ता एवं डीएसपी भेषराज रिजालले बताए। माइक्रोबसका चालक चितवन खैरहनी४ का ४० वर्षीय अनोज अधिकारीको उपचारको क्रममा मृत्यु भएको हो। गम्भीर घाइते एक जनाको चितवन मेडिकल कलेजमा उपचार भइरहेको छ। अन्य चार जना घाइते भने उपचारपछि डिस्चार्ज भएको प्रहरीले जानकारी दिएको छ। माइक्रोबसका सहचालक भोज बिक्रम शाह पनि घाइते भएका छन्। उनको चितवन मेडिकल कलेजमा उपचार भइरहेको छ। प्रहरीले बस चालक मकवानपुर हेटौडा उमनपा९ का सूर्य विक्रम विष्टलाई नियन्त्रणमा लिएको छ।"
सुविधा सम्पन्न रिसोर्टसहित मुस्ताङमा ३२५ होटल सञ्चालनमा,"जोमसोम : मुस्ताङमा बर्सेनि ५ लाखको हाराहारीमा आन्तरिक तथा बाह्य पर्यटक आउने गरेका छन्। गतवर्ष मात्रै ३ लाख ५४ हजार ९२७ आन्तरिक र ९९ हजार ३९९ जना विदेशी पर्यटक मुस्ताङ भित्रिएका थिए। राष्ट्रिय सञ्जालका सडकहरू विस्तार हुन थालेपछि मुस्ताङमा पर्यटकहरूको संख्यामा वृद्धि भएको हो। पर्यटकहरूको चाप बढ्दै गएपछि मुस्ताङमा होटलहरू पनि थपिँदै गएका छन्। मुस्ताङमा सुविधा सम्पन्न रिसोर्टसहित ३२५ वटा होटल सञ्चालनमा छन्। मुस्ताङको सदरमुकाम घरपझोङ गाउँपालिकामा १६३ वटा, वारागुङ मुक्तिक्षेत्र गाउँपालिकामा ६३ वटा, लोघेकर दामोदरकुण्ड गाउँपालिकामा ३० वटा, लोमान्थाङ गाउँपालिकामा २० वटा र थासाङ गाउँपालिकामा ४९ वटा होटलहरू सञ्चालनमा छन्। यी होटेलहरूमा एकैपटक ७ हजार पर्यटकको व्यवस्थापन गर्न सकिन्छ। मुस्ताङका अधिकांश होटलहरू घरधनी आफैंले सञ्चालन गरेका छन्। केहीले भने घर भाडामा लिएर होटल सञ्चालन गर्दै आएका छन्। मुस्ताङमा बर्सेनि अनुकुल मौसममा पर्यटकको चाप बढ्दा यहाँको होटलको क्षमताले थेग्न नसक्ने कतिपयको बुझाइ छ। सडकमार्गमा घर भएकाहरू आफैंले होटल चलाएको र नयाँ होटल सञ्चालन गर्न चाहने व्यक्तिलाई आवश्यक स्थानमा जग्गा व्यवस्थापन नहुँदा नयाँ होटल खोल्नसमेत अप्ठ्यारो छ। मुस्ताङमा कूल भुगोलको १ प्रतिशत पनि नापी नभएको र नापी नभएको सार्वजनिक स्थानीय तहले लिजमा दिन पाउने प्रावधान सुनिश्चित नहुदा नयाँ होटलको संरचना निर्माणमा बाधा परेको हो। पछिल्लो समय मुस्ताङका कतिपयले स्याउ बगैँचा मासेर होटलको भौतिक संरचना निर्माण गरिसकेका छन्। स्याउ खेतीभन्दा पर्यटक लक्षित होटलबाट मनग्ये आम्दानी हुने भएकाले यहाँका स्थानीय नागरिकहरुले स्याउ खेती मासेर होटल घर बनाउन थालेका हुन्।"
कुस्ती मधेसको पहिचान र अस्मिताको प्रतीक : मन्त्री यादव,"काठमाडौं : खानेपानी मन्त्री प्रदीप यादवले कुस्ती मधेसको संस्कृति, परम्परा र इतिहाससँग जोडिएको खेल भएको बताएका छन्। शुक्रबार वीरगञ्जमा आयोजित विराट कुस्ती प्रतियोगिताको उदघाटन गर्दै खानेपानी मन्त्री यादवले कुस्ती मधेसको संस्कृति, परम्परा र इतिहाससँग जोडिएको र साहस, अनुशासन तथा शक्ति प्रदर्शनको पराकाष्ठा प्रस्तुत गर्ने अद्भुत मञ्च भएको बताए। 'कुस्ती खेल केवल मनोरञ्जनको माध्यम मात्र नभएर, हाम्रो पहिचान र अस्मितासँग जोडिएको छ,' मन्त्री यादवले भने। पर्सा निर्वाचन क्षेत्र नम्बर १ का प्रतिनिधिसभा सदस्यसमेत रहेका मन्त्री यादवले कुस्तीको संरक्षण र प्रवर्द्धन आवश्यक रहेको बताए। 'कुस्ती हाम्रो समाजको पुरानो परम्परा हो। जसलाई जगेर्ना गरेर आधुनिक पुस्तामा हस्तान्तरण गर्न आवश्यक छ। यस्ता प्रतियोगिताहरूले युवा पुस्तामा कुस्ती खेलप्रतिको आकर्षण बढाउन, उनीहरूको शारीरिक तन्दुरुस्ती सुधार्न र खेलकुदमा भविष्य खोज्न सहयोग पुर्याउँछ,' उनले भने। मन्त्री यादवका अनुसार यस्ता प्रतियोगिताहरूले समुदायमा खेलकुदको महत्त्वलाई पुनः स्थापित गर्नुका साथै समाजलाई एकताबद्ध गर्न सहयोग पुर्याउँछ। 'स्थानीय प्रतिभाहरूलाई अवसर र प्रोत्साहन दिनु आजको आवश्यकता हो। यस्तो प्रतियोगिताले युवाहरूलाई गलत बाटोमा नलागी खेलकुदमा लाग्न प्रेरित गर्छ। जुन स्वस्थ समाज निर्माणको महत्त्वपूर्ण आधार हो,' उनले थपे।"
"राजस्व चुहावट नियन्त्रण गर्न मुख्यसचिवको सक्रियता, अनुमगन टोली गठन","काठमाडौं : राजस्व चुहावटलाई नियन्त्रण गर्न दुई वटा अनुगमन टोली बन्ने भएको छ। मुख्यसचिव एकनारायण अर्यालको अध्यक्षतामा शुक्रबार बसेको बैठकले प्रधानमन्त्री कार्यालय र अर्थ मन्त्रालयको सम्बन्धित महाशाखा प्रमुख संयोजक रहनेगरी दुई वटा अनुगमन टोली गठन गर्ने निर्णय गरेको हो। अनुगमन टोलीमा सुरक्षा निकायका प्रहरी नायव महानिरीक्षकहरू सदस्य रहनेछन्। अनुगमन टोलीले राजश्व चुहावटको जोखिम भएका क्षेत्र र स्थान पहिचान गरी निगरानी बढाउने, अनुगमन गर्ने र नियन्त्रणका लागि आवश्यक कदम चाल्ने छ। दुवै अनुगमन टोलीले आआफ्नो मन्त्रालयमा नियमित प्रतिवेदन पेस गर्नुपर्ने बैठकले निर्णय गरेको हो। त्यस्तै अर्थ मन्त्रालयले सरकारलाई थप आर्थिक व्ययभार नपर्ने गरी राजश्व प्रशासन एवं सुरक्षा निकायका कर्मचारीहरू रहने गरी राजश्व चुहावट निगरानी केन्द्रको स्थापना गर्ने निर्ण भएको छ। यस केन्द्रमा एक टोल फ्री नम्बर रहने व्यवस्था तत्काल मिलाई त्यसमा आउने राजश्व चुहावटका सूचनाहरूको आधारमा तत्काल कारबाही अघि बढाउने व्यवस्था पनि गरिने भएको छ। त्यस्तै राजश्व चुहावट नियन्त्रण गर्न प्रमुख जिल्ला अधिकारीको संयोजकत्वमा रहेको स्थानीयस्तरको राजश्व चुहावट नियन्त्रण समितिको बैठकलाई नियमित रूपमा सञ्चालन गर्ने निर्देशन दिइएको छ। उक्त समितिमार्फत राजश्व चुहावटको जोखिम रहेको क्षेत्रमा गस्ती परिचालन गर्ने, उच्च निगरानी बढाउने र नियमित अनुगमन गर्ने कार्यलाई तीव्रता दिई राजश्व चुहावट नियन्त्रणको कार्यलाई प्रभावकारी बनाउन निर्देशन दिइएको हो। त्यस्तै राजस्व चुहावट नियन्त्रण गर्ने कार्यमा खटिने कर्मचारीहरूले राजस्व चुहावट नियन्त्रणको कार्यमा उनीहरूले गरेको योगदानलाई कार्य सम्पादन मूल्याङ्कनको प्रमुख आधार बनाउने निर्णय गरिएको छ। व्यावसायिक कारोबारमा न्यून बिजकीकरण हुनगई राजश्व चुहावट भएको गुनासो आइरहेको सन्दर्भमा त्यसलाई निरुत्साहित गर्न आन्तरिक राजश्व विभाग, भन्सार विभाग तथा राजश्व अनुसन्धान विभागले आआफ्नो कार्यक्षेत्रमा विशेष अभियान चलाउने र संलग्न जो कोहीलाई तत्काल कानुनी कारबाही गर्न निर्देशन दिइएको छ। त्यस्तै निजी क्षेत्रका छाता संगठनहरूले राजस्व चुहावट नियन्त्रणको विषयलाई आआफ्नो छाता संगठनमा उच्च प्राथमिकता दिई छलफल एवं अन्तर्क्रिया सञ्चालन गर्ने र सबै सदस्यहरूलाई यस विषयमा सजग गराउने निर्णय बैठकले गरेको छ। राजश्व चुहावट नियन्त्रणसँग सम्बन्धित सबै निकायहरूले आआफ्नो जोखिम प्रोफाइल तयार गरी त्यसको आधारमा चुहावट नियन्त्रणको रणनीति बनाई तत्काल कार्यान्वयनमा लैजाने निर्णयसमेत गरिएको छ। बैठकमा प्रधानमन्त्री कार्यालयका सचिव राजकुमार श्रेष्ठ, सचिव फणिन्द्र गौतम, गृह सचिव गोकर्णमणि दुवाडी, अर्थ सचिव रामप्रसाद घिमिरे र गोविन्दकुमार घिमिरे, उद्योग सचिव गोविन्दबहादुर कार्की, नेपाल प्रहरीका महानिरीक्षक बसन्तबहादुर कुँवर, सशस्त्र प्रहरी महानिरीक्षक राजु अर्याल, प्रमुख अनुसन्धान निरीक्षक हुतराज थापालगायत सहभागी थिए।"
"दैलेखमा फोर्स गाडी दुर्घटना हुँदा चार जनाको मृत्यु, २५ घाइते",दैलेख : दैलेख सुर्खेत सिमा क्षेत्रमा पर्ने रानीमत्तामा भएको फोर्स गाडी दुर्घटनामा चार जनाको मृत्यु भएको छ। शुक्रबार दिउँसो दैलेखबाट सुर्खेततर्फ जाँदै गरेको कर्णाली प्रदेश ०२००१ ख ०९९८ नम्बरको फोर्स गाडी दुर्घटनामा परेको थियो। दुर्घटनामा परी मृत्यु हुनेको पहिचान खुलिसकेको छैन। दुर्घटनामा परी २५ जना घाइते भएको जिल्ला प्रहरी कार्यालय सुर्खेतले जनाएको छ। घाइतेहरूको उद्धार गरी उपचारका लागि कर्णाली प्रदेश अस्पतालमा लगिएको जिल्ला प्रहरी कार्यालयका प्रवक्ता एवं प्रहरी नायब उपरीक्षक विरेन्द्र वीर विश्वकर्माले जानकारी दिए। उनका अनुसार दुर्घटनाको कारणबारे अनुसन्धान थालिएको छ।
वन्यजन्तु असुरक्षित भएपछि वनभोज खान रोक,"सुर्खेत : सुर्खेतमा रहेको पुरातात्विक तथा ऐतिहासिक महत्वको काँक्रेविहार क्षेत्रमा वनभोज खान रोक लगाइएको छ। कर्णाली प्रदेशकै प्रमुख पर्यटकीय स्थल काँक्रेविहार क्षेत्र वन्यजन्तुको बासस्थान पनि हो। तर पछिल्ला वर्षमा यहाँ पुग्ने पर्यटक र वनभोज खानेहरूको भीडले वन्यजन्तु असुरक्षित भएपछि काँक्रेविहार क्षेत्रमा वनभोज खान र रमाइलो गर्न रोक लगाइएको हो। वीरेन्द्रनगर नगरपालिकाको वडा नं ९ मा रहेको काँक्रेविहारमा संरक्षित वन पनि रहेको छ। त्यही वनमा जरायो, खरायो, दुम्सी र स्याल लगायतका वन्यजन्तु पाइन्छन्। काँक्रेविहारमा रहेको ऐतिहासिक मन्दिर र वन्यजन्तुको अवलोकनका लागि पर्यटकहरू आउने गर्दछन्। तर संरक्षित क्षेत्रभित्र वनभोज खाने, रमाइलो गर्ने र होहल्ला गर्ने जस्ता मानवीय क्रियाकलाप बढेपछि यहाँका वन्यजन्तु असुरक्षित बनेको डिभिजन वन कार्यालयले जनाएको छ। वन्यजन्तु असुरक्षित भएपछि काँक्रेविहार क्षेत्रमा वनभोज खान, रमाइलो गर्न र होहल्ला गर्न रोक लगाइएको कार्यालयले बताएको हो। डिभिजन वन कार्यालय सुर्खेतलेसूचना जारीगरी काँक्रेविहार संरक्षण क्षेत्रभित्र रहेका वन्यजन्तुको सुरक्षाका लागि वनभोज खान रोक लगाएको हो। डिभिजन वन अधिकृत वसन्तबाबु श्रेष्ठले भने,काँक्रेविहार संरक्षित वन क्षेत्र पनि हो, यो यस क्षेत्रको मुख्य पर्यटकीय स्थल हो। तर मानवीय क्रियाकलापले गर्दा यहाँ रहेका वन्यजन्तु असुरक्षित बने, वन्यजन्तु भागेर अन्यत्र जान थालेपछि वनभोज र रमाइलो गर्न रोक लगाएका हौं। उनका अनुसार वनभोज खाँदा हुने होहल्लाका कारण वन्यजन्तुको असुरक्षा बढ्ने, संरक्षित क्षेत्रमा फोहोर र दुर्गन्ध फैलिएको तथा होहल्ला बढ्ने भएकोले अबदेखि काँक्रेविहार क्षेत्रमा वनभोज खान तथा रमाइलो गर्न पूर्णरुपमा रोक लगाइएको हो। वीरेन्द्रनगरको बीच भागमा अवस्थित भएकाले पनि पर्यटक काँक्रेविहारमा वनभोज खाने र रमाइलो गर्थे। संरक्षित क्षेत्रभित्र हुने वनभोज, पार्टी र होहल्ला जस्ता गतिविधिले वन्यजन्तु त्रसित भएको र जैविक विविधतामा नकारात्मक प्रभाव परेकाले यस्ता गतिविधिमा रोक लगाइएको कार्यालयले जानकारी दिएको छ। यदी अटेर गरी त्यस्ता गतिविधि गरेमा वन ऐन २०७६ बमोजिम कारबाही गर्ने चेतावनी पनि डिभिजन वन कार्यालयले दिएको छ। विगतदेखि नै काँक्रेविहार क्षेत्रमा वनभोज, पार्टीजस्ता होहल्ला हुने गतिविधिमाथि रोक लगाउन आवाज उठेको थियो। वीरेन्द्रनगर नगरपालिका र वडा नं ९ सँग समन्वय गरी वनभोज र पार्टीजस्ता गतिविधिमाथि रोक लगाउने निर्णय गरिएको डिभिजन वन अधिकृत श्रेष्ठले बताए। काँक्रेविहार क्षेत्र रहेको वीरेन्द्रनगर नगरपालिका वडा नं ९ का वडा अध्यक्ष ऋषि गिरीले स्थानीयको माग, वडा तथा नगरपालिकाको समन्वयमा डिभिजन वन कार्यालयले काँक्रेविहारमा वनभोजमा रोक लगाउने निर्णय गरेको बताए। वनभोज जस्ता क्रियाकलापमा रोक लगाएसँगै अब वन्यजन्तुहरूको सुरक्षा हुने, फोहोर तथा दुर्गन्ध नहुने र ऐतिहासिक स्थलको गरिमा पनि बढ्ने उनको दाबी छ। काँक्रेविहार क्षेत्रमा दसैँ र तिहारपछि तथा बिदाको बेला वनभोज खानेहरू जाने गर्दथे। यसले पनि यहाँका वन्यजन्तु असुरक्षित थिए। पछिल्लो समय काँक्रेविहारमा रहेका जरायोको चोरी सिकारी पनि बढ्दै गएको छ।"
नेपाल ककस अमेरिकाका सहअध्यक्ष माइक युएस कंग्रेसमा निर्वाचित,कोलम्बस (अमेरिका) : नेपाली समुदायसँग नजिक रहेर सहयोग गरिरहेका नेपाल मामिलाबारेमा जानकार माइक केरी रिपब्लिकन पार्टीका तर्फबाट संसदमा निर्वार्चित भएका छन्। उनी अमेरिकाको ओहायो राज्य डिस्ट्रिक १५ बाट युएस कंग्रेसमा निर्वाचित भएका हुन्। उनी नेपाल ककसका सहअध्यक्ष समेत हुन्। उनले ५३ प्रतिशत र डेमोक्रेटिक पार्टीका उमेदवार एडम मिलर ४३ प्रतिशत मत प्राप्त गरेका थिए। सन् १९७१ मा अमेरिकामा जन्मिएका उनी मेरियन मिलिटरी इन्स्टिच्युटमा सहभागी भई सेनामा अफिसरका रूपमा सेवा गरिसकेका छन्। त्यस्तै ओहायोमा मुख्यालय रहेको अमेरिकाको सबैभन्दा ठूलो निजी स्वामित्वमा रहेको ऊर्जा कम्पनीको कार्यकारी प्रमुख बनी २० वर्षभन्दा बढी काम गरे। उनले अमेरिकी ऊर्जा स्वतन्त्रताको लागि वकालत गरेर अमेरिकाका असफल ऊर्जा नीतिहरूलाई परिर्वतन गराउन सफल बने। नेपाली समुदायलाई सहयोग गर्ने कुरामा माइक केरी सधैं अग्रस्थानमा आउने अमेरिकन राजनीतिज्ञमध्येका एक हुन्। उनले नेपाली समुदायका लागि पुर्याएको योगदानको कदर गर्दै विभिन्न संस्थाहरूबाट सम्मान समेत गरिसकेको छ।
विमानस्थल मर्मतका कारण उत्पन्न समस्याको समाधान खोज्न परराष्ट्रमन्त्रीको आग्रह,"काठमाडौं : परराष्ट्रमन्त्री आरजु राणा देउवाले त्रिभुवन अन्तर्राष्ट्रिय विमानस्थल कार्यालयले मर्मतका लागि विमानस्थल सञ्चालनको समय कटौती गरेपछि हवाई उडानका क्षेत्रमा उत्पन्न समस्याको समाधान खोज्न श्रम, रोजगार तथा सामाजिक सुरक्षा एवं संस्कृति, पर्यटन तथा नागरिक उड्डयन मन्त्रालयसँग आग्रह गरेकी छन्। विमानस्थल कार्यालयले उडानको समय दैनिक १० घन्टा घटाएपछि विदेशी वायुसेवा कम्पनीहरूले काठमाडौं उडानमा कटौती गरेका छन्। यही कारण देखाएर वायुसेवा कम्पनीहरूले पनि नेपालबाट हुने उडानमा दोब्बर भाडा बढाएपछि समस्या उत्पन्न भएको हो। आज परराष्ट्र मन्त्रालयमा श्रम मन्त्री शरतसिंहं भण्डारी र संस्कृति, पर्यटन तथा नागरिक उड्डयन मन्त्री बद्री पाण्डेसहितको बैठकमा मन्त्री राणाले उनीहरूलाई विकसित पछिल्लो परिस्थितिको अध्ययन गरी आवश्यक निकासका लागि सो आग्रह गरिन्। बैठकमा नेपाल वैदेशिक रोजगार व्यवसायी संघका प्रतिनिधिहरूले उक्त समस्याको समाधानका लागि आग्रह गर्दै मन्त्री राणालाई ज्ञापनपत्र दिएका थिए। उनीहरूले विमानस्थलले उडान समयमा गरेको कटौतीको कारण देखाएर हवाई कम्पनीहरूले दोब्बरभन्दा बढी भाडा वृद्धि गरेका र यसका कारण नेपालबाट वैदेशिक रोजगारीमा जाने श्रमिकहरू मारमा परेका जानकारी गराएका थिए। 'वैदेशिक रोजगारीमा जाने नेपालीहरूलाई महँगो टिकटका कारण समस्या परेको त छँदैछ। यो मारमा अरु पनि परेकाले धेरै गुनासो आएको छ। हवाई कम्पनीहरूले यदि एकाधिकार गरेका छन् भने उनीहरूलाई नियमन गरी आवश्यक प्रक्रियाभित्र ल्याउनुपर्छ,' उनले भनिन्। नेपालबाट टिकट नपाउने तथा धेरै महँगो हुने समस्या भएकाले वैदेशिक रोजगारीमा जाने नेपालीहरूलाई केही समयका लागि भारतको विमानस्थल हुँदै जानुपर्ने अवस्थाका लागि कूटनीतिक पहल गरिदिन संघका अध्यक्ष राजेन्द्र भण्डारी, पूर्व अध्यक्ष विमल गौतम एवं प्रनिनिधिहरू प्रज्ञान न्यौपानेलगायले मन्त्री राणसँग आग्रह गरेका थिए। मन्त्री राणाले त्यस्तो अवस्था आएमा आफूले कूटनीतिक पहल गर्ने आश्वासन पनि दिइन्।"
ट्याक्टरबाट खसेर बालकको मृत्यु,विराटनगर : मोरङको केराबारीमा ट्याक्टरबाट खसेर बालकको मृत्यु भएको छ। शुक्रबार दिउँसो १२ बजेतिर केराबारी गाउँपालिका९ बेलचौरीमा घटना भएको हो। मोरङ प्रहरीका प्रवक्ता डीएसपी वेदप्रकाश जोशीले बेलचौरीबाट भलुवातर्फ जाँदै गरेको को२त १६७ नम्बरको ट्याक्टरबाट खसेर केराबारी६ का यमनाथ परियारका छोरा ६ वर्षीय युनिक परियारको मृत्यु भएको बताए। ट्याक्टरमै सवार रहेका बालक अचानक खसेर ब्याट्रीमा टाउको ठोक्किएपछि गम्भीर घाइते भएका थिए। उपचारका लागि विराटनगरको कोशी अस्पताल पुर्याउनसाथ चिकित्सकले मृत घोषित गरिदिएको जानकारी डीएपसी जोशीले दिए। शवलाई पोस्टमार्टमका लागि कोशी अस्पतालमै राखिएको छ। प्रहरीले ट्याक्टर र चालक केराबारी९ का १८ वर्षीय यमन परियारलाई नियन्त्रणमा लिएको छ।
"भैरहवा विमानस्थलमा थाई एयरको उडान: ७ यात्रु आए, ३२ गए","भैरहवा : थाइल्याण्डको वायुसेवा कम्पनीले थाई एयर एशियाले भैरहवाको गौतमबुद्ध अन्तर्राष्ट्रिय विमानस्थलबाट बैंकभैरहवाबैंकक दोस्रो पटक सिधा उडान गरेको छ। एयर एशियाको यो नियमित उडान हो। यस अघि कात्तिक १८ गते सर्वसाधरण यात्रुविहीन आएर गएको उक्त विमान शुक्रवार यात्रु लिएर आएको र गएको छ। शुक्रबार दिउँसोमा १२:३० बजेमा सात यात्रुसहित बैंककबाट आएको विमान भैरहवाबाट ३२ जना यात्रु लिएर १:१० बजे बैंकक प्रस्थान गरेको गौतमबुद्ध अन्तर्राष्ट्रिय विमानस्थलका सूचना अधिकारी विनोद सिंह राउतले बताए। उनका अनुसार विमानमा आएका सात जना विदेशी र यहाँबाट जाने ३२ जना नेपाली नागरिक थिए। थाई एयर एशियाले भैरहवा विमानस्थलबाट सातामा दुई दिन सोमबार र बिहीबार दिउँसो १२:१५ विमानस्थलमा अवतरण गरेर करिब एक घण्टापछि बैंककका लागि यहाँबाट जानेछ। संयुक्त अरब इमिरेट्स (युएई) को फ्लाई दुबई, कुवेतको जजिरा एयरवेजले पनि शनिबार (कात्तिक २४ गते)देखि भैरहवा विमानस्थलबाट नियमित उडान गर्दैछन्। जसमध्ये फ्लाई दुबईले विमानस्थलबाट दैनिक एक उडान र जजिराले सातामा तीन दिन मंगलबार, बिहीबार र शनिबार उडान गर्ने गौतमबुद्ध अन्तर्राष्ट्रिय विमानस्थल कार्यालयले जनाएको छ।"
पुथाउत्तरगंगाको उपाध्यक्ष र वडाध्यक्षमा एमालेले तुलाचन र रोकालाई उठाउने तयारी,"रुकुमपूर्व : आगामी मङ्सिर १६ गते हुन लागेको उप निर्वाचनका लागि नेकपा एमाले रुकुम पूर्वले पुथाउत्तरगंगा गाउँपालिका उपाध्यक्ष र वडा नम्बर २ को अध्यक्षको उम्मेदवारको टुङ्गो लगाएको छ। एमालेले गाउँपालिका उपाध्यक्षमा जिल्ला उपसचिव केशकुमारी तुलाचन र वडा नम्बर २ को अध्यक्षमा जिल्ला कमिटी सदस्य जीवन रोका मगरलाई उम्मेदवार बनाउने भएको छ। तुलाचन र रोकाको नाम जिल्ला कमिटी बैठकले बुधवार जिल्लाबाट प्रदेश कमिटीमा सिफारिस गरी पठाएको थियो। प्रदेश कमिटीले जिल्लाबाट सिफारिस भएको गाउँपालिका उपाध्यक्ष र वडाध्यक्षका उम्मेदवारको नामलाई अनुमोदन गरेको नेकपा एमाले रुकुम पूर्वका जिल्ला अध्यक्ष लीलामणि गौतमले बताए। जिल्लाबाट सिफारिस उम्मेदवारको नाम प्रदेशबाट अनुमोदन भएपछि आफूहरू उप निर्वाचनको तयारीमा लागेको बताएका हुन्। चुनाव जित्ने गरी तयारीमा लागेको उहाँको भनाइ छ। यसपटक जसरी भए पनि चुनाव जित्ने गरी लागेका छौं। पार्टी प्रदेशको निर्देशन पनि पुथाउत्तरगंगामा जसरी पनि निर्वाचन जित्ने भन्ने छ। हामी चुनाव जित्नेमा ढुक्क पनि छौं, उनले भने। नेपाली कांग्रेसले भने कात्तिक २८, २९ गतेसम्म उम्मेदवार टुङ्ग्याउने भएको छ। उम्मेदवारका विषयमा पार्टीमा छलफल चलिरहेको महासमिति सदस्य नन्दु विष्टले जानकारी दिए।"
नलगाडको उपमेयरमा कांग्रेसबाट इन्द्रा सिंह,जाजरकोट : आगामी मंसिर १६ गत हुने उपनिर्वाचनमा नलगाड नगरपालिकामा नेपाली कांग्रेसले इन्द्रा चन्द सिंहलाई उपमेयरको उम्मेदवार बनाउने भएको छ। पालिका र जिल्ला कार्य समितिको सिफारिसका आधारमा बिहीबार बसेको कांग्रेसको प्रदेश समितिले उम्मेदवारको टुंगो लगाएको जिल्ला सभापति वेदराज सिंहले बताए। नलगाड नगरपालिका उपप्रमुख सरिता सिंहको २०८० कात्तिक १७ गते भूकम्पमा परी मृत्यु भएपछि पद रिक्त थियो। सिंह २०७९ को स्थानीय तहको निर्वाचनमा कांग्रेसबाट निर्वाचित भएकी थिइन्। गत निर्वाचनमा सिंह ५ हजार ४ सय ६ मत पाएर विजयी भएकी थिइन्। उनका निकटतम् प्रतिस्पर्धी एमालेकी सुनिता बोहोराले ३ हजार ३ सय ९३ मत पाएकी थिइन्। त्यतिबेला पराजित उपप्रमुख सुनिता बोहरालाई नेकपा एमालेले पुनः उपप्रमुखमै उम्मेदवार बनाएको छ। माओवादी केन्द्रले देवका लामिछानेलाई उम्मेदवार बनाउने निर्णय गरेको छ। यसअघिको निर्वाचनमा कांग्रेस र माओवादी केन्द्रले तालमेल गरेका थिए। मेयरमा माओवादी केन्द्र र उपमेयर कांग्रेसका भागमा परेको थियो। दुवैले चुनाव जितेका थिए तर यस पटक प्रमुख तीनवटै दलले छुटाछुट्टै उम्मेदवार अघि सारेका छन्। अहिले कांग्रेसले उम्मेदवार बनाएकी इन्द्रा चन्द सिंह स्वर्गीय सरिताकै भाइबुहारी हुन्। पार्टीमा खासै सक्रिय नभए पनि कांग्रेसले उनलाई उम्मेदवार बनाएको हो। उनी अहिले क्रियाशील सदस्य मात्रै छिन् भने पूर्वशिक्षक हुन्। यस्तै कुशे गाउँपालिका७ को वडाध्यक्षका लागि कांग्रेसले खम्बबहादुर सिंहलाई उम्मेदवार बनाउने भएको छ।
इजरायलद्वारा बेरुत विमानस्थलमा बमबारी : धेरै मानिस हताहत,इजरायलले बुधबार लेबनानको राजधानी बेरुतको अन्तर्राष्ट्रिय विमानस्थललाई निशाना बनाएको छ । यसबाहेक बेरुत र बेका उपत्यकाका विभिन्न भागमा पनि हवाई हमला गरिएको थियो। यी आक्रमणमा ४० जनाभन्दा बढीको मृत्यु भएको छ भने ५० भन्दा बढी घाइते भएका छन् । समाचार एजेन्सी पीटीआईका अनुसार आक्रमण हुनुअघि इजरायली रक्षा बल (आईडीएफ) ले एयरपोर्ट र आसपासका क्षेत्रहरू खाली गर्न भनेको थियो। आइडीएफले बेरुतमा हमलाको क्रममा हिजबुल्लाहको कमाण्ड सेन्टर र हतियार डिपोलाई निशाना बनाएको दाबी गरेको छ। यसअघि मङ्गलबार अबेर राति पनि इजरायलले लेबनानको बर्जा सहरको एउटा अपार्टमेन्ट भवनमा हवाई आक्रमण गरेको थियो । जसमा करिब ३० जनाको मृत्यु भएको थियो । आईडीएफले आक्रमण गर्नुअघि कुनै चेतावनी समेत दिएको थिएन। अर्कोतर्फ गाजामा पनि इजरायली सेना बेत लाहिया पुगेका छन् । अहिलेसम्म आइडीएफले त्यहाँ बम विष्फोट मात्र गरिरहेको थियो । इजरायलका अनुसार हमासका आतंककारीहरू फेरि यस क्षेत्रमा जम्मा हुन थालेका छन्। लेबनानमा ३ हजारभन्दा बढीको मृत्यु इजरायली आक्रमणका कारण पछिल्लो एक वर्षमा ३ हजारभन्दा बढी लेबनानी नागरिक मारिएका छन् । विगत ६ हप्तादेखि जारी इजरायललेबनान युद्धमा तीमध्ये अधिकांश मारिएका हुन्। युद्धका कारण लेबनानका १० लाखभन्दा बढी मानिसले आफ्नो घर छाड्नुपरेको छ । अधिकांश मानिसहरू राहत शिविरमा शरण लिएका छन्। अहिले ती शिविरमा पनि ठाउँ छैन । त्यसैले समुन्द्रको किनारमा पाल टाँगेर मानिसहरुलाई अस्थायी रुपमा बस्न दिइएको छ । हिजबुल्लाह प्रमुख नइम कासिमले बुधबार इजरायलसँग युद्धविराम वार्ता गर्ने इच्छा व्यक्त गरेका छन् । उनले वार्ता अघि इजरायली आक्रमण रोक्न आग्रह गरेका छन् ।
"गण्डकीका सांसद मनाङेले भने फरार छैन, पूर्णपाठ आएपछि अदालतमा उपस्थित हुन्छु","पोखरा : ज्यान मार्ने उद्योग मुद्दामा सर्वोच्च अदालतबाट दोषी ठहर भएका गण्डकी प्रदेश सभा सदस्य राजीव गुरुङ (दीपक मनाङे )ले आफू फरार नभएको बताएका छन्। उनले सर्वोच्चबाट फैसलाको पूर्णपाठ आएपछि आफू अदालतमा उपस्थित हुने पनि जनाएका छन्। सर्वोच्चले उनीविरुद्धको मुद्दामा कात्तिक २० गते फैसला गर्दै दोषी ठहर गरेको थियो। त्यसपछि उनी सार्वजनिक छैनन्। मोबाइल फोनसमेत अफ छ। तर मनाङेले शुक्रबार विज्ञप्ति जारी गर्दै तारनतार आइरहेका कलहरूले गर्दा केही समयको लागि फोन अफ गरेको दाबी गरेका छन्। सम्मानित सर्वोच्च अदालतबाट फैसलाको पूर्णपाठ लिखित रुपमा प्राप्त भएपछि अदालतमा म स्वयं उपस्थित हुने कुरा जानकारी गराउन चाहन्छु, उनले विज्ञप्तिमा भनेका छन्। फैसला आउँदाको दिनदेखि सञ्चार माध्ययमहरूबाट तारन्तार आइरहेका कलहरूले गर्दा केही समयका लागि मैले प्रयोग गर्दै आएको मोबाइल बन्द गरेको उल्लेख गर्दै मनाङेले विषयलाई लिएर विभिन्न सञ्चार माध्ययमहरूमा भ्रामक समाचारहरू सम्प्रेषण भइरहेको पाएको बताएका छन्। यसमा मेरो आपत्ति छ, उनले भनेका छन्। २०७९ को प्रदेश सभा निर्वाचनमा मनाङे मनाङ जिल्लाको प्रदेश सभामा ख स्वतन्त्र उम्मेदवार थिए। उनी निर्विरोध निर्वाचत भएका हुन्। पछि माधव नेपाल नेतृत्वको नेकपा एस प्रवेश गरेका उनले केही समयमै उक्त पार्टीसमेत परित्याग गरेका थिए। मनाङे पहिलो प्रदेश सभा र दोस्रो पटकको कार्यकाल गरी ६ पटक मन्त्री भइसकेका छन्। २ दसकअघि चक्रे मिलन भनिने मिलन गुरुङमाथि सांघातिक आक्रमण गरी ज्यान मार्ने उद्योग गरेको मुद्दा मनाङेमाथि लागेको हो। यो मुद्दामा उच्च अदालत पाटनको फैसला अनुसार केही समय उनी कारागारसमेत बसिसकेका छन्। सर्वोच्चले उच्चकै फैसला सदर गरेको हो।"
राताम्मे भित्तामा ५ तलाको ४० कोठे गुफा,"जोमसोम : रातो रंगले लेपन लगाएजस्तै कलात्मक पहाड, त्यसमै गुफा । झट्ट हेर्दा भित्तामा केही कुँदेको होला जस्तो लाग्छ । तर, गुफामा प्रवेश गरेपछि जो कोहीले भन्छ वाहा । कसले किन यति भव्य गुफा बनायो होला ? लोमान्थाङ१ छोसेरस्थित सिजा झोङ गुफा झन्डै १५५ फिट अग्लो छ । ५ तलाको छ । गुफाभित्र ४० वटा कोठा छन । जुन, निकै कलात्मक छन् । सदिऔं वर्षपहिले भित्तामा कुँदेर यो गुफा बनाइएको हो । उपल्लो मुस्ताङ घुम्न आउने स्वदेशीविदेशी पर्यटकको रोजाइमा यो गुफा पर्ने गरेको छ । लोमान्थाङ१ छोसेरमा अवस्थित सिजा झोङ गुफाले चर्चा बटुल्न थालेको छ । विगतमा गुमनाम जस्तै थियो । उपल्लो मुस्ताङको लोमान्थाङ बजारदेखि उत्तर करिब ७ किमिमा यो गुफा छ । जोमसोमकोरला सडकको नजिकै पर्छ । जोमसोमकोरला सडकमार्गअन्तर्गत छोसेरस्थित नेचुङ भन्सार कार्यालयबाट पश्चिमतर्फ मोडिएमा केहीबेरको यात्रा तय गरेपछि गुफा भएको स्थानमा पुग्न सकिन्छ । सडकमार्गबाटै प्रस्टसँग देखिने गुफा रहेको पहाडलाई रातो रंगले लेपन लगाएको जस्तै देखिन्छ । पछिल्लो समय कोरलानाका अवलोकन गरी फर्किएका पर्यटकहरू छोसेरको सिजा झोङ गुफा अवलोकन गर्न छुटाउँदैनन् । उपल्लो मुस्ताङ भ्रमणका लागि पुगेका विदेशी पर्यटकले समेत गुफाको अवलोकन गरेर फर्किने गरेको पाइएको छ । समुद्री सतहको ३ हजार ७ सय ९५ मिटरको उचाइमा चारैतिर हरियालीबिनाको नाङ्गो पहाडको भित्तामा यो गुफा छ । गुफा हेर्दा लाग्छ, वास्तविक मूर्तिकारको उत्कृष्ट कृतिको रूपमा निर्माण गरेका हुन् । गुफाका कोठा एकआपसमा जोडिएका छन् । गुफाभित्र माथिल्ला तला उक्लिन काठको सिँढी राखिएको छ । गुफाभित्र पस्दा सुरुङमार्ग जस्तै देखिन्छ । गुफाको कोठाभित्र पस्दा र माथिल्लो तला उक्लिन टाउँको झुकाउनु पर्छ । गुफाको माथिल्ला तलाहरूको बाहिरी भागमा छिद्रछिद्र प्वालहरू देख्न सकिन्छ । ती प्वालबाट अवलोकन गर्दा छोसेर गाउँलगायत त्यस आसपासको प्राकृतिक भूगोल निकै मनमोहक देखिन्छ । विशाल पहाडलाई घरेलु हतियारले खोपेर सदिऔं वर्षपहिले गुफा निर्माण गरिएको भए पनि गुफाको वास्तविक तथ्य अझै बाहिर आउन सकेको छैन । स्थानीयवासी र जानकारहरू शत्रुहरूसँग बच्नका लागि मानव निर्मित गुफा बनाइएको कथा सुनाउँछन् । गुफाको भुइँतलाबाट ५ तला घुम्न करिब २ घण्टा समय लाग्छ । गुफाभित्र बत्ती बाल्ने ठाउँ र सामग्री भण्डारणलगायत विभिन्न कलासंस्कृति गुफालाई मनमोहक बनाएको छ । हाल यो गुफाको छोसेरस्थित हिमालयन युवा क्लबले आन्तरिक व्यवस्थापन गर्दै आइरहेको छ । गुफाको आन्तरिक व्यवस्थापन र पर्यटकका लागि गुफा अवलोकन गर्ने ठेक्का बर्सेनि सोही क्लबले लिइरहेको छ । गुफा अवलोकनका लागि नेपाली आन्तरिक पर्यटकका लागि एक सय रुपैयाँ र विदेशी पर्यटकका लागि एक हजार शुल्क तोकिएको छ । गुफा अवलोकनका लागि पर्यटकबाट उठेको शुल्क सोही स्थानको दिव्यदीप स्कुल, क्लब र अन्य निकायमा वितरण गर्ने गरिएको छ । स्थानीय र क्लबको संरक्षण तथा स्वामित्वमा रहेको छोसेरको सिजा झोङ गुफा स्तरोन्नतिमा लोमान्थाङ गाउँपालिकाले पनि आंशिक रूपमा लगानी गर्दै आइरहेको छ ।"
"समानता, एकता र सद्भावको सन्देश छर्दै छठ","एकता, समानता अनि भेदभावरहितको पर्व हो, छठ। मिथिलाञ्चलको घरघरमा धार्मिक विधिपूर्वक छठपर्व मनाइँदैछ। पाँच दिनसम्म घरघरमा मनाइने महापर्व छठ यस क्षेत्रकै सबैभन्दा कठोर अनि ठूलो पर्वका रूपमा परिचित छ। आदित्यदेव अर्थात् भगवान् सूर्यको पूजा गर्ने यस पर्वले सूर्यको प्रकाश झैं समानता, एकता अनि सद्भावको सन्देश सम्प्रेषण गरेको हुन्छ। प्रकृतिमा आधारित यस पर्वमा एकसाथ सूर्यलाई अर्घ दिइने भएकोले यसपर्वले मानवलाई पूर्णतया एकताको सूत्रमा बाँधेको पाइन्छ। संसारको एकमात्र यस्तो पर्व हो छठ जसमा सबैले एकसाथ सामूहिक रूपमा अस्ताउँदो अनि उदाउँदो सूर्यलाई एकै समयमा पुज्ने गर्दछन्। एकसाथ सामूहिक रूपमा पुजिने यसपर्वको विशेषता प्रकृतिलाई पुज्नु हो। प्रकृति पक्कै पनि कुनै धर्म वा समुदायमा सीमित छैन। यसले जहिले नि एकरूपता अनि समानताको अर्थ झल्किने परिभाषा दिएको हुन्छ। छठ पर्व क्रमिक रूपमा विस्तारीकरण भइरहेका छन्। धार्मिक आस्था तथा छठीमाईप्रतिको विश्वासले यो पर्व अहिले हरेक सुमदाय अनि धर्म मान्ने व्यक्तिसमक्ष रूपान्तरित भइरहेका छन्। कुनै समय हिन्दु समुदायले मात्र मनाउँदै आएको पर्व क्रमिक रूपमा गैरहिन्दु समुदायको आकर्षणको केन्द्रबिन्दु बनिसकेको छ। जसले हामीलाई सद्भाव अनि प्रकृतिप्रेमीको सन्देश दिने गर्छ। हिन्दु धार्मिक पुराणहरूमा छठपर्वको महत्त्व विशेष रूपमा उल्लेखित छ। प्राचीनकालमा देवताहरूलाई संकट पर्दा सूर्यलाई आह्वान गरेको घटना अहिले सूर्यको पूजाका रूपमा परिणत भएको छ। भनिन्छ, सूर्यलाई आह्वान गर्दा तत्कालै भक्तजनको मनोकांक्षा पूर्ण गरेका थिए। सत्ययुगमा सती अनुसूर्या होस् या भगवान् इन्द्र, चाहे द्वापरयुगमा पाण्डव होस् वा द्रौपदी उनीहरूको पुकारलाई भगवान् सूर्यले सुनी उद्धार गरेकै कारण भक्तजनमा छठपर्वको आस्था बढ्दै छ। छठीमाई समक्ष अहिले पनि सच्चा मनले भाकल गर्दा भक्तजनको मनोकांक्षा पूर्ण हुन्छ भन्ने जनविश्वास छ। सोहीअनुरूप यो पर्व कठोर भए पनि धार्मिक आस्था अनि श्रद्धामा आधारित भई यसको विस्तारीकरण भइरहेको छ। धार्मिक आस्थालाई निरन्तरता दिँदै हरेक वर्षको कात्तिक शुक्ल षष्ठी तिथि र चैत महिनाको शुक्लपक्षको षष्ठी तिथिका दिन सूर्यलाई आह्वान गरिँदै नियमनिष्ठापूर्वक छठ पर्व मनाइने गरिन्छ। एकैसाथ, एकै ठाउँमा भेदभावरहित अनि समानताको प्रतीकका रूपमा मनाउँदै आएको छठपर्वले मानव जीवनमा महाकल्याण गर्दै आएको छ। पछिल्लो समय यस पर्वप्रति अन्य समुदाय अनि धर्म मान्ने व्यक्तिहरूको पनि झुकाव बढ्दै गएको छ। कुनै समयमा हिन्दु मधेसी समुदायमा सीमित रहेको यस पर्व क्रमिक रूपमा पहाडी अनि मुस्लिमलगायतका समुदायले पनि सूर्यको अर्घ दिँदै आएको पाइन्छ। जसले एउटा धार्मिक सद्भाव बढाएको छ। एकताको प्रतीक हुनुका साथै छठ समानताको प्रतीक पनि हो। यसले भेदभावरहित वातावरण बनाउँछ। अन्य समयमा कायम रहेको सामाजिक द्वन्द्व (छुवाछूत, विवाद)लाई परास्त गर्दै छठजस्तो कठोर पर्व मनाउने क्रममा समानताको बोध दर्शाउने गर्छ। पर्व मनाउने क्रममा एकसाथ जलाशयमा उभिएर अस्ताउँदो अनि उदाउँदो सूर्यलाई अर्घ दिँदै पूजा गर्ने गरिन्छ। यो संसारको एकमात्र यस्तो पर्व हो जुन एकैसाथ, एकै समयमा अनि सामूहिक रूपमा मनाउने गरिन्छ। मिथिलाञ्चलमा मनाइने हरेक पर्वले हामीलाई कुनै न कुनै शिक्षा अनि पाठ सिकाएकै हुन्छ। सोही क्रममा आदिदेव अनि छठीमाईलाई पुजिने छठपर्वले सामाजिक सद्भाव कायम राख्दै एकताको पाठ सिकाएको हुन्छ। न कोही धनी, न कोही गरिब, न कोही मधेसी, न कोही पहाडी अर्थात् कुनै पनि क्षेत्र नछुट्ट्याई एकै स्थानमा एक साथ अर्घसहित हात उठाइने छठपर्वको सन्देश हामी सबैले मनन् गर्नु जरुरी देखिन्छ। जसरी सूर्यले एकरूपले ताप अनि उज्यालो दिन्छ, हावाले एकनासको चिसोपनको अनुभव दिलाइरहन्छ। जसमा विभेदको कुनै अंश कायम रहँदैन। हामीले ती प्रकृतिको उपहारलाई कदापि तोडमोड गरी भेदभाव कायम गर्न सक्दैनौं। हो, यही सन्देशलाई अनुसरण गर्नुपर्ने देखिन्छ। छठीमाई (छठीमईया)ले सिकाएको पाठ अनुसरण गर्ने हो भने हाम्रो जीवन पक्कै पनि सफलताको बाटोतर्फ लम्किन्छ। यथाशक्ति, तामझामरहित मनाइने छठपर्वमा प्रसादका रूपमा व्रतालुले आफ्नै घरबारीमा उब्जिएको हरियो सागसब्जी, केरा, नरिवल, उखु, फलफूल, मिठाईका प्रकार अनि घरमै निर्मित ठेकुवा र भुसवा रहेको हुन्छ। अझ नहुने (आर्थिक रूपले कमजोर)हरूले छठपर्व मनाउन भिक्षासमेत माग्ने गरेका छन्। भिक्षाबाट आर्जित रकमबाट छठीमइँयाका लागि प्रसादको जोहो गरेको पाइन्छ। भनिन्छ, माताले सबैको मनोकामना पूर्ण गरेकी हुन्छिन्। जलाशय नभएको ठाउँमा व्रतालुले इनारको छेउमा खाल्डो खनी पोखरीको आकार दिई सूर्यलाई अर्घ दिने गर्छन्।एकता, सद्भाव अनि भेदभावरहितको पाठ सिकाउने छठजस्तो महापर्वको सन्देश हामी सबैले अवलम्बन गर्नु जरुरी देखिन्छ। हामी सैयौं थुँगा फूलका नेपालीलाई एकताको सूत्रमा बाँधिने छठ पर्वले सिकाएको सन्देश लागू गरी सामाजिक आस्थालाई कायम राख्ने किसिमको माहोल निर्माण गर्ने हो कि ? (महतो, नेपाल पत्रकार महासंघ महोत्तरीकी उपाध्यक्ष हुन्।)"
प्रस्तावित दुई न्यायाधीशको नाम सुनुवाइ समितिबाट अनुमोदन,"काठमाडौं : संसदीय सुनुवाइ समितिले सर्वोच्च अदालतका प्रस्तावित दुई न्यायाधीशको नाम सर्वसम्मतिले अनुमोदन गरेको छ। शुक्रबार बसेको समितिको बैठकले प्रस्तावित न्यायाधीशहरू नृपध्वज निरौला र नित्यानन्द पाण्डेको नाम अनुमोदन गरेको हो। समितिका सभापति ज्येष्ठ सदस्य पशुपति शमशेर राणाले न्याय परिषद्बाट सिफारिस भएका उनीहरूको नाम अनुमोदन भएको बताए। उनीहरूको योग्यता, क्षमता र अनुभवको आधारमा निरौला र पाण्डेको नाम अनुमोदन गरेको उनले बताए।"
म पुटिनसँग वार्ता गर्न तयार छु : ट्रम्प,"वासिङटन डिसी : अमेरिकी राष्ट्रपतिको चुनाव जितेपछि डोनाल्ड ट्रम्पले रुसी राष्ट्रपति भ्लादिमिर पुटिनसँग वार्ता गर्न तयार रहेको बताएका छन् । 'मलाई लाग्छ हामी वार्ता गर्नेछौं।', उनले भने। डोनाल्ड ट्रम्पले आफ्नो कुराकानीमा पुटिनसँग अहिलेसम्म वार्ता नगरेको बताएका छन्। उनले दुईपक्षबीच बातचित हुने सम्भावना रहेको भने बताएका छन्। ट्रम्पले अहिलेसम्म भ्लादिमिर जेलेन्स्की र इजरायली प्रधानमन्त्री बिन्यामिन नेतान्याहु लगायत विश्वभरका ७० नेताहरूसँग कुरा गरिसकेका छन्। ट्रम्पले आफू र बाइडेनबीच चाँडै नै सँगै डिनर गर्ने सहमति भएको पनि बताए। सन् २०१६ मा पनि राष्ट्रपति चुनावमा डोनाल्ड ट्रम्पको अभियानलाई बढावा दिन रुसी हस्तक्षेप भएको आरोप लागेको थियो । तर रुसले भने ती आरोप अस्वीकार गरेको छ । अमेरिकी विशेष सल्लाहकार रोबर्ट मुलरले २०१६ मा ट्रम्पको अभियानमा रुसको साँठगाँठको आरोपको अनुसन्धान गरेका थिए। त्यसको तीन वर्ष पछि एक रिपोर्टमा उनले षड्यन्त्रको कुनै प्रमाण फेला नपरेको बताएका थिए। बीबीसी"
श्रीमतीको हत्या गरेको आरोपमा श्रीमान पक्राउ,तनहुँ : श्रीमतीको हत्या गरेको आरोपमा श्रीमान पक्राउ परेका छन्। आफ्नै श्रीमती ३९ वर्षीया प्रतिक्षा श्रेष्ठको हत्या गरेको अभियोगमा भानु नगरपालिका८ गैरीफाँटका ४२ वर्षीय ओम नारायण श्रेष्ठलाई बिहीबार बेलुकी प्रहरीले पक्राउ गरेको हो। ओम नारायणले घरायसी विवादका क्रममा बन्चरो प्रहार गर्दा प्रतिक्षा गम्भीर घाइते भएको भन्ने खबर प्राप्त हुनासाथ प्रहरी चौकी पुर्कोटबाट खटिएको प्रहरीले उनलाई पक्राउ गरेको हो। गम्भीर घाइते भएकी प्रतिक्षाको जिल्ला अस्पताल दमौलीमा उपचारको क्रममा मृत्यु भएको हो। यसबारे अनुसन्धान भइरहेको प्रहरीले जनाएको छ।
खाँचो सशक्त नागरिक समाजको,"प्रभुत्वशाली नागरिक समाज आज छिन्नभिन्न छ। लाखापाखा छ। नागरिक समाज स्थायी प्रतिपक्षी र जनताको बलियो सारथि भयो भने राजनीतिक दलहरू बरालिने सम्भावना कम हुन्छ भन्ने आम मान्यता र राजनीतिशास्त्रको बुझाइ छ। समाजको प्रबुद्ध वर्गले जहिल्यै नीति र नैतिकताको पृष्ठपोषण गरेर आफ्नो बौद्धिक र विवेकको परिचय दिन्छ भन्ने अपेक्षा गरिन्छ। राजनीतिशास्त्र भन्छ सत्ता र प्रतिपक्षले मात्र राज्य अपुरो र अधुरो हुन्छ। लोकतन्त्र विधि, पद्धति, मानवाधिकार, स्वतन्त्रता, मर्यादा र समताको लागि आवाज उठाउने सचेत पंक्ति, आलोचनात्मक चेत भएको बौद्धिक र प्राज्ञिक समूह पब्लिक इन्टेलेक्चुअल हुन्। पब्लिक इन्टेलेक्च्युल को हुन् को होइनन् यसको परिभाषामा संसारभर विरोधाभाष छ। एकरूपता छैन। बहस जारी छ। भारतीय समाजशास्त्री प्रो आन्द्रे बेतेका अनुसार, बौद्धिक ती हुन् जसले विद्यमान ज्ञानको आलोचना गर्छन् र नयाँ ज्ञान निर्मितिको लागि सक्रिय बन्छन्। तर पनि मूलभूत मान्यताको रूपमा समाजको बृहत्तर हित प्रवद्र्धन गर्न तथ्य, तर्क, विवेक र साहस प्रदर्शन गरेर प्रतिकूल परिस्थितिमा पनि आफ्नो धारणा निर्धक्क राख्नेहरू पब्लिक इन्टेलेक्च्युल हुन्। हरेक बौद्धिकहरूको समाजमा दबाब समूह हुनुपर्छ। जसले राज्यको अभिन्न अंगका रूपमा संस्थापनको खबरदारी गर्छ र जनपक्षीय निर्णय गर्न बाध्य बनाउँछ। सत्तापक्ष र प्रतिपक्षले मात्र देशको न्याय प्रणाली चल्दैन। सत्ता र प्रतिपक्षले कहिलेकाहीँ आफ्नो स्वार्थ अनुकूल बन्दा राष्ट्रघात हुने र नीतिगत भ्रष्टाचार गर्ने गलत काम, खराब नजिर बसाउन सक्छन्। दलहरूले आफ्ना हर्कतलाई वैधानिकताको खोल ओढाएर पुष्टि गर्ने जमर्काे गर्छन्। त्यस्तो बेला प्रतिपक्षको रूपमा नागरिक समाज र नागरिक आवाज जरुरी हुन्छ। जस्तो कि नेपालमा महाकाली सन्धि प्रमुख प्रतिपक्ष र सत्तापक्षको एकै नाभी जोडिएको एक उदाहरण हो यस्तो बेला नागरिक समाजको खाँचो र अभाव खडकन्छ। नागरिक समाज भन्नाले कुनै राजकीय पद विभिन्न अवसर र नियुक्तिको आस राखेर काम नगर्ने आफ्नो क्षेत्र र सीपमा दत्तचित्त अब्बल नेपाली नागरिक हुन्। उनीहरू विभिन्न क्षेत्र आयाम र परिधिका हुन्छन्। जस्तो कलाकार, साहित्यकार, पत्रकार, समाजसेवी, प्राध्यापक, डाक्टर, इन्जिनियर, वकिललगायत समाजका अनेकन क्षेत्र र ठाउँमा आफ्नो नाम राखेका लब्धप्रतिष्ठित व्यक्तिहरूको समूह हो। नागरिक समाज सिंगो समाजको सबल र खँदिलो आवाज हो। जसले हर नागरिकको प्रतिनिधि आवाज बोकेको हुन्छ। प्रत्यक्ष रूपमा शासन सत्तामा सहभागी नभएर पनि शासन सत्ता चलाउन सिकाउने सभ्य जमातका रूपमा नागरिक समाजको परिचय बनेको हुन्छ। जसको बोलीमा दम हुन्छ। राष्ट्रलाई नै गाइड गर्न सक्ने बौद्धिक र नैतिक ल्याकत हुन्छ। यिनीहरूले बोलेपछि राज्यमा त्यसको अर्थ र महत्त्व झल्कन्छ। कुनै पनि विषय उठान र बैठानमा बौद्धिकको मनशाय र विचारलाई प्राथमिकता दिइन्छ। जनस्तरमा उनीहरूप्रति ठूलो श्रद्धा विश्वास र भरोसा जीवित रहेको हुन्छ। सत्तालाई र प्रतिपक्षलाई ठीक बाटो देखाउने उज्यालो मार्गको रूपमा नागरिक समाजलाई लिने गरिन्छ। देशहित नै जीवनको मूल मन्त्र र अभीष्ट राख्ने नागरिक समाज कुनै पनि राजनीतिक दलको वाद र सिद्धान्तले प्रभावित बन्दैन भन्ने आम धारणा विद्यमान छ। दलीय दाम्लो र अनुशासनको परिधि बाहिर रहने केवल देशको माया गर्ने र देशलाई उपयुक्त बौद्धिक ऊर्जा र तागत दिने व्यक्तिहरूको समूह नै नागरिक समाजको नामले पुकारिन्छ। देशलाई परेको बेला आफ्नो ज्ञान, सीप र क्षमताले सिञ्चित गर्ने बौद्धिक सल्लाह र मार्गनिर्देशन गर्ने सामथ्र्य नागरिक समाजको पहिचान हो। तटस्थता र निर्भीकतापूर्वक देशका खातिर, नागरिकको पक्षमा अनि जनताको पीरमर्का र अप्ठ्यारोमा बोल्ने लेख्ने खबरदारी गर्ने जमात हो नागरिक समाज। विषयविज्ञ र अनेकन सल्लाहकार समूह भनेर वेतनधारीलाई राज्यले नियुक्ति गरेको हुन्छ। तर यस्ता समूह र वेतनधारीहरू फगत आफ्ना मालिकको भक्त र आफ्नो तलबका ताबेदार मात्र रहन्छन, निर्भीक र तटस्थ बनेर राज्यलाई सल्लाह र आफ्नो विज्ञता दिँदैनन् या दिन चाहँदैनन् आफ्नो पदलाई जोखिममा राखेर आफूलाई नियुक्ति दिनेको विपक्षमा मत अभिव्यक्त गर्न सक्षम छैनन् यो आजको तीतो वास्तविकता हो। यदि कोही वेतनधारी इमान्दार छन् भने पनि अत्यन्त नगन्य मान्छेहरू मात्रै छन् तसर्थ नागरिक समाजको भूमिका र महत्त्व बढी हुन्छ। समाजको फरकफरक क्षेत्रमा विशिष्टता हासिल गर्ने समूहको सञ्जाल नागरिक समाज भएकोले उसको क्षमता, इमान र विज्ञता राज्यको सम्पत्ति हो। राजनीति गर्ने दल तिनका नेता कार्यकर्ताहरूको दलीय स्वार्थ हुन्छ। उनीहरू देशको प्रतिकूल भए पनि पार्टी र नेताको प्रतिकूल निर्णय गर्न चाहँदैनन्। दलीय अनुशासन पद्धति र प्रक्रियाको साङ्लोले उनीहरू बन्धनमा हुन्छन्। दलीय अनुशासन र अडानको नाममा विवेक पनि बन्धक राख्ने परिपाटी बसेको हाम्रो जस्तो मुलुकमा नागरिक समाज र यसको भूमिका र महत्त्व धेरै छ। तथापि नागरिक समाजको सुस्तता, दलीय आबद्धता र खण्डीकृत शक्तिको कारण यसले आफ्नो प्रारूपअनुसार हालका दिनहरूमा काम गर्न सकिरहेको छैन। २०४६ सालको परिवर्तन त्यसको संस्थागत विकास अनि २०६२०६३ को परिवर्तनमा जुन अहम् भूमिका र शक्ति नागरिक समाजमा थियो त्यो आज क्षय भएको छ। सत्तापक्ष एकदमै बलियो, प्रतिपक्ष निरिह भएको बेला नागरिक समाज दलभन्दा माथि उठेर अगाडि आउनु पर्छ। प्रभुत्वशाली नागरिक समाज आज छिन्नभिन्न छ। लाखापाखा छ। केही आवाजहरू नागरिक समाजको नाममा उठेका छन् तर तिनीहरू पनि बायस्ड बनेको र पक्षधरता उन्मुख भनेर आलोचित बनेको पाइन्छ। ठूलो तप्का हस्तक्षेपकारी आग्रह बोकेर निस्केको छैन जति निस्कनु पथ्र्यो। एमसीसी विवादजस्ता विषयमा नागरिक समाजको एक मुख र आवाज गुञ्जन भएन। निश्चित उद्देश्य प्राप्तिका लागि नागरिकहरू मिलेर बनेको संगठन जसलाई समाज रूपान्तरणको आधार निर्माणको रूपमा व्याख्या विश्लेषण र परिभाषित गरेको देखिन्छ। नागरिक समाजले सरकार, प्रतिपक्ष र अन्य दलहरूको मात्रै खबरदारी गर्दैन, यसले त नागरिक हक र दायित्व र प्रत्येक नागरिकको कर्तव्य र समाजमा निर्वाह गर्नुपर्ने भूमिकाको पनि खबरदारी र मार्गनिर्देश गर्दछ। अधिकारको मात्रै कुरा गर्ने र कर्तव्य चाहिँ रौं बराबर पनि निर्वाह गर्न नचाहने प्रवृत्तिको विरुद्ध नागरिक समाजको औंला समाजमा तेर्सिनु पर्छ। भ्रष्टाचार निवारण र सुशासनका विषयदेखि सीमा विवाद जस्ता कुरामा कूटनीतिक भूमिका पनि नागरिक समाजको तर्फबाट खेलिनु उपयुक्त हुन्छ। दिगो शान्ति, अमनचयन र सामाजिक सुरक्षा प्रबन्धजस्ता कुरामा सरकारलाई सहयोग गर्दै प्रेरित गर्दै खबरदारी गर्दै अघि बढ्नु नागरिक समाजको दायित्वभित्र राख्न सकिन्छ। समाजमा व्याप्त अन्धविश्वास जातीय विभेद, लैंगिक विभेद र कुरीति र कुसंस्कृतिलाई उखेल्न समाजलाई नयाँ मनोविज्ञान सिर्जना गर्न प्रगतिशील समाज निर्माण गर्न नागरिक समाजका हरेक सदस्य उल्लेखनीय र उदाहरण योग्य बन्नु जरुरी छ। नागरिक समाज सिंगो समाजको सबल र खँदिलो आवाज हो जसले हर नागरिकको प्रतिनिधि आवाज बोकेको हुन्छ। जनताका जल्दाबल्दा समस्यालाई प्रतिनिधित्व गर्दै समाजका विकृति र विसंगतिलाई उँधो मुन्टो लगाएर पछार्न जनता जागृत गर्ने अभिभारा पनि स्वतन्त्र नागरिक समाजका सदस्यहरूको हो भन्ने कुरामा दुविधा छैन। प्रत्यक्ष रूपमा शासन सत्तामा सहभागी नभएर पनि शासन सत्ता चलाउन सिकाउने सभ्य जमात भनेर नागरिक समाजको परिचय बनेको हुन्छ। समाजप्रति समर्पित प्रजातन्त्रप्रति प्रतिबद्ध, मानवाधिकार र स्वतन्त्रताका हिमायती, प्रत्यक्ष दलीय राजनीतिमा असंलग्न, अग्रगामी सुधार र परिवर्तनको पक्षपाती निष्ठावान् नागरिक समूह नै समाजका अग्रज र भरोषायोग्य व्यक्तित्व हुन्। नागरिक समाजका आफ्नै छुट्टै विशिष्ट विशेषता र गुणहरू हुन्छन्। नागरिक समाज गैरनाफामूलक व्यक्ति या समुह हो। नागरिक समाज आफैंमा सचेत सबल र स्वतन्त्र अस्तित्व भएका व्यक्तिहरूको समूह भएकोले यिनीहरू कसैको दबाब र प्रभावमा हुँदैनन्। आत्म अनुशासनमा बस्ने र राष्ट्रलाई सकारात्मक बाटोमा हिँडाउन दबाबमूलक बन्न सक्छन्। सरकारी नियम कानुनको कार्यान्वयन र नियमन, अनुगमन र कानुनको परिपुरक कानुनको माग गरेर नागरिकका माग र समस्या समाधानमा जोड दिन्छ्न्।"
दैलेख सुर्खेत सडकखण्डमा फोर्स गाडी दुर्घटना,दैलेख : दैलेख सुर्खेत सडकखण्डमा यात्रुबाहक फोर्स गाडी दुर्घटनामा परेको छ। दैलेख सुर्खेतको सीमा रानीमत्ता क्षेत्रमा गाडी दुर्घटनामा परेको हो। दैलेखबाट सुर्खेततर्फ जाँदै गरेको गाडी दुर्घटनामा परेको हो। दुर्घटनास्थलमा उद्धारका लागि प्रहरी र स्थानीय खटिएका छन्। घटनाको थप विवरण आउन बाँकी छ।
सर्वोच्च अदालतका प्रस्तावित न्यायाधीश निरौलाले पेश गरे कार्य योजना,"काठमाडौं : सर्वोच्च अदालतका प्रस्तावित न्यायाधीश नृपध्वज निरौलाले संसदीय सुनुवाई समितिमा कार्य योजना पेस गरेका छन्। शुक्रबार भएको संसदीय सुनुवाइमा प्रस्तावित न्यायाधीश निरौलाले आफ्नो लिखित कार्य योजना पेस गरेका हुन्। कार्ययोजनामा उनले न्यायपालिका प्रतिको आस्था र विश्वास अभिवृद्धि गर्न भरोसायोग्य कदम चाल्नुपर्ने आवश्यकता रहेको बताए। उनले न्यायपालिकाको रणनीतिक योजना तर्जुमा र कार्यान्वयनका अनुभव समेतका आधारमा मेरो यो कार्ययोजनाको प्रभावकारी कार्यान्वयनमा क्रियाशील रहने प्रतिबद्धता व्यक्त गर्ने धारणा राखे। न्यायाधीशका लागि न्यायपालिकाको नीति, सुधार योजना र नेतृत्वको कार्ययोजना भन्दा अर्को छुट्टै वा पृथक योजना हुँदैन। प्रधान न्यायाधीशको न्यायिक नेतृत्वमा सिंगो न्यायपालिका रहने हुँदा नेतृत्वले लिने नीति, योजना र कार्यक्रमहरूको कार्यान्वयन गरी नेतृत्वलाई सहयोग गर्नु मेरो दायित्व बन्दछ। न्यायपालिकाको पञ्चवर्षीय रणनीतिक योजना तथा सम्माननीय प्रधान न्यायाधीशज्यूबाट संसदीय सुनुवाइको क्रममा यस गरिमामय समितिसमक्ष पेश गर्नुभएको अवधारणापत्र र न्यायिक सुधारको कार्ययोजना र प्रतिबद्धता नै न्यायपालिकाको संस्थागत योजना र प्रतिबद्धता हुँदा त्यसप्रति अपनत्व ग्रहण गर्दै कार्यान्वयनमा न्यायपालिकाको एक जिम्मेवारसदस्यको नाताले मेरो सक्रिय र सकारात्मक भूमिका रहनेछ। , उनले भने, मेरो भूमिका स्वतन्त्र न्यायपालिकाको मूल्य र मान्यतालाई आत्मसात गर्दै निष्ठा र ईमान्दारीकासाथ न्याय सम्पादन गर्ने र न्यायपालिका र नेतृत्वले लिएका नीतिहरूको आफ्नो तहबाट कार्यान्वयन सहजीकरण गर्ने नै हुनेछ। उनले संविधान र कानुनले न्यायपालिकालाई सुम्पेको भूमिका र जिम्मेवारीलाई गुणस्तरीय र प्रभावकारी रूपमा सम्पादन गर्ने प्रतिबद्धता जनाए। निरौलाले मुद्दाको प्रक्रियागत काम कारवाहीमा सूचना प्रविधिको प्रयोग न्यायिक सुधारका लागि अपरिहार्य रहेको बताए। उनले भने, नेपालको न्यायपालिकाले आफ्ना काम कारवाहीमा गरेको सूचना प्रविधिको प्रयोगलाई अझ उच्चतम विन्दुमा पुऱ्याउनका लागि विद्युतीय माध्यमबाट मुद्दा दर्ता,म्याद तामेली तथा पत्राचार गर्ने, विद्युतीय माध्यमबाट कानुन व्यवसायीको बहस, विशेषज्ञ तथा साक्षीको बकपत्र गर्ने र न्यायिक अभिलेखलाई विद्युतीय माध्यमबाट व्यवस्थित गर्ने कार्यलाई संस्थागत गर्न आफ्नो अनुभवसहितको सकारात्मक पहल हुनेछ। मुद्दा दतदिखि फैसलाको जानकारीसम्म विद्युतीय माध्यमबाट हुन सकेमा सेवाग्राहीलाई न्यायमा सहज पहुँचसमेत पुग्ने मेरो विश्वास छ। उनले न्यायिक सुशासनको स्थापना बेगर न्यायिक कार्य सम्पादन प्रभावकारी हुन नसक्ने बताएका छन्। न्यायिक सुशासनका लागि न्यायाधीशको आचार संहिताबाट निर्दिशत हुने कुरामा मेरो स्पष्ट प्रतिबद्धता रहेको छ। न्यायाधीश आचार संहिता र अदालतमा कार्यरत कर्मचारीको आचार संहिताको कार्यान्वयनमा नेतृत्वलाई सहयोग गर्नु मेरो कर्तव्य हुनेछ। उनले भने, सुशासन विपरीतका गतिविधिको सुक्ष्म अनुगमन तथा निगरानीको संयन्त्र गठन गरी काम गरिने भन्ने न्यायिक नेतृत्वको कार्य योजनाको कार्यान्वयनमा मेरो पूर्व अनुभवसहितको सहयोग हुनेछ। त्यस्तै न्यायपालिकाको स्वतन्त्रता, स्वायत्ततालगायतका न्यायिक मूल्य मान्यताका मापदण्डको विकास र कार्यान्वयनमा मेरो जोड रहनेछ।"
एमालेले बोलायो सचिवालय बैठक,"काठमाडौं : नेकपा एमालेले सचिवालय बैठक बोलाएको छ । शनिबार बिहान ११ बजे पार्टी कार्यालयमा सचिवालय बैठक बोलाइएको एमाले प्रचार विभाग प्रमुख राजेन्द्र गौतमले जानकारी दिए। उनका अनुसार बैठकमा उपचुनाव, सत्तारुढ कांग्रेस र एमालेले बनाएको संयन्त्र, समसायिक राजनीतिक अवस्था, लगायतका विषयमा छलफल हुनेछ। बैठकमा प्रधानमन्त्री केपी शर्मा ओलीका चीन भ्रमणको तयारीबारे पनि छलफल हुनेछ। सरकारको कामलाई सफल र प्रभावकारी बनाउने उद्धेश्यसहित प्रधानमन्त्री एवं एमाले अध्यक्ष केपी शर्मा ओली र नेपाली कांग्रेसका सभापति शेरबहादुर देउवाको नेतृत्वमा संयन्त्र गठन भएको हो । संयन्त्रको कार्यदलमा कांग्रेसको तर्फबाट उपसभापति पूर्णबहादुर खड्का, महामन्त्री गगनकुमार थापा, केन्द्रीय सदस्य एवं गृहमन्त्री रमेश लेखक र केन्द्रीय सदस्य एवं परराष्ट्र मन्त्री डाआरजु राणा देउवा सदस्य छन्। एमालेको तर्फबाट भने बरिष्ठ उपाध्यक्ष ईश्वर पोखरेल, उपाध्यक्ष एवं उपप्रधानमन्त्री विष्णुप्रसाद पौडेल, महासचिव शंकर पोखरेल र उपमहासचिव विष्णु रिमाल सदस्य छन्। १५ गतेको बैठकले प्रदेश र जिल्ला तहमा पनि दुई दलीय संयन्त्र बनाउने निर्णय गरेका छन्।"
पोखरा आइपुगे चिनियाँ खेलाडी,"पोखरा : पर्यटकीय राजधानी पोखरामा शनिबार हुने चिनियाँ खेलाडी र नेपाली खेलाडीबीचको तेस्रो पोखरा अन्तर्राष्ट्रिय क्रसक्रन्ट्रीमा सहभागी हुन एक सय ३४ जनाको चिनियाँ टोली बिहीबार चार्टर्ड प्लेनमा चीनको कुनमिङबाट पोखरा आइपुगेको छ। टोलीमा ६४ जना धावक र अफिसियल गरी एक सय ३४ जना छन्। उनीहरू सिचुवान एयरलाइन्सको चार्टर्ड विमानमा पोखरा आएका हुन्। रन फर कमन प्रोसप्रेरिटी भन्ने नाराका साथ तेस्रो पोखरा अन्तर्राष्ट्रिय पर्वतीय क्रसकन्ट्री आयोजना हुन लागेको हो। पर्यटन प्रवद्र्धनका साथै पोखरा अन्तर्राष्ट्रिय विमानस्थलको सञ्चालनमा समेत सहयोग पुर्याउने र नेपालचीन सम्बन्धलाई थप सृदृढ बनाउने उद्देश्यले प्रतियोगिता अयोजना गरिएको मिडिया संयोजक प्रतिक राजपहारीले जानकारी दिए। प्रतियोगिताअन्तर्गत ५० किलोमिटर दुरीको टिम समूह दौड (ट्रेल रनिङ, साइकलिङ र रोइङ) मा १७ नेपाली र चार चिनियाँ गरी २१ टिम छन्। यसैगरी च्यालेन्ज इडिभिजुअल दौड ५० किलोमिटरमा एक सय नेपाली र ५२ चिनियाँ खेलाडी सहभागी रहने पहारीले बताए। विद्याथी दौड र ह्याप्पी रन दौडसमेत गरी १२ सयभन्दा बढी खेलाडीको सहभागिता रहने छ। ५० किलोमिटर दौडमा रनिङ, साइक्लिङ र बोटिङ हुनेछ। तीन जना सहभागी हुने प्रतिस्पर्धामा कम्तीमा एक जना महिला अनिर्वाय हुनु पर्नेछ। फेवाताल किनारबाट सुरु हुने दौड छोरेपाटनबाट फुस्रे खोलासम्म पुग्नेछ। त्यसपछि रामदी, फेदीखोला हुँदै कुबिन्डेसम्म साइक्लिन र त्यसपछि दौडेर शान्ति स्तुप हुँदै फेवाताल पुगेर डुंगा दौड्याउँदै बाराही घाट पुग्नु पर्नेछ। शीर्ष पाँच टोलीले नगद पुरस्कार पाउने छन्। पहिलो हुनेले चार लाख ५८ हजार चार सय रुपैयाँ पाउने छन्। दोस्रोले तीन लाख ४३ हजार आठ सय र तेस्रो हुनेले दुई लाख २९ हजार दुई सय रुपैयाँ पाउने छन्। चौथोले एक लाख ५२ हजार आठ सय रुपैयाँ र पाँचौं हुनेले ९५ हजार पाँच सय रुपैयाँ पाउने छन्। इन्डिभिजुअलतर्फका विजेताले एक लाख ५२ हजार आठ सय, दोस्रोेले एक लाख १४ हजार ६ सय र तेस्रो हुनेले ७६ हजार चार सय रुपैयाँ पाउने छन्। प्रतियोगिता सञ्चालन गर्न कुल ६ करोड रुपैया ँलाग्ने आयोजक संस्था हिमालयन टुरिजम फोरमका अध्यक्ष विश्वशंकर पालिखेले जानकारी दिए। यसमध्ये एक करोड रुपैयाँ स्थानीय आयोजक र बाँकी चिनियाँ पक्षले बेहोर्ने अध्यक्ष पालिखेले जनकारी दिए।"
वडा सचिव अधिकारीको निधन,प्यूठान : प्यूठानको माण्डवी गाउँपालिका २ का वडा सचिव घनश्याम अधिकारीको निधन भएको छ । बिहीवार राति एक्कासी चक्कर आएपछि उनलाई उपचारका लागि दाङको घोराहीस्थित राप्ती प्रादेशिक अस्पताल लगिएको थियो । अस्पताल पुगेलगत्तै उनलाई मृत घोषणा गरिएको हो । अधिकारीलाई मधुमेह (सुगर) रोगको सामान्य समस्या रहेको माण्डवी गाउँपालिका उपाध्यक्ष पूर्णप्रसाद कालाथोकीले जानकारी दिए । ५५ वर्षीय अधिकारी सोही गाउँपालिकाको वडा नम्बर २ स्थित रातापानीका स्थानीय हुन् ।
"धारापानी २२० केभी सबस्टेसन निर्माणाधीन, खुदी अन्तिम चरणमा","काठमाडौं : मर्स्याङ्दी करिडोर २२० केभी प्रसारण लाइन आयोजनाअन्तर्गत मनाङको नासोँ गाउँपालिका१ धारापानीमा २२० केभी क्षमताको सबस्टेसन निर्माणाधीन छ। आयोजनाअन्तर्गतकै लमजुङको मर्स्याङ्दी गाउँपालिका३ खुदीमा निर्माणाधीन २२० केभी क्षमताको सबस्टेसन निर्माण अन्तिम चरणमा पुगेको छ। धरापानी सबस्टेसन डेढ वर्षभित्र निर्माण सम्पन्न गर्ने गरी काम भइरहेको छ। खुदी सबस्टेसन आगामी तीन महिनाभित्र निर्माण सम्पन्न गर्ने गरी अन्तिम चरणका कामहरू जारी छन्। धारापानी सबस्टेसन रहने ठाउँको जमिन सम्याउने तथा पावर ट्रान्सफर्मर राखिने स्थान, नियन्त्रण कक्ष लगायतका सिभिल संरचनाहरूको निर्माण धमाधम भइरहेको छ। धारापानी र खुदी सबस्टेसनमा क्रमशः २२०१३२ केभी,१०० एमभिए तथा १३२३३ केभी, ३० एमभिए र २२०१३२ केभी, १६० एमभिए तथा १३२३३ केभी, ५० एमभिए क्षमताका पावर ट्रान्सफर्मरहरू रहने छन्। दुवै सबस्टेसनमा स्थानीय रुपमा विद्युत आपूर्तिका आवश्यक व्यवस्था गरिएको छ। निर्माण सम्पन्न भई सबस्टेसनबाट स्थानीय रुपमा विद्युत् आपूर्ति सुरु भएपछि लमजुङ र मनाङको विद्युत् आपूर्ति भरपर्दो र गुणस्तरीय हुनेछ। नेपाल विद्युत प्राधिकरणका कार्यकारी निर्देशक कुलमान घिसिङले स्थलगत अनुगमन भ्रमणमार्फत सबस्टेसन तथा प्रसारण लाइन निर्माण प्रगति, बेहोरिएका समस्या, काम सम्पन्न हुने तालिका लगायतका विषयमा आयोजना व्यवस्थापन, निर्माण व्यवसायीसँग विस्तृत छलफल गरी जनशक्ति थप गरी प्रसारण लाइन तथा सबस्टेसन तोकिएकै समयमा सम्पन्न गर्न निर्माणमा सङ्लग्न सबैलाई आग्रह गर्नुभएको छ। साथै, कार्यकारी निर्देशक घिसिङले धारापानी क्षेत्रका स्थानीय बासिन्दासँग छलफल गरी सबस्टेसन तथा प्रसारण लाइन निर्माणमा आवश्यक सहयोग गर्न आग्रह गरेका छन्। मर्स्याङ्दी करिडोर प्रसारण लाइनमा जोड्ने गरी सम्झौता गरिएका जलविद्युत् आयोजनाहरूको निर्माण सुरु भइसकेको छ, त्यसैले यो लाइन जतिसक्दो छिट्टो निर्माण सम्पन्न गर्नुपर्ने छ, समयतालिका, कामको गुणस्तरलगायतलाई विशेष ध्यान दिएर निर्माणलाई तीब्रता दिनुपर्ने छ, घिसिङले भने। भौगोलिक बिकटतालाई चिर्दै मनाङमा राष्ट्रिय प्रसारण लाइनको विद्युत् त पुगेको छ तर भरपर्दो र गुणस्तरीय विद्युत् आपूर्तिको समस्या छ, आपूर्तिका सुधारका लागि पनि जतिसक्दो छिटो प्रसारण लाइन तथा सबस्टेसन निर्माण सम्पन्न गर्नु पर्नेछ। सबस्टेसन निर्माणस्थल वरपरका स्थानीय बासिन्दाले राखेका जायज माग पूरा गर्न आयोजना सँधै तयार रहेको बताउँदै उनले पर्यटकीयस्थल मनाङको विद्युत् आपूर्ति सुधारका लागि योजनाबद्ध रुपमा काम अगाडि बढाइसकिएको उल्लेख गरे। मर्स्याङ्दी र त्यसका सहायक नदीहरूबाट उत्पादन हुने विद्युत राष्ट्रिय प्रसारण प्रणालीमा प्रवाहका लागि मर्स्याङ्दी करिडोर २२० केभी प्रसारण लाइन आयोजना सुरु गरिएको हो। प्रसारण लाइनबाट करिब एक हजार ६ सय मेगावाट विद्युत प्रवाह गर्न सकिने छ। आयोजनाअन्तर्गत चितवनको भरतपुरदेखि मनाङको धारापानीसम्मको ११४ किलोमिटर डबल सर्किट प्रसारण लाइनलाई तीन प्याकेजमा विभाजन गरी निर्माण अगाडि बढाइएको छ। पहिलो प्याकेजअन्तर्गत उदीपुरबाट तनहुँको मार्कीचोक हुँदै नयाँ भरतपुर सबस्टेसनसम्मको करिब ६८ किलोमिटर प्रसारण लाइन निर्माणाधीन छ। यसखण्डमा पर्ने १९९ वटा टावरमध्ये १२५ वटाको जग हालिएको छ। ६५ वटा टावर खडा गरिएको छ। बाँकी स्थानमा काम भइरहेको छ। दोस्रो प्याकेजअन्तर्गत लमजुङको उदीपुर र चितवनको भरतपुरमा २२० केभीका सबस्टेसन निर्माण सम्पन्न भइसकेका छन्। तेस्रो प्याकेजअन्तर्गत धारापानीखुदी उदीपुर ४६ किलोमिटर प्रसारण लाइन र धारापानी तथा खुदी सबस्टेसन निर्माणाधीन छन्। खुदीउदीपुर करिब १६ किलोमिटर प्रसारण लाइन खण्डमा १७ वटा टावरको जग हालिएको छ। ८ वटा खडा गरिएको छ। यस खण्डअन्तर्गत बेसींसहर नगरपालिका८का केही स्थानीय बासिन्दाले प्रसारण लाइनको मार्ग परिवर्तन गर्नु पर्ने र यदि लाइन नसार्ने भएमा मार्गधिकारमा पर्ने जग्गाको शतप्रतिशत क्षतिपूर्ति दिनु पर्ने माग राख्दै विगत दुई वर्षदेखि निर्माणमा अवरोध गर्दै आएका छन्। उक्त स्थानमा १२ वटा टावर निर्माण गर्नु पर्ने छ। टावर निर्माणका लागि जग्गा अधिग्रहणका लागि मुआब्जा रकम निर्धारण भई करिब ८० प्रतिशत जग्गाधनीले रकम बुझिसकेका छन्। प्राधिकरणका कार्यकारी निर्देशक घिसिङले लमजुङका प्रमुख जिल्ला अधिकारी बुद्ध बहादुर गुरुङलाई भेटी खुदीउदीपुर खण्डमा देखिएको समस्या समाधानका लागि आवश्यक सहयोग र सहजीकरण गरिदिन अनुरोध गरे। दुई वर्षदेखि निर्माणमा अवरोध छ, हाम्रोतर्फबाट स्थानीयका जायज माग पूरा गर्ने प्रतिबद्धता पटकपटक जनाउँदै सोही बमोजिम काम पनि गरिरहेका छौं, यस्तो महत्वपूर्ण प्रसारण लाइन निर्माण अब रोक्न सकिँदैन यसका लागि आवश्यक सहयोग सहजीकरण गरिदिनु पर्यो, उनले प्रमुख जिल्ला अधिकारीलाई आग्रह गरे। निर्माणमा देखिएको अवरोध हटाउन स्थानीय प्रशासनका तर्फबाट सहजीकरण तथा समन्वय भइरहेको उल्लेख गर्दै प्रमुख जिल्ला अधिकारी गुरुङले राष्ट्रिय प्राथमिकता प्राप्त प्रसारण लाइन निर्माणमा आवश्यक सहयोग गरिने बताए। खुदीधारापानी खण्ड प्रसारण लाइन निर्माणका लागि अधिग्रहण गरिने निजी जग्गाको मूल्यांकनको प्रक्रियामा छ। यस खण्डमा भौगोलिक रूपमा विकट र चुनौतीपूर्ण स्थानमा प्रसारण लाइन निर्माण गर्नुपर्ने छ। नेपाल सरकार तथा प्राधिकरणको लगानी र युरोपेली लगानी बैक (इआइबी)को सहुलितपूर्ण ऋणमा निर्माणाधीन आयोजनाको समग्र अनुमानित लागत करिब १६ अर्ब रुपैयाँ छ।"
गढीमाई मेला,"हरेक पाँच पाँच वर्षमा लाग्ने प्रसिद्ध गढीमाई मेला प्रत्येक पाँच वर्षपछि बिजोर, जोर वर्षमा लाग्ने गर्छ। यसअघि २०६१, २०६६, २०७१, २०७६ हुँदै यस वर्ष २०८१ मा परेको छ। मंसिर महिनामा लाग्ने यो मेला यसपालि पूर्वतयारी सुरु भइसकेको छ। अर्को पटक मेला २०८६ सालमा पर्नेछ। यो बाराको बरियारपुरको मेला हो। तर आसपास यतिबेला जनकपुर, ढल्केवर, लालबन्दी, कर्मैया, बागमती, चन्द्रनिगाहपुर र कलैयाभरि पाइला राख्ने ठाउँ हुन्न। भंसारको प्रमुख नाका वीरगन्जमा मेलाका लागि प्रयोग हुने लाखौं संख्याका राँगालगायतका बलि सामग्रीहरू पनि भित्रिने गर्छन्। तराई क्षेत्रको आर्थिक विषय बढी चलायमान हुन्छ यतिबेला। बाटाभरि राँगा भैंसीको लाइन हुन्छ। बजारको चहलपहल, खाद्यसामग्री, मान्छेहरूको ताँती लामो हुन्छ, करोडौंको व्यापार हुन्छ, देशभित्रका लाखौं पुग्छन्, भारतको बिहार, उत्तर प्रदेश, पश्चिम बंगाल, झारखण्डबाट भाकल पूरा गर्न भक्तहरूको त ओइरो नै लाग्छ। समग्रमा करोड कम हुन्नन् मान्छेहरू, अगाध विश्वास छ माईप्रति। भारतले रोक्न खोज्दा पनि अघिल्लो पटक ८० प्रतिशत भक्त भारतीय नै देखिए। हजारौं राँगा र लाखौं अन्य जनावर हाँस, कुखुरा, बोकाको बलि दिइएको थियो त्यहाँ। अझ यसो भनौं संसारमै धेरै ठूलो संख्यामा बलि दिने ठाउँ यही नै हो। बलि रोक्न अदालतसम्म अपिल नपुगेको होइन, तर बलि निषेध भएन, स्थानीय प्रशासनको भनाइ रह्यो बलि निषेध होइन निरुत्साहन गर्ने हो। तीन किसिमका ताप आध्यात्मिक, आदि दैविक र आदिभौतिक तापको निराकरण हुन्छ भन्ने विश्वास लिएर गढीमाई मन्दिर पुग्छन् भक्तहरू। शक्तिशाली देबलिे आफ्नो सबै किसिमका माग पूरा गर्ने विश्वास भएकाले नै यति ठूलो जमघट हुने गर्छ। गढीमाईसँगै कन्काली माई, कटबाँसी माई, मनकामना माईको पनि पूजा हुन्छ। गढीमाईकी बहिनीहरू माकामारा, कंकाली, संसारी, साम्ये, राजदेवी, जोरलाही, वन शक्ति, गढवाडा आदिको पनि पूजा हुन्छ। भारतको कोलकाता टाढा भएकोले त्यहाँकी कालिका देवीको दर्शन गर्न सजिलो होस्। नजिकै होऊन् देवी भनेर कोलकाताकी कालीको अंश स्वरूप यहाँ ल्याएर राखिएकोले तराईका अधिकांश क्षेत्र र भारतका विभिन्न क्षेत्रबाट आएका दर्शनार्थीको घुइँचो देख्दा देवीप्रति जनविश्वास प्रगाढ रूपमै रहेको पाइन्छ। मार्ग शुक्ल सप्तमीदेखि एक महिनासम्म लाग्ने गढीमाई मेला, महाबलिबाटै सुरु हुन्छ। त्यसो त यो मेलाको मुख्य रौनक पञ्चबलि, सप्तबलि १५ दिन अघि र १५ दिनपछिसम्म निरन्तर चलिरहन्छ। पहिलो दिन मूल पुजारीले शरीरका पाँच अंगबाट रगत निकाली देवीलाई बलि दिएपछि औपचारिक बलि आरम्भ हुन्छ, पहिलो दिन ठूला जनावरको बलि दिइन्छ, दोस्रो दिन साना साना। पहिलो पल्ट चार बिघा क्षेत्रमा पक्की पर्खाल लगाएर झन्डै ५० लाखको लागतमा पक्की वधशाला तयारी भइसकेको हो, १५ वर्षअघि। हाल त तीन सयभन्दा बढी मारकहरू नै छन् त्यहाँ, उनीहरूले पशुहरूलाई भकाभक मार्छन्। रक्ताम्ये हुँदा पनि जमिनमा झिंगा नदेखिनु त्यहाँको विशेषता हो। पुह खोला र बालगंगा खोलाका बीच एक किलोमिटर वरपर धार्मिक विधिले तोकिएको सीमाभित्र सुंगुर, परेवा, कुखुराको बलि दिइन्छ। मानव रगत दिइसकेपछि यहाँ राखिएको दीप आफैं बल्छ। दीप बलेपछि हाँसको पाँच वटा अन्डाको बलि दिइन्छ अन्डामै त्रिशूल गाडिन्छ। त्यही त्रिशूलमा छानातिरबाट परेवाहरू आउँदै आफैं होमिँदै गरेको दृश्य आफैंले देखेको छु, एक भक्तले त छोरो पाएको भाकल पूरा भएको भनी १ सय ५ वटा राँगोको बलि एकै पटक दिएका पनि थिए। साँच्चै १ सय २५ मारकहरूले बीसौं हजार संख्याको बलि एकै पटक दिन सकिने गरी जात्राको तयारी भइसकेको हुन्छ त्यहाँ। डेढ दुई हजारभन्दा बढी संख्यामा सशस्त्र र सादा प्रहरीहरू तैनाथ भइसकेका हुन्छन्। वीरगन्जदेखि २१ किमि टाढाको कलैया नै सवारी ठप्प हुन्छन्। बाटो पूरै जाम हुन्छ जसका कारण तिनै पशुहरूको आवागमन र भक्त, यात्रुहरूको ओइरो लाग्ने गर्छ । मध्यरातमा तान्त्रिक विधिले पुजारी चौधरीले नरबलि दिएपछि बिहानैदेखि भाकल बलि सुरु हुन्छ र तान्त्रिक विधिले धामीले पञ्चबलि , सप्तबलि दिएपछि अन्य बलि आरम्भ हुन्छ। गढीमाईको दर्शन खातिर त्रिशूल गाडिएको मन्दिरतर्फ प्रवेश गर्दै रहेको हुन्छु म, खुट्टाहरू रगतमा चुर्लुम्मै डुबिसकेका हुन्छन्, मन्दिर भित्री छानामा परेवाहरूको लस्कर देखिन्छन्। ती त्रिशूलमा खस्दै आफैं प्राण बिसाउँदै गर्दाको दृश्य झन् रहस्यात्मक लाग्छ मलाई। मण्डपबाट बाहिर आउँदा जुत्ताहरू हराई सक्छन्। एकैछिन पछि म ब्रह्मस्थानमा पुग्छु। पीपलको रुखमुनि जहाँ ठूलो संख्यामा भोग लगाइन्छ। त्यहाँको वधशाला हेर्न मन लाग्छ, ढोका बन्द हुन्छन्। पर्खाल चढेर भक्तहरू हेर्दै हुन्छन्। मूल ढोका खोल्न लगाएर हेर्छु म ठूलो संख्यामा प्राण आहुति गर्न तयार रहेका पशु चौपायाहरू, कति खुसी देखिन्छन् त्यहाँ देवीप्रति समर्पित हुन। मूल पुरोहित मंगल चौधरी र तान्त्रिक धामी दुखा कछडियाबाट संरक्षित छन् गढीमाई। वरपरको बस्तीमा समेत धान कुटेर निकालिएको चामलको खिर बनाएर माईलाई भोग लगाई हाँसको अन्डा बलि दिएपछि विधिवत् पूजा आरम्भ हुन्छ, मूल पुजारीले खेतमा धान नरोपी अरू किसानले नरोप्ने र उनले आफ्नो जमिनको धान भिœयाएपछि मात्र अरू किसानले धानबाली भित्र्याउँछन् कस्तो विश्वास छ त्यहाँ। पञ्चबलि बोका, पाठा, कुखुरा, सुँगुर र सेतो मुसो। तर सेतो मुसो कहाँ खोज्ने ? नजिकै रौतहटमा धनसर पुल छ, नजिकै खोलो छ, त्यहीँबाट पुजारी धामीका सहायकहरूको सहयोगमा केही दिन अगाडि नै राखेको माटोको घडामा सेतो मुसो बलिको लागि आफैं आएर बस्छ। सहायकहरूले घडाको मुख बन्द गरी सेतो मुसो ल्याउँछन् र बलि दिन्छन्, विधिले पूजा सुरु गरेपछि दियो आफैं बल्छ, दियो बलेपछि धामी कछडियाले नरबलि दिन्छन्। आफ्नै अंग निधार, आँखा, जिभ्रो, छाती र तिघ्राको रगत बलिको रूपमा माईलाई अर्पण गर्छन्। २ सय ६० वर्षअघि आफ्ना पूर्वज भगवान् चौधरीसँग हालका पुजारी मंगल चौधरीको ठूलो विश्वास छ, मकवानपुरका भगवान् चौधरीलाई तत्कालीन शासकहरूले कर नतिरेको रिसमा मुद्दा चलाए जेल हाले। चोरीको पनि अभियोग लगाइयो, तर आफू निर्दाेष भएको भनी कारागारभित्रै मकवानपुर गढीको पूजा अर्चना गर्न थाले उनले। गढीमाईले रातमा सपना दिँदै भनिन् म यहाँ बस्न सक्तिन उठाएर अन्यत्र कतै लग। भगवान् चौधरीले भने् म आफैं बन्धनमा छु, तपाईंलाई उठाएर अन्यत्र लग्न कसरी सक्छु र गढीमार्ई भन्छिन् यो प्रबन्ध म मिलाउँछु। चौधरी जेलबाट छुटे, देवीको पाउको धूलो र त्रिशूल लिएर उनी हिँडे त्यहाँबाट, निकै कष्टका साथ माईलाई लिएर उनी हालको वरियारपुर पुगे। माईले त्यहीँ रहने प्रण गरिन् तर आफूलाई बलि दिइनुपर्ने, नरबलि समेत दिनुपर्ने आज्ञा गरिन्। भगवान् चौधरी गरिब, नरबलि पनि दिन नसक्ने, सधैं मेलामा बलि दिन नसक्ने बताएपछि हरेक पाँचपाँच वर्षमा भए पनि मलाई विशेष पूजा, बलि गनु पर्छ भन्ने माईको आदेशअनुसार चौधरीको पुर्खाले अहिलेसम्म पूजा र बलिको क्रम जारी राखे। अहिले देखिएको धान्नै नसकिने लाखौं श्रद्धालुहरूको भीड देख्दा लाग्छ यहाँ साँच्चै कुनै चमत्कार छ। धेरैले प्रश्न सोध्ने गर्छन् ? वेदमा बलिप्रथा छ ? देबलिे जीवको रगत पिएकै हुन् त ? मैले उत्तर दिने गरेको छु। धर्म भनेको मान्छेको आस्था र विश्वास हो। बलिप्रधा धर्म नहुन सक्छ, सांस्कृतिक पक्ष हुन सक्छ, कालान्तरमा यसले संगठित रूप लिँदै आयो। आस्था र विश्वास परिवर्तन गर्न बहुतै गाह्रो हुन्छ। लाखौंको संख्यामा पशु बलि दिनेहरूले कुभिण्डो, नरिवल, घिरौंला सात्विक बलि दिएर आपूभित्र रहेको क्रोध, हिँसा, आवेग, तनाव, छलकपट आदि खराब तत्त्वको बलि दिनु उपयुक्त हुन्छ। पशुबलि दिने खर्चले पुल, पुलेसा, अनाथ आ श्रमहरूको स्थापना, सार्वजनिक निर्माणका कार्यमा भाकलकै गरे हुन्थ्यो नि।"
कोलम्बस ओहायोमा छठ,"कोलम्बस (अमेरिका) : हिन्दू समुदायको लोक आस्था र सूर्य उपासनाको महापर्व छठ पूजालाई प्रवासमा समेत धुमघामसँग मनाउन थालिएको छ। हिन्दू समुदायको बाहूल्यता रहेको अमेरिकाको ओहायो राज्यको कोलम्बसमा भव्यरूपमा छठ पूजा गरिएको हो। डा मृदुला गुप्ता र राजेश शाहको अगुवाईमा कोलम्बसको हिन्दू टेम्पलमा छठ पर्व मनाइएको हो। हाम्रो आस्थाको चाडलाई समुदाय नै मनाउँदा निकै खुसी लागेको छ, राजेश शाहले भने, यसले हाम्रो संस्कृति नयाँ पुस्तालाई चिनाउने अवसर पायौं। छठ पूजामा नेपाली र भारतीय समुदायको सहभागीता रहेको थियो। छठको विधिअनुरुप नै अस्ताउँदो सूर्य र छठी मातालाई अर्घ दिएर सहभागीहरूले छठ पूजा गरेका थिए।"
उपनिर्वाचन : कैलालीमा सत्तागठबन्धनबीच तालमेलको सम्भावना,"कैलाली : सुदूरपश्चिममा जनप्रतिनिधि रिक्त भएका ६ पदका लागि दलहरू उमेदवार छनौटमा लागेका छन्। केही दलहरूले उमेदवारको टुंगो लगाइसकेका छन् भने केही दलहरू उमेदवार छनौटमा व्यस्त छन्। सुदूरपश्चिममा कैलाली जिल्ला समन्वय समिति संयोजक र बाजुराको स्वामीकार्तिक खापर गाउँपालिकामा उपाध्यक्ष पद रिक्त छ। यस्तै कञ्चनपुरको भीमदत्त नगरपालिका वडा नम्बर ६, डोटीको पूर्वीचौकी गाउँपालिका६, बझाङको सुर्मा गाउँपालिका४ र दार्चुलाको दुहु गाउँपालिका५ मा वडाध्यक्ष पद रिक्त छ। कैलाली जिल्ला समन्वय समितिका संयोजक पदमबहादुर कलेलको निधन भएको थियो। कलेल काँग्रेसबाट निर्वाचित भएका थिए। यस्तै बाजुराको स्वामीकात्तिकखापर गाउँपालिकाका उपाध्यक्ष मैना जोशीको पनि निधन भएको थियो। जोशी पनि नेपाली काँग्रेसबाट विजयी भएकी हुन्। डोटीको पूर्वीचौकी६ र कञ्चनपुरको भीमदत्त६ मा पनि कांग्रेसबाट निर्वाचित वडाध्यक्षको निधन भएको थियो। बझाङको सुर्मा४ र दार्चुलाको दुहु५ मा नेकपा (एमाले)बाट निर्वाचित वडा अध्यक्षको निधन भएको थियो। उपनिर्वाचनका लागि कात्तिक २० गते सम्बन्धित पालिका तहमा निर्वाचन अधिकृतको कार्यालय स्थापना भइसकेका छन्। रिक्त रहेको कैलाली जिल्ला समन्वय समितिको प्रमुखमा सत्ता गठबन्धनबीच तालमेल हुने सम्भावना देखिएको छ। नेकपा एमालेले नेपाली कांग्रेसलाई सघाउने बारे छलफल भइरहेको छ। तर नेकपा एमालेका प्रदेश अध्यक्ष कृष्णप्रसाद जैशीले समन्वय समितिमा सघाएबापत काँग्रेसले अरु जिल्लामा कसरी तालमेल गर्ने बारे भने कुरा हुन नसकेको बताए। काँग्रेसले धनगढी उपमहानगरपालिका वडा नम्बर २ बाट वडासदस्यमा विजयी केशवराज पन्तलाई उमेदवार बनाउने तयारी गरेको कांग्रेस प्रदेश कार्यसमितिका प्रवक्ता सुरत रावतले बताए। स्वामीकात्तिकखापर गाउँपालिका उपाध्यक्षका लागि काँग्रेसले कुन्तिसरा शाही र एमालेले शुलोचना कुमारी भण्डारीलाई उमेदवार बनाएको छ। रिक्त भीमदत्त६ को वडाध्यक्षमा एमालेबाट बहादुर चन्द र काँग्रेसबाट प्रकाशबहादुर चन्द चुनाव लड्ने भएका छन्। प्रकाश बहादुरका आफ्नै सहोदर भतिजा हुन्। काँग्रेसले डोटीको पूर्वीचौकी६ मा मोहन थापालाई प्रत्यासी बनाउने निर्णय गरेको छ भने एमालेले देबबहादुर थापालाई उमेदवार बनाएको छ। बझाङको सुर्मा ४ मा भने उमेदवारको टुंगो लागिसकेको छैन।"
मोटरसाइकल दुर्घटना हुँदा एक जनाको मृत्यु,झापा : हुलाकी सडक खण्डमा मोटरसाइकल दुर्घटना हुँदा झापामा एक जनाको मृत्यु भएको छ । अर्का एक घाइते भएका छन् । गएराति ९:२० बजे गौरीगञ्ज गाउँपालिका ३ ठेकिटोलामा गौरीगञ्ज बजारबाट कोरोबारीतर्फ जाँदै गरेको मे ८ प ८८९५ नम्बरको मोटरसाइकल आफैँ अनियन्त्रित भई दुर्घटना भएको हो । दुर्घटनामा परी मोटरसाइकल चालक गौरीगञ्ज गाउँपालिका ४ का अन्दाजी ३० वर्षीय रोशन मगरको मृत्यु भएको प्रहरीले जनाएको छ । त्यस्तै मोटरसाइकलमा पछाडि सवार गौरीगञ्ज गाउँपालिका २ का अन्दाजी ३२ वर्षीय श्याम राजवंशी घाइते भएका छन् । घाइते दुवै जनालाई उपचारको लागि लाइफलाइन अस्पताल दमक पठाइएकोमा उपचारको क्रममा मोटरसाइकल चालक मगरको राति साढे १० बजे मृत्यु भएको जिल्ला प्रहरी कार्यालय झापाले जनाएको छ । मोटरसाइकल प्रहरीको नियन्त्रणमा छ ।
झुम्का कारागारबाट सुरुङ खनेर भागेका कैदी १२ वर्षपछि पक्राउ,धरान : सुनसरीको झुम्का कारागारबाट २०६९ कात्तिक २३ गते राति सुरुङ खनेर फरार भएका कैदी चन्द्रशेखर भन्ने विनायक यादवलाई प्रहरीले पक्राउ गरेको छ । बिहीवार राति जिल्ला प्रहरी कार्यालय सुनसरीबाट खटिएको प्रहरी टोलीले कोशी गाउँपालिका८ स्थित पथरचट्टानबाट नियन्त्रणमा लिएको जिल्ला प्रहरी कार्यालय सुनसरीका एसपी सुमनकुमार तिम्सिनाले बताए । हतियारसहित पक्राउ परेका इनरुवा निवासी यादवलाई प्रहरीले शुक्रबार जिल्ला प्रहरी कार्यालय सुनसरीमा पत्रकार सम्मेलन गरि सार्वजनिक गरेको छ। फरार रहेका विनायक हतियारसहित उक्त स्थानमा रहेको छ भन्ने सूचनाको आधारमा प्रहरीले चारैतिरबाट घेरा हाली पक्राउ गरिएको एसपी तिमल्सिनाले बताए । हतिहारसहित रहेका विनायकलाई पक्राउ गर्न प्रहरीले एक राउण्ड गोली प्रहार गरेको जिल्ला प्रहरी कार्यालय सुनसरीका प्रवक्ता डिएसपी रामप्रसाद तिमल्सिनाले बताए । २०६५ वैशाख १६ गते सुनसरीको प्रकासपुरका केशव कार्कीलाई गोली हानी हत्य गरेको अभियोगमा विनायक झुम्का कारागारमा कैद भुक्तान गरिरहेका कैदी हुन्। उनीसहित अन्य ११ जनाले झुम्का कारागारको दक्षिणपट्टिको पर्खालको भित्री भागबाट सुरुङ खनेर फरार भएका थिए । उनीहरूलाई प्रहरीले अहिलेसम्म पक्राउ गर्न सकेको थिएन । पक्राउ परेका विनायक यसअगाडि सिक्सर रिभोल्भर पेस्तोल एकथान र १२ थान गोलीसहित पक्राउ परेको डीएसपी तिमल्सिनाले बताए। उनले पक्राउ परेका विनायकलाई जिल्ला अदालत सुनसरीमा बुझाइ पुन: कारागार चलान गरिने बताए ।
तस्करीका चिनी बरामद गर्दा सशस्त्र र कर्मचारीमाथि ढुंगामुढा,"भैरहवा : रुपन्देहीमा भारतबाट अवैधरूपमा तस्करी गरेर ल्याइएको चिनी बरामद भएपछि सशस्त्र प्रहरी र कर्मचारीमाथि ढुंगामुढा भएको छ। ढुंगामुढाले सशस्त्र प्रहरीका दुई जना घाइते भएका छन्। बिहीबार राजस्व अनुसन्धान कार्यालय र सशस्त्र प्रहरी बल राजस्व प्रहरी इकाई बुटवलबाट खटिएको टोलीले विशेष सूचनाका आधारमा लुम्बिनी सांस्कृतिक नगरपालिका२ मुझाना गाउँको ३२ वर्षीय दिलीप लोधको घरमा अवैधरूपमा भण्डारण गरिएको १ सय १२ बोरा चिनी बरामद गरेको थियो। चिनी बरामद गरेर फर्किने क्रममा करिब २०० जना स्थानीयहरूले बाटो अवरोध गरेर चिनी लुटपाट गर्नका लागि सशस्त्र प्रहरी र कर्मचारीमाथि ढुंगामुढा गरेको सशस्त्र प्रहरी बल, नेपाल नं २७ गण हेडक्वाटर रुपन्देहीले जनाएको छ। घटनाबारे सशस्त्रको नं २७ गणमा जानकारी भएपछि गणपति एवं एसपी आनन्द थापा मगरको कमाण्डमा सशस्त्रको टोली घटनास्थल पुगेर भीडलाई हटाएर बरामद चिनीसहित सवारी साधनहरू राजस्व अनुसन्धान कार्यालय पठाएको थियो। ढुंगामुढाले सशस्त्र प्रहरी बल, नेपाल सुरक्षा बेस लुम्बिनीको ना १ झ १४७७ नम्बरको गाडीको झ्यालको सिसा फुटेर क्षति भएको छ। साथै, २७ नं गणमा कार्यरत सशस्त्र प्रहरी नायब निरीक्षक काशीप्रसाद चौधरी र राजस्व प्रहरी इकाई बुटवलमा कार्यरत सशस्त्र प्रहरी जवान चन्द्र पाण्डेको हातमा चोट लागेको सशस्त्र प्रहरीले जनाएको छ।"
चितवनमा बस र हायस एकापसमा ठोक्किँदा चार जनाको मृत्यु,"चितवन : चितवनको भरतपुर महनगरपालिका २९ सत्रकिलोमा बस र हायस एकापसमा ठोक्किँदा चार जनाको मृत्यु भएको छ। आज बिहान मुग्लिङबाट नारायणगढतर्फ आउँदै गरेको बाप्र ०६००१ ज ०२९८ नम्बरको इलेक्ट्रिक हायस र नारायणगढबाट मुग्लिङ तर्फ जाँदै गरेको बा प्र ०३००१ ख २८१२ नम्बरको बस एक आपसमा ठोक्किँदा चार जनाको मृत्यु भएको जिल्ला प्रहरी प्रमुख प्रहरी उपरीक्षक गौतम मिश्रले जानकारी दिए। उनका अनुसार हायसमा सवार गोरखा आरुघाट १ मान्बु बस्ने वर्ष ४० का राज बहादुर गुरुङ, नामथर वतन नखुलेकी एक महिला, दुई पुरुषको मृत्यु भएको हो। दुर्घटनामा बसमा सवार ४ जना र हाइसमा सवार दुई जना घाइते भएका छन्। सहचालक भोज बिक्रम शाहसमेत घाइते भएका छन्। उनीहरुको उपचार भइरहेको छ। घाइतेमध्ये दुई जनाको अवस्था गम्भीर रहेको प्रहरीको भनाई छ। प्रहरीले बस चालक मकवानपुर हेटौडा उमनपा९ का सुर्य विक्रम बिष्टलाई नियन्त्रणमा लिएको छ।"
उदयपुरमा उल्लासमय छठ पर्व,"उदयपुर : सांस्कृतिक महत्व बोकेको छठ पर्व यस वर्ष उदयपुरमा एक लाख बढीले प्रत्यक्ष अवलोकन गरेका छन्। त्रियुगा नदी किनारामा उदाउँदो सूर्यलाई अर्घ दिइ सम्पन्न भएको छठ पर्वमा उदयपुर लगायत छिमेकी जिल्ला खोटाङ्ग, भोजपुर, सिन्धुली, रामेछाप, सुनसरी, सप्तरीका स्थानीयवासीको समेत उपस्थिति रहेको आयोजकले बताएको छ। त्रियुगा छठ पूजा व्यवस्थापन समितिका प्रमुख सल्लाहकार तथा मुख्य पुजारी खेमनारायण यादवका अनुसार नदी किनारा र मुख्य मन्दिरमा दश हजार बढि श्रद्धालु भक्तजनले सामुहिकरुपमा पुजाआरधना गरेका छन् भने स्टेजको सांस्कृतिक कार्यक्रम र छठ पर्वलाई एक लाख बढीले प्रत्यक्ष अवलोकन गरेका छन्। विगत वर्षभन्दा यसपटक छठको रौनक र भक्तजनको संख्या बढेको उनले बताए। पूजा व्यवस्थापन समितिका अध्यक्ष चन्दनकुमार साहका अनुसार भक्तजनलाई सुविधा र सहज पूजाआराधना गराउन त्रियुगा नदीलाई व्यवस्थित गरी सबैलाई न्यून शुल्कमा घाट उपलब्ध गराइएको थियो। पछिल्लो समय छठ सबै धर्मालम्बीहरूको साझा चाड मा रूपान्तरण हुँदै गएको छ। विगत वर्षमा तराईबासीको बाक्लो उपस्थिति हुने गरेको छठ पूजामा यस वर्ष पहाडी, नेवार समुदायको समेत उल्लेख्य सहभागिता रहेको छ। नदी तलाउमा पूजा आरधानासँगै आयोजना गरिएको सांस्कृतिक तथा सम्मान कार्यक्रमले भक्तजनको उपस्थिति अझ बढेको अध्यक्ष साहले बताए। उनले भने, विभिन्न क्षेत्रमा सहभागिता जनाई उत्कृष्ट हासिल गर्ने जिल्लाका व्यक्तिवहरुलाईसमेत सम्मान गरिएको छ।' भक्तजन र अन्य सर्वसाधरणलाई आकर्षित गर्न घाट व्यवस्थापन, मनोरञ्जनका कार्यक्रम, सेल्फी सिन, औषधि उपचार लगायतका गतिविधि राखिएको समितिका महासचिव ललित नायकले बताए। मुख्य पुजारी यादवले सूर्यको उपासना गरेर तराई क्षेत्रका समुदायले छठ मनाउने गरे पनि पछिल्ला वर्षमा पहाडी समुदायका भक्तजनले पनि छठ पर्व मनाउन थालेको बताए। छठ पूजालाई लक्षित गरी सदरमुकाममा आयोजना गरिएको कार्यक्रममा त्रियुगा नगरपालिकाका मेयर बसन्तकुमार बस्नेतले छठ पूजा सबै धर्म, संस्कृतिको साझा पर्व भएकाले यसको संरक्षण र व्यवस्थापनका लागि स्थानीय सरकारले सहयोग गर्ने बताए। उनले छठ त्रियुगाको संस्कृतिसँग जोडिएकोले नगरपालिकाले आगामी बर्ष वजेटको समुचित व्यवस्थापन गर्ने प्रतिबद्धता व्यक्त गरे। त्यसैगरी उपमेयर महेश्वरी राईले त्रियुगाको सभ्यता, संस्कार र सौन्दर्यतामा छठ पूजा र पवित्र त्रियुगा नदीको महत्व रहेको बताइन्। कार्यक्रममा सांस्कृतिक क्षेत्रमा उल्लेखनीय योगदान पुर्याउँदै आएका व्यक्तिहरुलाईसमेत सम्मान गरिएको थियो। यस वर्षको छठ पर्वमा उदयपुर आईडलमा छनौटमा परेका कलाकारहरूले आफ्नो कला प्रस्तुत गरेका थिए। त्यसैगरी लोक संस्कृति झल्काउने खालका गीतमा खुला नृत्य र गायनहरू प्रस्तुत गरिएको समितिका कोषाध्यक्ष सुरज साहले बताए। कार्यक्रममा छठ पर्वमा प्रत्यक्ष र अप्रत्यक्षरुपमा सहयोग तथा योगदान गर्नेहरूलाई सम्मान गरिएको उनले बताए। यसकासाथै उदयपुरको बेलका, चौदण्डिगढी, कटारी नगरपालिका, रौतामाई, उदयपुरगढी गाउँपालिकाका नदी तलाउमा हर्सोल्लासका साथ पुजाआरधना गर्दै छठ पर्व मनाइएको छ। कार्तिक शुल्क षष्ठी तिथिको साँझ अस्ताउँदो सूर्यलाई र भोलिपल्ट सप्तमीका दिन उदाउँदो सूर्यलाई अर्घसहित पूजा अर्चना गरेर आफूले चिताएको मनोकामना पूर्ण होस् भनेर छठको ब्रत बस्ने गरिन्छ।"
ऊर्जा राज्यमन्त्रीको कान्छाराम कन्स्ट्रक्सनसहित १३ वटा कम्पनी कालोसूचीमा,"काठमाडौं : ऊर्जा, जलस्रोत तथा सिंचाइ राज्यमन्त्री पूर्णबहादुर तामाङ (कान्छाराम) को कान्छाराम कन्स्ट्रक्सनसहित एक दर्जन बढी कम्पनीहरुलाई कालोसूचीमा परेका छन् । प्रधानमन्त्री कार्यालय मातहतको सार्वजनिक खरिद अनुगमन कार्यालयले आज एक सूचना निकाल्दै १३ वटा कम्पनीलाई एक वर्षदेखि साढे दुई वर्षसम्म कालो सूचीमा राखेको हो। कालोसूचीमा पर्नेमा ऊर्जा, जलस्रोत तथा सिंचाइ राज्यमन्त्री एवम् नेपाली कांग्रेस रामेछापका सभापतिसमेत रहेका पूर्णबहादुर तामाङ (कान्छाराम) मुख्य व्यक्ति रहेको कान्छाराम कन्स्ट्रक्सन, रमिला लामा मुख्य व्यक्ति र दिपक थिङ आधिकारिक व्यक्ति रहेको एनबी कन्स्ट्रक्सन, टेन्डी शेर्पा मुख्य व्यक्ति भएको द कञ्चनजंघा कन्स्ट्रक्सन र सुबित श्रेष्ठ मुख्य व्यक्ति भएको बिरुवा कन्स्ट्रक्सन साढे दुई वर्षसम्म कालोसूचीमा परेका छन् । उनीहरुले लिएको ठेक्काको काम सन्तोषजनक नभएकाले तुम्लिङटार र बुटवलस्थित संघीय सडक सुपरिवेक्षण तथा अनुगमन कार्यालयले कालोसूचीमा राख्न सिफारिस गरेको थियो। सांसद बनेपछि कान्छारामले आफ्नो नाममा कम्पनी नरहेको दाबी गर्दै आएका छन्। यद्यपी सार्वजनिक खरिद अनुगमन कार्यालयले जारी गरेको सूचनामा उनको नाम उल्लेख छ। कान्छाराम कन्स्ट्रक्सनले धेरै आयोजना लिएर अलपत्र पार्ने गरेका कारण तामाङ पटकपटक विवादमा आइरहेका थिए। यसैगरी बुद्धिमान गोले मुख्य व्यक्ति भएको बीजी निर्माण सेवा प्रालि पोखरा, गजेन्द्रप्रसाद पौडेल मुख्य व्यक्ति भएको पूजा कन्स्ट्रक्सन धनकुटा र जयप्रकाश साह हलवाई मुख्य व्यक्ति भएको साह निर्माण सेवा इनरुवा पनि कालोसूचीमा परेका छन् । सूचनामा भनिएको छ, 'सार्वजनिक निकायहरूबाट लेखी आए बमोजिम यस कार्यालयको मिति २०८१।०७।२१ गतेको निर्णयानुसार सार्वजनिक खरिद ऐन, २०६३ को दफा ६३ को उपदफा (१) बमोजिम यो सूचना प्रकाशित भएको मितिदेखि लागू हुने गरी तपसिलका निर्माण व्यवसायीआपूर्तिकर्ताहरूलाई देहायको अवधिसम्म कालो सूचीमा राखिएकोले उक्त निर्माण व्यवसायी आपूर्तिकर्ताहरूले कालो सूचीमा राखिएको अवधिभर सार्वजनिक निकायको कुनै पनि खरिद कारबाहीमा भाग लिन नसक्ने व्यहोरा सम्बन्धित सबैको जानकारीका लागि यो सूचना प्रकाशित गरिएको छ ।' कुनकुन कम्पनी परे कालोसूचीमा ?"
नारायणी किनारमा उदाउँदो सूर्यलाई अर्घ दिनेको भीड (फोटो फिचर),"चितवन : शुक्रबार बिहान उदाँउदो सूर्य भगवान र छठी मातालाई अर्घ दिएसंगै यसपालिको छठ पर्व विधिवत समापन भएको छ। देशभर छठ मनाउनेहरुले आज नदी तलाउमा गएर उदाउँदो सूर्यलाई अर्घ दिएका छन्। चितवनको नारायणी किनारमा पनि छठीमाता तथा सूर्यलाई अर्घ दिन भक्तजनहरुको भीड देखिएको छ। नारायणघाट स्थित नारायणी नदी किनारमा छठ पुजा यसपालि भब्य रहेको उपस्थित दर्शनार्थीले बताएका छन् । सिङ्गारिएको नदी किनारमा ब्रतालु र दर्शनार्थीको उल्लेख्य उपस्थिति रहेको थियो । नारायणी किनारमा यसपालि छठ पूजाका लागि ब्यवस्थापन तराई सामुदायिक सेवा समिति नारायणगढले गरेको हो । हरेक वर्ष चितवनमा छठ पर्वको चहलपहल क्रमश बढेको देखिन्छ। मिथिलाञ्चलमा बढी मनाइने छठ गर्नेको संख्या चितवनमा पनि वर्षेनी बढ्दै गएको छ । मधेश र मधेशीले मात्र मनाउने भनेर चिनिएको छठ पछिल्लो समयम मधेससहित पहाडका विभिन्न स्थानमा पहाडी समुदायका मानिसले पनि धुमधामका साथ मनाउन थालेका छन्। भरतपुर महानगरपालिकाका प्रमुख रेनु दाहालले पनि छठले धार्मिक सहिष्णुता बढाएको उल्लेख गरिन्। कुनै बेला मधेसको पर्व भनेर चिनिएको छठी माइको दर्शन गर्न नारायणी किनारमा ठूलो उपस्थिति रह्यो । ब्रतालु र दर्शनार्थीको ठूलो भिड नारायणी नदीको किनारमा देखियो । यसपालि चितवनमा छठ पर्व महोत्सवको रुपमा मनाइएको छ । चितवनमा नारायणी किनारसँगै माडीनगरपालिकाको रिउ, बाँदर मुढे, चितई, रतनी खोला, राप्तीको पम्फा, ढुम्री, लोथर खोला, कालिका नगरपालिकाको खगेरी बुङ खोलामा छठको पूजा गर्ने गरिन्छ।"
"डलर बढ्यो, रेमिट्यान्स पनि बढ्ने","काठमाडौं : अमेरिकाको राष्ट्रपतिमा डोनाल्ड ट्रम्प निर्वाचित भएलगत्तै बिहीबार डलरको मूल्य अहिलेसम्मकै उच्च भयो। नेपाली रुपैयाँ कमजोर भयो। जबकि पाँच महिनादेखि अमेरिकी डलरको बिक्री मूल्य १३४ रुपैयाँ आसपासमा चलिरहेको थियो। तर नेपाल राष्ट्र बैंकले बिहीबार जारी गरेको दररेटअनुसार अमेरिकी डलरको बिक्री मूल्य ह्वात्तै बढेर १३५१६ पुग्यो। खरिद मूल्य १३४५६ रुपैयाँ छ। डलर महँगो हुँदा मुलुकको अर्थतन्त्रमा प्रत्यक्ष प्रभाव पर्ने विज्ञहरू बताउँछन्। डलरको मूल्यसँगै युरोको बिक्री मूल्य १४४८६ र खरिद मूल्य १४४२१ निर्धारण गरिएको छ। यसैगरी, पाउन्ड स्टर्लिङको बिक्री मूल्य १७३९७ र खरिद मूल्य १७३२० निर्धारण गरिएको छ। यससँगै, अस्ट्रेलियन डलको बिक्री मूल्य ८८७३ र खरिद मूल्य ८८३३ रुपैयाँ पुगेको छ। २०७९ असोजदेखि डलरको मूल्य निरन्तर उकालो लागेको थियो। त्यतिबेला एक अमेरिकी डलरको बिक्री दर अर्थात् विनिमय दर १३००९ पुगेको थियो । यस्तै खरिद दर भने १३००३ पैसा पुगेको थियो। डलर बलियो हुँदा मुलुकमा भित्रिने रेमिट्यान्समा अझै वृद्धि हुने औंल्याउँछन्, बैंकविज्ञ, अनलराज भट्टराई। नेपाल रेमिट्यान्स केन्द्रित मुलुक भएकाले थुप्रै रकम बाहिरबाटै आउँछ। बैंकविज्ञ भट्टराई भन्छन्, अब वैदेशिक रोजगारमा गएका नेपालीले पठाउने रेमिट्यान्स केही हदसम्म बढ्छ। एक हिसाबले यो फाइदा नै हुन्छ। पहिला प्रतिडलर १३४ रुपैयाँ हाराहारीमा आइरहेको रेमिट्यान्स अब १ डलरको १३५ रुपैयाँ हुँदा धेरै फरक पर्छ। जबकि अहिले नेपालमा रेमिट्यान्स महिनैपिच्छे वृद्धि भएर विदेशी मुद्रा सञ्चिति पर्याप्त हुन थालेको छ। डलरको विनिमय दर बढ्दा रेमिट्यान्स आउने देशलाई फाइदै हो तर आयातमुखी देश भएकाले वस्तु तथा सेवा महँगो पर्न जाने र मूल्यवृद्धि हुने उनले गराए। यसले सरकारको राजस्व केही हदसम्म त बढ्छ । तर यसबाट मूल्यको चाप आम उपभोक्तालाई पर्ने भएकाले मारमा सर्वसाधारण पर्छन्, बैंक विज्ञ भट्टराईले अन्नपूर्णसँग भने। अमेरिकामा ट्रम्प नेतृत्वको सरकार आएसँगै अब वैदेशिक नीतिहरू कस्तो आउँछ। विभिन्न मुलुकमा भएको द्वन्द्व कस्तो हुन्छ भन्नेमा पनि डलरको विनिमय दर सोहीअनुसार घटबढ हुने उनको भनाइ छ। डलर बढेपछि सुनको मूल्य भने एक्कासि घटेको छ। अमेरिकामा ट्रम्प निर्वाचित भएपछि अन्तर्राष्ट्रिय बजार स्थिरतातिर जान सक्ने र जियोपोलिटिकल विषयले पनि निकासा पाउन सक्ने अनुमानले गर्दा पनि यस्तो अवस्था देखिएको विज्ञहरू बताउँछन्। डलर बलियो हुँदा के फाइदा के हानि ? डलर बलियो हुँदै जाँदा नेपाली मुद्रा प्रभावित हुँदै जान्छ। नेपाली रुपैयाँ डलरसँग पेग (अन्तरआबद्धता) छैन। तर नेपालले लामो समयदेखि आफ्नो मुद्रालाई भारतीय मुद्रासँग अन्तरआबद्धता गरेको छ। यसकारण डलर बढ्दा भारु कमजोर हुने गरेकाले नेपाली मुद्रा पनि स्वाभाविक रूपमा कमजोर हुन्छ। सरकारले नेपाली रुपैयाँलाई भारतीय रुपैयाँसँग स्थिर विनिमय दर भारु १ बराबर १ रुपैयाँ ६० पैसा कायम गरेको छ। यसकारण यतिबेला डलरको तुलनामा भारु पनि कमजोर हुँदै गएको छ। भारतीय मुद्रा कमजोर भएर गए नेपाली मुद्रा स्वतः कमजोर हुन्छ। अमेरिकी मुद्राको तुलनामा भारतीय मुद्रा कमजोर हुनेबित्तिकै नेपालले तेस्रो मुलुकबाट आयात गर्ने वस्तुहरू महँगो पर्न जान्छ। सैद्धान्तिक रूपमा तेस्रो मुलुकमा निर्यात बढ्नु पथ्र्यो तर मुलुकमा निर्यातयोग्य वस्तु छैनन्। अन्तर्राष्ट्रिय बजारमा जाने खालका वस्तुहरू त्यति उत्पादन गर्न सकेको छैन। यद्यपि यसले अवसर दिने विज्ञहरू बताउँछन्। तर त्यो अवसर प्रयोग गर्ने क्षमता मुलुकसँग नभएकाले लाभ प्रयोग गर्न खासै सकेको छैन। बरु उल्टै घाटा हुन्छ। उपभोक्ताहरूले सस्तोमा पाइरहेको सामान अब महँगो हुन्छ। यसले गर्दा भारतमाथिको आश्रय झन् बढेर जान्छ। डलर जबजब बलियो हुँदै जान्छ तबतब बढी व्यापार भारतसँग गर्दै जान्छ। यसकारण विशेष गरेर डलर बलियो हुँदै जाँदा भारतीय मुद्रा र नेपाली रुपैयाँ भने कमजोर बन्दै जान्छ। डलरको मूल्य क्रमशः बढ्दै गर्दा नेपाली रुपैयाँ अवमूल्यन हुन्छ। अन्तर्राष्ट्रिय स्तरमै सुरक्षित मुद्रा ठानिने भएकाले अधिकांश मुलुकले डलरलाई रिजर्भ पनि राख्ने गर्छन्। यसकारण पनि अमेरिकन डलरको माग बढी छ। जस्को प्रत्यक्ष प्रभाव आयात महँगिने र मूल्यवृद्धिमा चाप पर्न जान्छ। यससँगै, डलर बलियो हुँदा मुलुकले एसियाली विकास बैंक, विश्व बैंकलगायतलाई तिर्ने ऋणको साँवाब्याज भुक्तानीमा प्रभाव पर्छ। डलर सस्तो हुँदा कम नेपाली मुद्रा तिरे पनि पुग्छ। तर डलर बढी हुँदा बढी रुपैयाँ खर्चिनु पर्छ। यसो हुँदा ऋणको व्ययभार बढ्ने भएकाले केही घाटा यसबाट हुन्छ। यदि उत्पादनयोग्य वस्तु भएको भए महँगो डलरमा बिक्री गर्न सकिन्थ्यो। तर दुर्भाग्य भारतबाहेक अरू मुलुकमा जाने खाले वस्तु खासै छैनन्। यस्ले गर्दा फाइदाभन्दा पनि घाटा बढी हुन्छ।"
किन पक्राउ परेनन् दीपक मनाङे ?,"काठमाडौं : ज्यान मुद्दामा पाँच वर्षको कैद सजाय तोकिएका पूर्वमन्त्री तथा प्रदेशसभा सदस्य राजीव गुरुङ दीपक मनाङे हाल फरार छन् । २०६१ साल वैशाख २१ गते उनीसहितको समूहले गुन्डानाइके मिलन गुरुङ चक्रे मिलन माथि धारिलो हतियार प्रहार गरेको थियो । यही मुद्दाको अन्तिम सुनुवाइ गर्दै सर्वोच्च अदालतले पाँच वर्ष कैद सजाय हुने फैसला गरेको हो । सर्वोच्च अदालतका न्यायाधीशद्वय नहकुल सुवेदी र टेकप्रसाद ढुंगानाको इजलासले मंगलबार उक्त फैसला गरेको थियो । फैसलापछि उनी फरार छन् । अन्य घटनामा अदालतको फैसला कार्यान्वयन भन्दै आरोपी पक्राउ गर्न हतारो गर्ने प्रहरी मनाङेका विषयमा भने मौन देखिएको छ । नेपाल प्रहरीका प्रवक्ता दानबहादुर कार्की भन्छन्, अदालतले के फैसला गयो हामीलाई जानकारी आएको छैन । आदेश र फैसलासहितको पत्र आएपछि पक्राउ गर्छाैं । को विरुद्ध फैसला आयो, उसको स्टाटस कस्तो हो ? भन्दा पनि अदालतको आदेश मान्नु हाम्रो जिम्मेवारी हो । अदालतले पत्र पठाएर जानकारी दिएपछि तत्कालै पक्राउ गरिनेछ । उनी छिट्टै पक्राउ पर्ने केन्द्रीय प्रहरी प्रवक्ता कार्कीले बताए । उनी भन्छन्, यो काम फैसला कार्यान्वयन गनुपर्ने हाम्रो नियमित जिम्मेवारीभित्र पर्छ । हामीले फैसलाको संक्षिप्त पाठ माग गरेका छौं, त्यो हात पर्नेबित्तिकै पक्राउ गरिनेछ । यसका लागि प्रहरी तयारी अवस्थामा छ । मनाङेलाई पक्राउ गर्न प्रहरीको तीनवटा युनिट तयारी अवस्थामा छ । प्रहरीका अनुसार उनलाई पक्राउ गर्नका लागि उपत्यका अपराध अनुसन्धान कार्यालय टेकु, जिल्ला प्रहरी परिसर काठमाडौं र जिल्ला प्रहरी कार्यालय कास्कीको प्रहरी युनिट तयारी अवस्थामा राखिएको छ । घटना के भएको थियो ? २०६१ सालमा चक्रे मिलनमाथि तरबार आक्रमण भएपछि प्रहरीले मनाङेविरुद्ध जिल्ला अदालत काठमाडौंमा कर्तव्य ज्यान मुद्दा दर्ता गरेको थियो । जिल्ला अदालतले उक्त मुद्दामा ज्यान मार्ने नभई कुटपिट ठहर गर्दै दुई वर्षको जेल सजाय तोकेको थियो । घटनामा संलग्न भनिएका गणेश लामा, रेवत कार्की, रमेश सुनुवार र उमेश लामालाई सफाइ दिएको थियो । जिल्लाको यो फैसलाविरुद्ध जिल्ला सरकारी वकिलको कार्यालयले उच्च अदालत पाटनमा पुनरावेदन गरेको थियो । उच्च अदालत पाटनले यही मुद्दामा ज्यान मार्ने उद्योग गरेको ठहर गर्दै मनाङेलाई पाँच वर्ष जेल सजाय तोकेको थियो । घटनामा संलग्न अन्यलाई सफाइ दिने जिल्लाको फैसला भने सदर नै गरेको थियो । उच्चको फैसलापछि मनाङे पक्राउ परेका थिए । उनी पक्राउ परेपछि मनाङेले उच्च अदालतको निर्णय बदर तथा थुनाबाहिरै बसेर मुद्दाको पुर्पक्ष गर्न पाउने सुविधाको माग गर्दै सर्वोच्च अदालतमा पुनरावलोकनको निवेदन दिएका थिए । यही निवेदनका आधारमा उनी थुनाबाहिरै बसेर मुद्दाको पुर्पक्ष गर्न पाउने सुविधा पाएका थिए । यो मुद्दा सर्वोच्च अदालतमा विचाराधीन थियो । सर्वोच्च अदालतमा मुद्दा विचाराधीन रहेकै अवस्थामा उनी दुईदुई पटक चुनाव लडेका थिए । मनाङबाट चुनाव जितेर दुई कार्यकाल गण्डकी प्रदेशसभा सदस्य बनेका थिए । यसलगत्तै उनी पटकपटक मन्त्री पनि बने । सर्वोच्चले मंगलबार सोही निवेदनमाथि अन्तिम सुनुवाइ गर्ने क्रममा उच्च अदालतको आदेश सदर गरेको हो । २० वर्षसम्म चलेको यो मुद्दामा मनाङेले दुई पटक कैद सजाय भुक्तान गरिसकेका छन् । पहिलोपटक २ वर्ष र दोस्रोपटक ८ महिना कैद भुक्तान गरिसकेका छन् । मंगलबार अदालत परिसरबाटै फरार बनेका उनी हाल सार्वजनिक रूपमा सम्पर्कमा नआएको प्रहरीको दाबी छ । उनी प्रहरीसँग आत्मसमर्पण गर्ने तयारीमा रहेको हल्ला पनि चलिरहेको छ ।"
"मध्य भोटेकोशीले प्राविधिक परीक्षण गर्दै, नदी किनारामा नबस्न आग्रह","सिन्धुपाल्चोक : सिन्धुपाल्चोकको भोटेकोशी गाउँपालिकास्थित लार्चामा निर्माणाधीन १०२ मेगावाटको मध्य भोटेकोशी जलविद्युत आयोजनाले प्राविधिक परीक्षण सुरु गरेको छ। आयोजनाको बाँध, इन्टेक, गेट, डिस्याण्डर, स्टप लग, सुरुङ लगायत अन्य हेडवर्कसका संरचनाहरूको प्राविधिक परीक्षण कार्तिक २२ गतेदेखि मंसिर १८ गतेसम्म गरिने भन्दै आयोजनाले स्थानीयलाई नदी किनारामा नबस्न अनुरोधसमेत गरेको छ। आयोजनाले सूचना जारी गर्दै भोटेकोशी गाउँपालिका वडा नं १, २ र ५ तथा बाह्रबिसे नगरपालिका वडा नं ३, ५, ६, ७ र ८ का स्थानीयलाई नदी किनारामा गरिने सबै क्रियाकलापलाई बन्द गर्न आग्रह गरेको हो। परीक्षणको क्रममा उपर्युक्त समयावधिमा आयोजनाको बाँध स्थलमा भोटेकोशी नदीको पानी छेक्ने र छोइने कार्यहरू गरिरहनु पर्ने र कुनै बेला एकै पटक ठूलो परिमाणमा पानी छोड्नुपर्ने भई बाँध स्थलभन्दा तल्लो तटीय क्षेत्र अन्तर्गत भोटेकोशी नदी किनारमा पर्ने नयाँ पुल, सखुवा, बोर्डर ल्यान्ड, बसेरी, ढालेकुना, जिरो, चित्रे बजार, जम्बु, सिरिसे, खागदल, खुर्सानीबारी, बाह्रबिसे बजार, राम्चे बजार, जुरे तथा सुनकोशी ड्याम साइड बजारसम्म नै भोटेकोशी नदीको पानीको सतह घटबढ भइरहने भएकोले उपर्युक्त अवधिमा भोटेकोशी नदीमा माछा मार्ने, नुहाउने, पौडी खेल्ने, लुगा धुने, बस्तुभाउ चराउने, ढुंगागिट्टी उत्खनन गर्ने तथा नदी किनारमा कुनै पनि किसिमका कार्यहरू नगर्न नगराउन हुन सर्वसाधारण सबैमा यो सूचना जारी गरिएको छ, आयोजनाद्वारा जारी सूचनामा भनिएको छ। सरकारको अनुमति अनुसार परीक्षण अवधिभरि नदी किनारामा कुनै पनि काम नगर्न अनुरोध गरिएको आयोजनाका लेखा तथा प्रशासन प्रमुख अरुण न्यौपानेले जानकारी दिए। हामीले गाउँपालिका, नगरपालिका, प्रहरी कार्यालय र प्रशासन कार्यालयको अनुमतिमा परीक्षण अवधिभरका लागि नदी आसपासका गतिविधि नगर्न अनुरोध गरेका हौं, उनले भने,कुनै प्राविधिक कारणले गर्दा उपर्युक्त परीक्षण कार्यको समयावधि केही समय थपघट हुनसक्छ। तर हामी तोकिएको समयसीमाभित्रै परीक्षण सम्पन्न गरेर विद्युत उत्पादन सुरु गर्ने तयारीमा छौं। सूचनाको अवज्ञा गरी नदीमा माछा मार्ने, नुहाउने, पौडी खेल्ने, लुगा धुने, बस्तुभाउ चराउने, ढुंगागिट्टी उत्खनन गर्ने तथा नदी किनारमा कुनै पनि किसिमका कार्यहरू गरी कुनै अप्रिय घटना हुन गएमा आयोजना तथा कम्पनी जिम्मेवार नहुने समेत उनले जनाए। सो अवधिमा कुनै समस्या भए स्थानीयलाई आयोजनासँग सम्पर्क गरी समस्या सुल्झाउन समेत पौडेलले आग्रह गरे। आयोजनाले प्राविधिक परीक्षण सकिएलगत्तै विद्युत उत्पादन गर्ने जनाएको छ। तार तान्ने काम सकिएको र परीक्षण पनि सुरु भइसकेकोले मंसिरको तेस्रो सातादेखि विद्युत उत्पादन सुरु गर्ने मध्यभोटेकोशी जलविद्युत कम्पनी लिमिटेडका प्रमुख कार्यकारी अधिकृत रामगोपाल सिवाकोटीले बताए। कम्पनीले मंसिर दोस्रो साताभित्र सबै परीक्षण सकाएर उत्पादन थाल्ने उनको भनाइ छ। नेपाल विद्युत प्राधिकरणको सहायक कम्पनी चिलिमे जलविद्युत कम्पनी लिमिटेडको अगुवाइमा निर्माणधीन १०२ मेगावाट क्षमताको मध्य भोटेकोशीको बिजुली यसै प्रसारण लाइनमार्फत प्रवाह हुनेछ। सो आयोजनाको चार वर्षमा निर्माण सम्पन्न हुनेगरी २०७० सालमा निर्माण सुरु भएको थियो। त्यसअघि २०६८ सालमा नेपाल विद्युत प्राधिकरणसँग विद्युत खरिदबिक्री सम्झौता भएको थियो। आयोजनामा भएको ढिलाइसँगै लागतमा पनि वृद्धि भएको छ। पहिलो चरणमा १२ अर्ब २८ करोड लागत रहेको आयोजनामा निर्माण भएको ढिलाइसँगै २० अर्बको हाराहारीमा निर्माण खर्च पुगेको छ।"
"१० घण्टा बन्द हुँदै त्रिभुवन विमानस्थल, कसरी हुँदैछ उडान व्यवस्थापन ?","काठमाडौं : त्रिभुवन अन्तर्राष्ट्रिय विमानस्थल पाँच महिनाका लागि आंशिक रूपमा बन्द हुँदैछ । विमानस्थलको रनवे (धावनमार्ग) को दुवै बिन्दुलाई छुने प्यारालाल ट्याक्सी वे विस्तारको कामलाई अघि बढाउन विमानस्थल दैनिक १० घण्टा बन्द गर्न लागिएको हो । कात्तिक २३ गते शुक्रबारदेखि चैत्र १८ गतेसम्म विमानस्थल राति १० बजेदेखि बिहान ८ बजेसम्म बन्द गरेर प्यारालाल ट्याक्सी वे विस्तारको काम अघि बढाइने नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलले जानकारी दिए । पाँच महिनामा अहिले भइरहेको साबिकको उडानमा करिब ३० प्रतिशत कटौती हुनेछ । विमानस्थलमा हाल आन्तरिक र बाह्य गरी करिब पाँच सय उडान तथा अवतरण हुने गरेका छन् । हिउँदमा पर्यटक आउने क्रम घट्ने भएकाले विमानस्थल बन्द गर्ने उपयुक्त समय भएको प्राधिकरणको भनाइ छ । एउटै सिजन मात्र डिस्टर्ब होस् र एउटै सिजनमा काम सक्कियोस् भन्ने हिसाबले अहिले बन्द गर्न लागिएको हो । हामीले ६ महिनाअघि नै अन्तर्राष्ट्रिय वायुसेवा कम्पनीहरूलाई नोटिस जारी गरेका थियौं, भुल भन्छन् । रन वेमा ट्याक्सी वे लगेर जोड्नुपर्ने भएकोले विमानस्थल बन्द गर्नु परेको प्राधिकरणको भनाइ छ । विमानस्थल सुधार गुरुयोजनाबमोजिम भइरहेको नियमित काममध्ये यो एउटा हो । ट्याक्सी वे, नयाँ ह्यांगर र इन्टरनेसनल पार्किङ गरी तीन काम अहिले पाँच महिनामा हुनेछन् । ट्याक्सी वे रनवेको ७५ मिटरभित्रको काम भएकोले रनवेमा जहाज टेक अफ र ल्यान्डिङ गर्न नमिल्ने हुँदा आगामी पाँच महिनामा १० घण्टा एयरपोर्ट बन्द गर्न लागेको हो, भुल बताउँछन् । मुलुकमा आगामी २० वर्षमा हवाई यातायातको वार्षिक स्थिर वृद्धि (३५ प्रतिशतसम्मको) हुने अनुमान छ । तर, त्रिभुवन अन्तर्राष्ट्रिय विमानस्थल काठमाडौं सहरको ज्यादै नजिक रहेकाले यसको सीमा क्षेत्रभन्दा थप विस्तार गर्ने अवस्था छैन । बढ्दो मागलाई विमानस्थलको हालको सीमा क्षेत्रभित्रै उपलब्ध क्षेत्रफलको प्रभावकारी उपयोग गरेर सम्बोधन गर्नुपर्ने देखिन्छ । यसैका लागि प्राधिकरणले एडीबीको सहयोगमा सन् २०१०२०२८ मा त्रिभुवन अन्तर्राष्ट्रिय विमानस्थलको पूर्वाधार सुधारका लागि गुरुयोजना तयार गरेको छ । विमानस्थल विस्तारको लागि १ सय ४० रोपनी जग्गा अधिग्रहण गरिएको बताइएको छ । राति १० बजेदेखि बिहान ८ बजेसम्म बन्द गरेर प्यारालाल ट्याक्सी वे विस्तारको काम अघि बढाइने पार्किङ बनिसकेपछि थप १८ अन्तर्राष्ट्रिय विमान पार्किङ गर्न सकिनेछ। अहिले ११ विमान पार्किङ हुँदै आइरहेको छ। विमानस्थल १४ घण्टामात्रै सञ्चालन हुँदा यसको क्षमता ३० प्रतिशतले खुम्चिन जान्छ। आन्तरिक उडान पनि ३५ प्रतिशत कम हुन्छ। त्यो कम भएको उडान अन्य क्षेत्रीय विमानस्थलबाट व्यवस्थापन गर्न निर्देशन दिइएको छ ट्याक्सी वे, नयाँ ह्यांगर र इन्टरनेसनल पार्किङको काम पाँच महिनामा हुनेछन्। अन्तर्राष्ट्रिय नागरिक उड्डयन संगठन (आईकाओ) को मापदण्डअनुसार ट्याक्सी वे विस्तारको काम भइरहेको छ । २०२६ सम्म सक्ने गरी तीन वर्षका लागि गान्सु मेकानाइज्ड चिनियाँ कम्पनीलाई ट्याक्सी वे विस्तारको ठेक्का दिइएको छ । एसियाली विकास बैंक (एडीबी) को ऋण सहयोग र नेपाल सरकारको लगानीमा ट्याक्सी वे विस्तारको काम भइरहेको छ । प्यारालाल ट्याक्सी वे नहुनाले सबै जहाज रनवेबाट टेक अफ गर्दै आइरहेका छन् । यो समयमा अरू जहाज उडान अवतरण गर्न पाउँदैनन् । प्यारालाल ट्याक्सी वे हुँदा जहाजहरू यसबाट नै उडानका लागि क्युमा जान सक्छन् । यो हुनेबित्तिकै रनवेको क्षमता करिब २५ प्रतिशतले बढ्ने सूचना अधिकारी भुल बताउँछन् । आयोजना क्षेत्रमा ट्याक्सी वेको उत्तरी भागलाई विस्तार गर्ने, विमानस्थलमा बढी विमानहरू राख्न यात्रु चढाउनओराल्न र सामान राख्नझिक्नका लागि विमान रोक्ने क्षेत्र (अप्रोन एरिया) विस्तार गर्ने, ह्यांगर थप गर्ने र धावन मार्गको दक्षिणी भागमा तीन सय मिटर धावन मार्ग विस्तार गर्ने रहेका छन् । धावन मार्ग (रनवे) विस्तारको काम भइसकेको छ । धावन मार्गको दक्षिणतिरको अन्तिममा ट्याक्सी वे विस्तार गर्ने, जहाज पार्किङस्थल (ह्यांगर) लाई त्रिभुवन अन्तर्राष्ट्रिय विमानस्थलको पूर्वी भागमा स्थानान्तरण गर्ने र आन्तरिक विमानस्थलमा यात्रु चढाउनओराल्न र सामान राख्नझिक्नका लागि विमान रोक्ने क्षेत्र (अप्रोन एरिया) निर्माण गर्ने लगायत गुरुयोजनाअन्तर्गत सन् २०२८ को अनुमानित माग धान्ने गरी हवाई उड्डयन सुविधाको थप विकासको योजना गरिएको छ । आयोजनाको कुल लागत करिब १५ अर्ब रहेको सूचना अधिकारी भुलले जानकारी दिए । १८ विमान पार्किङ गर्न मिल्ने धावनमार्गको उत्तरपश्चिमपट्टि अन्तर्राष्ट्रिय एप्रोन (पार्किङ) विस्तारको काम भइरहेको छ । पार्किङ बनिसकेपछि थप १८ अन्तर्राष्ट्रिय विमान पार्किङ गर्न सकिनेछ । अहिले ११ विमान पार्किङ हुँदै आइरहेको छ । चाइना नेसनल एरो टेक्नोलोजी इन्जिनियरिङले २०२० मा यो आयोजनाको ठेक्का पाएको थियो । कोभिडका कारण काम सुरु नभएको एप्रोन विस्तारको काम आगामी दुई वर्षभित्र सकिनेछ । ह्यांगर एरिया (जहाजहरूको मर्मत गर्ने ठाउँ) विकासको काम पनि भइरहेको छ । धावनमार्गदेखि पूर्वतिर यसको काम भइरहेको छ । केडिएन र सीसीईसीसी जेभी (सहकार्य) चाइनिज कम्पनीले ठेक्का पाएको छ । यो आयोजना पनि सन् २०२६ सम्म सक्नुपर्नेछ । प्राधिकरणको आम्दानी घट्ने प्राधिकरणको आम्दानीको मुख्य स्रोत भनेको विमानस्थल शुल्कबापतको ल्यान्डिङ पार्किङ, नेभिगेसन, भाडा आदि हो । जति धेरै जहाजले उडानअवतरण गर्छन, त्यत्ति नै प्राधिकरणलाई फाइदा हुन्छ । प्राधिकरण अन्तर्गत ३ अन्तर्राष्ट्रिय गरी ५४ विमानस्थल सञ्चालनमा छन् । प्राधिकरणको आम्दानीमा ५४ विमानस्थलमा प्रमुख आयस्रोत त्रिभुवन अन्तर्राष्ट्रिय विमानस्थलको छ । विमानस्थल १० घण्टा बन्द हुँदा प्राधिकरणको आम्दानी ४० प्रतिशतले कटौती हुने भुल बताउँछन् । त्रिभुवन विमानस्थलमा उडान कटौतीसँगै भैरहवा र पोखरामा विमानस्थल शुल्क निःशुल्क गराउँदा प्राधिकरणलाई थप आर्थिक भार परेको उनले बताए । पोखरामा छैन अन्तर्राष्ट्रिय उडान मुलुकको तेस्रो अन्तर्राष्ट्रिय विमानस्थल पोखरामा पनि उडानका लागि प्राधिकरणले विकल्प दिएको छ । यहाँ लाग्ने सबै विमानस्थल शुल्कलाई छुट पनि गरिदिएको छ । तर, अहिलेसम्म पोखरामा नियमित उडानका लागि कुनै पनि अन्तर्राष्ट्रिय कम्पनीहरूबाट अनुरोध नआएको प्राधिकरणका सूचना अधिकारीले भुलले जानकारी दिए । फाट्टफुट्टै चार्टर्ड उडान बाहेक नियमित उडान नभएको उनले बताए । जग्गा अधिग्रहणको ४७ वर्षपछि पोखरा अन्तर्राष्ट्रिय विमानस्थल सञ्चालनमा आएको थियो । अंग्रेजी नयाँ वर्ष २०२३ को पहिलो दिन (पुस १७ गते ) देखि तामझामका साथ विमानस्थल सञ्चालनमा आएको थियो । उद्घाटनको दिन नै पोखराबनारस, बनारसपोखरा उडान भर्ने गरी बुद्ध एयरले अनुमतिका लागि भारतलाई पत्राचार गरेको थियो । तर, कुनै प्रतिक्रिया नआएपछि आन्तरिक उडान मात्र भइरहेको छ । चौबिसैघण्टा चल्न सक्ने व्यवस्थित विमानस्थल बनेको प्राधिकरणले बताइरहँदा करिब दुई वर्षमा एउटा पनि नियमित उडान हुन सकेको छैन । पोखरामा वर्षमा १० लाख जना आउजाउ गर्न सक्ने र प्रतिघण्टा ६ सय १० जना यात्रु क्षमता भएको भनिएको छ । त्रिभुवन विमानस्थलको क्षमता बढ्ने विमानस्थलको ट्याक्सी वे, ह्यांगर र पार्किङ विस्तार पछि यसको क्षमता २५ प्रतिशतले बढ्ने प्राधिकरणले जनाएको छ । अहिले केही समय सास्ती खेप्दा पछि त्यसले प्राधिकरणसँगै सरोकारवाला विमान कम्पनी र यात्रुहरूलाई फाइदा पुग्ने सूचना अधिकारी भुल बताउँछन् । विमानस्थल १४ घण्टामात्रै सञ्चालन हुँदा यसको क्षमता ३० प्रतिशतले खुम्चिन जान्छ । कम भएको उडानको २० प्रतिशत भैरहवा र १० प्रतिशत पोखरा अन्तराष्ट्रिय विमास्थलबाट व्यवस्थापन गर्न सकिने गरी विकल्प दिएको भुलले बताए । कयौंले त्यो विकल्प अपनाएका छन् । पोखरा र भैरहवामा उडान होस् भनेर प्राधिकरणले छुटसहितको बिजनेस प्याकेज पनि घोषणा गरेको छ । आन्तरिक उडान पनि ३५ प्रतिशत कम हुन्छ । त्यो कम भएको उडान अन्य क्षेत्रीय विमानस्थलबाट व्यवस्थापन गर्न निर्देशन दिइएको छ । यसले गर्दा रनवेमा जहाज उड्ने र ल्यान्ड गर्ने समय कम हुन्छ । रनवे अकुपेन्सी टाइम २५ प्रतिशतले घट्छ र विमानस्थलको ट्राफिक ह्यान्डलिङ क्षमता पनि २५ प्रतिशतले बढ्छ । आगामी समर (गर्मी) सिजनमा अहिले पाँच महिना दुःख गरेकोबाट पछि बढी ट्राफिक व्यवस्थापन गर्न सक्षम हुने भुल भन्छन् । रनवे विस्तार समयमा नै सक्न आओनको आग्रह त्रिभुवन अन्तर्राष्ट्रिय विमानस्थलको रनवे विस्तारको काम तोकिएको समयमा सम्पन्न गर्न आन्तरिक वायुसेवा सञ्चालक संघ (आओन)ले आग्रह गरेको छ । प्राधिकरणले कात्तिक २३ देखि करिब ५ महिनासम्म विमानस्थलको स्तरोन्नति गर्न साबिकको उडान समय घटाएको र बेलुका १० बजेदेखि बिहान ८ बजेसम्म विमानस्थल बन्द गर्ने नोटिस टु एयर म्यान (नोटाम) जारी गरेको सन्दर्भमा आओनको यो भनाइ आएको हो । विमानस्थल सञ्चालनको समय घटाउँदा आन्तरिक वायुसेवा कम्पनीहरूको करिब ३० प्रतिशत उडान कटौती हुनेछ । तर, पूर्वाधार निर्माणपश्चात् आन्तरिक वायुसेवा कम्पनीहरू तथा अन्तर्राष्ट्रिय वायुसेवा कम्पनीहरूका जहाज आउजाउ तथा ट्राफिकमा समेत दीर्घकालीन रूपमा सहज, सरल तथा सुविधा हुने संघको रहेको छ । यसका साथै संघले यात्रुहरूलाई तोकिएको समयमा चेक इन् गर्न आग्रह गरेको छ । विमानस्थल स्तरोन्नतिको काम जाडो महिनामा हुने भएकोले अधिकांश विमानस्थलहरूमा हुस्सु तथा कम भिजिविलिटीका कारण नियमित उडान प्रभावित हुने, आईएफआर उडान हुने विमानस्थलहरूमा रात्रि उडान भए पनि १० बजेभित्र सम्पन्न गरिसक्नुपर्ने, सदस्य वायुसेवा कम्पनीहरूका चेक इन् काउन्टर उडान समयभन्दा करिब १५ मिनेट अगाडि नै बन्द हुने भएकोले यात्रुहरूले टिकटमा उल्लेखित समयमा नै चेक इन् हुन भनिएको हो । हेलिकप्टरहरूले भीएफआर उडानअन्तर्गत नलिञ्चोक हेलिप्याडबाट सूर्योदयदेखि सूर्यास्तसम्म नै हेलिकप्टर उडान तथा अवतरण हुने र विमानस्थलबाट बिहान ८ बजेदेखि उडान तथा अवतरण हुने बताइएको छ । यो पनि पढ्नुहोस उडौं भैरहवाबाटै"
उडौं भैरहवाबाटै,"गौतम बुद्ध अन्तर्राष्ट्रिय विमानस्थलबाट नेपाल एयरलाइन्स, संयुक्त अरब इमिरेट्स (यूएई) को फ्लाई दुबई, कुवेतको जजिरा एयरवेज र थाइल्यान्डको थाई एयर एसियाले नियमित उडान गर्ने तय भएको नेपाल नागरिक उड्डयन प्राधिकरणका सूचना अधिकारी भुलले जानकारी दिए । भैरहवा : रूपन्देहीको भैरहवास्थित गौतम बुद्ध (भैरहवा) अन्तर्राष्ट्रिय विमानस्थलबाट पुनः अन्तर्राष्ट्रिय उडान भएको छ । केही अन्तर्राष्ट्रिय वायुसेवा कम्पनीले नागरिक उड्डयन प्राधिकरणमा उडान तालिकासमेत बुझाइसकेका छन् । टिकट बुकिङसमेत खुला छ । भैरहवाको भविष्यसँग जोडिएको यस विमानस्थलबाट अन्तर्राष्ट्रिय वायुसेवा कम्पनीहरूले सेवाप्रदान गर्ने खबरले यस क्षेत्रका नागरिक हर्षित छन् । गौतम बुद्ध अन्तर्राष्ट्रिय विमानस्थलबाट नेपाल एयरलाइन्स, संयुक्त अरब इमिरेट्स (यूएई) को फ्लाई दुबई, कुवेतको जजिरा एयरवेज र थाइल्यान्डको थाई एयर एसियाले नियमित उडान गर्ने तय भएको नेपाल नागरिक उड्डयन प्राधिकरणका सूचना अधिकारी भुलले जानकारी दिए । यसमध्ये एयर एसियाले कात्तिक १८ गते आफ्नो भैरहवाबैंकक पहिलो उडान गरिसकेको छ । एयर एसियालाई उडानमा लगाइएको प्रतिबन्ध फुकुवाका लागि भैरहवाबाट उडान गर्नैपर्ने सर्तका कारण उसले बाध्यात्मक अवस्थामा उडान सेवा थालेको हो । त्यसो त एयर एसियाले भैरहवाबाट उडान गर्न सकारात्मक भए पनि सेवा सुरु गरेको थिएन । एयर एसियाले भैरहवाबाट हप्तामा दुई वटा उडान गर्नेछ । कम्पनीको लागि सुरुवाती चरण भएकोले कात्तिक १८ गते बैंककभैरहवा उडान गरेको र अर्को फ्लाइट कात्तिक २३ गते आउनेछ गौतम बुद्ध अन्तर्राष्ट्रिय विमानस्थलका सूचना अधिकारी विनोदसिंह राउतले भने, त्यसपछि सोमबार र बिहीबार दिउँसो १२:१५ विमानस्थलमा अवतरण गरेर करिब एक घण्टापछि बैंककका लागि यहाँबाट जानेछ । त्यस्तै, नेपाल एयरलाइन्सले पनि भैरहवा विमानस्थलबाट सेवा प्रदान गर्ने भएको छ । प्राधिकरणका सूचना अधिकारी भुलका अनुसार नेपाल एयरलाइन्सले कात्तिक २३ गतेदेखि काठमाडौंभैरहवादुबईकाठमाडौं सातामा चार दिन उडान गर्ने भएको छ । आइतबार, सोमबार, बुधबार र शुक्रबार राति ९ः३० बजे काठमाडौंबाट उडान भर्ने नेपाल एयरलाइन्स करिब आधा घण्टापछि भैरहवा विमानस्थलबाट यात्रु लिएर दुबई प्रस्थान गर्ने तालिका छ । एयर एसियाले कात्तिक १८ गते आफ्नो भैरहवाबैंकक पहिलो उडान गरिसकेको छ । भैरहवा विमानस्थल कार्यालयका अनुसार यहाँबाट संयुक्त अरब इमिरेट्स (यूएई) को फ्लाई दुबई एयरलाइन्सले कात्तिक २४ गतेबाट दैनिक रूपमा र कुवेतको जजिरा एयरवेजले कात्तिक २५ गतेबाट सातामा तीन उडान गर्न लागेको छ । विमानस्थल कार्यालयका अनुसार फ्लाई दुबई दैनिक १ः४५ बजे दुबईबाट भैरहवामा अवतरण गर्ने र यहाँबाट २ः४५ बजे काठमाडौं हुँदै दुबई जानेछ । त्यस्तै यसअघि पनि गौतम बुद्ध अन्तर्राष्ट्रिय विमानस्थलबाट सेवा दिइसकेको जजिरा एयरवेजले सातामा मंगलबार, बिहीबार र शनिबार बिहान ७ः३० बजे भैरहवामा अवतरण गर्ने र ८ः३० बजे कुवेतका लागि प्रस्थान गर्नेछ । हाल भैरहवाबाट नेपाल एयरलाइन्ससहित चार वटा वायुसेवा कम्पनीले उडान भर्ने भएका छन्, प्राधिकरणका सूचना अधिकारी भुलले भने, कतार एयरवेज, एयर अरेबियालगायत अन्य अन्तर्राष्ट्रिय वायुसेवा कम्पनीहरू पनि आन्तरिक छलफलमा आउनेछन् भन्नेमा आशावादी छौं । विमानस्थल सञ्चालनका लागि सरकारले पनि विभिन्न रणनीति अँगाल्दै भैरहवा विमानस्थलबाट सेवा दिने अन्तर्राष्ट्रिय वायुसेवा कम्पनीहरूलाई विभिन्न सुविधा दिएको छ । सरकारले कम्पनीहरूलाई भैैरहवा विमानस्थलबाट सेवा प्रदानका लागि हवाई टिकटमा लाग्ने गरेको प्रति यात्रु तीन हजार रुपैयाँ यात्रु सेवा शुल्क र एक हजार रुपैयाँ लाग्ने पर्यटन शुल्क पूर्ण छुट, ग्राउन्ड ह्यान्डिलङमा ७५ प्रतिशत छुट, ल्याडिङ, पार्किङ र नेभिगेसन शुल्कमा पूर्ण छुट दिएको छ । यसको अलावा काठमाडौं विमानस्थलभन्दा हवाई इन्धनमा पनि प्रतिकिलोलिटर एक सय अमेरिकी डलर छुट दिएको छ । विमानस्थलबाट सेवा प्रदान गर्नका लागि तयारी अवस्थामा छौं । यहाँ अध्यागमन, भन्सार, सुरक्षा, कार्गो सेवा, प्लान्ट क्वारेन्टाइन, बैंकलगायत तत्कालका लागि आवश्यक सबै संरचना र जनशक्ति छ, गौतम बुद्ध अन्तर्राष्ट्रिय विमानस्थलका सूचना अधिकारी विनोदसिंह राउतले भने, चार वटा वायुसेवा कम्पनीले पनि उडान गर्ने तय भइसकेको छ । अब यात्रु आउनुपर्यो । विमानस्थलबाट अन्तर्राष्ट्रिय वायुसेवा कम्पनीहरूले सेवा प्रदान गर्न लागेकोमा यस क्षेत्रमा पर्यटन क्षेत्रमा पनि हौसिएको छ । भैरहवा विमानस्थलबाट नियमित रूपमा अन्तर्राष्ट्रिय उडानले यस क्षेत्र पर्यटन क्षेत्रमा फड्को मार्ने विश्वास लिइएको भैरहवाका पर्यटन व्यवसायी अमितकुमार गुप्ताले बताए । विमानस्थल निर्माणमा अर्बौं लगानी भइसकेको छ र त्यही हेरेर यस क्षेत्रको पर्यटन क्षेत्रमा पनि व्यवसायीहरूले उस्तै लगानी गरेका छन् । तर, अहिलेसम्म प्रतिफल पाउन सकेका छैनन् उनले भने, विमानस्थललाई हेरेर भएको यस क्षेत्रमा अर्बौं लगानी र धराशय भएको पर्यटन क्षेत्र उकास्नका लागि सरकारले यी चार बाहेक अन्य वायुसेवा कम्पनीहरूलाई पनि भैरहवा विमानस्थलमा ल्याउनुपर्छ । भैरहवा विमानस्थलबाट अन्तर्राष्ट्रिय उडानले भैरहवा, लुम्बिनीका साथै यस क्षेत्रको अन्तर्राष्ट्रिय स्तरमा कनेक्टिभिटी हुने र नागरिकको जीवनस्तरसमेत उकासिनमा मद्दत पुग्ने उनको भनाइ छ । विमानस्थलमा आवश्यक सबै पूर्वाधार तयार भएर करिब एक वर्षअघि अन्तर्राष्ट्रिय उडानसमेत भइसकेको छ । हालको अवस्थामा विमानस्थलको प्रयोग सबैभन्दा बढी विभिन्न मुलुकमा वैदेशिक रोजगारीका लागि जाने यात्रुहरूले प्रयोग गर्ने गरेका छन् । र, विमानस्थल सञ्चालनका लागि सोही यात्रुहरूलाई मध्यनजर गर्दै सुविधाको आवश्यक छ । जुन हुन सकेको छैन । जसकारण भैरहवा विमानस्थल पूर्ण सञ्चालनमा कठिनाइ देखिएको छ । भैरहवामा सबै सुविधा नहुँदा वैदेशिक रोजगारीमा जाने यात्रुहरूले काठमाडौं विमानस्थल रोज्नुपर्ने बाध्यता छ भैरहवाका एक व्यवसायीले दाबी गर्दै भने, साथै, विदेशी राष्ट्रसँग परराष्ट्र मन्त्रालय समन्वय गर्न नसकेको देखिएको छ भने निजी क्षेत्र (म्यानपावर व्यवसायी) ले पनि भैरहवा विमानस्थलाई पूर्ण रूपमा सञ्चालनका लागि सहयोग नगरेको देखिन्छ । केही मुलुकले वैदेशिक रोजगारीमा आउने सर्वसाधारणको स्वास्थ्यजाँच आफैंले मान्यता दिएको संस्थाबाट मात्र गराउनुपर्ने बाध्यकारी व्यवस्थाका कारण पनि सर्वसाधारण काठमाडौं जानैपर्ने बाध्यता छ । जसका लागि परराष्ट्रले समन्वय नगरेको देखिएको उनको भनाइ छ । स्वास्थ्य जाँच काठमाडौंमात्र नभई भैरहवामा नै गर्ने व्यवस्था मिलाउनु पर्यो । सरकारले त्यो भूमिका पनि खेल्नु पर्यो उनले प्रश्न गर्दै भने, सबै सुविधा भैरहवामा हुने तर स्वास्थ्य जाँचलगायत गराउन काठमाडौं नै पुग्नुपर्ने भएपछि त्यसको के अर्थ ? वैदेशिक रोजगारीमा जानका लागि सर्वसाधारणले प्रक्रियाका लागि सबैभन्दा अघि म्यानपावर व्यवसायी र ट्राभल्स एजेन्सीमा पुग्छन् । त्यही म्यानपावर व्यवसायी र ट्राभल्स एजेन्सीले वैदेशिक रोजगारीमा जाने सर्वसाधारणलाई काठमाडौंमा भुलाउँदा यात्रुले बाध्यतावश भैरहवाको साटो काठमाडौं रोज्नुपर्ने भैरहवा विमानस्थल पूर्ण सञ्चालनमा अर्को कठिनाइ छ । वैदेशिक रोजगार संघका अध्यक्ष राजेन्द्र भण्डारीले भैरहवा क्षेत्रबाट आफूहरू सेवा प्रदान गर्न तयार रहेको तर सरकारले व्यवसायीहरूको समस्या पनि समाधान गर्नुपर्ने बताउँछन् । हामी भैरहवामा आफ्ना सेवा विस्तार गर्न तयार छौं । असहयोग गरेका छैनौं । त्यहाँ सेवा विस्तार गर्दा हामीलाई आवश्यक कुराहरूको मन्त्रालयले व्यवस्था गरिदिन पर्यो, उनले अन्नपूर्ण पोस्ट्सँग भने, सेवा शुल्कको विषयमा पनि समाधान हुनपर्यो । त्यसको बैंकिङ कारोबार हुनुपर्छ । सीमित एयरलाइन्सको अवस्थामा महँगो टिकट हुँदा हामीलाई पनि समस्या परेको छ । एयरलाइन्सको बदमासी भयो । यो हुनु भएन । भैरहवामा नियमित उडान भए त्यहाँ सेवा विस्तार गर्न सहज उनको भनाइ छ । काठमाडौंमा एयरलाइन्सहरूको मोनोपोलीले उडान क्षेत्रमा समस्या निम्तिएको व्यवसायीहरू बताउँछन् । विमानस्थल सञ्चालनका लागि सरकारले ०७९ सालमा भैरहवामा श्रम तथा रोजगार कार्यालय वैदेशिक रोजगार व्यवस्थापन शाखा कार्यालय सञ्चालनमा ल्याएको छ । यस कार्यालयले सेवाग्राहीलाई सेवा दिँदै आएको छ । कार्यालय स्थापनापश्चात् पूर्व श्रम स्वीकृति, अन्तिम श्रम स्वीकृति र व्यक्तिगत श्रम स्वीकृतिको सेवा दिँदै आएको थियो । तर, यसमध्ये सबैभन्दा बढी व्यक्तिगत श्रम स्वीकृतिको सेवा दिइएको छ । कार्यालय प्रमुख केशव भट्टराईका अनुसार गत आर्थिक वर्ष २०८००८१ मा २२ हजार ४ सय ५९ जना र चालु आवको असोज मसान्तसम्म ४ हजार ७ सय ८३ जनालाई व्यक्तिगत श्रम स्वीकृतिको सेवा दिइएको छ । संस्थागतअन्तर्गत पूर्व श्रम स्वीकृतिको सेवा विभागले काठमाडौंबाहिर करिब एक वर्ष अघिदेखि बन्द गरेकोले सेवा प्रवाह गर्न नसिकएको उनले जनाए । त्यस्तै, वैदेशिक रोजगारमा जाने व्यक्तिले संस्थागतअन्तर्गतकै अन्तिम श्रम स्वीकृति म्यानपावर संस्था हुँदै सेवा लिन आउने भएकोले कार्यालय स्थापनाकालमा सेवा दिइए पनि हाल सेवाग्राहीले सेवा नलिएको बताए । यस कार्यालयका सेवाहरू अनलाइनमार्फत पनि प्रवाह गरिएकोले लगभग अधिकांश सेवाग्राहीले अनलाइनकै माध्यमले सेवा लिने गरेका छन् । हाल दैनिक औसत एक सय जनालाई पुनः श्रम स्वीकृति र ५० जनालाई व्यक्तिगत नयाँ श्रम स्वीकृतिको सेवा प्रवाह भइरहेको कार्यालयले जनाएको छ । विभागले पूर्व श्रम स्वीकृति सेवा बन्द गर्नु र म्यानपावर व्यवसायीले पनि काठमाडौंबाटै पूर्व र अन्तिम श्रम स्वीकृति सेवा लिने हुँदा वैदेशिक रोजगारीमा जाने यात्रु यीलगायत अन्य कारणले पनि काठमाडौं पुग्नुपर्ने बाध्यता छ । विभागले पूर्व श्रम स्वीकृतिको सेवा किन बन्द गर्यो ? त्यो थाहा भएन प्रमुख भट्टराईले भने, तर, प्रदान गर्नुपर्ने सेवाहरू हामीले प्रवाह गरिरहेका छौं । म्यानपावर संस्थाहरू धेरै काठमाडौंमा भएकोले श्रम, रोजगार तथा सामाजिक सुरक्षा मन्त्रालयको निर्णयअनुसार भैरहवास्थित कार्यालयबाट पूर्व श्रम स्वीकृतिको सेवा बन्द गरिएको वैदेशिक रोजगार विभागका सूचना अधिकारी गुरुदत्त सुवेदीले बताए । त्यहाँ म्यानपावर संस्था धेरै नभएकोले मन्त्रालयले सेवा बन्द गर्ने निर्णय गरेपछि सेवा बन्द भएको हो उनले अन्नपूर्ण पोस्ट्सँग भने, भैरहवा र पोखरा अन्तर्राष्ट्रिय विमानस्थल उच्च प्राथमिकतामा रहेकोले फेरि सेवा प्रवाह हुन सक्छ । भैरहवाको भविष्यसँग जोडिएको विमानस्थलबाट अन्तर्राष्ट्रिय उडानले देखाएका आशाका किरणहरू प्रकाशमा बदल्नका लागि भैरहवाबाट सबै सुविधा प्रदानका होटल व्यवसायी, पर्यटन व्यवसायी, स्थानीय सरकार, प्रदेश सरकारलगायत सरोकारवालाहरूले सहजीकरण गर्नुपर्ने पर्यटन व्यवसायी गुप्ताको भनाइ छ ।"
उदाँउदो सूर्यलाई अर्घ दिएसँगै सकियो छठ,"काठमाडौं : शुक्रबार बिहान उदाँउदो सूर्य भगवान र छठी मातालाई अर्घ दिएसंगै यसपालिको छठ पर्व विधिवत समापन भएको छ। कार्तिक शुक्लपक्षको सप्तमी तिथिका दिन आज बिहान वीरगञ्जका छठ घाटको जलाशयमा ब्रतालुहरुले उदाँउदो सूर्य भगवान र छठी मातालाई अर्घ दिएसँगै छठ पर्व विधिवत रुपमा समापन भएको हो। श्रद्धा, भक्ति र लोकआस्थाको चाड छठ पर्ब मंगलबारदेखि विधिवत शुरु भएको थियो। सत्य र अहिंसा प्रति मानवको रुचि बढाउने र सबै जीवप्रति सहानुभूति राख्न अभिप्रेरित गर्ने महान् चाड छठ पर्ब कात्तिक शुक्लपक्षमा चार दिनसम्म मनाइन्छ। छठ पर्वको पहिलो दिनलाई नहाए खाएको दिन पनि भन्ने गरिन्छ। छठ पर्वको पहिलो दिन छठका व्रतालुहरुले खोला, नाला, नदी, पोखरी , तलाउ लगायतका जलाशयमा नुहाइधुवाई गरेर शुद्ध भई लसुन र प्याज बेगरको चोखो शाकाहारी भोजन ग्रहण गरेका थिए। छठको दोश्रो दिन खरनागरि ब्रतालुहरुले ३६ घण्टे निर्जल ब्रत शुरु गरेका थिए। छठको तेस्रो दिन अर्थात षष्ठी तिथिमा बिहीबार छठको मुख्य दिन ब्रतालुहरुले नदि, पोखरी , तलाउलगायतका जलाशयमा तयार पारिएको छठघाटमा पुगेर साँझ पख अस्ताउदो सूर्य भगवान र छठीमातालाई अर्घ दिएका थिए। शुक्रबार सप्तमी तिथीका दिन बिहान सूर्य उदाउनुभन्दा पहिले नै ब्रतालुहरु सुपली र ढकनीमा सजाएर राखिएको प्रसाद , फलफूल लिएर छठघाटको जलशायमा पसेर उदाउँदै गरेका सूर्य र छठीमातालाई अर्घ दिएका थिए। सुर्यलाइ अर्घ दिएपछि छठघाटमै ब्रतालु महिलाहरुले एक अर्काको नाकको टुप्पादेखि सिउँदो सम्ममा सिन्दुर लगाईदिन्छन्। त्यसपछि उनीहरु आ आफनो घर फर्किन्छन्। उदाउँदो सूर्यलाई अर्घ दिएपछि छठ पर्व विधिवत रुपमा समापन हुन्छ। यस दिनलाई परनावा पारनभन्ने चलन पनि छ।"
मानव तस्करीमा कोशीका मन्त्री,"सरकारी प्रक्रिया छल्दै र कूटनीति मर्यादा नाघ्दै कोशी प्रदेशका आन्तरिक मामिला तथा कानुन मन्त्री लीलावल्लभ अधिकारीले गरेको असफल जापान भ्रमणले नेपाल राष्ट्रकै स्वाभिमानमा दाग लगाएको छ । गरिमामय र जिम्मेवार मन्त्री नै मानव तस्करीको माध्यम बनेका आधारमा मित्रराष्ट्र जापानले उनलाई धन्न पक्रेर उतै राखिदिएन, फर्काइदियो । तर हाम्रो सान र मान घटेको छ । असम्बन्धित कार्यक्रममा को न कोले बोलाएको बहाना बनाएर मन्त्री विदेश भ्रमणमा जानु र असम्बन्धित व्यक्तिको ताँती लैजानु आफैंमा लज्जास्पद कार्य हो । कात्तिक १३ गते सुटुक्क जापान उडेका अधिकारी जापानको अध्यागमनमा ४८ घण्टा रोकिएर १७ कात्तिकमा फर्किंदा नेपालको अध्यागमनले समेत कागजात गराएर छाड्यो । उनीसँग गएर फर्किएकामध्ये कञ्चन देवकोटा, जनक राई र दावा शेर्पा प्रहरी नियन्त्रणमा परिसकेका छन् । मन्त्री अधिकारीले नैतिकताको आधारमा राजीनामा त गरे तर उनीमाथिसमेत कानुनी कारबाही आवश्यक छ । प्रदेशका मन्त्री र मुख्यमन्त्रीको विदेश भ्रमण संघीय मन्त्रिपरिषद्ले स्वीकृत गर्नुपर्छ । संघीय व्यवस्था भएका सबै मुलुकमा त्यस्तै व्यवस्था हुन्छ । नेपालमा हुनु नौलो होइन । तर मन्त्री अधिकारीको भ्रमण संघीय मन्त्रिपरिषद्बाट स्वीकृत थिएन । मुख्यमन्त्री हिक्मत कार्कीलाई पनि उड्नु अघिल्लो रातमात्रै जानकारी गराएका थिए । व्यक्तिगत भ्रमण भनेर उडेका मन्त्रीसँग असम्बन्धित व्यक्तिहरूलाई लगेर जापान छोड्ने नियत रहेको जापान अध्यागमनले मेसो पाउनु स्वाभाविक थियो । टोकियो आर्ट काउन्सिलको कल्चर एट होम कार्यक्रमको निम्तो पनि सन्देहास्पद बन्यो । नेपालका मन्त्री, सांसद र नेताहरू पटकपटक यस्ता विवादमा पर्ने गरेका छन् । अत्यधिक विदेश मोहकै कारण कतिपय अवस्थामा अञ्जानमा वा कतिपय अवस्थामा बदनियतकै कारण पनि उनीहरू फस्छन् । तर मन्त्रीले सामान्य कूटनीतिक मर्यादा ख्याल गरेकै हुनुपर्छ । निम्तो भनेर जसको पायो त्यस्कै निम्तोमा स्वदेशमै त जानु हुन्न भने विदेशबाट आएकालाई गम्भीरतापूर्वक लिनै पर्छ । आयोजक संस्थाको आधिकारिकता र सम्बन्धित देशमा उनको कानुनी हैसियत नजाँची गइहाल्नु हुन्न भन्ने सामान्य कूटनीतिक आचरण जान्नैपर्छ । त्यो कानुनी कुरा पनि हो । कानुनको अज्ञानता अक्षम्य हुन्छ भन्ने कानुन व्यवसायीसमेत रहेका कोशीका मन्त्री अधिकारीलाई अरुले सिकाइरहनुपर्ने ज्ञान थिएन । तसर्थ उनी जानाजान र बदनियतपूर्वक नै मानव तस्करीकै लागि जापान उडेको भन्न सकिन्छ । नैतिकताको आधारमा राजीनामा दिँदैमा मन्त्री अधिकारीलाई उन्मुक्ति हुनु हुँदैन, जसरी उनीसँगै गएर फर्काइएपछि केही व्यक्ति जसरी सरकारी कागज किर्तेसम्बन्धी कसुरमा पक्राउ परी अनुसन्धानका लागि थुनिएका छन्, अधिकारीलाई पनि कानुनी कठघरामा उभ्याइनुपर्छ । कानुनभन्दा माथि नेता वा मन्त्री हुँदैन, कानुन सबैका लागि बराबर हुन्छ । मन्त्री भएकै आधारमा उनीमाथि प्रहरी अनुसन्धान हुँदैन भने त्यो कानुनी राजको बर्खिलाप हुन्छ ।"

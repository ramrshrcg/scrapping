शीर्षक,विवरण
कर्णालीमा हुने दसौं राष्ट्रिय खेलकुद जेठ ३ देखि,काठमाडौं : कर्णाली प्रदेशमा हुने दसौं राष्ट्रिय खेलकुदको नयाँ मिति तय भएको छ। राष्ट्रिय खेलकुद परिषद् (राखेप)का अध्यक्ष युवा तथा खेलकुद मन्त्री तेजुलाल चौधरीको अध्यक्षतामा बिहीबार बसेको १२१औं बोर्ड बैठकले दसौं राष्ट्रिय खेलकुद २०८२ साल जेठ ३ देखि १० गतेसम्म गर्ने निर्णय गरेको हो। यसअघि राखेपको ११८औं बोर्ड बैठकले दसौं राष्ट्रिय खेलकुद २०८१ साल चैत २३ देखि ३० गतेसम्म गर्ने निर्णय गरेको थियो। बैठकले प्रथम राष्ट्रिय पारा खेलकुद २०८२ साल जेठ १७ देखि २१ गतेसम्म काठमाडौंमा गर्ने निर्णय गरेको छ।
पाल्पामा मनाइयो राष्ट्रिय मगर एकता दिवस,"तानसेन : जातीय विविधताको प्रदर्शन गर्दै पाल्पामा ४३औं राष्ट्रिय मगर एकता दिवस मनाइएको छ। पाल्पाका १० वटै स्थानीय तह तथा ४० भन्दा बढी वडाहरूमा मगर जातीय विविधताको प्रदर्शन गरी राष्ट्रिय मगर एकता दिवस मनाइएको हो। पाल्पाका हरेक मगर टोल बस्तीमा मगर समुदायहरू भेला भएर भव्यताका साथ मगर दिवस मनाएका छन्। पाल्पामा मगरहरूको मात्र ५४ प्रतिशत जनसंख्या छ। मगरहरूको इतिहास, चाल चलन, भेषभुषा, कला संस्कृती रहन सहन, झाकीसहित विभिन्न गतिविधिहरूसहित राष्ट्रिय दिवस मनायएको माथाँगढी गाउँपालिकाका अध्यक्ष यमबहादुर चिदीले बताए। पाल्पामा मगरीकला संस्कृतिहरू निकै लोकप्रिय रहेका छन्। पाल्पामा मगरी कला संस्कृती झार्मे, सालेजो, कौडा, मारुनी, ठुलो नाच, झ्याउरे सस्कृतीमा मगरसहित सबै समुदायहरू रमाउने गरेका छन्। मगर दिवसको अवसरमा मगरी जात जातीका विभिन्न परिकारहरु मेला स्टलमै पकाउदै खादै रमाउँदै गरेका छन्। मगरहरूको बटुक, सेल रोटी, मेवाको अचार, चुकाउनी, विभिन्न माछाका परिकारमा अन्य जात जातीहरू पनि खाँदै रमाएको सराईकी मगर महिला अगुवा चेत कुमारी चिदीले बताइन्।"
ओलम्पिक कमिटीको निर्वाचनमा सहभागी ६ संघलाई राखेपले गर्यो निलम्बन,"काठमाडौं : नेपाल ओलम्पिक कमिटीको निर्वाचनमा सहभागी ६ राष्ट्रिय खेल संघलाई निलम्बन गरिएको छ। राष्ट्रिय खेलकुद परिषद् (राखेप)ले बिहीबार बसेको बोर्ड बैठकले सो निर्णय गरेको हो। राखेपले नेपाल ब्याडमिन्टन संघ, नेपाल टेनिस संघ, नेपाल साइक्लिङ संघ, नेपाल एथलेटिक्स संघ, नेपाल जिम्न्याष्टिक संघ र नेपाल भारोत्तोलन संघलाई निलम्बन गरेको हो। राखेप कार्यकारी समितिको बैठकले उक्त ६ खेल संघलाई कारबाही स्वरुप निलम्बन गर्न गरेको सिफारिसलाई बोर्ड बैठकले अनुमोदन गरेको हो।"
सुक्खा पहिरोले पुरिएर एक मजदुरको मृत्यु,काभ्रे : नमोबुद्ध नगरपालिका१ कानाकोट स्थित वृद्धाश्रमको भवन निर्माणका क्रममा सुक्खा पहिरो खस्दा एक मजदुरको मृत्यु भएको छ। फागुन १५ गते दिउँसो करिब ३ बजे निर्माणाधीन वृद्धाश्रमको दोस्रो तल्लाको पिल्लर ढल्दा त्यहाँ कार्यरत मजदुर दुर्जन माझीको घटनास्थलमै मृत्यु भएको हो। मृतक पर्सा जिल्लाको सखुवापर्सेनी गाउँपालिका३ निवासी कैलेश्वर माझीका छोरा हुन्। प्रहरीका अनुसार माथिबाट सुक्खा पहिरो खस्दा भवनको पिल्लर भत्किएको थियो। रडले टाउकोमा लाग्दा माझी गम्भीर घाइते भए र घटनास्थलमै ज्यान गयो।
७८ जना सहसचिवको सरुवा (सूचीसहित),"काठमाडौं : सरकारले ७८ जना सहसचिवहरूको सरुवा गरेको छ। फागुन १२ गते बसेको मन्त्रिपरिषद् बैठकले उनीहरूको सरुवा गरेको हो। सरकारले पदमकुमार श्रेष्ठलाई अर्थ मन्त्रालय, दिलिपकुमार गौतमलाई अर्थमन्त्राल, योगेन्द्र दुलाललाई भूमि व्यवस्था मन्त्रालय, युवराज अधिकारीलाई मधेस प्रदेश मुख्यमन्त्री कार्यालय र भविश्वर पाण्डेलाई गृह मन्त्रालयमा सरुवा गरिएको हो। सूची हेर्नुस्:"
मन्त्री यादवको निर्णय खानेपानी प्रणालीमा क्लोरिनेसन युनिट अनिवार्य,"काठमाडौं : अब देशभरका प्रत्येक खानेपानी प्रणालीमा क्लोरिन डोजिङ युनिट अनिवार्यरूपमा जडान गरिने भएको छ। खानेपानी मन्त्री माननीय प्रदीप यादवले मन्त्रीस्तरीय निर्णय गर्दै अबदेखि कुनै पनि खानेपानी प्रणाली क्लोरिनेसन प्रक्रिया बिना सञ्चालन गर्न नपाइने बनाएका हुन्। सरकारले खानेपानीको गुणस्तर सुधार गर्न दीर्घकालीन योजना बनाएकाले अब अब देशभरका प्रत्येक खानेपानी प्रणालीमा क्लोरिन डोजिङ युनिट अनिवार्य रूपमा जडान गर्नु पर्ने मन्त्री यादवले बताए। 'खानेपानी मात्र पर्याप्त हुँदैन, गुणस्तरीय र सुरक्षित हुनु पनि जरुरी छ । सुरक्षित पिउने पानी जनताको आधारभूत अधिकार हो, र सरकार त्यसको प्रत्याभूति गर्न कटिबद्ध छ,' उनले भने। नेपाल सरकारले सन् २०३० भित्र ९९ प्रतिशत जनसङ्ख्यालाई सुरक्षित पिउने पानीको पहुँचमा ल्याउने लक्ष्य राखेको छ। संघ, प्रदेश, तथा स्थानीय तहको सहकार्यमा क्लोरिन युनिट प्रविधि प्रभावकारीरूपमा कार्यान्वयन गरिने मन्त्री यादवले बताए। मन्त्रालयका सचिव प्रमिलादेवी शाक्य बज्राचार्यका अनुसार यो निर्णय आम नागरिकको स्वास्थ्य सुरक्षाका लागि कोसेढुङ्गा सावित हुनेछ। 'मन्त्रीस्तरीय निर्णयमार्फत अब प्रत्येक खानेपानी प्रणालीमा क्लोरिन डोजिङ युनिट अनिवार्य रूपमा जडान गर्नुपर्ने व्यवस्था गरिएको छ। यस निर्णयले आम नागरिकलाई सुरक्षित, शुद्ध र गुणस्तरीय पिउने पानी सुनिश्चित गर्दै पानीजन्य रोगको जोखिमलाई न्यून गर्नेछ,' उनले भने। क्लोरिन युनिट जडानको अनिवार्यता लागू भएसँगै दूषित पानीका कारण हुने रोगहरूको दरमा उल्लेखनीय गिरावट आउने विश्वास गरिएको छ। सरकारको यो निर्णयले सम्पूर्ण देशभरि स्वच्छ, सुरक्षित, र गुणस्तरीय पिउने पानीको सुनिश्चितता गर्दै नागरिकको स्वास्थ्य सुरक्षामा ऐतिहासिक योगदान पुर्याउनेछ। नेपाल सरकार सुरक्षित पिउने पानी, स्वस्थ नागरिक अभियानप्रति पूर्णरूपमा प्रतिबद्ध रहेको जनाएको छ।"
झापाको हल्दिबारीमा हात्तीको आक्रमणबाट एक वृद्धको मृत्यु,झापा : झापाको हल्दिबारीमा जंगलीमा हात्तीको आक्रमणबाट एक वृद्धको मृत्यु भएको छ। मृत्यु हुनेमा हल्दिबारी गाउँपालिका४ निवासी ७६ वर्षीय वृद्ध भीमप्रसाद भट्टराई रहेको जिल्ला प्रहरी कार्यालय झापाले जनाएको छ। स्थानीयवासीको अनुसार वृद्ध भट्टराई आज बिहान १० बजे चौकीविरान सामुदायिक वनमा प्रवेश गरेका थिए। हात्तीको आक्रमणबाट मृत्यु भएका उनको शव अपराह्न ४ बजे फेला परेको थियो। घटनाको बारेमा थाहा पाए लगतै प्रहरीसहित जनप्रतिनिधिको टोली घटनास्थल पुगेका थिए। प्रहरी कार्यालय झापाका डीएसपी खगेन्द्र खडकाले घटनाको बारेमा छानबिन भइरहेको बताए। जलथल जंगलको मध्य भागमा घटना भएकाले समस्यामा भएको र त्यसबारेमा अनुसन्धान भइरहेको उनको भनाइ छ। घटनाको विस्तृत विवरण आउन बाँकी छ।
मोटरसाइकलको ठक्करबाट पैदलयात्रीको मृत्यु,मकवानपुर : हेटौंडा उपमहानगरपालिका६ सल्लाघारी नजिक मोटरसाइकलले ठक्कर दिँदा पैदलयात्री ६१ वर्षीय कमलबहादुर बोहराको मृत्यु भएको छ। दुर्घटनामा गम्भीर घाइते भएका वृद्धको उपचारका क्रममा आज बिहान मृत्यु भएको जिल्ला प्रहरी कार्यालयले जनाएको छ। रामनगरबाट हात्तीलेटतर्फ जाँदै गरेको ना५४प १८७६ नम्बरको मोटरसाइकलले बुधबार साँझ पैदलयात्री बोहरालाई ठक्कर दिएको थियो। दुर्घटनामा गम्भीर घाइते भएका बोहराको हेटौँडा अस्पतालमा प्रारम्भिक उपचारपछि थप उपचारका लागि चितवनको भरतपुरस्थित नयाँ मेडिकल कलेजमा लगिएको थियो। उनको उपचारका क्रममा आज बिहान मृत्यु भएको जिल्ला प्रहरी कार्यालय मकवानपुरले जनाएको छ। दुर्घटनापछि मोटरसाइकल चालक विदुर सापकोटा फरार रहेकाले खोजी भइरहेको इलाका प्रहरी कार्यालय चौघडाले जनाएको छ।
भिरबाट लडेर वृद्धको मृत्यु,दार्चुला : दार्चुलामा भिरबाट लडेर एक वृद्धको ज्यान गएको छ। नौगाड गाउँपालिका१ इयरकोटका विरभान सिंह महताको भिरबाट लडेर ज्यान गएको जिल्ला प्रहरी कार्यालय दार्चुलाले जननाएको छ। निगालोको चोया निकाल्न गएका ७६ वर्षीय महताको सल्याडी भिरबाट लडेर ज्यान गएको जिल्ला प्रहरी कार्यालय दार्चुलाका प्रमुख प्रहरी नायब उपरीक्षक प्रकाश दाहालले जानकारी दिए। फागुन ६ गते निगालोको चोया निकाल्न भनि घरबाट गएका महता धेरै दिनसम्म पनि घर नआएपछि उनको परिवारले प्रहरीमा खोजीकार्यका लागि निवेदन दिएका थिए। त्यसपछि प्रहरी र स्थानीयहरूले खोज्दैजाँदा बुधबार महताको शव सल्याडी भिरमा स्थानीयले देखेपछि प्रहरीलाई खबर गरेका थिए।
एनसेल उत्कृष्ट बहुराष्ट्रिय कम्पनीको रूपमा सम्मानित,"काठमाडौं : एनसेल द एचआरएम अवार्ड फर कर्पोरेट एक्सिलेन्स२०२४ बाट सम्मानित भएको छ। मंगलबार आयोजित चौथो एचआरएम कर्पोरेट एक्सिलेन्स अवार्ड समारोहमा एनसेलले बहुराष्ट्रिय कम्पनीको विधामा उत्कृष्ट बन्दै यो अवार्ड पाउन सफल भएको हो । यो सम्मानले बहुराष्ट्रिय कम्पनीको रूपमा एनसेलले पछिल्लो दुई दशकदेखि नेपाल र नेपालीलाई दूरसञ्चार सेवाले जोड्न गरेको अनवरतका कार्यहरू र अथक समर्पणलाई दर्शाउँछ। एनसेलका तर्फबाट कम्पनीका मार्केटिङ, कम्युनिकेशन एन्ड सस्टेनेविलिटी इन्टरिम डाइरेक्टर विषाखा लक्ष्मी खड्का र एचआर म्यानेजर सुकान्त अधिकारीले यो अवार्ड ग्रहण गरेका थिए। यो अवार्ड एनसेलले गरेका उल्लेखनीय योगदान र उपलब्धिहरूको सम्मान हो र व्यवसाय सञ्चालनका लागि कम्पनीले सबै पक्षमा उत्कृष्टता प्रदान गर्ने प्रतिबद्धताको प्रमाण हो। एनसेल सधैं कर्पोरेट उत्कृष्टताका मापदण्डहरू कायम राख्न प्रतिबद्ध छ, जसले नेपालका व्यवसायिक जगतका लागि एउटा मापदण्ड स्थापित गर्दछ। एक जिम्मेवार कर्पोरेट नागरिकको रूपमा, एनसेलले विभिन्न कर तथा शुल्क शीर्षकहरु अन्तर्गत गत आर्थिक वर्ष २०८०८१ सम्ममा ३२० अर्बभन्दा बढी राजश्व राज्यलाई योगदान गरेको छ र यसैगरी व्यावसायिक सामाजिक जिम्मेवारी (सीएसआर) पहलहरूमा रु २ अर्ब भन्दा बढीका परियोजनाहरु संचालन गरि आर्थिक सामाजिक विकासमा योगदान गरेको छ। यी कार्यहरूले एनसेल नेपालको आर्थिक, सामाजिक र सूचना तथा सञ्चार प्रविधि क्षेत्रको विकासमा प्रतिबद्ध रहेको कुरालाई स्पष्ट पार्छ।"
"कुमारी सहकारीको एक अर्ब ३३ करोड हिनामिना, जिसस प्रमुखसहित २५ जनाविरुद्ध मुद्दा दर्ता","बेनी : बेनीको कुमारी बहुउद्देश्यीय सहकारी संस्थाको एक अर्ब ३३ करोड रुपैयाँ हिनामिनामा संलग्न जिल्ला समन्वय समिति म्याग्दीका प्रमुख राजकुमार थापासहित २५ जनाविरुद्ध बिहीबार अभियोग पत्र दर्ता भएको छ। सहकारी रजिष्ट्रारको कार्यालय पोखराको सिफारिसमा जिल्ला प्रहरी कार्यालयले गरेको अनुसन्धानका आधारमा सरकारी वकिलको कार्यालयले उनीहरूविरुद्ध मुद्दा चलाउन अदालतमा अभियोगपत्र दर्ता गरेको हो। संगठित रूपमा सहकारीमा निक्षेप रहेको शेयर तथा बचत रकम, संस्थाको सम्पत्ति र बाह्य ऋण वापतको रकम, नेपाल सरकारको राजस्व समेत हानी नोक्सानी पुर्याई सहकारी ऐन, २०७४ को नियमावली २०७५ र संस्थाको विनियम विपरीत गरेका उनीहरुलाई सम्पत्ति शुद्धीकरण (मनि लाउन्ड्रिङ) निवारण ऐन २०६४ बमोजिम थप अनुसन्धान र कारबाही गर्न माग भएको छ। जिल्ला अदालत म्याग्दीका सूचना अधिकारी डिल्लीराम पौडेलले मुलुकी फौजदारी कार्यविधि संहिता, २०७४ को दफा ३२ बमोजिम दर्ता भएको अभियोग पत्रका विषयमा आगामी आइतबारदेखि थुनछेक बहस सुरु हुने जानकारी दिए। समय अभावका कारण प्राप्त भएको अभियोगपत्र दर्ता मात्र भएको छ, उनले भने आइतबारदेखि थुनछेक बहस सुरु हुन्छ। सहकारीका वर्तमान र पूर्व सञ्चालक समितिका पदाधिकारी, सदस्य, लेखा र ऋण समितिका संयोजक तथा सदस्यहरूलाई विपक्षी बनाइएको छ। २०८१ माघ २० गते पक्राउ परेका पाँच र फागुन ७ गते पक्राउ परेका एक जना प्रहरीको हिरासतमा र १९ जना फरार छन्। अनुसन्धान प्रभावित हुने भन्दै प्रहरी, वकिल कार्यालय र अदालतले पक्राउ नपरेका आरोपितहरूको नाम सार्वजनिक गरेका छैनन्। बेनी नगरपालिका१ का ३६ वर्षीय थापा कुमारी सहकारीका पूर्व सचिव, उपाध्यक्ष र ऋण समितिको पदाधिकारी हुन्। विंस २०७९ को स्थानीय तह निर्वाचनमा नेकपा एमालेबाट जिल्ला समन्वय समितिको प्रमुखमा निर्वाचित थापा उक्त पार्टीको पूर्व जिल्ला उपसचिवको जिम्मेवारीमा थिए। थापाले सहकारीको १७ करोड ५८ लाख ६३ हजार चार सय २६ रुपैयाँ हिनामिना गरेको अनुसन्धानबाट पुष्टि भएको छ । उक्त सहकारीका पूर्व प्रबन्धक जलजला गाउँपालिका३ पर्वत बेनीका ५३ वर्षीय रुद्र गुरुङले १३ करोड ५९ लाख ४८ हजार छ सय नौ रुपैयाँ अपचलन गरेका अनुसन्धानबाट खुलेको छ। अनुसन्धान प्रतिवेदन अनुसार सहकारीका सचिव, पूर्व सहसचिव र लेखा समिति सदस्य बेनी नगरपालिका१ की ४९ वर्षीय देवीकुमारी थापाले तीन करोड ७१ लाख चार हजार छ सय ३१ रुपैयाँ र पूर्व अध्यक्ष रघुगङ्गा गाउँपालिका५ का ६७ वर्षीय मनप्रसाद थजालीले पाँच करोड ८२ लाख ६६ हजार सात रुपैयाँ हिनामिना गरेका छन्। पूर्व कोषाध्यक्ष, पूर्व अध्यक्ष, पुर्व ऋण समिति सदस्य अन्नपूर्ण गाउँपालिका७ का ६६ वर्षीय थमबहादुर गर्बुजाले चार करोड ५५ लाख ९४ हजार दुई सय २७ रुपैयाँ र लेखा समितिका पुर्व सदस्य बेनी नगरपालिका४ का ३७ वर्षीय लोकबहादुर पुन (लोकेश)ले दुई करोड १० लाख ४६ हजार ४४ रुपैयाँ हिनामिना गरेका छन्। फरार हेकाहरूले पनि कम्तीमा ५२ लाख ९३ हजार देखि सात करोड ४४ लाख रुपैयाँ अपचलन गरेको अनुसन्धान प्रतिवेदनमा उल्लेख छ। प्रहरीले सहकारी रजिष्ट्रारको कार्यालयले गरेको छानविन प्रतिवेदन, पक्राउ परेकाहरुसँग सोधपुछ, कागजात तथा प्रमाणको अध्ययन र पीडित वत्ताहरूको उजुरीको आधारमा अनुसन्धान गरेको हो। सञ्चालक समिति, ऋण उपसमिति र लेखा सुपरीवेक्षण समितिमा दबाब दिई समितिका पदाधिकारीलाई बाध्यात्मक स्थिति सृजना गरी संस्थालाई पूर्ण रुपमा आफ्नो नियन्त्रणमा राखि सम्पूर्ण सिष्टमको तालाचाबी आफूहरुलेनै लिई गलत लेखा परीक्षण गराई झुठा प्रतिवेदन सार्वजनिक गर्ने, अनधिकृत रूपमा कारोबार सञ्चालन गर्ने, सहकारीको रकम अपचलन गरि आफ्नो नाममा निजी सम्पत्ति खरिद बिक्री गरि गैरकानुनी लाभ लिएको अनुसन्धानबाट खुलेको छ। सहकारी ठगी गरेको रकमले निजी सम्पत्ति खरिद गरी एकीकृत गर्ने, निजी कम्पनीमा रकम निकासा गराउने, सहकारीको रकमलाई गैरकानुनी रुपमा ढुकुटीका कारोबारहरुमा प्रयोग गर्ने, प्रचलित कानुन बमोजिम सहकारी ऐन तथा कर्जा प्रक्रियाको मापदण्ड नै पुरा नगरी सहकारीको पुँजी कोषको १० प्रतिशत भन्दा अधिक मात्रामा कर्जा प्रवाह गर्ने, कर्जा प्रवाह गर्दाका बखतमा पर्याप्त मात्रामा कर्जा विष्लेषण तथा सुरक्षण नलिई कर्जा प्रवाह गराउने, पेस्कीका नाममा रकम हिनामिना मिलान गर्ने, ऋण देखाई रकम हिनामिना गराउने, चार हजार भन्दा बढी सदस्यको कारोबार गराई सीमित व्यक्तिलाई सेयर सदस्य प्रदान गरी सहकारीको रकमबाट लाभ लिन जीवन बिमा गराई सहकारीको रकम हिनामिना गर्ने, आफूहरूले लिएको ऋणको दायित्व भुक्तान नगरी आम्दानी हिनामिना गराउने, ब्याज छुट खर्च लेखी रकम हिनामिना गर्ने, सहकारी ऐन कानुन विपरीत कर्जा भन्दा बढी बचतमा ब्याजदर कायम गराई रकम हिनामिना गर्ने जस्ता कार्य गरेको आरोप अभियोगपत्रमा उल्लेख छ।"
चौतारा अस्पताल बन्यो बागमती प्रदेशकै उत्कृष्ट,"सिन्धुपाल्चोक : सिन्धुपाल्चोकको चौतारा अस्पताल गुणस्तर सुधार न्यूनतम मापदण्ड कार्यान्वयनमा ९३ अंक प्राप्त गरी बागमती प्रदेशको उत्कृष्ट अस्पताल बन्न सफल भएको छ। बागमती प्रदेश स्वास्थ्य मन्त्रालय स्वास्थ्य निर्देशनालयले चौतारा अस्पतालको अनुगमनपछि उक्त नम्बर दिँदै प्रदेश भरकै उत्कृष्ट घोषित गरेको हो। अस्पतालले माद्यमिक ए लेबलको अस्पतालमध्ये न्यूनतम सेवा मापदण्ड कार्यान्वयन एमएसएसको सूचाङ्क अनुसार १०० प्रतिशतमा ९३ प्रतिशत ल्याउन सफल भएको थियो। निर्देशनालयका न्यूनतम सेवा मापदण्ड अनुगमनका प्रमुख वरिष्ठ मेडिकल सुपरिन्टेन्डेन्ट नवीन दर्नालसहितको समितिले अनुगमन गर्दा अस्पतालको सेवामा उल्लेख्य सुधार रहेको र सेवा प्रवाह मापदण्ड कार्यान्वयनमा उत्कृष्ट रहेको पाइएको हो। अस्पतालले गर्ने नियमित काम उपचारलगायतको विषयमा अध्ययन अनुगमनका आधारमा चौतारा अस्पताल उत्कृष्ट घोषित भएको बागमती प्रदेश स्वास्थ्य निर्देशनालयका निर्देशक नरेन्द्रकुमार झाले जानकारी दिए । सेवा प्रवाहलाई कमजोर हुन नदिन उनले अनुरोधसमेत गरे । अस्पतालको नियमित बैठक, दैनिक बिहानी छलफल, विद्युतीय हाजिर अनिवार्य, बिरामीको लागि टोकनको व्यवस्था, सूचनापाटीमा सूचना टाँस गर्ने, अस्पतालको आफ्नै वेबसाइट निर्माण, सिसिटिभी क्यामराको जडान, सुरक्षा गार्डलगायतको पक्षमा अध्ययन गरेको थियो। अस्पतालको निमित बैठक बस्ने, दैनिक बिहानी छलफल, विद्युतिय हाजिर अनिवार्य, बिरामीको लागि टोकनको व्यवस्था, सूचनापाटीमा सूचना टाँस गर्ने गरेको, अस्पतालको आफ्नै वेबसाइट निर्माण गरी सञ्चालनमा ल्याएको, सुरक्षा गार्ड र सिसी टिभी क्यामेराको जडान लगायत अस्पतालको राम्रा पक्षहरु भएको निर्देशनालयले जनाएको छ। अस्पतालका निमित्त मेडिकल सुपरिन्टेन्डेन्ट डाक्टर रुद्रमणी भण्डारीले नियमित सेवामा जनरल ओपिडी सेवा, हाडजोर्नी, दन्त सेवा, सर्नेनसर्ने रोगको सेवा, प्रसूति सेवालगायतका उपचार दिँदै आएको बताए । सुरुमा १५ शैयाको अस्पताल प्रादेशिक अस्पताल भएसँगै बागमती प्रदेश सरकार मन्त्रीपरिषद् तथा स्वास्थ्य मन्त्रालयको निर्णय अनुसार ५० शैयाको भएको थियो। अहिले सो अस्पतालले ६२ शैयाबाट सेवा दिँदै आएको छ। अस्पतालले केही समयअगाडिबाट डायलासिस सेवा पनि उपलब्ध गराउँदै आएको छ। अस्पतालले क्षयरोगको औषधी वितरण, खोप लगाउने क्लिनिक, इमर्जेन्सी सेवा, फार्मेसी, सामाजिक सेवा एकाइ, स्वास्थ्य बिमा सेवा लिने स्थान, पालो कुर्ने स्थानलगायतका प्रबन्ध गरेको छ। महिनामा करिब तीन हजार जना बिरामीले ओपिडी सेवा लिने गरेको तथ्याङ्क छ। विशेषज्ञ डाक्टरसहित ६३ जनाको दरबन्दी रहेको अस्पतालमा हाल १६ जना डाक्टर कार्यरत रहेका छन्। दरबन्दी पूर्ति भएमा अस्पतालबाट दिने सेवामा थप सुधार हुने विश्वास डाक्टर भण्डारीले ब्यक्त गरे।"
सिन्धुपाल्चोक केन्द्रविन्दु बनाएर भूकम्पको धक्का,काठमाडौं : काठमाडौं उपत्यका लगायत देशको विभिन्न भूभागमा भूकम्पको धक्का महसुस गरिएको छ। आज बिहान २:५१ बजे भूकम्पको धक्का महसुस गरिएको हो। राष्ट्रिय भूकम्प मापन केन्द्रका अनुसार सिन्धुपाल्चोकको भैरवकुण्ड केन्द्रविन्दु भएर ६१ रेक्टर स्केलको भूकम्प गएको हो। भूकम्प जाँदा मानिसहरु रातको समयमै घर बाहिर निस्किएका थिए। पहाडी र तराई दुवै क्षेत्रमा धक्का महसुस गरिएको छ। क्षतिको विवरण आउन बाँकी रहेको जिल्ला प्रहरी कार्यालय सिन्धुपाल्चोकले जनाएको छ।
बालिकालाई करणी गरेको आरोपमा एक जना प्रकाउ,"गल्मी : ११ वर्षीया बालिकालाई जबरजस्ती करणी गरेको आरोपमा एक जना प्रकाउ परेका छन्।रुरुक्षेत्र गाउँपालिका१ का ५७ वर्षीय फर्सुराम पौडेल पक्राउ परेका हु । आफ्नै घरमा संरक्षण गरी राखेकी बालिकालाई जबरजस्ती करणी गरेको आरोपमा उजुरी परेपछि पौडललाई पक्राउ गएिएको जिल्ला प्रहरी कार्यालय गुल्मीले जनाएको छ। तम्घास बजारमा अलपत्र बालिकालाई २०७६ कात्तिक १ गते अमरकल्याण महिला विकास बहुउदेश्यीय सहकारी संस्था लिमिटेडले संरक्षणमा लिएको थियो। तर, पौडलले १५ मंसिर २०७६ सालमा बालिकालाई आफ्नो संरक्षणमा राखेर पालन पोषण गर्न भन्दै घरमा लगेका थिए। आफ्नै घरमा पालनपोषण गर्न राखेकी बालिकालाई जबरजस्ती करणी गरेको आरोपमा चार वर्षपछि उजुरी दर्ता भएको जिल्ला प्रहरी कार्यालय गुल्मीका प्रहरी नायब उपरीक्षक (डीएसपी) चिरञ्जीवी दाहालले जानकारी दिए। प्रहरीका अनुसार पौडेलले २०७७ सालको जेठ महिनामा बालिकालाई ललाई फकाई डर धाक दिई जबरजस्ती करणी गरेका थिए। बालिकाले हाल आफू संरक्षणमा रहेको एसोएस बालग्राम भैरहवा जबर्जस्ती करणीको गरेको खुलाएकी हुन्। जिल्ला प्रहरी कार्यालय गुल्मीमा फागुन १२ गते जाहेरी दर्ता भएको प्रहरी नायब उपरीक्षक दाहालले जानकारी दिए। उनले पौडेललाई जिल्ला अदालतबाट ७ दिनको म्याद थप गरी आवश्यक अनुसन्धान भइरहेको बताए।"
बिजुलीको पोलमा मोटरसाइकल ठोक्किँदा एकको मृत्यु,"झापा : बिर्तामोडमा बिजुलीको पोलमा मोटरसाइकल ठोक्किएर घाइते भएका चालकको उपचारको क्रममा मृत्यु भएको छ। बिर्तामोड नगरपालिका२ को भित्री सडक खण्डमा लालमाटी चोकबाट रामचोकतर्फ जाँदै गरेको मप्र०३०२५ प ९५०१ नम्बरको मोटरसाइकल आफै अनियन्त्रित भई बिजुलीको पोलमा ठोक्किँदा मंगलबार साँझ दुर्घटना भएको थियो। दुर्घटनामा परी मोटरसाइकलमा चालकसहित दुवै जना घाइते भएका थिए। घाइते मोटरसाइकल चालक कचनकवल गाउँपालिका३ का १९ वर्षीय गोविन्द राजवंशीको टाउको, अनुहार र खुट्टामा गम्भीर चोट लागेको थियो। उनको उपचारको क्रममा बिहीबार बीएण्डसी अस्पताल बिर्तामोडमा मृत्यु भएको प्रहरी कार्यालय झापाका डीएसपी खगेन्द्र खडकाले जानकारी दिए। मोटरसाइकलको पछाडि सवार सोही ठाउँका १८ वर्षीय अमित राजाको छातीमा चोट लागेकोले सोही अस्पतालमा उपचार भइरहेको प्रहरीले जनाएको छ।"
ल्होसारमा सुनसान भोटखोला,"गोरखा : भिरालो पाखाको यो क्वाक गाउँ, चुमनुब्री गाउँपालिका वडा नं ४ मा पर्दछ । अहिलो ल्होसारको अघिल्लो दिनसम्म पनि यो गाउँका एक दुईबाहेक सबै घरको ढोका लागेका छन्। गाउँका मान्छेहरू कोही काठमाडौं गएका छन् त कोही गप। बुद्ध धर्मावलम्बीहरूको मात्र बसाई रहेको यो गाउँमा ल्होसारको कुनै रौनक छैन। यहाँको मान्छेहरूले मान्ने सबैभन्दा ठूलो चाड ल्होसार हो जुन इष्टमित्र र आफन्तहरू भेला भएर धुमधामले मनाउने गरिन्छ। खाईपिई नाँच गान गरेर झन्डै १५ दिनसम्म धुमधामले मनाइने यो पर्वको यस गाउँमा कुनै रौनक छैन। साँझ अबेरसम्म पनि करिब ७५ की ल्हाक्पा डोमा गकबाट छोरा आइपुग्छ कि भनेर बाटो हेरेर बसेकी छन्। छोरा आइपुगेपछि मिठो मिठो खानेकुरा ल्याउला र रमाइलो गरेर मनाउँला भनेर साँझ अबेरसम्म पनि उनी पर्खिरहेकी हुन्। छोरा आउँछ, नेपाली भाषा राम्रो बोल्न नजान्ने उनी छिन छिनमा भन्छिन्, छारा आउँछ, फेरि भन्छिन्, छोरा आउँदैन। साझँ अबेरसम्म पनि उनी यसरी नै छोराको बाटो हेरिरहेकी छन्। तर, छोरा आएको नदेखेपछि उनी निरास भएर घरभित्र पस्छिन्। गाउँमा जम्मा तीनवटा घरको मात्र ढोका खुलेको छ। तीनवटा घरका बासिन्दाले मात्र आफ्नो हिसाबले ल्होसार मनाउँदै छन्। हिमाली भेगका भोटे लामा समुदायले ल्होसारलाई प्रमुख चाडका रूपमा मान्छन् र यस दिनमा नयाँ लुङ्गदर फेर्ने गर्छन्। तर, यहाँ भने पुरानै लुङ्गदरले गाउँ सजिएको छ। गाउँका चार, पाँच घरका ढोका मात्र खुलेका छन्। उनीहरू रोटीलगायत मिठो परिकार पकाएर ल्होसारको तयारी गरिरहेका छन्। गाउँमा विद्यालय नहुँदा बालबालिका पनि छैनन्। क्वाकमात्र होइन, यतिबेला जाडो छल्न काठमाडौं तथा गप गएका छाकमा पनि ल्होसारको खासै चहलपहल छैन। तल्लो क्षेत्रमा बस्ने यहाँको बासिन्दाहरूले उतै चाडपर्व मनाउने गरेका स्थानीय महिला स्वास्थ्य स्वयंसेवीका उर्गेन डोमा बताउँछिन्। प्राय ल्होसारको बेलामा यो ठाउँको स्थिति यस्तै हुने गरेको उनको भनाइ छ। बुद्ध धर्मावलम्बीहरूको बसोबास रहेको चुमनुब्री गाउँपालिका वडा नं १ को सामागाउँ र साम्दो, वडा नं २ को ल्हो र स्यो, वडा नं ४ को प्रोक, क्वाक, छाक लगायतका गाउँहरु पनि ल्होसारको बेलामा सुनसान भएका छन्। जाडो छल्न गएका स्थानीयहरू नफर्किएपछि मुख्य चाड ल्होसारको बेलामा पनि सन्नाटा छाएको हो।"
माओवादी केन्द्रको तराईमधेस जागरण अभियानमा महेन्द्र राय पनि सहभागी,धरान : नेकपा माओवादी केन्द्रको तराई मधेश जागरण अभियानमा नेपाल समाजवादी पार्टीका केन्द्रीय अध्यक्ष महेन्द्र राय यादव पनि सहभागी भएका छन् । झापादेखि माओवादीले सुरु गरेको हुलाकी राजमार्ग केन्द्रीय जागरण अभियानमा राय सुनसरीका विभिन्न पालिकामा आयोजना गरेको कार्यक्रममा उनी सहभागी भएका हुन्। यादवले संविधानको रक्षा माओवादीले मात्र गर्न सक्ने भएकाले यो अभियानमा सहभागी भएको बताए। तराई मधेशका जनताको हक अधिकार माओवादीले मात्र स्थापित गर्न सक्ने पनि अध्यक्ष यादवले बताए । उनले आफ्नो पार्टी छिट्टै माओवादीसँग एकीकरण हुने पनि बताए । उनले नेपाल समाजवादी पार्टीले माओवादीसँग पार्टी एकीकरण गर्ने यस अगाडि नै सहमति गरेको पनि बताए ।
अमेरिकी राष्ट्रपति ट्रम्प भन्छन् : युक्रेनको सुरक्षाको ग्यारेन्टी हाम्रो हातमा छैन,वासिङटन डिसी : अमेरिकी राष्ट्रपति डोनाल्ड ट्रम्पले युक्रेनलाई सुरक्षा ग्यारेन्टी प्रदान गर्ने कुरा युरोपको हातमा रहेको बताएका छन्। यसमा अमेरिका पनि सामेल हुने कुनै ग्यारेन्टी नभएको उनले बताए। ट्रम्पले आफ्नो मन्त्रिपरिषद् बैठक र ह्वाइट हाउसमा बेलायती प्रधानमन्त्री केयर स्टारमरसँगको भेटअघि उक्त बयान दिएका हुन्। स्टारमरले केहीअघि रूसलाई फेरि युक्रेनमा आक्रमण गर्नबाट रोक्न अमेरिकाले युक्रेनलाई सुरक्षा ग्यारेन्टी दिनुपर्ने बताएका थिए। ट्रम्पले यसअघि युक्रेनी राष्ट्रपति भोलोदिमिर जेलेन्स्की शुक्रबार 'ठूलो सम्झौता' मा हस्ताक्षर गर्न अमेरिका आउने उल्लेख गरेका थिए। युक्रेनी राष्ट्रपति जेलेन्स्की संयुक्त राज्य अमेरिकासँग खनिज सम्झौता गर्न तयार भएको जनाएका छन्। मिडिया रिपोर्टहरूमा अमेरिकाले युक्रेनको ५०० अर्ब डलर बराबरको खनिज पदार्थको प्रयोग गर्ने भनिएको प्रारम्भिक सर्त त्यागेको बताइएको छ। खनिज सम्झौताको बदलामा अमेरिकाले युक्रेनलाई कुनै सुरक्षा ग्यारेन्टी भने दिएको छैन। जेलेन्स्कीको भने युद्ध अन्त्य गर्नुअघि युक्रेनको सम्पूर्ण सुरक्षाको ग्यारेन्टी सुनिश्चित हुनुपर्ने मुख्य सर्त रहेको थियो।
मुस्लिम समुदायको अधिकार कार्यान्वयन गर्न माओवादीलाई बलियो बनाउनुस् : प्रचण्ड,हरिनगर (सुनसरी) : नेकपा माओवादी केन्द्रका अध्यक्ष पुष्पकमल दाहाल प्रचण्डले राज्यबाट अपहेलित मुस्लिम समुदायलाई संवैधानिक हैसियत दिने काम गरेको बताएका छन्। जनतासँग माओवादी केन्द्रको तराई मधेस जागरण अभियानअन्तर्गत आज सुनसरीको हरिनगर गाउँपालिकामा आयोजित कार्यक्रमलाई सम्बोधन गर्दै उनले आफ्नो अधिकारलाई पूर्ण रुपमा कार्यान्वयन गर्ने अवस्था बनाउन माओवादीलाई बलियो बनाउनुपर्ने बताएका हुन्। उत्पीडित उपेक्षित समुदायको सहभागितामा भएको जनयुद्धका कारण राजनीतिक परिवर्तन सम्भव भएको र राजनीतिक परिवर्तनलाई संस्थागत गर्न बनेको संविधानले धर्म निरपेक्षतालाई स्थापित गरेकाले मुस्लिम समुदाय अधिकार सम्पन्न भएको र माओवादी रहँदासम्म मुस्लिम लगायत उत्पीडित समुदायले पाएको अधिकार कसैले खोस्न नसक्ने बताए। अन्य दलहरुलाई अहिले जनताले पाएको अधिकार बढी लागेको र कुनै न कुनै बहानामा खोस्न चाहेको उल्लेख गर्दै अध्यक्ष प्रचण्डले जनताको अधिकार विरुद्ध हुने कुनै पनि खाले षड्यन्त्रलाई विफल पार्न आफ्नो पार्टी जनताकै तागत लिएर अघि बढ्ने बताए। उनले अभियानले दक्षिण नेपालका समस्या राष्ट्रिय समस्याको रुपमा अघि बढाउने बताए। हरिनगर६ को मुस्लिम बस्तीमा भएको कार्यक्रममा मुस्लिम अगुवाहरूले अध्यक्ष प्रचण्ड समक्ष ज्ञापनपत्र बुझाएका थिए। उनीहरूले सिमा क्षेत्रका समस्या र मुस्लिम समुदायका आवाजप्रति गम्भीर हुन आग्रह गरे। उनीहरुले बेलाबेलामा हुने साम्प्रदायिक हिंसाप्रति राज्य संवेदनशील हुनुपर्ने बताए।
मुग्लिननारायणगढ सडकको वैकल्पिक ट्रयाक खोल्ने कार्य सुरु,"मुग्लिन : नारायणगढ खण्डको वैकल्पिक सडकको ट्रयाक खोल्ने कार्य सुरु भएको छ। हाल सञ्चालनमा रहेको उक्त सडकको वैकल्पिक मार्गका रुपमा मुग्लिनगाईघाटदासढुङ्गाठिमुरागैँडाकोट सडकको ट्रयाक खोल्ने कार्य सुरु भएको हो। उक्त कार्यका लागि सडक विभागले चालु आर्थिक वर्षमा दुई करोड ६९ लाख ३२ हजार विनियोजन गरेको छ । तनहुँको आँबुखैरेनी गाउँपालिका४ पुलजीपबाट उक्त सडकको ट्रयाक खोल्ने काम भइरहेको छ। मुग्लिन नारायणगढ सडकको विकल्पमा मुग्लिनबाट गाईघाट, दासढुङ्गा, ठिमुरा, देवघाटको देवपुर हुँदै नवलपुरको गैँडाकोट जोड्ने सडकको विस्तृत अध्ययन (डिपीआर)पश्चात् सडक विभागले पहिलो चरणको ठेक्का लगाएको हो । देवघाटका स्थानीयवासी केशवचन्द्र न्यौपानेले यहाँका स्थानीयले पटकपटक उठाउँदै आएको माग सरकारले पूरा गरेको बताए। मुग्लिन नारायणगढ सडकखण्डको विकल्पका रुपमा वैकल्पिक सडक निर्माणका लागि आवाज उठाउँदै आएकामा उक्त माग सुनुवाइ भएको उनको भनाइ छ। नवलपुरको गैँडाकोट नगरपालिका३ ब्रिटिसक्याम्प र देवघाट गाउँपालिका५ देउपुर हुँदै दासढुङ्गा जोड्ने वैकल्पिक सडक र उक्त बाटो हुँदै दासढुङ्गादेखि मुग्लिनसम्म तनहुँतर्फ त्रिशूलीको किनारमा वैकल्पिक मार्ग आवश्यक भएको जनाउँदै सम्बन्धित निकायमा स्थानीयवासीले माग गरेका थिए । उक्त वैकल्पिक सडकका लागि विगतमा सरकारको नीति तथा कार्यक्रममा समावेश भइ अध्ययनका लागि बजेट विनियोजन भए पनि पछि सरकारले उक्त योजना रद्द गरेको थियो । उक्त सडक निर्माण गर्न सके देवघाटको गाउँपालिका आर्थिक र धार्मिक पर्यटनको केन्द्र बन्ने हुँदा यसका लागि गाउँपालिकाले पहल थाल्ने देवघाट गाउँपालिकाका अध्यक्ष तिलबहादुर थापाले बताए। हाल देवघाट गाउँपालिकालाई राष्ट्रिय राजमार्गले नछोएको हुँदा गैँडाकोटबाट देवघाट हुँदै दासढुङ्गा जाने सडक निर्माण गर्न सके देवघाटमा धेरैभन्दा धेरै पर्यटक भित्रिने र देवघाटको धार्मिक पर्यटनको विकास हुने उनले विश्वास व्यक्त गरे। हालः सञ्चालनमा रहेको मुग्लिननारायणगढ सडकमा वर्षाको समयमा पहिरो गएर समस्या भोग्नुपरेकाले वैकल्पिक सडक अति आवश्यक रहेको स्थानीयवासीको भनाइ छ। देवघाट गाउँपालिका५ का वडाध्यक्ष पूर्णबहादुर कुँवरले तनहुँतर्फ अर्को राष्ट्रिय सडक निर्माण गर्न सकेमा हाल विकासमा निकै पछाडि परेको देवघाट र आँबुखैरेनी गाउँपालिकाका धेरै बस्तीलाई विकासको मूलधारमा ल्याउन सकिने बताए। वैकल्पिक सडक बनाउन प्रस्ताव गरिएको गैँडाकोटदेखि मुग्लिनसम्म करिब ३८ किलोमिटरको दूरी पर्छ ।"
केन्द्रमा हुँदाहुँदै प्रदेशमा लोकसेवा स्थापना गर्ने विषयमा पुनर्विचार गर्नुपर्छ : अध्यक्ष रेग्मी,"काठमाडौं : लोकसेवा आयोगका अध्यक्ष माधवप्रसाद रेग्मीले सरकारले मागेको कर्मचारी व्यवस्थापन गर्न आयोग सक्षम रहेको बताएका छन्। सिंहदरबारमा बिहीबार बसेको संघीयता सबलीकरण तथा राष्ट्रिय सरोकार समितिमा अध्यक्ष रेग्मीले देशभरि नै सरकारलाई आवश्यक परेको कर्मचारी व्यवस्थापन गर्न आयोग सक्षम रहेको बताए। उनले सरकारले माग गरेको कर्मचारीलाई पूर्ति गर्ने काम आयोगले गरिरहेको भन्दै आयोगले आफुखूसी कर्मचारी माग्ने काम नगरेको स्पष्ट पारे। रेग्मीले आयोगका आफ्नै सिद्धान्त रहेकाले मायादयाका आधारमा काम गर्न नसक्ने बताए। केन्द्रमा लोकसेवा आयोग हुँदाहुँदै प्रदेशमा लोकसेवा स्थापना गर्नुपर्ने कारणबारे पुनर्विचार गर्नुपर्ने उनको भनाइ छ। उनले प्रदेश लोकसेवा आयोगले अस्थायी, करार, ज्यालादारीरूपमा कर्मचारी नियुक्ति गर्न नसक्ने बताए। अध्यक्ष रेग्मीले देशभरि एउटै निकायले कर्मचारी व्यवस्थापन गर्न सके एकै खालको सुशासन कायम हुने र त्यही अनुसार कामको गुणस्तर हुने जिकिर गरे। लोकसेवा आयोगको वार्षिक प्रतिवेदनमाथिको छलफलका क्रममा समिति सदस्यहरूले समावेशी सिद्धान्तका आधारमा भर्ना छनौट विधिप्रति जिज्ञासा राखेका थिए।"
नियन्त्रणमा लिएको गाडीसहितको सामान भगाउने मुख्य योजनाकार साह पक्राउ,"झापा : झापामा सशस्त्र प्रहरीलाई योजनाबद्ध तरिका फसाएर दुर्व्यवहारसँगै हातपात गरेको आरोपमा बिर्तामोडका एक कारोबारी पक्राउ परेका छन्। काँकडभिट्टा नाकाबाट वारिपारिको काम गर्ने बिर्तामोड नगरपालिका५ स्थित कृषिथोक बस्ने पिन्टु साह पक्राउ परेका हुन्। सशस्त्रलाई दुर्व्यवहारसँगै हातपात गरेको उजुरीको आधारमा साहलाई बुधबार इलाका प्रहरी कार्यालय काँकडभिट्टाले पक्राउ गरेको हो। साह अहिले काँकडभिट्टाको नियन्त्रणमा रहेको जिल्ला प्रहरी कार्यालय झापाका डीएसपी खगेन्द्र खडकाले जानकारी दिए। अहिलेसम्म साहविरुद्ध अदालतमा म्याद थप भएको छैन। अनुसन्धान भइरहेको छ, डीएसपी खड्काले भने, म्याद थप भएपछि कारबाही प्रक्रिया अघि बढ्छौं। घटना विवरण सोमबार बिहान करिब ८ बजेको समयमा मेचीनगर७ स्थित सतिघट्टा नाकाबाट भन्सार छलेर अवैधरूपमा भित्र्याइएका मटर, कपडालगायतका सामान मे१ज ५७६३ पिकअप गाडी लोड गरेर बिर्तामोडको गोदाम लैजाने क्रसमा सशस्त्र प्रहरी बल नेपाल, सीमा सुरक्षा गुल्म काँकडभिट्टाको टोलीले पूर्वपश्चिम राजमार्ग अन्तर्गत चारआलीबाट नियन्त्रणमा लिएको थियो। गाडी चालक फरार भएपछि सशस्त्रले सामानसहितको गाडी काँकडभिट्टातर्फ लगिरहेका थिए। काली खोला नजिक पुग्दा दुई दर्जन बढी कारोबारीहरूले राजमार्गमै सशस्त्रले नियन्त्रणमा लिएको सामानसहितको गाडी रोके। पुरुषभन्दा महिला धेरै भएको हुल सशस्त्रमाथि खनिएपछि कारोबारी साहले त्यही मौका छोपी सामानसहितको गाडी त्यहाँबाट भगाए। त्यो गाडीधनी स्वयं साह आफैं हुन्। साहले नै योजना बनाएर ती कारोबारीहरूलाई काली खोलामा भेला गरी यस्तो घटना गर्न लगाएको प्रहरी स्रोतको दाबी छ। उनीहरू सशस्त्रले नियन्त्रणमा लिएको गाडी घेराउ गर्दै दुर्व्यवहारसँगै हातपात गरिरहेको अवस्थामा कारोबारी साह २२० सीसीको पल्सर मोटरसाइकल चढेर त्यहाँ पुगिसकेका थिए। सशस्त्रले गाडीको चाबी आफैसँग राख्दाराख्दै साहले डुप्लिकेट चाबी प्रयोग गरी गाडी भगाउन सफल भए। नियन्त्रणमा लिएको गाडी भगाएर उल्टै सशस्त्रमाथि दुर्व्यवहार र हातपातसमेत गर्न लगाएको भन्दै सशस्त्र प्रहरी बल नेपाल, सीमा सुरक्षा गुल्म काँकडभिट्टाले कारोबारी साहविरुद्ध इलाका प्रहरी कार्यालयमा उजुरी दिएका थिए। त्यसपछि प्रहरीले उनलाई पक्राउ गरेको हो। यता सशस्त्र प्रहरी बल नेपाल नम्बर २ गण हेडक्वाटर झापाका प्रवक्ता तथा डीएसपी महेश विष्टले घटना घटेको हो र विभागको अनुमति लिएरमात्रै बोल्न मिल्ने बताए। मेचीनगरको सतीघट्टा, गैरीगाउँ नाकाबाट दिनहुँ सरसामान भन्सार छलेर भित्रिन्छ। मेची नदी पारी भारतको दुलालजोत र पानीटंकी बजार पर्छ। सोही नाकाबाट सरसामान भित्राउने पोके महिलाहरूले कारोबारी साहलाई सामान दिन्छ। साहले खाद्यान्नसहित अन्य सरसामान बिर्तामोड पुर्याएर बिक्री गर्छन्। साहले सशस्त्र र नेपाल प्रहरीलाई मासिक नजराना बुझाएर ठूलै काम गर्छ। त्यतिमात्र नभएर लामो समयदेखि यस्तो धन्दा चलाइरहेका उनले सबैलाई प्रभावमा पारेर राखेका छन्। सशस्त्र प्रहरी बल नेपाल, सीमा सुरक्षा गुल्मका डीएसपी शमशेर कार्की र इलाका प्रहरी कार्यालयका डीएसपी राजन लामा भर्खरै सरुवा भएर काँकडभिट्टा आएको हुनाले साह उनीहरू समक्ष पुग्नै पाएनन्। सादा पोसाकमा खटिएका प्रहरीलाई मिलाएर साहले दिनहुँ पिकअपका पिकअप काम गर्दै आइरहेको अवस्थामा यस्तो घटना घटेको प्रहरी निकट स्रोतको भनाई छ।"
"वीर अस्पतालको प्रयोगशालाको क्षमता वृद्धि, दुई सिफ्ट अपरेशन थाल्ने तयारी","काठमाडौं : चिकित्सा विज्ञान राष्ट्रिय प्रतिष्ठान वीर अस्पतालले दैनिक दुई सिफ्टमा अपरेशन थाल्ने भएको छ। एक साताभित्रै दुई सिफ्टमा अपरेशन गर्ने गरी व्यवस्थापन गरिएको निमित्त निर्देशक डा समाज गौतमले बताए। अहिले एक सिफ्टमा भइरहेको छ, उनले भने, एक साताभित्र दुई सिफ्ट अपरेशन गर्ने गरी व्यवस्था मिलाएका छौं। निमित्त निर्देशक गौतमले अस्पतालको प्रयोगशालाको क्षमता वृद्धिका लागि उपकरणहरु थपिएको बताए। ल्याब परीक्षणका लागि बाहिर जान नपर्ने गरी प्रयोगशालाको क्षमता बढाएका छौं, उनले भने, बाहिर प्रयोगका लागि गइरहेका परीक्षणको विवरण अध्ययन गरेर आवश्यक उपकरण र जनशक्ति व्यवस्थापन गर्ने योजनाअनुसार काम थालिएको छ। डा गौतमले वीरमा हाल दैनिक २५ एमआरआई भइरहेकामा क्षमता वृद्धि गरेर ३२ पुर्याइसकेको बताए। अहिले दैनिक भएकोभन्दा बढी एमआरआई सेवा उपलब्ध भएको छ, उनले भने, अब पहिलेभन्दा महिनामा दुई सय जनाले बढी सेवा लिन पाउनेछन्। वीर अस्पतालले शौचालय सफा नभएका भनेर बिरामी तथा कुरुवाको गुनासो आउने गरेको भन्दै यसको व्यवस्थापनका लागि समेत काम भइरहेको निमित्त निर्देशक गौतमले बताए।हामीले कसरी अझ बढी सफा गर्न सकिन्छ भनेर टोलीलाई अनुगमन तथा सुधारका लागि खटाएका छौं, उनले भने,यसको नतिजा पनि चाँडै देखिनेछ।"
भूकम्प पीडितको पुनःस्थापनाका लागि कार्यान्वयन इकाई स्थापना हुँदै,"काठमाडौं : जाजरकोट, बझाङ र डोटीमा पुनःनिर्माण तथा पुनःस्थापना आयोजना कार्यान्वयन इकाई स्थापना हुने भएको छ। बिहीबार सिंहदरबारमा बसेको विपद जोखिम न्यूनीकरण तथा व्यवस्थापन कार्यकारी समिति बैठकले भूकम्पपछिको क्षति आकलन, पुनःनिर्माण र पुनःस्थापना गर्न कार्यान्वयन इकाई स्थापना गर्ने निर्णय गरेको हो। आगामी फागुन २३ गते बझाङ, २४ गते अछाम र २५ गते जाजरकोट पुगेर पुनःनिर्माण तथा पुनःस्थापना आयोजना कार्यान्वयन इकाईको कार्यालय उद्घाटन गर्ने तयारी गरिएको छ। गृहमन्त्री रमेश लेखले भूकम्पपछिको पुनःनिर्माण एवं पुनःस्थापनाका लागि जाजरकोट, डोटी र बझाङमा पुनःनिर्माण तथा पुनःस्थापना आयोजना कार्यान्वयन इकाइको कार्यालय उद्घाटन गर्ने तयारी गरिएको जानकारी दिए। वितेको ६ महिनामा विस्तृत क्षति आकलन र निजी घरहरूको पुनःनिर्माण एवं पुनःस्थापन गर्न लागि आवश्यक मापदण्ड बनाउने, नियमावली बनाउने र बजेट व्यवस्थापनको कार्य भएको उनले बताए। गृह मन्त्रालयले जाजरकोट र बझाङ केन्द्रविन्दु भएर गएको भूकम्पपछिको पुनःनिर्माणलाई प्रभावकारी रूपमा अघि बढाउने गरी कार्ययोजना ल्याएको छ। जाजरकोटमा गत २०८० कात्तिक, बझाङमा २०८० असोज र डोटीमा २०७९ कात्तिकमा केन्द्रबिन्दु भएर भूकम्प भएको थियो।"
"नेप्से परिसूचक २८१५ बिन्दुमाथि, बैंकिङ समूहमा लगानीकर्ताको उच्च आकर्षण","काठमाडौं : साताको अन्तिम सेयर कारोबार दिन बिहीबार नेप्से परिसूचक उच्च अंकले बढेर बन्द भएको छ। नेप्से परिसूचक ४९१५ अंकले बढेर २८१५०४ विन्दुमा कायम भएको हो। सेन्सेटिभ इण्डेक्स २१२ प्रतिशतले बढेर ४६९८२ विन्दुमा अडिएको छ। आज ३०० स्क्रिप्सको २ करोड ६१ लाख ९९ हजार ७८० कित्ता सेयर ११ अर्ब ३९ करोड २४ लाख १ हजार ८१५ रुपैयाँमा खरिदबिक्री भए। नेप्से परिसूचक दोहोरो अंकले बढ्दा ४ कम्पनीको सेयर सकारात्मक सर्किट लेभलमा कारोबार भयो। गार्डियन माइक्रो लाइफ,अपर हेवाखोला ,सिन्धुली विकास बैंक र दोर्दी खोला विद्युतको सेयर १० प्रतिशतले बढ्यो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको ९६ करोड ४७ लाख ३४ हजार ६०८ मूल्यको सेयर कारोबार भएको छ। नेपाल इन्स्योरेन्सको ७६ करोड,एनआरएन इन्फ्रास्टक्चर एण्ड डेभलपमेन्टको ४६ करोड,सिंगटी हाइड्रो इनर्जीको २४ करोड र कुमारी बैंकको २० करोड मूल्य बराबरको सेयर कारोबार भएको छ। आज सबै समूहको उपसूचकमा हरियाली छाएको छ। यसदिन बैंकिङ समूहमा लगानीकर्ताको उच्च आकर्षण देखिएको छ। बैंकिङ समूहको उपसूचक सर्वाधिक ३३२ प्रतिशतले बढेको हो। कारोबारमा आएकामध्ये १६८ स्टक्सको मूल्य बढ्दा ५२ वटाको घटेको छ। ६ समूहको मूल्य भने स्थिर रह्यो।"
अमेरिकामा सरकारी कर्मचारीहरूलाई फेरि जागिरबाट निकालिने,"वासिङटन डिसी : अमेरिकामा ट्रम्प प्रशासनले संघीय एजेन्सीहरूलाई ठूलो मात्रामा कर्मचारी कटौती गर्न आदेश दिएको छ। डोनाल्ड ट्रम्पले आफ्नो पहिलो मन्त्रिपरिषद् बैठकपछि उक्त निर्देशन दिएका हुन्। ट्रम्पको पहिलो मन्त्रिपरिषद् बैठकमा प्रशासनिक खर्च घटाउन गठन गरिएको सरकारी दक्षता विभागका प्रमुख एलोन मस्क पनि उपस्थित थिए। समाचार एजेन्सी रोयटर्सका अनुसार ट्रम्प प्रशासनले जारी गरेको नयाँ ज्ञापनपत्रमा संघीय कर्मचारीहरूको संख्या घटाउन मार्च १३ सम्ममा योजना बनाउनुपर्ने उल्लेख छ। संघीय कर्मचारीहरू पहिले नै लागत घटाउन गरिँदै गरेको छटनीबाट पीडित भइसकेका छन्। नयाँ निर्देशनमा अब कति कर्मचारी हटाइनेछ भन्ने कुरा उल्लेख गरिएको छैन। ट्रम्पले मन्त्रिपरिषद्को बैठकमा वातावरण संरक्षण एजेन्सीका प्रशासक ली जेल्डिनले १५,००० कर्मचारीहरूमध्ये ६५ प्रतिशतलाई हटाउने वाचा गरेका बताएका थिए। बीबीसी"
भूकम्पपछिको पुनर्निर्माणलाई तीव्ररुपमा अघि बढाएका छौं : गृहमन्त्री,"काठमाडौं : गृहमन्त्री रमेश लेखकले भूकम्पपछिको क्षति आंकलन, पुर्ननिर्माण र पुर्नस्थापनालाई तीव्रता दिइएको बताएका छन्। गृहमन्त्री रमेश लेखकको अध्यक्षमा बिहीबार सिंहदरबारमा बसेको विपद् जोखिम न्यूनीकरण तथा व्यवस्थापन कार्यकारी समितिको २९ औं बैठकले जाजरकोट,डोटी र बझाङमा भूकम्पपछिको क्षतिको आंकलन,पुर्ननिर्माण र पुर्नस्थापनालाई सरकारले तीव्ररुपमा अघि बढाएको जानकारी दिए। बैठकपछि सञ्चारकर्मीहरूसित बोल्दै गृहमन्त्री लेखकले भूकम्पपछिको पुर्ननिर्माण एवं पुर्नस्थापनाका लागि जाजरकोट,डोटी र बझाङमा पुर्ननिर्माण तथा पुर्नस्थापना आयोजना कार्यान्वयन इकाइको कार्यालय उद्घाटन गर्ने तयारी गरिएको जानकारी दिए। गृहमन्त्री लेखक आगामी फागुन २३ गते बझाङ,२४ गते अछाम र २५ गते जाजरकोट पुगेर पुर्ननिर्माण तथा पुर्नस्थापना आयोजना कार्यान्वयन इकाइको कार्यालय उद्घाटन गर्ने गृह मन्त्रालयले जनाएको छ । जाजरकोटमा गत २०८० कार्तिक,बझाङमा २०८० असोज र डोटीमा २०७९ कार्तिकमा केन्द्रबिन्दु भएर भूकम्प भएको थियो । 'हामीले बितेको ६ महिनामा विस्तृत क्षति आंकलन र नीजि घरहरूको पुर्ननिर्माण एवं पुर्नस्थापन गर्न लागि आवश्यक मापदण्ड बनाउने,नियमावली बनाउने र बजेट व्यवस्थापन भएको छ,'गृहमन्त्री लेखकले भने,'अब जाजरकोट, बझाङ र डोटी केन्द्रबिन्दु भएर गएको भूकम्पबाट नीजि घरहरूमा भएको क्षति आंकलन गर्ने काम अगाडि बढ्नुका साथै पुर्ननिर्माण र पुर्नस्थापनको काम अगाडि बढाउँछौं ।' गतवर्ष जाजरकोट र बझाङ केन्द्रविन्दु भएर गएको भूकम्पपछिको पुनःनिर्माणलाई प्रभावकारी रुपमा अघि बढाउने गरी कार्ययोजना ल्याएको छ । 'पहिलो भूकम्प भएको दुई र पछिल्लो भूकम्प भएको एक वर्ष बितिसक्दा पनि क्षति आकंलन गर्ने र पुर्ननिर्माण एवं पुर्नस्थापना अगाढी बढ्ने सकेको स्थिति थिएन,'उनले भने।"
सुनसहित पक्राउ परेका उज्वेकीको नेपाल कनेक्सन खोज्दै प्रहरी,"काठमाडौं : सुनसहित पक्राउ परेका चार उज्वेकिस्तानीमध्ये एकजना ११ पटक नेपाल आएको अनुसन्धानले देखाएको छ। प्रहरीको प्रारम्भिक अनुसन्धानमा ४१ वर्षीय तुरसुनोभ सारदोर यसअघि ११ पटक नेपाल आएको देखिएको हो। ती व्यक्तिको नेपाल 'कनेक्सन'बारे थप अनुसन्धान सुरू भएको प्रहरीले बताएको छ। अध्यागमन स्रोतका अनुसार पक्राउ परेका तुरसुनोभ यसअघि ११ पटक नेपाल आइसकेका छन्। यसपटक उनले सुन ल्याउन अन्य तीन जना उज्वेकितानी महिलालाई प्रयोग गरेको खुलेको हो। ती महिलाले सुन आफ्नो नभएको र तुरसुनोभले भनेअनुसार आफूहरूले ल्याएको प्रहरीलाई बयान दिएका छन्। पक्राउ पर्नेमा ४९ वर्षीया फेजिभा साउदत, ४८ वर्षीया अख्मेदोभा उमेदा र ५४ वर्षीया मारिफालिभा दिलफुजा रहेका छन्। तुरसुनोभले ती महिलालाई स्कटिङ गर्दै काठमाडौंसम्म ल्याएका थिए। फ्लाई दुबईबाट काठमाडौं ओर्लिएलगत्तै उनीहरू सरासर अध्यागमनको आगमन कक्षतिर प्रवेश गरे। आगमन अनुमति लिएपछि उनीहरू थप जाँचका लागि सशस्त्र प्रहरी बसेको कक्षतिर झरे। सशस्त्र प्रहरीले यात्रुको जुत्ता, ब्याग र शरीरसमेत स्क्रिनिङ गर्छ। उनीहरू सुरक्षा जाँच सकेर बाहिर निस्किने क्रममा शंकास्पद गतिविधि देखेपछि प्रहरीले नियन्त्रणमा लिएका थिए। सोही क्रममा उनीहरूको साथबाट सुन बरामद भएको थियो। जाँचमा सशस्त्रले तिनीहरूसँग सुन छ भन्ने सुइँको नपाएका हुन् वा अन्यथा भएको हो थप अनुसन्धान हुन बाँकी छ। सशस्त्रले तिनीहरूसँग सुन छ भन्ने सुइँको नपाएका हुन् वा अन्यथा भएको हो थप अनुसन्धान हुन बाँकी छ। स्रोतका अनुसार सशस्त्रको जाँचपछि उनीहरू आफ्नो लगेज लिएर बाहिर निस्किँदै थिए। त्यसबेला भन्सारका कर्मचारीले समेत उनीहरूमाथि चेकजाँच गरेको थियो। भन्सारको कर्मचारीले समेत उनीहरूको साथबाट केही भेट्टाएनन्। जब उनीहरू विमानस्थलबाट बाहिर निस्किँदै थिए उनीहरूले अस्वाभाविक व्यवहार देखाएपछि प्रहरीले पिछा गरेको थियो। थप अस्वाभाविक हर्कत गर्न थालेपछि प्रहरीले उनीहरूलाई नियन्त्रणमा लिएको थियो। शरीर खानतलासी गर्दा उनीहरूको साथबाट ३ किलो ७४५ ग्राम सुन बरामद भयो। अनुसन्धानका क्रममा उनीहरूले मलद्वारभित्र सुन लुकाएर ल्याएको खुलासा भएको छ। बरामद सुन जोख्दा ३ किलो ७४५ ग्राम रहेको विमानस्थल सुरक्षा कार्यालयका एसएसपी सोमेन्द्र सिंह राठोरले जानकारी दिए। एसएसपी राठोरले अन्नपूर्णसँग भने, 'हामी पनि अनुसन्धान गरिरहेका छौं। उनीहरूलाई थप अनुसन्धानका लागि भन्सार कार्यालयमा पठाएका छौं।' अन्तर्राष्ट्रिय विमानस्थलमा भन्सार जाँचपछि पटकपटक सुन बरामद हुन थालेपछि सरकारले सशस्त्र प्रहरीलाई विमानस्थल भन्सारको जिम्मा दिएको थियो। एकैपटक ठूलो परिणाममा सुन भेटिएपछि सशस्त्र प्रहरीको सुरक्षामाथि पनि प्रश्न उठेको छ।"
नेपाल लाइफद्वारा 'छुट्ला है छुट' योजना सार्वजनिक,"काठमाडौं : नेपालको सर्वाधिक विश्वासिलो जीवन बीमा कम्पनी नेपाल लाइफ इन्स्योरेन्स कम्पनीले 'छुट्ला है, छुट' योजना सार्वजनिक गरेको छ । यो योजनाअन्तर्गत यस कम्पनीका बीमितहरूले भुक्तानी गर्नुपर्ने नविकरण बीमाशुल्क भुक्तानी नगरि १८० दिन भन्दामाथि व्यतित भएका बीमालेखहरूमा फागुन १५ देखि २०८२ जेठ १३ गतेसम्म नविकरण बीमाशुल्क भुक्तानी गरी सुचारु गरेमा बीमालेख नविकरण गर्दा लाग्ने विलम्ब शुल्कमा ५० प्रतिशत छुट प्रदान गरिने कम्पनीले जनाएको छ । कम्पनीका प्रमुख कार्यकारी अधिकृत प्रवीण रमण पराजुलीले कम्पनी २५ औं वर्षमा प्रवेश गर्दै गरेको अवसरमा यो आकर्षक योजना सार्वजनिक गरिएको बताए । उनले बीमितहरूको हितलाई मध्यनजर गर्दै यो विशेष योजना एक पटकको लागि सार्वजनिक गरिएको र व्यतित भएका बीमालेखहरु समयमा नै नविकरण बीमाशुल्क भुक्तानी गरी बीमालेख नविकरण गर्दा लाग्ने विलम्ब शुल्कमा ५० प्रतिशत छुटको लाभ उठाउन आग्रह गरेका छन्। साथसाथै बीमालेखलाई निरन्तरता प्रदान गर्दै जोखिम हस्तान्तरण गरी ढुक्कका साथ जीवनयापन गर्न आग्रह गरे।"
गोवाका मन्त्रीले पशुपतिमा सुन दान गर्न चाहनु भएको छ : पर्यटनमन्त्री,"काठमाडौं : संस्कृति,पर्यटन तथा नागरिक उड्डयनमन्त्री बद्रीप्रसाद पाण्डेले सङ्घीय लोकतान्त्रिक गणतन्त्र नेपाललाई धार्मिक भावले बलियो बनाउने बताएका छन्। धार्मिक,सांस्कृतिक पत्रकार समाज, नेपाल (रेक्जोन) को आज पशुपति क्षेत्रस्थित गुह्येश्वरी मन्दिर परिसरमा शुभारम्भ गर्दै उनले मानिसलाई आत्मानुशासनमा ल्याउन धार्मिक भाव र लोकतान्त्रिक भाव आवश्यक पर्ने बताए । धार्मिक भाव र लोकतान्त्रिक भावले सङ्घीय लोकतान्त्रिक गणतन्त्र नेपाललाई सबल बनाउने मन्त्री पाण्डेको भनाइ थियो । 'पशुपति क्षेत्रमा आउने मानिस धार्मिक भावका हुन्छन्,यस्तो भाव हुनेहरूले जताततै फोहोर गर्नु भएन,आफूले गरेको फोहोर सही स्थानमा व्यवस्थापन गर्नुपर्छ,आत्मानुशासन हुने गरेकै कारण कति देशमा सडकमा ट्राफिक बस्नुपर्दैन,हामी पनि धार्मिक र लोकतान्त्रिक भावले त्यही मार्गमा अघि बढ्नुपर्छ,'उनले भने। पशुपतिनाथ मन्दिरलाई सुन दान गर्ने दाता आउन थालेको उल्लेख गर्दै मन्त्री पाण्डेले त्यसलाई व्यवस्थित गर्न पशुपति क्षेत्र विकास कोष सञ्चालक परिषद्बाट समिति गठन गरिएको जानकारी दिए। 'सुन लिएर व्यवस्थित गर्ने कार्यविधि नभएका कारण समितिले अध्ययन गरेर आवश्यक कानुन निर्माण गरी दाताबाट सुन लिएर त्यसको सदुपयोग हुन्छ,गोवाका मन्त्रीले नै सुनदान गर्न चाहनुभएको छ,पशुपति क्षेत्रमा दानको सदुपयोग हुन्छ,'कोष सञ्चालक परिषद्को अध्यक्षसमेत रहेका मन्त्रीले भने।"
गलेश्वरमा शिवरात्रीमा चार लाख ३३ हजार भेटी संकलन,"बेनी : बेनी नगरपालिका९ मा रहेको धार्मिक स्थल गलेश्वर मन्दिरमा यस वर्षको शिवरात्री पर्वमा चार लाख ३३ हजार रुपैयाँ भेटी संकलन भएको छ। शिवरात्री पर्वको अवसरमा बुधवार गलेश्वर मन्दिरमा पूजाआजा र दर्शनका लागि आएका भक्तजनहरुले चढाएको भेटी बिहीवार बिहान गलेश्वर शिवालय क्षेत्र विकास कोषको कार्यालय परिसरमा गनिएको हो। कोषका कोषाध्यक्ष कुमारी पुनले कोषका पदाधिकारी, जनप्रतिनिधि, सुरक्षा निकायका प्रतिनिधिको रोहबरमा गनेर सार्वजनिक गरिएको बताइन्। उनका अनुसार गत साउन महिनादेखि यही फागुन १४ गतेसम्म पूजाआजा र दर्शनका लागि आएका भक्तजनहरुले ५१ लाख २२ हजार एक सय ५४ रुपैयाँ भेटी संकलन भएको छ। कोषका अध्यक्ष माधवप्रसाद रेग्मीले भक्तजनको आगमनसँगै भेटी पनि बढेको बताए। उनका अनुसार आर्थिक वर्ष २०८००८१ मा कुल ५८ लाख ४० हजार पाँच सय १० रुपैयाँ भेटी संकलन भएको थियो। यस वर्ष नियमित २५ लाख १५ हजार पाँच सय ४७ र मेलापर्वमा २६ लाख छ हजार छ सय छ रुपैयाँ भेटी संकलन भएको अध्यक्ष रेग्मीले बताए। मंसिरको बालाचर्तुदशीमा छ लाख ६१ हजार दुई सय ९४ र साउन सोमबारको मेलामा १५ लाख दश हजार सात सय २४ रुपैयाँ भेटि संकलन भएको थियो। अन्य शीर्षकमा २१ लाख ४२ हजार पाँच सय २८ रुपैयाँसहित कोषले साउन महिनादेखि हालसम्म कुल ७२ लाख ६४ हजार छ सय ८२ रुपैयाँ आम्दानी गरेको कार्यालय सचिव राम बानियाले बताए। मन्दिरको आम्दानी कार्यालय, पूजा व्यवस्थापन, मन्दिरका पुजारी, जेष्ठ नागरिक आश्रमका भान्सेको तलबका साथै संस्कृति विद्यालय सञ्चालनमा परिचालन गरिएको कोषले जनाएको छ। गलेश्वरमा भक्तजनले चढाउने भेटी मेलाको भोलिपल्टै र अन्य समयमा मासिकरुपमा गणना गरेर सार्वजनिक गर्ने प्रचलन छ। भेटी महायज्ञबाट संकलन तथा तीर्थयात्रीले दिएको दानबाट पछिल्लो १२ वर्षको अवधिमा करिब ११ करोडको लागतमा विभिन्न भौतिक पूर्वाधार निर्माण भएको गलेश्वर शिवालय क्षेत्र विकास कोषका उपाध्यक्ष बमबहादुर पुनले बताए। धर्मशाला, सभाहल, वाटिका, यज्ञशाला, पाठशाला, पुजारी निवास, भोजनालय, कालीगण्डकीसम्म पुग्ने मार्ग, १०८ शिवलिंग, जडभरत, नटराज र लक्ष्मी नारायणको मुर्ति स्थापना लगायत भौतिक संरचना निर्माण भएका हुन्। कालीगण्डकी नदी किनारको ९ रोपनी क्षेत्रफलमा फैलिएको चट्टानमाथि अवस्थित गलेश्वर शिवालय क्षेत्र हिन्दू तथा वौद्ध धर्मावलम्बिहरुको साझा तीर्थस्थल मुक्तिनाथको प्रवेशद्वारा मानिन्छ। हिन्दुधर्म ग्रन्थमा सतिदेबीको गला पतन भएर गलेश्वर नाम रहन गएको उल्लेख गरिएको यस मन्दिरमा साउन महिनाको सोमबार, बालाचर्तुदशी र शिवरात्री पर्वमा विशेष मेला लाग्ने छ। दैनिक नित्य पूजाआजा हुने गर्छ। गलेश्वर दर्शन र पूजाआजा गरेमा मनोकाक्षा पूरा हुने धार्मिक विश्वास छ। गलेश्वर मन्दिरमा बिहीवार बिहान भेटि गनिँदै। तस्विर : सन्तोष गौतम।"
महिलाविरुद्ध हुने सबै प्रकारका भेदभाव उन्मुलन गर्न सरकार प्रतिवद्ध : मन्त्री सुडी,"काठमाडौं : महिला,बालबालिका तथा ज्येष्ठ नागरिक मन्त्री नवलकिशोर साह सुडीले महिलाविरुद्ध हुने सबै प्रकारका भेदभाव उन्मुलन गर्ने महासन्धी (सिड) कमिटीमा नेपाल सरकारले प्रस्तुत गरेको सातौं आवधिक प्रतिवेदन कार्यान्वयन गर्न प्रतिवद्ध रहेको बताएका छन्। बिहीबार महिला,कानुन र विकास मञ्चले बिहीबार काठमाडौंमा आयोजना गरेको कार्यक्रममा नेपाल सरकार राष्ट्रिय र अन्तर्राष्ट्रिय प्रतिबद्धताहरूको कार्यान्वयनका लागि सधै तत्पर र प्रतिवद्धत रहेको बताएका छन्। जेनेभामा फेब्रुअरी ३५ सम्म भएको सिडको ९० औं सत्रमा नेपालको तर्फबाट ३ वटा प्रतिवेदन प्रस्तुत गरिएको थियो । मन्त्री सुडीले महिला समानता र विकाससम्बन्धी सबै पक्षहरू समेटी संयुक्त राष्ट्र संघको महासभाले पारित गरेको महिला महासन्धि महत्वपूर्ण अन्तर्राष्ट्रिय दस्तावेज भएको उल्लेख गरे। कार्यक्रममा महिला आयोगकी अध्यक्ष कमला पराजुलीले सिड कमिटीमा पुरक प्रतिवेदनमा महिलाका धेरै कुरा समेटिएको बताएकी थिइन्। यसैगरी मानवअधिकार आयोगकी सदस्य डालिली थापाले सरकारले प्रस्तुत गरेको सातौं आवधिक प्रतिवेदन विगतभन्दा प्रगतिशील रहेको धारणा राखेका थिए।"
नेशनल लाइफ इन्स्योरेन्सको ३८ औं वर्षिकोत्सव सम्पन्न,"काठमाडौं : नेशनल लाइफ इन्स्यारेन्स कम्पनीले आफ्नो ३८ औं वार्षिकोत्सव समारोह सप्ताहव्यापी रुपमा विभिन्न कार्यक्रम गरी सम्पन्न गरेको छ । वार्षिकोत्सवको अवसरमा कम्पनीले सामाजिक उत्तरदायित्व अन्तर्गत मातृ नेपाल बालगुह तारकेश्वरलाई आर्थिक सहयोगसहित त्यहाँ रहेका बाल बालिकाहरूलाई खाना खवाउनुका साथै रक्तदान कार्यक्रम समेत गरेको छ। सोही अवसरमा कम्पनीका देशैभर रहेका प्रदेश तथा शाखा कार्यालयहरूले पनि विभिन्न कार्यक्रम मनाएका छन्। अन्तर कर्मचारी खेलकुद प्रतियोगिताअन्तर्गत पुरुष तर्फ क्रिकेट,पुरुष तथा महिलातर्फ फुटसल,ब्याडमिण्टन र बुद्धिचालजस्ता विभिन्न प्रकारका खेल प्रतियोगिता आयोजना गरिएको थियो। वार्षिकोत्सव समापन कार्यक्रममा प्रमुख कार्यकारी अधिकृत सुरेश प्रसाद खत्रीले खेलकुद प्रतियोगिताका विजेता र रक्तदान गर्ने कर्मचारीहरूलाई प्रमाण पत्र प्रदान गरेका थिए।"
"काठमाडौंको सुकेधारामा शव फेला, हत्या भएको आशंका","काठमाडौं : काठमाडौंको सुकेधारामा एक जना पुरुषको शव फेला परेको छ। धोबीखोला नजिकैको भत्किएको संरचनामा प्रयोगमा नरहेको शौचालयभित्र उक्त शव भेटिएको प्रहरीले जानकारी दिएको छ। शवलाई फोहोर थुप्रोले ढाकेर राखेको प्रहरी बताएको हो। उक्त शव ओखलढुंगा घर भई काठमाडौं बस्दै आएका ५० वर्षीय अडविर राईको रहेको प्रहरीले जनाएको छ। शवलाई म्याट्रेस, सिरानी, झोला र फोहोर कपडाहरूले छोपेर राखेको प्रहरीको भनाइ छ। प्रारम्भिक अनुसन्धानमा उनको हत्या भएको प्रहरीको भनाइ छ। मृतक व्यक्तिको टाउको, निधार र नाकमा धारिलो हतियारले प्रहार गरिएको प्रहरीको भनाइ छ। मृतकको अनुहार र कपालमा रगत लतपतिएको समेत रहेको अनुसन्धानमा खटिएको प्रहरीले जानकारी दिएको छ। यस विषयमा प्रहरीले अनुसन्धान गरिरहेको छ। शवलाई महाराजगन्ञजस्थित शिक्षण अस्पतालमा राखिएको प्रहरीले जानकारी दियो।"
जनताको हितमा काम गर्न खानेपानी मन्त्रीको संस्थानका कर्मचारीलाई निर्देशन,काठमाडौं : खानेपानी मन्त्री प्रदिप यादवले खानेपानी संस्थानमा देखिएको बेतिथि अन्त्य गर्दै नाफामा लगेर छाड्ने प्रतिवद्धता जनाएका छन्। संस्थानको ३६ औं वार्षिकोत्सवका अवसरमा बिहीबार काठमाडौंमा आयोजित कार्यक्रममा मन्त्री यादवले नयाँ योजनाका साथ संस्थानमा देखिएको बेतिथि अन्त्य गर्दै घाटामा रहेको संस्थानलाई नाफामा लगेर छाड्ने प्रतिवद्धता जनाएका हुन् । उनले केहि कर्मचारीहरूले संस्थाको हित बिपरित काम गरेको भन्दै असन्तुष्टि समेत व्यक्त गरे। संस्थानलाई कार्यबहाकको भरमा धेरै दिन चलाउन नसकिने भन्दै छिटै महाप्रबन्धक नियुक्त गर्ने उनले जानकारी दिए । उनले आफू मन्त्रालयमा आएपछि खानेपानीको क्षेत्रमा धेरै सकारात्मक काम भएका कारण जनताको असन्तुष्टि अन्त्य भएको दावी गरे। मन्त्री यादवले जनतालाई हितमा राखेर काम गर्न कर्मचारीहरूलाई निर्देशन दिए। कार्यक्रममा संस्थानका केहि कर्मचारीलाई सम्मान गरिएको थियो ।
"महेन्द्र मोरङ क्याम्पसमा नेविसंघका दुई समूहबीच झडप, तीनजना घाइते","विराटनगर : विराटनगरको महेन्द्र मोरङ आदर्श बहुमुखी क्याम्पसमा नेपाली कांग्रेसको भ्रातृ संगठन नेपाल विद्यार्थी संघ (नेविसंघ)आवद्ध विद्यार्थीबीच बिहीबार बिहान झडप भएको छ । झडपमा परेर नेविसंघ केन्द्रीय सदस्य र मोरङ जिल्ला सभापतिसहित ३ जना घाइते भएका छन् । संस्थापन अर्थात् पार्टी सभापति शेरबहादुर देउवा र संस्थापनइतर अर्थात् डाशेखर कोइराला पक्षधर विद्यार्थीबीच बिहान करिब १० बजेतिर झडप भएको बताइएको छ । झडपमा महेन्द्र मोरङ क्याम्पसमै अध्ययनरत नेविसंघ केन्द्रीय सदस्य पूजा विश्वास, नेविसंघ मोरङका जिल्ला सभापति सरोज पोखरेल र सचिव गुड्डु साह घाइते भएको नेविसंघले जनाएको छ । घाइते तीनै जना पार्टीभित्र इतर पक्षका हुन् । साह र विश्वासको अवस्था सामान्य छ । पोखरेलले अलि असजिलो महसुस गरेपछि एम्बुलेन्समा राखेर उपचारका लागि विराटनगरको नोबेल शिक्षण अस्पतालतर्फ लगिएको केन्द्रीय सदस्य विश्वासले बताइन् । उनका अनुसार महेन्द्र मोरङका स्ववियु (स्वतन्त्र विद्यार्थी युनियन)का सभापति जसवन्त पौडेलसहितको समूहले आक्रमण गरेको हो । घटनापछि बाहिरिएको भिडियोमा पोखरेललगायत माथि आक्रमण भइरहेको देखिन्छ । सुरुमा मुक्का प्रहार गरियो । त्यसपछि बन्चरो लिएर आक्रमण गरियो,विश्वासले भनिन्,जिल्ला सभापतिको स्वास्थ्यमा अलि समस्या देखियो । हामी २ जना सामान्य नै छौं । स्ववियुको चुनाव लागेकाले क्याम्पसको वस्तुस्थिति बुझ्न जिल्ला सभापति र सचिव आएका बेला आक्रमण भएको उनको भनाइ छ । स्ववियु चुनावलाई लक्षित गरेर क्याम्पसको वस्तुस्थिति बुझ्न आउँदा सांघातिक हमला भयो । स्ववियु सभापतिको नेतृत्वमा रहेका करिब ५०६० जनाले आक्रमण गरेका हुन्,उनले भनिन्,'जिल्ला सभापति पोखरेलको टाउको र शरीरका विभिन्न भागमा समस्या देखिएको छ । तत्काल उपचारतर्फ केन्द्रित भएकाले घटनाका सम्बन्धमा थप कदम पछि चाल्छौं । विश्वासका अनुसार नेविसंघका जिल्ला सभापति र सचिव पुगेर क्याम्पसको अवस्था बुझ्दै गर्दा आक्रमण सुरु भयो । क्याम्पसका बारेमा विद्यार्थीमा नराम्रो सन्देश जाने बुझेर केही समस्या भएमा छलफलबाट समाधान गरौं भनेर हामीले बारम्बार आग्रह गर्यौं, उनले भनिन्, तर, कुरै नसुनिकन एक्कासि आक्रमणमा उत्रिए । शैक्षिक संस्थाभित्र गुण्डागर्दी र अराजक शैलीमा आक्रमण भएको विश्वासको भनाइ छ । सुरुमा मुक्काले प्रहार गरिएको र पछि बच्चरोसमेत ल्याएर आक्रमण गरिएको दाबी उनको छ । विश्वासका अनुसार स्ववियुका नाममा धेरै बदमासी भएका छन् । हामीले बारम्बार हिसाब माग्दा स्ववियुले दिँदैन । कलेजभित्रै विद्यार्थीलाई कुट्ने र धम्क्याउने काम हुन्छ । स्ववियुका गतिविधिमा हामीले निरन्तर खबरदारी गरिरहेका छौं । त्यही रिसईबी राखेर आक्रमण गरिएको हुनसक्छ,विश्वासले भनिन् । स्ववियु सभापति पौडेलले भने बिना जानकारी क्याम्पसमा नेविसंघको नयाँ इकाई गठन गर्न खोजिएपछि विवाद भएको बताए । म पहिले क्याम्पसको नेविसंघ सभापति थिएँ । स्ववियु सभापति भएपछि प्रशान्त यादवलाई कार्यवाहक दिएँ । कामकारबाही राम्ररी नै चलिरहेको छ । एक्कासि नयाँ इकाई समिति गठन गर्न खोजिएपछि विवाद बढेर झडप भएको हो,उनले भने । पौडेल पार्टीको संस्थापन पक्षधर हुन् । यो जिल्लाले हेर्ने क्याम्पस होइन । इकाई कमिटी गठन गर्दा केन्द्रले नै प्रतिनिधि पठाउँछ । केन्द्रको अधिकार क्षेत्रभित्र प्रवेश गरेर जिल्लाले हस्तक्षेप गर्न खोजेपछि विरोध गरिएको हो,उनी भन्छन् । पौडेलका अनुसार नेविसंघका जिल्ला सभापति पोखरेल क्याम्पसमा नयाँ इकाई समिति बनाउने तयारीका साथ आएका थिए । पोखरेल पार्टीभित्र इतर पक्षधर हुन् । इतर पक्षधरले भने क्याम्पसमा नयाँ इकाई गठन गर्न नभइकन स्ववियु निर्वाचनको तयारीका बारेमा बुझ्न गएको बताएको छ । स्ववियु सभापति पौडेलले भने घटना भएका बेला आफू बाहिर रहेको र केहीबेरमा मात्रै क्याम्पसमा पुगेको बताए । उनले विवाद नेविसंघभित्रै रहेको उल्लेख गरे । विवाद बढेर दुई पक्षबीच झडप भएको जानकारी पाएपछि प्रहरी पुगेको थियो । नेविसंघका विद्यार्थीबीच सामान्य हात हालाहाल भएको मोरङ प्रहरीका प्रवक्ता डीएसपी मदन केसीले जानकारी दिए । घटना भइसकेपछि हामी पुग्यौं । क्याम्पसभित्र प्रवेश गरेनौं उनले भने, तर,दुई पक्षबीच एकआपसमा मिल्ने र घटनालाई थप नबढाउने सहमति भएको थियो । त्यसपछि उनीहरुबीच के भइरहेको छ भनेर थाहा छैन । केसीका अनुसार सहमतिका लागि बेलुका ५ बजेतिर पुनः बस्ने भनेर विद्यार्थी नेताहरूले भनेका थिए । प्रहरीले घटनाको थप अनुसन्धान गरिरहेको उनको भनाइ छ ।"
स्वास्थ्य बिमाका चुनौती,"संविधानले प्रत्येक नागरिकलाई राज्यवाट आधारभूत स्वास्थ्य सेवा निःशुल्क प्राप्त गर्ने एवं स्वास्थ्य सेवामा समान पहुँच प्राप्त हुने विषयलाई मौलिक हकको रूपमा प्रत्याभूत गरेको छ। नागरिकको स्वास्थ्यलाई गुणस्तरीय बनाउन राज्यले स्वास्थ्य क्षेत्रमा लगानी अभिवृद्धि गर्ने एवं गुणस्तरीय, सहज, सुलभ स्वास्थ्य सेवामा समान पहुँच सुनिश्चित गर्दै सबैको स्वस्थ्य जीवन प्रत्याभूत गरी दिगो विकास सुनिश्चित गर्नुपर्ने दायित्व पनि संविधानवाटै निर्देशित भएको पाइन्छ। सोह्रौं योजनाको अन्तसम्म मातृ मृत्युदर प्रतिलाख जीवित जन्ममा ८५ जना, नवजात शिशु मृत्युदर प्रतिहजार जीवित जन्ममा १३ जना, पाँच वर्षमुनिका बालबालिकाको मृत्युदर प्रतिहजार जीवित जन्ममा २२ जना, पाँच वर्षमुनिका बालबालिकाको पुड्कोपनको अवस्था १७ प्रतिशत, सडक दुर्घटनाका कारण ज्यान गुमाउने व्यक्तिको संख्या प्रतिएक लाख जनसंख्यामा ५ जना, पूर्ण खोप लगाउने बालबालिका ९५ प्रतिशत हासिल गर्ने लक्ष्य लिइएको छ। स्वास्थ्यकर्मी उत्पादन प्रतिहजार जनसंख्यामा ४६४ जना, स्वास्थ्य जन्ममा आबद्ध जनसंख्या ७० प्रतिशत, स्वास्थ्य बिमा कार्यक्रममा नवीकरण दर ९० प्रतिशत, कुल स्वास्थ्य खर्चमा व्यक्तिगत तहमा हुने खर्च ३८ प्रतिशत, ३० मिनेटको दूरीमा स्वस्थ्य संस्था भएको घरधुरी ८६ प्रतिशत, पाँच वर्षमुनिका बच्चाहरूमध्ये जन्मदर्ता गरिएको बालबालिका १०० प्रतिशत हासिल गर्ने लक्ष्य रहेको छ। सो लक्ष्य हासिल गर्नको लागि आधारभूत स्वास्थ्य सेवा निःशुल्क प्रदान गर्ने, गुणस्तरीय स्वास्थ्य सेवामा सर्वव्यापी पहुँच सुनिश्चित गर्नु, स्वास्थ्य बिमा प्रणालीलाई पुनर्संरचना गरी सबल बनाउने, समग्र स्वास्थ्य प्रणालीको अत्याधुनिक र उच्चतम् प्रविधीकरण गर्ने, गुणस्तरीय, भरपर्दाे तथा एकीकृत स्वस्थ्य प्रणालीको विकास गर्ने रणनीति राखेको राखिएको छ। त्यस्तै स्वास्थ्य पर्यटन प्रवद्र्धन गर्ने, बहुक्षेत्रीय र बहुपक्षीय अवधारणा अवलम्बन गर्ने, जनसांख्यिक लाभांशको अधिकतम उपयोग गर्ने, अध्ययन, अनुसन्धान तथा तथ्यमा आधारित स्वास्थ्य व्यवस्थापन प्रणालीको विकास गर्ने, औषधि, औषधिजन्य सामग्री र खोपको उत्पादनमा आत्मनिर्भर हुने, स्वास्थ्य क्षेत्रमा सुशासन तथा सामाजिक न्याय कायम गर्ने, स्वाथ्य प्रणालीको सुदृढीकरणको लागि लगानी अभिवृद्धि गर्ने, विद्यमान सञ्चालनमा रहेका कार्यक्रमहरू पुनः मूल्यांकन र परिमार्जन गर्ने रणनीति रहेको पाइन्छ। नेपालको संविधानले व्यवस्था गरेको संघीयस्वरूप, भौगोलिक एवं जनसंख्याको अनुपात अनुरूप स्वास्थ्य संस्थाहरूको न्यायोचित वितरण गर्नु, आधारभूत स्वास्थ्य सेवा निःशुल्क वितरण गरिने र स्वास्थ्य बिमाअन्तर्गत वितरण गरिने औषधि आवश्यकताका आधारमा उपलब्ध गराउनुका साथै त्यसको गुणस्तर सुनिश्चित गर्नु पर्दछ। गुणस्तर स्वास्थ्य सेवा प्रवाहको नियमित नियमन र अनुगमन गर्नु, सबैको लागि स्वास्थ्य बिमा लागू गर्नु, वैदेशिक सहयोगको परिचालन तथा उपयोगलाई प्रभावकारी बनाउन समन्वय कायम गर्नु, भूकम्पबाट क्षतिग्रस्त स्वास्थ्य संरचनाहरूको पुनर्निर्माण गर्ने कार्यलाई तीव्रता दिई चाँडोभन्दा चाँडो स्वास्थ्य सेवालाई प्रभावकारी बनाउने र अति विपन्न र जोखिममा परेको नागरिकलाई उच्च प्राथमिकतामा राख्दै आवश्यक स्वास्थ्य सेवा पुर्याउनु आजको आवश्यकता हो। स्वास्थ्य सेवालाई प्रभाकारी बनाउन स्वास्थ्य बिमा कार्यक्रमले महत्त्वपूर्ण भूमिका खेलेको छ। संघीय प्रणाली अनुरूप स्वास्थ्य संस्थाको प्रभावकारी व्यवस्थापन नभई स्वास्थ्य बिमालाई प्रभावकारी कार्यान्वयन गराउन सकिएको छैन। सरकारले नाफामूलक स्वास्थ्य क्षेत्रलाई क्रमशः सेवामूलक क्षेत्रमा रूपान्तर गरी स्वास्थ्य क्षेत्रलाई मानव स्वास्थ्यप्रति जिम्मेवार बनाउनु, स्वास्थ्य सेवा र सामाजिक उत्तरदायित्व बहन गर्ने, सीप मिश्रित दक्ष स्वास्थ्य जनशक्तिको सन्तुलित व्यवस्था गर्नु, औषधि उत्पादनमा आत्मनिर्भर बन्नु, औषधि तथा औषधिजन्य सामग्रीको प्रभावकारी व्यवस्थापन तथा नियमन गर्नु, स्वास्थ्य सूचना प्रणालीलाई प्रभावकारी गर्नु भन्ने सरकारको नीति तथा कार्ययोजना छ। नेपाली जनताले अपेक्षा गरेअनुसारको स्वास्थ्य सेवाको विस्तारित पहुँच र एकरूपता लक्षित समूहसम्म प्रभावकारी रूपमा नपुग्नु, सोसम्म स्वास्थ्य बिमामार्फत पुर्याउने प्रयास भए पनि आर्थिक अभावका कारण सेवा नै धमाधम बन्द गर्दा मध्यमवर्गीय जनताको स्वास्थ्यमा असर पर्ने ठूलो सम्भावना हुन्छ। तर स्वास्थ्य बिमाले बेहोर्छ भनी बिरामी तथा अस्पतालले हेलचेक्र्याइँ गरी बिमाबापतको रकम दुरुपयोग गर्दा बिमा सेवा सञ्चालनमा समेत ठूलो चुनौती भएको छ। सेवामूलक तथा जनस्वास्थ्यप्रति उत्तरदायी सेवा, जनशक्ति तथा भौतिक संरचनाको अभाव भएका संरचना तथा जनशक्ति पनि आवश्यक मात्रामा प्रयोग गर्न नसक्नु, विभिन्न महामारीसम्बन्धी जनस्वास्थ्य उत्पादन र उपयोगबीच सामाञ्जस्यता हुन नसक्नु, स्वास्थ्य सेवामा सरकारी तथा निजी क्षेत्रको सहभागिता यथोचित समन्वयको अभाव आदि कारणले पनि स्वास्थ्य सेवामा ठूलो प्रभाव परेको स्पष्ट नै छ। विगतलाई नियाल्दा लोक कल्याणकारी राज्यको अवधारणा अनुरूप नागरिकको स्वास्थ्यप्रति प्रतिबद्ध रही, तपाईंको स्वास्थ्य, हाम्रो अठोट भन्ने मूल नाराका साथ २०७२ साल चैत्र २५ गते कैलाली जिल्लाबाट तामझामसाथ सुरुवात भएको थियो, स्वास्थ्य बिमा। २०९० सम्ममा स्वास्थ्य बिमा कार्यक्रम सबै नेपाली नागरिकलाई सहभागी गराउने सरकारको उद्देश्य रहेको पाइन्छ। अतः प्रभावकारी स्वास्थ्य सेवा प्रवाहमा तीनै तह सरकार, गैरसरकारी संस्था, लक्षित समूहको भूमिका महत्त्वपूर्ण हुन्छ। स्वास्थ्य संस्थामा आवश्यक दक्ष स्वास्थ्य जनशक्तिसहित आवश्यक साधन स्रोत हुनु पर्दछ। आम नागरिकलाई प्रवद्र्धनात्मक, निरोधात्मक र उपचारात्मक कार्यक्रमहरू सञ्चालन गरी गुणस्तरीय स्वास्थ्य सेवा प्रदान गर्नु पर्दछ। स्वास्थ्य संस्थाहरूमा आधुनिक सूचना प्रविधिको विकास गरी सेवा प्रवाहलाई गुणस्तरीय बनाई स्वास्थ्यकर्मीहरूलाई आफ्नो कार्यक्षेत्रमा उत्साहसाथ कार्य गर्ने वातावरण मिलाउन आवश्यक छ। स्वास्थ्य बिमा बोर्डको उद्देश्यअनुसार कार्यान्वयनमा जोड दिनुपर्दछ। तवमात्र स्वास्थ्य सेवामा नागरिकको सहज पहुँच पुगी गुणस्तरीय जीवनयापन गर्न मद्दत पुग्नेछ। सर्वसाधारणको गुणस्तरीय स्वास्थ्यको आधारशिला स्वास्थ्य बिमा हुनेछ।"
एमालेकांग्रेस गठबन्धन सरकार भ्रष्टाचारीलाई संरक्षण दिन उद्त : प्रचण्ड,सुनसरी : नेकापा माओवादी केन्द्रका अध्यक्ष पुष्पकमल दाहाल 'प्रचण्ड'ले केपी शर्मा ओली नेतृत्वको सरकार भ्रष्टाचारीहरूलाई बोकेर हिँडेको आरोप लगाएका छन् । बिहीबार सुनसरीको शुक्रबारे बजारमा पार्टीले आयोजना गरेको हुलाकी राजमार्ग केन्द्रित तराई मधेस जागरण अभियानको सभालाई सम्बोधन गर्दै अध्यक्ष प्रचण्डले ओली नेतृत्वको कांग्रेसएमाले गठबन्धन सरकारबाट भ्रष्टाचारी संरक्षित भएको आरोप लगाएका हुन्। सरकार जनताको पक्षमा काम गर्ने भन्दा व्यापारीहरूलाई पोस्न अग्रसर भएको प्रचण्डको भनाइ छ। आफू नेतृत्वको सरकारले भ्रष्टाचारीहरूलाई पक्राउ गरी सुशासनको पक्षमा काम गरेको भएपनि ओली सरकारले भ्रष्टाचारी जोगाउने काम गरेको आरोप उनको छ। प्रचण्डले तराई मधेशका जनतालाई विभेद नगरि अधिकार सम्पन्न बनाउनुपर्नेमा जोड दिए । प्रचण्डले तराईका उखु किसानका माग पूरा गर्न पनि सरकारसँग माग गरे । तराईमा मिटर ब्याजीहरूले सोझासाझा जनताहरूलाई ठगी गर्ने काम नरोकिएको भन्दै मिटर ब्याजीहरूलाई कारवाही गर्नुपर्ने बताए। उनले वर्तमान सरकारले मिटर ब्याज पीडितहरूलाई न्याय दिन नसकेको बताए। प्रचण्डले जागरण अभियानमा जनताले दिएका सुझाव र मागलाई सिंहदरबार र सदनमा पुर्याएर सरकारको ध्यानाकर्षण गराउने बताए ।
अमेरिकासँग खनिज सम्झौता गर्न जेलेन्स्की तयार,"वासिङटन डिसी : अमेरिकी राष्ट्रपति डोनाल्ड ट्रम्पले बुधवार युक्रेन अमेरिकासँग खनिज सम्झौता गर्न तयार रहेको बताएका छन्। ट्रम्पले युक्रेनी राष्ट्रपति जेलेन्स्कीले शुक्रबार सम्झौतामा हस्ताक्षर गर्न अमेरिकाको भ्रमण गर्ने दाबी गरेका छन्। उक्त सम्झौता अमेरिकी सैन्य सहायताको बदलामा युक्रेनको दुर्लभ खनिज स्रोतहरू अमेरिकाले प्रयोग गर्न पाउनेसँग सम्बन्धित छ। यो सम्झौता ट्रम्पको दबाब र धम्कीपछि भएको हो। जेलेन्स्कीले ट्रम्पले रुस विरुद्धको युद्धमा सहयोगको नाममा अमेरिकाले अहिलेसम्म प्राप्त गरेको लगभग ५०० अर्ब डलर फिर्ता माग गरिरहेको बताउँदै भने, ' यदि ट्रम्पलाई युक्रेनको खनिजमाथि अधिकार नदिए५०० अर्ब डलर तिर्न युक्रेनको १० पुस्ता लाग्ने छ।' यस सम्झौतामा युक्रेनलाई अमेरिकी सुरक्षा ग्यारेन्टीको कुनै उल्लेख छैन। शुक्रबार हुने अमेरिका भ्रमणको बारेमा बोल्दै जेलेन्स्कीले भने, 'यो त सुरुवात मात्र हो। यसको सफलता राष्ट्रपति ट्रम्पसँगको हाम्रो वार्तामा निर्भर गर्नेछ।' युक्रेन युद्धविराम सम्झौता अन्तर्गत भविष्यमा हुने कुनै पनि रूसी आक्रमणबाट सुरक्षाको ग्यारेन्टी चाहन्छ। तर अमेरिकाले कुनै पनि ग्यारेन्टी दिन अस्वीकार गरेको छ। युक्रेनमा विश्वको ५ कच्चा पदार्थ युक्रेनमा विश्वको कुल दुर्लभ पृथ्वी कच्चा पदार्थको लगभग ५ छ। यसमा लगभग १ करोड ९० लाख टन ग्रेफाइट भण्डार छ। यसबाहेक युक्रेनसँग युरोपको कुल लिथियम भण्डारको ३३ छ। युद्ध सुरु हुनुभन्दा अघि, युक्रेनले विश्वव्यापी टाइटेनियम उत्पादनको ७ ओगटेको थियो। युक्रेनमा दुर्लभ पृथ्वीका धेरै महत्त्वपूर्ण भण्डारहरू छन्। यद्यपि युद्धपछि यीमध्ये धेरै रूसको नियन्त्रणमा आएको छ। युक्रेनी मन्त्री युलिया स्विरिडेन्कोका अनुसार रुसले कब्जा गरेको युक्रेनी भागमा ३५० अर्ब डलर बराबरको स्रोतहरू छन्। ट्रम्पले युक्रेनसँग मागे ५०० अर्ब डलर बराबरको खनिज पदार्थ ट्रम्पले लगभग एक महिनादेखि युक्रेनी सरकारलाई अमेरिकालाई दुर्लभ खनिज पदार्थ दिन दबाब दिइरहेका थिए। उनले यदि युक्रेनलाई अमेरिकी सहयोग चाहिन्छ भने उसले अमेरिकालाई ५०० अर्ब डलर बराबरको दुर्लभ खनिज पदार्थ दिनुपर्ने जनाएका छन्। उनले जेलेन्स्कीलाई धम्की दिंदै खनिज पदार्थ नदिए अमेरिकाले युक्रेनलाई थप सहयोग दिन बन्द गर्ने बताएका थिए।"
कहाँ अल्झियो केयू उपकुलपति चयन ?,"काठमाडौं : काठमाडौं विश्वविद्यालयको उपकुलपति चयन प्रक्रिया सकसमा परेको छ। निवर्तमान उपकुलपति प्राडाभोला थापाको पहिलो चारवर्षे कार्यकाल माघ ६ गते सकिएको छ। प्रधानमन्त्री केपी शर्मा ओलीले नै अघिल्लो कार्यकालमा २०७७ साल माघ ७ गते थापालाई उपकुलपति नियुक्त गरेका थिए। यसका लागि मंसिर २९ गते सरकारले काठमाडौं विश्वविद्यालयका संस्थापक उपकुलपति प्राडा सुरेशराज शर्माको नेतृत्वमा छनोट समिति बनाएको थियो। समितिमा प्राडा अर्जुन कार्की र पूर्वशिक्षासचिव जनार्दन नेपाल सदस्य छन्। तर अढाई महिनासम्म पनि यो समितिले उपकुलपति चयन गर्न सकेको छैन। रिक्त भएको डेढ महिना हुन लागिसकेको छ। उपकुलपतिमा इच्छा जाहेर गर्दै १७ जनाले आवेदन दिएकामा १६ जनाको नाम स्वीकृत भएको छ। छनोट समितिले त्यसबाट तीन जनाको नाम सिफारिस गर्नुपर्नेमा सकस परिरहेको हो। यसमा ढिलाइ भएकामा तीमध्ये ८ जनाले प्रधानमन्त्री एवं कुलपति केपी शर्मा ओलीलाई गुहार्दै प्रक्रिया यथाशीघ्र टुंग्याउन आग्रह गरेका छन्। सरकार गुहार्ने उपकुलपतिका उम्मेदवारमा प्राडा बालचन्द्र लुइँटेल, प्राडाहरिप्रसाद न्यौपाने, प्राडाकन्हैया झा, प्राडा विभूतिरञ्जन झा, प्राडा वेदमणि दाहाल, प्राडाश्यामनारायण लाभ, प्राडा बिमप्रसाद श्रेष्ठ, प्राडा धीरज गिरी छन्। त्यस्तै, विश्वविद्यालयका १३ पदाधिकारीले संयुक्त रूपमा पत्र पठाएर उपकुलपति सिफारिस प्रक्रिया छिटो टुंग्याउन माग गरेका छन्। पत्र पठाउनेहरूमा स्कुल अफ एजुकेसनका डिन प्राडा बालचन्द्र लुइँटेल, एसोसिएट डिनद्वय प्राडा प्रकाशचन्द्र भट्टराई र प्राडा हेमराज काफ्ले, स्कुल अफ आर्टस्का कायममुकायम डिन एक्कुमाया पुन, एसोसिएट डिन डा उद्धव प्याकुरेल, स्कुल अफ म्यानेजमेन्टका डिन प्राडा विजय केसी, एसोसिएट डिन डा खगेन्द्र आचार्य छन्। पत्रमा स्कुल अफ मेडिकल साइन्सेज डिन प्राडा मनोज हुमागाईं, स्कुल अफ साइन्सका कायममुकायम डिन प्राडा उज्ज्वलमान जोशी, स्कुल अफ लका डिन प्राडा ऋशिकेश वाग्ले, एसोसिएट डिन डा शिवकुमार गिरी र स्कुल अफ इन्जिनियरिङका एसोसिएट डिनद्वय डा श्यामसुन्दर खड्का र प्राडा बालकृष्ण बलको पनि हस्ताक्षर छ। उनीहरूले समिति आफैंले स्वीकृत गरेको प्रक्रिया र मापदण्डमा आधारित भई तीन जनाको नाम यथाशीघ्र सिफारिस हुनेमा आशा देखाएका छन्। काठमाडौं विश्वविद्यालय स्थापनाको ३३ वर्ष पूरा भएको छ। संस्थापक उपकुलपति शर्मा लगातार चार कार्यकाल र डा रामकण्ठ माकाजू लगातार दुई कार्यकाल उपकुलपति भएका थिए। डा थापा एक कार्यकाल उपकुलपति भए। हाल कामु उपकुलपतिका रूपमा रजिस्टार डा अच्युत वाग्ले छन्। डा थापा र डा वाग्ले पनि उपकुलपतिको प्रतिस्पर्धामा छन्।"
भन्सार जाँच पासपछि टर्मिनल गेटबाट प्रहरीले बरामद गर्यो करिब ४ केजी सुन,"काठमाडौं : त्रिभुवन अन्तर्राष्ट्रिय विमानस्थलबाट करिब ४ किलो सुन बरामद भएको छ। बुधबार राति फ्लाइ दुबईबाट नेपाल आएका चारजना विदेश नागरिक सुनसहित पक्राउ परेका हुन्। प्रहरीले उनीहरूको साथबाट ३ किलो ७४५ ग्राम सुन बरामद भएको विमानस्थल सुरक्षा कार्यालयका एसएसपी सोमेन्द्र सिंह राठोरले जानकारी दिए। उनीहरू विमानस्थलको भन्सार चेकजाँचबाट पास भइसकेका थिए। सशस्त्र प्रहरी बल र कर्मचारीलाई भन्सार चेकजाँचको जिम्मा दिइएको छ। तर, यति ठूलो परिणाममा बरामद सुनले भन्सारमा खटिएका सुरक्षाकर्मी र भन्सार कर्मचारीको लापरवाहीलाई पुन:एकपटक पुष्टि गरेको छ। भन्सारबाट जाँचपास भइसकेका उनीहरूको गतिविधि शंकास्पद लागेपछि चेकजाँचका क्रममा नेपाल प्रहरीले टर्मिनल गेटबाटै पक्राउ गरेको हो। प्रहरीका अनुसार उज्बेकिस्तानका नागरिक    ,    ,    र   पक्राउ परेका हुन्। पक्राउ पर्नेमा तीनजना महिला र एक पुरूष छन्। सुन महिलाको साथबाट बरामद भएको हो। एउटै समूहका भएकाले अनुसन्धानका लागि पुरूषलाई समेत पक्राउ गरिएको हो। एसएसपी राठोरका अनुसार उनीहरूमाथि थप अनुसन्धान भइरहेको छ। यसअघि पनि विमानस्थलको चेकिङबाट सुन बाहिरिने र बाहिरिएको सुन प्रहरीले बरामद गरेका घटना सार्वजनिक हुँदै आएका छन्।"
विदेश मोहले छात्रवृत्तिमा विकर्षण,"पछिल्लो समयमा नेपाली विद्यार्थीले १२ कक्षा सक्नेबित्तिकै विदेश जाने प्रवृत्ति बढेको छ। यसको मुख्य कारण नेपालमा भविष्यको आशा नदेखिनु र विदेशमा रोजगारी र उच्च शिक्षाको अवसर बढी देखिनुमात्रै होइन, कतिपय सन्दर्भमा नकारात्मक भाष्यको बढ्दो प्रभाव पनि हो। विद्यार्थीको विदेश पलायनले नेपालका विश्वविद्यालय र कलेजहरूले विद्यार्थी आकर्षण गर्न सकेका छैनन्। छात्रवृत्ति जस्तै आकर्षक अवसरहरू हुँदा पनि विद्यार्थीको ध्यान भने विदेशैतिर छ। देशका लागि यो ठूलो बिडम्वना हो। स्वयं प्रधानमन्त्री केपी शर्मा ओलीले सामाजिक सञ्जालमार्फत विभिन्न विषयका छात्रवृत्तिहरूमा आवेदन खुला गरिए तापनि आवश्यक संख्या नपुगेको जानकारी गराएका छन्। अन्डरग्र्याजुएट एमबीबीएस, पोस्ट ग्र्याजुएट इन्जिनियरिङ, कृषि, पीएचडी, आईटी, मेडिकल साइन्सजस्ता विषयमा आकर्षक छात्रवृत्ति त नेपालमै छ। तर इच्छुक विद्यार्थी न्यून छन्। २०८१ सालको जनगणनाका तथ्यांकअनुसार प्रमाणपत्र तह वा सो सरह अध्ययन गरेका १७ प्रतिशत विद्यार्थी बिदेसिएका छन्। यो मात्र स्नातक तहको तथ्यांक हो भने स्नातकोत्तर तहमा अध्ययन गरेका विद्यार्थीको विदेश जाने अनुपात पनि उच्च छ। नेपाली समाजमा नेपालप्रति निराशावादी धारणा बन्दै गएको छ। यहाँ केही हुँदैन, भविष्य छैन भन्ने नकारात्मक मानसिकताले गर्दा विद्यार्थीहरू नेपाल छोड्न लालायित छन्। राजनीतिक अस्थिरता, शैक्षिक संस्थाहरूको अकर्मण्यता, समयमै कोर्स नसकिने समस्या, गुणस्तरीय शिक्षा अभाव र सरकारी नीति विद्यार्थी पलायनको प्रमुख कारण बनेका हुन्। चीन सरकारले नेपाललाई छात्रवृत्तिका लागि ७१ सिट उपलब्ध गराएकोमा २० विद्यार्थीले आवश्यक कागजात नै नबुझाएकाले ती सिट खारेज हुने जोखिममा छन्। सरकारले छात्रवृत्ति कार्यक्रम प्रभावकारी बनाउन तथा विद्यार्थीलाई स्वदेशमै अध्ययन गर्न प्रेरित गर्न नीतिगत सुधार गर्नु अपरिहार्य छ। यसका लागि नेपालमै अन्तर्राष्ट्रिय स्तरको गुणस्तरीय शिक्षा उपलब्ध गराउनु आवश्यक देखिन्छ। र नेपालमा पनि केही हुन्छ भने आत्मविश्वास जगाउन सक्नुपर्छ। त्यो जिम्मेवारी राज्यको हो। राजनीतिक दलहरू जसले सरकार चलाइरहेका छन्, तिनीहरूको हो। अर्काेतिर छात्तवृत्तिमा पढेका प्राविधिक जनशक्तिले पनि पढाइसक्नासाथ देश छाड्ने गरेका छन्। त्यतापट्टि पनि सरकारको ध्यान जान जरुरी छ।"
पालपाका सबै स्थानीय तहमा आज सार्वजनिक बिदा,"तानसेन : ४३ औं राष्ट्रिय मगर एकता दिवसका अवसरमा पाल्पाका सबै स्थानीय तहले आज फागुन १५ गते बिहीबारलाई सार्वजनिक बिदा दिएका छन्। पाल्पामा मगरहरूको मात्र ५४ प्रतिशत जनसंख्या रहेको छ। मगर दिवसका अवसरमा सबै पालिकाहरुले विभिन्न कार्यक्रमहरुको आयोजना गरेर मगर एकता दिवसलाई भव्यताका साथ मनाउन जुटेका छन्। कार्यक्रममा मगरहरुको इतिहास, चाल चलन, भेषभुषा, कला संस्कृति रहन सहन, झाक सहित विभिन्न गतिविधिहरू प्रस्तुतिको लागि मगर समुदायहरू लागेका छन्। पाल्पामा मगरीकला संस्कृतिहरू निकै लोकप्रिय रहेका छन्। पाल्पामा मगरी कला संस्कृति झार्मे, सालेजो, कौडा, मारुनी, ठूलो नाच, झ्याउरे संस्कृतिमा मगरसहित सबै समुदायहरू रमाउने गरेका छन्। पाल्पाका १० वटै स्थानीयतहदेखि वडा वडा टोल टोलमा समेत मगर एकता दिवस भव्यताका साथ मनाउन लागि गरेको नेपाल मगर संघ पाल्पाका अध्यक्ष शान्ति झेडी थापाले बताइन्।"
डिजिटल युगमा कुनै मुलुकको एक्लो प्रयासले अपराध नियन्त्रण प्रभावकारी हुँदैन : प्रधानमन्त्री,"प्रधानमन्त्री ओलीले समृद्ध नेपाल, सुखी नेपालीको राष्ट्रिय गन्तव्य प्राप्ति गर्न सुशासन प्राप्ति तथा जनताको सामाजिक र आर्थिक अधिकारको प्रयोग आवश्यक पर्ने तर यी कुनै पनि अधिकारको दुरुपयोग हुन नहुने बताए। काठमाडौं : प्रधानमन्त्री केपी शर्मा ओलीले डिजिटल युगमा कुनै मुलुकको एक्लो प्रयासले अपराध नियन्त्रण प्रभावकारी नहुने बताएका छन्। महान्यायाधिवक्ताको कार्यालयद्वारा आज आयोजित डिजिटल अपराधसम्बन्धी अन्तर्राष्ट्रिय सम्मेलनको उद्घाटन गर्दै प्रधानमन्त्री ओलीले अपराध नियन्त्रण प्रभावकारी नहुने भएकाले यसमा अन्तर्राष्ट्रिय सहयोग आदानप्रदान आवश्यक हुने बताएका हुन्। डिजिटल युगमा कुनै मुलुकको एक्लो प्रयासले अपराध नियन्त्रण प्रभावकारी हुँदैन। यसमा अन्तर्राष्ट्रिय सहयोग आदानप्रदान आवश्यक पर्छ। डिजिटल प्रविधिको प्रयोग गरेर वा नगरेर अपराध हुन सक्ने र यसको अनुसन्धानका लागि विद्युतीय प्रविधि प्रयोगको सुविधाले अपराध नियन्त्रणमा अन्तर्राष्ट्रिय सहयोग आदानप्रदान सहज हुन्छ। उनले सामाजिक सञ्जालमा सामाजिक मर्यादाहरू ध्वस्त बनाएर घृणाको राजनीति फैलाउने र परिवारकै बीचमा पनि अविश्वास पैदा गर्ने जस्ता कामहरु नियन्त्रण गरिने बताए। मानवीय सुख र समृद्धिका लागि डिजिटल प्रविधिको प्रयोग हुनुपर्ने भएकाले अधिकारको प्रयोगका नाममा समाजलाई विकृत बनाउने छाडातन्त्रलाई रोक्न कानुन ल्याएको बताए। प्रधानमन्त्री ओलीले विज्ञान र प्रविधिले मानिसलाई सहज र सरल बनाइ सुख सुविधा दिने भएकाले यसको दुरुपयोगका कारण सभ्य समाजका लागि अपराध नियन्त्रण चुनौतीपूर्ण बनेको उल्लेख गरे। २० औं शताब्दीले नयाँ नयाँ आविष्कार दिएको छ तर त्यसको दुरुपयोग पनि भएको छ। अपराधका क्षेत्रमा सङ्गठित प्रयासहरु भएका छन्। हामीले एआइ र डिजिटल प्रविधिको प्रयोग गरेर अपराध हुन नपाउने परिस्थिति निर्माण गर्नुपर्छ र अपराध भइहालेमा वस्तुनिष्ठ अनुसन्धान गरेर निष्पक्ष न्याय निरुपण गर्न सक्नुपर्छ।, प्रधानमन्त्री ओलीले भने, अहिले डिजिटल प्रविधिको सदुपयोग मात्र भइरहेको छैन। दुरुपयोग र अपराध कर्म पनि भइरहेको छ। अपराध रोक्न र प्रभावकारी न्याय दिन यस्ता सम्मेलनले भूमिका खेल्नेछ भन्ने मैले विश्वास लिएको छु। प्रधानमन्त्री ओलीले समृद्ध नेपाल, सुखी नेपालीको राष्ट्रिय गन्तव्य प्राप्ति गर्न सुशासन प्राप्ति तथा जनताको सामाजिक र आर्थिक अधिकारको प्रयोग आवश्यक पर्ने तर यी कुनै पनि अधिकारको दुरुपयोग हुन नहुने बताए। उनले भने, विकास भएको छ तर अहिले भएको विकासमा हामी सन्तुष्ट छैनौँ। कुनै पनि बेथितिबाट हामी सुशासन र समृद्धि प्राप्त गर्न सक्दैनौँ। जनतालाई हरेक हिसाबले जैविक र आधारभूत अधिकार सम्पन्न बनाउन हामी अझ अगाडि बढ्न चाहान्छौँ। हामी पूर्ण लोकतन्त्र चाहान्छौँ। हाम्रा सबै सामाजिक प्रबन्धहरुले मानवीय सुख र सहज आपूर्तिको परिपाटी बसाउनुपर्छ। देशलाई पछ्यौटेपनबाट अगाडि बनाउने प्रयासलाई हामी सफल बनाएर छाड्ने छौँ। महान्यायाधिवक्ता रमेश बडालले आपराधिक घटनामध्ये डिजिटल प्रयोगबाट अपराध हुने क्रम बढ्दो रहेको र सामाजिक सञ्जाल दुरुपयोगका साथै डिजिटल ठगी, वित्तीय अपराध तथा डाटा सुरक्षा चुनौतीपूर्ण भएको बताए।"
"बेसहाराका सहारा थिए, गावैँ रुवाएर गए","गुल्मी : कोमल मनका उनी दीनदुःखीको मलिन अनुहार देख्नै हुँदैनथ्यो। बाटोमै गाडी रोक्थे। गाडीभित्र भएका फलफूल, बिस्कुट र नुनतेल किन्ने पैसा दिन्थे। बाल्यकालदेखि संघर्ष गरेर हुर्के। आफूले भोगेका कैंयौ पीडाले गर्दा पनि होला उनी विपन्नको अनुहार देख्दा निकै भावुक हुन्थे। रोजगारीका लागि कतारमा रहेका उनी जन्मघर पुग्दा धेरैको अनुहारमा खुसी छाउँथ्यो। सबैसँग मीठो बोल्ने। जोसँग पनि घुलमिल भइहाल्ने उनको सरल स्वभाव थियो। त्यसैले गर्दा होला धेरैका लागि आँखामा राख्दा पनि नबिझाउने थिए उनी। कतारबाट उनी एकदुई महिनामै आउजाउ गर्थे। गाउँमा कसैलाई सारोगारो पर्दा उनको पहिलो सहभागी हुन्थ्यो। कसैको मृत्यु हुँदा दाहसंस्कारमा पुगेका मलामीहरूलाई आफ्नै गाडीमा राखेर पालैपालो घरसम्म पुर्याएर सहयोग गर्थे। तर, मंगलबार मालिका गाउँपालिका५ छापहिले गुल्मीका झविन्द्र आचार्यले खोलामा पुगेका मलामीहरूलाई आफ्नो गाडीमा राखेर पुर्याउन पाएनन्। किनकि सयौं गाउँलेहरू उनकै मलामी बनेर गएका थिए। ३९ वर्षीय आचार्यको कतारको आबुहामपुरमा गाडीले हानेर मृत्यु भयो। रोजगारीका सिलसिलामा आचार्य १८ वर्षदेखि कतारमा थिए। श्रमिक हुँदाहुँदै उनी अहिले कतारमा चर्चित व्यवसायी बनिसकेका थिए। घरको आर्थिक अवस्थाले चपेटामा परेर बिदेसिएका आचार्य आफूमात्र स्थापित व्यवसायी भइसकेका थिएनन्, धेरै नेपालीको सहारा पनि थिए। कतारको सडकमा खाना नपाएर सडकमा भौंतारिएकाहरूलाई आचार्यले मासुभात खुवाउथे। सडक दुर्घटनामा परेर मृत्यु भएपछि सिंगो गुल्मी अहिले शोकमा छ। कतारमा रहेका नेपालीहरूको त सहारा नै गुम्यो। उनी गैरआवासीय नेपाली संघ, राष्ट्रिय समन्वय परिषद् कतारका सहकोषाध्यक्ष, गुल्मी सेवा समाज कतारका पूर्वअध्यक्ष र लुम्बिनी प्रदेश समन्वय परिषद् कतारका पूर्वउपाध्यक्ष थिए। अल्पायुमै निधन भएपछि सिंगो गाउँलेको सहारा गुमेको छापहिलेका स्थानीय प्रेमबहादुर खड्काले सुनाए। उहाँ गाउँभरिका नागरिकहरूको सारथि हुनुहुन्थ्यो, खड्काले भने, सिंगो गाउँ स्तब्ध भएको छ। सामाजिक भावनाका एक होनहार युवालाई गाउँलेले अकालमै गुमायो। उनको शव सात दिनपछि हेलिकप्टरबाट जन्मगाउँ लिएर अन्त्येष्टि गरिएको छ। अन्तिम दाहसंस्कारका लागि मालिकाको फूलबारीमा सयौं गाउँलेहरू पुगे। गुल्मीका संघीय सांसद् एवं पूर्वमन्त्री गोकर्णराज विष्ट, लुम्बिनी प्रदेशका कृषि, भूमि व्यवस्था तथा सहकारी मन्त्री दिनेश पन्थी र नेपाली कांग्रेस लुम्बिनी प्रदेश समितिका उपसभापति भुवन श्रेष्ठ उनको अन्तिम दाहसंस्कारमा पुगेर उनको सामाजिक कार्यको प्रशंसा गरे। प्रदेशमन्त्री पन्थी उसैदिन दोहोरो शोकमा थिए। उनकी जेठीआमा यमकुमारी पन्थीको ९८ वर्षको उमेरमा निधन भएको थियो। जेठीआमालाई चितामा दागबत्ती दिएर पन्थी गाउँलेका भरोसा बनेका युवा समाजसेवी आचार्यलाई श्रद्धाञ्जलि दिन पुगेका हुन्। कतारमा ट्याक्सीको ठक्करबाट मृत्यु भएका मालिका गाउँपालिका ५ छापहिलेका झविन्द्र आचार्यको हेलिकप्टरबाट ल्याएको शव र शोकमा जुटेका गाउँलेहरू । तस्बिर : केशरराज क्षेत्री कुनै दिन युवा समाजसेवी आचार्यलाई हेलिकप्टरमा लिएर गाउँमा सम्मान गर्ने सपना बुनेका थियौं।, श्रद्धाञ्जलि सभामा बोल्दै नेकपा (एमाले) मालिका गाउँ कमिटी अध्यक्ष शोभाखर गिरीले भने, विडम्बना उहाँ हेलिकप्टर चढेर त आउनुभयो तर नबोल्ने गरी। हामीले बोलेका कुरा नसुन्ने गरी। उहाँको भौतिक शरीरमात्र हामीसँग आयो। समाजसेवी आचार्यले देखाएका असल कर्मलाई आफूहरूले अनुसरण गर्ने गिरीले सुनाए। उनका अधुरा सपनाहरू पूरा गर्ने समेत गिरीले बताए। आचार्यले कतारमा रंगरोगनको व्यवसाय गरेर थुप्रै नेपालीहरूलाई रोजगारीसमेत दिएका थिए। उहाँको व्यवसायमा काम गरेर धेरैले रोजगारीसमेत पाएका थिए, उनीहरूको पनि जीविका चलाउने बाटो गुम्यो, गिरीले सुनाए, गाउँदेखि देश र देशदेखि विदेशमा धेरैको सारथि हुनुहुन्थ्यो, अनाहकमै अस्ताउनु भयो। उनी दुई वर्षअघि खुल्ला चुनावी प्रतिस्पर्धाबाट एनआरएन कतारका सहकोषाध्यक्ष विजयी भएका हुन्। कतारमा गुल्मी यातायात कतारको माटोमा गुल्मी यातायात चलाउने उनीमात्रै एक पात्र थिए। त्यहाँ चलाउँदै आएको माइक्रो नचिन्ने नेपाली कमै थिए। गाडीमा लेखिएको गुल्मी यातायात छापहिले शब्दले अझ धेरै नेपालीहरूको मन तानेको थियो। गुल्मी लेखेको गाडी देख्दा धेरैलाई गाउँप्रतिको अपनत्व झल्किन्थ्यो। नेपालमै बसेजस्तै आभास हुन्थ्यो। आफूमात्र चिनिएका थिएनन् आचार्य, सिंगो गाउँ र जिल्लालाई कतारभरि नेपालीको मनमा बसालेका थिए। त्यही गाडीमा कामदारलाई कोठामा पुर्याएर फर्किंदा उनलाई गाडीले हानेको थियो। घटनास्थलमै उनको निधन भएको हो। आचार्यले चलाएको माइक्रोमा समस्या देखिएपछि सडकको किनारामा बिग्रेको गाडी बोक्ने (ब्रेक डाउन) लाई कुरेर बसेको बेला उनलाई गाडीले हानेको हो। उनीसँगै सवार प्रत्यक्षदर्शी पाल्पाका राजेन्द्र काफ्लेका अनुसार बंगलादेशी नागरिकले चलाएको ट्याक्सीले आचार्यलाई ठक्कर दिएको थियो। ठक्कर दिने ट्याक्सी र चालकलाई स्थानीय प्रहरीले नियन्त्रणमा लिएको छ। गैरआवासीय नेपाली संघ, राष्ट्रिय समन्वय परिषद् कतारका कोषाध्यक्ष बुद्ध पाण्डेले सामाजिक क्षेत्रमा समय व्यतीत गर्ने एक युवालाई गुमाउँदा पीडाबोध भएको सुनाए। कतारमा जहाँ नेपालीलाई अप्ठ्यारो पर्दथ्यो त्यहाँ झविन्द्रजीको उपस्थिति हुन्थ्यो, पाण्डेले भने, आफ्नो लागि त जो पनि बाँच्छ तर समाजका लागि बाँच्नुपर्छ भन्ने भावनाबाट उहाँ ओतप्रोत हुनुहुन्थ्यो। हामी १८ वर्षदेखिसँगै कतारमा काम गर्र्यौं। दुवै जना गुल्मीका थियौं। म कोषाध्यक्ष, उहाँ सहकोषाध्यक्ष। अब हामी उहाँका अधुरा सपना पूरा गर्नेछौं। सामान्य श्रमिकबाट काम थालेका आचार्यको कतार र नेपालमा स्थापित भइसकेका थिए। जन्मघर गुल्मी छापहिलेसँगै उनको परिवार बुटवलस्थित तिलोत्तमा नगरपालिकाको नयाँमिलमा बस्दै आएको छ। पछिल्ला केही वर्षदेखि आचार्य एकदुई महिनामै घर आउजाउ गर्दै आइरहेका थिए। उनका श्रीमती, तीन छोरा, वृद्ध बुवाआमा छन। मृतक आचार्य माइलो छोरा हुन्। जीवन्त बन्यो गुल्मी छापहिलेमा पन्चैबाजा उनको भौतिक शरीर छैन। तर, उनलाई जीवन्त बनाउने एउटा पन्चैबाजा गीत छ, गुल्मी छापहिलेमा। यस गीतमा आचार्य र उनकी श्रीमती अमृता आचार्यको अभिनय छ। उनको लगानीमा गीत निकालिएको छ। दुई वर्षअघि सार्वजनिक उनको यस गीतलाई झन्डै साढे नौ लाख दर्शकले हेरेका छन्। पन्चैबाजा बजाएर विवाह गर्ने उनको सपना थियो। तर, सोचेअनुसार विवाह गर्न नपाएपछि उनले छापहिलेमा पन्चैबाजा गीत निकालिएका थिए। आफ्नै जन्मगाउँमा छापहिलेमा छायांकन गरिएको गीतमा उनको धोको मेट्ने गरी विवाहको झल्को दिइएको छ। गीत छायांकन गर्नेबेला आचार्यले गाउँलेहरूलाई भोजसमेत दिएका थिए। यही गीतले गुल्मीको पश्चिम क्षेत्रमा रहेको एउटा गाउँ, छापहिलेलाई धेरैले चिन्ने मौका पाएका छन्। सामाजिक र सिर्जनशील कामले मृतक आचार्यलाई जीवन्त बनाइरहने छापहिलेका स्थानीय लोकेन्द्र खड्काले प्रतिक्रिया दिए।"
चिया बगानभित्र कुहिएको अवस्थामा पुरुषको शव फेला,"झापा : झापाको बिर्तामोडस्थित गिरीबन्धु चिया बगानभित्र कुहिएको अवस्थामा एक पुरुषको शव फेला परेको छ। बिर्तामोड बसपार्क पूर्वपट्टि फेला परेको मृतक पाँचथर रानीटार२ का टेकबहादुर गुरुङका छोरा ३८ वर्षीय कुमार गुरुङ रहेको जिल्ला प्रहरी कार्यालय झापाले जनाएको छ। मृतकसँग फेला परेको नागरिकता प्रमाणपत्रको आधारमा उनको पहिचान खुलेको प्रहरीले जनाएको छ। उनको शव बिहीबार बिहान ७ बजेतिर भेटिएको थियो। जीउमा लुगा नलगाएको,जिन्स पाइन्ट लगाएको र खुट्टामा जुत्ता लगाएको अवस्थामा भेटिएको थियो। शवको अवस्था हेर्दा करिब एक साताअघि मृत्यु भएको आशंका प्रहरीले गरेको छ। घटनास्थलमा इलाका प्रहरी कार्यालय बिर्तामोडको प्रहरी टोली पुगेर अनुसन्धान गरिरहेको प्रहरी कार्यालय झापाका डीएसपी खगेन्द्र खड्काले जानकारी दिए।"
अमेरिकामा यौन दुर्व्यवहारको आरोपमा दुई नेपालीमाथि मुद्दा दायर,"अमेरिका : यौन दुर्व्यवहारको आरोपमा दुई नेपालीलाई प्रहरीले मुद्दा दायर गरेको छ। मिनिसोटा राज्यको र्स्टन्स काउन्टी कोर्टमा र्स्टन्स काउन्टी प्रहरीले मुद्दा दायर गरेको हो। २० वर्षीय फयाल र १९ वर्षीय तामाङमाथि प्रहरीले फेब्रुअरी २१ मा मुद्दा दायर गरेको छ। अदालतबाट पक्राउ पुर्जी जारी भएपनि हाल, उनीहरू मिनिसोटामा नभेटिएकाले प्रहरीले राष्ट्रव्यापी खोजी अभियान सुरु गरेको छ। फयाल र तामाङलाई सेन्ट क्लाउड स्टेट युनिभर्सिटी मिनिसोटामा अध्ययनरत एक विद्यार्थीलाई बलात्कार गरेको अभियोग लागेको छ। उनीहरू सोही कलेजमा अध्ययन गर्दै आएपनि अगस्तदेखि डिसेम्बरसम्मको सेमेष्टरमा भर्ना लिएको तर, उनीहरू गत विन्टर ब्रेकपछि कलेजमा नआएको कलेज प्रशासनले जानकारी गराएको छ। मिनिसोटाको सेन्ट क्लाउड फस्ट एभिन्यू साउथमा रहेको छात्रावासको कोठामा गत नोमेम्भर १ मा महिलामाथि यौन दुर्व्यवहार भएको थियो। ती महिलाले दिएको उजुरीको आधारमा प्रहरीले अनुसन्धान अघि बढाएको थियो। यौन दुर्व्यवहारको शिकार भएकी महिलाले गरेको उजुरीको आधारमा शंकाष्पद रुपमा फयाल र तामाङलाई प्रहरीले सोधपुछ गरेको थियो। प्रहरीले आफूसँगको सुरुवाति सोधपुछमा उनीहरूले घटनामा आफूहरू संलग्नता नरहेको बयान दिएपनि अनुसन्धानको क्रममा घटना घटेको समयमा उनीहरूको त्यहाँ उपस्थितिदेखि पीडितको स्वास्थ्य परीक्षणका क्रममा डीएनए सेम्पल म्याच भएको प्रहरीले जनाएको छ। साथै घटना घटेलगत्तै फयालले पीडित विद्यार्थीलाई इन्ष्टाग्राममा रिक्वेष्टसहित उनको स्वास्थ्य अवस्थाबारे चासो राखेर म्यासेज पठाएको प्रहरीले उल्लेख गरेको छ।"
"प्रविधिको दुरुपयोगले अपराध बढे, सामाजिक सञ्जालमा छाडातन्त्र, अराजकता स्वीकार्य छैन : ओली","काठमाडौं : प्रधानमन्त्री केपी शर्मा ओलीले सामाजिक सञ्जालमा प्रविधिको दुरुपयोगले अपराधहरू बढ्दै गएको बताएका छन्। काठमाडौंमा बिहीबार डिजिटल अपराध नियन्त्रणसम्बन्धी अन्तर्राष्ट्रिय सम्मेलनको उद्घाटन गर्दै प्रधानमन्त्री ओलीले सामाजिक सञ्जालले कतिपयको परिवार छिन्नभिन्न भएको दाबी गरेका हुन्। उनले सरकारले सोसल मिडिया विधेयकको सम्बन्धमा सामाजिक सञ्जालका अधिकारलाई रक्षा गर्दै छाडातन्त्र, अराजकता र समाज विकृत बनाउने विषयलाई हटाउनका लागि सरकारले ल्याएको धारणा राखे। उनले सामाजिक मर्यादा भत्काएर, व्यक्तिलाई बदनाम गरेर जीवन समाप्त पार्ने क्रियाकलाप हुन थालेकाले नियमन गर्नुपर्ने आवश्यकता रहेको जानकारी दिए। प्रधानमन्त्री ओलीले सरकार सामाजिक सञ्जाल प्रयोगकर्ताको अधिकार एक सेन्टिमिटर पनि तलमाथि नहुने गरी नियमन गर्ने तयारीमा लागिपरेको बताए। उनले प्रविधिको प्रयोग सकारात्मक लागि हुनुपर्ने बताए। उनले विरोधका लागि विरोध मात्र गर्न नहुने बताए। असामाजिक कुरा रोक्नै पर्छ। यस्तो कुरा रोक्नुपर्छ भन्दा डिबेट गर्ने नै होइन, त्यो विरोधका लागि विरोध मात्र हो। प्रधानमन्त्री ओलीले राजनीतिक परिवर्तन भए पनि त्यसले मात्र मानिस सुखी र खुसी हुन नसक्ने भएकाले परिपूर्ण डेमोक्रेसीले मात्र मानव खुसी र सुखी बन्न सक्ने बताए। ओलीले भने, मानिसहरू क्षणि रुपमा खुसी भएपनि सामाजिक सञ्जालले समाजको खुसी खोसिरहेको छ। बेथितिहरू धेरै आइरहेका छन्। महान्यायाधिवक्ता कार्यालयको आयोजनामा सुरु भएको दुई दिने सम्मेलनमा १३ देशका प्रतिनिधिहरूको सहभागिता रहेको छ। सम्मेलन प्रविधिमा आधारित भएर हुने यौन हिंसा र दुर्व्यवहार, साइबर अपराध, क्रिप्टोकरेन्सी र डिजिटल आर्थिक अपराध, एआईको प्रयोगबाट हुने अपराधहरूका विषयमा केन्द्रित हुनेछ ।"
विदेशमा हराएका श्रीमान् खोज्दै बुलवादेवी,"रौतहट (भलोहिया) : बुलवादेवी सहनी पछिल्लो चार महिनादेखि आफ्नो श्रीमान् खोज्दैछिन्। उनका श्रीमान् ४२ वर्षीय असर्फी सहनी स्वदेशमा हराएको भए भेट्ने सम्भावना बढी हुन्थ्यो तर, उनी विदेशमा हराएका छन्। रौतहटको दुर्गाभगवती नगरपालिका२ भलोहियाका असर्फी गत वर्ष असोज महिनामा वैदेशिक रोजगारका लागि मलेसिया गएका थिए। गाउँमै माछाको व्यापार गर्दै आएका असर्फीको ६ जना बालबच्चा र परिवार पाल्न स्वदेशको आम्दानीले नपुग भएपछि उनी राम्रो कमाइ गर्ने आसमा कर्जा लिएर विदेश गए। उनी पहिला पनि दुई पटक विदेश गएका थिए। सबैभन्दा पहिलोपटक मलेसिया नै गएका थिए तर, त्यहाँ राम्रो कम्पनी नभएपछि ६ महिनामै फर्किए। गाउँमै व्यापार सुरु गरे। त्यसपछि दोस्रो पटक कुबेत गए त्यहाँ जाँदा पनि दुई लाख रुपैयाँ गाउँकै साहुबाट कर्जा लिएर गएका थिए। त्यहाँ राम्रै कमाइ भयो र हामीले घर पनि बनायौं, श्रीमान्को खोजीमा थकित भएकी बुलवा भन्छिन्, एक वर्षअगाडि गाउँकै देवर पर्ने एकजनाले मलेसिया आउ यहाँ राम्रो काम पाइन्छ भनेपछि कर्जा काटेर उनी विदेश गए तर, त्यहाँबाट न त फर्केर आएका छन् न त उनको कुनै सन्देश नै आएको छ। असर्फी विदेश जाने बेलामा चार लाख रुपैयाँ गाउँकै साहु नरेन्द्र पाण्डेबाट लिएर गएका थिए। कर्जा लिँदा उनले धितोमा पाँच धुर घडेरी साहुकहाँ राखेका छन्। बुलवा र उनको बालबच्चा बस्ने माटोको झोपडी सोही पाँच धुरमा छ। अहिले उनी बेपत्ता भएपछि न त साहुको कर्जा चुकाउने कुनै माध्यम बुलवासँग छ न त बालबच्चालाई पाल्ने कुनै आधार नै। पछिल्लो पटक छठको खरनाको दिन उनीसँग मेरो फोनमा कुरा भएको थियो। उनले भनेका थिए यहाँ एजेन्टले हामीलाई ठग्यो न त राम्रो आम्दानी छ न त राम्रो काम नै पाएको छु तर, अहिले चार महिनादेखि उनीसँग कुनै सम्पर्क छैन। फोन पनि लाग्दैन उनका साथीहरू जो हाम्रै गाउँका छन् तिनलाई सोध्दा उनीहरू भन्छन् त्यसलाई मलेसियाको मनक्का भन्ने ठाउँको जेलमा समातेर राखेको छ तर, उनको बारेमा कसैलाई पनि ठोस केही थाहा छैन। बुलवा बिलौना गर्दै भन्छिन्, म अब यहाँ यत्रो बालबच्चा र परिवारलाई कसरी एक्लै पाल्नु। घरघरमा काम गरेर थोरबहुत पैसा हुन्छ त्यसबाटै गुजारा गर्नु परिरहेको छ। श्रीमान्को चिन्ताले मर्नु न बाँच्नु भएको छ। खै कसरी उनलाई खोज्ने केही थाहा छैन। अशिक्षित बुलवालाई गाउँकै केही व्यक्तिहरूले यसबारे जिल्ला प्रशासन कार्यालय रौतहटमा गएर गुनासो गर्ने सुझाव दिए। उनले त्यो पनि गरेर हेरिन् तर, त्यहाँबाट पनि कुनै ठोस आश्वासन आएन्। डेढ वर्ष मलेसिया बस्दा उनले करिब एक लाख रुपैयाँ घर पठाएका थिए त्यसबाट ५० हजार साहुकारलाई ब्याज तिरे। अरू खानपिन र रोगव्याधमै सक्यो। अब कसरी दिन बिताउने केही पत्तो छैन।"
एकीकृत फोहोरमैला व्यवस्थापन परियोजना १४ वर्षदेखि अलपत्र,"काठमाडौं : उपत्यकाका १० नगरपालिकाको फोहोर व्यवस्थापन गर्न भनेर ल्याइएको यो परियोजना १४ वर्षदेखि अलपत्र छ। लामो समयसम्म यसको प्रक्रियाअघि नबढेपछि काठमाडौं महानगरपालिकाले एकीकृत फोहोरमैला व्यवस्थापन परियोजनाबाट हात झिकेको छ। जसले गर्दा अन्य नगरपालिका प्रभावित भएका छन्। सरकारले सार्वजनिक निजी साझेदारी अवधारणा अपनाउँदै उपत्यकाको फोहोर व्यवस्थापन गर्ने भनेर सुरुवात गर्न लागेको यो परियोजनाको जिम्मा नेपवेस्टले पाएको थियो। २०६६ सालमा फोहोरमैला व्यवस्थापन तथा स्रोत परिचालन केन्द्रबाट काठमाडौं उपत्यकाको एकीकृत फोहोर मैलाव्यवस्थापन गर्न तीन प्याकेजमा अन्तर्राष्ट्रिय प्रतिस्पर्धामार्फत प्रस्ताव आह्वान गरिएको थियो। प्याकेज १ : काठमाडौं महानगरपालिका र दक्षिणकाली, गोकर्णेश्वर, बूढानीलकण्ठ, तारकेश्वर, टोखा, चन्द्रागिरि, नागार्जुन, शंकरापुर, कागेश्वरी, मनोहरा नगरपालिका । प्याकेज २ : ललितपुर महानगरपालिका तथा कीर्तिपुर, महालक्ष्मी र गोदावरी नगरपालिका । प्याकेज ३ : भक्तपुर, चाँगुनारायण, मध्यपुर थिमी र सूर्यविनायक नगरपालिका । २०६६ पुसमा अन्तर्राष्ट्रिय प्रतिस्पर्धामार्फत प्रस्ताव आह्वान गरिएकामा २०६७ असारमा प्राप्त प्रस्तावहरूमध्ये प्याकेज १ (काठमाडौं महानगरपालिका) मा नेपवेस्ट प्रालिको प्रस्ताव स्वीकृत गरी स्रोत परिचालन केन्द्र तथा प्रस्तावकर्ताबीच समझदारी भएको थियो। सार्वजनिकनिजीसाझेदारी अवधारणामा काठमाडौंको फोहोर व्यवस्थापन अघि बढाइने भनिएको प्रक्रिया करिब १४ वर्षसम्म पनि अलपत्र परी नै रहेको छ। चन्द्रगिरि नगरपालिकाका प्रमुख घनश्याम गिरीले मंगलबारमात्रै गृहमन्त्री रमेश लेखकसँग भेटेर एकीकृत फोहोर व्यवस्थापन परियोजनाको विषय निक्र्योलमा पुर्याउन आग्रह गरेको बताए। उनले भने, एकीकृत फोहोर व्यवस्थापन परियोजना कि लागू गर्नु कि रद्द गर्ने भनेर लिखित रूपमै अनुरोध गरेका छौं। उनले अघिल्लो कार्यकालमै महानगरको नेतृत्वमा सबै पालिकाहरूले र लगानी बोर्डले सही गरेर नेपवेस्ट कम्पनीलाई दिने सहमति जनाएका जानकारी दिए। अघिल्लो पाँच वर्षमा पनि यो परियोजना अघि बढ्न सकेन भने २०७९ सालमा नयाँ स्थानीय सरकार आएको तीन वर्ष बित्दा पनि यसमा कसैको चासो गएको छैन, उपत्यका मेयर फोरमका महासचिवसमेत रहेको गिरीले भने। उनले पूर्व प्रधानमन्त्री पुष्पकमल दाहाल प्रचण्ड र वर्तमान प्रधानमन्त्री केपी शर्मा ओली, उपप्रधान तथा सहरी विकासमन्त्री प्रकाशमान सिंह, लगानी बोर्ड सबैलाई परियोजना अघि बढाउन या रद्द गर्न आग्रह गरेको पनि बताए। सधैं अलमल गरेर बसेर उपत्यकाको फोहोर व्यवस्थापन सम्भव हुँदैन। अबको १० वर्षमा उपत्यकाको फोहोर फाल्ने ठाउँ हुँदैन। सिसडोलवासीले जहिले पनि अवरोध गर्दै आइरहेका छन्। उनले भने, हाम्रो तहबाट जति प्रयास गरे पनि परियोजना अघि बढ्न सकेको छैन। अब माथिल्लो तहले नै यसमा समन्वय गरेर अघि बढाउन जरुरी छ। शंखरापुर नगरपालिकाका प्रवक्ता राधाकृष्ण श्रेष्ठले एकीकृत फोहोर व्यवस्थापन परियोजना आवश्यक रहेको बताए। उनले सार्वजनिक निजी साझेदारीमा अघि बढाउने भनेको यो परियोजनामा सरकारी निकाय र निजी क्षेत्रको सहकार्यमा हुने हुँदा प्रभावकारी हुने बताए। अहिले हाम्र्रो पालिका विगत ७ वर्षदेखि निजी कम्पनीसँगको सहकार्यमा व्यवस्थापन गरिरहेका छौं। हामीले वर्गीकृत रूपमा पनि फोहोर व्यवस्थापन गर्दै आएका छौं। नगरपालिका आफ्नो प्रयास गर्दै गर्ने र यहाँबाट हुन नसक्ने काम परियोजनाबाट गर्ने गरी पनि यसलाई अघि बढाउन सकिन्छ, उनले भने। सहरी विकास मन्त्रालयका सूचना अधिकारी नवराज शर्माले उपत्यका एकीकृत फोहोर व्यवस्थापन परियोजना अघि बढाउन डेडिकेटेड शाखा बनाउने तयारी भइरहेको जानकारी दिए। उनका अनुसार २०७९ सालमै तत्कालीन सहरी विकास मन्त्रीको अध्यक्षतामा सबै मन्त्रालयका सचिवहरू सदस्य रहने गरी एक उच्चस्तरीय सहजीकरण समिति पनि बनेको थियो। तर, त्यसले पनि पीडीएमा अन्तिम सम्झौता गराउन नसकेको देखिन्छ। फोहोरमैलासम्बन्धी परियोजना कार्यान्वयनका लागि दायित्व आएको छ अब यसलाई आवश्यक कार्यविधि बनाउने, शाखा बनाउने काममा मन्त्रालय अघि बढेको छ। लगानी बोर्डका तत्कालीन परामर्शदाता एवं विज्ञ इन्जिनियर आशिष गजुरेल उपत्यकाको एकीकृत फोहोर व्यवस्थापनमा सबै पक्षबीच छलफलपछि पीडीएमा प्रारम्भिक सम्झौता भएको जानकारी दिए। उनका अनुसार प्रारम्भिक सम्झौता लगानी बोर्डले काठमाडौंलगायत ललितपुर र भक्तपुरमा पठाइएको हो। पछि सर्यो काठमाडौं काठमाडौं महानगरपालिकाले यो परियोजनाबाट बाहिएको छ। उसले २०८० साउन २३ गते लगानी बोर्डलाई पठाउँदै फोहोरमैलालाई एकीकृत रूपमा व्यवस्थापन गर्ने सम्बन्धी परियोजना कार्यान्वयन गर्न कठिनाइ भएको व्यहोरासहितको पत्र पठाएको थियो। पत्रमा भनिएको छ, नेपालको संविधान तथा स्थानीय सरकार सञ्चालन ऐन, २०७४ ले प्रत्येक नगरपालिका स्वायत्त स्थानीय तह भएको र नगरपालिका फोरमबाट समेत एकीकृत रूपमा फोहोरमैला व्यवस्थापन परियोजना सञ्चालन नगर्ने भनी सिफारिससहितको निर्णय गरेको हुँदा महानगरले परियोजना कार्यान्वयन गर्न कठिनाइ हुने देखिन्छ। काठमाडौं जिल्लाभित्रका १० वटा नगरपालिकाको फोहोरमैलालाई एकीकृत रूपमा व्यवस्थापन गर्ने सम्बन्धमा नेपाल सरकार, संघीय मामला तथा सामान्य प्रशासन मन्त्रालय, अर्थ मन्त्रालय, लगानी बोर्डलगायतका निकायहरूले अघि बढाउने भनेको परियोजना कार्यान्वयन गर्न काठमाडौं महानगर पछि सरेको होे। महानगरको पत्र २०८० भदौ ८ को लगानी बोर्ड बैठकमा जानकारी गराइएको बोर्डका प्रवक्ता प्रद्युम्न उपाध्यायले जानकारी दिए। त्यसपछि उपत्यका मेयर फोरमले २०८० सालको पुसमा नै एकीकृत फोहोर व्यवस्थापनसम्बन्धी परियोजनाको पीडीए अघि बढाउन सरकारलाई अनुरोध गरेको उनले बताए। तत्कालिन प्रधानमन्त्री पुष्पकमल दाहाल प्रचण्ड को अध्यक्षतामा २०८० चैत २२ मा बसेको लगानी बोर्ड बैठकमा पेस गरिएको थियो। उक्त बैठकले पहिलो परियोजनाका लागि सम्बद्ध स्थानीय तहबीच समझदारीमा समन्वय गरी लगानी बोर्डले सार्वजनिकनिजी साझेदारी तथा लगानी ऐन, २०७५ तथा नियमावली, २०७७ बमोजिम नेपवेस्ट प्रालिसँग गरिने परियोजना विकास सम्झौता प्रक्रिया अघि बढाउन निर्देशन दिएको थियो। बैठकले संघीय मामिला तथा सामान्य प्रशासन मन्त्रालयमार्फत उपत्यकाका सबै स्थानीय तह र पालिकाबाट सहमति लिएर अघि बढ्ने निर्णय गरेको थियो। सोहीअनुसार लगानी बोर्डले संघीय मामिला मन्त्रालयलाई पत्राचार गरेको थियो। शंखरापुर नगरपालिकालगायत केही पालिकाले सोअनुसार अघि बढ्न सहमति पनि दिएको थियो। प्रक्रियामा रही रहेको समयमा २०८१ मंसिरमा काठमाडौं महानगरले फोहोरमैला व्यवस्थापनका लागि भन्दै नयाँ बोलपत्र आह्वान गरेपछि विकासकर्ता कम्पनी नेपवेस्टले पाटन उच्च अदालतमा मुद्दा दायर गरेको थियो। कामपाको ठेक्का रोक्न (स्टे अर्डर) र यो परियोजना छिटो अघि बढाउन तालुकका निकायलाई परमादेश जारी गर्न भनी भनेको कम्पनीले जनाएको छ। उच्च अदालत पाटनले स्टे अडर दिएन तर कामपालाई के कारणले लगानी बोर्डलाई परियोजना अघि नबढाउने पत्र पठाएको हो भनि जानकारी गराउन उत्प्रेषण जारी गरेको थियो। अदालतले नै आफ्नो फोहोर आफैं संकलन गर्न पाउने भनेका कारण यो विषय टुंगिएको काठमाडौं महानगरका प्रवक्ता नवीन मानन्धर बताउँछन्। लगानी बोर्ड र नेपवेस्टबीच भएको पीडीएमा कामपा जवाफदेही नहुने उनको भनाइ छ। कामपाले ६ वटा क्लस्टर बनाएर टेन्डर आह्वान गरेकोमा ४ वटा लागि सकेको र २ वटा पनि ठेक्का लाग्ने प्रक्रियामा रहेको छ। फोहोर व्यवस्थापनमा कामपाले स्वायत्त निर्णय गर्न सक्छ, मानन्धर भन्छन्। कामपाबाट दैनिक ७ सय टन फोहोर निस्किन्छ। अहिले करिब ४१ निजी कम्पनीले कामपाको फोहोर संकलन गर्दै आएका छन्। अहिलेको फोहोर प्राय: फोहोर उठाउने र ल्यान्डफिल्ड साइडमा फाल्नेमात्रै काम हुँदै आएको छ। कामपाले भने वर्गीकृत फोहोर संकलन र व्यवस्थापनको काम सुरु गरिसकेको बताउँछ। उपत्यका मेयर फोरमका महासचिव गिरी संघीय सरकारले गरेको निर्णयबाट काठमाडौं महानगर बाहिरिन नपाउने बताउँछन्। उनले भने, संघीय सरकारले गरेको निर्णय मान्दिन भन्न मिल्दैन। एकले अर्कोलाई देखाएर पन्छिने भन्ने हुँदैन। काठमाडौं महानगरले नगर्ने भन्दा पनि सबै पालिकाको एउटै धारणा हुँदैन। यो परियोजनालाई एउटा ढाँचामा ल्याउन पर्छ। उनले भने, यो परियोजना पूर्ण रूपमा कार्यान्वयन पनि भएको छैन भने रद्द पनि भइसकेको छैन। समन्वय चाहन्छ लगानी बोर्ड स्थानीय सरकारले फोहोर व्यवस्थापन आफैंले गर्न पाउँछ भनेर संविधानले नै तोकेको छ। त्यो प्रावधानअनुसार कामपाले फोहोर व्यवस्थापनका लागि नयाँ ठेक्का अघि बढाएको हुन सक्छ। तर, संघीय सरकारले एकीकृत फोहोर व्यवस्थापन परियोजना अघि बढाउने भनिरहेको अवस्थामा एउटा स्थानीय तहले आफू गर्न पाउँछ कि पाउँदैन भन्ने कुरा महŒवपूर्ण रहेको छ। लगानी बोर्ड नेपालका प्रवक्ता प्रद्युम्नप्रसाद उपाध्यायले भन्छन्, परियोजना धेरै लामोसमयदेखि अघि बढ्न सकिरहेको छैन। परियोजन विभिन्न पक्ष एवं कामपासँग समन्वय पनि हुन सकिरहेको छैन। कामपाबाट फाइल फिर्ता आएपछि सबै सम्बन्धित निकाय राउन्ड डेबलमा बसेर छलफल पनि भएको हो, तर पनि निष्कर्ष निस्किन सकेको छैन। उनका अनुसार संघीय मामिला मन्त्रालय, सहरी विकास मन्त्रालय, लगानी बोर्ड, कामपा सबै निकाय नै परियोजना अघि नबढ्नुका कारण हुन्। सबै निकायबीच समन्वय हुन जरुरी छ। परामर्शदाता गजुरेल कार्यान्वयन वा रद्दमध्ये कुनै पनि भएकोले काठमाडौं महानगर एकलौटी नयाँ ठेक्का लगाउन नमिल्ने बताए। उनले भने, यस्तो अवस्थामा कामपाले नयाँ ठेक्का लगाउन मिल्दैन। नेपाल सरकारको एउटा निकायले गरेको काम अर्को निकायले स्वामित्व नलिने भन्न मिल्दैन। लगानी बोर्डले स्रोत सुनिश्चितता मात्र गरेको हो। यो परियोजना भनेको वर्गीकृत रूपमा फोहोरको व्यवस्थापन गर्ने भन्ने हो। उनका अनुसार उठेको फोहोरमा ८० प्रतिशतको पुनप्र्रयोग गर्दै २० प्रतिशत मात्रै ल्यान्डफिल्ड साइडमा पुर्याउने भन्ने छ। यसले फोहोर फाल्न ल्यान्डफिल्ड साइडमा सधैं हुने समस्यालाई सम्बोधन गर्ने सरकारको अपेक्षा हो। परियोजना भने अड्किएको अड्क्यै २०६९ सालमा लगानी बोर्ड नेपालको स्थापनापछि खरिद प्रक्रिया अघि बढाउन परिचालन केन्द्रबाट लगानी बोर्डमा परियोजना हस्तान्तरण भएको थियो। २०७१ सालमा लगानी बोर्ड, मन्त्रालय, नगरपालिकाको टोलीबाट फिल्ड भेरिफिकेसन कार्य पनि सम्पन्न भयो। लगानी बोर्डले २०७१ मा नै नेपवेस्टलाईविदेशी लगानी भित्र्याउन स्वीकृति प्रदान गरेको थियो। बोर्डले २०७१ मा विस्तृत परियोजना प्रतिवेदन (पीडीए) तयार गर्न नेपवेस्टलाई भनेपछि २०७२ मा नेपवेस्टबाट विस्तृत परियोजना प्रतिवेदन लगानी बोर्डमा पेस भएको थियो। २०७४ मा परियोजना विकास सम्झौताको मस्यौदा तयार भई २०७४ मा नै लगानी बोर्ड र नेपवेस्टबीच प्रारम्भिक पीडीएमा हस्ताक्षर भएको थियो। २०७५ मा नेपवेस्टबाट लगानी बोर्डमा परियोजना कार्यान्वयन कार्यतालिका पेस भएको र २०७६ मालगानी बोर्डबाट काठमाडौं महानगरपालिका (कामपा)मा मस्यौदा सम्झौतासहितको कागजात बुझाइएको थियो। २०७७ मा कामपा नगर कार्यपालिकाले उपमेयरको संयोजकत्वमा पाँच सदस्यीय समिति गठन गरेको थियो। २०७७ मा समितिबाट कामपा प्रमुख समक्ष प्रतिवेदन पेस र नगरसभामा छलफल भएको थियो। २०७८ मा सुल्झिन बाँकी विषयहरूमा कामपाबाट दोस्रो चरणको वार्ता पनि गरिएको थियो। कामपाले २०७८ माघमा प्रधानमन्त्री तथा मन्त्रिपरिषद्को कार्यालयलाई पत्र लेख्दै फोहोर प्रशोधन केन्द्रका लागि सिफारिस भएको चार किल्लाभित्रको जग्गा नेपाल सरकारबाट उपलब्ध गराउने सुनिश्चितताको लागि निर्णयको माग गरेको थियो भने प्रशोधन केन्द्र निर्माण तथा सञ्चालन र फोहोरमैला व्यवस्थापनको विभिन्न चरणमा नेपाल सरकारबाट आवश्यक सुरक्षाको प्रत्याभूति गरिदिन अनुरोध गरेको थियो। यससँगै बालाजुदेखि प्रस्तावित प्रशोधन केन्द्र स्थल तथा ल्यान्डफिलसम्म जाने सडकको स्तरोन्नति तथा नयाँ बनाउनुपर्ने जिम्मेवारी नेपाल सरकारबाट सुनिश्चित गरिदिनलगायतको अनुरोध गरेको थियो। काठमाडौं उपत्यकाको फोहोरमैला व्यवस्थापनको लागि दीर्घकालीन समाधान गर्न कामपा कटिबद्ध रहेको भन्दै प्याकेज १ परियोजनालाई अघि बढाउन महानगरपालिकाको मुख्य भूमिका रहने प्रतिबद्धता पनि व्यक्त गरेको थियो। जवाफमा सोही वर्षको चैत्र १६ अर्थ मन्त्रालयले फोहोर प्रशोधन केन्द्र स्थापनार्थ तथा ट्रान्सफर स्टेसनको लागि आवश्यक पर्ने जग्गा भोगाधिकार तथा उपयोगका सम्बन्धमा सम्बन्धित स्थानीय तहमा पर्ती ऐलानी एवं सरकारी जग्गा भए सो उपलब्ध गराउने व्यहोरा जनाएको थियो। त्यसअनुसार हुन नसकेमा सम्भव भएसम्म सम्बन्धित स्थानीय तहसमेतको सहभागिता रहने गरी जग्गा प्राप्ति, भोगाधिकार वा लिजमा लिने सम्भव नभएमा नेपाल सरकारले नै सो को शिरोभार व्यहोर्ने पनि प्रतिबद्धता व्यक्त गरेको थियो। सार्थ अर्थले फोहोरमैला व्यवस्थापनसँग सम्बन्धित गाडीहरूमा भन्सार तथा अन्त: शुल्कमा छुट दिने सम्बन्धमा प्रचलित कानुनबमोजिम हुने गरी छुट सुविधा दिने पनि जानकारी गराएको थियो। तर, २०७९ वैशाखमा स्थानीय सरकारको चुनावसँगै उपत्यका फोहोरमैला व्यवस्थापन परियोजना ओझेलमा परेको हो। के हो परियोजना ? २०६६ सालमा नै काठमाडौंको उपत्यकाको फोहोर व्यवस्थापन सार्वजनिक निजी साझेदारी पीपीपी मोडेलमा गर्ने भन्ने थियो। काठमाडौंका लागि नेपवेस्ट र ललितपुर तथा भक्तपुरका लागि क्लिन भ्याली कम्पनी छनोट भएको हो। छनोटपछि सरकारी वार्ता टोली र सम्बन्धित कम्पनीबीच वार्ता पनि सम्पन्न भएको हो। त्यसमा काठमाडौंको फोहोर जिम्मा नेपवेस्टलाई लगाउने गरी पीडीएमा प्रारम्भिक सम्झौता पनि भएको हो। यो प्रारम्भिक पीडीएमा लगानी बोर्ड र नेपवेस्टबीच सम्झौता हुँदा कामपाको प्रतिनिधि पनि सहभागी थिए। कानुनी रूपमा प्रतिस्पर्धामा गएर नेपवेस्ट कामपाको फोहोर व्यवस्थापनका लागि चुनिएको हो। संसारभरि पीपीपी मोडलमा काम अघि बढिरहेको छ। छिमेकी मुलुक भारतमा पनि धेरै राज्यहरूमा पीपीपी मोडलमा फोहोरमैला व्यवस्थापन हुँदै आएको छ। यो परियोजनाअनुसार फोहोरको वर्गीकरण गर्दै त्यसको पुनप्र्रयोगमा जोड दिने भन्ने छ। यो अवधारणाअन्तर्गत संकलित फोहोरको २० प्रतिशतमात्र ल्यान्डफिल्ड साइडमा लैजाने र ८० प्रतिशतको पुनप्र्रयोग गर्ने आर्थिक आर्जन गर्ने भन्ने छ। यसमा स्रोतमा वर्गीकरण, स्रोतबाट फोहोर उठाउने, प्रशोधनमा लैजाने, त्यसलाई पुन: प्रयोग गर्नेलाई छुट्ट्याउने, जैविक वा कुहिने फोहोर निकाल्ने र बाँकी फोहोरलाई ल्यान्डफिल्ड साइडमा लैजाने भन्ने छ। यसो हुँदा फोहोरबाट आम्दानी पनि हुने र ल्यान्डफिल्ड साइडको समस्या पनि केही कम हुने भनिएको छ। निर्माणसञ्चालनहस्तान्तरण सम्झौताअनुसार नेपवेस्टसँग सम्झौता भएको थियो। नेपवेस्टसँग सम्झौता हुँदा परियोजनाको लागत ४९० अर्ब भनिएकोमा अहिले करिब ८ अर्ब लागतको आंकलन गरिएको छ। नेपवेस्टले फोहोरमैला संकलन अन्तर्गत घरघर संकलन, सडक सफाइ (सडकनदी किनार, फुटपाथ, गल्ली, खुला क्षेत्र), सम्पदा तथा पर्यटकीय क्षेत्र, जात्रा पर्व, चिकित्साजन्य फोहोरवस्तु, ई वेस्ट र खतराजन्य वस्तुहरूको संकलन भन्ने छ। यस्तै नेपवेस्टले गर्ने अन्य कार्यहरूमा ट्रान्सफर स्टेसन हुँदै ल्यान्डफिल साइटमा अन्तिम व्यवस्थापन, प्रशोधन पूर्वाधार निर्माण सम्पन्न भएपछि, बञ्चरे डाँडामा प्रशोधन केन्द्रको स्थापना तथा सञ्चालन, जनचेतना अभिवृद्धि, तालिम, सफा विकास संयन्त्र विकास र सामाजिक प्रभाव मूल्यांकन गर्ने भन्ने छ। नेपवेस्टसँग सम्झौताको समयावधि हस्तान्तरण अन्तरिम अवधि गरी ९ महिना (तीन महिना थप हुन सक्ने) भनिएको छ। परियोजनाको निर्माण अवधि २ वर्ष (अन्तरिम अवधिसमेत) र व्यावसायिक अवधि २० वर्षको रहने भन्ने छ। २०७४ सालमा तयार भएको पीडीएमा प्रतिघरधुरी २१९ रुपैयाँ सेवा शुल्क लिने र वार्षिक वृद्धिदर ५ प्रतिशत हुने भनिएको छ। प्रस्तावित रोयल्टी २० वर्षमा १ अर्ब ७९ रहने तर रोयल्टी बाँडफाँडको विषय भने बाँकी नै रहेको भनिएको छ। अब हामीले आफ्नो फोहोर आफैं नै संकलन गर्न पाउँछौं। ऐनले पनि व्यवस्था गरेको छ भने अदालतले पनि बाटो खोलिदिएको छ। नेपवेस्टसँग लगानी बोर्डले प्रारम्भिकमात्र सम्झौता गरेको हो। कामपासँग कुनै पनि सम्झौता भएको छैन। नवीन मानन्धर प्रवक्ता, काठमाडौं महानगरपालिका लगानी बोर्ड र निजी कम्पनी नेपवेस्टबीच पीडीएमा प्रारम्भिक सम्झौता भएको पनि करिब ६ वर्ष बितिसक्यो। तर, कार्यान्वयनमा जान सकेको छैन। व्यवस्थित फोहोर व्यवस्थापनका लागि यो परियोजना लागू हुन जरुरी छ। नारायणबहादुर सुवेदी प्रवक्ता, गोकर्णेश्वर नगरपालिका अहिले हाम्रो पालिका विगत सात वर्षदेखि निजी कम्पनीसँगको सहकार्यमा व्यवस्थापन गरिरहेका छौं। नगरपालिकाले प्रयास गर्दै जाने र यहाँबाट हुन नसक्ने काम परियोजनाबाट गर्ने गरी पनि यसलाई अघि बढाउन सकिन्छ। राधाकृष्ण श्रेष्ठप्रवक्ता, शंखरापुर नगरपालिका प्रस्तावित कार्यान्वयन ढाँचा १ जग्गा प्राप्ति सिसडोल आलेटार वा बञ्चरेडाँडा वरिपरि करिब चार सय रोपनी जग्गा निजी लगानीकर्तालाई निर्माण अवधिबाहेक २० वर्षको लागि लिजमा दिनुपर्ने भएकोले सोको लागि संघीय मामिला तथा सामान्य प्रशासन मन्त्रालय, भूमि व्यवस्था मन्त्रालय, सहरी विकास मन्त्रालय, वन तथा वातावरण मन्त्रालय, काठमाडौं महानगरपालिका तथा निजी लगानीकर्ताको प्राविधिक टोलीले गर्ने स्थलगत निरीक्षण र स्थानीय समुदायसँगको छलफलपश्चात् यकिन गरी सिफारिस भएको चार किल्लाभित्रको जग्गा नेपाल सरकारबाट उपलब्ध गराउने सुनिश्चितताको लागि निर्णय हुनुपर्ने। काठमाडौं महानगरपालिका तथा निजी लगानीकर्ताबीच हुने पीडीए अगाडि नै जग्गा उपलब्ध गराउने सम्बन्धमा नेपाल सरकारबाट सैद्धान्तिक सहमतिको लागि अनुरोध गर्ने। फोहोरमैला स्थानान्तरण केन्द्रका लागि नेपवेस्टको अनुरोधमा प्रत्येक नगरपालिकामा कम्तीमा एउटा ८ आनादेखि ४ रोपनीसम्मको सार्वजनिक जग्गा उपलब्ध गराउने। २ सुरक्षा प्रशोधन केन्द्र निर्माण तथा सञ्चालन र फोहोरमैला व्यवस्थापनको विभिन्न चरणमा नेपाल सरकारबाट आवश्यक सुरक्षाको प्रत्याभूति हुनुपर्ने। ३ अनुमति सम्बन्धमा फोहोरबाट उर्जा उत्पादनको लागि आवश्यक लाइसेन्स, अनुमति नेपाल सरकारका निकायबाट प्रदान गर्नुपर्ने। भ्याट, भन्सार तथा कर छुट सम्बन्धमा नेपाल सरकारको प्रचलित नियमानुसार दिइनुपर्ने। उद्योग दर्ता सम्बन्धमा प्रशोधन केन्द्र रहने स्थानीय तहबाट उद्योग दर्ताको लागि सिफारिस प्राप्त गर्न संघीय मामिला तथा सामान्य प्रशासन मन्त्रालयबाट गरिदिने व्यवस्थाको हुनुपर्ने। पहुँच मार्ग सम्बन्धमा बालाजुदेखि प्रस्तावित प्रशोधन केन्द्रस्थल तथा ल्यान्डफिलसम्म जाने सडकको स्तरोन्नति तथा नयाँ बनाउनुपर्ने जिम्मेवारी नेपाल सरकारको हुने भनी प्रस्तावमा उल्लेख भएकोले सो कुरा नेपाल सरकारबाट सुनिश्चित हुनुपर्ने।"
हमासले फेरि पठायो चार बन्धकको शव,"इजरायलले ६०० प्यालेस्टिनी कैदीहरूलाई रिहा गर्न थालेसँगै हमासले फेरि चार बन्धकहरूको शव फिर्ता गरेको छ। इजरायल र हमासबीच भएको सम्झौताको पहिलो चरण अन्तर्गतको यो बन्धक र कैदीहरूको अन्तिम आदानप्रदान भएको जनाइएको छ। हमासले हस्तान्तरण गरेका चार बन्धकहरूको शव अझै पहिचान हुन सकेको छैन। हमासले भने उनीहरूको नाम खुलासा गरेको छ। हमासका अनुसार शव पठाइएकोमा ८६ वर्षीय सलोमो मन्सुर, ५० वर्षीय ओहाद याहालोमी, ५० वर्षीय सच्ची इदान र ६९ वर्षीय इत्जिक अल्ग रात समावेश छन्। ७ अक्टोबर २०२३ मा हमासको आक्रमणको क्रममा उनीहरुलाई बन्धक बनाइएको थियो। इजरायली प्रधानमन्त्री बेन्जामिन नेतान्याहूले यी बन्धकहरूको शव फिर्ता गरिएको पुष्टि गरेका छन्।"
राराको डाँफे होटलमा आगलागी,"मुगु : रारा राष्ट्रिय निकुञ्ज क्षेत्रभित्र रहेको डाँफे होटलमा बिहीबार राति १२ बजे आगलागि हुँदा पूर्ण क्षति भएको छ। रारा राष्ट्रिय निकुञ्ज हुटु क्षेत्रमा रहेको होटलको भान्सा कोठाबाट सल्केको आगोले होटलका पाँच वटा भवन, चार वटा टेण्ट जलेर करोडौंको धनमाल पूर्णरुपले क्षति भएको हो। बिहीबार होटलमा ६९ जना रारा घुम्न आएका आन्तरिक पर्यटकसहित होटलमा काम गर्ने १५ जना भन्दा कर्मचारी थिए। होटलमा रहेका सबै जना सुतिरहेका बेला भान्साको आगो सल्केर होटलका सबै भवन र चार वटा टेण्ट जलेर खरानी भएको छ। आगलागीबाट तिन करोडभन्दा बढीको धनमाल क्षति भएको होटलका सञ्चालक गोपाल बमले जानकारी दिए। होटल सञ्चालकबमले दिएको जानकारी अनुसार बिहीबार राति अबेरसम्म होटलमा आएका पाहुनाहरू रमाइलो गरेका थिए। ११ बजे सबै सुति सकेका थिए। बिहीबार शिवरात्री परेकाले होटलमा काम गर्ने कर्मचारीहरू भान्सा कोठामा गफिदै गरेका थिए। आफू सुति सकेको र १२ बजे आगलागी भएको हल्ला आएपछि आगो निभाउन पानी जोड्न लागेको र आगो जताततै फैलिन थालेपछि सबै पाहुनाहरुलाई कोठाबाट बाहिर निकाल्न लागियो अन्तत आगोले ठूलोरुप लिएर सबै भवन धनमाल जल्यो। होटल नजिक रहेको निकुञ्ज कार्यालयका कर्मचारी र १० मिनेट टाढा रहेको हनुमानध्वज गुल्मबाट नेपाली सेना आगो निभाउन लागि परेपनी राति ३ बजेसम्म आगोले होटल पूर्ण रुपले क्षति भएको थियो। होटलमा बास बसेका ६९ जना पाहुनालाई उद्धार गरी राति नै उक्त होटलबाट सल्लेरीमा रहेको बमकै अर्को होटलमा लगिएको थियो। आगलागीबाट क्षतिको विवरण एकिन हुन प्रहरी नायव उपरीक्षक सरोज गिरीले जानकारी दिए। प्रमुख जिल्ला अधिकारीसहित गिरीको टोली घटनास्थलमा पुगेको छ।"
अन्तर्राष्ट्रिय आईटी सम्मेलन युबुकन एसिया २०२५को मिडिया पार्टनरमा अन्नपूर्ण,"काठमाडौं :अन्तर्राष्ट्रिय आईटी सम्मेलन युबुकन एसिया २०२५ को मिडिया पार्टनरमा अन्नपूर्ण मिडिया नेटवर्क रहने भएको छ । बिहीबार तिनकुनेस्थित अन्नपूर्ण मिडिया नेटवर्कको हेडक्वार्टरमा आयोजित एक समारोहबीच सम्मेलनको अफिसियल मिडिया पार्टनर रहने सम्झौता भएको हो । सम्झौतापत्रमा अन्नपूर्ण मिडिया नेटवर्कका महाप्रबन्धक मनोज बस्नेत,सिनियर मार्केटिङ म्यानेजर बिनोद कोइराला र युबुन्टु नेपालका अध्यक्ष आदित्य सिंह, सचिव रोशन पाण्डे, मार्केटिङ हेड युश पोखरेलले संयुत्तरुपमा हस्ताक्षर गरेका हुन्। आईटीको अन्तर्राष्ट्रिय सम्मेलन युबुकन एसिया नेपालमा गर्न पाउँदा हामी गौरवान्वित छौंयुबुन्टु नेपालका अध्यक्ष आदित्य सिंहले भने ,त्यसमा हामी युवा आईटी इन्जिनियरहरूलाई अन्नपूर्ण मिडियाले साथ दिँदा झनै खुसी र्छौं । उनका अनुसार सम्मेलनमा संसारभरबाट छानिएका कोडिङ,सफ्टवेयर डेभलर्पर,आईटी कम्पनीको सञ्चालकहरूसहित पाँच सय जना आईटी इन्जिनियरहरूको सहभागीता रहनेछ । ओपन सोर्सकाविज्ञहरू पनि सहभागी हुनेछ । सम्मेलन २०८२ भाद्र १४ र १५ गते काठमाडौंमा हुँदैछ । यो सम्मेलन चौथो संस्करण हो । यसअघि साउथ कोरिया,इन्डोनेसिया र भारतमा भइसकेको छ ।"
महाशिवरात्रि र कुम्भमेला,"नेपाल र भारतजस्ता सनातन संस्कृति र हिन्दु धर्मको गढ मानिने देशहरूमा धार्मिक पर्वहरूको अत्यधिक महत्त्व रहेको छ। यी पर्वहरूमध्ये महाशिवरात्रि र कुम्भमेला दुई ऐतिहासिक, धार्मिक र सांस्कृतिक दृष्टिकोणले विश्वभर प्रख्यात छन्। यसमा पनि महाशिवरात्रि भगवान् शिवको आराधनाको पर्व हो भने कुम्भ मेला विश्वको सबैभन्दा ठूलो धार्मिक संग्रहणीय स्थल हो। यी दुवै पर्वहरूले मानिसलाई आध्यात्मिक शुद्धि, सामाजिक एकताको सन्देश दिन्छन् र हिन्दु धर्मको गहिरो दार्शनिक आधारलाई प्रतिनिधित्व गर्छन्। यस अर्थमा भन्ने नै हो भने हामी महाशिवरात्रि र कुम्भमेलाको उत्पत्ति, पौराणिक कथाहरू, सांस्कृतिक महत्त्व र आधुनिक सन्दर्भमा यिनको भूमिकालाई विस्तारसँग अध्ययन गर्नेछौं। महाशिवरात्रि हिन्दु धर्मावलम्बीहरूको एक महत्त्वपूर्ण पर्व हो। जुन भगवान् शिवको पूजाआराधना गर्ने विशेष दिन मानिन्छ। हरेक वर्ष फागुन कृष्ण चतुर्दशीको रातमा मनाइने यो पर्व शिवभक्तहरूका लागि विशेष दिन हुन्छ। यस दिन भक्तजनहरू व्रत बस्ने, शिवलिंगमा जल, दूध, दही, घिउ, मह, बेलपत्र चढाउने तथा भगवान् शिवको भजनकीर्तन गर्ने गर्छन्। तसर्थ नेपालमा विशेषगरी पशुपतिनाथ मन्दिरमा लाखौं भक्तजनहरूको भिड लाग्छ। यसमा पनि छिमेकी देश भारतबाट पनि साधुसन्तहरू, नागा बाबाहरू र अन्य भक्तजनहरू पशुपतिनाथ मन्दिरमा भेला भएर रातभर जाग्राम बस्ने परम्परा रहेको छ। फलतः धार्मिक मान्यताअनुसार, यो दिन भगवान शिव र माता पार्वतीको विवाह भएको दिन पनि मानिन्छ। साथै, शिवरात्रिको रातमा जाग्राम बस्दा तथा शिवजीको पूजा गर्दा पुण्य प्राप्त हुने र जीवनका पापहरू नास हुने विश्वास गरिन्छ। यसरी महाशिवरात्रि जसको अर्थ शिवको महान् रात पनि हो। यसमा पनि हिन्दु धर्मका प्रमुख देवताहरूमध्ये एक, भगवान् शिवलाई समर्पित वार्षिक हिन्दु उत्सव हो। यो हिन्दु महिना फागुन (फेब्रुअरीमार्च) को कालो पखवाडा (कृष्ण पक्ष) को १४औं दिनमा पर्दछ। अन्य हिन्दु चाडपर्वहरू जस्तो कि पर्व र भव्य चाडपर्वहरू मनाइन्छ। यसको साथसाथै महाशिवरात्रि उपवास, ध्यान र रातभरको पूजाको साथ मनाइन्छ। यो शुभ रात्रि भगवान् शिव र देवी पार्वतीको स्वर्गीय विवाह मानिन्छ। जसमा भन्ने नै हो भने शिवले सृष्टि र विनाशको ब्रह्माण्डीय नृत्य ताण्डव गरेको रातलाई पनि मानिन्छ। जसमा भन्ने नै हो भने भक्तहरूले कडा व्रत मनाउँछन्, ओम नमः शिवाय को जप गर्छन् र भगवान शिवबाट आशीर्वाद लिन पवित्र अनुष्ठान गर्छन्। कुम्भमेलाको उत्पत्ति समुद्र मन्थनसँग जोडिएको छ। देवता र दानवहरूले अमृत (अमरत्वको रस) प्राप्त गर्न समुद्र मन्थन गरेका थिए। त्यसबेला धन्वन्तरी देवताले अमृत भरिएको कुम्भ (घडा) लिएर उभिए। जसमा भन्ने नै हो भने १२ दिनसम्म (मानव गणनामा १२ वर्ष) देवदानवबीच यसको लडाइँ भयो। युद्धको क्रममा अमृतका केही बिन्दु हरिद्वार, प्रयागराज, नासिक, र उज्जैनमा खसेको विश्वास गरिन्छ। यसैले यी चार स्थानहरूमा प्रत्येक १२ वर्षमा कुम्भमेला आयोजना हुन्छ। यसको अलवा अन्य एक कथामा उल्लेख छ कि समुद्र मन्थनबाट निस्किएको हलाहल विष पिउने क्रममा शिवजीको कण्ठ नीलो भएको थियो। यसले गर्दा उनलाई नीलकण्ठ भनिएको हो। यो घटना पनि महाशिवरात्रिको दिन भएको मानिन्छ। यसरी विभिन्न पौराणिक घटनाहरूले यस पर्वलाई विशेष बनाएका छन्। यसको साथसाथै रातभरि जागरण गरी ॐ नमः शिवायको जप र भजनकीर्तन गरिन्छ। नेपालको पशुपतिनाथ मन्दिर, भारतको काशी विश्वनाथ र अमरनाथजस्ता प्रमुख शिव मन्दिरहरूमा लाखौं श्रद्धालुहरूको भिड लाग्छ। पशुपतिनाथमा त यस दिन अन्तर्राष्ट्रिय स्तरका भक्तहरू पुग्छन्। हाम्रो छिमेकी देश भारत समृद्ध सांस्कृतिक सम्पदा, आध्यात्मिकता र भव्य चाडपर्वहरूको भूमि पनि हो। यहाँ खासगरीकन भन्ने नै हो भने धेरै धार्मिक उत्सवहरू मध्ये, महाशिवरात्रि र कुम्भ मेलाले हिन्दु परम्पराहरूमा एक अद्वितीय र गहिरो महत्त्व राख्छ। यस अर्थमा, हामी महाशिवरात्रि र कुम्भ मेलाको महत्त्व, इतिहास, अनुष्ठान र विश्वव्यापी महत्त्वको अन्वेषण गर्छौं। जुन भारतमा सबैभन्दा महत्त्वपूर्ण आध्यात्मिक जमघटहरूमध्ये यो प्रमुख तीर्थस्थल पनि हो। जबकि भारत समृद्ध सांस्कृतिक सम्पदा, आध्यात्मिकता र भव्य चाडपर्वहरूको भूमि हो। धेरै धार्मिक उत्सवहरूमध्ये, महाशिवरात्रि र कुम्भ मेलाले हिन्दु परम्पराहरूमा एक अद्वितीय र गहिरो महत्त्व राख्छ। यी दुवै चाडपर्वहरूले संसारभरका लाखौंलाख भक्तहरू, सन्तहरू र साधकहरूलाई आकर्षित गर्छन्। जो आध्यात्मिक सार, दिव्य ऊर्जा, र गहिरो जरा भएका परम्पराहरू अनुभव गर्न आउँछन् जुन यी अवसरहरूमा मूर्तरूप हुन्छन्। फलतः कुम्भमेला हिन्दु धर्मको सबैभन्दा ठूलो धार्मिक मेला हो। जुन प्रत्येक १२ वर्षमा एक पटक हरिद्वार, प्रयागराज (इलाहाबाद), उज्जैन र नासिक गरी चार तीर्थस्थलहरूमा बारीबारी आयोजना गरिन्छ। यस मेलाको ऐतिहासिक र धार्मिक महत्त्व रहेको छ। कुम्भ मेलामा लाखौं साधुसन्त, नागा बाबा, श्रद्धालु भक्तजनहरू गंगा, यमुना र सरस्वती नदीको संगमस्थलमा स्नान गरेर आत्मशुद्धि गर्ने विश्वास राख्छन्। कुम्भ मेलाको उत्पत्ति समुद्र मन्थनसँग जोडिएको छ। धार्मिक कथाअनुसार, अमृतकलशको प्राप्तिका लागि देवता र असुरहरूबीच संघर्ष हुँदा अमृतका थोपा यी चार स्थानहरूमा खसेका थिए। जसका कारण यी स्थानहरूलाई पवित्र मानिन्छ। कुम्भ मेला केवल धार्मिक पर्व मात्र नभई आध्यात्मिक, सांस्कृतिक र सामाजिक एकता दर्शाउने अद्वितीय अवसर पनि हो। यस मेलालाई विश्वकै ठूलो धार्मिक जमघट मानिन्छ र युनेस्कोले यसलाई अमूर्त सांस्कृतिक सम्पदाको सूचीमा सूचीकृत गरेको छ । जबकि महाशिवरात्रि भगवान् शिवलाई समर्पित वार्षिकोत्सव हो। त्यस्तैगरी कुम्भ मेला हरेक १२ वर्षमा हुन्छ तर शिवसँग पनि गहिरो सम्बन्ध राख्छ। भगवान शिव नागा साधुहरूद्वारा पूज्य छन्। यसमा पनि भन्ने नै हो भने योद्धा तपस्वीहरू जसले सांसारिक जीवन त्याग्छन् र आफूलाई आध्यात्मिक जागरणमा समर्पित गर्छन्। जसमा कुम्भमेलामा भक्तजनहरूले शिवको विभिन्न रूपमा पूजा गर्ने र पवित्र नदीहरूमा डुब्नेलाई भगवान शिव स्वयंले आशीर्वाद दिने विश्वास गरिन्छ। कुम्भमेलाको समयमा धेरै शिवकेन्द्रित अनुष्ठानहरू हुन्छन्, जसले यी दुई भव्य अवसरहरूबीचको आध्यात्मिक सम्बन्धलाई बलियो बनाउँछ। जुन प्रयागराज (उत्तर प्रदेश) गंगा, यमुना र रहस्यमय सरस्वतीको संगम। हरिद्वार (उत्तराखण्ड) गंगा नदीको किनारमा। उज्जैन (मध्य प्रदेश) शिप्रा नदीको किनारमा। नासिक (महाराष्ट्र) गोदावरी नदीको किनारमा। यी चार स्थानहरूबीच घुम्दै, एक अर्ध कुम्भ मेला (हरेक ६ वर्षमा आयोजित) र एक महाकुम्भ मेला (प्रयागराजमा प्रत्येक १४४ वर्षमा आयोजित) हुन्छ। प्रत्येक १२ वर्षमा लाग्ने गरेको कुम्भ महोत्सव, यसपटक बढी चर्चामा आउनुको प्रमुख कारण १२ वटा कुम्भ महोत्सवपछि आयोजन भइरहेको यो पूर्ण कुम्भ अब १४४ वर्षपछि मात्रै आयोजन हुनेछ। एउटा मानवको निम्ति १४४ वर्षसम्म बाँच्नु असम्भव नै हो, फेरि हिन्दुहरूको निम्ति अति नै पवित्र मानिएको गंगा, यमुना र अदृश्य सरस्वती नदीको मिलन भएको संगमस्थलमा स्नान गर्नु परमपुण्य कर्तव्य मानिन्छ। पौष पूर्णिमादेखि फागुन कृष्ण चतुर्दशी (शिवरात्रि)सम्मको अवधिलाई कुम्भ मासको संज्ञा दिइएको छ। निष्कर्षमा, महाशिवरात्रि भगवान् शिवको आराधनाको पर्व पनि हो। जसले भक्तजनहरूलाई धार्मिक आस्थाको ऊर्जा प्रदान गर्छ, भने कुम्भ मेला हिन्दु धर्मावलम्बीहरूको आस्थाको महाकुम्भ हो। जहाँ आध्यात्मिकता, परम्परा र सांस्कृतिक एकता देख्न सकिन्छ। यी दुवै पर्वहरूले हिन्दु धर्मको धार्मिक महत्त्वलाई विश्वभर चिनाउन मद्दत पुयाएका छन्। अतः महाशिवरात्रि र कुम्भ मेला हिन्दु धर्मका दुई सबैभन्दा महत्त्वपूर्ण आध्यात्मिक चाडहरू हुन्। जहाँ महाशिवरात्रिले भक्तहरूलाई भक्ति, ध्यान र उपवासको माध्यमबाट भगवान शिवसँग जोड्न अनुमति दिन्छ। जुन कुम्भ मेलाले आध्यात्मिक जागरण, सामूहिक तीर्थयात्रा र ईश्वरीय आशीर्वादको लागि अवसर प्रदान गर्दछ। यी दुबै उत्सवहरू भारतको गहिरो आध्यात्मिक लोकाचारको प्रमाणको रूपमा खडा छन्। जसले हिन्दुहरूलाई मात्र होइन तर विश्वभरका साधकहरूलाई आकर्षित गर्दछ। चाहे महाशिवरात्रिमा ओम नमः शिवायको पवित्र जपहरू मार्फत होस् वा कुम्भ मेलामा पवित्र स्नानहरू, यी चाडहरूले लाखौंलाई प्रेरणा दिन्छ, विश्वास, एकता र ईश्वरीय सम्बन्धलाई बढावा दिन्छ। मूलतः अध्यात्म, परम्परा र सरासर मानवीय परिमाणको संगम महाशिवरात्रि र कुम्भ मेलाको अन्तरक्रियामा चरम सीमामा पुग्छ। जसमा भन्ने नै हो भने हिन्दु आस्थाका यी दुई स्तम्भहरू, फरक हुँदाहुँदै पनि, प्रायः एकजुट हुन्छन्, लाखौं भक्तहरूको लागि आध्यात्मिक अनुनाद बढाउँछन्। जुन सन् २०२५ मा प्रयागराजमा महाशिवरात्रिको साथमा सम्पन्न महाकुम्भ मेलाले यी दुई घटनाहरूलाई निकै नजिकको सम्बन्धमा ल्याएको छ। यी दुवै घटनाको गहिराइमा हेरौं।"
"आज डडेलधुरा,दिपायल र जुम्लामा पानी पर्ने संभावना, अन्त कहाँकहाँ हुँदैछ वर्षा ?","काठमाडौं : हाल मनसुनको न्यून चापीय रेखा (    )को प्रभाव सामान्य रहेको छ। मौसम पूर्वानुमान महाशाखाका अनुसार हाल देशको पहाडि भूभागमा आंशिकदेखि सामान्य बदली रहि बाँकी भूभागमा आंशिक बदली रहनेछ। कोशी प्रदेश र बागमती प्रदेशका एक दुई स्थानमा मेघ गर्जनचट्याङसहित हल्का वर्षाको संभावना रहेको जनाइएको छ। आज राती भने कोशी,बागमती र गण्डकी प्रदेशका भूभागमा आंशिकदेखि सामान्य बदली रही बाँकी प्रदेशहरूमा आंशिकदेखि मौसम सामान्यतया सफा रहने छ। कोशी प्रदेश र बागमती प्रदेशका एकदुई स्थानमा मेघ गर्जन चट्यासहित हल्का वर्षाको संभावना छ। यसैगरी आज डडेलधुरा,दिपायल र जुम्लालगायत स्थानमा पार्नी पर्ने संभावना रहेको छ। जनकपुरमा आज सबैभन्दा बढी तापक्रम २९ डिग्रीसम्म रहने नेपाल मनसुन पूर्वानुमानमहाशाखाले जनाएको छ। महाशाखाका अनुसार आज सबैभन्दा कम तापक्रम जुम्लामा माइनस दुई डिग्रीसम्म पुग्ने संभावना छ।"
शिवरात्रिमा दुप्चेश्वरलगायतका मन्दिरमा भिड,"नुवाकोट : महाशिवरात्रिका अवसरमा पशुपतिनाथको पर्यायका रूपमा रहेको नुवाकोटको दुप्चेश्वरलगायत शिवालयहरूमा भक्तजनको ठूलो भिड लागेको छ। महाशिवरात्रिका अवसरमा दुप्चेश्वरसहित शिवालय मन्दिरहरूमा बुधबार निकै ठूलो भिड लागेको छ। दुप्चेश्वर, देवीघाटस्थित शिवधाम, चिम्टेश्वर, कपिलेश्वर, तारकेश्वर, रुद्रेश्वरलगायत ३० भन्दा बढी स्थानमा भक्तजनको ठूलो उपस्थिति भएको छ। पूजाआजाका साथै शिवधुनी बालेर भजनकीर्तनका कार्य गरिएका छन्। कतिपय स्थानमा शिव मन्दिर निर्माण गरिएका छन्। शिवधामहरूमा नुवाकोट, रसुवाका साथै धादिङ तथा काठमाडौं र भारतबाटसमेत तीर्थालुहरू आएको दुप्चेश्वर विकास कोषका राजकुमार श्रेष्ठले जानकारी दिए। दुप्चेश्वरमा भक्तजनहरूको सुविधाका लागि विशेष वयवस्था गरिएको थियो। नुवाकोटका सबै शिव मन्दिरहरूमा आशुतोष भगवान्् शिवको धूमधामका साथ पूजा आराधना एवं दर्शन गर्ने भक्तजनको घुइँचो लागेको छ। धनेश्वर महादेव मन्दिर उद्घाटन नुवाकोटको विदुरमा धनेश्वर मन्दिर निर्माण गरिएको छ। विदुर नगरपालिका२ विदुरमा निर्माण गरिएको धनेश्वर महादेव मन्दिर पूर्वमन्त्री तथा प्रतिनिधिसभा सदस्य अर्जुननरसिंह केसीले उद्घाटन गरे। कार्यक्रमकाबीच पूर्वमन्त्री केसीले राधाकृष्ण मन्दिर परिसरमा निर्मित धनेश्वर महादेवको मन्दिर उद्घाटन गरेका हुन्। पूर्वमन्त्री केसीले नेपालको पहिचान, संस्कृति र परम्परा कसैले रोकेर नरोकिने बताए। उनले धर्मको मर्मलाई सेवासँग जोड्ने प्रवृत्ति कमजोर भएकोले त्यसको विकासका लागि लाग्नुपर्ने बताए। पूर्वमन्त्री केसीले सानो बजेटको योजना स्थानीय सरकारको मातहतमा हुने भएकोले सोहीअनुसार क्रियाशीलता अपनाउन आग्रह गरे। कार्यक्रममा विदुर नगरपालिकाका मेयर राजन श्रेष्ठले नेपालको पहिचान र संस्कृतिको छुट्टै महŒव रहेका कारण सम्पदा संरक्षणमा क्रियाशीलता अपनाइएको बताए। कार्यक्रममा विदुर नपाकी उपमेयर प्रभा बोगटी, विदुर २ का वडाध्यक्ष दीपक कायस्थलगायतले मन्तव्य राखेका थिए। उपभोक्ता समितिमार्फत विदुर नगरपालिकाले प्रदान गरेको रकमबाट मन्दिर निर्माण गरिएको मन्दिर संरक्षण संस्थाका अध्यक्ष रघुनाथ सुवेदीले जानकारी दिए। मन्दिर निर्माणका लागि कुल पाँच लाख रुपैयाँ खर्च भएको छ। यता, महाशिवरात्रिका अवसरमा विदुरकै रुद्रेश्वर महादेव मन्दिर सरसफाइ गरिएको छ। रुद्रेश्वर महादेव मन्दिर संरक्षण समितिको आयोजनामा भएको विदुरस्थित रावलधारा र मन्दिर परिसर सरसफाइ गरिएको हो। मन्दिर परिसरमा शिवधुनी जगाउने र शिवको पूजाआजा आयोजना गर्नका लागि मन्दिर क्षेत्र सरसफाइ गरिएको स्थानीय युवा सामाजिक अगुवा राजेन्द्र पाण्डेले बताए। उनका अनुसार सरसफाइको साथै मन्दिर पनि सजावट गरिएको छ। सरसफाइमा नेपाल प्रहरी, पूर्वप्रहरी संगठन नुवाकोट, विदुर सिटी युथ क्लब, विदुर युवा रेडक्रस सर्कल, वनदेवी सामुदायिक उपभोक्ता समूह र विदुर खानेपानी उपभोक्ता तथा सरसफाइ संस्थाको सहकार्य रहेको थियो। सरसफाइमा आयोजक संस्थाका सदस्य र स्थानीयहरूको सहभागिता रहेको थियो।"
विदेश मोहले छात्रवृत्तिमा विकर्षण,"पछिल्लो समयमा नेपाली विद्यार्थीले १२ कक्षा सक्नेबित्तिकै विदेश जाने प्रवृत्ति बढेको छ। यसको मुख्य कारण नेपालमा भविष्यको आशा नदेखिनु र विदेशमा रोजगारी र उच्च शिक्षाको अवसर बढी देखिनुमात्रै होइन, कतिपय सन्दर्भमा नकारात्मक भाष्यको बढ्दो प्रभाव पनि हो। विद्यार्थीको विदेश पलायनले नेपालका विश्वविद्यालय र कलेजहरूले विद्यार्थी आकर्षण गर्न सकेका छैनन्। छात्रवृत्ति जस्तै आकर्षक अवसरहरू हुँदा पनि विद्यार्थीको ध्यान भने विदेशैतिर छ। देशका लागि यो ठूलो बिडम्वना हो। स्वयं प्रधानमन्त्री केपी शर्मा ओलीले सामाजिक सञ्जालमार्फत विभिन्न विषयका छात्रवृत्तिहरूमा आवेदन खुला गरिए तापनि आवश्यक संख्या नपुगेको जानकारी गराएका छन्। अन्डरग्र्याजुएट एमबीबीएस, पोस्ट ग्र्याजुएट इन्जिनियरिङ, कृषि, पीएचडी, आईटी, मेडिकल साइन्सजस्ता विषयमा आकर्षक छात्रवृत्ति त नेपालमै छ। तर इच्छुक विद्यार्थी न्यून छन्। २०८१ सालको जनगणनाका तथ्यांकअनुसार प्रमाणपत्र तह वा सो सरह अध्ययन गरेका १७ प्रतिशत विद्यार्थी बिदेसिएका छन्। यो मात्र स्नातक तहको तथ्यांक हो भने स्नातकोत्तर तहमा अध्ययन गरेका विद्यार्थीको विदेश जाने अनुपात पनि उच्च छ। नेपाली समाजमा नेपालप्रति निराशावादी धारणा बन्दै गएको छ। यहाँ केही हुँदैन, भविष्य छैन भन्ने नकारात्मक मानसिकताले गर्दा विद्यार्थीहरू नेपाल छोड्न लालायित छन्। राजनीतिक अस्थिरता, शैक्षिक संस्थाहरूको अकर्मण्यता, समयमै कोर्स नसकिने समस्या, गुणस्तरीय शिक्षा अभाव र सरकारी नीति विद्यार्थी पलायनको प्रमुख कारण बनेका हुन्। चीन सरकारले नेपाललाई छात्रवृत्तिका लागि ७१ सिट उपलब्ध गराएकोमा २० विद्यार्थीले आवश्यक कागजात नै नबुझाएकाले ती सिट खारेज हुने जोखिममा छन्। सरकारले छात्रवृत्ति कार्यक्रम प्रभावकारी बनाउन तथा विद्यार्थीलाई स्वदेशमै अध्ययन गर्न प्रेरित गर्न नीतिगत सुधार गर्नु अपरिहार्य छ। यसका लागि नेपालमै अन्तर्राष्ट्रिय स्तरको गुणस्तरीय शिक्षा उपलब्ध गराउनु आवश्यक देखिन्छ। र नेपालमा पनि केही हुन्छ भने आत्मविश्वास जगाउन सक्नुपर्छ। त्यो जिम्मेवारी राज्यको हो। राजनीतिक दलहरू जसले सरकार चलाइरहेका छन्, तिनीहरूको हो। अर्काेतिर छात्तवृत्तिमा पढेका प्राविधिक जनशक्तिले पनि पढाइसक्नासाथ देश छाड्ने गरेका छन्। त्यतापट्टि पनि सरकारको ध्यान जान जरुरी छ।"
एकीकृत फोहोरमैला व्यवस्थापन परियोजना १४ वर्षदेखि अलपत्र,"काठमाडौं : उपत्यकाका १० नगरपालिकाको फोहोर व्यवस्थापन गर्न भनेर ल्याइएको यो परियोजना १४ वर्षदेखि अलपत्र छ। लामो समयसम्म यसको प्रक्रियाअघि नबढेपछि काठमाडौं महानगरपालिकाले एकीकृत फोहोरमैला व्यवस्थापन परियोजनाबाट हात झिकेको छ। जसले गर्दा अन्य नगरपालिका प्रभावित भएका छन्। सरकारले सार्वजनिक निजी साझेदारी अवधारणा अपनाउँदै उपत्यकाको फोहोर व्यवस्थापन गर्ने भनेर सुरुवात गर्न लागेको यो परियोजनाको जिम्मा नेपवेस्टले पाएको थियो। २०६६ सालमा फोहोरमैला व्यवस्थापन तथा स्रोत परिचालन केन्द्रबाट काठमाडौं उपत्यकाको एकीकृत फोहोर मैलाव्यवस्थापन गर्न तीन प्याकेजमा अन्तर्राष्ट्रिय प्रतिस्पर्धामार्फत प्रस्ताव आह्वान गरिएको थियो। प्याकेज १ : काठमाडौं महानगरपालिका र दक्षिणकाली, गोकर्णेश्वर, बूढानीलकण्ठ, तारकेश्वर, टोखा, चन्द्रागिरि, नागार्जुन, शंकरापुर, कागेश्वरी, मनोहरा नगरपालिका । २०६६ पुसमा अन्तर्राष्ट्रिय प्रतिस्पर्धामार्फत प्रस्ताव आह्वान गरिएकामा २०६७ असारमा प्राप्त प्रस्तावहरूमध्ये प्याकेज १ (काठमाडौं महानगरपालिका) मा नेपवेस्ट प्रालिको प्रस्ताव स्वीकृत गरी स्रोत परिचालन केन्द्र तथा प्रस्तावकर्ताबीच समझदारी भएको थियो। सार्वजनिकनिजीसाझेदारी अवधारणामा काठमाडौंको फोहोर व्यवस्थापन अघि बढाइने भनिएको प्रक्रिया करिब १४ वर्षसम्म पनि अलपत्र परी नै रहेको छ। चन्द्रगिरि नगरपालिकाका प्रमुख घनश्याम गिरीले मंगलबारमात्रै गृहमन्त्री रमेश लेखकसँग भेटेर एकीकृत फोहोर व्यवस्थापन परियोजनाको विषय निक्र्योलमा पुर्याउन आग्रह गरेको बताए। उनले भने, एकीकृत फोहोर व्यवस्थापन परियोजना कि लागू गर्नु कि रद्द गर्ने भनेर लिखित रूपमै अनुरोध गरेका छौं। उनले अघिल्लो कार्यकालमै महानगरको नेतृत्वमा सबै पालिकाहरूले र लगानी बोर्डले सही गरेर नेपवेस्ट कम्पनीलाई दिने सहमति जनाएका जानकारी दिए। अघिल्लो पाँच वर्षमा पनि यो परियोजना अघि बढ्न सकेन भने २०७९ सालमा नयाँ स्थानीय सरकार आएको तीन वर्ष बित्दा पनि यसमा कसैको चासो गएको छैन, उपत्यका मेयर फोरमका महासचिवसमेत रहेको गिरीले भने। उनले पूर्व प्रधानमन्त्री पुष्पकमल दाहाल प्रचण्ड र वर्तमान प्रधानमन्त्री केपी शर्मा ओली, उपप्रधान तथा सहरी विकासमन्त्री प्रकाशमान सिंह, लगानी बोर्ड सबैलाई परियोजना अघि बढाउन या रद्द गर्न आग्रह गरेको पनि बताए। सधैं अलमल गरेर बसेर उपत्यकाको फोहोर व्यवस्थापन सम्भव हुँदैन। अबको १० वर्षमा उपत्यकाको फोहोर फाल्ने ठाउँ हुँदैन। सिसडोलवासीले जहिले पनि अवरोध गर्दै आइरहेका छन्। उनले भने, हाम्रो तहबाट जति प्रयास गरे पनि परियोजना अघि बढ्न सकेको छैन। अब माथिल्लो तहले नै यसमा समन्वय गरेर अघि बढाउन जरुरी छ। शंखरापुर नगरपालिकाका प्रवक्ता राधाकृष्ण श्रेष्ठले एकीकृत फोहोर व्यवस्थापन परियोजना आवश्यक रहेको बताए। उनले सार्वजनिक निजी साझेदारीमा अघि बढाउने भनेको यो परियोजनामा सरकारी निकाय र निजी क्षेत्रको सहकार्यमा हुने हुँदा प्रभावकारी हुने बताए। अहिले हाम्र्रो पालिका विगत ७ वर्षदेखि निजी कम्पनीसँगको सहकार्यमा व्यवस्थापन गरिरहेका छौं। हामीले वर्गीकृत रूपमा पनि फोहोर व्यवस्थापन गर्दै आएका छौं। नगरपालिका आफ्नो प्रयास गर्दै गर्ने र यहाँबाट हुन नसक्ने काम परियोजनाबाट गर्ने गरी पनि यसलाई अघि बढाउन सकिन्छ, उनले भने। सहरी विकास मन्त्रालयका सूचना अधिकारी नवराज शर्माले उपत्यका एकीकृत फोहोर व्यवस्थापन परियोजना अघि बढाउन डेडिकेटेड शाखा बनाउने तयारी भइरहेको जानकारी दिए। उनका अनुसार २०७९ सालमै तत्कालीन सहरी विकास मन्त्रीको अध्यक्षतामा सबै मन्त्रालयका सचिवहरू सदस्य रहने गरी एक उच्चस्तरीय सहजीकरण समिति पनि बनेको थियो। तर, त्यसले पनि पीडीएमा अन्तिम सम्झौता गराउन नसकेको देखिन्छ। फोहोरमैलासम्बन्धी परियोजना कार्यान्वयनका लागि दायित्व आएको छ अब यसलाई आवश्यक कार्यविधि बनाउने, शाखा बनाउने काममा मन्त्रालय अघि बढेको छ। लगानी बोर्डका तत्कालीन परामर्शदाता एवं विज्ञ इन्जिनियर आशिष गजुरेल उपत्यकाको एकीकृत फोहोर व्यवस्थापनमा सबै पक्षबीच छलफलपछि पीडीएमा प्रारम्भिक सम्झौता भएको जानकारी दिए। उनका अनुसार प्रारम्भिक सम्झौता लगानी बोर्डले काठमाडौंलगायत ललितपुर र भक्तपुरमा पठाइएको हो। पछि सर्यो काठमाडौं काठमाडौं महानगरपालिकाले यो परियोजनाबाट बाहिएको छ। उसले २०८० साउन २३ गते लगानी बोर्डलाई पठाउँदै फोहोरमैलालाई एकीकृत रूपमा व्यवस्थापन गर्ने सम्बन्धी परियोजना कार्यान्वयन गर्न कठिनाइ भएको व्यहोरासहितको पत्र पठाएको थियो। पत्रमा भनिएको छ, नेपालको संविधान तथा स्थानीय सरकार सञ्चालन ऐन, २०७४ ले प्रत्येक नगरपालिका स्वायत्त स्थानीय तह भएको र नगरपालिका फोरमबाट समेत एकीकृत रूपमा फोहोरमैला व्यवस्थापन परियोजना सञ्चालन नगर्ने भनी सिफारिससहितको निर्णय गरेको हुँदा महानगरले परियोजना कार्यान्वयन गर्न कठिनाइ हुने देखिन्छ। काठमाडौं जिल्लाभित्रका १० वटा नगरपालिकाको फोहोरमैलालाई एकीकृत रूपमा व्यवस्थापन गर्ने सम्बन्धमा नेपाल सरकार, संघीय मामला तथा सामान्य प्रशासन मन्त्रालय, अर्थ मन्त्रालय, लगानी बोर्डलगायतका निकायहरूले अघि बढाउने भनेको परियोजना कार्यान्वयन गर्न काठमाडौं महानगर पछि सरेको होे। महानगरको पत्र २०८० भदौ ८ को लगानी बोर्ड बैठकमा जानकारी गराइएको बोर्डका प्रवक्ता प्रद्युम्न उपाध्यायले जानकारी दिए। त्यसपछि उपत्यका मेयर फोरमले २०८० सालको पुसमा नै एकीकृत फोहोर व्यवस्थापनसम्बन्धी परियोजनाको पीडीए अघि बढाउन सरकारलाई अनुरोध गरेको उनले बताए। तत्कालिन प्रधानमन्त्री पुष्पकमल दाहाल प्रचण्ड को अध्यक्षतामा २०८० चैत २२ मा बसेको लगानी बोर्ड बैठकमा पेस गरिएको थियो। उक्त बैठकले पहिलो परियोजनाका लागि सम्बद्ध स्थानीय तहबीच समझदारीमा समन्वय गरी लगानी बोर्डले सार्वजनिकनिजी साझेदारी तथा लगानी ऐन, २०७५ तथा नियमावली, २०७७ बमोजिम नेपवेस्ट प्रालिसँग गरिने परियोजना विकास सम्झौता प्रक्रिया अघि बढाउन निर्देशन दिएको थियो। बैठकले संघीय मामिला तथा सामान्य प्रशासन मन्त्रालयमार्फत उपत्यकाका सबै स्थानीय तह र पालिकाबाट सहमति लिएर अघि बढ्ने निर्णय गरेको थियो। सोहीअनुसार लगानी बोर्डले संघीय मामिला मन्त्रालयलाई पत्राचार गरेको थियो। शंखरापुर नगरपालिकालगायत केही पालिकाले सोअनुसार अघि बढ्न सहमति पनि दिएको थियो। प्रक्रियामा रही रहेको समयमा २०८१ मंसिरमा काठमाडौं महानगरले फोहोरमैला व्यवस्थापनका लागि भन्दै नयाँ बोलपत्र आह्वान गरेपछि विकासकर्ता कम्पनी नेपवेस्टले पाटन उच्च अदालतमा मुद्दा दायर गरेको थियो। कामपाको ठेक्का रोक्न (स्टे अर्डर) र यो परियोजना छिटो अघि बढाउन तालुकका निकायलाई परमादेश जारी गर्न भनी भनेको कम्पनीले जनाएको छ। उच्च अदालत पाटनले स्टे अडर दिएन तर कामपालाई के कारणले लगानी बोर्डलाई परियोजना अघि नबढाउने पत्र पठाएको हो भनि जानकारी गराउन उत्प्रेषण जारी गरेको थियो। अदालतले नै आफ्नो फोहोर आफैं संकलन गर्न पाउने भनेका कारण यो विषय टुंगिएको काठमाडौं महानगरका प्रवक्ता नवीन मानन्धर बताउँछन्। लगानी बोर्ड र नेपवेस्टबीच भएको पीडीएमा कामपा जवाफदेही नहुने उनको भनाइ छ। कामपाले ६ वटा क्लस्टर बनाएर टेन्डर आह्वान गरेकोमा ४ वटा लागि सकेको र २ वटा पनि ठेक्का लाग्ने प्रक्रियामा रहेको छ। फोहोर व्यवस्थापनमा कामपाले स्वायत्त निर्णय गर्न सक्छ, मानन्धर भन्छन्। कामपाबाट दैनिक ७ सय टन फोहोर निस्किन्छ। अहिले करिब ४१ निजी कम्पनीले कामपाको फोहोर संकलन गर्दै आएका छन्। अहिलेको फोहोर प्राय: फोहोर उठाउने र ल्यान्डफिल्ड साइडमा फाल्नेमात्रै काम हुँदै आएको छ। कामपाले भने वर्गीकृत फोहोर संकलन र व्यवस्थापनको काम सुरु गरिसकेको बताउँछ। उपत्यका मेयर फोरमका महासचिव गिरी संघीय सरकारले गरेको निर्णयबाट काठमाडौं महानगर बाहिरिन नपाउने बताउँछन्। उनले भने, संघीय सरकारले गरेको निर्णय मान्दिन भन्न मिल्दैन। एकले अर्कोलाई देखाएर पन्छिने भन्ने हुँदैन। काठमाडौं महानगरले नगर्ने भन्दा पनि सबै पालिकाको एउटै धारणा हुँदैन। यो परियोजनालाई एउटा ढाँचामा ल्याउन पर्छ। उनले भने, यो परियोजना पूर्ण रूपमा कार्यान्वयन पनि भएको छैन भने रद्द पनि भइसकेको छैन। समन्वय चाहन्छ लगानी बोर्ड स्थानीय सरकारले फोहोर व्यवस्थापन आफैंले गर्न पाउँछ भनेर संविधानले नै तोकेको छ। त्यो प्रावधानअनुसार कामपाले फोहोर व्यवस्थापनका लागि नयाँ ठेक्का अघि बढाएको हुन सक्छ। तर, संघीय सरकारले एकीकृत फोहोर व्यवस्थापन परियोजना अघि बढाउने भनिरहेको अवस्थामा एउटा स्थानीय तहले आफू गर्न पाउँछ कि पाउँदैन भन्ने कुरा महŒवपूर्ण रहेको छ। लगानी बोर्ड नेपालका प्रवक्ता प्रद्युम्नप्रसाद उपाध्यायले भन्छन्, परियोजना धेरै लामोसमयदेखि अघि बढ्न सकिरहेको छैन। परियोजन विभिन्न पक्ष एवं कामपासँग समन्वय पनि हुन सकिरहेको छैन। कामपाबाट फाइल फिर्ता आएपछि सबै सम्बन्धित निकाय राउन्ड डेबलमा बसेर छलफल पनि भएको हो, तर पनि निष्कर्ष निस्किन सकेको छैन। उनका अनुसार संघीय मामिला मन्त्रालय, सहरी विकास मन्त्रालय, लगानी बोर्ड, कामपा सबै निकाय नै परियोजना अघि नबढ्नुका कारण हुन्। सबै निकायबीच समन्वय हुन जरुरी छ। परामर्शदाता गजुरेल कार्यान्वयन वा रद्दमध्ये कुनै पनि भएकोले काठमाडौं महानगर एकलौटी नयाँ ठेक्का लगाउन नमिल्ने बताए। उनले भने, यस्तो अवस्थामा कामपाले नयाँ ठेक्का लगाउन मिल्दैन। नेपाल सरकारको एउटा निकायले गरेको काम अर्को निकायले स्वामित्व नलिने भन्न मिल्दैन। लगानी बोर्डले स्रोत सुनिश्चितता मात्र गरेको हो। यो परियोजना भनेको वर्गीकृत रूपमा फोहोरको व्यवस्थापन गर्ने भन्ने हो। उनका अनुसार उठेको फोहोरमा ८० प्रतिशतको पुनप्र्रयोग गर्दै २० प्रतिशत मात्रै ल्यान्डफिल्ड साइडमा पुर्याउने भन्ने छ। यसले फोहोर फाल्न ल्यान्डफिल्ड साइडमा सधैं हुने समस्यालाई सम्बोधन गर्ने सरकारको अपेक्षा हो। परियोजना भने अड्किएको अड्क्यै२०६९ सालमा लगानी बोर्ड नेपालको स्थापनापछि खरिद प्रक्रिया अघि बढाउन परिचालन केन्द्रबाट लगानी बोर्डमा परियोजना हस्तान्तरण भएको थियो। २०७१ सालमा लगानी बोर्ड, मन्त्रालय, नगरपालिकाको टोलीबाट फिल्ड भेरिफिकेसन कार्य पनि सम्पन्न भयो। लगानी बोर्डले २०७१ मा नै नेपवेस्टलाईविदेशी लगानी भित्र्याउन स्वीकृति प्रदान गरेको थियो। बोर्डले २०७१ मा विस्तृत परियोजना प्रतिवेदन (पीडीए) तयार गर्न नेपवेस्टलाई भनेपछि २०७२ मा नेपवेस्टबाट विस्तृत परियोजना प्रतिवेदन लगानी बोर्डमा पेस भएको थियो। २०७४ मा परियोजना विकास सम्झौताको मस्यौदा तयार भई २०७४ मा नै लगानी बोर्ड र नेपवेस्टबीच प्रारम्भिक पीडीएमा हस्ताक्षर भएको थियो। २०७५ मा नेपवेस्टबाट लगानी बोर्डमा परियोजना कार्यान्वयन कार्यतालिका पेस भएको र २०७६ मालगानी बोर्डबाट काठमाडौं महानगरपालिका (कामपा)मा मस्यौदा सम्झौतासहितको कागजात बुझाइएको थियो। २०७७ मा कामपा नगर कार्यपालिकाले उपमेयरको संयोजकत्वमा पाँच सदस्यीय समिति गठन गरेको थियो। २०७७ मा समितिबाट कामपा प्रमुख समक्ष प्रतिवेदन पेस र नगरसभामा छलफल भएको थियो। २०७८ मा सुल्झिन बाँकी विषयहरूमा कामपाबाट दोस्रो चरणको वार्ता पनि गरिएको थियो। कामपाले २०७८ माघमा प्रधानमन्त्री तथा मन्त्रिपरिषद्को कार्यालयलाई पत्र लेख्दै फोहोर प्रशोधन केन्द्रका लागि सिफारिस भएको चार किल्लाभित्रको जग्गा नेपाल सरकारबाट उपलब्ध गराउने सुनिश्चितताको लागि निर्णयको माग गरेको थियो भने प्रशोधन केन्द्र निर्माण तथा सञ्चालन र फोहोरमैला व्यवस्थापनको विभिन्न चरणमा नेपाल सरकारबाट आवश्यक सुरक्षाको प्रत्याभूति गरिदिन अनुरोध गरेको थियो। यससँगै बालाजुदेखि प्रस्तावित प्रशोधन केन्द्र स्थल तथा ल्यान्डफिलसम्म जाने सडकको स्तरोन्नति तथा नयाँ बनाउनुपर्ने जिम्मेवारी नेपाल सरकारबाट सुनिश्चित गरिदिनलगायतको अनुरोध गरेको थियो। काठमाडौं उपत्यकाको फोहोरमैला व्यवस्थापनको लागि दीर्घकालीन समाधान गर्न कामपा कटिबद्ध रहेको भन्दै प्याकेज १ परियोजनालाई अघि बढाउन महानगरपालिकाको मुख्य भूमिका रहने प्रतिबद्धता पनि व्यक्त गरेको थियो। जवाफमा सोही वर्षको चैत्र १६ अर्थ मन्त्रालयले फोहोर प्रशोधन केन्द्र स्थापनार्थ तथा ट्रान्सफर स्टेसनको लागि आवश्यक पर्ने जग्गा भोगाधिकार तथा उपयोगका सम्बन्धमा सम्बन्धित स्थानीय तहमा पर्ती ऐलानी एवं सरकारी जग्गा भए सो उपलब्ध गराउने व्यहोरा जनाएको थियो। त्यसअनुसार हुन नसकेमा सम्भव भएसम्म सम्बन्धित स्थानीय तहसमेतको सहभागिता रहने गरी जग्गा प्राप्ति, भोगाधिकार वा लिजमा लिने सम्भव नभएमा नेपाल सरकारले नै सो को शिरोभार व्यहोर्ने पनि प्रतिबद्धता व्यक्त गरेको थियो। सार्थ अर्थले फोहोरमैला व्यवस्थापनसँग सम्बन्धित गाडीहरूमा भन्सार तथा अन्त: शुल्कमा छुट दिने सम्बन्धमा प्रचलित कानुनबमोजिम हुने गरी छुट सुविधा दिने पनि जानकारी गराएको थियो। तर, २०७९ वैशाखमा स्थानीय सरकारको चुनावसँगै उपत्यका फोहोरमैला व्यवस्थापन परियोजना ओझेलमा परेको हो। के हो परियोजना ? २०६६ सालमा नै काठमाडौंको उपत्यकाको फोहोर व्यवस्थापन सार्वजनिक निजी साझेदारी पीपीपी मोडेलमा गर्ने भन्ने थियो। काठमाडौंका लागि नेपवेस्ट र ललितपुर तथा भक्तपुरका लागि क्लिन भ्याली कम्पनी छनोट भएको हो। छनोटपछि सरकारी वार्ता टोली र सम्बन्धित कम्पनीबीच वार्ता पनि सम्पन्न भएको हो। त्यसमा काठमाडौंको फोहोर जिम्मा नेपवेस्टलाई लगाउने गरी पीडीएमा प्रारम्भिक सम्झौता पनि भएको हो। यो प्रारम्भिक पीडीएमा लगानी बोर्ड र नेपवेस्टबीच सम्झौता हुँदा कामपाको प्रतिनिधि पनि सहभागी थिए। कानुनी रूपमा प्रतिस्पर्धामा गएर नेपवेस्ट कामपाको फोहोर व्यवस्थापनका लागि चुनिएको हो। संसारभरि पीपीपी मोडलमा काम अघि बढिरहेको छ। छिमेकी मुलुक भारतमा पनि धेरै राज्यहरूमा पीपीपी मोडलमा फोहोरमैला व्यवस्थापन हुँदै आएको छ। यो परियोजनाअनुसार फोहोरको वर्गीकरण गर्दै त्यसको पुनप्र्रयोगमा जोड दिने भन्ने छ। यो अवधारणाअन्तर्गत संकलित फोहोरको २० प्रतिशतमात्र ल्यान्डफिल्ड साइडमा लैजाने र ८० प्रतिशतको पुनप्र्रयोग गर्ने आर्थिक आर्जन गर्ने भन्ने छ। यसमा स्रोतमा वर्गीकरण, स्रोतबाट फोहोर उठाउने, प्रशोधनमा लैजाने, त्यसलाई पुन: प्रयोग गर्नेलाई छुट्ट्याउने, जैविक वा कुहिने फोहोर निकाल्ने र बाँकी फोहोरलाई ल्यान्डफिल्ड साइडमा लैजाने भन्ने छ। यसो हुँदा फोहोरबाट आम्दानी पनि हुने र ल्यान्डफिल्ड साइडको समस्या पनि केही कम हुने भनिएको छ। निर्माणसञ्चालनहस्तान्तरण सम्झौताअनुसार नेपवेस्टसँग सम्झौता भएको थियो। नेपवेस्टसँग सम्झौता हुँदा परियोजनाको लागत ४९० अर्ब भनिएकोमा अहिले करिब ८ अर्ब लागतको आंकलन गरिएको छ। नेपवेस्टले फोहोरमैला संकलन अन्तर्गत घरघर संकलन, सडक सफाइ (सडकनदी किनार, फुटपाथ, गल्ली, खुला क्षेत्र), सम्पदा तथा पर्यटकीय क्षेत्र, जात्रा पर्व, चिकित्साजन्य फोहोरवस्तु, ई वेस्ट र खतराजन्य वस्तुहरूको संकलन भन्ने छ। यस्तै नेपवेस्टले गर्ने अन्य कार्यहरूमा ट्रान्सफर स्टेसन हुँदै ल्यान्डफिल साइटमा अन्तिम व्यवस्थापन, प्रशोधन पूर्वाधार निर्माण सम्पन्न भएपछि, बञ्चरे डाँडामा प्रशोधन केन्द्रको स्थापना तथा सञ्चालन, जनचेतना अभिवृद्धि, तालिम, सफा विकास संयन्त्र विकास र सामाजिक प्रभाव मूल्यांकन गर्ने भन्ने छ। नेपवेस्टसँग सम्झौताको समयावधि हस्तान्तरण अन्तरिम अवधि गरी ९ महिना (तीन महिना थप हुन सक्ने) भनिएको छ। परियोजनाको निर्माण अवधि २ वर्ष (अन्तरिम अवधिसमेत) र व्यावसायिक अवधि २० वर्षको रहने भन्ने छ। २०७४ सालमा तयार भएको पीडीएमा प्रतिघरधुरी २१९ रुपैयाँ सेवा शुल्क लिने र वार्षिक वृद्धिदर ५ प्रतिशत हुने भनिएको छ। प्रस्तावित रोयल्टी २० वर्षमा १ अर्ब ७९ रहने तर रोयल्टी बाँडफाँडको विषय भने बाँकी नै रहेको भनिएको छ। अब हामीले आफ्नो फोहोर आफैं नै संकलन गर्न पाउँछौं। ऐनले पनि व्यवस्था गरेको छ भने अदालतले पनि बाटो खोलिदिएको छ। नेपवेस्टसँग लगानी बोर्डले प्रारम्भिकमात्र सम्झौता गरेको हो। कामपासँग कुनै पनि सम्झौता भएको छैन। नवीन मानन्धर प्रवक्ता, काठमाडौं महानगरपालिका लगानी बोर्ड र निजी कम्पनी नेपवेस्टबीच पीडीएमा प्रारम्भिक सम्झौता भएको पनि करिब ६ वर्ष बितिसक्यो। तर, कार्यान्वयनमा जान सकेको छैन। व्यवस्थित फोहोर व्यवस्थापनका लागि यो परियोजना लागू हुन जरुरी छ। नारायणबहादुर सुवेदी प्रवक्ता, गोकर्णेश्वर नगरपालिका अहिले हाम्रो पालिका विगत सात वर्षदेखि निजी कम्पनीसँगको सहकार्यमा व्यवस्थापन गरिरहेका छौं। नगरपालिकाले प्रयास गर्दै जाने र यहाँबाट हुन नसक्ने काम परियोजनाबाट गर्ने गरी पनि यसलाई अघि बढाउन सकिन्छ। राधाकृष्ण श्रेष्ठप्रवक्ता, शंखरापुर नगरपालिका प्रस्तावित कार्यान्वयन ढाँचा १ जग्गा प्राप्तिसिसडोल आलेटार वा बञ्चरेडाँडा वरिपरि करिब चार सय रोपनी जग्गा निजी लगानीकर्तालाई निर्माण अवधिबाहेक २० वर्षको लागि लिजमा दिनुपर्ने भएकोले सोको लागि संघीय मामिला तथा सामान्य प्रशासन मन्त्रालय, भूमि व्यवस्था मन्त्रालय, सहरी विकास मन्त्रालय, वन तथा वातावरण मन्त्रालय, काठमाडौं महानगरपालिका तथा निजी लगानीकर्ताको प्राविधिक टोलीले गर्ने स्थलगत निरीक्षण र स्थानीय समुदायसँगको छलफलपश्चात् यकिन गरी सिफारिस भएको चार किल्लाभित्रको जग्गा नेपाल सरकारबाट उपलब्ध गराउने सुनिश्चितताको लागि निर्णय हुनुपर्ने। काठमाडौं महानगरपालिका तथा निजी लगानीकर्ताबीच हुने पीडीए अगाडि नै जग्गा उपलब्ध गराउने सम्बन्धमा नेपाल सरकारबाट सैद्धान्तिक सहमतिको लागि अनुरोध गर्ने। फोहोरमैला स्थानान्तरण केन्द्रका लागि नेपवेस्टको अनुरोधमा प्रत्येक नगरपालिकामा कम्तीमा एउटा ८ आनादेखि ४ रोपनीसम्मको सार्वजनिक जग्गा उपलब्ध गराउने। २ सुरक्षा प्रशोधन केन्द्र निर्माण तथा सञ्चालन र फोहोरमैला व्यवस्थापनको विभिन्न चरणमा नेपाल सरकारबाट आवश्यक सुरक्षाको प्रत्याभूति हुनुपर्ने। ३ अनुमति सम्बन्धमाफोहोरबाट उर्जा उत्पादनको लागि आवश्यक लाइसेन्स, अनुमति नेपाल सरकारका निकायबाट प्रदान गर्नुपर्ने।"
कहाँ अल्झियो केयू उपकुलपति चयन ?,"काठमाडौं : काठमाडौं विश्वविद्यालयको उपकुलपति चयन प्रक्रिया सकसमा परेको छ। निवर्तमान उपकुलपति प्राडाभोला थापाको पहिलो चारवर्षे कार्यकाल माघ ६ गते सकिएको छ। प्रधानमन्त्री केपी शर्मा ओलीले नै अघिल्लो कार्यकालमा २०७७ साल माघ ७ गते थापालाई उपकुलपति नियुक्त गरेका थिए। यसका लागि मंसिर २९ गते सरकारले काठमाडौं विश्वविद्यालयका संस्थापक उपकुलपति प्राडा सुरेशराज शर्माको नेतृत्वमा छनोट समिति बनाएको थियो। समितिमा प्राडा अर्जुन कार्की र पूर्वशिक्षासचिव जनार्दन नेपाल सदस्य छन्। तर अढाई महिनासम्म पनि यो समितिले उपकुलपति चयन गर्न सकेको छैन। रिक्त भएको डेढ महिना हुन लागिसकेको छ। उपकुलपतिमा इच्छा जाहेर गर्दै १७ जनाले आवेदन दिएकामा १६ जनाको नाम स्वीकृत भएको छ। छनोट समितिले त्यसबाट तीन जनाको नाम सिफारिस गर्नुपर्नेमा सकस परिरहेको हो। यसमा ढिलाइ भएकामा तीमध्ये ८ जनाले प्रधानमन्त्री एवं कुलपति केपी शर्मा ओलीलाई गुहार्दै प्रक्रिया यथाशीघ्र टुंग्याउन आग्रह गरेका छन्। सरकार गुहार्ने उपकुलपतिका उम्मेदवारमा प्राडा बालचन्द्र लुइँटेल, प्राडाहरिप्रसाद न्यौपाने, प्राडाकन्हैया झा, प्राडा विभूतिरञ्जन झा, प्राडा वेदमणि दाहाल, प्राडाश्यामनारायण लाभ, प्राडा बिमप्रसाद श्रेष्ठ, प्राडा धीरज गिरी छन्। त्यस्तै, विश्वविद्यालयका १३ पदाधिकारीले संयुक्त रूपमा पत्र पठाएर उपकुलपति सिफारिस प्रक्रिया छिटो टुंग्याउन माग गरेका छन्। पत्र पठाउनेहरूमा स्कुल अफ एजुकेसनका डिन प्राडा बालचन्द्र लुइँटेल, एसोसिएट डिनद्वय प्राडा प्रकाशचन्द्र भट्टराई र प्राडा हेमराज काफ्ले, स्कुल अफ आर्टस्का कायममुकायम डिन एक्कुमाया पुन, एसोसिएट डिन डा उद्धव प्याकुरेल, स्कुल अफ म्यानेजमेन्टका डिन प्राडा विजय केसी, एसोसिएट डिन डा खगेन्द्र आचार्य छन्। पत्रमा स्कुल अफ मेडिकल साइन्सेज डिन प्राडा मनोज हुमागाईं, स्कुल अफ साइन्सका कायममुकायम डिन प्राडा उज्ज्वलमान जोशी, स्कुल अफ लका डिन प्राडा ऋशिकेश वाग्ले, एसोसिएट डिन डा शिवकुमार गिरी र स्कुल अफ इन्जिनियरिङका एसोसिएट डिनद्वय डा श्यामसुन्दर खड्का र प्राडा बालकृष्ण बलको पनि हस्ताक्षर छ। उनीहरूले समिति आफैंले स्वीकृत गरेको प्रक्रिया र मापदण्डमा आधारित भई तीन जनाको नाम यथाशीघ्र सिफारिस हुनेमा आशा देखाएका छन्। काठमाडौं विश्वविद्यालय स्थापनाको ३३ वर्ष पूरा भएको छ। संस्थापक उपकुलपति शर्मा लगातार चार कार्यकाल र डा रामकण्ठ माकाजू लगातार दुई कार्यकाल उपकुलपति भएका थिए। डा थापा एक कार्यकाल उपकुलपति भए। हाल कामु उपकुलपतिका रूपमा रजिस्टार डा अच्युत वाग्ले छन्। डा थापा र डा वाग्ले पनि उपकुलपतिको प्रतिस्पर्धामा छन्।"
माओवादी केन्द्रको तराईमधेस जागरण अभियानमा महेन्द्र राय पनि सहभागी,धरान : नेकपा माओवादी केन्द्रको तराई मधेश जागरण अभियानमा नेपाल समाजवादी पार्टीका केन्द्रीय अध्यक्ष महेन्द्र राय यादव पनि सहभागी भएका छन् । झापादेखि माओवादीले सुरु गरेको हुलाकी राजमार्ग केन्द्रीय जागरण अभियानमा राय सुनसरीका विभिन्न पालिकामा आयोजना गरेको कार्यक्रममा उनी सहभागी भएका हुन्। यादवले संविधानको रक्षा माओवादीले मात्र गर्न सक्ने भएकाले यो अभियानमा सहभागी भएको बताए। तराई मधेशका जनताको हक अधिकार माओवादीले मात्र स्थापित गर्न सक्ने पनि अध्यक्ष यादवले बताए । उनले आफ्नो पार्टी छिट्टै माओवादीसँग एकीकरण हुने पनि बताए । उनले नेपाल समाजवादी पार्टीले माओवादीसँग पार्टी एकीकरण गर्ने यस अगाडि नै सहमति गरेको पनि बताए ।
केन्द्रमा हुँदाहुँदै प्रदेशमा लोकसेवा स्थापना गर्ने विषयमा पुनर्विचार गर्नुपर्छ : अध्यक्ष रेग्मी,"काठमाडौं : लोकसेवा आयोगका अध्यक्ष माधवप्रसाद रेग्मीले सरकारले मागेको कर्मचारी व्यवस्थापन गर्न आयोग सक्षम रहेको बताएका छन्। सिंहदरबारमा बिहीबार बसेको संघीयता सबलीकरण तथा राष्ट्रिय सरोकार समितिमा अध्यक्ष रेग्मीले देशभरि नै सरकारलाई आवश्यक परेको कर्मचारी व्यवस्थापन गर्न आयोग सक्षम रहेको बताए। उनले सरकारले माग गरेको कर्मचारीलाई पूर्ति गर्ने काम आयोगले गरिरहेको भन्दै आयोगले आफुखूसी कर्मचारी माग्ने काम नगरेको स्पष्ट पारे। रेग्मीले आयोगका आफ्नै सिद्धान्त रहेकाले मायादयाका आधारमा काम गर्न नसक्ने बताए। केन्द्रमा लोकसेवा आयोग हुँदाहुँदै प्रदेशमा लोकसेवा स्थापना गर्नुपर्ने कारणबारे पुनर्विचार गर्नुपर्ने उनको भनाइ छ। उनले प्रदेश लोकसेवा आयोगले अस्थायी, करार, ज्यालादारीरूपमा कर्मचारी नियुक्ति गर्न नसक्ने बताए। अध्यक्ष रेग्मीले देशभरि एउटै निकायले कर्मचारी व्यवस्थापन गर्न सके एकै खालको सुशासन कायम हुने र त्यही अनुसार कामको गुणस्तर हुने जिकिर गरे। लोकसेवा आयोगको वार्षिक प्रतिवेदनमाथिको छलफलका क्रममा समिति सदस्यहरूले समावेशी सिद्धान्तका आधारमा भर्ना छनौट विधिप्रति जिज्ञासा राखेका थिए।"
भूकम्प पीडितको पुनःस्थापनाका लागि कार्यान्वयन इकाई स्थापना हुँदै,"काठमाडौं : जाजरकोट, बझाङ र डोटीमा पुनःनिर्माण तथा पुनःस्थापना आयोजना कार्यान्वयन इकाई स्थापना हुने भएको छ। बिहीबार सिंहदरबारमा बसेको विपद जोखिम न्यूनीकरण तथा व्यवस्थापन कार्यकारी समिति बैठकले भूकम्पपछिको क्षति आकलन, पुनःनिर्माण र पुनःस्थापना गर्न कार्यान्वयन इकाई स्थापना गर्ने निर्णय गरेको हो। आगामी फागुन २३ गते बझाङ, २४ गते अछाम र २५ गते जाजरकोट पुगेर पुनःनिर्माण तथा पुनःस्थापना आयोजना कार्यान्वयन इकाईको कार्यालय उद्घाटन गर्ने तयारी गरिएको छ। गृहमन्त्री रमेश लेखले भूकम्पपछिको पुनःनिर्माण एवं पुनःस्थापनाका लागि जाजरकोट, डोटी र बझाङमा पुनःनिर्माण तथा पुनःस्थापना आयोजना कार्यान्वयन इकाइको कार्यालय उद्घाटन गर्ने तयारी गरिएको जानकारी दिए। वितेको ६ महिनामा विस्तृत क्षति आकलन र निजी घरहरूको पुनःनिर्माण एवं पुनःस्थापन गर्न लागि आवश्यक मापदण्ड बनाउने, नियमावली बनाउने र बजेट व्यवस्थापनको कार्य भएको उनले बताए। गृह मन्त्रालयले जाजरकोट र बझाङ केन्द्रविन्दु भएर गएको भूकम्पपछिको पुनःनिर्माणलाई प्रभावकारी रूपमा अघि बढाउने गरी कार्ययोजना ल्याएको छ। जाजरकोटमा गत २०८० कात्तिक, बझाङमा २०८० असोज र डोटीमा २०७९ कात्तिकमा केन्द्रबिन्दु भएर भूकम्प भएको थियो।"
मन्त्री यादवको निर्णय खानेपानी प्रणालीमा क्लोरिनेसन युनिट अनिवार्य,"काठमाडौं : अब देशभरका प्रत्येक खानेपानी प्रणालीमा क्लोरिन डोजिङ युनिट अनिवार्यरूपमा जडान गरिने भएको छ। खानेपानी मन्त्री माननीय प्रदीप यादवले मन्त्रीस्तरीय निर्णय गर्दै अबदेखि कुनै पनि खानेपानी प्रणाली क्लोरिनेसन प्रक्रिया बिना सञ्चालन गर्न नपाइने बनाएका हुन्। सरकारले खानेपानीको गुणस्तर सुधार गर्न दीर्घकालीन योजना बनाएकाले अब अब देशभरका प्रत्येक खानेपानी प्रणालीमा क्लोरिन डोजिङ युनिट अनिवार्य रूपमा जडान गर्नु पर्ने मन्त्री यादवले बताए। 'खानेपानी मात्र पर्याप्त हुँदैन, गुणस्तरीय र सुरक्षित हुनु पनि जरुरी छ । सुरक्षित पिउने पानी जनताको आधारभूत अधिकार हो, र सरकार त्यसको प्रत्याभूति गर्न कटिबद्ध छ,' उनले भने। नेपाल सरकारले सन् २०३० भित्र ९९ प्रतिशत जनसङ्ख्यालाई सुरक्षित पिउने पानीको पहुँचमा ल्याउने लक्ष्य राखेको छ। संघ, प्रदेश, तथा स्थानीय तहको सहकार्यमा क्लोरिन युनिट प्रविधि प्रभावकारीरूपमा कार्यान्वयन गरिने मन्त्री यादवले बताए। मन्त्रालयका सचिव प्रमिलादेवी शाक्य बज्राचार्यका अनुसार यो निर्णय आम नागरिकको स्वास्थ्य सुरक्षाका लागि कोसेढुङ्गा सावित हुनेछ। 'मन्त्रीस्तरीय निर्णयमार्फत अब प्रत्येक खानेपानी प्रणालीमा क्लोरिन डोजिङ युनिट अनिवार्य रूपमा जडान गर्नुपर्ने व्यवस्था गरिएको छ। यस निर्णयले आम नागरिकलाई सुरक्षित, शुद्ध र गुणस्तरीय पिउने पानी सुनिश्चित गर्दै पानीजन्य रोगको जोखिमलाई न्यून गर्नेछ,' उनले भने। क्लोरिन युनिट जडानको अनिवार्यता लागू भएसँगै दूषित पानीका कारण हुने रोगहरूको दरमा उल्लेखनीय गिरावट आउने विश्वास गरिएको छ। सरकारको यो निर्णयले सम्पूर्ण देशभरि स्वच्छ, सुरक्षित, र गुणस्तरीय पिउने पानीको सुनिश्चितता गर्दै नागरिकको स्वास्थ्य सुरक्षामा ऐतिहासिक योगदान पुर्याउनेछ। नेपाल सरकार सुरक्षित पिउने पानी, स्वस्थ नागरिक अभियानप्रति पूर्णरूपमा प्रतिबद्ध रहेको जनाएको छ।"
गोवाका मन्त्रीले पशुपतिमा सुन दान गर्न चाहनु भएको छ : पर्यटनमन्त्री,"काठमाडौं : संस्कृति,पर्यटन तथा नागरिक उड्डयनमन्त्री बद्रीप्रसाद पाण्डेले सङ्घीय लोकतान्त्रिक गणतन्त्र नेपाललाई धार्मिक भावले बलियो बनाउने बताएका छन्। धार्मिक,सांस्कृतिक पत्रकार समाज, नेपाल (रेक्जोन) को आज पशुपति क्षेत्रस्थित गुह्येश्वरी मन्दिर परिसरमा शुभारम्भ गर्दै उनले मानिसलाई आत्मानुशासनमा ल्याउन धार्मिक भाव र लोकतान्त्रिक भाव आवश्यक पर्ने बताए । धार्मिक भाव र लोकतान्त्रिक भावले सङ्घीय लोकतान्त्रिक गणतन्त्र नेपाललाई सबल बनाउने मन्त्री पाण्डेको भनाइ थियो । 'पशुपति क्षेत्रमा आउने मानिस धार्मिक भावका हुन्छन्,यस्तो भाव हुनेहरूले जताततै फोहोर गर्नु भएन,आफूले गरेको फोहोर सही स्थानमा व्यवस्थापन गर्नुपर्छ,आत्मानुशासन हुने गरेकै कारण कति देशमा सडकमा ट्राफिक बस्नुपर्दैन,हामी पनि धार्मिक र लोकतान्त्रिक भावले त्यही मार्गमा अघि बढ्नुपर्छ,'उनले भने। पशुपतिनाथ मन्दिरलाई सुन दान गर्ने दाता आउन थालेको उल्लेख गर्दै मन्त्री पाण्डेले त्यसलाई व्यवस्थित गर्न पशुपति क्षेत्र विकास कोष सञ्चालक परिषद्बाट समिति गठन गरिएको जानकारी दिए। 'सुन लिएर व्यवस्थित गर्ने कार्यविधि नभएका कारण समितिले अध्ययन गरेर आवश्यक कानुन निर्माण गरी दाताबाट सुन लिएर त्यसको सदुपयोग हुन्छ,गोवाका मन्त्रीले नै सुनदान गर्न चाहनुभएको छ,पशुपति क्षेत्रमा दानको सदुपयोग हुन्छ,'कोष सञ्चालक परिषद्को अध्यक्षसमेत रहेका मन्त्रीले भने।"
७८ जना सहसचिवको सरुवा (सूचीसहित),"काठमाडौं : सरकारले ७८ जना सहसचिवहरूको सरुवा गरेको छ। फागुन १२ गते बसेको मन्त्रिपरिषद् बैठकले उनीहरूको सरुवा गरेको हो। सरकारले पदमकुमार श्रेष्ठलाई अर्थ मन्त्रालय, दिलिपकुमार गौतमलाई अर्थमन्त्राल, योगेन्द्र दुलाललाई भूमि व्यवस्था मन्त्रालय, युवराज अधिकारीलाई मधेस प्रदेश मुख्यमन्त्री कार्यालय र भविश्वर पाण्डेलाई गृह मन्त्रालयमा सरुवा गरिएको हो। सूची हेर्नुस्:"
"वीर अस्पतालको प्रयोगशालाको क्षमता वृद्धि, दुई सिफ्ट अपरेशन थाल्ने तयारी","काठमाडौं : चिकित्सा विज्ञान राष्ट्रिय प्रतिष्ठान वीर अस्पतालले दैनिक दुई सिफ्टमा अपरेशन थाल्ने भएको छ। एक साताभित्रै दुई सिफ्टमा अपरेशन गर्ने गरी व्यवस्थापन गरिएको निमित्त निर्देशक डा समाज गौतमले बताए। अहिले एक सिफ्टमा भइरहेको छ, उनले भने, एक साताभित्र दुई सिफ्ट अपरेशन गर्ने गरी व्यवस्था मिलाएका छौं। निमित्त निर्देशक गौतमले अस्पतालको प्रयोगशालाको क्षमता वृद्धिका लागि उपकरणहरु थपिएको बताए। ल्याब परीक्षणका लागि बाहिर जान नपर्ने गरी प्रयोगशालाको क्षमता बढाएका छौं, उनले भने, बाहिर प्रयोगका लागि गइरहेका परीक्षणको विवरण अध्ययन गरेर आवश्यक उपकरण र जनशक्ति व्यवस्थापन गर्ने योजनाअनुसार काम थालिएको छ। डा गौतमले वीरमा हाल दैनिक २५ एमआरआई भइरहेकामा क्षमता वृद्धि गरेर ३२ पुर्याइसकेको बताए। अहिले दैनिक भएकोभन्दा बढी एमआरआई सेवा उपलब्ध भएको छ, उनले भने, अब पहिलेभन्दा महिनामा दुई सय जनाले बढी सेवा लिन पाउनेछन्। वीर अस्पतालले शौचालय सफा नभएका भनेर बिरामी तथा कुरुवाको गुनासो आउने गरेको भन्दै यसको व्यवस्थापनका लागि समेत काम भइरहेको निमित्त निर्देशक गौतमले बताए।हामीले कसरी अझ बढी सफा गर्न सकिन्छ भनेर टोलीलाई अनुगमन तथा सुधारका लागि खटाएका छौं, उनले भने,यसको नतिजा पनि चाँडै देखिनेछ।"
डिजिटल युगमा कुनै मुलुकको एक्लो प्रयासले अपराध नियन्त्रण प्रभावकारी हुँदैन : प्रधानमन्त्री,"प्रधानमन्त्री ओलीले समृद्ध नेपाल, सुखी नेपालीको राष्ट्रिय गन्तव्य प्राप्ति गर्न सुशासन प्राप्ति तथा जनताको सामाजिक र आर्थिक अधिकारको प्रयोग आवश्यक पर्ने तर यी कुनै पनि अधिकारको दुरुपयोग हुन नहुने बताए। काठमाडौं : प्रधानमन्त्री केपी शर्मा ओलीले डिजिटल युगमा कुनै मुलुकको एक्लो प्रयासले अपराध नियन्त्रण प्रभावकारी नहुने बताएका छन्। महान्यायाधिवक्ताको कार्यालयद्वारा आज आयोजित डिजिटल अपराधसम्बन्धी अन्तर्राष्ट्रिय सम्मेलनको उद्घाटन गर्दै प्रधानमन्त्री ओलीले अपराध नियन्त्रण प्रभावकारी नहुने भएकाले यसमा अन्तर्राष्ट्रिय सहयोग आदानप्रदान आवश्यक हुने बताएका हुन्। डिजिटल युगमा कुनै मुलुकको एक्लो प्रयासले अपराध नियन्त्रण प्रभावकारी हुँदैन। यसमा अन्तर्राष्ट्रिय सहयोग आदानप्रदान आवश्यक पर्छ। डिजिटल प्रविधिको प्रयोग गरेर वा नगरेर अपराध हुन सक्ने र यसको अनुसन्धानका लागि विद्युतीय प्रविधि प्रयोगको सुविधाले अपराध नियन्त्रणमा अन्तर्राष्ट्रिय सहयोग आदानप्रदान सहज हुन्छ। उनले सामाजिक सञ्जालमा सामाजिक मर्यादाहरू ध्वस्त बनाएर घृणाको राजनीति फैलाउने र परिवारकै बीचमा पनि अविश्वास पैदा गर्ने जस्ता कामहरु नियन्त्रण गरिने बताए। मानवीय सुख र समृद्धिका लागि डिजिटल प्रविधिको प्रयोग हुनुपर्ने भएकाले अधिकारको प्रयोगका नाममा समाजलाई विकृत बनाउने छाडातन्त्रलाई रोक्न कानुन ल्याएको बताए। प्रधानमन्त्री ओलीले विज्ञान र प्रविधिले मानिसलाई सहज र सरल बनाइ सुख सुविधा दिने भएकाले यसको दुरुपयोगका कारण सभ्य समाजका लागि अपराध नियन्त्रण चुनौतीपूर्ण बनेको उल्लेख गरे। २० औं शताब्दीले नयाँ नयाँ आविष्कार दिएको छ तर त्यसको दुरुपयोग पनि भएको छ। अपराधका क्षेत्रमा सङ्गठित प्रयासहरु भएका छन्। हामीले एआइ र डिजिटल प्रविधिको प्रयोग गरेर अपराध हुन नपाउने परिस्थिति निर्माण गर्नुपर्छ र अपराध भइहालेमा वस्तुनिष्ठ अनुसन्धान गरेर निष्पक्ष न्याय निरुपण गर्न सक्नुपर्छ।, प्रधानमन्त्री ओलीले भने, अहिले डिजिटल प्रविधिको सदुपयोग मात्र भइरहेको छैन। दुरुपयोग र अपराध कर्म पनि भइरहेको छ। अपराध रोक्न र प्रभावकारी न्याय दिन यस्ता सम्मेलनले भूमिका खेल्नेछ भन्ने मैले विश्वास लिएको छु। प्रधानमन्त्री ओलीले समृद्ध नेपाल, सुखी नेपालीको राष्ट्रिय गन्तव्य प्राप्ति गर्न सुशासन प्राप्ति तथा जनताको सामाजिक र आर्थिक अधिकारको प्रयोग आवश्यक पर्ने तर यी कुनै पनि अधिकारको दुरुपयोग हुन नहुने बताए। उनले भने, विकास भएको छ तर अहिले भएको विकासमा हामी सन्तुष्ट छैनौँ। कुनै पनि बेथितिबाट हामी सुशासन र समृद्धि प्राप्त गर्न सक्दैनौँ। जनतालाई हरेक हिसाबले जैविक र आधारभूत अधिकार सम्पन्न बनाउन हामी अझ अगाडि बढ्न चाहान्छौँ। हामी पूर्ण लोकतन्त्र चाहान्छौँ। हाम्रा सबै सामाजिक प्रबन्धहरुले मानवीय सुख र सहज आपूर्तिको परिपाटी बसाउनुपर्छ। देशलाई पछ्यौटेपनबाट अगाडि बनाउने प्रयासलाई हामी सफल बनाएर छाड्ने छौँ। महान्यायाधिवक्ता रमेश बडालले आपराधिक घटनामध्ये डिजिटल प्रयोगबाट अपराध हुने क्रम बढ्दो रहेको र सामाजिक सञ्जाल दुरुपयोगका साथै डिजिटल ठगी, वित्तीय अपराध तथा डाटा सुरक्षा चुनौतीपूर्ण भएको बताए।"
जनताको हितमा काम गर्न खानेपानी मन्त्रीको संस्थानका कर्मचारीलाई निर्देशन,काठमाडौं : खानेपानी मन्त्री प्रदिप यादवले खानेपानी संस्थानमा देखिएको बेतिथि अन्त्य गर्दै नाफामा लगेर छाड्ने प्रतिवद्धता जनाएका छन्। संस्थानको ३६ औं वार्षिकोत्सवका अवसरमा बिहीबार काठमाडौंमा आयोजित कार्यक्रममा मन्त्री यादवले नयाँ योजनाका साथ संस्थानमा देखिएको बेतिथि अन्त्य गर्दै घाटामा रहेको संस्थानलाई नाफामा लगेर छाड्ने प्रतिवद्धता जनाएका हुन् । उनले केहि कर्मचारीहरूले संस्थाको हित बिपरित काम गरेको भन्दै असन्तुष्टि समेत व्यक्त गरे। संस्थानलाई कार्यबहाकको भरमा धेरै दिन चलाउन नसकिने भन्दै छिटै महाप्रबन्धक नियुक्त गर्ने उनले जानकारी दिए । उनले आफू मन्त्रालयमा आएपछि खानेपानीको क्षेत्रमा धेरै सकारात्मक काम भएका कारण जनताको असन्तुष्टि अन्त्य भएको दावी गरे। मन्त्री यादवले जनतालाई हितमा राखेर काम गर्न कर्मचारीहरूलाई निर्देशन दिए। कार्यक्रममा संस्थानका केहि कर्मचारीलाई सम्मान गरिएको थियो ।
"महेन्द्र मोरङ क्याम्पसमा नेविसंघका दुई समूहबीच झडप, तीनजना घाइते","विराटनगर : विराटनगरको महेन्द्र मोरङ आदर्श बहुमुखी क्याम्पसमा नेपाली कांग्रेसको भ्रातृ संगठन नेपाल विद्यार्थी संघ (नेविसंघ)आवद्ध विद्यार्थीबीच बिहीबार बिहान झडप भएको छ । झडपमा परेर नेविसंघ केन्द्रीय सदस्य र मोरङ जिल्ला सभापतिसहित ३ जना घाइते भएका छन् । संस्थापन अर्थात् पार्टी सभापति शेरबहादुर देउवा र संस्थापनइतर अर्थात् डाशेखर कोइराला पक्षधर विद्यार्थीबीच बिहान करिब १० बजेतिर झडप भएको बताइएको छ । झडपमा महेन्द्र मोरङ क्याम्पसमै अध्ययनरत नेविसंघ केन्द्रीय सदस्य पूजा विश्वास, नेविसंघ मोरङका जिल्ला सभापति सरोज पोखरेल र सचिव गुड्डु साह घाइते भएको नेविसंघले जनाएको छ । घाइते तीनै जना पार्टीभित्र इतर पक्षका हुन् । साह र विश्वासको अवस्था सामान्य छ । पोखरेलले अलि असजिलो महसुस गरेपछि एम्बुलेन्समा राखेर उपचारका लागि विराटनगरको नोबेल शिक्षण अस्पतालतर्फ लगिएको केन्द्रीय सदस्य विश्वासले बताइन् । उनका अनुसार महेन्द्र मोरङका स्ववियु (स्वतन्त्र विद्यार्थी युनियन)का सभापति जसवन्त पौडेलसहितको समूहले आक्रमण गरेको हो । घटनापछि बाहिरिएको भिडियोमा पोखरेललगायत माथि आक्रमण भइरहेको देखिन्छ । सुरुमा मुक्का प्रहार गरियो । त्यसपछि बन्चरो लिएर आक्रमण गरियो,विश्वासले भनिन्,जिल्ला सभापतिको स्वास्थ्यमा अलि समस्या देखियो । हामी २ जना सामान्य नै छौं । स्ववियुको चुनाव लागेकाले क्याम्पसको वस्तुस्थिति बुझ्न जिल्ला सभापति र सचिव आएका बेला आक्रमण भएको उनको भनाइ छ । स्ववियु चुनावलाई लक्षित गरेर क्याम्पसको वस्तुस्थिति बुझ्न आउँदा सांघातिक हमला भयो । स्ववियु सभापतिको नेतृत्वमा रहेका करिब ५०६० जनाले आक्रमण गरेका हुन्,उनले भनिन्,'जिल्ला सभापति पोखरेलको टाउको र शरीरका विभिन्न भागमा समस्या देखिएको छ । तत्काल उपचारतर्फ केन्द्रित भएकाले घटनाका सम्बन्धमा थप कदम पछि चाल्छौं । विश्वासका अनुसार नेविसंघका जिल्ला सभापति र सचिव पुगेर क्याम्पसको अवस्था बुझ्दै गर्दा आक्रमण सुरु भयो । क्याम्पसका बारेमा विद्यार्थीमा नराम्रो सन्देश जाने बुझेर केही समस्या भएमा छलफलबाट समाधान गरौं भनेर हामीले बारम्बार आग्रह गर्यौं, उनले भनिन्, तर, कुरै नसुनिकन एक्कासि आक्रमणमा उत्रिए । शैक्षिक संस्थाभित्र गुण्डागर्दी र अराजक शैलीमा आक्रमण भएको विश्वासको भनाइ छ । सुरुमा मुक्काले प्रहार गरिएको र पछि बच्चरोसमेत ल्याएर आक्रमण गरिएको दाबी उनको छ । विश्वासका अनुसार स्ववियुका नाममा धेरै बदमासी भएका छन् । हामीले बारम्बार हिसाब माग्दा स्ववियुले दिँदैन । कलेजभित्रै विद्यार्थीलाई कुट्ने र धम्क्याउने काम हुन्छ । स्ववियुका गतिविधिमा हामीले निरन्तर खबरदारी गरिरहेका छौं । त्यही रिसईबी राखेर आक्रमण गरिएको हुनसक्छ,विश्वासले भनिन् । स्ववियु सभापति पौडेलले भने बिना जानकारी क्याम्पसमा नेविसंघको नयाँ इकाई गठन गर्न खोजिएपछि विवाद भएको बताए । म पहिले क्याम्पसको नेविसंघ सभापति थिएँ । स्ववियु सभापति भएपछि प्रशान्त यादवलाई कार्यवाहक दिएँ । कामकारबाही राम्ररी नै चलिरहेको छ । एक्कासि नयाँ इकाई समिति गठन गर्न खोजिएपछि विवाद बढेर झडप भएको हो,उनले भने । पौडेल पार्टीको संस्थापन पक्षधर हुन् । यो जिल्लाले हेर्ने क्याम्पस होइन । इकाई कमिटी गठन गर्दा केन्द्रले नै प्रतिनिधि पठाउँछ । केन्द्रको अधिकार क्षेत्रभित्र प्रवेश गरेर जिल्लाले हस्तक्षेप गर्न खोजेपछि विरोध गरिएको हो,उनी भन्छन् । पौडेलका अनुसार नेविसंघका जिल्ला सभापति पोखरेल क्याम्पसमा नयाँ इकाई समिति बनाउने तयारीका साथ आएका थिए । पोखरेल पार्टीभित्र इतर पक्षधर हुन् । इतर पक्षधरले भने क्याम्पसमा नयाँ इकाई गठन गर्न नभइकन स्ववियु निर्वाचनको तयारीका बारेमा बुझ्न गएको बताएको छ । स्ववियु सभापति पौडेलले भने घटना भएका बेला आफू बाहिर रहेको र केहीबेरमा मात्रै क्याम्पसमा पुगेको बताए । उनले विवाद नेविसंघभित्रै रहेको उल्लेख गरे । विवाद बढेर दुई पक्षबीच झडप भएको जानकारी पाएपछि प्रहरी पुगेको थियो । नेविसंघका विद्यार्थीबीच सामान्य हात हालाहाल भएको मोरङ प्रहरीका प्रवक्ता डीएसपी मदन केसीले जानकारी दिए । घटना भइसकेपछि हामी पुग्यौं । क्याम्पसभित्र प्रवेश गरेनौं उनले भने, तर,दुई पक्षबीच एकआपसमा मिल्ने र घटनालाई थप नबढाउने सहमति भएको थियो । त्यसपछि उनीहरुबीच के भइरहेको छ भनेर थाहा छैन । केसीका अनुसार सहमतिका लागि बेलुका ५ बजेतिर पुनः बस्ने भनेर विद्यार्थी नेताहरूले भनेका थिए । प्रहरीले घटनाको थप अनुसन्धान गरिरहेको उनको भनाइ छ ।"
"प्रविधिको दुरुपयोगले अपराध बढे, सामाजिक सञ्जालमा छाडातन्त्र, अराजकता स्वीकार्य छैन : ओली","काठमाडौं : प्रधानमन्त्री केपी शर्मा ओलीले सामाजिक सञ्जालमा प्रविधिको दुरुपयोगले अपराधहरू बढ्दै गएको बताएका छन्। काठमाडौंमा बिहीबार डिजिटल अपराध नियन्त्रणसम्बन्धी अन्तर्राष्ट्रिय सम्मेलनको उद्घाटन गर्दै प्रधानमन्त्री ओलीले सामाजिक सञ्जालले कतिपयको परिवार छिन्नभिन्न भएको दाबी गरेका हुन्। उनले सरकारले सोसल मिडिया विधेयकको सम्बन्धमा सामाजिक सञ्जालका अधिकारलाई रक्षा गर्दै छाडातन्त्र, अराजकता र समाज विकृत बनाउने विषयलाई हटाउनका लागि सरकारले ल्याएको धारणा राखे। उनले सामाजिक मर्यादा भत्काएर, व्यक्तिलाई बदनाम गरेर जीवन समाप्त पार्ने क्रियाकलाप हुन थालेकाले नियमन गर्नुपर्ने आवश्यकता रहेको जानकारी दिए। प्रधानमन्त्री ओलीले सरकार सामाजिक सञ्जाल प्रयोगकर्ताको अधिकार एक सेन्टिमिटर पनि तलमाथि नहुने गरी नियमन गर्ने तयारीमा लागिपरेको बताए। उनले प्रविधिको प्रयोग सकारात्मक लागि हुनुपर्ने बताए। उनले विरोधका लागि विरोध मात्र गर्न नहुने बताए। असामाजिक कुरा रोक्नै पर्छ। यस्तो कुरा रोक्नुपर्छ भन्दा डिबेट गर्ने नै होइन, त्यो विरोधका लागि विरोध मात्र हो। प्रधानमन्त्री ओलीले राजनीतिक परिवर्तन भए पनि त्यसले मात्र मानिस सुखी र खुसी हुन नसक्ने भएकाले परिपूर्ण डेमोक्रेसीले मात्र मानव खुसी र सुखी बन्न सक्ने बताए। ओलीले भने, मानिसहरू क्षणि रुपमा खुसी भएपनि सामाजिक सञ्जालले समाजको खुसी खोसिरहेको छ। बेथितिहरू धेरै आइरहेका छन्। महान्यायाधिवक्ता कार्यालयको आयोजनामा सुरु भएको दुई दिने सम्मेलनमा १३ देशका प्रतिनिधिहरूको सहभागिता रहेको छ। सम्मेलन प्रविधिमा आधारित भएर हुने यौन हिंसा र दुर्व्यवहार, साइबर अपराध, क्रिप्टोकरेन्सी र डिजिटल आर्थिक अपराध, एआईको प्रयोगबाट हुने अपराधहरूका विषयमा केन्द्रित हुनेछ ।"
भूकम्पपछिको पुनर्निर्माणलाई तीव्ररुपमा अघि बढाएका छौं : गृहमन्त्री,"काठमाडौं : गृहमन्त्री रमेश लेखकले भूकम्पपछिको क्षति आंकलन, पुर्ननिर्माण र पुर्नस्थापनालाई तीव्रता दिइएको बताएका छन्। गृहमन्त्री रमेश लेखकको अध्यक्षमा बिहीबार सिंहदरबारमा बसेको विपद् जोखिम न्यूनीकरण तथा व्यवस्थापन कार्यकारी समितिको २९ औं बैठकले जाजरकोट,डोटी र बझाङमा भूकम्पपछिको क्षतिको आंकलन,पुर्ननिर्माण र पुर्नस्थापनालाई सरकारले तीव्ररुपमा अघि बढाएको जानकारी दिए। बैठकपछि सञ्चारकर्मीहरूसित बोल्दै गृहमन्त्री लेखकले भूकम्पपछिको पुर्ननिर्माण एवं पुर्नस्थापनाका लागि जाजरकोट,डोटी र बझाङमा पुर्ननिर्माण तथा पुर्नस्थापना आयोजना कार्यान्वयन इकाइको कार्यालय उद्घाटन गर्ने तयारी गरिएको जानकारी दिए। गृहमन्त्री लेखक आगामी फागुन २३ गते बझाङ,२४ गते अछाम र २५ गते जाजरकोट पुगेर पुर्ननिर्माण तथा पुर्नस्थापना आयोजना कार्यान्वयन इकाइको कार्यालय उद्घाटन गर्ने गृह मन्त्रालयले जनाएको छ । जाजरकोटमा गत २०८० कार्तिक,बझाङमा २०८० असोज र डोटीमा २०७९ कार्तिकमा केन्द्रबिन्दु भएर भूकम्प भएको थियो । 'हामीले बितेको ६ महिनामा विस्तृत क्षति आंकलन र नीजि घरहरूको पुर्ननिर्माण एवं पुर्नस्थापन गर्न लागि आवश्यक मापदण्ड बनाउने,नियमावली बनाउने र बजेट व्यवस्थापन भएको छ,'गृहमन्त्री लेखकले भने,'अब जाजरकोट, बझाङ र डोटी केन्द्रबिन्दु भएर गएको भूकम्पबाट नीजि घरहरूमा भएको क्षति आंकलन गर्ने काम अगाडि बढ्नुका साथै पुर्ननिर्माण र पुर्नस्थापनको काम अगाडि बढाउँछौं ।' गतवर्ष जाजरकोट र बझाङ केन्द्रविन्दु भएर गएको भूकम्पपछिको पुनःनिर्माणलाई प्रभावकारी रुपमा अघि बढाउने गरी कार्ययोजना ल्याएको छ । 'पहिलो भूकम्प भएको दुई र पछिल्लो भूकम्प भएको एक वर्ष बितिसक्दा पनि क्षति आकंलन गर्ने र पुर्ननिर्माण एवं पुर्नस्थापना अगाढी बढ्ने सकेको स्थिति थिएन,'उनले भने।"
मुस्लिम समुदायको अधिकार कार्यान्वयन गर्न माओवादीलाई बलियो बनाउनुस् : प्रचण्ड,हरिनगर (सुनसरी) : नेकपा माओवादी केन्द्रका अध्यक्ष पुष्पकमल दाहाल प्रचण्डले राज्यबाट अपहेलित मुस्लिम समुदायलाई संवैधानिक हैसियत दिने काम गरेको बताएका छन्। जनतासँग माओवादी केन्द्रको तराई मधेस जागरण अभियानअन्तर्गत आज सुनसरीको हरिनगर गाउँपालिकामा आयोजित कार्यक्रमलाई सम्बोधन गर्दै उनले आफ्नो अधिकारलाई पूर्ण रुपमा कार्यान्वयन गर्ने अवस्था बनाउन माओवादीलाई बलियो बनाउनुपर्ने बताएका हुन्। उत्पीडित उपेक्षित समुदायको सहभागितामा भएको जनयुद्धका कारण राजनीतिक परिवर्तन सम्भव भएको र राजनीतिक परिवर्तनलाई संस्थागत गर्न बनेको संविधानले धर्म निरपेक्षतालाई स्थापित गरेकाले मुस्लिम समुदाय अधिकार सम्पन्न भएको र माओवादी रहँदासम्म मुस्लिम लगायत उत्पीडित समुदायले पाएको अधिकार कसैले खोस्न नसक्ने बताए। अन्य दलहरुलाई अहिले जनताले पाएको अधिकार बढी लागेको र कुनै न कुनै बहानामा खोस्न चाहेको उल्लेख गर्दै अध्यक्ष प्रचण्डले जनताको अधिकार विरुद्ध हुने कुनै पनि खाले षड्यन्त्रलाई विफल पार्न आफ्नो पार्टी जनताकै तागत लिएर अघि बढ्ने बताए। उनले अभियानले दक्षिण नेपालका समस्या राष्ट्रिय समस्याको रुपमा अघि बढाउने बताए। हरिनगर६ को मुस्लिम बस्तीमा भएको कार्यक्रममा मुस्लिम अगुवाहरूले अध्यक्ष प्रचण्ड समक्ष ज्ञापनपत्र बुझाएका थिए। उनीहरूले सिमा क्षेत्रका समस्या र मुस्लिम समुदायका आवाजप्रति गम्भीर हुन आग्रह गरे। उनीहरुले बेलाबेलामा हुने साम्प्रदायिक हिंसाप्रति राज्य संवेदनशील हुनुपर्ने बताए।
एमालेकांग्रेस गठबन्धन सरकार भ्रष्टाचारीलाई संरक्षण दिन उद्त : प्रचण्ड,सुनसरी : नेकापा माओवादी केन्द्रका अध्यक्ष पुष्पकमल दाहाल 'प्रचण्ड'ले केपी शर्मा ओली नेतृत्वको सरकार भ्रष्टाचारीहरूलाई बोकेर हिँडेको आरोप लगाएका छन् । बिहीबार सुनसरीको शुक्रबारे बजारमा पार्टीले आयोजना गरेको हुलाकी राजमार्ग केन्द्रित तराई मधेस जागरण अभियानको सभालाई सम्बोधन गर्दै अध्यक्ष प्रचण्डले ओली नेतृत्वको कांग्रेसएमाले गठबन्धन सरकारबाट भ्रष्टाचारी संरक्षित भएको आरोप लगाएका हुन्। सरकार जनताको पक्षमा काम गर्ने भन्दा व्यापारीहरूलाई पोस्न अग्रसर भएको प्रचण्डको भनाइ छ। आफू नेतृत्वको सरकारले भ्रष्टाचारीहरूलाई पक्राउ गरी सुशासनको पक्षमा काम गरेको भएपनि ओली सरकारले भ्रष्टाचारी जोगाउने काम गरेको आरोप उनको छ। प्रचण्डले तराई मधेशका जनतालाई विभेद नगरि अधिकार सम्पन्न बनाउनुपर्नेमा जोड दिए । प्रचण्डले तराईका उखु किसानका माग पूरा गर्न पनि सरकारसँग माग गरे । तराईमा मिटर ब्याजीहरूले सोझासाझा जनताहरूलाई ठगी गर्ने काम नरोकिएको भन्दै मिटर ब्याजीहरूलाई कारवाही गर्नुपर्ने बताए। उनले वर्तमान सरकारले मिटर ब्याज पीडितहरूलाई न्याय दिन नसकेको बताए। प्रचण्डले जागरण अभियानमा जनताले दिएका सुझाव र मागलाई सिंहदरबार र सदनमा पुर्याएर सरकारको ध्यानाकर्षण गराउने बताए ।
बालिकालाई करणी गरेको आरोपमा एक जना प्रकाउ,"गल्मी : ११ वर्षीया बालिकालाई जबरजस्ती करणी गरेको आरोपमा एक जना प्रकाउ परेका छन्।रुरुक्षेत्र गाउँपालिका१ का ५७ वर्षीय फर्सुराम पौडेल पक्राउ परेका हु । आफ्नै घरमा संरक्षण गरी राखेकी बालिकालाई जबरजस्ती करणी गरेको आरोपमा उजुरी परेपछि पौडललाई पक्राउ गएिएको जिल्ला प्रहरी कार्यालय गुल्मीले जनाएको छ। तम्घास बजारमा अलपत्र बालिकालाई २०७६ कात्तिक १ गते अमरकल्याण महिला विकास बहुउदेश्यीय सहकारी संस्था लिमिटेडले संरक्षणमा लिएको थियो। तर, पौडलले १५ मंसिर २०७६ सालमा बालिकालाई आफ्नो संरक्षणमा राखेर पालन पोषण गर्न भन्दै घरमा लगेका थिए। आफ्नै घरमा पालनपोषण गर्न राखेकी बालिकालाई जबरजस्ती करणी गरेको आरोपमा चार वर्षपछि उजुरी दर्ता भएको जिल्ला प्रहरी कार्यालय गुल्मीका प्रहरी नायब उपरीक्षक (डीएसपी) चिरञ्जीवी दाहालले जानकारी दिए। प्रहरीका अनुसार पौडेलले २०७७ सालको जेठ महिनामा बालिकालाई ललाई फकाई डर धाक दिई जबरजस्ती करणी गरेका थिए। बालिकाले हाल आफू संरक्षणमा रहेको एसोएस बालग्राम भैरहवा जबर्जस्ती करणीको गरेको खुलाएकी हुन्। जिल्ला प्रहरी कार्यालय गुल्मीमा फागुन १२ गते जाहेरी दर्ता भएको प्रहरी नायब उपरीक्षक दाहालले जानकारी दिए। उनले पौडेललाई जिल्ला अदालतबाट ७ दिनको म्याद थप गरी आवश्यक अनुसन्धान भइरहेको बताए।"
ल्होसारमा सुनसान भोटखोला,"गोरखा : भिरालो पाखाको यो क्वाक गाउँ, चुमनुब्री गाउँपालिका वडा नं ४ मा पर्दछ । अहिलो ल्होसारको अघिल्लो दिनसम्म पनि यो गाउँका एक दुईबाहेक सबै घरको ढोका लागेका छन्। गाउँका मान्छेहरू कोही काठमाडौं गएका छन् त कोही गप। बुद्ध धर्मावलम्बीहरूको मात्र बसाई रहेको यो गाउँमा ल्होसारको कुनै रौनक छैन। यहाँको मान्छेहरूले मान्ने सबैभन्दा ठूलो चाड ल्होसार हो जुन इष्टमित्र र आफन्तहरू भेला भएर धुमधामले मनाउने गरिन्छ। खाईपिई नाँच गान गरेर झन्डै १५ दिनसम्म धुमधामले मनाइने यो पर्वको यस गाउँमा कुनै रौनक छैन। साँझ अबेरसम्म पनि करिब ७५ की ल्हाक्पा डोमा गकबाट छोरा आइपुग्छ कि भनेर बाटो हेरेर बसेकी छन्। छोरा आइपुगेपछि मिठो मिठो खानेकुरा ल्याउला र रमाइलो गरेर मनाउँला भनेर साँझ अबेरसम्म पनि उनी पर्खिरहेकी हुन्। छोरा आउँछ, नेपाली भाषा राम्रो बोल्न नजान्ने उनी छिन छिनमा भन्छिन्, छारा आउँछ, फेरि भन्छिन्, छोरा आउँदैन। साझँ अबेरसम्म पनि उनी यसरी नै छोराको बाटो हेरिरहेकी छन्। तर, छोरा आएको नदेखेपछि उनी निरास भएर घरभित्र पस्छिन्। गाउँमा जम्मा तीनवटा घरको मात्र ढोका खुलेको छ। तीनवटा घरका बासिन्दाले मात्र आफ्नो हिसाबले ल्होसार मनाउँदै छन्। हिमाली भेगका भोटे लामा समुदायले ल्होसारलाई प्रमुख चाडका रूपमा मान्छन् र यस दिनमा नयाँ लुङ्गदर फेर्ने गर्छन्। तर, यहाँ भने पुरानै लुङ्गदरले गाउँ सजिएको छ। गाउँका चार, पाँच घरका ढोका मात्र खुलेका छन्। उनीहरू रोटीलगायत मिठो परिकार पकाएर ल्होसारको तयारी गरिरहेका छन्। गाउँमा विद्यालय नहुँदा बालबालिका पनि छैनन्। क्वाकमात्र होइन, यतिबेला जाडो छल्न काठमाडौं तथा गप गएका छाकमा पनि ल्होसारको खासै चहलपहल छैन। तल्लो क्षेत्रमा बस्ने यहाँको बासिन्दाहरूले उतै चाडपर्व मनाउने गरेका स्थानीय महिला स्वास्थ्य स्वयंसेवीका उर्गेन डोमा बताउँछिन्। प्राय ल्होसारको बेलामा यो ठाउँको स्थिति यस्तै हुने गरेको उनको भनाइ छ। बुद्ध धर्मावलम्बीहरूको बसोबास रहेको चुमनुब्री गाउँपालिका वडा नं १ को सामागाउँ र साम्दो, वडा नं २ को ल्हो र स्यो, वडा नं ४ को प्रोक, क्वाक, छाक लगायतका गाउँहरु पनि ल्होसारको बेलामा सुनसान भएका छन्। जाडो छल्न गएका स्थानीयहरू नफर्किएपछि मुख्य चाड ल्होसारको बेलामा पनि सन्नाटा छाएको हो।"
चौतारा अस्पताल बन्यो बागमती प्रदेशकै उत्कृष्ट,"सिन्धुपाल्चोक : सिन्धुपाल्चोकको चौतारा अस्पताल गुणस्तर सुधार न्यूनतम मापदण्ड कार्यान्वयनमा ९३ अंक प्राप्त गरी बागमती प्रदेशको उत्कृष्ट अस्पताल बन्न सफल भएको छ। बागमती प्रदेश स्वास्थ्य मन्त्रालय स्वास्थ्य निर्देशनालयले चौतारा अस्पतालको अनुगमनपछि उक्त नम्बर दिँदै प्रदेश भरकै उत्कृष्ट घोषित गरेको हो। अस्पतालले माद्यमिक ए लेबलको अस्पतालमध्ये न्यूनतम सेवा मापदण्ड कार्यान्वयन एमएसएसको सूचाङ्क अनुसार १०० प्रतिशतमा ९३ प्रतिशत ल्याउन सफल भएको थियो। निर्देशनालयका न्यूनतम सेवा मापदण्ड अनुगमनका प्रमुख वरिष्ठ मेडिकल सुपरिन्टेन्डेन्ट नवीन दर्नालसहितको समितिले अनुगमन गर्दा अस्पतालको सेवामा उल्लेख्य सुधार रहेको र सेवा प्रवाह मापदण्ड कार्यान्वयनमा उत्कृष्ट रहेको पाइएको हो। अस्पतालले गर्ने नियमित काम उपचारलगायतको विषयमा अध्ययन अनुगमनका आधारमा चौतारा अस्पताल उत्कृष्ट घोषित भएको बागमती प्रदेश स्वास्थ्य निर्देशनालयका निर्देशक नरेन्द्रकुमार झाले जानकारी दिए । सेवा प्रवाहलाई कमजोर हुन नदिन उनले अनुरोधसमेत गरे । अस्पतालको नियमित बैठक, दैनिक बिहानी छलफल, विद्युतीय हाजिर अनिवार्य, बिरामीको लागि टोकनको व्यवस्था, सूचनापाटीमा सूचना टाँस गर्ने, अस्पतालको आफ्नै वेबसाइट निर्माण, सिसिटिभी क्यामराको जडान, सुरक्षा गार्डलगायतको पक्षमा अध्ययन गरेको थियो। अस्पतालको निमित बैठक बस्ने, दैनिक बिहानी छलफल, विद्युतिय हाजिर अनिवार्य, बिरामीको लागि टोकनको व्यवस्था, सूचनापाटीमा सूचना टाँस गर्ने गरेको, अस्पतालको आफ्नै वेबसाइट निर्माण गरी सञ्चालनमा ल्याएको, सुरक्षा गार्ड र सिसी टिभी क्यामेराको जडान लगायत अस्पतालको राम्रा पक्षहरु भएको निर्देशनालयले जनाएको छ। अस्पतालका निमित्त मेडिकल सुपरिन्टेन्डेन्ट डाक्टर रुद्रमणी भण्डारीले नियमित सेवामा जनरल ओपिडी सेवा, हाडजोर्नी, दन्त सेवा, सर्नेनसर्ने रोगको सेवा, प्रसूति सेवालगायतका उपचार दिँदै आएको बताए । सुरुमा १५ शैयाको अस्पताल प्रादेशिक अस्पताल भएसँगै बागमती प्रदेश सरकार मन्त्रीपरिषद् तथा स्वास्थ्य मन्त्रालयको निर्णय अनुसार ५० शैयाको भएको थियो। अहिले सो अस्पतालले ६२ शैयाबाट सेवा दिँदै आएको छ। अस्पतालले केही समयअगाडिबाट डायलासिस सेवा पनि उपलब्ध गराउँदै आएको छ। अस्पतालले क्षयरोगको औषधी वितरण, खोप लगाउने क्लिनिक, इमर्जेन्सी सेवा, फार्मेसी, सामाजिक सेवा एकाइ, स्वास्थ्य बिमा सेवा लिने स्थान, पालो कुर्ने स्थानलगायतका प्रबन्ध गरेको छ। महिनामा करिब तीन हजार जना बिरामीले ओपिडी सेवा लिने गरेको तथ्याङ्क छ। विशेषज्ञ डाक्टरसहित ६३ जनाको दरबन्दी रहेको अस्पतालमा हाल १६ जना डाक्टर कार्यरत रहेका छन्। दरबन्दी पूर्ति भएमा अस्पतालबाट दिने सेवामा थप सुधार हुने विश्वास डाक्टर भण्डारीले ब्यक्त गरे।"
"कुमारी सहकारीको एक अर्ब ३३ करोड हिनामिना, जिसस प्रमुखसहित २५ जनाविरुद्ध मुद्दा दर्ता","बेनी : बेनीको कुमारी बहुउद्देश्यीय सहकारी संस्थाको एक अर्ब ३३ करोड रुपैयाँ हिनामिनामा संलग्न जिल्ला समन्वय समिति म्याग्दीका प्रमुख राजकुमार थापासहित २५ जनाविरुद्ध बिहीबार अभियोग पत्र दर्ता भएको छ। सहकारी रजिष्ट्रारको कार्यालय पोखराको सिफारिसमा जिल्ला प्रहरी कार्यालयले गरेको अनुसन्धानका आधारमा सरकारी वकिलको कार्यालयले उनीहरूविरुद्ध मुद्दा चलाउन अदालतमा अभियोगपत्र दर्ता गरेको हो। संगठित रूपमा सहकारीमा निक्षेप रहेको शेयर तथा बचत रकम, संस्थाको सम्पत्ति र बाह्य ऋण वापतको रकम, नेपाल सरकारको राजस्व समेत हानी नोक्सानी पुर्याई सहकारी ऐन, २०७४ को नियमावली २०७५ र संस्थाको विनियम विपरीत गरेका उनीहरुलाई सम्पत्ति शुद्धीकरण (मनि लाउन्ड्रिङ) निवारण ऐन २०६४ बमोजिम थप अनुसन्धान र कारबाही गर्न माग भएको छ। जिल्ला अदालत म्याग्दीका सूचना अधिकारी डिल्लीराम पौडेलले मुलुकी फौजदारी कार्यविधि संहिता, २०७४ को दफा ३२ बमोजिम दर्ता भएको अभियोग पत्रका विषयमा आगामी आइतबारदेखि थुनछेक बहस सुरु हुने जानकारी दिए। समय अभावका कारण प्राप्त भएको अभियोगपत्र दर्ता मात्र भएको छ, उनले भने आइतबारदेखि थुनछेक बहस सुरु हुन्छ। सहकारीका वर्तमान र पूर्व सञ्चालक समितिका पदाधिकारी, सदस्य, लेखा र ऋण समितिका संयोजक तथा सदस्यहरूलाई विपक्षी बनाइएको छ। २०८१ माघ २० गते पक्राउ परेका पाँच र फागुन ७ गते पक्राउ परेका एक जना प्रहरीको हिरासतमा र १९ जना फरार छन्। अनुसन्धान प्रभावित हुने भन्दै प्रहरी, वकिल कार्यालय र अदालतले पक्राउ नपरेका आरोपितहरूको नाम सार्वजनिक गरेका छैनन्। बेनी नगरपालिका१ का ३६ वर्षीय थापा कुमारी सहकारीका पूर्व सचिव, उपाध्यक्ष र ऋण समितिको पदाधिकारी हुन्। विंस २०७९ को स्थानीय तह निर्वाचनमा नेकपा एमालेबाट जिल्ला समन्वय समितिको प्रमुखमा निर्वाचित थापा उक्त पार्टीको पूर्व जिल्ला उपसचिवको जिम्मेवारीमा थिए। थापाले सहकारीको १७ करोड ५८ लाख ६३ हजार चार सय २६ रुपैयाँ हिनामिना गरेको अनुसन्धानबाट पुष्टि भएको छ । उक्त सहकारीका पूर्व प्रबन्धक जलजला गाउँपालिका३ पर्वत बेनीका ५३ वर्षीय रुद्र गुरुङले १३ करोड ५९ लाख ४८ हजार छ सय नौ रुपैयाँ अपचलन गरेका अनुसन्धानबाट खुलेको छ। अनुसन्धान प्रतिवेदन अनुसार सहकारीका सचिव, पूर्व सहसचिव र लेखा समिति सदस्य बेनी नगरपालिका१ की ४९ वर्षीय देवीकुमारी थापाले तीन करोड ७१ लाख चार हजार छ सय ३१ रुपैयाँ र पूर्व अध्यक्ष रघुगङ्गा गाउँपालिका५ का ६७ वर्षीय मनप्रसाद थजालीले पाँच करोड ८२ लाख ६६ हजार सात रुपैयाँ हिनामिना गरेका छन्। पूर्व कोषाध्यक्ष, पूर्व अध्यक्ष, पुर्व ऋण समिति सदस्य अन्नपूर्ण गाउँपालिका७ का ६६ वर्षीय थमबहादुर गर्बुजाले चार करोड ५५ लाख ९४ हजार दुई सय २७ रुपैयाँ र लेखा समितिका पुर्व सदस्य बेनी नगरपालिका४ का ३७ वर्षीय लोकबहादुर पुन (लोकेश)ले दुई करोड १० लाख ४६ हजार ४४ रुपैयाँ हिनामिना गरेका छन्। फरार हेकाहरूले पनि कम्तीमा ५२ लाख ९३ हजार देखि सात करोड ४४ लाख रुपैयाँ अपचलन गरेको अनुसन्धान प्रतिवेदनमा उल्लेख छ। प्रहरीले सहकारी रजिष्ट्रारको कार्यालयले गरेको छानविन प्रतिवेदन, पक्राउ परेकाहरुसँग सोधपुछ, कागजात तथा प्रमाणको अध्ययन र पीडित वत्ताहरूको उजुरीको आधारमा अनुसन्धान गरेको हो। सञ्चालक समिति, ऋण उपसमिति र लेखा सुपरीवेक्षण समितिमा दबाब दिई समितिका पदाधिकारीलाई बाध्यात्मक स्थिति सृजना गरी संस्थालाई पूर्ण रुपमा आफ्नो नियन्त्रणमा राखि सम्पूर्ण सिष्टमको तालाचाबी आफूहरुलेनै लिई गलत लेखा परीक्षण गराई झुठा प्रतिवेदन सार्वजनिक गर्ने, अनधिकृत रूपमा कारोबार सञ्चालन गर्ने, सहकारीको रकम अपचलन गरि आफ्नो नाममा निजी सम्पत्ति खरिद बिक्री गरि गैरकानुनी लाभ लिएको अनुसन्धानबाट खुलेको छ। सहकारी ठगी गरेको रकमले निजी सम्पत्ति खरिद गरी एकीकृत गर्ने, निजी कम्पनीमा रकम निकासा गराउने, सहकारीको रकमलाई गैरकानुनी रुपमा ढुकुटीका कारोबारहरुमा प्रयोग गर्ने, प्रचलित कानुन बमोजिम सहकारी ऐन तथा कर्जा प्रक्रियाको मापदण्ड नै पुरा नगरी सहकारीको पुँजी कोषको १० प्रतिशत भन्दा अधिक मात्रामा कर्जा प्रवाह गर्ने, कर्जा प्रवाह गर्दाका बखतमा पर्याप्त मात्रामा कर्जा विष्लेषण तथा सुरक्षण नलिई कर्जा प्रवाह गराउने, पेस्कीका नाममा रकम हिनामिना मिलान गर्ने, ऋण देखाई रकम हिनामिना गराउने, चार हजार भन्दा बढी सदस्यको कारोबार गराई सीमित व्यक्तिलाई सेयर सदस्य प्रदान गरी सहकारीको रकमबाट लाभ लिन जीवन बिमा गराई सहकारीको रकम हिनामिना गर्ने, आफूहरूले लिएको ऋणको दायित्व भुक्तान नगरी आम्दानी हिनामिना गराउने, ब्याज छुट खर्च लेखी रकम हिनामिना गर्ने, सहकारी ऐन कानुन विपरीत कर्जा भन्दा बढी बचतमा ब्याजदर कायम गराई रकम हिनामिना गर्ने जस्ता कार्य गरेको आरोप अभियोगपत्रमा उल्लेख छ।"
सुक्खा पहिरोले पुरिएर एक मजदुरको मृत्यु,काभ्रे : नमोबुद्ध नगरपालिका१ कानाकोट स्थित वृद्धाश्रमको भवन निर्माणका क्रममा सुक्खा पहिरो खस्दा एक मजदुरको मृत्यु भएको छ। फागुन १५ गते दिउँसो करिब ३ बजे निर्माणाधीन वृद्धाश्रमको दोस्रो तल्लाको पिल्लर ढल्दा त्यहाँ कार्यरत मजदुर दुर्जन माझीको घटनास्थलमै मृत्यु भएको हो। मृतक पर्सा जिल्लाको सखुवापर्सेनी गाउँपालिका३ निवासी कैलेश्वर माझीका छोरा हुन्। प्रहरीका अनुसार माथिबाट सुक्खा पहिरो खस्दा भवनको पिल्लर भत्किएको थियो। रडले टाउकोमा लाग्दा माझी गम्भीर घाइते भए र घटनास्थलमै ज्यान गयो।
पाल्पामा मनाइयो राष्ट्रिय मगर एकता दिवस,"तानसेन : जातीय विविधताको प्रदर्शन गर्दै पाल्पामा ४३औं राष्ट्रिय मगर एकता दिवस मनाइएको छ। पाल्पाका १० वटै स्थानीय तह तथा ४० भन्दा बढी वडाहरूमा मगर जातीय विविधताको प्रदर्शन गरी राष्ट्रिय मगर एकता दिवस मनाइएको हो। पाल्पाका हरेक मगर टोल बस्तीमा मगर समुदायहरू भेला भएर भव्यताका साथ मगर दिवस मनाएका छन्। पाल्पामा मगरहरूको मात्र ५४ प्रतिशत जनसंख्या छ। मगरहरूको इतिहास, चाल चलन, भेषभुषा, कला संस्कृती रहन सहन, झाकीसहित विभिन्न गतिविधिहरूसहित राष्ट्रिय दिवस मनायएको माथाँगढी गाउँपालिकाका अध्यक्ष यमबहादुर चिदीले बताए। पाल्पामा मगरीकला संस्कृतिहरू निकै लोकप्रिय रहेका छन्। पाल्पामा मगरी कला संस्कृती झार्मे, सालेजो, कौडा, मारुनी, ठुलो नाच, झ्याउरे सस्कृतीमा मगरसहित सबै समुदायहरू रमाउने गरेका छन्। मगर दिवसको अवसरमा मगरी जात जातीका विभिन्न परिकारहरु मेला स्टलमै पकाउदै खादै रमाउँदै गरेका छन्। मगरहरूको बटुक, सेल रोटी, मेवाको अचार, चुकाउनी, विभिन्न माछाका परिकारमा अन्य जात जातीहरू पनि खाँदै रमाएको सराईकी मगर महिला अगुवा चेत कुमारी चिदीले बताइन्।"
सिन्धुपाल्चोक केन्द्रविन्दु बनाएर भूकम्पको धक्का,काठमाडौं : काठमाडौं उपत्यका लगायत देशको विभिन्न भूभागमा भूकम्पको धक्का महसुस गरिएको छ। आज बिहान २:५१ बजे भूकम्पको धक्का महसुस गरिएको हो। राष्ट्रिय भूकम्प मापन केन्द्रका अनुसार सिन्धुपाल्चोकको भैरवकुण्ड केन्द्रविन्दु भएर ६१ रेक्टर स्केलको भूकम्प गएको हो। भूकम्प जाँदा मानिसहरु रातको समयमै घर बाहिर निस्किएका थिए। पहाडी र तराई दुवै क्षेत्रमा धक्का महसुस गरिएको छ। क्षतिको विवरण आउन बाँकी रहेको जिल्ला प्रहरी कार्यालय सिन्धुपाल्चोकले जनाएको छ।
"प्रविधिको दुरुपयोगले अपराध बढे, सामाजिक सञ्जालमा छाडातन्त्र, अराजकता स्वीकार्य छैन : ओली","काठमाडौं : प्रधानमन्त्री केपी शर्मा ओलीले सामाजिक सञ्जालमा प्रविधिको दुरुपयोगले अपराधहरू बढ्दै गएको बताएका छन्। काठमाडौंमा बिहीबार डिजिटल अपराध नियन्त्रणसम्बन्धी अन्तर्राष्ट्रिय सम्मेलनको उद्घाटन गर्दै प्रधानमन्त्री ओलीले सामाजिक सञ्जालले कतिपयको परिवार छिन्नभिन्न भएको दाबी गरेका हुन्। उनले सरकारले सोसल मिडिया विधेयकको सम्बन्धमा सामाजिक सञ्जालका अधिकारलाई रक्षा गर्दै छाडातन्त्र, अराजकता र समाज विकृत बनाउने विषयलाई हटाउनका लागि सरकारले ल्याएको धारणा राखे। उनले सामाजिक मर्यादा भत्काएर, व्यक्तिलाई बदनाम गरेर जीवन समाप्त पार्ने क्रियाकलाप हुन थालेकाले नियमन गर्नुपर्ने आवश्यकता रहेको जानकारी दिए। प्रधानमन्त्री ओलीले सरकार सामाजिक सञ्जाल प्रयोगकर्ताको अधिकार एक सेन्टिमिटर पनि तलमाथि नहुने गरी नियमन गर्ने तयारीमा लागिपरेको बताए। उनले प्रविधिको प्रयोग सकारात्मक लागि हुनुपर्ने बताए। उनले विरोधका लागि विरोध मात्र गर्न नहुने बताए। असामाजिक कुरा रोक्नै पर्छ। यस्तो कुरा रोक्नुपर्छ भन्दा डिबेट गर्ने नै होइन, त्यो विरोधका लागि विरोध मात्र हो। प्रधानमन्त्री ओलीले राजनीतिक परिवर्तन भए पनि त्यसले मात्र मानिस सुखी र खुसी हुन नसक्ने भएकाले परिपूर्ण डेमोक्रेसीले मात्र मानव खुसी र सुखी बन्न सक्ने बताए। ओलीले भने, मानिसहरू क्षणि रुपमा खुसी भएपनि सामाजिक सञ्जालले समाजको खुसी खोसिरहेको छ। बेथितिहरू धेरै आइरहेका छन्। महान्यायाधिवक्ता कार्यालयको आयोजनामा सुरु भएको दुई दिने सम्मेलनमा १३ देशका प्रतिनिधिहरूको सहभागिता रहेको छ। सम्मेलन प्रविधिमा आधारित भएर हुने यौन हिंसा र दुर्व्यवहार, साइबर अपराध, क्रिप्टोकरेन्सी र डिजिटल आर्थिक अपराध, एआईको प्रयोगबाट हुने अपराधहरूका विषयमा केन्द्रित हुनेछ ।"
अमेरिकामा यौन दुर्व्यवहारको आरोपमा दुई नेपालीमाथि मुद्दा दायर,"अमेरिका : यौन दुर्व्यवहारको आरोपमा दुई नेपालीलाई प्रहरीले मुद्दा दायर गरेको छ। मिनिसोटा राज्यको र्स्टन्स काउन्टी कोर्टमा र्स्टन्स काउन्टी प्रहरीले मुद्दा दायर गरेको हो। २० वर्षीय फयाल र १९ वर्षीय तामाङमाथि प्रहरीले फेब्रुअरी २१ मा मुद्दा दायर गरेको छ। अदालतबाट पक्राउ पुर्जी जारी भएपनि हाल, उनीहरू मिनिसोटामा नभेटिएकाले प्रहरीले राष्ट्रव्यापी खोजी अभियान सुरु गरेको छ। फयाल र तामाङलाई सेन्ट क्लाउड स्टेट युनिभर्सिटी मिनिसोटामा अध्ययनरत एक विद्यार्थीलाई बलात्कार गरेको अभियोग लागेको छ। उनीहरू सोही कलेजमा अध्ययन गर्दै आएपनि अगस्तदेखि डिसेम्बरसम्मको सेमेष्टरमा भर्ना लिएको तर, उनीहरू गत विन्टर ब्रेकपछि कलेजमा नआएको कलेज प्रशासनले जानकारी गराएको छ। मिनिसोटाको सेन्ट क्लाउड फस्ट एभिन्यू साउथमा रहेको छात्रावासको कोठामा गत नोमेम्भर १ मा महिलामाथि यौन दुर्व्यवहार भएको थियो। ती महिलाले दिएको उजुरीको आधारमा प्रहरीले अनुसन्धान अघि बढाएको थियो। यौन दुर्व्यवहारको शिकार भएकी महिलाले गरेको उजुरीको आधारमा शंकाष्पद रुपमा फयाल र तामाङलाई प्रहरीले सोधपुछ गरेको थियो। प्रहरीले आफूसँगको सुरुवाति सोधपुछमा उनीहरूले घटनामा आफूहरू संलग्नता नरहेको बयान दिएपनि अनुसन्धानको क्रममा घटना घटेको समयमा उनीहरूको त्यहाँ उपस्थितिदेखि पीडितको स्वास्थ्य परीक्षणका क्रममा डीएनए सेम्पल म्याच भएको प्रहरीले जनाएको छ। साथै घटना घटेलगत्तै फयालले पीडित विद्यार्थीलाई इन्ष्टाग्राममा रिक्वेष्टसहित उनको स्वास्थ्य अवस्थाबारे चासो राखेर म्यासेज पठाएको प्रहरीले उल्लेख गरेको छ।"
भन्सार जाँच पासपछि टर्मिनल गेटबाट प्रहरीले बरामद गर्यो करिब ४ केजी सुन,"काठमाडौं : त्रिभुवन अन्तर्राष्ट्रिय विमानस्थलबाट करिब ४ किलो सुन बरामद भएको छ। बुधबार राति फ्लाइ दुबईबाट नेपाल आएका चारजना विदेश नागरिक सुनसहित पक्राउ परेका हुन्। प्रहरीले उनीहरूको साथबाट ३ किलो ७४५ ग्राम सुन बरामद भएको विमानस्थल सुरक्षा कार्यालयका एसएसपी सोमेन्द्र सिंह राठोरले जानकारी दिए। उनीहरू विमानस्थलको भन्सार चेकजाँचबाट पास भइसकेका थिए। सशस्त्र प्रहरी बल र कर्मचारीलाई भन्सार चेकजाँचको जिम्मा दिइएको छ। तर, यति ठूलो परिणाममा बरामद सुनले भन्सारमा खटिएका सुरक्षाकर्मी र भन्सार कर्मचारीको लापरवाहीलाई पुन:एकपटक पुष्टि गरेको छ। भन्सारबाट जाँचपास भइसकेका उनीहरूको गतिविधि शंकास्पद लागेपछि चेकजाँचका क्रममा नेपाल प्रहरीले टर्मिनल गेटबाटै पक्राउ गरेको हो। प्रहरीका अनुसार उज्बेकिस्तानका नागरिक    ,    ,    र   पक्राउ परेका हुन्। पक्राउ पर्नेमा तीनजना महिला र एक पुरूष छन्। सुन महिलाको साथबाट बरामद भएको हो। एउटै समूहका भएकाले अनुसन्धानका लागि पुरूषलाई समेत पक्राउ गरिएको हो। एसएसपी राठोरका अनुसार उनीहरूमाथि थप अनुसन्धान भइरहेको छ। यसअघि पनि विमानस्थलको चेकिङबाट सुन बाहिरिने र बाहिरिएको सुन प्रहरीले बरामद गरेका घटना सार्वजनिक हुँदै आएका छन्।"
चिया बगानभित्र कुहिएको अवस्थामा पुरुषको शव फेला,"झापा : झापाको बिर्तामोडस्थित गिरीबन्धु चिया बगानभित्र कुहिएको अवस्थामा एक पुरुषको शव फेला परेको छ। बिर्तामोड बसपार्क पूर्वपट्टि फेला परेको मृतक पाँचथर रानीटार२ का टेकबहादुर गुरुङका छोरा ३८ वर्षीय कुमार गुरुङ रहेको जिल्ला प्रहरी कार्यालय झापाले जनाएको छ। मृतकसँग फेला परेको नागरिकता प्रमाणपत्रको आधारमा उनको पहिचान खुलेको प्रहरीले जनाएको छ। उनको शव बिहीबार बिहान ७ बजेतिर भेटिएको थियो। जीउमा लुगा नलगाएको,जिन्स पाइन्ट लगाएको र खुट्टामा जुत्ता लगाएको अवस्थामा भेटिएको थियो। शवको अवस्था हेर्दा करिब एक साताअघि मृत्यु भएको आशंका प्रहरीले गरेको छ। घटनास्थलमा इलाका प्रहरी कार्यालय बिर्तामोडको प्रहरी टोली पुगेर अनुसन्धान गरिरहेको प्रहरी कार्यालय झापाका डीएसपी खगेन्द्र खड्काले जानकारी दिए।"
झापाको हल्दिबारीमा हात्तीको आक्रमणबाट एक वृद्धको मृत्यु,झापा : झापाको हल्दिबारीमा जंगलीमा हात्तीको आक्रमणबाट एक वृद्धको मृत्यु भएको छ। मृत्यु हुनेमा हल्दिबारी गाउँपालिका४ निवासी ७६ वर्षीय वृद्ध भीमप्रसाद भट्टराई रहेको जिल्ला प्रहरी कार्यालय झापाले जनाएको छ। स्थानीयवासीको अनुसार वृद्ध भट्टराई आज बिहान १० बजे चौकीविरान सामुदायिक वनमा प्रवेश गरेका थिए। हात्तीको आक्रमणबाट मृत्यु भएका उनको शव अपराह्न ४ बजे फेला परेको थियो। घटनाको बारेमा थाहा पाए लगतै प्रहरीसहित जनप्रतिनिधिको टोली घटनास्थल पुगेका थिए। प्रहरी कार्यालय झापाका डीएसपी खगेन्द्र खडकाले घटनाको बारेमा छानबिन भइरहेको बताए। जलथल जंगलको मध्य भागमा घटना भएकाले समस्यामा भएको र त्यसबारेमा अनुसन्धान भइरहेको उनको भनाइ छ। घटनाको विस्तृत विवरण आउन बाँकी छ।
पालपाका सबै स्थानीय तहमा आज सार्वजनिक बिदा,"तानसेन : ४३ औं राष्ट्रिय मगर एकता दिवसका अवसरमा पाल्पाका सबै स्थानीय तहले आज फागुन १५ गते बिहीबारलाई सार्वजनिक बिदा दिएका छन्। पाल्पामा मगरहरूको मात्र ५४ प्रतिशत जनसंख्या रहेको छ। मगर दिवसका अवसरमा सबै पालिकाहरुले विभिन्न कार्यक्रमहरुको आयोजना गरेर मगर एकता दिवसलाई भव्यताका साथ मनाउन जुटेका छन्। कार्यक्रममा मगरहरुको इतिहास, चाल चलन, भेषभुषा, कला संस्कृति रहन सहन, झाक सहित विभिन्न गतिविधिहरू प्रस्तुतिको लागि मगर समुदायहरू लागेका छन्। पाल्पामा मगरीकला संस्कृतिहरू निकै लोकप्रिय रहेका छन्। पाल्पामा मगरी कला संस्कृति झार्मे, सालेजो, कौडा, मारुनी, ठूलो नाच, झ्याउरे संस्कृतिमा मगरसहित सबै समुदायहरू रमाउने गरेका छन्। पाल्पाका १० वटै स्थानीयतहदेखि वडा वडा टोल टोलमा समेत मगर एकता दिवस भव्यताका साथ मनाउन लागि गरेको नेपाल मगर संघ पाल्पाका अध्यक्ष शान्ति झेडी थापाले बताइन्।"
शिवरात्रिमा दुप्चेश्वरलगायतका मन्दिरमा भिड,"नुवाकोट : महाशिवरात्रिका अवसरमा पशुपतिनाथको पर्यायका रूपमा रहेको नुवाकोटको दुप्चेश्वरलगायत शिवालयहरूमा भक्तजनको ठूलो भिड लागेको छ। महाशिवरात्रिका अवसरमा दुप्चेश्वरसहित शिवालय मन्दिरहरूमा बुधबार निकै ठूलो भिड लागेको छ। दुप्चेश्वर, देवीघाटस्थित शिवधाम, चिम्टेश्वर, कपिलेश्वर, तारकेश्वर, रुद्रेश्वरलगायत ३० भन्दा बढी स्थानमा भक्तजनको ठूलो उपस्थिति भएको छ। पूजाआजाका साथै शिवधुनी बालेर भजनकीर्तनका कार्य गरिएका छन्। कतिपय स्थानमा शिव मन्दिर निर्माण गरिएका छन्। शिवधामहरूमा नुवाकोट, रसुवाका साथै धादिङ तथा काठमाडौं र भारतबाटसमेत तीर्थालुहरू आएको दुप्चेश्वर विकास कोषका राजकुमार श्रेष्ठले जानकारी दिए। दुप्चेश्वरमा भक्तजनहरूको सुविधाका लागि विशेष वयवस्था गरिएको थियो। नुवाकोटका सबै शिव मन्दिरहरूमा आशुतोष भगवान्् शिवको धूमधामका साथ पूजा आराधना एवं दर्शन गर्ने भक्तजनको घुइँचो लागेको छ। धनेश्वर महादेव मन्दिर उद्घाटन नुवाकोटको विदुरमा धनेश्वर मन्दिर निर्माण गरिएको छ। विदुर नगरपालिका२ विदुरमा निर्माण गरिएको धनेश्वर महादेव मन्दिर पूर्वमन्त्री तथा प्रतिनिधिसभा सदस्य अर्जुननरसिंह केसीले उद्घाटन गरे। कार्यक्रमकाबीच पूर्वमन्त्री केसीले राधाकृष्ण मन्दिर परिसरमा निर्मित धनेश्वर महादेवको मन्दिर उद्घाटन गरेका हुन्। पूर्वमन्त्री केसीले नेपालको पहिचान, संस्कृति र परम्परा कसैले रोकेर नरोकिने बताए। उनले धर्मको मर्मलाई सेवासँग जोड्ने प्रवृत्ति कमजोर भएकोले त्यसको विकासका लागि लाग्नुपर्ने बताए। पूर्वमन्त्री केसीले सानो बजेटको योजना स्थानीय सरकारको मातहतमा हुने भएकोले सोहीअनुसार क्रियाशीलता अपनाउन आग्रह गरे। कार्यक्रममा विदुर नगरपालिकाका मेयर राजन श्रेष्ठले नेपालको पहिचान र संस्कृतिको छुट्टै महŒव रहेका कारण सम्पदा संरक्षणमा क्रियाशीलता अपनाइएको बताए। कार्यक्रममा विदुर नपाकी उपमेयर प्रभा बोगटी, विदुर २ का वडाध्यक्ष दीपक कायस्थलगायतले मन्तव्य राखेका थिए। उपभोक्ता समितिमार्फत विदुर नगरपालिकाले प्रदान गरेको रकमबाट मन्दिर निर्माण गरिएको मन्दिर संरक्षण संस्थाका अध्यक्ष रघुनाथ सुवेदीले जानकारी दिए। मन्दिर निर्माणका लागि कुल पाँच लाख रुपैयाँ खर्च भएको छ। यता, महाशिवरात्रिका अवसरमा विदुरकै रुद्रेश्वर महादेव मन्दिर सरसफाइ गरिएको छ। रुद्रेश्वर महादेव मन्दिर संरक्षण समितिको आयोजनामा भएको विदुरस्थित रावलधारा र मन्दिर परिसर सरसफाइ गरिएको हो। मन्दिर परिसरमा शिवधुनी जगाउने र शिवको पूजाआजा आयोजना गर्नका लागि मन्दिर क्षेत्र सरसफाइ गरिएको स्थानीय युवा सामाजिक अगुवा राजेन्द्र पाण्डेले बताए। उनका अनुसार सरसफाइको साथै मन्दिर पनि सजावट गरिएको छ। सरसफाइमा नेपाल प्रहरी, पूर्वप्रहरी संगठन नुवाकोट, विदुर सिटी युथ क्लब, विदुर युवा रेडक्रस सर्कल, वनदेवी सामुदायिक उपभोक्ता समूह र विदुर खानेपानी उपभोक्ता तथा सरसफाइ संस्थाको सहकार्य रहेको थियो। सरसफाइमा आयोजक संस्थाका सदस्य र स्थानीयहरूको सहभागिता रहेको थियो।"
राराको डाँफे होटलमा आगलागी,"मुगु : रारा राष्ट्रिय निकुञ्ज क्षेत्रभित्र रहेको डाँफे होटलमा बिहीबार राति १२ बजे आगलागि हुँदा पूर्ण क्षति भएको छ। रारा राष्ट्रिय निकुञ्ज हुटु क्षेत्रमा रहेको होटलको भान्सा कोठाबाट सल्केको आगोले होटलका पाँच वटा भवन, चार वटा टेण्ट जलेर करोडौंको धनमाल पूर्णरुपले क्षति भएको हो। बिहीबार होटलमा ६९ जना रारा घुम्न आएका आन्तरिक पर्यटकसहित होटलमा काम गर्ने १५ जना भन्दा कर्मचारी थिए। होटलमा रहेका सबै जना सुतिरहेका बेला भान्साको आगो सल्केर होटलका सबै भवन र चार वटा टेण्ट जलेर खरानी भएको छ। आगलागीबाट तिन करोडभन्दा बढीको धनमाल क्षति भएको होटलका सञ्चालक गोपाल बमले जानकारी दिए। होटल सञ्चालकबमले दिएको जानकारी अनुसार बिहीबार राति अबेरसम्म होटलमा आएका पाहुनाहरू रमाइलो गरेका थिए। ११ बजे सबै सुति सकेका थिए। बिहीबार शिवरात्री परेकाले होटलमा काम गर्ने कर्मचारीहरू भान्सा कोठामा गफिदै गरेका थिए। आफू सुति सकेको र १२ बजे आगलागी भएको हल्ला आएपछि आगो निभाउन पानी जोड्न लागेको र आगो जताततै फैलिन थालेपछि सबै पाहुनाहरुलाई कोठाबाट बाहिर निकाल्न लागियो अन्तत आगोले ठूलोरुप लिएर सबै भवन धनमाल जल्यो। होटल नजिक रहेको निकुञ्ज कार्यालयका कर्मचारी र १० मिनेट टाढा रहेको हनुमानध्वज गुल्मबाट नेपाली सेना आगो निभाउन लागि परेपनी राति ३ बजेसम्म आगोले होटल पूर्ण रुपले क्षति भएको थियो। होटलमा बास बसेका ६९ जना पाहुनालाई उद्धार गरी राति नै उक्त होटलबाट सल्लेरीमा रहेको बमकै अर्को होटलमा लगिएको थियो। आगलागीबाट क्षतिको विवरण एकिन हुन प्रहरी नायव उपरीक्षक सरोज गिरीले जानकारी दिए। प्रमुख जिल्ला अधिकारीसहित गिरीको टोली घटनास्थलमा पुगेको छ।"
मुग्लिननारायणगढ सडकको वैकल्पिक ट्रयाक खोल्ने कार्य सुरु,"मुग्लिन : नारायणगढ खण्डको वैकल्पिक सडकको ट्रयाक खोल्ने कार्य सुरु भएको छ। हाल सञ्चालनमा रहेको उक्त सडकको वैकल्पिक मार्गका रुपमा मुग्लिनगाईघाटदासढुङ्गाठिमुरागैँडाकोट सडकको ट्रयाक खोल्ने कार्य सुरु भएको हो। उक्त कार्यका लागि सडक विभागले चालु आर्थिक वर्षमा दुई करोड ६९ लाख ३२ हजार विनियोजन गरेको छ । तनहुँको आँबुखैरेनी गाउँपालिका४ पुलजीपबाट उक्त सडकको ट्रयाक खोल्ने काम भइरहेको छ। मुग्लिन नारायणगढ सडकको विकल्पमा मुग्लिनबाट गाईघाट, दासढुङ्गा, ठिमुरा, देवघाटको देवपुर हुँदै नवलपुरको गैँडाकोट जोड्ने सडकको विस्तृत अध्ययन (डिपीआर)पश्चात् सडक विभागले पहिलो चरणको ठेक्का लगाएको हो । देवघाटका स्थानीयवासी केशवचन्द्र न्यौपानेले यहाँका स्थानीयले पटकपटक उठाउँदै आएको माग सरकारले पूरा गरेको बताए। मुग्लिन नारायणगढ सडकखण्डको विकल्पका रुपमा वैकल्पिक सडक निर्माणका लागि आवाज उठाउँदै आएकामा उक्त माग सुनुवाइ भएको उनको भनाइ छ। नवलपुरको गैँडाकोट नगरपालिका३ ब्रिटिसक्याम्प र देवघाट गाउँपालिका५ देउपुर हुँदै दासढुङ्गा जोड्ने वैकल्पिक सडक र उक्त बाटो हुँदै दासढुङ्गादेखि मुग्लिनसम्म तनहुँतर्फ त्रिशूलीको किनारमा वैकल्पिक मार्ग आवश्यक भएको जनाउँदै सम्बन्धित निकायमा स्थानीयवासीले माग गरेका थिए । उक्त वैकल्पिक सडकका लागि विगतमा सरकारको नीति तथा कार्यक्रममा समावेश भइ अध्ययनका लागि बजेट विनियोजन भए पनि पछि सरकारले उक्त योजना रद्द गरेको थियो । उक्त सडक निर्माण गर्न सके देवघाटको गाउँपालिका आर्थिक र धार्मिक पर्यटनको केन्द्र बन्ने हुँदा यसका लागि गाउँपालिकाले पहल थाल्ने देवघाट गाउँपालिकाका अध्यक्ष तिलबहादुर थापाले बताए। हाल देवघाट गाउँपालिकालाई राष्ट्रिय राजमार्गले नछोएको हुँदा गैँडाकोटबाट देवघाट हुँदै दासढुङ्गा जाने सडक निर्माण गर्न सके देवघाटमा धेरैभन्दा धेरै पर्यटक भित्रिने र देवघाटको धार्मिक पर्यटनको विकास हुने उनले विश्वास व्यक्त गरे। हालः सञ्चालनमा रहेको मुग्लिननारायणगढ सडकमा वर्षाको समयमा पहिरो गएर समस्या भोग्नुपरेकाले वैकल्पिक सडक अति आवश्यक रहेको स्थानीयवासीको भनाइ छ। देवघाट गाउँपालिका५ का वडाध्यक्ष पूर्णबहादुर कुँवरले तनहुँतर्फ अर्को राष्ट्रिय सडक निर्माण गर्न सकेमा हाल विकासमा निकै पछाडि परेको देवघाट र आँबुखैरेनी गाउँपालिकाका धेरै बस्तीलाई विकासको मूलधारमा ल्याउन सकिने बताए। वैकल्पिक सडक बनाउन प्रस्ताव गरिएको गैँडाकोटदेखि मुग्लिनसम्म करिब ३८ किलोमिटरको दूरी पर्छ ।"
"बेसहाराका सहारा थिए, गावैँ रुवाएर गए","गुल्मी : कोमल मनका उनी दीनदुःखीको मलिन अनुहार देख्नै हुँदैनथ्यो। बाटोमै गाडी रोक्थे। गाडीभित्र भएका फलफूल, बिस्कुट र नुनतेल किन्ने पैसा दिन्थे। बाल्यकालदेखि संघर्ष गरेर हुर्के। आफूले भोगेका कैंयौ पीडाले गर्दा पनि होला उनी विपन्नको अनुहार देख्दा निकै भावुक हुन्थे। रोजगारीका लागि कतारमा रहेका उनी जन्मघर पुग्दा धेरैको अनुहारमा खुसी छाउँथ्यो। सबैसँग मीठो बोल्ने। जोसँग पनि घुलमिल भइहाल्ने उनको सरल स्वभाव थियो। त्यसैले गर्दा होला धेरैका लागि आँखामा राख्दा पनि नबिझाउने थिए उनी। कतारबाट उनी एकदुई महिनामै आउजाउ गर्थे। गाउँमा कसैलाई सारोगारो पर्दा उनको पहिलो सहभागी हुन्थ्यो। कसैको मृत्यु हुँदा दाहसंस्कारमा पुगेका मलामीहरूलाई आफ्नै गाडीमा राखेर पालैपालो घरसम्म पुर्याएर सहयोग गर्थे। तर, मंगलबार मालिका गाउँपालिका५ छापहिले गुल्मीका झविन्द्र आचार्यले खोलामा पुगेका मलामीहरूलाई आफ्नो गाडीमा राखेर पुर्याउन पाएनन्। किनकि सयौं गाउँलेहरू उनकै मलामी बनेर गएका थिए। ३९ वर्षीय आचार्यको कतारको आबुहामपुरमा गाडीले हानेर मृत्यु भयो। रोजगारीका सिलसिलामा आचार्य १८ वर्षदेखि कतारमा थिए। श्रमिक हुँदाहुँदै उनी अहिले कतारमा चर्चित व्यवसायी बनिसकेका थिए। घरको आर्थिक अवस्थाले चपेटामा परेर बिदेसिएका आचार्य आफूमात्र स्थापित व्यवसायी भइसकेका थिएनन्, धेरै नेपालीको सहारा पनि थिए। कतारको सडकमा खाना नपाएर सडकमा भौंतारिएकाहरूलाई आचार्यले मासुभात खुवाउथे। सडक दुर्घटनामा परेर मृत्यु भएपछि सिंगो गुल्मी अहिले शोकमा छ। कतारमा रहेका नेपालीहरूको त सहारा नै गुम्यो। उनी गैरआवासीय नेपाली संघ, राष्ट्रिय समन्वय परिषद् कतारका सहकोषाध्यक्ष, गुल्मी सेवा समाज कतारका पूर्वअध्यक्ष र लुम्बिनी प्रदेश समन्वय परिषद् कतारका पूर्वउपाध्यक्ष थिए। अल्पायुमै निधन भएपछि सिंगो गाउँलेको सहारा गुमेको छापहिलेका स्थानीय प्रेमबहादुर खड्काले सुनाए। उहाँ गाउँभरिका नागरिकहरूको सारथि हुनुहुन्थ्यो, खड्काले भने, सिंगो गाउँ स्तब्ध भएको छ। सामाजिक भावनाका एक होनहार युवालाई गाउँलेले अकालमै गुमायो। उनको शव सात दिनपछि हेलिकप्टरबाट जन्मगाउँ लिएर अन्त्येष्टि गरिएको छ। अन्तिम दाहसंस्कारका लागि मालिकाको फूलबारीमा सयौं गाउँलेहरू पुगे। गुल्मीका संघीय सांसद् एवं पूर्वमन्त्री गोकर्णराज विष्ट, लुम्बिनी प्रदेशका कृषि, भूमि व्यवस्था तथा सहकारी मन्त्री दिनेश पन्थी र नेपाली कांग्रेस लुम्बिनी प्रदेश समितिका उपसभापति भुवन श्रेष्ठ उनको अन्तिम दाहसंस्कारमा पुगेर उनको सामाजिक कार्यको प्रशंसा गरे। प्रदेशमन्त्री पन्थी उसैदिन दोहोरो शोकमा थिए। उनकी जेठीआमा यमकुमारी पन्थीको ९८ वर्षको उमेरमा निधन भएको थियो। जेठीआमालाई चितामा दागबत्ती दिएर पन्थी गाउँलेका भरोसा बनेका युवा समाजसेवी आचार्यलाई श्रद्धाञ्जलि दिन पुगेका हुन्। कतारमा ट्याक्सीको ठक्करबाट मृत्यु भएका मालिका गाउँपालिका ५ छापहिलेका झविन्द्र आचार्यको हेलिकप्टरबाट ल्याएको शव र शोकमा जुटेका गाउँलेहरू । तस्बिर : केशरराज क्षेत्री कुनै दिन युवा समाजसेवी आचार्यलाई हेलिकप्टरमा लिएर गाउँमा सम्मान गर्ने सपना बुनेका थियौं।, श्रद्धाञ्जलि सभामा बोल्दै नेकपा (एमाले) मालिका गाउँ कमिटी अध्यक्ष शोभाखर गिरीले भने, विडम्बना उहाँ हेलिकप्टर चढेर त आउनुभयो तर नबोल्ने गरी। हामीले बोलेका कुरा नसुन्ने गरी। उहाँको भौतिक शरीरमात्र हामीसँग आयो। समाजसेवी आचार्यले देखाएका असल कर्मलाई आफूहरूले अनुसरण गर्ने गिरीले सुनाए। उनका अधुरा सपनाहरू पूरा गर्ने समेत गिरीले बताए। आचार्यले कतारमा रंगरोगनको व्यवसाय गरेर थुप्रै नेपालीहरूलाई रोजगारीसमेत दिएका थिए। उहाँको व्यवसायमा काम गरेर धेरैले रोजगारीसमेत पाएका थिए, उनीहरूको पनि जीविका चलाउने बाटो गुम्यो, गिरीले सुनाए, गाउँदेखि देश र देशदेखि विदेशमा धेरैको सारथि हुनुहुन्थ्यो, अनाहकमै अस्ताउनु भयो। उनी दुई वर्षअघि खुल्ला चुनावी प्रतिस्पर्धाबाट एनआरएन कतारका सहकोषाध्यक्ष विजयी भएका हुन्। कतारमा गुल्मी यातायात कतारको माटोमा गुल्मी यातायात चलाउने उनीमात्रै एक पात्र थिए। त्यहाँ चलाउँदै आएको माइक्रो नचिन्ने नेपाली कमै थिए। गाडीमा लेखिएको गुल्मी यातायात छापहिले शब्दले अझ धेरै नेपालीहरूको मन तानेको थियो। गुल्मी लेखेको गाडी देख्दा धेरैलाई गाउँप्रतिको अपनत्व झल्किन्थ्यो। नेपालमै बसेजस्तै आभास हुन्थ्यो। आफूमात्र चिनिएका थिएनन् आचार्य, सिंगो गाउँ र जिल्लालाई कतारभरि नेपालीको मनमा बसालेका थिए। त्यही गाडीमा कामदारलाई कोठामा पुर्याएर फर्किंदा उनलाई गाडीले हानेको थियो। घटनास्थलमै उनको निधन भएको हो। आचार्यले चलाएको माइक्रोमा समस्या देखिएपछि सडकको किनारामा बिग्रेको गाडी बोक्ने (ब्रेक डाउन) लाई कुरेर बसेको बेला उनलाई गाडीले हानेको हो। उनीसँगै सवार प्रत्यक्षदर्शी पाल्पाका राजेन्द्र काफ्लेका अनुसार बंगलादेशी नागरिकले चलाएको ट्याक्सीले आचार्यलाई ठक्कर दिएको थियो। ठक्कर दिने ट्याक्सी र चालकलाई स्थानीय प्रहरीले नियन्त्रणमा लिएको छ। गैरआवासीय नेपाली संघ, राष्ट्रिय समन्वय परिषद् कतारका कोषाध्यक्ष बुद्ध पाण्डेले सामाजिक क्षेत्रमा समय व्यतीत गर्ने एक युवालाई गुमाउँदा पीडाबोध भएको सुनाए। कतारमा जहाँ नेपालीलाई अप्ठ्यारो पर्दथ्यो त्यहाँ झविन्द्रजीको उपस्थिति हुन्थ्यो, पाण्डेले भने, आफ्नो लागि त जो पनि बाँच्छ तर समाजका लागि बाँच्नुपर्छ भन्ने भावनाबाट उहाँ ओतप्रोत हुनुहुन्थ्यो। हामी १८ वर्षदेखिसँगै कतारमा काम गर्र्यौं। दुवै जना गुल्मीका थियौं। म कोषाध्यक्ष, उहाँ सहकोषाध्यक्ष। अब हामी उहाँका अधुरा सपना पूरा गर्नेछौं। सामान्य श्रमिकबाट काम थालेका आचार्यको कतार र नेपालमा स्थापित भइसकेका थिए। जन्मघर गुल्मी छापहिलेसँगै उनको परिवार बुटवलस्थित तिलोत्तमा नगरपालिकाको नयाँमिलमा बस्दै आएको छ। पछिल्ला केही वर्षदेखि आचार्य एकदुई महिनामै घर आउजाउ गर्दै आइरहेका थिए। उनका श्रीमती, तीन छोरा, वृद्ध बुवाआमा छन। मृतक आचार्य माइलो छोरा हुन्। जीवन्त बन्यो गुल्मी छापहिलेमा पन्चैबाजा उनको भौतिक शरीर छैन। तर, उनलाई जीवन्त बनाउने एउटा पन्चैबाजा गीत छ, गुल्मी छापहिलेमा। यस गीतमा आचार्य र उनकी श्रीमती अमृता आचार्यको अभिनय छ। उनको लगानीमा गीत निकालिएको छ। दुई वर्षअघि सार्वजनिक उनको यस गीतलाई झन्डै साढे नौ लाख दर्शकले हेरेका छन्। पन्चैबाजा बजाएर विवाह गर्ने उनको सपना थियो। तर, सोचेअनुसार विवाह गर्न नपाएपछि उनले छापहिलेमा पन्चैबाजा गीत निकालिएका थिए। आफ्नै जन्मगाउँमा छापहिलेमा छायांकन गरिएको गीतमा उनको धोको मेट्ने गरी विवाहको झल्को दिइएको छ। गीत छायांकन गर्नेबेला आचार्यले गाउँलेहरूलाई भोजसमेत दिएका थिए। यही गीतले गुल्मीको पश्चिम क्षेत्रमा रहेको एउटा गाउँ, छापहिलेलाई धेरैले चिन्ने मौका पाएका छन्। सामाजिक र सिर्जनशील कामले मृतक आचार्यलाई जीवन्त बनाइरहने छापहिलेका स्थानीय लोकेन्द्र खड्काले प्रतिक्रिया दिए।"
नियन्त्रणमा लिएको गाडीसहितको सामान भगाउने मुख्य योजनाकार साह पक्राउ,"झापा : झापामा सशस्त्र प्रहरीलाई योजनाबद्ध तरिका फसाएर दुर्व्यवहारसँगै हातपात गरेको आरोपमा बिर्तामोडका एक कारोबारी पक्राउ परेका छन्। काँकडभिट्टा नाकाबाट वारिपारिको काम गर्ने बिर्तामोड नगरपालिका५ स्थित कृषिथोक बस्ने पिन्टु साह पक्राउ परेका हुन्। सशस्त्रलाई दुर्व्यवहारसँगै हातपात गरेको उजुरीको आधारमा साहलाई बुधबार इलाका प्रहरी कार्यालय काँकडभिट्टाले पक्राउ गरेको हो। साह अहिले काँकडभिट्टाको नियन्त्रणमा रहेको जिल्ला प्रहरी कार्यालय झापाका डीएसपी खगेन्द्र खडकाले जानकारी दिए। अहिलेसम्म साहविरुद्ध अदालतमा म्याद थप भएको छैन। अनुसन्धान भइरहेको छ, डीएसपी खड्काले भने, म्याद थप भएपछि कारबाही प्रक्रिया अघि बढ्छौं। घटना विवरण सोमबार बिहान करिब ८ बजेको समयमा मेचीनगर७ स्थित सतिघट्टा नाकाबाट भन्सार छलेर अवैधरूपमा भित्र्याइएका मटर, कपडालगायतका सामान मे१ज ५७६३ पिकअप गाडी लोड गरेर बिर्तामोडको गोदाम लैजाने क्रसमा सशस्त्र प्रहरी बल नेपाल, सीमा सुरक्षा गुल्म काँकडभिट्टाको टोलीले पूर्वपश्चिम राजमार्ग अन्तर्गत चारआलीबाट नियन्त्रणमा लिएको थियो। गाडी चालक फरार भएपछि सशस्त्रले सामानसहितको गाडी काँकडभिट्टातर्फ लगिरहेका थिए। काली खोला नजिक पुग्दा दुई दर्जन बढी कारोबारीहरूले राजमार्गमै सशस्त्रले नियन्त्रणमा लिएको सामानसहितको गाडी रोके। पुरुषभन्दा महिला धेरै भएको हुल सशस्त्रमाथि खनिएपछि कारोबारी साहले त्यही मौका छोपी सामानसहितको गाडी त्यहाँबाट भगाए। त्यो गाडीधनी स्वयं साह आफैं हुन्। साहले नै योजना बनाएर ती कारोबारीहरूलाई काली खोलामा भेला गरी यस्तो घटना गर्न लगाएको प्रहरी स्रोतको दाबी छ। उनीहरू सशस्त्रले नियन्त्रणमा लिएको गाडी घेराउ गर्दै दुर्व्यवहारसँगै हातपात गरिरहेको अवस्थामा कारोबारी साह २२० सीसीको पल्सर मोटरसाइकल चढेर त्यहाँ पुगिसकेका थिए। सशस्त्रले गाडीको चाबी आफैसँग राख्दाराख्दै साहले डुप्लिकेट चाबी प्रयोग गरी गाडी भगाउन सफल भए। नियन्त्रणमा लिएको गाडी भगाएर उल्टै सशस्त्रमाथि दुर्व्यवहार र हातपातसमेत गर्न लगाएको भन्दै सशस्त्र प्रहरी बल नेपाल, सीमा सुरक्षा गुल्म काँकडभिट्टाले कारोबारी साहविरुद्ध इलाका प्रहरी कार्यालयमा उजुरी दिएका थिए। त्यसपछि प्रहरीले उनलाई पक्राउ गरेको हो। यता सशस्त्र प्रहरी बल नेपाल नम्बर २ गण हेडक्वाटर झापाका प्रवक्ता तथा डीएसपी महेश विष्टले घटना घटेको हो र विभागको अनुमति लिएरमात्रै बोल्न मिल्ने बताए। मेचीनगरको सतीघट्टा, गैरीगाउँ नाकाबाट दिनहुँ सरसामान भन्सार छलेर भित्रिन्छ। मेची नदी पारी भारतको दुलालजोत र पानीटंकी बजार पर्छ। सोही नाकाबाट सरसामान भित्राउने पोके महिलाहरूले कारोबारी साहलाई सामान दिन्छ। साहले खाद्यान्नसहित अन्य सरसामान बिर्तामोड पुर्याएर बिक्री गर्छन्। साहले सशस्त्र र नेपाल प्रहरीलाई मासिक नजराना बुझाएर ठूलै काम गर्छ। त्यतिमात्र नभएर लामो समयदेखि यस्तो धन्दा चलाइरहेका उनले सबैलाई प्रभावमा पारेर राखेका छन्। सशस्त्र प्रहरी बल नेपाल, सीमा सुरक्षा गुल्मका डीएसपी शमशेर कार्की र इलाका प्रहरी कार्यालयका डीएसपी राजन लामा भर्खरै सरुवा भएर काँकडभिट्टा आएको हुनाले साह उनीहरू समक्ष पुग्नै पाएनन्। सादा पोसाकमा खटिएका प्रहरीलाई मिलाएर साहले दिनहुँ पिकअपका पिकअप काम गर्दै आइरहेको अवस्थामा यस्तो घटना घटेको प्रहरी निकट स्रोतको भनाई छ।"
एकीकृत फोहोरमैला व्यवस्थापन परियोजना १४ वर्षदेखि अलपत्र,"काठमाडौं : उपत्यकाका १० नगरपालिकाको फोहोर व्यवस्थापन गर्न भनेर ल्याइएको यो परियोजना १४ वर्षदेखि अलपत्र छ। लामो समयसम्म यसको प्रक्रियाअघि नबढेपछि काठमाडौं महानगरपालिकाले एकीकृत फोहोरमैला व्यवस्थापन परियोजनाबाट हात झिकेको छ। जसले गर्दा अन्य नगरपालिका प्रभावित भएका छन्। सरकारले सार्वजनिक निजी साझेदारी अवधारणा अपनाउँदै उपत्यकाको फोहोर व्यवस्थापन गर्ने भनेर सुरुवात गर्न लागेको यो परियोजनाको जिम्मा नेपवेस्टले पाएको थियो। २०६६ सालमा फोहोरमैला व्यवस्थापन तथा स्रोत परिचालन केन्द्रबाट काठमाडौं उपत्यकाको एकीकृत फोहोर मैलाव्यवस्थापन गर्न तीन प्याकेजमा अन्तर्राष्ट्रिय प्रतिस्पर्धामार्फत प्रस्ताव आह्वान गरिएको थियो। प्याकेज १ : काठमाडौं महानगरपालिका र दक्षिणकाली, गोकर्णेश्वर, बूढानीलकण्ठ, तारकेश्वर, टोखा, चन्द्रागिरि, नागार्जुन, शंकरापुर, कागेश्वरी, मनोहरा नगरपालिका । प्याकेज २ : ललितपुर महानगरपालिका तथा कीर्तिपुर, महालक्ष्मी र गोदावरी नगरपालिका । प्याकेज ३ : भक्तपुर, चाँगुनारायण, मध्यपुर थिमी र सूर्यविनायक नगरपालिका । २०६६ पुसमा अन्तर्राष्ट्रिय प्रतिस्पर्धामार्फत प्रस्ताव आह्वान गरिएकामा २०६७ असारमा प्राप्त प्रस्तावहरूमध्ये प्याकेज १ (काठमाडौं महानगरपालिका) मा नेपवेस्ट प्रालिको प्रस्ताव स्वीकृत गरी स्रोत परिचालन केन्द्र तथा प्रस्तावकर्ताबीच समझदारी भएको थियो। सार्वजनिकनिजीसाझेदारी अवधारणामा काठमाडौंको फोहोर व्यवस्थापन अघि बढाइने भनिएको प्रक्रिया करिब १४ वर्षसम्म पनि अलपत्र परी नै रहेको छ। चन्द्रगिरि नगरपालिकाका प्रमुख घनश्याम गिरीले मंगलबारमात्रै गृहमन्त्री रमेश लेखकसँग भेटेर एकीकृत फोहोर व्यवस्थापन परियोजनाको विषय निक्र्योलमा पुर्याउन आग्रह गरेको बताए। उनले भने, एकीकृत फोहोर व्यवस्थापन परियोजना कि लागू गर्नु कि रद्द गर्ने भनेर लिखित रूपमै अनुरोध गरेका छौं। उनले अघिल्लो कार्यकालमै महानगरको नेतृत्वमा सबै पालिकाहरूले र लगानी बोर्डले सही गरेर नेपवेस्ट कम्पनीलाई दिने सहमति जनाएका जानकारी दिए। अघिल्लो पाँच वर्षमा पनि यो परियोजना अघि बढ्न सकेन भने २०७९ सालमा नयाँ स्थानीय सरकार आएको तीन वर्ष बित्दा पनि यसमा कसैको चासो गएको छैन, उपत्यका मेयर फोरमका महासचिवसमेत रहेको गिरीले भने। उनले पूर्व प्रधानमन्त्री पुष्पकमल दाहाल प्रचण्ड र वर्तमान प्रधानमन्त्री केपी शर्मा ओली, उपप्रधान तथा सहरी विकासमन्त्री प्रकाशमान सिंह, लगानी बोर्ड सबैलाई परियोजना अघि बढाउन या रद्द गर्न आग्रह गरेको पनि बताए। सधैं अलमल गरेर बसेर उपत्यकाको फोहोर व्यवस्थापन सम्भव हुँदैन। अबको १० वर्षमा उपत्यकाको फोहोर फाल्ने ठाउँ हुँदैन। सिसडोलवासीले जहिले पनि अवरोध गर्दै आइरहेका छन्। उनले भने, हाम्रो तहबाट जति प्रयास गरे पनि परियोजना अघि बढ्न सकेको छैन। अब माथिल्लो तहले नै यसमा समन्वय गरेर अघि बढाउन जरुरी छ। शंखरापुर नगरपालिकाका प्रवक्ता राधाकृष्ण श्रेष्ठले एकीकृत फोहोर व्यवस्थापन परियोजना आवश्यक रहेको बताए। उनले सार्वजनिक निजी साझेदारीमा अघि बढाउने भनेको यो परियोजनामा सरकारी निकाय र निजी क्षेत्रको सहकार्यमा हुने हुँदा प्रभावकारी हुने बताए। अहिले हाम्र्रो पालिका विगत ७ वर्षदेखि निजी कम्पनीसँगको सहकार्यमा व्यवस्थापन गरिरहेका छौं। हामीले वर्गीकृत रूपमा पनि फोहोर व्यवस्थापन गर्दै आएका छौं। नगरपालिका आफ्नो प्रयास गर्दै गर्ने र यहाँबाट हुन नसक्ने काम परियोजनाबाट गर्ने गरी पनि यसलाई अघि बढाउन सकिन्छ, उनले भने। सहरी विकास मन्त्रालयका सूचना अधिकारी नवराज शर्माले उपत्यका एकीकृत फोहोर व्यवस्थापन परियोजना अघि बढाउन डेडिकेटेड शाखा बनाउने तयारी भइरहेको जानकारी दिए। उनका अनुसार २०७९ सालमै तत्कालीन सहरी विकास मन्त्रीको अध्यक्षतामा सबै मन्त्रालयका सचिवहरू सदस्य रहने गरी एक उच्चस्तरीय सहजीकरण समिति पनि बनेको थियो। तर, त्यसले पनि पीडीएमा अन्तिम सम्झौता गराउन नसकेको देखिन्छ। फोहोरमैलासम्बन्धी परियोजना कार्यान्वयनका लागि दायित्व आएको छ अब यसलाई आवश्यक कार्यविधि बनाउने, शाखा बनाउने काममा मन्त्रालय अघि बढेको छ। लगानी बोर्डका तत्कालीन परामर्शदाता एवं विज्ञ इन्जिनियर आशिष गजुरेल उपत्यकाको एकीकृत फोहोर व्यवस्थापनमा सबै पक्षबीच छलफलपछि पीडीएमा प्रारम्भिक सम्झौता भएको जानकारी दिए। उनका अनुसार प्रारम्भिक सम्झौता लगानी बोर्डले काठमाडौंलगायत ललितपुर र भक्तपुरमा पठाइएको हो। पछि सर्यो काठमाडौं काठमाडौं महानगरपालिकाले यो परियोजनाबाट बाहिएको छ। उसले २०८० साउन २३ गते लगानी बोर्डलाई पठाउँदै फोहोरमैलालाई एकीकृत रूपमा व्यवस्थापन गर्ने सम्बन्धी परियोजना कार्यान्वयन गर्न कठिनाइ भएको व्यहोरासहितको पत्र पठाएको थियो। पत्रमा भनिएको छ, नेपालको संविधान तथा स्थानीय सरकार सञ्चालन ऐन, २०७४ ले प्रत्येक नगरपालिका स्वायत्त स्थानीय तह भएको र नगरपालिका फोरमबाट समेत एकीकृत रूपमा फोहोरमैला व्यवस्थापन परियोजना सञ्चालन नगर्ने भनी सिफारिससहितको निर्णय गरेको हुँदा महानगरले परियोजना कार्यान्वयन गर्न कठिनाइ हुने देखिन्छ। काठमाडौं जिल्लाभित्रका १० वटा नगरपालिकाको फोहोरमैलालाई एकीकृत रूपमा व्यवस्थापन गर्ने सम्बन्धमा नेपाल सरकार, संघीय मामला तथा सामान्य प्रशासन मन्त्रालय, अर्थ मन्त्रालय, लगानी बोर्डलगायतका निकायहरूले अघि बढाउने भनेको परियोजना कार्यान्वयन गर्न काठमाडौं महानगर पछि सरेको होे। महानगरको पत्र २०८० भदौ ८ को लगानी बोर्ड बैठकमा जानकारी गराइएको बोर्डका प्रवक्ता प्रद्युम्न उपाध्यायले जानकारी दिए। त्यसपछि उपत्यका मेयर फोरमले २०८० सालको पुसमा नै एकीकृत फोहोर व्यवस्थापनसम्बन्धी परियोजनाको पीडीए अघि बढाउन सरकारलाई अनुरोध गरेको उनले बताए। तत्कालिन प्रधानमन्त्री पुष्पकमल दाहाल प्रचण्ड को अध्यक्षतामा २०८० चैत २२ मा बसेको लगानी बोर्ड बैठकमा पेस गरिएको थियो। उक्त बैठकले पहिलो परियोजनाका लागि सम्बद्ध स्थानीय तहबीच समझदारीमा समन्वय गरी लगानी बोर्डले सार्वजनिकनिजी साझेदारी तथा लगानी ऐन, २०७५ तथा नियमावली, २०७७ बमोजिम नेपवेस्ट प्रालिसँग गरिने परियोजना विकास सम्झौता प्रक्रिया अघि बढाउन निर्देशन दिएको थियो। बैठकले संघीय मामिला तथा सामान्य प्रशासन मन्त्रालयमार्फत उपत्यकाका सबै स्थानीय तह र पालिकाबाट सहमति लिएर अघि बढ्ने निर्णय गरेको थियो। सोहीअनुसार लगानी बोर्डले संघीय मामिला मन्त्रालयलाई पत्राचार गरेको थियो। शंखरापुर नगरपालिकालगायत केही पालिकाले सोअनुसार अघि बढ्न सहमति पनि दिएको थियो। प्रक्रियामा रही रहेको समयमा २०८१ मंसिरमा काठमाडौं महानगरले फोहोरमैला व्यवस्थापनका लागि भन्दै नयाँ बोलपत्र आह्वान गरेपछि विकासकर्ता कम्पनी नेपवेस्टले पाटन उच्च अदालतमा मुद्दा दायर गरेको थियो। कामपाको ठेक्का रोक्न (स्टे अर्डर) र यो परियोजना छिटो अघि बढाउन तालुकका निकायलाई परमादेश जारी गर्न भनी भनेको कम्पनीले जनाएको छ। उच्च अदालत पाटनले स्टे अडर दिएन तर कामपालाई के कारणले लगानी बोर्डलाई परियोजना अघि नबढाउने पत्र पठाएको हो भनि जानकारी गराउन उत्प्रेषण जारी गरेको थियो। अदालतले नै आफ्नो फोहोर आफैं संकलन गर्न पाउने भनेका कारण यो विषय टुंगिएको काठमाडौं महानगरका प्रवक्ता नवीन मानन्धर बताउँछन्। लगानी बोर्ड र नेपवेस्टबीच भएको पीडीएमा कामपा जवाफदेही नहुने उनको भनाइ छ। कामपाले ६ वटा क्लस्टर बनाएर टेन्डर आह्वान गरेकोमा ४ वटा लागि सकेको र २ वटा पनि ठेक्का लाग्ने प्रक्रियामा रहेको छ। फोहोर व्यवस्थापनमा कामपाले स्वायत्त निर्णय गर्न सक्छ, मानन्धर भन्छन्। कामपाबाट दैनिक ७ सय टन फोहोर निस्किन्छ। अहिले करिब ४१ निजी कम्पनीले कामपाको फोहोर संकलन गर्दै आएका छन्। अहिलेको फोहोर प्राय: फोहोर उठाउने र ल्यान्डफिल्ड साइडमा फाल्नेमात्रै काम हुँदै आएको छ। कामपाले भने वर्गीकृत फोहोर संकलन र व्यवस्थापनको काम सुरु गरिसकेको बताउँछ। उपत्यका मेयर फोरमका महासचिव गिरी संघीय सरकारले गरेको निर्णयबाट काठमाडौं महानगर बाहिरिन नपाउने बताउँछन्। उनले भने, संघीय सरकारले गरेको निर्णय मान्दिन भन्न मिल्दैन। एकले अर्कोलाई देखाएर पन्छिने भन्ने हुँदैन। काठमाडौं महानगरले नगर्ने भन्दा पनि सबै पालिकाको एउटै धारणा हुँदैन। यो परियोजनालाई एउटा ढाँचामा ल्याउन पर्छ। उनले भने, यो परियोजना पूर्ण रूपमा कार्यान्वयन पनि भएको छैन भने रद्द पनि भइसकेको छैन। समन्वय चाहन्छ लगानी बोर्ड स्थानीय सरकारले फोहोर व्यवस्थापन आफैंले गर्न पाउँछ भनेर संविधानले नै तोकेको छ। त्यो प्रावधानअनुसार कामपाले फोहोर व्यवस्थापनका लागि नयाँ ठेक्का अघि बढाएको हुन सक्छ। तर, संघीय सरकारले एकीकृत फोहोर व्यवस्थापन परियोजना अघि बढाउने भनिरहेको अवस्थामा एउटा स्थानीय तहले आफू गर्न पाउँछ कि पाउँदैन भन्ने कुरा महŒवपूर्ण रहेको छ। लगानी बोर्ड नेपालका प्रवक्ता प्रद्युम्नप्रसाद उपाध्यायले भन्छन्, परियोजना धेरै लामोसमयदेखि अघि बढ्न सकिरहेको छैन। परियोजन विभिन्न पक्ष एवं कामपासँग समन्वय पनि हुन सकिरहेको छैन। कामपाबाट फाइल फिर्ता आएपछि सबै सम्बन्धित निकाय राउन्ड डेबलमा बसेर छलफल पनि भएको हो, तर पनि निष्कर्ष निस्किन सकेको छैन। उनका अनुसार संघीय मामिला मन्त्रालय, सहरी विकास मन्त्रालय, लगानी बोर्ड, कामपा सबै निकाय नै परियोजना अघि नबढ्नुका कारण हुन्। सबै निकायबीच समन्वय हुन जरुरी छ। परामर्शदाता गजुरेल कार्यान्वयन वा रद्दमध्ये कुनै पनि भएकोले काठमाडौं महानगर एकलौटी नयाँ ठेक्का लगाउन नमिल्ने बताए। उनले भने, यस्तो अवस्थामा कामपाले नयाँ ठेक्का लगाउन मिल्दैन। नेपाल सरकारको एउटा निकायले गरेको काम अर्को निकायले स्वामित्व नलिने भन्न मिल्दैन। लगानी बोर्डले स्रोत सुनिश्चितता मात्र गरेको हो। यो परियोजना भनेको वर्गीकृत रूपमा फोहोरको व्यवस्थापन गर्ने भन्ने हो। उनका अनुसार उठेको फोहोरमा ८० प्रतिशतको पुनप्र्रयोग गर्दै २० प्रतिशत मात्रै ल्यान्डफिल्ड साइडमा पुर्याउने भन्ने छ। यसले फोहोर फाल्न ल्यान्डफिल्ड साइडमा सधैं हुने समस्यालाई सम्बोधन गर्ने सरकारको अपेक्षा हो। परियोजना भने अड्किएको अड्क्यै २०६९ सालमा लगानी बोर्ड नेपालको स्थापनापछि खरिद प्रक्रिया अघि बढाउन परिचालन केन्द्रबाट लगानी बोर्डमा परियोजना हस्तान्तरण भएको थियो। २०७१ सालमा लगानी बोर्ड, मन्त्रालय, नगरपालिकाको टोलीबाट फिल्ड भेरिफिकेसन कार्य पनि सम्पन्न भयो। लगानी बोर्डले २०७१ मा नै नेपवेस्टलाईविदेशी लगानी भित्र्याउन स्वीकृति प्रदान गरेको थियो। बोर्डले २०७१ मा विस्तृत परियोजना प्रतिवेदन (पीडीए) तयार गर्न नेपवेस्टलाई भनेपछि २०७२ मा नेपवेस्टबाट विस्तृत परियोजना प्रतिवेदन लगानी बोर्डमा पेस भएको थियो। २०७४ मा परियोजना विकास सम्झौताको मस्यौदा तयार भई २०७४ मा नै लगानी बोर्ड र नेपवेस्टबीच प्रारम्भिक पीडीएमा हस्ताक्षर भएको थियो। २०७५ मा नेपवेस्टबाट लगानी बोर्डमा परियोजना कार्यान्वयन कार्यतालिका पेस भएको र २०७६ मालगानी बोर्डबाट काठमाडौं महानगरपालिका (कामपा)मा मस्यौदा सम्झौतासहितको कागजात बुझाइएको थियो। २०७७ मा कामपा नगर कार्यपालिकाले उपमेयरको संयोजकत्वमा पाँच सदस्यीय समिति गठन गरेको थियो। २०७७ मा समितिबाट कामपा प्रमुख समक्ष प्रतिवेदन पेस र नगरसभामा छलफल भएको थियो। २०७८ मा सुल्झिन बाँकी विषयहरूमा कामपाबाट दोस्रो चरणको वार्ता पनि गरिएको थियो। कामपाले २०७८ माघमा प्रधानमन्त्री तथा मन्त्रिपरिषद्को कार्यालयलाई पत्र लेख्दै फोहोर प्रशोधन केन्द्रका लागि सिफारिस भएको चार किल्लाभित्रको जग्गा नेपाल सरकारबाट उपलब्ध गराउने सुनिश्चितताको लागि निर्णयको माग गरेको थियो भने प्रशोधन केन्द्र निर्माण तथा सञ्चालन र फोहोरमैला व्यवस्थापनको विभिन्न चरणमा नेपाल सरकारबाट आवश्यक सुरक्षाको प्रत्याभूति गरिदिन अनुरोध गरेको थियो। यससँगै बालाजुदेखि प्रस्तावित प्रशोधन केन्द्र स्थल तथा ल्यान्डफिलसम्म जाने सडकको स्तरोन्नति तथा नयाँ बनाउनुपर्ने जिम्मेवारी नेपाल सरकारबाट सुनिश्चित गरिदिनलगायतको अनुरोध गरेको थियो। काठमाडौं उपत्यकाको फोहोरमैला व्यवस्थापनको लागि दीर्घकालीन समाधान गर्न कामपा कटिबद्ध रहेको भन्दै प्याकेज १ परियोजनालाई अघि बढाउन महानगरपालिकाको मुख्य भूमिका रहने प्रतिबद्धता पनि व्यक्त गरेको थियो। जवाफमा सोही वर्षको चैत्र १६ अर्थ मन्त्रालयले फोहोर प्रशोधन केन्द्र स्थापनार्थ तथा ट्रान्सफर स्टेसनको लागि आवश्यक पर्ने जग्गा भोगाधिकार तथा उपयोगका सम्बन्धमा सम्बन्धित स्थानीय तहमा पर्ती ऐलानी एवं सरकारी जग्गा भए सो उपलब्ध गराउने व्यहोरा जनाएको थियो। त्यसअनुसार हुन नसकेमा सम्भव भएसम्म सम्बन्धित स्थानीय तहसमेतको सहभागिता रहने गरी जग्गा प्राप्ति, भोगाधिकार वा लिजमा लिने सम्भव नभएमा नेपाल सरकारले नै सो को शिरोभार व्यहोर्ने पनि प्रतिबद्धता व्यक्त गरेको थियो। सार्थ अर्थले फोहोरमैला व्यवस्थापनसँग सम्बन्धित गाडीहरूमा भन्सार तथा अन्त: शुल्कमा छुट दिने सम्बन्धमा प्रचलित कानुनबमोजिम हुने गरी छुट सुविधा दिने पनि जानकारी गराएको थियो। तर, २०७९ वैशाखमा स्थानीय सरकारको चुनावसँगै उपत्यका फोहोरमैला व्यवस्थापन परियोजना ओझेलमा परेको हो। के हो परियोजना ? २०६६ सालमा नै काठमाडौंको उपत्यकाको फोहोर व्यवस्थापन सार्वजनिक निजी साझेदारी पीपीपी मोडेलमा गर्ने भन्ने थियो। काठमाडौंका लागि नेपवेस्ट र ललितपुर तथा भक्तपुरका लागि क्लिन भ्याली कम्पनी छनोट भएको हो। छनोटपछि सरकारी वार्ता टोली र सम्बन्धित कम्पनीबीच वार्ता पनि सम्पन्न भएको हो। त्यसमा काठमाडौंको फोहोर जिम्मा नेपवेस्टलाई लगाउने गरी पीडीएमा प्रारम्भिक सम्झौता पनि भएको हो। यो प्रारम्भिक पीडीएमा लगानी बोर्ड र नेपवेस्टबीच सम्झौता हुँदा कामपाको प्रतिनिधि पनि सहभागी थिए। कानुनी रूपमा प्रतिस्पर्धामा गएर नेपवेस्ट कामपाको फोहोर व्यवस्थापनका लागि चुनिएको हो। संसारभरि पीपीपी मोडलमा काम अघि बढिरहेको छ। छिमेकी मुलुक भारतमा पनि धेरै राज्यहरूमा पीपीपी मोडलमा फोहोरमैला व्यवस्थापन हुँदै आएको छ। यो परियोजनाअनुसार फोहोरको वर्गीकरण गर्दै त्यसको पुनप्र्रयोगमा जोड दिने भन्ने छ। यो अवधारणाअन्तर्गत संकलित फोहोरको २० प्रतिशतमात्र ल्यान्डफिल्ड साइडमा लैजाने र ८० प्रतिशतको पुनप्र्रयोग गर्ने आर्थिक आर्जन गर्ने भन्ने छ। यसमा स्रोतमा वर्गीकरण, स्रोतबाट फोहोर उठाउने, प्रशोधनमा लैजाने, त्यसलाई पुन: प्रयोग गर्नेलाई छुट्ट्याउने, जैविक वा कुहिने फोहोर निकाल्ने र बाँकी फोहोरलाई ल्यान्डफिल्ड साइडमा लैजाने भन्ने छ। यसो हुँदा फोहोरबाट आम्दानी पनि हुने र ल्यान्डफिल्ड साइडको समस्या पनि केही कम हुने भनिएको छ। निर्माणसञ्चालनहस्तान्तरण सम्झौताअनुसार नेपवेस्टसँग सम्झौता भएको थियो। नेपवेस्टसँग सम्झौता हुँदा परियोजनाको लागत ४९० अर्ब भनिएकोमा अहिले करिब ८ अर्ब लागतको आंकलन गरिएको छ। नेपवेस्टले फोहोरमैला संकलन अन्तर्गत घरघर संकलन, सडक सफाइ (सडकनदी किनार, फुटपाथ, गल्ली, खुला क्षेत्र), सम्पदा तथा पर्यटकीय क्षेत्र, जात्रा पर्व, चिकित्साजन्य फोहोरवस्तु, ई वेस्ट र खतराजन्य वस्तुहरूको संकलन भन्ने छ। यस्तै नेपवेस्टले गर्ने अन्य कार्यहरूमा ट्रान्सफर स्टेसन हुँदै ल्यान्डफिल साइटमा अन्तिम व्यवस्थापन, प्रशोधन पूर्वाधार निर्माण सम्पन्न भएपछि, बञ्चरे डाँडामा प्रशोधन केन्द्रको स्थापना तथा सञ्चालन, जनचेतना अभिवृद्धि, तालिम, सफा विकास संयन्त्र विकास र सामाजिक प्रभाव मूल्यांकन गर्ने भन्ने छ। नेपवेस्टसँग सम्झौताको समयावधि हस्तान्तरण अन्तरिम अवधि गरी ९ महिना (तीन महिना थप हुन सक्ने) भनिएको छ। परियोजनाको निर्माण अवधि २ वर्ष (अन्तरिम अवधिसमेत) र व्यावसायिक अवधि २० वर्षको रहने भन्ने छ। २०७४ सालमा तयार भएको पीडीएमा प्रतिघरधुरी २१९ रुपैयाँ सेवा शुल्क लिने र वार्षिक वृद्धिदर ५ प्रतिशत हुने भनिएको छ। प्रस्तावित रोयल्टी २० वर्षमा १ अर्ब ७९ रहने तर रोयल्टी बाँडफाँडको विषय भने बाँकी नै रहेको भनिएको छ। अब हामीले आफ्नो फोहोर आफैं नै संकलन गर्न पाउँछौं। ऐनले पनि व्यवस्था गरेको छ भने अदालतले पनि बाटो खोलिदिएको छ। नेपवेस्टसँग लगानी बोर्डले प्रारम्भिकमात्र सम्झौता गरेको हो। कामपासँग कुनै पनि सम्झौता भएको छैन। नवीन मानन्धर प्रवक्ता, काठमाडौं महानगरपालिका लगानी बोर्ड र निजी कम्पनी नेपवेस्टबीच पीडीएमा प्रारम्भिक सम्झौता भएको पनि करिब ६ वर्ष बितिसक्यो। तर, कार्यान्वयनमा जान सकेको छैन। व्यवस्थित फोहोर व्यवस्थापनका लागि यो परियोजना लागू हुन जरुरी छ। नारायणबहादुर सुवेदी प्रवक्ता, गोकर्णेश्वर नगरपालिका अहिले हाम्रो पालिका विगत सात वर्षदेखि निजी कम्पनीसँगको सहकार्यमा व्यवस्थापन गरिरहेका छौं। नगरपालिकाले प्रयास गर्दै जाने र यहाँबाट हुन नसक्ने काम परियोजनाबाट गर्ने गरी पनि यसलाई अघि बढाउन सकिन्छ। राधाकृष्ण श्रेष्ठप्रवक्ता, शंखरापुर नगरपालिका प्रस्तावित कार्यान्वयन ढाँचा १ जग्गा प्राप्ति सिसडोल आलेटार वा बञ्चरेडाँडा वरिपरि करिब चार सय रोपनी जग्गा निजी लगानीकर्तालाई निर्माण अवधिबाहेक २० वर्षको लागि लिजमा दिनुपर्ने भएकोले सोको लागि संघीय मामिला तथा सामान्य प्रशासन मन्त्रालय, भूमि व्यवस्था मन्त्रालय, सहरी विकास मन्त्रालय, वन तथा वातावरण मन्त्रालय, काठमाडौं महानगरपालिका तथा निजी लगानीकर्ताको प्राविधिक टोलीले गर्ने स्थलगत निरीक्षण र स्थानीय समुदायसँगको छलफलपश्चात् यकिन गरी सिफारिस भएको चार किल्लाभित्रको जग्गा नेपाल सरकारबाट उपलब्ध गराउने सुनिश्चितताको लागि निर्णय हुनुपर्ने। काठमाडौं महानगरपालिका तथा निजी लगानीकर्ताबीच हुने पीडीए अगाडि नै जग्गा उपलब्ध गराउने सम्बन्धमा नेपाल सरकारबाट सैद्धान्तिक सहमतिको लागि अनुरोध गर्ने। फोहोरमैला स्थानान्तरण केन्द्रका लागि नेपवेस्टको अनुरोधमा प्रत्येक नगरपालिकामा कम्तीमा एउटा ८ आनादेखि ४ रोपनीसम्मको सार्वजनिक जग्गा उपलब्ध गराउने। २ सुरक्षा प्रशोधन केन्द्र निर्माण तथा सञ्चालन र फोहोरमैला व्यवस्थापनको विभिन्न चरणमा नेपाल सरकारबाट आवश्यक सुरक्षाको प्रत्याभूति हुनुपर्ने। ३ अनुमति सम्बन्धमा फोहोरबाट उर्जा उत्पादनको लागि आवश्यक लाइसेन्स, अनुमति नेपाल सरकारका निकायबाट प्रदान गर्नुपर्ने। भ्याट, भन्सार तथा कर छुट सम्बन्धमा नेपाल सरकारको प्रचलित नियमानुसार दिइनुपर्ने। उद्योग दर्ता सम्बन्धमा प्रशोधन केन्द्र रहने स्थानीय तहबाट उद्योग दर्ताको लागि सिफारिस प्राप्त गर्न संघीय मामिला तथा सामान्य प्रशासन मन्त्रालयबाट गरिदिने व्यवस्थाको हुनुपर्ने। पहुँच मार्ग सम्बन्धमा बालाजुदेखि प्रस्तावित प्रशोधन केन्द्रस्थल तथा ल्यान्डफिलसम्म जाने सडकको स्तरोन्नति तथा नयाँ बनाउनुपर्ने जिम्मेवारी नेपाल सरकारको हुने भनी प्रस्तावमा उल्लेख भएकोले सो कुरा नेपाल सरकारबाट सुनिश्चित हुनुपर्ने।"
भिरबाट लडेर वृद्धको मृत्यु,दार्चुला : दार्चुलामा भिरबाट लडेर एक वृद्धको ज्यान गएको छ। नौगाड गाउँपालिका१ इयरकोटका विरभान सिंह महताको भिरबाट लडेर ज्यान गएको जिल्ला प्रहरी कार्यालय दार्चुलाले जननाएको छ। निगालोको चोया निकाल्न गएका ७६ वर्षीय महताको सल्याडी भिरबाट लडेर ज्यान गएको जिल्ला प्रहरी कार्यालय दार्चुलाका प्रमुख प्रहरी नायब उपरीक्षक प्रकाश दाहालले जानकारी दिए। फागुन ६ गते निगालोको चोया निकाल्न भनि घरबाट गएका महता धेरै दिनसम्म पनि घर नआएपछि उनको परिवारले प्रहरीमा खोजीकार्यका लागि निवेदन दिएका थिए। त्यसपछि प्रहरी र स्थानीयहरूले खोज्दैजाँदा बुधबार महताको शव सल्याडी भिरमा स्थानीयले देखेपछि प्रहरीलाई खबर गरेका थिए।
गलेश्वरमा शिवरात्रीमा चार लाख ३३ हजार भेटी संकलन,"बेनी : बेनी नगरपालिका९ मा रहेको धार्मिक स्थल गलेश्वर मन्दिरमा यस वर्षको शिवरात्री पर्वमा चार लाख ३३ हजार रुपैयाँ भेटी संकलन भएको छ। शिवरात्री पर्वको अवसरमा बुधवार गलेश्वर मन्दिरमा पूजाआजा र दर्शनका लागि आएका भक्तजनहरुले चढाएको भेटी बिहीवार बिहान गलेश्वर शिवालय क्षेत्र विकास कोषको कार्यालय परिसरमा गनिएको हो। कोषका कोषाध्यक्ष कुमारी पुनले कोषका पदाधिकारी, जनप्रतिनिधि, सुरक्षा निकायका प्रतिनिधिको रोहबरमा गनेर सार्वजनिक गरिएको बताइन्। उनका अनुसार गत साउन महिनादेखि यही फागुन १४ गतेसम्म पूजाआजा र दर्शनका लागि आएका भक्तजनहरुले ५१ लाख २२ हजार एक सय ५४ रुपैयाँ भेटी संकलन भएको छ। कोषका अध्यक्ष माधवप्रसाद रेग्मीले भक्तजनको आगमनसँगै भेटी पनि बढेको बताए। उनका अनुसार आर्थिक वर्ष २०८००८१ मा कुल ५८ लाख ४० हजार पाँच सय १० रुपैयाँ भेटी संकलन भएको थियो। यस वर्ष नियमित २५ लाख १५ हजार पाँच सय ४७ र मेलापर्वमा २६ लाख छ हजार छ सय छ रुपैयाँ भेटी संकलन भएको अध्यक्ष रेग्मीले बताए। मंसिरको बालाचर्तुदशीमा छ लाख ६१ हजार दुई सय ९४ र साउन सोमबारको मेलामा १५ लाख दश हजार सात सय २४ रुपैयाँ भेटि संकलन भएको थियो। अन्य शीर्षकमा २१ लाख ४२ हजार पाँच सय २८ रुपैयाँसहित कोषले साउन महिनादेखि हालसम्म कुल ७२ लाख ६४ हजार छ सय ८२ रुपैयाँ आम्दानी गरेको कार्यालय सचिव राम बानियाले बताए। मन्दिरको आम्दानी कार्यालय, पूजा व्यवस्थापन, मन्दिरका पुजारी, जेष्ठ नागरिक आश्रमका भान्सेको तलबका साथै संस्कृति विद्यालय सञ्चालनमा परिचालन गरिएको कोषले जनाएको छ। गलेश्वरमा भक्तजनले चढाउने भेटी मेलाको भोलिपल्टै र अन्य समयमा मासिकरुपमा गणना गरेर सार्वजनिक गर्ने प्रचलन छ। भेटी महायज्ञबाट संकलन तथा तीर्थयात्रीले दिएको दानबाट पछिल्लो १२ वर्षको अवधिमा करिब ११ करोडको लागतमा विभिन्न भौतिक पूर्वाधार निर्माण भएको गलेश्वर शिवालय क्षेत्र विकास कोषका उपाध्यक्ष बमबहादुर पुनले बताए। धर्मशाला, सभाहल, वाटिका, यज्ञशाला, पाठशाला, पुजारी निवास, भोजनालय, कालीगण्डकीसम्म पुग्ने मार्ग, १०८ शिवलिंग, जडभरत, नटराज र लक्ष्मी नारायणको मुर्ति स्थापना लगायत भौतिक संरचना निर्माण भएका हुन्। कालीगण्डकी नदी किनारको ९ रोपनी क्षेत्रफलमा फैलिएको चट्टानमाथि अवस्थित गलेश्वर शिवालय क्षेत्र हिन्दू तथा वौद्ध धर्मावलम्बिहरुको साझा तीर्थस्थल मुक्तिनाथको प्रवेशद्वारा मानिन्छ। हिन्दुधर्म ग्रन्थमा सतिदेबीको गला पतन भएर गलेश्वर नाम रहन गएको उल्लेख गरिएको यस मन्दिरमा साउन महिनाको सोमबार, बालाचर्तुदशी र शिवरात्री पर्वमा विशेष मेला लाग्ने छ। दैनिक नित्य पूजाआजा हुने गर्छ। गलेश्वर दर्शन र पूजाआजा गरेमा मनोकाक्षा पूरा हुने धार्मिक विश्वास छ। गलेश्वर मन्दिरमा बिहीवार बिहान भेटि गनिँदै। तस्विर : सन्तोष गौतम।"
"आज डडेलधुरा,दिपायल र जुम्लामा पानी पर्ने संभावना, अन्त कहाँकहाँ हुँदैछ वर्षा ?","काठमाडौं : हाल मनसुनको न्यून चापीय रेखा (    )को प्रभाव सामान्य रहेको छ। मौसम पूर्वानुमान महाशाखाका अनुसार हाल देशको पहाडि भूभागमा आंशिकदेखि सामान्य बदली रहि बाँकी भूभागमा आंशिक बदली रहनेछ। कोशी प्रदेश र बागमती प्रदेशका एक दुई स्थानमा मेघ गर्जनचट्याङसहित हल्का वर्षाको संभावना रहेको जनाइएको छ। आज राती भने कोशी,बागमती र गण्डकी प्रदेशका भूभागमा आंशिकदेखि सामान्य बदली रही बाँकी प्रदेशहरूमा आंशिकदेखि मौसम सामान्यतया सफा रहने छ। कोशी प्रदेश र बागमती प्रदेशका एकदुई स्थानमा मेघ गर्जन चट्यासहित हल्का वर्षाको संभावना छ। यसैगरी आज डडेलधुरा,दिपायल र जुम्लालगायत स्थानमा पार्नी पर्ने संभावना रहेको छ। जनकपुरमा आज सबैभन्दा बढी तापक्रम २९ डिग्रीसम्म रहने नेपाल मनसुन पूर्वानुमानमहाशाखाले जनाएको छ। महाशाखाका अनुसार आज सबैभन्दा कम तापक्रम जुम्लामा माइनस दुई डिग्रीसम्म पुग्ने संभावना छ।"
बिजुलीको पोलमा मोटरसाइकल ठोक्किँदा एकको मृत्यु,"झापा : बिर्तामोडमा बिजुलीको पोलमा मोटरसाइकल ठोक्किएर घाइते भएका चालकको उपचारको क्रममा मृत्यु भएको छ। बिर्तामोड नगरपालिका२ को भित्री सडक खण्डमा लालमाटी चोकबाट रामचोकतर्फ जाँदै गरेको मप्र०३०२५ प ९५०१ नम्बरको मोटरसाइकल आफै अनियन्त्रित भई बिजुलीको पोलमा ठोक्किँदा मंगलबार साँझ दुर्घटना भएको थियो। दुर्घटनामा परी मोटरसाइकलमा चालकसहित दुवै जना घाइते भएका थिए। घाइते मोटरसाइकल चालक कचनकवल गाउँपालिका३ का १९ वर्षीय गोविन्द राजवंशीको टाउको, अनुहार र खुट्टामा गम्भीर चोट लागेको थियो। उनको उपचारको क्रममा बिहीबार बीएण्डसी अस्पताल बिर्तामोडमा मृत्यु भएको प्रहरी कार्यालय झापाका डीएसपी खगेन्द्र खडकाले जानकारी दिए। मोटरसाइकलको पछाडि सवार सोही ठाउँका १८ वर्षीय अमित राजाको छातीमा चोट लागेकोले सोही अस्पतालमा उपचार भइरहेको प्रहरीले जनाएको छ।"
मोटरसाइकलको ठक्करबाट पैदलयात्रीको मृत्यु,मकवानपुर : हेटौंडा उपमहानगरपालिका६ सल्लाघारी नजिक मोटरसाइकलले ठक्कर दिँदा पैदलयात्री ६१ वर्षीय कमलबहादुर बोहराको मृत्यु भएको छ। दुर्घटनामा गम्भीर घाइते भएका वृद्धको उपचारका क्रममा आज बिहान मृत्यु भएको जिल्ला प्रहरी कार्यालयले जनाएको छ। रामनगरबाट हात्तीलेटतर्फ जाँदै गरेको ना५४प १८७६ नम्बरको मोटरसाइकलले बुधबार साँझ पैदलयात्री बोहरालाई ठक्कर दिएको थियो। दुर्घटनामा गम्भीर घाइते भएका बोहराको हेटौँडा अस्पतालमा प्रारम्भिक उपचारपछि थप उपचारका लागि चितवनको भरतपुरस्थित नयाँ मेडिकल कलेजमा लगिएको थियो। उनको उपचारका क्रममा आज बिहान मृत्यु भएको जिल्ला प्रहरी कार्यालय मकवानपुरले जनाएको छ। दुर्घटनापछि मोटरसाइकल चालक विदुर सापकोटा फरार रहेकाले खोजी भइरहेको इलाका प्रहरी कार्यालय चौघडाले जनाएको छ।
सुनसहित पक्राउ परेका उज्वेकीको नेपाल कनेक्सन खोज्दै प्रहरी,"काठमाडौं : सुनसहित पक्राउ परेका चार उज्वेकिस्तानीमध्ये एकजना ११ पटक नेपाल आएको अनुसन्धानले देखाएको छ। प्रहरीको प्रारम्भिक अनुसन्धानमा ४१ वर्षीय तुरसुनोभ सारदोर यसअघि ११ पटक नेपाल आएको देखिएको हो। ती व्यक्तिको नेपाल 'कनेक्सन'बारे थप अनुसन्धान सुरू भएको प्रहरीले बताएको छ। अध्यागमन स्रोतका अनुसार पक्राउ परेका तुरसुनोभ यसअघि ११ पटक नेपाल आइसकेका छन्। यसपटक उनले सुन ल्याउन अन्य तीन जना उज्वेकितानी महिलालाई प्रयोग गरेको खुलेको हो। ती महिलाले सुन आफ्नो नभएको र तुरसुनोभले भनेअनुसार आफूहरूले ल्याएको प्रहरीलाई बयान दिएका छन्। पक्राउ पर्नेमा ४९ वर्षीया फेजिभा साउदत, ४८ वर्षीया अख्मेदोभा उमेदा र ५४ वर्षीया मारिफालिभा दिलफुजा रहेका छन्। तुरसुनोभले ती महिलालाई स्कटिङ गर्दै काठमाडौंसम्म ल्याएका थिए। फ्लाई दुबईबाट काठमाडौं ओर्लिएलगत्तै उनीहरू सरासर अध्यागमनको आगमन कक्षतिर प्रवेश गरे। आगमन अनुमति लिएपछि उनीहरू थप जाँचका लागि सशस्त्र प्रहरी बसेको कक्षतिर झरे। सशस्त्र प्रहरीले यात्रुको जुत्ता, ब्याग र शरीरसमेत स्क्रिनिङ गर्छ। उनीहरू सुरक्षा जाँच सकेर बाहिर निस्किने क्रममा शंकास्पद गतिविधि देखेपछि प्रहरीले नियन्त्रणमा लिएका थिए। सोही क्रममा उनीहरूको साथबाट सुन बरामद भएको थियो। जाँचमा सशस्त्रले तिनीहरूसँग सुन छ भन्ने सुइँको नपाएका हुन् वा अन्यथा भएको हो थप अनुसन्धान हुन बाँकी छ। सशस्त्रले तिनीहरूसँग सुन छ भन्ने सुइँको नपाएका हुन् वा अन्यथा भएको हो थप अनुसन्धान हुन बाँकी छ। स्रोतका अनुसार सशस्त्रको जाँचपछि उनीहरू आफ्नो लगेज लिएर बाहिर निस्किँदै थिए। त्यसबेला भन्सारका कर्मचारीले समेत उनीहरूमाथि चेकजाँच गरेको थियो। भन्सारको कर्मचारीले समेत उनीहरूको साथबाट केही भेट्टाएनन्। जब उनीहरू विमानस्थलबाट बाहिर निस्किँदै थिए उनीहरूले अस्वाभाविक व्यवहार देखाएपछि प्रहरीले पिछा गरेको थियो। थप अस्वाभाविक हर्कत गर्न थालेपछि प्रहरीले उनीहरूलाई नियन्त्रणमा लिएको थियो। शरीर खानतलासी गर्दा उनीहरूको साथबाट ३ किलो ७४५ ग्राम सुन बरामद भयो। अनुसन्धानका क्रममा उनीहरूले मलद्वारभित्र सुन लुकाएर ल्याएको खुलासा भएको छ। बरामद सुन जोख्दा ३ किलो ७४५ ग्राम रहेको विमानस्थल सुरक्षा कार्यालयका एसएसपी सोमेन्द्र सिंह राठोरले जानकारी दिए। एसएसपी राठोरले अन्नपूर्णसँग भने, 'हामी पनि अनुसन्धान गरिरहेका छौं। उनीहरूलाई थप अनुसन्धानका लागि भन्सार कार्यालयमा पठाएका छौं।' अन्तर्राष्ट्रिय विमानस्थलमा भन्सार जाँचपछि पटकपटक सुन बरामद हुन थालेपछि सरकारले सशस्त्र प्रहरीलाई विमानस्थल भन्सारको जिम्मा दिएको थियो। एकैपटक ठूलो परिणाममा सुन भेटिएपछि सशस्त्र प्रहरीको सुरक्षामाथि पनि प्रश्न उठेको छ।"
महिलाविरुद्ध हुने सबै प्रकारका भेदभाव उन्मुलन गर्न सरकार प्रतिवद्ध : मन्त्री सुडी,"काठमाडौं : महिला,बालबालिका तथा ज्येष्ठ नागरिक मन्त्री नवलकिशोर साह सुडीले महिलाविरुद्ध हुने सबै प्रकारका भेदभाव उन्मुलन गर्ने महासन्धी (सिड) कमिटीमा नेपाल सरकारले प्रस्तुत गरेको सातौं आवधिक प्रतिवेदन कार्यान्वयन गर्न प्रतिवद्ध रहेको बताएका छन्। बिहीबार महिला,कानुन र विकास मञ्चले बिहीबार काठमाडौंमा आयोजना गरेको कार्यक्रममा नेपाल सरकार राष्ट्रिय र अन्तर्राष्ट्रिय प्रतिबद्धताहरूको कार्यान्वयनका लागि सधै तत्पर र प्रतिवद्धत रहेको बताएका छन्। जेनेभामा फेब्रुअरी ३५ सम्म भएको सिडको ९० औं सत्रमा नेपालको तर्फबाट ३ वटा प्रतिवेदन प्रस्तुत गरिएको थियो । मन्त्री सुडीले महिला समानता र विकाससम्बन्धी सबै पक्षहरू समेटी संयुक्त राष्ट्र संघको महासभाले पारित गरेको महिला महासन्धि महत्वपूर्ण अन्तर्राष्ट्रिय दस्तावेज भएको उल्लेख गरे। कार्यक्रममा महिला आयोगकी अध्यक्ष कमला पराजुलीले सिड कमिटीमा पुरक प्रतिवेदनमा महिलाका धेरै कुरा समेटिएको बताएकी थिइन्। यसैगरी मानवअधिकार आयोगकी सदस्य डालिली थापाले सरकारले प्रस्तुत गरेको सातौं आवधिक प्रतिवेदन विगतभन्दा प्रगतिशील रहेको धारणा राखेका थिए।"
"काठमाडौंको सुकेधारामा शव फेला, हत्या भएको आशंका","काठमाडौं : काठमाडौंको सुकेधारामा एक जना पुरुषको शव फेला परेको छ। धोबीखोला नजिकैको भत्किएको संरचनामा प्रयोगमा नरहेको शौचालयभित्र उक्त शव भेटिएको प्रहरीले जानकारी दिएको छ। शवलाई फोहोर थुप्रोले ढाकेर राखेको प्रहरी बताएको हो। उक्त शव ओखलढुंगा घर भई काठमाडौं बस्दै आएका ५० वर्षीय अडविर राईको रहेको प्रहरीले जनाएको छ। शवलाई म्याट्रेस, सिरानी, झोला र फोहोर कपडाहरूले छोपेर राखेको प्रहरीको भनाइ छ। प्रारम्भिक अनुसन्धानमा उनको हत्या भएको प्रहरीको भनाइ छ। मृतक व्यक्तिको टाउको, निधार र नाकमा धारिलो हतियारले प्रहार गरिएको प्रहरीको भनाइ छ। मृतकको अनुहार र कपालमा रगत लतपतिएको समेत रहेको अनुसन्धानमा खटिएको प्रहरीले जानकारी दिएको छ। यस विषयमा प्रहरीले अनुसन्धान गरिरहेको छ। शवलाई महाराजगन्ञजस्थित शिक्षण अस्पतालमा राखिएको प्रहरीले जानकारी दियो।"
विदेशमा हराएका श्रीमान् खोज्दै बुलवादेवी,"रौतहट (भलोहिया) : बुलवादेवी सहनी पछिल्लो चार महिनादेखि आफ्नो श्रीमान् खोज्दैछिन्। उनका श्रीमान् ४२ वर्षीय असर्फी सहनी स्वदेशमा हराएको भए भेट्ने सम्भावना बढी हुन्थ्यो तर, उनी विदेशमा हराएका छन्। रौतहटको दुर्गाभगवती नगरपालिका२ भलोहियाका असर्फी गत वर्ष असोज महिनामा वैदेशिक रोजगारका लागि मलेसिया गएका थिए। गाउँमै माछाको व्यापार गर्दै आएका असर्फीको ६ जना बालबच्चा र परिवार पाल्न स्वदेशको आम्दानीले नपुग भएपछि उनी राम्रो कमाइ गर्ने आसमा कर्जा लिएर विदेश गए। उनी पहिला पनि दुई पटक विदेश गएका थिए। सबैभन्दा पहिलोपटक मलेसिया नै गएका थिए तर, त्यहाँ राम्रो कम्पनी नभएपछि ६ महिनामै फर्किए। गाउँमै व्यापार सुरु गरे। त्यसपछि दोस्रो पटक कुबेत गए त्यहाँ जाँदा पनि दुई लाख रुपैयाँ गाउँकै साहुबाट कर्जा लिएर गएका थिए। त्यहाँ राम्रै कमाइ भयो र हामीले घर पनि बनायौं, श्रीमान्को खोजीमा थकित भएकी बुलवा भन्छिन्, एक वर्षअगाडि गाउँकै देवर पर्ने एकजनाले मलेसिया आउ यहाँ राम्रो काम पाइन्छ भनेपछि कर्जा काटेर उनी विदेश गए तर, त्यहाँबाट न त फर्केर आएका छन् न त उनको कुनै सन्देश नै आएको छ। असर्फी विदेश जाने बेलामा चार लाख रुपैयाँ गाउँकै साहु नरेन्द्र पाण्डेबाट लिएर गएका थिए। कर्जा लिँदा उनले धितोमा पाँच धुर घडेरी साहुकहाँ राखेका छन्। बुलवा र उनको बालबच्चा बस्ने माटोको झोपडी सोही पाँच धुरमा छ। अहिले उनी बेपत्ता भएपछि न त साहुको कर्जा चुकाउने कुनै माध्यम बुलवासँग छ न त बालबच्चालाई पाल्ने कुनै आधार नै। पछिल्लो पटक छठको खरनाको दिन उनीसँग मेरो फोनमा कुरा भएको थियो। उनले भनेका थिए यहाँ एजेन्टले हामीलाई ठग्यो न त राम्रो आम्दानी छ न त राम्रो काम नै पाएको छु तर, अहिले चार महिनादेखि उनीसँग कुनै सम्पर्क छैन। फोन पनि लाग्दैन उनका साथीहरू जो हाम्रै गाउँका छन् तिनलाई सोध्दा उनीहरू भन्छन् त्यसलाई मलेसियाको मनक्का भन्ने ठाउँको जेलमा समातेर राखेको छ तर, उनको बारेमा कसैलाई पनि ठोस केही थाहा छैन। बुलवा बिलौना गर्दै भन्छिन्, म अब यहाँ यत्रो बालबच्चा र परिवारलाई कसरी एक्लै पाल्नु। घरघरमा काम गरेर थोरबहुत पैसा हुन्छ त्यसबाटै गुजारा गर्नु परिरहेको छ। श्रीमान्को चिन्ताले मर्नु न बाँच्नु भएको छ। खै कसरी उनलाई खोज्ने केही थाहा छैन। अशिक्षित बुलवालाई गाउँकै केही व्यक्तिहरूले यसबारे जिल्ला प्रशासन कार्यालय रौतहटमा गएर गुनासो गर्ने सुझाव दिए। उनले त्यो पनि गरेर हेरिन् तर, त्यहाँबाट पनि कुनै ठोस आश्वासन आएन्। डेढ वर्ष मलेसिया बस्दा उनले करिब एक लाख रुपैयाँ घर पठाएका थिए त्यसबाट ५० हजार साहुकारलाई ब्याज तिरे। अरू खानपिन र रोगव्याधमै सक्यो। अब कसरी दिन बिताउने केही पत्तो छैन।"

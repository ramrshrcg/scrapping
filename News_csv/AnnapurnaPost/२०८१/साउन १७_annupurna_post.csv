शीर्षक,विवरण
स्वास्थ्य बिमाको बिग्रेको स्वास्थ्य,"आम नेपालीलाई सबैभन्दा चिन्ता स्वास्थ्य र शिक्षाको छ । स्वास्थ्य र शिक्षा निःशुल्क गर्ने समाजवादी धारणा त राजनीतिक दलहरू सबैजसोले राख्छन्, व्यवहार भिन्न छ । निजी स्वास्थ्य संस्थाको रजगजलाई उनीहरूका व्यवहारले प्रोत्साहन गरिरहेको छ । शिक्षामा पनि त्यस्तै । नागरिकलाई आधारभूत स्वास्थ्यको अधिकार संविधानले नै पनि सुनिश्चित गरेको छ । तर नागरिकलाई भने सबैभन्दा चिन्ता नै बिसञ्चो हुँदा घरखेती नबेची उपचार गर्न कहिले पाइएला भन्ने छ । यस्तै समस्या दूर गर्न भनेर सरकारले स्वास्थ्य बिमा कार्यक्रम पनि देशैभरि लागू गरेको छ । तर प्रभावकारी हुन सकेको छैनमात्रै होइन, निरन्तर चल्ला र भन्ने अवस्था छ । किनभने स्वास्थ्य बिमा गरेका बिरामीको उपचारवापत सरकारी अस्पतालहरूले पाउनुपर्ने ९ अर्ब रुपैयाँको भुक्तानी बाँकी छ । निजीहरूका पनि सरकारसँग गुनासै छन् । रकम नपाएकाले अस्पतालहरू बिमाका बिरामीको उपचार गर्न कन्जुस्याइँ गर्ने संघार सन्निकट छ । वर्षको ३५ सय रुपैयाँ तिरेपछि वार्षिक एक लाख रुपैयाँको उपचार निःशुल्क हुने भन्ने हो । त्यही सुविधा पनि सरकार दिन नसक्ने अवस्थामा पुग्नु स्वास्थ्य बिमाको अवधारणा र औचित्यमाथि ठूलो प्रश्न हो । यही पाराले यो बिमाले हावा खान धेरै समय नलाग्न सक्छ । यस्तो हुनुको दोषी अरू कोही होइन सरकार आफंै हो । बिमाको अवधारणालाई सुरुआत त गयो सरकारले तर टिकाउ कसरी बनाउने भन्नेतिर ध्यान दिएन । २०७२ सालमा कैलाली, बागलुङ र इलामबाट सुरु बिमा कार्यक्रम देशैभरि लागू छ । नागरिक यसमा आकर्षित पनि देखिन्छन् । तर जति जनसंख्यालाई आकर्षित र आबद्ध गर्नुपर्ने हो, त्यो गर्न सरकार चुकेको छ । त्यसैले स्वास्थ्य बिमाबापत संकलन हुने रकम कम भएको छ । अनि भएको उपचारको भुक्तानी दिन स्वास्थ्य बिमा बोर्ड असमर्थ छ । केही केही भने प्रक्रियागत कमजोरी भएका कारण भुक्तानी नभएको पनि हो । तर चुरो कुरो चाहिँ बिमाबापतको संकलन र दायित्वको सन्तुलन नै गडबड हुनु हो । बिमा भनेको जोखिमको न्यूनीकरण हो । स्वास्थ्य बिमा सरकारले मात्रै किन निजी क्षेत्रका कम्पनीहरूले पनि गरेका हुन्छन् । निजीले धान्ने तर सरकारीले नधान्ने भनेको सरकारीको अकर्मण्यताबाहेक केही होइन । सबैजसो नागरिकलाई बिमा गर्दा पैसा पनि धेरै जम्मा हुन्छ, सबैजसो बिरामी पर्दैनन्, र थोरै जो परेका हुन्छन्, तिनको उपचारमा जम्मा भए जति पैसा खर्च हुँदैन । खासमा बिमा त्यही सैद्धान्तिक आधारमा चल्नुपर्छ । र, योगदानमा आधारित सामाजिक सुरक्षा लगायतमार्फत पनि स्वास्थ्य बिमा गराई राज्यले आफ्नो भार कम गराउने लगायत उपाय रच्नुपर्छ । कार्यक्रम सुरु गर्ने, तर त्यसको दिगोपनाका लागि माखो नमार्ने प्रवृत्तिको सिकार धेरैजसो सरकारी कार्यक्रम भएजस्तै स्वास्थ्य बिमा पनि भयो र यसलाई पनि आर्थिक अभावको रोगले थलायो । बिमा कार्यक्रमै बिरामी पयो । यसको निदानका लागि एउटा शल्यक्रिया जरुरी छ ।"
सञ्चार उद्योगका समस्या समाधान गर्न ध्यानाकर्षण,"काठमाडौं : आर्थिक रूपमा संकटग्रस्त सञ्चार उद्योगका समस्या तत्काल सम्बोधन गर्न सञ्चार उद्यमीले सरकारको ध्यानाकर्षण गरेका छन्। विनाशकारी भूकम्प, आर्थिक नाकाबन्दी, कोभिड१९ महामारी एवं विश्वव्यापी आर्थिक राजनीतिक संकटका कारण नेपाली सञ्चार उद्योग आर्थिक रूपमा धराशायी अवस्थामा पुगेको भन्दै उनीहरूले सरकारको ध्यानाकर्षण गरेका हुन्। मिडिया उद्यमीको साझा संस्था मिडिया एलाइन्स नेपालले बुधबार उपप्रधान एवं अर्थमन्त्री विष्णु पौडेललाई ज्ञापनपत्र बुझाउँदै मूल प्रवाहका मिडियाका समस्या तत्काल सम्बोधन गर्न माग गरेको हो। विज्ञापनदाताले विज्ञापनको रकम भुक्तानी गर्दा सम्बन्धित सञ्चार माध्यमको बिल अनिवार्य रूपमा संलग्न हुनुपर्ने, लोककल्याणकारी विज्ञापन समयअनुसार वृद्धि गर्नुपर्ने, ३ प्रतिशत ब्याजदरमा ५ करोडदेखि २५ करोडसम्म थप सहुलियत ऋण दिने व्यवस्था गर्नुपर्ने, न्युज प्रिन्टमा लाग्दै आएको १ प्रतिशत भन्सार शुल्क मिनाहा गर्नुपर्ने लगायतका माग एलाइन्सले राखेको छ। त्यस क्रममा अर्थमन्त्री पौडेलले मिडियालाई कमजोर हुन नदिने आश्वासन दिए। मिडियामा भएका समस्या बेखबर नहुने र सरकारले नजरअन्दाज नगर्ने अर्थमन्त्री पौडेलले प्रतिबद्धता जनाए। तपाईंहरूले राख्नुभएका समस्यामाथि के सम्भव छके छैन भन्नेबारे सघन ढंगले गृहकार्य गर्ने छौं, अर्थमन्त्री पौडेलले भने, फेरि बसेर छलफल गरौंला। त्यसबाट निचोड पनि निकाल्ने छौं। अर्थमन्त्री पौडेलले मिडिया, मिडिया हाउस र सरकारबीच महत्वपूर्ण सम्बन्ध रहेको उल्लेख गर्दै संघीय लोकतान्त्रिक गणतन्त्रको स्थापनामा मिडियाले खेलेको भूमिका र योगदानको प्रशंसा गरे। नेपाली मिडियाले लोकतान्त्रिक आन्दोलनमा सधंै साथ दिएका छन्, उनले भने, मिडिया कमजोर हुनु भनेको लोकतन्त्र कमजोर हुनु हो। यसैले मिडिया कमजोर हुनुहुँदैन। मिडिया हाउसको समस्या समाधान गर्न, कमजोर हुन नदिनका निम्ति सरकारले छलफल गरेर निकासा खोज्ने अर्थमन्त्री पौडेलले आश्वासन दिए। हाम्रो सामथ्र्य, पहुँच र दायराभन्दा बाहिर पुग्यो भने झकझक्याउनु होला, उनले भने, मिडियासँग सस्तो टिप्पणीभन्दा पनि जिम्मेवारीपूर्वक र जवाफदेहिपूर्वक प्रस्तुति हुनुपर्छ। मिडिया एलाइन्स नेपालका अध्यक्ष भाष्करराज राजकर्णिकारले विनाशकारी भूकम्प, आर्थिक नाकाबन्दी, कोभिड१९ महामारी, एवं विश्वव्यापी आर्थिक राजनीतिक संकटको कारण नेपाली सञ्चार उद्योग आर्थिक रूपमा धराशायी अवस्थामा पुगेको बताए। शिथिल बनेको मिडियाका समस्या र समाधानका लागि दर्जन बढी माग पेस गरे। अध्यक्ष राजकर्णिकारले केही वर्षदेखि थपिएका एकपछि अर्को संकटलाई तत्काल सम्बोधन नगर्ने हो भने मूल प्रवाहका व्यावसायिक मिडिया बाँच्नै नसक्ने स्थितिमा पुग्ने बताए। मूल प्रवाहका सञ्चार माध्यम कमजोर हुँदा समाजमा गलत तथा भ्रामक सूचनाको प्रवाह भई आम नागरिकहरू दिग्भ्रमित हुने र त्यसको प्रत्यक्ष असर वर्तमान राजनीतिक प्रणालीसहित राज्यका हरेक क्षेत्रमा पर्छ, अध्यक्ष राजकर्णिकारले भने, यसर्थ यो तथ्यलाई समेत मनन गर्दै संकटग्रस्त मिडिया उद्योगलाई तत्काल राहत र संरक्षणकानिम्ति सरकारले पहल गर्नुपर्छ। मिडिया एलाइन्सले ०७७ सालदेखि प्रधानमन्त्री, अर्थ तथा सञ्चार मन्त्रीज्यूलाई सम्बोधन गरी पत्र पठाए पनि सरकारले आर्थिक वर्ष २०७९८० को बजेटमा पूर्णतः बेवास्ता गरेको अध्यक्ष राजकर्णिकारले बताए। मिडिया एलाइन्सका मुख्य माग"
तीन प्रदेश प्रमुखले लिए पद तथा गोपनीयताको शपथ,"काठमाडौं : विभिन्न तीन प्रदेशका नवनियुक्त प्रदेश प्रमुखहरूले पद तथा गोपनीयताको शपथ लिएका छन् । बिहीबार शितल निवासमा बाग्मतीका प्रदेश प्रमुख दीपकप्रसाद देवकोटा, लुम्बिनीका प्रदेश प्रमुख कृष्णबहादुर घर्तीमगर र कर्णालीका प्रदेश प्रमुख यज्ञराज जोशीले राष्ट्रपति रामचन्द्र पौडेलसमक्ष शपथ लिएका हुन् । शपथ ग्रहण समारोहमा उपराष्ट्रपति रामसहाय प्रसाद यादव,प्रधानमन्त्री केपी शर्मा ओली, प्रतिनिधिसभाका सभामुख देवराज घिमिरे,राष्ट्रियसभा अध्यक्ष नारायणप्रसाद दाहाल लगायतको उपस्थिति रहेको थियो । केन्द्रमा सत्ता समीकरण फेरिएसँगै बाग्मतीका प्रदेश प्रमुख यादवचन्द्र शर्मा,लुम्बिनीका अमिक शेरचन र कर्णालीका तिलक परियारलाई पदमुक्त गरी सरकारले नयाँ प्रदेश प्रमुख नियुक्त गरी राष्ट्रपतिसमक्ष सिफारिस गरेको थियो ।"
भलिबल खेललाई विद्यालयदेखि नै प्राथमिकता दिनुपर्छ : खेलकुदमन्त्री चौधरी,"काठमाडौं : युवा तथा खेलकुदमन्त्री तेजुलाल चौधरीले भलिबल खेललाई विद्यालयको प्राथमिक तहदेखि नै सरकारले प्राथमकिता राख्ने बताएका छन्। बिहीबारदेखि काठमाडौंमा सुरू भएको काभा नेशनल वुमन्स लिगको सम्बोधन गर्दै भलिबल खेललाई प्राथमिक तहदेखि नै प्राथमिकता दिने बताएका हुन्। खेलकुद मन्त्रीले भने, 'अब देशभरका विद्यालयको प्राथमिक तहदेखि नै खेलकुदलाई प्राथमिकता दिनुपर्छ भन्ने मेरो बुझाइ छ।' उनले यसका लागि आफू स्वास्थ्य र शिक्षा मन्त्रालयसँग पहल गरिरहेको समेत बताए। त्यस्तै मन्त्री चौधरीले भलिबल खेलका लागि संरचना, भौतिक पूर्वाधार स्थानीय, प्रदेश र संघमा सुविधा सम्पन्न बनाउन पहल गर्ने बताए। 'मैले सुनेको छु, देशभरको भलिबल खेलका लागि संरचना, भौतिक पूर्वाधार स्थानीय, प्रदेश र संघमा सुविधा सम्पन्न छैन। तर, यी सबै क्षेत्रमा खेलका लागि भौतिक संरचना हुनुपर्छ। म यसका लागि पहल गरिरहेको छु,' उनले भने। भलिबल संघलाई यसमा सहकार्य र समन्वय गर्न पनि मन्त्री चौधरीले आग्रह गरे। उनले भने, 'भलिबल राष्ट्रिय खेल भएकाले संघ, प्रदेश र स्थानीय तहमा भलिबल कोर्ट बनाउने, खेलाडी उत्पादन गर्नेबारे भलिबल संघका पदाधिकारीहरूसँग समन्वय गरिरहेको छु।'"
मापदण्ड पुगेका नर्सिङ कलेजलाई सञ्चालन अनुमति दिन संसदीय समितिको निर्देशन,"काठमाडौं : प्रतिनिधिसभाको शिक्षा, स्वास्थ्य तथा प्रविधि समितिले मापदण्ड पुगेका नर्सिङ कलेज सञ्चालनका लागि स्वीकृत दिन निर्देशन दिएको छ। शिक्षा मन्त्रीको उपस्थितमा समितिले आज बसेको बैठकले प्राविधिक शिक्षा तथा व्यावसायिक तालिम परिषद् ऐन, २०५४ र राष्ट्रिय चिकित्सा शिक्षा ऐन, २०७५ मा आवश्यक संशोधन गर्नुपर्ने र कानुनी मापदण्डा पूरा गरेका नर्सिङ शिक्षण संस्थालाई आगामी शैक्षिक सत्रका लागि कक्षा सञ्चालन गर्ने गरी स्वीकृत दिन परिषद्लाई निर्देशन गर्ने निर्णय गरेको हो। शिक्षा, विज्ञान तथा प्रविधिमन्त्री विद्या भट्टराईले प्राविधिक शिक्षा तथा व्यावसायिक तालिम परिषद् (सिटिइभिटी) को संरचनामा सुधार गर्नुपर्ने बताइन्। उनले सिटिभिटी कार्य सम्पादनविरुद्ध धेरै विद्यार्थीको उजुरी आएको बताउँदै यसलाई सधार्नु अनिवार्य रहेको सुनाइन्। समितिका सभापति अम्बरबहादुर थापाले मापदण्ड पूरा गरेका नर्सिङ शिक्षण संस्थालाई अवरोध गर्दा विद्यार्थीहरूले पढ्न पाउने अधिकार सङ्कुचित भएकाले यस्तो निर्णय गरिएको बताए। 'हामीले विद्यार्थीलाई पढ्ने अवसरबाट वञ्चित गर्नुहुँदैन। कानुन बमोजिम प्रक्रिया पूरा गरेका संस्थाहरूले तुरुन्तै कक्षा सञ्चालन गर्न पाउनुपर्छ,' उनले भने। लामो समयदेखि नर्सिङ कलेज सञ्चालन गर्न कानुनी र व्यावहारिक जटिलताले सास्ती खेपेको भन्दै समितिमा शैक्षिक संस्थाहरूबाट निवेदन परेको थियो। बैठकमा नर्सिङ कलेज सञ्चालन गर्नबाट वञ्चित भएका संस्थाहरू, सिटिइभिटी, चिकित्सा शिक्षा आयोग र समितिका सांसदबीच समस्यामाथि छलफल भएको थियो। निवेदक शिक्षण संस्थाले कानुनी मापदण्ड पूरा गर्दा पनि नर्सिङ कक्षा सञ्चालन गर्न परिषद्बाट स्वीकृत नपाएको गुनासो पोखेका थिए। परिषद्ले भने आयोगले स्वीकृत दिन रोक लगाएको आरोप लगाएको थियो। आयोगले परिषद्मा कानुन बमोजिमा कार्य नभएको बाउँदै आएको छ।"
"एमाले नेताहरूको जिम्मेवारी हेरफेर, कसलाई के जिम्मेवारी? (सूचीसहित)","काठमाडौं : नेकपा एमालेले नेताहरूको जिम्मेवारी हेरफेर गरेको छ। बिहीबार बसेको केन्द्रीय सचिवालय बैठकले ३५५ नेताहरूको जिम्मेवारी हेरफेर गरेको हो। बैठकले ७७ वटै जिल्लादेखि निर्वाचन क्षेत्रका इन्चार्जको जिम्मेवारीसमेत तोकेको छ। एमालेका केन्द्रीय प्रचार तथा प्रकाशन विभाग प्रमुख राजेन्द्र गौतमका अनुसार देवीप्रसाद ज्ञवालीलाई चितवनको इन्चार्ज, आनन्दप्रसाद पोखरेललाई काठमाडौंको इन्चार्ज, गोकुलप्रसाद बास्कोटालाई काभ्रेको इन्चार्ज, महेश बस्नेतलाई भक्तपुरको इन्चार्ज, लीला गिरीलाई रुपन्देहीको इन्चार्ज, कमलप्रसाद चौलागाईँलाई रामेछापको इन्चार्ज, सुमनराज प्याकुरेललाई सप्तरीको इन्चार्ज, भैरवसुन्दर श्रेष्ठलाई जाजरकोटको इन्चार्ज, रामदयाल मण्डललाई महोत्तरीको इन्चार्च तोकिएको छ। त्यस्तै ज्वालाकुमारी साहलाई बाराको इन्चार्ज, विशाल भट्टराईलाई खोटाङको इन्चार्ज, ठाकुरप्रसाद गैरेलाई पाल्पाको इन्चार्ज, जुलीकुमारी महतोलाई धनुषाको इन्चार्ज, निरुदेवी पाललाई कञ्चनपुरको इन्चार्ज, नरुलाल चौधरीलाई दाङको इन्चार्ज, सूर्य थापालाई प्युठानको इन्चार्ज, पार्वत गुरुङलाई दोलखाको इन्चार्ज तोकिएको छ। त्यस्तै बैठकले रिक्त रहेको उपाध्यक्ष पदमा गुरु बराललाई मनोनीत गर्ने निर्णय गरेको छ। उपाध्यक्ष सुभासचन्द्र नेम्बाङको निधन भएपछि उक्त पद रिक्त रहेको थियो। त्यस्तै मुकुन्द न्यौपाने र लीलानाथ श्रेष्ठलाई स्थायी कमिटीमा मनोनीत गरिएको थियो भने १७ जनालाई केन्द्रीय सदस्यमा मनोनीत गरिएको छ। जसमा सुवास कर्माचार्य ( सिन्धुपाल्चोक), कुन्दन कुशवाह (रौतहट), जितेन्द्र देव (सप्तरी), रामप्रीत पासवान (सिरहा), कृष्णभक्त पोखरेल (चितवन), कमलकृष्ण तिमिल्सिना (अछाम) र गोविन्द पुन (सल्यान) रहेका छन्। त्यस्तै केदार सिग्देल (तनहुँ), मनमोहन पौडेल (पर्वत), हरदेव जोशी (दार्चुला), हरि उप्रेती (सर्लाही), इन्द्र भण्डारी (झापा), महेश बर्तौला (मकवानपुर), सरिता भुसालकिसान महासङ्घ, प्रभा बराल (कास्की), मञ्जु शर्मा चालिसे (बागलुङ) र आशा जवेगु (पाँचथर) छन्। त्यस्तै प्रदेश इन्चार्ज पनि हेरफेर गरिएको छ। जसमा शेरधन राईलाई कोशी प्रदेश, लीलानाथ श्रेष्ठलाई मधेस प्रदेश, डा राजन भट्टराईलाई बागमती प्रदेश, किरण गुरुङलाई गण्डकी प्रदेश, पद्मा अर्याललाई लुम्बिनी प्रदेश, गोरखबहादुर बोगटीलाई कर्णाली प्रदेश र लेखनाथ भट्टलाई सुदूरपश्चिम प्रदेश इन्चार्ज तोकिएको छ। बैठकमा पार्टी अध्यक्ष केपी शर्मा ओलीले विकसित राजनीतिक परिस्थिति र पार्टीले खेल्नुपर्ने भूमिकाका विषयमा नेताहरूलाई निर्देशन दिएका थिए। उनले नयाँ परिवेशमा जनअपेक्षाअनुरुप पार्टी नेतृत्व भूमिका निर्वाह गर्नुपर्ने बताएका थिए।"
नवनियुक्त प्रदेश प्रमुखहरूको शपथग्रहण आज,"काठमाडौं : नवनियुक्त प्रदेश प्रमुखहरूको शपथग्रहण आज हुने भएको छ। राष्ट्रपति रामचन्द्र पौडेलले सोमबार बसेको मन्त्रिपरिषद्को बैठकको सिफारिसमा संविधानको धारा १६३ को उपधारा (२) बमोजिम बागमतीमा दीपकप्रसाद देवकोटा, लुम्बिनीमा कृष्णबहादुर घर्तीमगर र कर्णालीमा यज्ञराज जोशीलाई बुधबार प्रदेश प्रमुखमा नियुक्त गरेका हुन्। नवनियुक्त प्रदेश प्रमुखहरूलाई राष्ट्रपति पौडेलले शीतल निवासमा बेलुका ५ बजे शपथ ग्रहण गराउने राष्ट्रपति कार्यालयले जनाएको छ। यस अगाडि बागमती प्रदेश प्रमुखमा यादव चन्द्र शर्मा, लुम्बिनीमा अमिक शेरचन र कर्णालीमा तिलक परियार थिए। उनीहरुलाई मन्त्रिपरिषद् बैठकले बर्खास्त गरेर नयाँ नियुक्ति गरेको हो। शर्मा नेकपा एकीकृत समाजवादी, शेरचन र परियार माओवादीको कोटाबाट प्रदेश प्रमुख बनेका थिए।"
"विमतिका विषयमा सहमति जुट्यो, अब टीआरसी विधेयक संसदबाट पारित हुन्छ : गृहमन्त्री लेखक","काठमाडौं : गृहमन्त्री रमेश लेखकले संक्रमणकालीन न्यायसम्बन्धी (टीआरसी) विधेयक संसदमा पारित हुने बताएका छन्। बिहीबार बिहान सिंहदरबारस्थित गृहमन्त्रालयमा बसेको संक्रमणकालीन न्यायसम्बन्धी विधेयक टुंगो लगाउन गठित कार्यदलको बैठकमा विमतिका विषयमा सहमति जुटेपछि गृहमन्त्री लेखकले टीआरसी विधेयक अब संसदबाट पारित हुने विश्वास व्यक्त गरेका हुन्। टीआरसी विधेयकमा विवादित चार बुँदामा लामो छलफलपछि सहमति जुटेको गृहमन्त्री लेखकले बताए। उनले केही दिनभित्रै शीर्ष नेताहरूलाई प्रतिवेदन बुझाइने जानकारी दिए। उनले विमतिका विषयमा टुंगो लागिसकेकाले टीआरसी विधेयक पारित हुनेमा दुई मत नहुने तर्क गरे । बैठकपछि सञ्चारकर्मीहरूसँग कुरा गर्दै मन्त्री लेखकले भने, 'तीनवटा दलहरूका शीर्ष नेताहरू बसेर बनाएको कार्यदल हो। यसका साथसाथै अरू दलहरूलाई पनि यसमा संलग्न गर्दै जाने कुरा गरिरहेका छौं। यो सबैको साझा विषय र देशकै विषय भएकाले संसदबाट पारित हुन्छ।' मन्त्री लेखकले द्वन्द्वकालमा भएको हत्यालाई मनसायपूर्वक अथवा स्वच्छेचारी ढङ्गले परिभाषित गरिएको गृहमन्त्री लेखकले बताए। यसैगरी बैठकले मिलापत्र वा क्षमादानका लागि पीडितको सहमति आवश्यक रहने विषयमा सहमति जुटेको उनको भनाइ छ। मन्त्री लेखकले भने,' द्वन्द्वकालको बेलामा हत्यालाई कसरी परिभाषित गर्ने भन्ने कुरा उठेकोमा मनसायपूर्वक अथवा स्वच्छेचारी ढंगले गरिएको हत्या हो वा द्वन्द्वमा भएको हो सोको निर्क्यौल गर्ने सहमति भएको छ। अर्को कुरा पीडितको सहमति भएन भने मानव अधिकारको गम्भीर उल्लंघनमा मुद्दा चल्न नै भयो। मानव उल्लंघनमा पनि सरकारवादी फौजदारी मुद्दा भयो भने मुद्दा चल्न सक्ने र दुनियाँवादी फौजदारी मुद्दा भयो भने पीडितले जे गरोस् पीडितलाई त्यसको अधिकार दिने भन्ने कुरा भएको छ।' द्वन्द्वमा संलग्न सुरक्षाकर्मी जसको मृत्यु र घाइते परिवारलाई पनि पीडित सरह परिपूरण दिने सहमति भएको उनले बताए। तत्कालीन माओवादीका तर्फबाट लडेका बहिर्गमित लडाकुहरूलाई द्वन्द्वप्रभावितका रुपमा परिभाषित गरेर परिपूरणको व्यवस्था गर्ने सहमति भएको गृहमन्त्री लेखकले बताए । 'यसलाई कानुन मन्त्रालयको सचिवले ड्राफ्ट गर्नुहुन्छ । त्यसपछि हामी शीर्ष तहलाई बुझाउँछौं,'उनले भने,' सङ्क्रमणकालीन न्याय देशको साझा विषय भएकाले कार्यदलमा भएको सहमति संसदीय समिति हुँदै संसद्बाट पारित हुन्छ ।' टीआरसी विधेयकमा विवादित विषयमा टुंगो लगाउन संसदका ठूला तीन दल नेकपा एमाले,नेपाली कांग्रेस र नेकपा माओवादीका शीर्ष नेताहरूले सम्मिलित बैठकले कार्यदल गठन गर्ने निर्णय गरेको थियो। कार्यदलमा एमालेबाट प्रमुख सचेतक महेश बर्तौला, कांग्रेसबाट गृहमन्त्री लेखक र माओवादीबाट उपमहासचिव जनार्द्धन शर्मा छन्। लामो समयको छलफलपछि कार्यदलले टीआरसी विधेयकमा विवादित विषयमा आज टुंगो लगाएको हो।"
फोहोर व्यवस्थापनमा देखिएका समस्या दीर्घकालका लागि समाधान गर्छु : शहरी विकास मन्त्री,"काठमाडौं : उपप्रधान एवं शहरी विकास मन्त्री प्रकाशमान सिंहले फोहोर व्यवस्थापनमा देखिने समस्यालाई दीर्घकालीन रूपमा समाधान गर्ने बताएका छन्। बिहीबार सिंहदरबारमा काठमाडौं उपत्यका मेयर्स फोरमसँगको भेटमा उपप्रधानमन्त्री सिंहले फोहोर व्यवस्थापनमा पटकपटक समस्या आउँदा संक्रमण फैलिने त्रास उत्पन्न हुने भन्दै यसलाई दीर्घकालीन रूपमा समाधान गर्ने बताए। उनले बागमती नदी प्रणाली, स्मार्ट सिटी, फोहोरमैला व्यवस्थापनलगायको क्षेत्रमा छिट्टै नतिजा देखिने गरी मन्त्रालयले काम गरिरहेको बताए। स्मार्ट सिटी, सडक बत्तिको महसुल, बागमतीलगायतको विषयमा उनले ध्यानाकर्षण समेत गराएका थिए। उपप्रधानमन्त्री सिंहले उपत्यकालाई बस्न लायक बनाउन मन्त्रालयले स्थानीय सरकारसँग सहकार्य गरेर काम अघि बढाउने भन्दै छिट्टै नतिजा देखिने गरी काम भइरहेको बताए। भेटमा मेयर्स फोरमले वर्षौंदेखि स्मार्ट सिटीका लागि जग्गा रोक्का राखिँदा नागरिकलाई समस्या परेको भन्दै रोक्का फुकुवा गर्न माग गरेको थियो। सो क्रममा उपप्रधानमन्त्री सिंहले उक्त समस्या छिटै समाधान हुने बताए। त्यस्तै मेयर्स फोरमले सडक बत्तिको बिल विद्युत् प्राधिकरणले नागरपालिकाका नाममा पठाएको भन्दै सडक केन्द्र र प्रदेश सरकारकै दायित्वभित्र पर्ने भन्दै मन्त्रीको ध्यानाकर्षण गराएका थिए। उपप्रधानमन्त्री सिंहले सडक बत्तिको बीलको समस्या समाधानका लागि मन्त्रालयले पहल गर्ने प्रतिबद्धता जनाए। काठमाडौं उपत्यका मेयर्स फोरममा ३ गाउँपालिकासहित १८ वटा स्थानीय तह छन्।"
एमाले सचिवालयको बैठक जारी,"काठमाडौं : सत्तारुढ दल नेकपा एमालेको सचिवालय बैठक जारी रहेको। केन्द्रीय नेताहरुको कार्यविभाजन र समसामयिक राजनीतिक विषयमा छलफल गर्नका लागि आज सचिवालय बैठक बसेको हो। एमालेले पार्टी कार्यालयमा बैठक बोलाएपनि मंगलबार राति बाढी पसेपछि आज हनुमानस्थानस्थित होटल बसेरामा बैठक बसेको छ। नेकपा एमालेले केन्द्रीय नेतालाई आफ्नै भूगोलको जिम्मेवारी दिन लागेको छ। यस अगाडि असार २६ गते बसेको सचिवालय बैठकले पार्टीका केन्द्रीय नेताहरुको कार्यविभाजन हेरफेर गर्ने निर्णय गरेको थियो। अन्तर प्रदेश र अन्तर क्षेत्रका फरक फरक भूगोलमा कार्यक्षेत्र रहने गरी खटाएको एक वर्ष पूरा भएकाले आफ्नै कार्यक्षेत्रको जिम्मेवारी दिने निर्णय भएको थियो। नयाँ कार्य विभाजनको आधार केन्द्रीय सदस्यलाई प्रदेश सभा र संघीय निर्वाचन क्षेत्रको जिम्मेवारी दिने,प्रदेशका सदस्यलाई पालिका, जिल्ला सदस्यले वडा र पालिकाले टोललाई कार्यक्षेत्र बनाउने गरी मापदण्ड तोकेको छ। बैठकबाट एमालेले विभिन्न ईञ्चार्ज र विभागको नेतृत्व समेत परिवर्तन गर्नेछ।"
वैदेशिक रोजगार बचतपत्रमा किन भएन आकर्षण ?,"काठमाडौं : बैंक तथा वित्तीय संस्थादेखि गैरबैंकिङको तुलनामा ब्याजदर उच्च हुँदा पनि वैदेशिक रोजगार बचतपत्रको बिक्री लक्ष्यभन्दा धेरै कम हुने गरेको छ। रोजगार बचतपत्रमा आकर्षण नहुँदा सरकारले आन्तरिक ऋणको रूपमा उठाउने यो बचतपत्रको योगदान पनि न्यून देखिन्छ। विप्रेषण आय बैंकिङ प्रणालीबाट भिœयाउन प्रोत्साहित गर्ने र सरकारको आन्तरिक ऋण परिचालनमा योगदान पुर्याउन सरकारले विगत १० वर्षदेखि वैदेशिक रोजगार बचतपत्र बिक्री गर्दै आएको छ। आर्थिक वर्ष २०६६६७ देखि २०७९८० सम्म २५ पटक गरी जम्मा १५ अर्ब ५६ करोड रुपैयाँको वैदेशिक रोजगार बचतपत्र आह्वान भयो। यसमध्ये ७६ करोड २३ लाख रुपैयाँ (४९ प्रतिशत) मात्र बिक्री भयो। जसले विगत १० वर्षमा कुल आन्तरिक ऋणमा वैदेशिक रोजगार बचतपत्रको योगदान औसत ००६ प्रतिशतमात्र रहेको छ। सरकारले बिक्री गर्ने यस्तो ऋणपत्र खासै नबिकेपछि यसको कारण खोज्न नेपाल राष्ट्र बैंकले अध्ययन पनि गर्यो। तर अधिकांशले यसबारे जानकारी नै नभएको र थाहा भएकाले पनि झन्झटिलो भएकाले खरिद नगरेको बताए। यसकारण वैदेशिक रोजगार बचतपत्र बिक्री नहुनुको कारण पर्याप्त जानकारी नभएको, खरिद प्रक्रिया झन्झटिलो भएको, रकमको अभाव रहेको र प्रमाणपत्र सजिलै प्राप्त नहुने र ब्याज प्राप्त गर्न धाउनुपर्ने निचोड निकालेको छ। केन्द्रीय बैंकले गरेको अध्ययनअनुसार वैदेशिक रोजगार बचतपत्रको बिक्री एजेन्टका १६ प्रतिनिधिहरूसँग गरिएको इमेल सर्वेक्षणअनुसार ६२५ प्रतिशतले रोजगारीमा रहेका नेपालीले वैदेशिक रोजगार बचतपत्रको बारेमा सोधनी गरेको तर खरिदमा तत्परता नदेखाउने गरेको उल्लेख गरेका छन्। त्यसैगरी, काठमाडौंस्थित विभिन्न ७० म्यानपावर कम्पनीका सञ्चालक वा प्रतिनिधिसंँग सम्पन्न टेलिफोन सर्वेक्षणअनुसार २४३ प्रतिशतले वैदेशिक रोजगार बचतपत्रको बारेमा जानकारी भएको र १२८ प्रतिशतले सोधपुछ गर्ने गरेको बताएका छन्। अध्ययनमा वैदेशिक रोजगारीबाट फर्किएका वा पुनः जान लागेका ३ सय ८५ नेपाली नागरिकसँग स्थलगत सर्वेक्षण, वैदेशिक रोजगारीमा पठाउने ७० म्यानपावर कम्पनीलाई टेलिफोन सर्वेक्षण र बचतपत्र बिक्री गर्न इजाजतपत्र प्राप्त १६ बिक्री एजेन्टसँग इमेल सर्वेक्षण गरिएको थियो। यस्तै, अध्ययनअनुसार वैदेशिक रोजगारीमा जान लागेका र फर्किएका नेपाली नागरिकसँग सम्पन्न स्थलगत सर्वेक्षणमा करिब ३० प्रतिशत व्यक्ति पहिलो पटक वैदेशिक रोजगारीमा जान लागेका र १२५ प्रतिशतलाई मात्र वैदेशिक रोजगार बचतपत्रको बारेमा जानकारी रहेको पाइएको छ। तर जानकारी भएकाले पनि यस्तो बचतपत्र खरिद गरेको देखिएन। वैदेशिक रोजगार बचतपत्रको बारेमा जानकारी भएर पनि खरिद नगरेका व्यक्तिमध्ये ३९५ प्रतिशतले पर्याप्त जानकारी नभएको, २७ प्रतिशतले खरिद प्रक्रिया झन्झटिलो भएको, १२५ प्रतिशतले बचतपत्र खरिद गर्ने रकमको अभाव रहेको र बाँकी २१ प्रतिशतले प्रमाणपत्र सजिलै प्राप्त नहुने र ब्याज प्राप्त गर्न धाउनुपर्ने कारण उल्लेख गरेका छन्। वैदेशिक रोजगार बचतपत्रको बिक्री एजेन्टका १६ प्रतिनिधिहरूसँग गरिएको इमेल सर्वेक्षणअनुसार ६२५ प्रतिशतले रोजगारीमा रहेका नेपालीले वैदेशिक रोजगार बचतपत्रको बारेमा सोधनी गरेको तर खरिदमा तत्परता नदेखाउने गरेको उल्लेख गरेका छन्। त्यसैगरी, काठमाडौंस्थित विभिन्न ७० म्यानपावर कम्पनीका सञ्चालक वा प्रतिनिधिसंँग गरिएको टेलिफोन सर्वेक्षणअनुसार २४३ प्रतिशतले वैदेशिक रोजगार बचतपत्रको बारेमा जानकारी भएको र १२८ प्रतिशतले सोधपुछ गर्ने गरेको बताएका छन्। यस अध्ययनले वैदेशिक रोजगार बचतपत्र प्रवद्र्धनका लागि देहायबमोजिमका नीतिगत तथा प्रक्रियागत सुधार र प्रचारप्रसारमा जोड दिनुपर्ने आवश्यकता औंल्याएको छ। नीतिगत सुधारअन्तर्गत वैदेशिक रोजगार बचतपत्रको अभौतिकीकरण गर्नुका साथै परिपक्व भएको सावाँ र ब्याज खरिदकर्ताको बैंक खातामा प्राप्त हुने व्यवस्था मिलाउने उल्लेख छ। यस्तै, वैदेशिक रोजगारीमा रहेका नेपाली नागरिकले विदेशस्थित विदेशी मुद्राको बैंक खाताबाट समेत खरिद गर्न पाउने व्यवस्था मिलाउने सुझाएको छ। यद्यपि, कतिपय मुलुकहरूको कानुनले यस्तो बन्देज लगाएको सन्दर्भमा श्रम सम्झौतामा समावेश गरी लगानी गर्न सक्ने व्यवस्था मिलाउन पहल गर्ने भएको छ। यसैगरी, नेपाल सरकारले नागरिक बचतपत्र र वैदेशिक रोजगार बचतपत्र छुट्टाछुट्टै निकाल्नुभन्दा एकै प्रकारको बचतपत्रको व्यवस्था गर्ने तर गैरआवासीय नेपाली र वैदेशिक रोजगारमा रहेका नेपालीलाई बचतपत्र खरिदमा विनिमय दरमार्फत सहुलियत दिन आवश्यक ठहर गरेको छ। सरकारले बजेट घाटा परिपूर्तिका लागि बचतपत्र निष्कासन गर्ने प्रचलन रहेकोमा आगामी वर्षहरूमा मुलुकको सर्वाधिक महŒवका पूर्वाधार आयोजना लक्षित वित्तीय साधन जुटाउन बचतपत्र निष्कासन गर्नेछ। प्रक्रियागत सुधारअन्तर्गत बचतपत्रको आर्जित ब्याज र परिपक्व भएको सावाँ बचतपत्र धनीको बैंक खातामा सोझै उपलब्ध हुने व्यवस्था मिलाउने, बचतपत्रको प्रमाणपत्र तत्काल उपलब्ध हुने वा अनलाइनमार्फत प्राप्त हुने व्यवस्था मिलाउन उपयुक्त ठानेको छ। यस्तै, हाल बचतपत्र वर्षको एक पटक छोटो अवधिका लागि मात्र आह्वान हुने गरेकोमा आर्थिक वर्षको सुरुमा निष्कासन गर्ने र आह्वान रकम बिक्री नभएसम्म खुला रहने व्यवस्था मिलाउन भनेको छ। यसबाहेक बचतपत्रको बिक्री बढाउन प्रचारप्रसारमा जोड दिन जरुरी ठानेको छ। यसका लागि सामाजिक सञ्जालको उपयोग गरी वैदेशिक रोजगार बचतपत्रको प्रचारप्रसार व्यापक बनाउने, नेपालबाट वैदेशिक रोजगारीका आकर्षक गन्तव्य रहेका मुलुकस्थित नेपालका कूटनीतिक नियोगमार्फत वैदेशिक रोजगार बचतपत्रको प्रचारप्रसारमा तीव्रता दिन उपाय दिएको छ। यसका साथै, रोजगारीमा जाने व्यक्तिलाई श्रम विभाग, वैदेशिक रोजगार कम्पनी र त्रिभुवन अन्तर्राष्ट्रिय विमानस्थलस्थित श्रम डेस्कमार्फत वैदेशिक रोजगार बचतपत्रको फाइदाका सम्बन्धमा ब्रोसर वा पुस्तिकाका माध्यमबाट जानकारी गराई प्रचारप्रसार गर्ने र रोजगारीमा जाने व्यक्तिको लागि आयोजना गरिने अभिमुखीकरण तालिममा वैदेशिक रोजगार बचतपत्रको जानकारी अनिवार्य बनाउन सुझाव दिइएको छ।"
शंकरदास वैरागीको बहिर्गमन,"वैरागीद्वारा सल्लाहकारले गर्न नहुने र गर्न नसक्ने मुलुकलाई दीर्घकालीन र रणनीतिक असर पार्ने काम गर्ने योजना बुन्दै गरेको खुलासा भएको छ। काठमाडौं : अन्ततः राष्ट्रिय सुरक्षा परिषद्का राष्ट्रिय सुरक्षा सल्लाहकार शंकरदास वैरागीले राजीनामा दिएका छन्। पुष्पकमल दाहाल प्रचण्ड नेतृत्वको सरकारले वैरागीलाई २०८० जेठ ३२ गते नयाँ पद सिर्जन गरेर वैरागीलाई राष्ट्रिय सुरक्षा सल्लाहकार बनाएका थिए। २०८१ असार २८ गते विश्वास मत पाउन नसकेपछि तत्कालीन प्रधानमन्त्री दाहाल पदमुक्त भए र उनले नियुक्त गरेका व्यक्तिहरूले पनि दाहालसँग सँगै राजीनामा दिएर बाहिरिए । असार ३० गते केपी शर्मा ओली प्रधानमन्त्री भए। तर, वैरागीले पनि पद छोड्नमा आनाकानी गरिरहेका थिए। राष्ट्रिय सुरक्षा सल्लाहकार पदमा आसिन उनी सरकार बदलिए पनि आश्चर्यजनक ढंगले अडिइरहे। अन्नपूर्ण पोस्ट्ले साउन ४ गते राष्ट्रिय सुरक्षा सल्लाहकारको आश्चर्यजनक निरन्तरता भन्ने शीर्षकको समाचार प्रकाशित गर्यो र त्यसको ५ दिनपछि साउन ९ गतेदेखि लागू हुने गरी राजीनामा दिएका थिए । भारतीय राजदूतमा वैरागीको नाम चर्चा थियो। नेपाली कांग्रेसका सभापति शेरबहादुर देउवाले उनलाई भारतीय राजदूत बनाउन खोजेका थिए तर प्रधानमन्त्री ओलीले नमानेपछि उनको नाम सिफारिस भएन्। भारतीय राजदूतमा वर्तमान राजदूत डा शंकरप्रसाद शर्मालाई नै निरन्तरता दिने भएको छ। ओलीले सुरक्षा सल्लाहकार पनि नराख्ने मनस्थिति बनाएको प्रधानमन्त्री सचिवालय स्रोतले बताएको छ। ओलीले नै मुख्यसचिव बनाइएका वैरागी पछिल्लो समय कांग्रेसनजिक भएका छन्। वैरागीलाई मुख्यसचिव बनाउँदा पनि अबधिभन्दा पहिला नै अघिल्ला मुख्यसचिव लोकदर्शन रेग्मीलाई राजदूत बनाइएको थियो। मुलुकलाई रणनीतिक असर पार्ने योजना गर्दै थिए वैरागी वैरागीद्वारा सल्लाहकारले गर्न नहुने र गर्न नसक्ने मुलुकलाई दीर्घकालीन र रणनीतिक असर पार्ने काम गर्ने योजना बुन्दै गरेको खुलासा भएको छ। उनले सीमा सुरक्षा र आन्तरिक सुरक्षालगायत विषयमा योजना बनाउन तयारी गर्दै थिए। राष्ट्रिय सुरक्षा नीतिको कार्यान्वयन पक्षलाई थप व्यावहारिक र प्रभावकारी बनाउने उद्देश्यले भन्दै सातवटै प्रदेशमा समन्वयात्मक भ्रमण गर्ने योजना बनाएका थिए। अन्नपूर्ण पोस्ट्लाई प्राप्त भएको वैरागीको त्यो योजनामा राष्ट्रिय सुरक्षा नीतिको भावनाअनुरूप प्रदेशस्तरमा समग्र राष्ट्रिय सुरक्षासम्बन्धी विविध पक्षको समन्वय, सुसूचित तथा निकट भविष्यमा पुनरावलोकनसहित तयार हुने उल्लेख छ। सातै प्रदेशको भ्रमण गरी सुरक्षा स्थितिलगायत सम्भावित सुरक्षा चुनौती तथा अन्य समसामयिक विषयमा छलफल तथा अन्तरक्रिया सञ्चालन गरी राष्ट्रिय सुरक्षासम्बन्धी प्रतिवेदन तयार गर्ने उनको योजना थियो। उनले कोशी प्रदेशको नामकरणबाट उत्पन्न अवस्थादेखि सीमा सुरक्षा, राजनीतिक अस्थिरता, आर्थिक सुरक्षालगायतका विषयमा केन्द्रित गरेर योजना बनाउने रणनीतिक बनाएका थिए। कोशी प्रदेशको नामकरण विषयमा भएको विवादमा पनि वैरागीको चासो देखिएको छ। उनको योजनामा नै कोशी प्रदेश, त्यहाँ पहिचानवादीको विषयलाई प्रमुखताका साथ राखिएको छ। वैरागीको योजनामा कोशी प्रदेश र पूर्वी क्षेत्रका पहिचानवादी संगठनको पृष्ठभूमि आवश्यक कोशी प्रदेशको राजनीतिक, रणनीतिक, राजनीतिक, सामरिक र आर्थिक सूचना र खबर संकलन गर्ने उल्लेख छ। कोशी प्रदेशको नामकरण, पहिचानवादी तथा अन्य धार्मिकसमाजिकसांस्कृति विचलन ल्याउने समूहबीचको अन्तरसम्बन्ध र भिन्नता तथा कोशी प्रदेशको वर्तमान घटनाक्रम दक्षिण र पूर्वी जिल्लामा सक्रिया हुनुको कारण, घटनामा बाह्य सहयोग, आर्थिक सहयोगको विषयमा योजनामा उल्लेख छ। पहिचानवादीको नाममा भएको आन्दोलनका सम्पूर्ण घटनामा भएको आर्थिक सहयोग, घटनाक्रमसम्बन्धी बौद्धिक विचलन ल्याउने समूह व्यक्ति र उद्देश्य तथा कोशी प्रदेशका घटनाक्रमले समग्र राष्ट्रिय राजनीतिमा पर्न सक्ने दुरगामी प्रभाव र राज्यकोको तर्फबाट लिनुपर्ने पहलका विषयमा पनि योजनामा छन्। राजनीतिक अस्थिरता वैरागीको योजनामा राजनीतिकको विषय पनि छ। राजनीतिक अस्थिरता शीर्षकमा निर्वाचन प्रणालीशासकीय स्वरूप, अस्थिर सरकार, सरकारको अस्थिर नीति, रणनीति तथा कार्यक्रम, अस्वस्थ्य गठबन्धन, राजनीतिक पार्टीप्रतिको वितृष्ण, राष्ट्रिय स्वार्थभन्दा पार्टीगतव्यक्तिगत स्वार्थ प्राथमिकता, नातावादकृपावादसंरक्षणवाद लगायतका विषयमा पनि योजना थिए। सीमा सुरक्षासीमा सुरक्षा विषयमा पनि उनको योजनामा छन्। खुला सीमानासीमा विवाद, सीमादशगजा अतिक्रमण, भौगोलिक अवस्थिति, जीर्ण स्तम्भ, शरणार्थी आप्रवासन, सीमा नियमन गर्दा फाइदा कि बेफाइदालगायत विषय छन्। उनको योजनामा आर्थिक सुरक्षा विषयमा पनि छन्। वैरागीको योजनामा आयात र निर्यातव्यापार घाटा, मुद्रास्फीति, गरिबीबेरोजगारी, प्रतिव्यक्ति आयकुल गार्हस्थ्य उत्पादनक्रयशक्ति वैदेशिक विनिमय दर, मौद्रिक नीतिलगायतका विषय उनको योजनामा छन्। श्रम आप्रवासनविप्रेषण, आर्थिक समृद्धि, राष्ट्रिय गौरकका आयोजना र राष्ट्रियहित, कृषिमा आधारित उद्योग जस्ता विषयमा पनि वैरागीको योजनामा छ। आन्तरिक सुरक्षा भन्दै संवेदनशील तथा महत्वपूर्ण संरचनानिकायप्रतिष्ठानहरूको सुरक्षा, धार्मिकअतिवादकट्टरपन्थीधर्मान्तरणप्रचारप्रसादलगानीएनजीओ, आइएनजीओ, जातीय द्वन्द्व र विभेद, बाह्य शक्ति राष्ट्रको चलखेल लगायत विषय पनि उनको योजनामा छ। साम्प्रदायिकपहिचानवादविखण्डनवादबहुल राष्ट्रिय राज्य (सशस्त्र समूहसशस्त्र विद्रोहसैन्य दस्ता)आतंकवादनेपालमा अन्तर्राष्ट्रिय स्तरको आतंककारी घटना घटेको खण्डमा हामीले गर्नुपर्ने उपायहरूजातीय सेनालगायत गम्भीर विषय उनको योजनामा उल्लेख छ। त्यस्तै साँस्कृतिक विवाद, राजनीतिक, सामाजिक र साम्प्रदायिक अराजकताप्रदर्शन आन्दोलनविद्रोह, बाह्य शक्ति राष्ट्रको प्रभावहस्तक्षेप, अपराधिक गतिविधि, हातहतियार ओसारपसार, मानव तस्करी, लागू औषध, विपद्, संघ, प्रदेश तथा स्थानीय तहको स्रोत साधनको बाँडफाँट, प्रयोग र क्षेत्राधिकार विवाद, प्राकृतिक स्रोतहरूको दोहन, सुरक्षा निकायहरूको क्षमता, प्रतिरक्षा सामर्थ, राष्ट्रिय एकता कायम गर्न नसक्नु, विविधता व्यवस्थापन, सामाजिक, साँस्कृतिक, भाषिक, धार्मिक, आर्थिक, जातीय, जनसांख्यिक, भौगोलिक, शैक्षिक, विकास, सहअस्तित्व, समन्वय, सहकार्य, अपनत्व, स्रोत साधनको समुचित वितरण वैरागीको चासो देखिएको छ। समानुपातिक आरक्षण प्रणाली राष्ट्रिय स्वार्थ र राष्ट्रिय हितका मुद्दाहरूमा सबै राजनीतिक दलहरूको साझा अवधारणा, नैतिकता, राष्ट्रिय विश्वसनीयतासम्मानपहिचान, आतंकवाद, हिंसात्मक गतिविधि, विखण्डनकारी प्रवृत्ति र गतिविधि गम्भीर विषयमा उनको योजनामा छ। आर्थिक समृद्धि र दिगो विकास,बाह्य गतिविधिविदेशी चलखेल, जनमतको कदर, अन्धराष्ट्रवाद,मानवीय सुरक्षा पनि छन्। मित्र तथा छिमेकी राष्ट्रहरूको नेपालसँग सरोकार र नेपालले न्यूनतम अपनाउनुपर्ने नीति तथा उपायहरू जस्तो विषयमा पनि सल्लाहकारको कार्यक्षेत्रभन्दा बाहिर गएर प्रतिवेदन तयार गरेका छन्। शक्ति सन्तुलन, पारवाहन सन्धि, क्षेत्रीय संगठनमा नेपालको भूमिका, विभिन्न देशसँगको सम्बन्धमा विविधिकरणमा उनको चासो देखिएको छ। राष्ट्रिय सुरक्षाका आयामहरू जस्तो भूराजनीतिक पक्ष,आन्तरिक द्वन्द्व किन हुन्छन् (बहुलवादलाई व्यवस्थापन गर्न नसकिनु), अनेकतामा एकता, आर्थिक सुरक्षा, सुशासन र सेवा प्रवाह (कमजोर राज्य संयन्त्र), (अस्तित्व रक्षाको रणनीति) नेतृत्व, समाजिक सुरक्षा, साइवर सुरक्षा, पर्यावरण सुरक्षा जस्ता विषय पनि उनको योजनामा छ। असान्दर्भिक विषयमा उनको चासो देखिएको स्पष्ट हुन्छ। सल्लाह दिने व्यक्तिले पूरै देशको योजना बनाउनको लाग्नुभित्र रहस्य गम्भीर रहेको सम्बध स्रोतले बताएको छ। सल्लाहकारबाट बाहिरिएसँगै उनको यो योजनामा ब्रेक लागेको छ।"
"टीआरसी विधेयकमा सहमति जुटाउन बैठक जारी, कोको छन् सहभागी ?","काठमाडौं : संक्रमणकालीन न्यायसँग सम्बन्धित विधेयकका विषयमा सहमति जुटाउन गठित कार्यदलको बैठक जारी रहेको छ। बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐनलाई संशोधन गर्न बनेको विधेयकमा रहेका विमतिका विषयलाई अन्तिम रुपमा दिन आज पनि सिंहदरबारमा बैठक बसेको हो। संक्रमणकालीन न्यायसँग सम्बन्धित विधेयकका विषयमा सहमति जुटाउन गठित कार्यदलमा एमालेका मुख्यसचेतक महेश बर्तौला, माओवादी केन्द्रका उपमहासचिव जनार्दन शर्मा र कांग्रेस नेता रमेश लेखक छन्। विधेयकमाथि रहेका असहमतिमा सैद्धान्तिक सहमति भइसकेको बताइएको छ। द्वन्द्वकालीन मुद्दामा पीडितको स्वतन्त्र सहमति नभए के गर्ने र स्वतन्त्र सहमति नभए अदालतमा जाने विषयलाई कस्तो भाषामा उल्लेख गर्ने भन्ने विषयमा बहसमा छ। संक्रमणकालीन न्यायसम्बन्धी विधेयकलाई पीडितलाई केन्द्रमा राखेर टुंग्याउनका लागि असहमतिका चार बुँदामा सहमतिका लागि दलहरुबीच निरन्तर छलफल भइरहेको छ। मानव अधिकारको गम्भीर उलंघन, हत्याको परिभाषा, सशस्त्र द्वन्द्वका क्रममा जोडिएका र प्रभावित भएका व्यक्ति र महान्यायाधिवक्ताले गम्भीर मानव अधिकार उल्लंघनको विषयमा घटि माग दाबी लिएर जाने विषयमा सहमति नजिक पुगेको कार्यदलका सदस्यको भनाई छ। बैठकमा कानून, न्याय तथा संसदीय मामिलामन्त्री अजयकुमार चौरसिया, संसदको कानून, न्याय तथा मानव अधिकार समितिका सभापति विमला सुवेदी र महान्याधिवक्ता रमेश बडाललगायतको सहभागिता छ। बैठकले अन्तिम प्रतिवेदन तयार गरेर शीर्ष तहलाई बुझाउने तयारी छ।"
"एमालेले तोक्यो प्रदेश इन्चार्ज : कोशीमा शेरधन, सुदूरपश्चिममा लेखराज","काठमाडौं : नेकपा एमालेले सातवटै प्रदेश इन्चार्जहरू तोकेको छ। बिहीबार बसेको पार्टीको सचिवालय बैठकले सातवटै प्रदेशका इन्चार्जहरू तोक्ने निर्णय गरेको पार्टी महासचिव शंकर पोखरेलले जानकारी दिए। उनकाअनुसार कोशीको इन्चार्जमा शेरधन राई, मधेश प्रदेशको इन्चार्जमा लिलानाथ श्रेष्ठ र बागमती प्रदेशको इन्चार्जमा राजन भट्टराईलाई तोकेको छ। यसैगरी बैठकले गण्डकी प्रदेशको इन्चार्जको जिम्मेवारी किरण गुरूङलाई दिएको छ। लुम्बिनी प्रदेशको इन्चार्जमा पद्मा अर्याल,कर्णाली प्रदेशको इन्चार्जमा गोरखबहादुर बोगटी र सुदूरपश्चिम प्रदेशको इन्चार्ज लेखराज भट्टलाई तोकेको महासचिव पोखरेलले बताए। यसअघि अर्याल लुम्बिनी र भट्ट सुदूरपश्चिम प्रदेश इन्चार्ज नै थिए। बाँकी प्रदेशमा भने नयाँ इन्चार्ज तोकेको हो। सचिवालय बैठकले १७ जनालाई केन्द्रीय सदस्यमा मनोनीत गरेको छ।"
सरकारी निवास बालुवाटारमा पार्टीको बैठक नराख्ने प्रधानमन्त्री ओलीको घोषणा,"काठमाडौं : प्रधानमन्त्री एवम् नेकपा एमालेका अध्यक्ष केपी शर्मा ओलीले पार्टीको बैठक सरकारी निवास बालुवाटारमा नराख्ने घोषणा गरेका छन्। बिहीबार बिहान उनले सामाजिक सञ्जालमार्फत आफ्नो स्वास्थ्य अवस्थाले साथ दिएसम्म सरकारी निवास बालुवाटारमा पार्टीको बैठक नराख्ने जानकारी गराएका हुन्। सामाजिक सञ्जालमार्फत पाएको सुझाव अनुसार आफूले सरकारी निवासमा बैठक नराख्ने बताएका हुन्। उनले आफूलाई सुझाव दिइरहन आग्रह गरेका छन्। जानुहोला सामाजिक सञ्जाल मार्फत तपाईंहरूले दिनु भएको सुझाव अनुसार मेरो स्वास्थ्य अवस्थाले साथ दिएसम्म सरकारी निवास बालुवाटारमा पार्टीको बैठक नराख्ने जानकारी गराउँछु। ओलीले भनेका छन्, आज हाम्रो पार्टीको सचिवालय बैठक छ। मनोहरा खोलामा आएको बाढीको डुबानले बैठक पार्टी कार्यालयमा बस्न नसक्ने भएका कारण यसपटक बैठक अन्यत्र राखिएको छ। यसरी नै मलाई सुझाव दिँदै जानुहोला । धन्यवाद ! केन्द्रीय नेताहरुको कार्यविभाजन र समसामयिक राजनीतिक विषयमा छलफल गर्नका लागि आज बिहान ११ बजे एमालेको सचिवालय बैठक बस्दैछ। एमालेले पार्टी कार्यालयमा बैठक बोलाएपनि मंगलबार राति बाढी पसेपछि आज हनुमानस्थानस्थित होटल बसेरामा बैठक बस्न लागेको हो। बाढी पसेपछि बुधबार दिउँसोदेखि कार्यालय सरसफाइ र मर्मतको काम जारी रहेको छ।"
संविधानले नेपाली जनतालाई मालिक बनाएको छ : राष्ट्रपति,"राष्ट्रपति पौडेलले नेता मदन भण्डारीले पुष्पलालको कम्युनिष्टहरूलाई लोकतान्त्रिक प्रक्रियामा रुपान्तरणको त्यही सुत्र समातेको बताए। काठमाडौं : राष्ट्रपति रामचन्द्र पौडेलले अग्रज नेताहरूको संघर्ष, त्याग र नेपाली जनताको ठूलो बलिदानबाट गणतन्त्र प्राप्त भएको बताएका छन्। पुष्पलाल राष्ट्रिय पुरस्कार २०८० समर्पण समारोहलाई सम्बोधन गर्दै राष्ट्रपति पौडेलले नेपालको संविधानले वास्तविक रुपमा नेपाली जनतालाई मालिक बनाएको बताएका हुन्। उनले भने,नेपालको संविधानले वास्तविक रुपमा नेपाली जनतालाई मालिक बनाएको छ। हामी त्यही संविधान कार्यान्वयनको चरणमा छौं तर पनि अझै हामीले जनताले अनुभूत गर्नसक्ने गरी यसको व्यवाहारिक कार्यान्वयन गर्न नसकिरहेको अवस्था चिन्ताको विषय हो। उनले नेपाली कम्युनिष्टहरूलाई लोकतान्त्रिक प्रक्रियामा रुपान्तरण गर्न पुष्पलालको ठूलो योगदान रहेको बताए। पुष्पलाल नेपाली राजनीतिका एक मुर्धन्य, प्रतिभाशाली, ईमान्दार र स्वप्नशील नेता भएको धारणा राखे। उनले भने,पुष्पलाल हिंसाबाट नभई लोकतान्त्रिक प्रक्रियाबाट नै समाजका अन्तरविरोध र संकटहरू समाधान हुनसक्छन् भन्ने ठान्नु आफंैमा त्यो समयको कम्युनिष्ट आन्दोलनका लागि महत्वपूर्ण प्रस्ताव थियो र त्यसले नेपाली कम्युनिष्टहरूलाई लोकतान्त्रिक प्रक्रियामा रुपान्तरण गर्न एउटा महत्वपूर्ण वैचारिक मार्ग प्रसस्त गर्यो। यसका लागि पुष्पलालको ठूलो योगदान छ भन्ने मलाई लाग्छ। पौडेलले नेता मदन भण्डारीले पुष्पलालको कम्युनिष्टहरूलाई लोकतान्त्रिक प्रक्रियामा रुपान्तरणको त्यही सुत्र समातेको बताए। पौडेलले पुष्पलालले नेपाली समाजको आर्थिक ढाँचा, र्ग विश्लेषण, उत्पादन प्रणाली र उत्पादन सम्बन्धको गहिरो विश्लेषण र समाजका अन्तरविरोधहरूलाई सुविचारित ढंगले अभिलेखन गर्न पनि योगदान गर्नु भएको पनि बताए। राष्ट्रपति पौडेलले देशमा लोकतन्त्र स्थापना गर्नका लागि पंचायतइतरका शक्तिहरू मिलेर संघर्ष गर्नपर्छ भन्ने पुष्पलालको विचारले बहुदलीय प्रजातन्त्र पुनःस्थापना सम्भव भएको बताए। उनले भने,पुष्पलाल पञ्चायतका विरुद्धमा संघर्ष गरिरहेका कांग्रेस र कम्युनिष्टका कार्यकर्तालाई समान स्नेह गर्नुहुन्थ्यो। हामी वीपीलाई भेट्न बनारस जाँदा पुष्पलाललाई भेट्न गएको थियौं। आन्दोलनका बारेमा कुराकानी भयो। काठमाडौमा कोसँग सम्पर्क गर्ने भन्दा हिरन्यलाल श्रेष्ठसँग गर्नु भन्नुभयो। माइला दाईले भनेको है भनेर पनि भन्नुभयो।"
राष्ट्रिय प्रजातन्त्र पार्टीका जिल्ला अध्यक्षको भेला आजबाट काठमाडौंमा,"काठमाडौं : राष्ट्रिय प्रजातन्त्र पार्टीका जिल्ला अध्यक्षहरुको भेला आजबाट काठमाडौंमा हुँदैछ। धुम्बाराहीस्थित एस आर बैंक्वेटमा भोलिसम्म सञ्चालन हुने भेलामा ७७ वटै जिल्लाका अध्यक्षहरुले आफ्नो जिल्लाको सांगठनिक प्रतिवेदन पेश गर्ने कार्यतालिका रहेको सचिवालय प्रमुख महामन्त्री राजेन्द्र गुरुङले जानकारी दिए । उनले भने,भेलामा पार्टीको समग्र सांगठनिक अवस्थाको गम्भीर समीक्षा गरिने,विगतका निर्वाचनका कमी कमजोरीको समीक्षा गर्दै आगामी रणनीति तय गरिने, पार्टीले लिएका नीति र यसले पार्टी पंक्ति र जनसमुदायमा पारेको प्रभावको विश्लेषण गरिने, पार्टीको केन्द्रीय कार्यसमिति बैठकले आगामी बैशाख मसान्तसम्म स्थानीय तहको अधिवेशन गरिसक्ने लक्ष्य लिएको अवस्थामा सबै तहको अधिवेशन सम्पन्न गर्ने साथै ०८४ मा हुने तीन तहकै निर्वाचनको तयारीमा अहिलेदेखि कस्तो रणनीति तय हुने भन्ने विषयमा पनि छलफल हुनेछ। भेलामा पार्टी अध्यक्ष राजेन्द्र लिङ्देनले पार्टीको नीति, विचार, सिद्धान्तलगायत रणनीति र आगामी कार्ययोजनाका बारे जिल्ला अध्यक्षहरुलाई ब्रिफिङ् गर्नेछन्। यसैगरी पार्टीका पूर्व अध्यक्ष पशुपति शमसेर जबरा, निर्देशन समितिका अध्यक्ष डाप्रकाशचन्द्र लोहनी र नेताहरुले पार्टी संगठनका विविध पक्षमा जिल्ला अध्यक्षहरुसंग सामुहिक छलफल गर्ने कार्यक्रम समेत रहेको छ।"
कसैको चाहना र रहरले नभइ कानुन र प्रमाणका आधारमा फाइल खोल्छौं : गृहमन्त्री लेखक,"काठमाडौं : गृहमन्त्री रमेश लेखकले सरकार सदनमार्फत् जनताप्रति उत्तरदायी हुने व्यवस्थालाई कमजोर हुन नदिने बताएका छन्। सिंहदरबारमा बिहीबार बसेको राष्ट्रियसभाअन्तर्गतको विकास, आर्थिक मामिला तथा सुशासन समितिको बैठकमा उनले जनताले गरेका प्रश्नहरूको विभिन्न माध्यमद्वारा जवाफ दिने र जनताप्रति सरकार उत्तरदायी हुने व्यवस्थालाई कमजोर हुन नदिने बताएका हुन्। उनले राष्ट्रिय सदाचार नीति अघि बढाउन ढिलाइ भएको भन्दै यसलाई पारित गर्दै लागू गर्न सरकार प्रतिवद्ध बताए । गृहमन्त्री लेखकले विधिको शासन लोकतन्त्रको स्तम्भ रहेकाले आवश्यक कानुन बनाएर विधिको शासन कायम गरिने धारणा राखे । उनले कसैको चाहना र रहरले फाइल नखुल्ने भन्दै कानुन र प्रमाणका आधारमा फाइल खोलिने स्पष्ट पारे । प्रहरी अधिकारीको सरुवा र बढुवा सामान्य प्रक्रिया रहेको भन्दै यसलाई अन्यथा सोच्न नहुने उनको भनाइ छ । बैठकमा समिति सदस्यहरूले सुशासन प्रवद्र्धनका लागि सदाचार नीति महत्वपूर्ण हुने भएकाले यसलाई छिटै अघि बढाउन सुझाव दिएका थिए ।"
टीआरसी विधेयकमा तीन दलबीच सहमति,"काठमाडौं : संक्रणकालीन न्याय प्रक्रिया टुङ्गाउने विषयमा प्रमुख तीन दलबीच सहमति भएको छ। आज सिंहदरबारमा बसेको कार्यदलको बैठकले विधेयकमा विवादित भएका चार बुँदामा सहमति गरेको माओवादी केन्द्रका उपमहासचिव जनार्दन शर्माले जानकारी दिए। उनका अनुसार तीन दलका कार्यदलका बीचमा आजसम्म भएका सहमति र सोमबारसम्म कार्यदलले मस्यौदा शीर्ष नेताहरूलाई दिने जानकारी दिए। यसैगरी गम्भीर मानव अधिकार उल्लंघनजस्ता पेचिला विषयमा सहमति भएको एमाले प्रमुख सचेतक महेश बर्तौलाले जानकारी दिए। उनले चाडै कार्यदलमा भएका सहमतिको प्रतिवेदन प्रधानमन्त्री केपी शर्मा ओली,पूर्व प्रधानमन्त्रीद्वय शेरबहादुर देउवा र पुष्पकमल दाहाल प्रचण्डलाई बुझाउँदै समितिमा पठाउने बताए। सुरक्षाकर्मीका परिवारलाई राहत परिपूरण, बहिर्गमित लडाकु, पीडितलाई केन्द्रमा राखेर कानुन निर्माण गर्ने लगायका विषयमा कार्यदलबीच सहमति भएको छ। कार्यदलमा नेपाली कांग्रेसका नेता रमेश लेखक, नेकपा एमालेका मुख्य सचेतक बर्तौला र माओवादी केन्द्रका उपमहासचिव शर्मा थिए।"
नेपालको शान्ति प्रक्रियाको मौलिकता र विशेषताका आधारमा नै टीआरसी विधेयकमा सहमति भयो : उपमहासचिव शर्मा,"काठमाडौं : नेकपा (माओवादी केन्द्र) का उपमहासचिव जनार्दन शर्माले टीआरसी विधेयकमा तीन दलबीच पीडित न्याय दिन कानुन निर्माण गर्ने कुरा अघि बढाउन सहमति भएको बताएका छन्। आज सिंहदरबारमा बसेको कार्यदलको बैठकले लामो समयदेखि अड्किरहेको विषयलाई राजनीतिक स्तरमा मुख्यतः पीडितहरुको लागि सम्बोधन गरेर सहमति गरेको शर्माले जानकारी दिए। उनले कार्यदलमा भएका सहमतिको मस्यौदा शीर्ष नेताहरूलाई दिने बताए। कार्यदलको सहमतिको प्रतिवेदन संसदीय समितिले आफ्नो विधि अनुसार अगाडि बताए। उनले गम्भीर मानव उल्लंघनका सन्दर्भमा नियतवश वा स्वेच्छाचारी ढंगले भन्ने पनि उल्लेख गरिएको बताए। सुरक्षाकर्मीको परिवारको सन्दर्भमा पनि हामीले उल्लेख गर्यौँ,उहाँहरुका लागि आवश्यक राहत परिपूरणको लागि, बहिर्गमित योद्धाहरुका लागि पनि हामीले त्यो कुराहरु स्पष्ट गरी बहिर्गमित योद्धाहरुको बारेमा स्पष्ट गरेका छौँ। उनले भने,त्यसपछि अहिले सहमति भएन भने त्यो कुराहरुलाई महान्यायाधिवक्ताको कार्यालयमा पठाउने लगायतका विषय हामीले उल्लेख गरेर समग्र ४ वटा बुँदाहरु थियो,जस्तो गम्भीर मानव उल्लंघनका सन्दर्भमा नियतवश वा स्वेच्छाचारी ढंगले भन्ने पनि हामीले त्यहाँ उल्लेख गरेका छौँ। त्यसरी सबै इस्युहरुलाई हामीले आज सहमति गरेर अब एउटा प्रतिवेदन तयार गर्ने ठाउँमा हामी पुगेका छौँ। शर्माले भने,पीडितले छिटो भन्दा छिटो न्याय पाउनुहुनेछ। नेपालको शान्ति प्रक्रियाको मौलिकता जो छ, विशेषता जो छ,त्यो विशेषताका आधारमा हामी दलहरुले छलफल गरेर सहमति गर्न सक्छौँ भन्नेकुरा स्थापित गरेका छौँ। लामो समयदेखि अड्किरहेको विषयलाई पीडितहरुको मागअनुसार नै टुंग्याएको जानकारी दिए। उनले भने,यो लामो समयदेखि अड्किरहेको विषयलाई राजनीतिकस्तरमा पनि मुख्यतः पीडितहरुको लागि सम्बोधन गर्न पाउने एउटा वातावरण बनोस् भन्ने हाम्रो उद्देश्यका आधारमा पीडितहरुको मागअनुसार नै यसलाई टुंग्याएका छौँ। र नेपालको शान्ति प्रक्रियाका धेरै काम टुंग्याइसकेको अवस्थामा यो एउटा काम बाँकी थियो,पीडितलाई सम्बोधन गर्नुपर्ने,उहाँहरुलाई न्याय दिनुपर्ने कामलाई आज हामीले अघि बढाउन कानुन निर्माण गर्ने कुरा अघि बढाउन सहमति गरेका छौँ। उपमहासचिव शर्माले आयोगका लागि लागि सिफारिस पनि भएको र सिफारिस कमिटी पनि बनिसकेको बताए। नेपालको शान्ति प्रक्रियाको मौलिकता र विशेषताका आधारमा नै दलहरुले छलफल गरी सहमति गरेको बताए। उनले भने,पीडितले छिटो भन्दा छिटो न्याय पाउनुहुनेछ। नेपालको शान्ति प्रक्रियाको मौलिकता जो छ, विशेषता जो छ,त्यो विशेषताका आधारमा हामी दलहरुले छलफल गरेर सहमति गर्न सक्छौँ भन्नेकुरा स्थापित गरेका छौँ। उनले समिति हुँदै प्रक्रिया सदनबाट अघि बढ्ने जानकारी दिए। बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐनलाई संशोधन गर्न बनेको विधेयकमा रहेका विमतिका विषयलाई सहमति जुटाउन गठित कार्यदलमा कांग्रेसबाट गृहमन्त्री रमेश लेखक, एमालेबाट मुख्य सचेतक महेश बर्तौला र माओवादी केन्द्रबाट उपमहासचिव शर्मा थिए।"
संघीयता कि मन्त्रीयता ?,"सरकार परिवर्तनकै खेलमा रुमल्लिएको कोशी नेपालमा संघीयता सुरु भए पनि राजनैतिक अस्थिरता भने रोकिएको छैन। राजनैतिक अस्थिरताका कारण पटक पटक प्रदेश सरकार परिवर्तन भइरहेका छन्। यसले कोसी प्रदेशको विकास निर्माणमा प्रत्यक्ष असर पुर्याएको छ। सांसदहरू मन्त्री बन्ने होडबाजीमै ब्यस्त भएकाले प्रदेशका कानुन निर्माण एवं विकासका काम ओझेलमा छन्। राजतन्त्र फालेर गणतन्त्र स्थापना भए पश्चात विभिन्न चरणको निर्वाचन सम्पन्न भइ संघ र प्रदेशमा सरकार बनिसक्दा पनि जनताले गणतन्त्र र संघीयताको उपलब्धी अनुभूत गर्न पाएका छैनन्। २०७९ पश्चात कोसी प्रदेशमा पाँचपटक सरकार परिवर्तन भए । जसमा एमालेका हिक्मतकुमार कार्की तीन पटक, कांग्रेसका उद्धव थापा र केदार कार्की एक एक पटक मूख्यमन्त्री बनेका छन्। कोशी प्रदेशमुख्यमन्त्री मन्त्री मधेसले पायो ३४ भन्दा बढी मन्त्री मधेस प्रदेशमा पहिलो कार्यकाल ५ वर्ष नै पूरा गरे जसपा नेपालका लालबाबु राउतले। दोस्रो कार्यकालमा जसपाले फेरि नेतृत्व पाए पनि १७ महिनामै सरकार ढल्यो। अहिले मधेसमा जनमतका सतिसकुमार सिंहको नेतृत्वमा सरकार बनेको छ। गठबन्धन र जिम्मेवारी हेरफेरका कारण १७ महिनामै मधेसले मुख्यमन्त्री, मन्त्री तथा राज्यमन्त्री गरी ३४ भन्दा बढी मन्त्री पाइसकेका छन्। कुनैकुनै सांसद ३ पटकसम्म मन्त्री भएका छन्। २०७९ पुस २८ गते जसपा नेपालका सरोजकुमार यादवको नेतृत्वमा मधेस सरकार गठन भयो। त्यो सरकार ढलेपछि २०८१ जेठ २५ गते जनमतका सतिसकुमार सिंहको नेतृत्वमा फेरी सरकार बन्यो। केन्द्रमा गठबन्धन फेरबदल भएपछि सिंहले २०८१ असार २२ गते माओवादी केन्द्रसहित ४ दलका मन्त्री बर्खास्त गरे। कांग्रेस, एमाले र लोसपालाई सरकारमा सहभागी गराए। १७ महिनामा जसपाका मुख्यमन्त्री सरोज कुमार यादवलाई चारपटक विश्वासको मत लिनुपरेको थियो। गठबन्धन फेरबदलले मन्त्रीको संख्या बढेको प्रदेशसभा सदस्य राजकुमार गुप्ताले सुनाए। १०७ जना सांसद रहेका मधेसमा लोसपाका अभिराम शर्मा ज्यान मुद्दामा निलम्बन भएका छन्। बागमतीमा डेढ वर्षमा दुई मुख्यमन्त्री, ३५ मन्त्री बागमती प्रदेशको दोस्रो कार्यकालको डेढ वर्ष अवधिमा दुई मुख्यमन्त्री र ३५ जना मन्त्री भएका छन्। २०७९ पुस १४ गते दोस्रो कार्यकाल प्रारम्भ भएको बागमती प्रदेशसभाले अधिकांश समय सरकार निर्माणमा नै बिताउनु परेको छ। प्रदेशसभाको दोस्रो कार्यकालको पहिलो मुख्यमन्त्री नेकपा माओवादी केन्द्रका शालिकाराम जम्कट्टेल बने। १६ महिना अवधि सरकार सञ्चालन गरेका उनले तीनपटक विश्वासको मत लिनुपर्यो। नेकपा एमाले, नेकपा माओवादी केन्द्र, राप्रपा, नेकपा एकीकृत समाजवादी र हाम्रो नेपाली पाटीका ७० प्रदेशसभा सदस्यको समर्थमा २०७९ पुस २५ गते उनी मुख्यमन्त्री बनेका थिए। उनले ११ सदस्यीय मन्त्रिपरिषद् बनाए। संघीय सरकारमा नेकपा माओवादीले एमालेसँग सहकार्य तोडेर नेपाली कांग्रेससँग सहकार्य गरेपछि नेकपा एमाले र राप्रपाका सात जना मन्त्रीले २०७९ फागुन १३ गते राजीनामा दिए। संघ सरकारमा समीकरण परिवर्तनसँगै जम्कट्टेलले दोस्रो पटक २०७९ चैत १० गते विश्वासको मत लिए। उनलाई नेपाली कांग्रेस र नेकपा एकीकृत समाजवादीले विश्वासको मत दिएर सरकारमा पनि सामेल भए। दोस्रोपटक विश्वासको मत लिँदा तीन दलका गरी ६५ जना प्रदेशसभा सदस्यले उनलाई विश्वासको मत दिए। उनले दोस्रोपटक विश्वासको मत लिएपछि ७ जना मन्त्री थपेर मन्त्रिपरिषद्को संख्या १२ पुर्याए। आफैंले १४ बाट ११ मा झारेको मन्त्रालयको संख्या नेपाली कांग्रेसभित्रको समीकरण मिलाउन उनले एकवटा थपेर १२ पुर्याए । दोस्रोपटक विश्वासको मत लिएको ११ महिनापछि पुन : संघीय सरकारमा सत्ता समिकरण परिवर्तन भयो। नेपाली कांग्रेसका छ जना मन्त्रीले राजीनामा दिए। उनले सकसका साथ यही २०८० चैत १९ गते विश्वासको मत लिएर सरकार बिस्तार गरे। उनलाई सत्ता गठबन्धन दल एमालेका २७, माओवादीको २१, एकीकृत समाजवादीको ७ र हाम्रो नेपाली पार्टीका १ गरी ५६ जनाले विश्वासको मत दिएका हुन्। हाम्रो नेपाली पार्टी र नेकपा एकीकृत समाजवादीलाई मिलाउन मन्त्रालयको संख्या १३ पुर्याए। दिपक मनाङे ६ पटक मन्त्री, दोस्रोमै ३ पटक नेकपा एमाले संसदीय दलका नेता खगराज अधिकारी दोस्रो कार्यकालका पहिलो मुख्यमन्त्री हुन्। केन्द्रमा नेपाली कांग्रेस र माओवादीलगायत गठबन्धन तोडिएपछि २०७९ पुस २५ गते दोस्रो कार्यकालको उनी पहिलो मुख्यमन्त्री भएका थिए। केन्द्रमा एमाले र माओवादी गठबन्धन तोडिएपछि २०८० वैशाख १४ गते नेपाली कांग्रेसका संसदीय दलका नेता सुरेन्द्र राज पाण्डे मुख्यमन्त्री भए। संघमा पुन : एमाले र माओवादी गठबन्धन बनेपछि २०८० चैत २५ गते एमाले संसदीय दलका नेता खगराज अधिकारी दोस्रो पटक मुख्यमन्त्री भए। पछिल्लो पटक एमाले र कांग्रेस गठबन्धन बन्नु अघि सर्वोच्च अदालतको परमादेशमा नेपाली कांग्रेसका संसदीय दलका नेता सुरेन्द्रराज पाण्डे मुख्यमन्त्री बने। स्वतन्त्र सांसद राजीव गुरुङ (दिपक मनाङे) पहिलो र दोस्रो कार्यकालमा गरी तीनतीन पटक मन्त्री भएका थिए। उनी सबैभन्दा धेरै ६ पटक मन्त्री हुनेमा पर्छन्। २०७९ मा दोस्रो कार्यकालका पहिलो मुख्यमन्त्री २०८० चैत २५ गते २०८१ जेठ १६ गते लुम्बिनी मन्त्री उत्पादनको कारखाना लुम्बिनी प्रदेश मुख्यमन्त्री र मन्त्रीहरू उत्पादन गर्ने कारखाना बनेको छ। दुई वर्षको अवधिमा यस प्रदेशमा चार जना मुख्यमन्त्री र ५४ जना मन्त्रीहरू बनेका छन्। यहाँ कुल सांसद्को संख्या ८७ जना हो। धेरै मन्त्रीहरू दोहोरिएका छन्। दुईदेखि चारपटकसम्म मन्त्रीहरू दोहोरिएका छन्। प्रदेशमा मन्त्रालयका संख्या कुल १२ वटा छ। त्यसमध्ये मुख्यमन्त्रीले मात्र शपथ लिएका छन्। आठ जना बिना विभागीयमन्त्री छन्। चौथो नम्बर मुख्यमन्त्री नियुक्त भएका अर्घाखाँचीका चेतनारायण आचार्यको काँधमा अहिले मुख्यमन्त्रीसहित १२ वटा मन्त्रालयको जिम्मेवारी छ। एक साता बितिसक्दासमेत बिना विभागीय मन्त्रीहरूले जिम्मेवारी पाएका छैनन्। जसले गर्दा मन्त्रालयबाट हुने सेवा प्रवाह प्रभावित भएको छ। नवनियुक्त मुख्यमन्त्री आचार्य नेकपा एमालेका केन्द्रीय सदस्य हुन्। सांसद्हरू मन्त्री बन्ने दौडधुपमै व्यस्त हुँदा नागरिकको समस्यालाई बेवास्ता गरिएको गुनासो छ। लुम्बिनी प्रदेशको स्थायी राजधानी राप्ती उपत्यका देउखुरीमा छ। तर, त्यहाँ अधिकांशमन्त्री र कर्मचारीहरू लामो समय टिक्दैनन्। राजधानीमा मन्त्री, कर्मचारी नबस्ने समस्या र मन्त्री बन्ने दौडधुपमा मात्र लाग्दा लुम्विनीको विकास निर्माणले समेत अपेक्षाकृत गति लिन सकेको छैन। दुई वर्षको अवधिमै आचार्य सहित एमालेका लिला गिरी, नेपाली कांग्रेसका डिल्लीबहादुर चौधरी र नेकपा (माओवादी केन्द्र) का जोखबहादुर महरा मुख्यमन्त्री बनेका छन्। नागरिकहरूको समस्यालाई वेवास्ता गरेर मुख्यमन्त्री र मन्त्री मात्र बन्ने जोडबल गर्ने सांसद्हरूको व्यवहारलाई पछिल्लोपटक नियुक्त मुख्यमन्त्री चेतनारायण आचार्यको क्रियाकलापले पुष्टि गरेको देखिएको छ। उनी एमालेका संसदीय दलका नेता लिला गिरीलाई रोकेर पार्टीका महासचिव शंकर पोख्रेलको साथमा मुख्यमन्त्री चुनिएका छन्। उनी दलको उपनेता थिए। डेढ वर्षमा कर्णालीका आधा सांसद मन्त्री कर्णालीमा प्रदेश सरकारको दोस्रो कार्यकाल सुरु भएको साढे एक वर्ष भएको छ। डेढ वर्षको अवधिमा कर्णालीमा २ वटा सरकार बनेका छन्। यो अवधिमा प्रदेशसभामा रहेका झन्डै आधा सांसद मन्त्री बनेका छन्। ४० सदस्यीय प्रदेशसभामा सभामुखबाहेक ३९ जना सांसद छन्। जसमा डेढ बर्षको अवधिमा १८ जना सांसद मन्त्री बनिसकेका छन्। केन्द्रमा हुने सत्ता समिकरण र गठबन्धनको असर प्रदेशमा समेत पर्ने गरेको छ। यो अवधिमा दुई जना मुख्यमन्त्री बनेका छन्। सुरुवातमा माओवादीका राजकुमार शर्मा मुख्यमन्त्री बने। गठबन्धनमा आएको फेरबदलसँगै हाल एमालेका यामलाल कँडेल मुख्यमन्त्री छन्। प्रदेश सरकारको दोस्रो कार्यकाल सुरु भएको करिब १८ महिनाको अवधिमा कर्णालीले २ जना मुख्यमन्त्री र १६ जना मन्त्री पाएको हो। यद्यपि कर्णालीमा मन्त्रीको संख्या केही दिनमै अरू बढ्ने देखिन्छ। सुदूरपश्चिममा २६ जना बने मन्त्री र मुख्यमन्त्री प्रदेश सरकारको दोस्रो कार्यकालमा सुदूरपश्चिममा तीनवटा सरकार फेरिएका छन्। ५३ सदस्यीय प्रदेशसभामा सभामुख र उपसभामुख बाहेकका ५१ जना प्रदेशसभा सदस्यमा अहिलेसम्म २६ जना मुख्यमन्त्री र मन्त्री भइसकेका छन्। दोस्रो कार्यकालका लागि एमाले माओवादीको गठबन्धनमा एमालेका राजेन्द्रसिंह रावल मुख्यमन्त्री भए तर संघमा बनेको समीकरण एक महिना पनि टिक्न नसकेपछि उनले विश्वासको मत पाएनन्। संघमा सत्ता समीकरण फेरिएसँगै रावल एक महिनामै सरकारबाट बहिर्गमन भए। उनले माओवादी संसदीय दलका नेता खगराज भट्ट र एमालेकी उपनेता सन्तोषकुमारी शर्मा थापालाई बिना विभागीयमन्त्री बनाउनबाहेक केही गर्न सकेनन्।रत्नप्रसाद आचार्य धरान शम्भु यादव सिरहा कृष्ण सारु मगरहेटौंडा कृष्णमणि बरालपोखरा केशरराज क्षेत्रीबुटवलललितबहादुर बुढासुर्खेतशिवराज भट्टधनगढी"
"एमालेको सचिवालय बैठक आज, नेताहरुको जिम्मेवारी हेरफेर हुँदै","काठमाडौं : सत्तारुढ दल नेकपा एमालेको सचिवालय बैठक आज बस्दैछ। केन्द्रीय नेताहरुको कार्यविभाजन र समसामयिक राजनीतिक विषयमा छलफल गर्नका लागि आज बिहान ११ बजे सचिवालय बैठक बोलाइएको एमाले प्रचार विभाग प्रमुख राजेन्द्र गौतमले जानकारी दिए। एमालेले पार्टी कार्यालयमा बैठक बोलाएपनि मंगलबार राति बाढी पसेपछि आज हनुमानस्थानस्थित होटल बसेरामा बैठक बस्नेछ। बाढी पसेपछि बुधबार दिउँसोदेखि कार्यालय सरसफाइ र मर्मतको काम जारी रहेको छ। नेकपा एमालेले केन्द्रीय नेतालाई आफ्नै भूगोलको जिम्मेवारी दिन लागेको छ। यस अगाडि असार २६ गते बसेको सचिवालय बैठकले पार्टीका केन्द्रीय नेताहरुको कार्यविभाजन हेरफेर गर्ने निर्णय गरेको थियो। अन्तर प्रदेश र अन्तर क्षेत्रका फरक फरक भूगोलमा कार्यक्षेत्र रहने गरी खटाएको एक वर्ष पूरा भएकाले आफ्नै कार्यक्षेत्रको जिम्मेवारी दिने निर्णय भएको थियो। नयाँ कार्य विभाजनको आधार केन्द्रीय सदस्यलाई प्रदेश सभा र संघीय निर्वाचन क्षेत्रको जिम्मेवारी दिने,प्रदेशका सदस्यलाई पालिका, जिल्ला सदस्यले वडा र पालिकाले टोललाई कार्यक्षेत्र बनाउने गरी मापदण्ड तोकेको छ। बैठकबाट एमालेले विभिन्न ईञ्चार्ज र विभागको नेतृत्व समेत परिवर्तन गर्नेछ।"
तत्काल सरकारमा जाने कुनै तयारी छैन : अध्यक्ष लिङ्देन,काठमाडौं : राष्ट्रिय प्रजातन्त्र पार्टी (राप्रपा) का अध्यक्ष राजेन्द्र लिङ्देनले तत्काल सरकारमा जाने कुनै तयारी नरहेको बताएका छन्। बिहीबार काठमाडौंमा पार्टीको जिल्ला अध्यक्षहरूको बैठकलाई सम्बोधन गर्दै अध्यक्ष लिङ्देनले सरकारमा जाने भन्ने कुरा परिस्थितिले निर्माण गर्ने भन्दै तत्काल सरकारमा जाने कुनै तयारी नरहेको बताएका हुन् । सरकारमा जाने विषय व्यक्तिगत चाहनाले मात्रै निर्णय हुन नसक्ने उनले बताए। संसदको गणित र राष्ट्रिय राजनीतिमा सरकारमा रहँदा वा नरहँदा के फरक रहन्छ भन्ने विश्लेषण पार्टीले गर्ने लिङ्देनले बताए । उनले यसअघि केहि समय सरकारमा रहँदा केहि महत्वपूर्ण काम गर्न सफल भएको दावी गरे। त्यस्तै अध्यक्ष लिङदेनले पार्टीले उठाएका एजेण्डलाई प्रभावित हुने कुनै पनि काम नेतृत्वबाट नहुने भन्दै यसअघि भएका गल्ती कमजोरीलाई सुधार गरेर अघि बढ्ने स्पष्ट पारे । उनले संविधानको आधारभूत कुराहरूमा नै पार्टीको फरक मत रहेकाले संविधान संशोधनको पक्षमा आफूहरू रहेको जिकिर गरे। साउन १८ गतेसम्म चल्ने उक्त भेलामा देशका ७७ वटै जिल्ला अध्यक्षहरूको सहभागिता रहेको छ । बैठकमा जिल्ला अध्यक्षहरूले आफ्नो जिल्लाको साङ्गठनिक प्रतिवेदन पेस गर्ने कार्यक्रम रहेको छ ।
"टीआरसीमा सहमति भयो, विधेयक पारित गरेपछि मात्रै चालु अधिवेशन अन्त्य हुन्छ : मुख्य सचेतक बर्तौला","काठमाडौं : एमालेका मुख्य सचेतक महेश बर्तौलाले टीआरसी विधेयक पारित गरेपछि मात्रै चालु अधिवेशन अन्त्य हुने बताएका छन्। आज सिंहदरबारमा संक्रमणकालीन न्यायसँग सम्बन्धित विधेयकका विषयमा सहमति जुटाउन गठित कार्यदलको बैठकले विवादमा रहेका विषयलाई जित हारको विषय नबनाइ शान्ति प्रक्रिया टुंगो लगाउने गरी सहमति भएको बर्तौलाले जानकारी दिए। उनले पीडितलाई केन्द्रमा राखेर,सर्वोच्चका नजिरलाई ख्याल गरेर अन्तर्राष्ट्रिय कानूनसँग नबाझिने गरी सहमति गरिएको बताए। उनले संक्रमणकालीन न्यायका मुद्दाका सबै पीडितले न्याय पाउने र पीडकलाई कानूनको दायरामा ल्याउने बताए। उनले नियतपूर्वक वा स्वेछाचारीरुपमा गरिएको हत्यालाई हत्याकै रुपमा परिभाषित गरिएको बताए। उनले टीआरसीसँग सम्बन्धित बिलका बारेमा अहसमतिका विषयहरुलाई कार्यदलको बैठकले सहमतिमा पुर्याएको र बैठकबाट सत प्रतिशत सहमति भएको दाबी गरे। उनले भोलि वा पर्सि शनिबारसम्म प्रधानमन्त्री एवं नेकपा एमाले अध्यक्ष केपी शर्मा ओली,नेपाली कांग्रेसका सभापति शेरबहादुर देउवा र नेकपा (माओवादी केन्द्र) का अध्यक्ष पुष्पकमल दाहाललाई प्रतिवेदन बुझाउने बताए। उनले चालु संसदबाटै विधेयक पारित गरेर अघि बढ्ने पनि जानकारी दिए। उनले संसदमा प्रमुख तीन दलका शीर्ष नेता ओली,देउवा र दाहालले सम्बोधन गरेर टुंग्याउने वातावरण बनाउने बताए। हामीले टीआरसीसँग सम्बन्धित बिलको जे असहमति भएका विषयहरु थिए। त्यसमा छलफल गरेका छौँ। आजको बैठकबाट शत प्रतिशत सहमति भएर उठेका छौँ। शीर्ष नेताहरुसँग शेयर गर्न बाँकी छ। तीन जनाको संयन्त्रले फराकिलो ढंगबाट छलफल गरेपछि शब्द शब्दमा गएर छलफल गरेका छौं। उनले भने, पीडितलाई केन्द्रमा राखेर, सर्वोच्चका फैसलाका नजिरलाई ख्याल समेत गरेर, अन्तर्राष्ट्रिय मानवतावादी कानूनसँग नबाझिने गरी सहमति गरेर हामी उठेका छौँ। हामी एउटा प्रतिवेदन बनाएर हालसम्मका सहमति भोलि वा पर्सिसम्म एउटा प्रतिवेदन बनाएर शीर्ष नेतालाई दिनेछौँ। अहिलेसम्म गरेका काम र सहमतिको प्रतिवेदन पेश गर्नेछौँ। अब हामी शान्ति प्रक्रियालाई निस्कर्षमा पुर्याउने गरी समाधान गर्नेछौँ। सबैको सहयोग यसमा चाहिन्छ। हामीले यो काम गरिसकेपछि कानून, न्याय तथा मानव अधिकार समितिमा यो विधेयक आउँछ, अब यो। त्यसलाई त्यहाँबाट यही संसदबाट यो बिल पारित गरेर आयोग बनाएर, त्यो आयोगमार्फत द्वन्द्वकालीन सम्पूर्ण घटना र शान्ति प्रक्रियालाई टुंगो लगाउनेछौँ। यो ऐन बमोजिम शान्ति प्रक्रियाका सम्पूर्ण काम टुंगोमा पुर्याउनेछौँ। समितिमार्फत संसदमा विधेयक आउँछ। टीआरसी बिल पारित गरेपछि मात्रै चालु अधिवेशन अन्त्य हुन्छ। उनले औपचारिक रुपमा समितिमार्फत जाने र आफूहरुले समन्वय मात्र गरेको बताए। उनले भने, शान्ति प्रक्रिया टुंग्याउन आयोगको कार्यअवधि ४ वर्षको भनेका छौँ। त्यो समयभित्रै यसको समग्र संक्रमणकालिन न्यायका मुद्दाहरु सबै पीडितले न्याय पाउने र पीडकलाई कानूनको दायरामा ल्याउँछौँ। सुरक्षाकर्मीका परिवारलाई राहत परिपूरण, बहिर्गमित लडाकु, पीडितलाई केन्द्रमा राखेर कानुन निर्माण गर्ने लगायतका विषयमा पनि कार्यदलबीच सहमति भएको उनको भनाई छ। बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐनलाई संशोधन गर्न बनेको विधेयकमा रहेका विमतिका विषयलाई सहमति जुटाउन गठित कार्यदलमा कांग्रेसबाट गृहमन्त्री रमेश लेखक, एमालेबाट मुख्य सचेतक बर्तौला र माओवादी केन्द्रबाट उपमहासचिव जनार्दन शर्मा थिए।"
"एमालेको उपाध्यक्षमा गुरु बराल, महेश बर्तौलासहित १७ जना केन्द्रीय सदस्यमा मनोनीत","काठमाडौं : नेकपा एमालेको सचिवालय बैठकले उपाध्यक्षमा गुरु बराललाई मनोनीत गरेको छ। काठमाडौंमा बिहीबार बसेको बैठकले स्थायी कमिटी सदस्य बराललाई रिक्त रहेको उपाध्यक्ष पदमा मनोनीत गरिएको पार्टी महासचिव शंकर पोखरेलले बताए। त्यस्तै बैठकले स्थायी कमिटी सदस्यमा पनि दुई जना मनोनीत गरेको छ। जसमा मुकुन्द न्यौपाने र मधेस प्रदेशका लीलानाथ श्रेष्ठ रहेको महासचिव पोखरेलले बताए। त्यस्तै एमालेले केन्द्रीय सदस्यमा १७ जनालाई मनोनीत गरेको छ। बैठकले प्रमुख सचेतक महेश बर्तौलासहित विभिन्न जिल्लाका १७ जनालाई मनोनीत गरेको हो। महासचिव पोखरेलका अनुसार पार्टी प्रवेश गरेका सिन्धुपाल्चोकका सुवास कर्माचार्य, रौतहटका कुन्दन कुश्वाहा, सप्तरीका जितेन्द्र देव र सिरहाका रामप्रित रहेका छन्। त्यस्तै चितवनका कृष्णभक्त पोखरेल, अछामका कमल तिमिल्सिना, मकवानपुरका महेश बर्तौला, महिलाबाट सरिता भुसाल, प्रभा बराल, मञ्जु शर्मा चालिसे र आशा जबेगुलगायत रहेका छन्।"
झापामा पिकअप भ्यानले मोटरसाइकललाई ठक्कर दिँदा दुई जनाको मृत्यु,झापा : झापाको हल्दिबारीमा पिकअप भ्यान गाडीले मोटरसाइकललाई ठक्कर दिँदा दुई जनाको मृत्यु भएको छ। हल्दिबारी गाउँपालिका५ सोडागान्धी चोकस्थित हुलाकी राजमार्गमा बिहीबार साँझ ७:१५ बजे राजगढबाट जलथलतर्फ जाँदै गरेको गरेको मे १ ज ३२६१ नम्बरको पिकअप गाडीले जलथलवाट राजगढतर्फ जाँदै गरेको मे ९ प ९६८५ नम्बरको मोटरसाइकललाई ठक्कर दिँदा मोटरसाइकलमा सवार दुवै जनाको मृत्यु भएको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए। मोटरसाइकल चालक र सोही मोटरसाइकलमा सवार गरी दुवै जनाको मृत्यु भएको र मृतकहरूको पहिचान भने नखुलेको उनले बताए। अन्दाजी २५ देखि ३० वर्षका दुवै घाइतेलाई उपचारको लागि बीएण्डसी अस्पताल बिर्तामोड पठाइएकोमा उपचारको क्रममा राति ८ बजे चिकित्सकले मृत घोषित गरेको उनको भनाइ छ। पिकअप र पिकअप चालक भद्रपुर नगरपालिका २ बस्ने ३७ वर्षीय दिपेन राईलाई जिल्ला प्रहरी कार्यालय झापाले नियन्त्रणमा लिएको छ।
मोरङ कारागारका कैदी उपचाररत अस्पतालबाटै फरार,"विराटनगर : विराटनगर महानगरपालिका८ हाटखोलामा रहेको जिल्ला कारागार मोरङका कैदी उपचाररत अस्पतालबाटै फरार भाएका छन्। विराटनगर८ घर भएका २४ वर्षीय आर्यन मोहमद अहमद खान भनिने मोहमद अहमद बिहीबार बिहान ५:१५ बजेतिर फरार भएका हुन्। कारागारका निमित्त जेलर तुलसी पौडेलका अनुसार पेट दुख्ने समस्याका कारण बिरामी परेका उनलाई उपचारका लागि मंगलबार विराटनगरको कोशी अस्पतालमा भर्ना गरिएको थियो। निगरानीमा खटिएका प्रहरीलाई धकेलेर उपचाररत अस्पतालबाटै अहमद फरार भएको उनले बताए। उनको निगरानीका लागि कारागारले प्रहरी सहायक हवल्दार राजीव राजभण्डारी र जवान ज्ञानेन्द्रबहादुर कटवाललाई खटाएको थियो। शौचालय जाने क्रममा कैदी फरार भएपछि खोजतलास तीव्र पारिएको जानकारी पौडेलले दिए। भागेका कैदीको खोजीका लागि मोरङ प्रहरी प्रमुख एसपी नवराज कार्की आफैँ खटिएका छन्। मातहतका विभिन्न युनिटबाट पनि प्रहरी परिचालन गरेर खोजी जारी राखिएको छ। भारततर्फ भाग्नसक्ने सम्भावनालाई मध्यनजर गरेर नेपालभारत सीमा क्षेत्रमा निगरानी उच्च बनाइएको छ। शंकास्पद स्थानसहितका विभिन्न ठाउँमा प्रहरीले खोजतलास गरिरहे पनि फरार भएका कैदी फेला परेका छैनन्। मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले कैदी फरार भएको घटनामा अनुसन्धान सुरु गरिएको बताए। घटनामा प्रहरीको लापरबाही छ कि छैन भनेर हेर्ने काम पनि भइरहेको उनको भनाइ छ। प्रहरीको गल्तीले कैदी भागेको पाइएमा कारबाही गरिने उनले बताए। शौचालन जाने क्रममा निगरानीमा खटिएका प्रहरीलाई कैदीले धकेलेर लडाएछन्। प्रहरी लडेको मौका छोपेर कैदी भागेको पाइयो, डीएसपी बस्नेतले भने, फरार भएका कैदीको खोजी तीव्र पारिएको छ। कसरी भागे भनेर यकिन गर्न अनुसन्धान सुरु गरिएको छ। अहमद जबरजस्ती करणी मुद्दामा दोषी ठहर भएर करिब डेढ वर्षदेखि मोरङ कारागारमा सजाय भुक्तान गरिरहेका कैदी हुन्। उनलाई जिल्ला अदालत मोरङले २०७९ फागुन २९ गते १२ वर्ष कैद र ५ लाख जरिवाना हुने फैसला गरेको थियो। त्यस्तै, पीडक अहमदबाट पीडितलाई १ लाख क्षतिपूर्ति भराउने र पीडित राहत कोषमा २० हजार रूपैयाँ जम्मा गर्नुपर्ने फैसला पनि अदालतबाट भएको थियो। अदालतको फैसला अनुसार अहमदले २०९१ साल फागुन ३ गतेसम्म कारागारमा बसेर कैद सजाय भुक्तान गर्नुपर्ने हुन्थ्यो। कोशी अस्पतालमा हाल मोरङ कारागारका ५ महिलासहित ८ जना कैदीबन्दीको उपचार भइरहेको निमित्त जेलर पौडेलले बताए। उनका अनुसार कारागारमा हाल ४ नाबालक र ९५ महिलासहित १ हजार १६ जना कैदीबन्दी छन्।"
कैदी फरार घटनाको छानबिन गर्न डीएसपीको नेतृत्वमा समिति,"विराटनगर : मोरङ कारागारका कैदी फरार भएको घटनाको छानबिन गर्न मोरङ प्रहरीका प्रवक्ता एवं डीएसपी ज्ञानेन्द्रबहादुर बस्नेतको नेतृत्वमा ३ सदस्यीय समिति गठन गरिएको छ। जिल्ला प्रहरी कार्यालय मोरङका इन्सपेक्टर रामप्रसाद खनाल र वरिष्ठ सइ देवेन्द्र सुवेदी छानबिन समितिको सदस्य छन्। मोरङ प्रहरी प्रमुख एसपी नवराज कार्कीले घटनाको वास्तविकता पत्ता लगाउन छानबिन समिति गठन गरेका हुन्। कोशी प्रदेशका प्रहरी प्रमुख डीआईजी चन्द्रकुवेर खापुङले समिति गठन गरेर घटनाको छानबिन अघि बढाउन निर्देशन दिएका थिए। समितिले आफ्नो काम सुरु गरिसकेको एसपी कार्कीले बताए। समितिले दिएको प्रतिवेदनका आधारमा थप कारबाही अघि बढ्ने उनको भनाइ छ। कैदी कसरी भागे भनेर यकिन गर्न घटनाको अनुसन्धान सुरु गरिएको बताउँदै कार्कीले प्रहरीको लापरबाही छ कि छैन भनेर छानबिन हुने जानकारी दिए। प्रहरीको गल्तीले कैदी भागेको पाइएमा कारबाही गरिने उनको भनाइ छ। मोरङ कारागारमा कैद सजाय भुक्तान गरिरहेका विराटनगर महानगरपालिका८ घर भएका २४ वर्षीय आर्यन मोहमद अहमद खान भनिने मोहमद अहमद बिहीबार बिहान ५:१५ बजेतिर फरार भएका थिए। उपचारका लागि मंगलबार कोशी अस्पतालमा भर्ना गरिएका उनी निगरानीमा खटिएका प्रहरीलाई धकेलेर फरार भएको कारागारका निमित्त जेलर तुलसी पौडेलले बताए। उपचाररत कैदी शौचालय जाने क्रममा धकेलेर प्रहरीलाई लडाउँदै फरार भएको जानकारी उनले दिए। कैदीको निगरानीका लागि कारागारले प्रहरी सहायक हवल्दार राजीव राजभण्डारी र जवान ज्ञानेन्द्रबहादुर कटवाललाई खटाएको थियो। प्रहरीले फरार रहेका कैदीको खोजी तीव्र पारेको छ। भारततर्फ भाग्नसक्ने सम्भावनालाई मध्यनजर गरेर नेपालभारत सीमा क्षेत्रमा निगरानी बढाएको छ। शंकास्पद स्थानसहितका विभिन्न ठाउँमा प्रहरीले खोजतलास गरिरहे पनि फरार भएका अहमद फेला परेका छैनन्। अहमद जबरजस्ती करणी मुद्दामा दोषी ठहर भएर करिब डेढ वर्षदेखि मोरङ कारागारमा सजाय भुक्तान गरिरहेका कैदी हुन्। उनलाई जिल्ला अदालत मोरङले २०७९ फागुन २९ गते १२ वर्ष कैद र ५ लाख जरिवाना हुने फैसला गरेको थियो। त्यस्तै, पीडक अहमदबाट पीडितलाई १ लाख क्षतिपूर्ति भराउने र पीडित राहत कोषमा २० हजार रूपैयाँ जम्मा गर्नुपर्ने फैसला पनि अदालतबाट भएको थियो। अदालतको फैसला अनुसार अहमदले २०९१ साल फागुन ३ गतेसम्म कारागारमा बसेर कैद सजाय भुक्तान गर्नुपर्ने हुन्थ्यो। कोशी अस्पतालमा मोरङ कारागारका ५ महिलासहित ८ जना कैदीबन्दीको उपचार भइरहेको निमित्त जेलर पौडेलले बताए।"
रातो मच्छिन्द्रनाथको रथलाई जावलाखेल पुर्याइयो,"ललितपुर : वर्षा र सहकालका देवताका रूपमा पूजिने रातो मछिन्द्रनाथको रथलाई जावलाखेल पुर्याइएको छ। गुठी संस्थान ललितपुरका प्रमुख बैकुण्ठ आचार्यका अनुार ललितपुर महानगरपालिकास्थित पुल्चोकका स्थानीयवाबासीसहित चन्द्रागिरि र कीर्तिपुर नगरपालिकाका सातगाउँबासीले संयुक्तरूपमा रथलाई तानेर जावलाखेल पुर्याएका हुन्। सातगाउँमा सतुंगल, नैकाप, मछ्छेगाउँ, पाँगा, न गाउँ, बोशी गाउँ र कीर्तिपुर र छन्। परम्परागत बाजा, झाँकीसहित रातो मछिन्द्रनाथको रथ तानिएको थियो। गत वैशाख २७ गते रातो मच्छिन्द्रनाथको मूर्तिलाई पुल्चोकमा रथारोहणका गरेसँगै नेपालको सबैभन्दा लामो जात्रा मानिने यो जात्रा सुरु भएको थियो। रातो मच्छिन्द्रनाथको मूर्ति मच्छिन्द्रबहालस्थित मन्दिरबाट बोकेर रथारोहण गरेपछि उक्त जात्रा विधिवत् रूपमा सुरु भएको थियो। रथयात्रा आरम्भ भएपछि नगरका विभिन्न ठाउँ गावहाल, मङ्गलबजार, सुन्धारा, लगनखेल हुँदै जावलाखेलमा लगेर भोटो देखाइ समापन गर्ने गरिन्छ।"
"हतियार प्रहारबाट श्रीमान् श्रीमतीसहित तीनजना घाइते, दुईको अवस्था गम्भीर","विराटनगर : मोरङका अलगअलग स्थानमा धारिलो हतियार प्रहारबाट श्रीमान श्रीमतीसहित तीनजना घाइते भएका छन् । सुनवर्षी र बेलबारीमा घटना भएको हो । घटनामा परेर दुईजना गम्भीर घाइते भएका छन् । सुनवर्षी नगरपालिका६ पटियापाडामा ४२ वर्षीय रमेश साह र उनी श्रीमती प्रमिला साहमाथि बुधबार साँझ दाउ प्रहार भएको थियो । नातामा भतिज पर्ने २५ वर्षीय राजु साहले साँझ ७ बजेतिर दाउले हानेर रमेश र प्रमिलालाई घाइते बनाएको मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले बताए । उनका अनुसार पूजा कोठाको माटो निकालेको विषयमा विवाद हुँदा राजुले रमेश र प्रमिलालाई दाउले प्रहार गरेको प्रारम्भिक अनुसन्धानबाट खुलेको छ । दाउ प्रहारबाट रमेशको दाउको र दुवै हातमा गहिरो चोट लागेको छ । उनको अवस्था गम्भीर छ । पाखुरामा चोट लागेकी प्रमिलाको अवस्था सामान्य रहेको प्रहरीले जनाएको छ । दुवै जनालाई उपचारका लागि सुरुमा रंगेली अस्पतालमा भर्ना गरिएको थियो । त्यहाँ सम्भव नभएपछि थप उपचारका लागि विराटनगरको न्युरो अस्पताल ल्याइएको छ । दाउ प्रहार गर्ने राजु फरार रहेकाले खोजी तीव्र पारिएको जानकारी डीएसपी बस्नेतले दिए । उनको खोजीका लागि जिल्ला प्रहरी कार्यालय मोरङ, इलाका प्रहरी कार्यालय रंगेली र मातहतका युनिटबाट प्रहरी परिचालन गरिएको छ । त्यस्तै, बेलबारी नगरपालिका३ खेरिया टोलस्थित सम्झना चोकका २८ वर्षीय वीरेन भनिने वीरेन्द्र राईलाई आफ्नै दाजुले बाम्फोक प्रहार गरेर घाइते बनाएका छन् । वीरन्द्रलाई आफ्नै दाजु ४१ वर्षीय ज्ञानबहादुर राईले राति ८:२० बजेतिर आक्रमण गरेको डीएसपी बस्नेतले बताए । उनका अनुसार ज्ञानबहादुरको मोबाइल फुटेको थियो । उनले मोबाइल फुटाइदिएको आरोप भाइमाथि लगाएका थिए । त्यही विषयलाई लिएर विषयमा विवाद हुँदा ज्ञानबहादुरले वीरेन्द्रलाई बाम्फोकले टाउकोमा हानेको बस्नेतको भनाइ छ । गम्भीर अवस्थाका वीरेनलाई उपचारका लागि बेलबारीको नोबेल अस्पताल भर्ना गरिएको थियो । त्यहाँ सम्भव नभएपछि थप उपचारका लागि विराटनगरको न्युरो अस्पताल ल्याइएको छ । भाइमाथि बाम्फोक प्रहार गर्ने ज्ञानबहादुर पक्राउ परेका छन् । घटनापछि फरार बनेका उनलाई इलाका प्रहरी कार्यालय बेलबारीका इन्सपेक्टर तेजबहादुर दाहाल नेतृत्वको टोलीले बिहीबार बिहान ७ बजेतिर घरनजिकैबाट पक्राउ गरेको हो । दाहाल नेतृत्वकै टोलीले घटनाको थप अनुसन्धान गरिरहेको छ ।"
मिटरब्याजका उजुरी कब्जामा राखेर प्रजिअले उल्लंघन गरे गृहको परिपत्र,"विराटनगर : मोरङका प्रमुख जिल्ला अधिकारी प्रेमप्रसाद भट्टराईले गृह मन्त्रालयबाट ६ महिनाअघि भएको परिपत्रको उल्लंघन गरेका छन्। भट्टराईले गृहको परिपत्रलाई नटेरेका मात्रै छैनन्, मन्त्रिपरिषद्ले बनाएको कार्यविधि मिचेर सरकारलाई नै चुनौती दिइरहेका हुन्। प्रहरीमा पठाउनुपर्ने मिटरब्याज (अनुचित लेनदेन) सम्बन्धी विचाराधीन उजुरी आफैंसँग राखेर उनले सरकारको निर्देशन र आदेशको अवज्ञा गरिरहेको पाइएको छ। मन्त्रिपरिषद्ले कार्यविधि पास गरेर मिटरब्याज सम्बन्धी मुद्दा हेर्ने अधिकार प्रहरीलाई दिएको थियो। तर, प्रहरीलाई गुमराहमा राखेर प्रजिअले क्षेत्राधिकार मिचेर उजुरी आफ्नै कब्जामा राखिरहेका हुन्। मन्त्रिपरिषद्को निर्णयका आधारमा विचाराधीन उजुरी फर्छ्यौटका लागि सम्बन्धित जिल्ला प्रहरी कार्यालयमा पठाउन गृह मन्त्रालयले २०८० माघ ८ गते प्रहरी प्रधान कार्यालय र मुलुकभरका सबै जिल्ला प्रशासन कार्यालयहरूलाई एकैसाथ परिपत्र गर्यो। मन्त्रिपरिषदबाट मिटरब्याज सम्बन्धी उजुरीहरू संकलन तथा फर्छ्यौटका लागि कार्यसम्पादन कार्यविधि पास भएपछि प्रहरीलाई मिटरब्याज सम्बन्धी मुद्दा दर्ता गरेर अनुसन्धान गर्न बाटो खुलेको थियो। उजुरीमा प्रहरीले पीडक र पीडितबीच मिलापत्र गराउन र मिलापत्र हुन नसकेमा आवश्यक प्रमाण जुटाएर मुद्दाको प्रक्रिया अघि बढाउनसक्ने व्यवस्था कार्यविधिमा गरिएको छ। पीडितले प्रशासन वा प्रहरीमध्ये जुन निकायमा पनि उजुरी दिन पाउँछन्। प्रशासनले भने उजुरीलाई कारबाहीका लागि प्रहरीमा पठाउनुपर्छ। उजुरी फर्छ्यौटको प्रगति प्रतिवेदन मासिक रूपमा जिल्ला प्रहरी कार्यालयले सम्बन्धित जिल्ला प्रशासन कार्यालयमा पठाउनुपर्ने गृहको परिपत्रमा उल्लेख छ। साथै, परिपत्रमा प्रजिअले मिटरब्याज सम्बन्धी उजुरी संकलन र फर्छ्यौटका काममा आवश्यक सहजीकरण र अनुगमन गर्ने भनिएको छ। मिटरब्याज सम्बन्धी जाँचबुझ आयोग२०७९ को म्याद समाप्त भइसकेपछि यसअघि प्राप्त भएका एवं आगामी दिनमा प्राप्त हुने उजुरीका सम्बन्धमा पीडित र पीडकबीच छलफल गराइ मेलमिलापको अवसर प्रदान गर्ने, तथ्य प्रमाणहरू संकलन गर्ने तथा फर्छ्यौट हुन नसकेका उजुरीहरूका सम्बन्धमा कानुनबमोजिम अभियोजनका लागि न्यायिक निकायमा पेस गर्ने अधिकार प्रहरीले पाएको थियो। तर, मोरङमा अहिलेसम्म प्रहरीले मिटरब्याज सम्बन्धी उजुरीमा कारबाही अघि बढाउन पाएको छैन। उजुरी फर्छ्यौटका लागि प्रहरीमा नपठाएर क्षेत्राधिकार मिच्दै प्रजिअ भट्टराईले मनोमानी गरिरहेका छन्। मिटरब्याजजस्तो गम्भीर विषयमा उनको भूमिका विवादास्पद र शंकास्पद देखिएको छ। मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले मिटरब्याज सम्बन्धी उजुरी अहिलेसम्म प्रहरीमा नआएको बताउँछन्। प्रहरीमा हालसम्म उजुरी परेको छैन, उनले भने, प्रशासनले पनि पठाएको छैन। यस विषयमा आफूलाई थप थाहा नभएको बस्नेतले बताए। स्रोतका अनुसार मिटरब्याज सम्बन्धी उजुरीमा प्रजिअ भट्टराईको स्वार्थ जोडिएको छ। पैसा असुलेर मिटरब्याजीलाई उन्मुक्ति दिइरहेको आरोप पनि उनीमाथि लागेको छ। नामुद मिटरब्याजीसँग प्रजिअ भट्टराईको उठबस चल्छ। त्यही भएकाले मिटरब्याज सम्बन्धी उजुरी प्रहरीमा पठाउन मानिरहेका छैनन्, प्रशासनका एक अधिकृत भन्छन्, उजुरीको छानबिन र छलफल स्वार्थपूर्ण हिसाबले भइरहेको हुन्छ। कतिपय उजुरीमा प्रजिअले क्षेत्राधिकार मिचेर स्वार्थ अनुकूल निर्णय गरिदिन्छन्। प्रजिअ भट्टराईको स्वार्थ र अनुचित व्यवहारका कारण न्याय नपाएर मिटरब्याज पीडितहरू थप मर्कामा परिरहेको ती अधिकृतको भनाइ छ। विचाराधीन उजुरी प्रहरीमा पुगेको भए धेरै पीडितले न्याय पाइसकेका हुन्थे। धेरै उजुरी प्रशासनबाट फर्छ्यौट हुन सकिरहेका छैनन्। अन्यत्र जिल्लाहरूमा प्रशासनबाट मेलमिलाप हुन नसकेका उजुरीलाई प्रहरीले मुद्दाको रूपमा अघि बढाएको छ, उनले भने, मोरङमा भने प्रजिअले आफ्नो कब्जामा राखेका छन्। न्याय नपाएर पीडितहरू छटपटाइरहेका छन्। प्रजिअले मनपरी गरिरहँदा गृह मन्त्रालयले पनि कुनै एक्सन लिएको छैन। प्रहरीमा पुगेको भए मिटरब्याज सम्बन्धी उजुरी प्रहरीका विभिन्न युनिटबाट छलफल भएर छिनोफानो हुने चरणमा पुग्ने उनको भनाइ छ। उनका शब्दमा प्रजिअले आफैंसँग राखेर उजुरीलाई चाँडै टुंगोमा पुर्याउन नदिएका मात्रै छैनन्, पीडितलाई न्याय पाउनबाट बञ्चित पनि गरिरहेका छन्। मिटरब्याज सम्बन्धी उजुरीको प्रक्रिया अघि बढाउन मोरङ प्रशासनमा यसअघि नै प्रहरीसहितको डेक्स स्थापना गरिएको थियो। अहिले वरिष्ठ सइ प्रमोद रायमाझीको नेतृत्वमा प्रहरी खटाइएको छ। प्रहरीले दैनिक प्रशासनमा पुगेर मिटरब्याज सम्बन्धी उजुरी लिने, छलफल र मिलापत्र गराउने तथा मिलापत्र नभएमा पीडितलाई अदालतमा जान प्रेरित गर्ने गर्छ। तर, प्रशासनमा खटिनुपर्ने बाध्यतामा रहेको प्रहरीले आफ्नो कार्यालयमार्फत थप कारबाहीको प्रक्रिया अघि बढाउन भने पाएको छैन। मोरङमा २०७९ भदौ १ गतेदेखि २०८० भदौ ३१ गतेसम्म २ सय ७८ वटा मिटरब्याज सम्बन्धी उजुरी परेका थिए। तीमध्ये १ सय ३ वटा फर्छ्यौट भइसकेका छन्। ३० वटामा मेलमिलाप हुन नसकेपछि अदालत पठाइएको सहायक प्रमुख जिल्ला अधिकारी प्रदीप साहले बताए। उनका अनुसार २०८१ जेठ ११ देखि साउन ४ गतेसम्म संकलन गर्दा पहिले फर्छ्यौट नभएकासहित गरेर ४ सय ७९ वटा उजुरी पुगेका छन्। तीमध्ये १२ वटा फर्छ्यौट भएको साहले बताए। उजुरीमा सुरुमा दुवै पक्षलाई राखेर छलफल गराइन्छ। दुई पक्षबीच सहमतिका लागि अधिकतम प्रयास गरिन्छ, सहायक प्रजिअ साहले भने, त्यहाँबाट निष्कर्ष ननिस्किएमा मिल्नका लागि समय दिने गरिएको छ। मेलमिलाप नभए पीडित पक्षलाई अदालतमा मुद्दा हालेर कानुनी प्रक्रियामा जान प्रेरित गरिन्छ। उनका अनुसार न्याय दिने हिसाबबाट प्रशासनले पीडितलाई सहयोग गर्छ। मोरङमा मिटरब्याज सम्बन्धी उजुरी प्रजिअले आफ्नो कब्जामा राखिरहँदा छिमेकी जिल्लाहरू झापा र सुनसरीमा भने प्रहरीले हेरिरहेको छ। प्रहरीमा पुगेपछि उजुरीमाथिको कारबाही चाँडो टुंगिन थालेको छ। झापा प्रहरीका प्रवक्ता डीएसपी कृष्णकुमार चन्द गृहको परिपत्रपछि प्रशासनले २०८० माघ ११ बाट प्रहरीलाई मिटरब्याज सम्बन्धी उजुरी पठाउन थालेको बताउँछन्। प्रशासनबाट फर्छ्यौट हुन नसकेका ६८ वटा उजुरी पहिलोपटक प्राप्त भएका थिए। पछि प्रशासनबाटै ९ वटा थपिए। जम्मा ७७ वटा उजुरी फरवार्ड भएर आएका थिए, उनले भने। प्रहरीले हेर्न थालेपछि झापाका प्रहरी कार्यालयमा अहिलेसम्म १६ वटा उजुरी परेको चन्दले बताए। प्रहरीमा परेकासहित ९३ वटा उजुरी थिए। तीमध्ये पीडित र पीडकबीच सहमति भएर ३६ वटा टुंगिएका छन्, उनले भने, सहमति हुन नसकेका उजुरीमध्ये १५ वटाको मुद्दा जिल्ला अदालतमा दर्ता गरिएको छ। पीडितले उजुरी दिएपनि हालसम्म छलफलमा विपक्षीहरू उपस्थित नभएका १५ वटा उजुरी छन्। मिलापत्र हुन नसकेका अरु ६ वटा उजुरीलाई मुद्दाको प्रक्रियामा लैजाने तयारी भइरहेको जानकारी डीएसपी चन्दले दिए। उनका अनुसार अदालतमा पीडितले आफैं २१ वटा मुद्दा दर्ता गराएका छन्। झापामा प्रहरीले मिटरब्याजीबाट २ करोड ५७ लाख १ हजार रूपैयाँ पीडितलाई फिर्ता गराइसकेको छ, डीएसपी चन्द भन्छन्, १ बिघा १४ कट्ठा ५ धुर जग्गा प्रहरीले पीडितलाई फिर्ता गराएको छ। सुनसरी प्रहरीका प्रवक्ता डीएसपी नवीनकृष्ण भण्डारीले विचाराधीन अवस्थामा रहेका उजुरीलाई जिल्ला प्रशासनले आवश्यक कारबाहीका लागि २०८० माघ १८ गतेबाट प्रहरीमा पठाउन थालेको बताए। प्रशासनबाट विभिन्न मितिमा ५ सय २० वटा निवेदन प्राप्त भएको जानकारी उनले दिए। प्राप्त भएकामध्ये ४९ वटा फर्छ्यौट भएका छन्। १ सय १५ वटा छलफलका क्रममा छन्, डीएसपी भण्डारीले भने, जिल्लाभरका विभिन्न प्रहरी युनिटमा मिटरब्याज सम्बन्धी उजुरीको छलफल भइरहेको छ। छलफलबाट नटुंगिएकालाई मुद्दाको प्रक्रियामा लगिन्छ। पूर्वप्रशासक गणेशराज कार्की गृहको परिपत्र पालना नगर्नु प्रजिअको गम्भीर लापरबाही भएको बताउँछन्। परिपत्रको उल्लंघन गर्ने कुरा सम्भव हुँदैन। कानुनसंवत छैन भने सुझाव दिन सकिन्छ, उनले भने, गृहको निर्देशन पालना गर्नु प्रजिअको ड्युटी (दायित्व) नै हो। सरकारको निर्देशनलाई अवज्ञा गर्ने र मान्दिन भन्ने छुट हुँदैन। गृहले परिपत्र गर्दा एकैपटक ७७ वटै जिल्लामा गर्ने कार्कीको भनाइ छ। परिपत्रको पालना भएनभएको अनुगमन गर्ने दायित्व गृह मन्त्रालयको पनि हुने उनले बताए। परिपत्रको उल्लंघन गर्नु भनेको गलत नियत राख्नु र सरकारलाई नटेर्नु हो। त्यस्तालाई सरकारले कारबाही गर्न सक्छ, कार्की भन्छन्, जिम्मेवारीबाट हटाउनेदेखि ग्रेड रोक्कालगायतका कारबाही हुनसक्छ। दायित्व पूरा नगर्नेलाई तत्काल सरकारले कारबाही गर्नैपर्छ। कर्मचारीले सरकारको निर्देशन र आदेशको अवज्ञा गर्दा मुलुकलाई अप्ठेरो पर्ने तथा कर्मचारीमा मनपरी बढ्ने पूर्वसहसचिव कार्कीको भनाइ छ। गृह मन्त्रालयका प्रवक्ता एवं सहसचिव नारायणप्रसाद भट्टराई परिपत्रको उल्लंघन गर्नेलाई कारबाही हुने बताउँछन्। मिटरब्याजका उजुरी प्रहरीमा पठाउन जिल्ला प्रशासन कार्यालयहरूलाई यसअघि नै सर्कुलर भइसकेको छ। अहिलेसम्म नपठाउनु भनेको सरकारको निर्देशनलाई चुनौती दिनु हो, उनले भने, के कारणले नपठाएको हो भनेर बुझ्ने काम हुन्छ। परिपत्रको पालना नगर्नुको कारण खोजिन्छ। नियत राखेर नै सर्कुलर नमानेको भेटिएमा त्यही अनुसार कारबाही हुने भट्टराईको भनाइ छ। सरकारको निर्देशन नमान्नु कर्मचारीको बदमासी हो, उनले भने, गल्ती गरेको पाइएमा कारबाही गर्छौं। गृहको परिपत्र पालना गर्दिन भनेर प्रजिअले अटेर गर्न नपाउने प्रवक्ता भट्टराई बताउँछन्। मिटरब्याज सम्बन्धी जाँचबुझ गर्न २०८० चैतमा नयाँ आयोग गठन भएपछि भने जिल्ला प्रशासन कार्यालयहरूले पनि उजुरी लिइरहेको जानकारी उनले दिए। तर, अघिल्लो आयोगले संकलन गरेका र प्रशासनमा विचाराधीन रहेका उजुरी भने प्रहरीमार्फत नै टुंग्याउनुपर्ने जानकारी भट्टराईले दिए। पछिल्लो समयका उजुरी भने प्रहरी कार्यालयमा परेका प्रहरीबाटै र प्रशासन कार्यालयमा परेका प्रशासनबाटै अघि बढाउन मिल्ने उनले बताए। मिटरब्याज सम्बन्धी नयाँ प्रस्ताव मन्त्रिपरिषद्मा पठाइएको र निर्णय हुन बाँकी रहेको गृह प्रवक्ता भट्टराईको भनाइ छ। प्रजिअ भट्टराईले प्रशासनले उजुरी संकलन गर्ने र प्रहरीमा लेखेर पठाउने काम भइरहेको दाबी गरे। एकलट उजुरी पठाइसकिएको छ। अर्कोलट पठाउन बाँकी छ, उनले भने, प्रशासनमा प्रहरीकै डेस्क पनि छ। अलिक गम्भीर उजुरीलाई प्राथमिकतामा राखेर काम गर्न प्रहरीकै सहयोग लिन्छौं। भट्टराईले अलि गम्भीर उजुरीहरू आफैंले हेर्ने गरेको स्वीकार गरे। मिटरब्याजीका केही मुद्दा गम्भीर छन्। कुनै सामान्य पनि छन्, उनी भन्छन्, गम्भीरलाई फास्ट ट्रयाकबाट अघि बढाउन मैले नै चासोपूर्वक हेर्ने गरेको छु। प्रारम्भिक डकुमेन्ट जुटाउन प्रहरीबाट सहयोग लिन्छौं। प्रजिअ भट्टराईले गृहको सर्कुलर आफूले उल्लंघन नगरेको बताए। भने, मिटरब्याजका उजुरी प्रहरीमा पठाएजस्तो लाग्छ। त्यो के रहेछ म बुझौंला। एकदुईवटा पठाएका थियौं। नपुगेका रहेछन् भने भोलि बिहानसम्ममा पठाउँछौं। हुन त प्रहरीसँग मिलेर संयुक्त रूपमा काम गरिरहेका छौं। क्रोनिक भयो भने मैले नै हेर्ने हो।"
शुक्रबार देशका यी स्थानमा हुने छ भारी वर्षा,"काठमाडौं : शुक्रबार देशभर आंशिकदेखि साधारणतया बदली रहने छ। मौसम पूर्वानुमान महाशाखाका अनुसार कोशी, बागमती, गण्डकी, लुम्बिनी प्रदेशका केही स्थानहरूमा तथा बाँकी प्रदेशको थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। कोशी, बागमती, गण्डकी र लुम्बिनी प्रदेशका एकदुई स्थानमा भारी वर्षाको पनि सम्भावना रहेको छ। शुक्रबार राति देशभर साधारणतया बदली रहने छ। कोशी, बागमती, गण्डकी, लुम्बिनी, कर्णाली र सुदूरपश्चिम प्रदेशका केही स्थानहरूमा तथा मधेश प्रदेशको थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको महाशाखाले जनाएको छ। कोशी, कर्णाली र सुदूरपश्चिम प्रदेशका थोरै स्थानहरूमा तथा बाँकी प्रदेशको एकदुई स्थानमा भारी वर्षाको पनि सम्भावना रहेको छ।"
खोलाले बगाउँदा विद्यार्थीको मृत्यु,नुवाकोट : नुवाकोटको पिप्लेका विद्यार्थीको स्थानीय खोलाले बगाएर ज्यान गएको छ। बेलकोटगढी नगरपालिका६ पिप्लेका ६ वर्षीय विक्रम लामिछानेलाई खोलाले बगाउँदा मृत्यु भएको जिल्ला प्रहरी कार्यालय नुवाकोटले जनाएको छ। आफ्नी आमासँगै सोही स्थानमा रहेको चिचिण्डे खोला तरेर खेतमा जाने क्रममा आमाको हातबाट फुत्किएर उनको मृत्यु भएको प्रहरी नायब उपरीक्षक तिलक भारतीले जानकारी दिए। उनका अनुसार बालक धादिङ धुनीवेशी नगरपालिका ७ खानीखोलाको एलकेजीमा अध्ययनरत थिए। डिएसपि भारतीका अनुसार बालकलाई आमा बीना भण्डारी (लामिछाने)ले हात समातेर सँगै खोला तर्ने क्रममा चिप्लिँदा खोलाले बगाएर दुई सय मिटर तल पुर्याएपछि उद्धार गरिएको थियो।
मुख धुने क्रममा कर्णालीमा बगेका वृद्धको उद्दार,हुम्ला : मुख धुने क्रममा चक्कर लागेर कर्णाली नदीमा खसेका एक वृद्धको प्रहरीले उद्दार गरेको छ। बुधबार साढे १ बजेतिर चंखेली गाउँपालिका२ का ६६ वर्षीय धर्मबहादुर शाही लोती नदीको छेउमै मुख धुने क्रममा चक्कर लागेर कर्णालीमा खसेका थिए। मेल्छाम प्रहरी टोलीले नदीमा बग्दै गरेका उनको उद्दार गरेको जिल्ला प्रहरी कार्यालय हुम्लाले जनाएको छ। उनको पिप्लाङ बर्थिङ सेन्टरमा उपचार गरिएको जिल्ला प्रहरी कार्यालय हुम्लाले जनाएको छ। उनी नदीमा १० मिटर जति बगेका थिए।
शिक्षक विदेशिएपछि दुई वर्षदेखि पढाइ प्रभावित,"सिन्धुपाल्चोक : सिन्धुपाल्चोकको सुनकोशी गाउँपालिका ६ स्थित महेन्द्रोदय माध्यमिक विद्यालयका स्थायी शिक्षक वैदेशिक रोजगारीमा गएपछि दुई वर्षदेखि पठनपाठन प्रभावित भएको छ। अंग्रेजी शिक्षक प्रदीप थापा साढे दुई वर्षदेखि इजरायलमा छन्। उनले स्वास्थ्य समस्या देखाउँदै विद्यालयमा विद्याको निवेदन दिएको भएपनि दुई वर्षको विद्या स्वीकृत गराएर रोजगारीका लागि विदेश गएको विद्यालय स्रोतले जनाएको दिएको छ। शिक्षक थापा बेतलबी विदामा बसेपछि विद्यालयले लियन पदमा अर्को शिक्षक नियुक्ति गरेको थियो। थापाले थप एक वर्ष पुनः विद्या बस्न फागुनमा विद्यालयमा निवेदन दिएका थिए। विद्यालय व्यवस्थापन समितिले पुनः विद्या नदिने निर्णय गरेको थियो। समितिको बैठकले शिक्षक थापा दुई वर्ष असाधारण विद्यामा बसिसकेकोले तेस्रो वर्षको विद्या स्वीकृत नगर्ने निर्णय गरेको थियो। तर, प्रधानाध्यापक कृष्णप्रसाद दंगालको सहजीकरणमा थापाले २०८० फागुन ९ देखि २२ गतेसम्म विद्यालयमा हाजिर गरेर हिँडेको व्यवस्थापन समितिका सदस्य बाबुराम कार्कीले जानकारी दिए। लियन शिक्षक पनि हटाउने र दरबन्दीको शिक्षकसमेत नहुँदा विद्यार्थीहरूको पढाइ प्रभावित भएको विव्यस सदस्य कार्कीले बताए। शिक्षक थापाले शिक्षा विकास तथा समन्वय इकाइमा बिरामी पुर्जासमेत राखेर विद्या स्वीकृतको पत्र पठाएका थिए। विद्यालय व्यवस्थापन समितिले कुनै निर्णय नगरेकोले दर्तामात्र गरेर राखेको इकाई प्रमुख कृष्णप्रसाद सुवेदीले जानाए। विद्यालयलले विद्या स्वीकृत गरी अर्को शिक्षक राख्नु पर्ने कि अवकाशको प्रक्रियामा लैजानु पर्ने सुवेदी बताउँछन्। गत माघदेखि विद्यालयमा अंग्रेजी पढाउने शिक्षक नहुँदा एसईईमा सबैभन्दा बढी अंग्रेजीमै अनुत्तीर्ण भएका छन्। प्रधानाध्यापक दंगाललाई शिक्षक व्यवस्थापन गर्न अनुरोध गर्दा खाली पिरियडका शिक्षकबाट काम चलाइरहेको कक्षा १२ का विद्यार्थी निशान परियारले बताए। प्रधानाध्यापक कृष्णप्रसाद दंगालले वैदेशिक रोजगारीमा गएका शिक्षकलाई बचाउन भूमिका खेलेको शिक्षक, अभिभावक र विद्यार्थीहरूले टिप्पणी गरेका छन्। विद्यालयमा शिक्षक थापा अनुपस्थित भएपछि विद्यालय व्यवस्थापन समितिले गाउँपालिकालाई शिक्षक व्यवस्थापनका लागि लिखित अनुरोध गरेको छ। सुनकोशी गाउँपालिकाका अध्यक्ष टपिन्द्रप्रसाद तिमिल्सिना भने विद्यालयले गाउँपालिकालाई अहिलेसम्म आधिकारिक कुनै पनि जानकारी नदिएको र जानकारी दिएमा नियम संगत प्रक्रिया अघि बढाउने बताए। विद्या स्वीकृत गर्ने अधिकार सबै विद्यालय व्यवस्थापन समितिको अधिकार भएको र विद्यालयले आफ्नो प्रक्रिया पूरा गरेर गाउँपालिकामा आए त्यसपछिको प्रक्रिया आफूहरूले सुरु गर्ने तिमिल्सिनाको भनाइ छ। अभिभावकहरूले छिटो शिक्षक व्यवस्थापन गर्न भने पनि विद्यालयले कुनै चासो नदिएको अभिभावकहरूले गुनासो गरेको छन्। व्यवस्थापन समिति अध्यक्ष र प्रधानाध्यापकका छोराछोरी विद्यालयमा नपढ्ने भएकाले उनीहरूलाई चिन्ता नलागेको विद्यालय व्यवस्थापन समितिका सदस्य रामलाल तामाङले गुनासो गरे।"
शिक्षा क्षेत्र दलहरूले राजनीतिक अखडा बन्दै,"जनकपुरधाम : प्रायजसो सुनसाननै देखिने जनकपुरधामस्थित राजर्षि जनक विश्वविद्यालय बिहीबार बिहानैदेखि भरिभराउ थियो। मधेश प्रदेशका पूर्व मन्त्रीहरू, वर्तमान सांसदहरू, पूर्व मेयर, विभिन्न राजनीतिक दलका अगुवा नेता र कार्यकर्ताहरूको चहलपहलले कुनै ठूलो निर्वाचनको झल्को दिएको थियो। विश्वविद्यालयमा यति धेरै राजनीतिक दलका नेता, कार्यकर्ताहरूको उपस्थिति हुनु पछाडिको कारण थियो, स्वतन्त्र विद्यार्थी युनियन (स्ववियु) को निर्वाचन। राजनीति र दलीय प्रत्यक्ष हस्तक्षेप शिक्षा क्षेत्रमा हुनु हुँदैन भन्ने भाषण राजनीतिक दलकै अगुवा नेताहरूले पटक पटक सार्वजनिक मञ्चमा गर्छन्। तर, राजर्षि जनक विश्वविद्यालयको स्ववियु निर्वाचनमा जुन प्रकारले प्रदेश र केन्द्रीय स्तरमा पहिचान बनाएका विभिन्न दलका नेताहरूको उपस्थिति मात्रै होइन कि हस्तक्षेपकारी भूमिका देखियो त्यसले शिक्षा क्षेत्रलाई दलहरूले राजनीतिको अखडा बनाएको प्रस्ट हुन्थ्यो। मधेश प्रदेश सरकारका पूर्व भौतिक पूर्वाधार तथा यातायात मन्त्री जितेन्द्र सोनल बिहानैदेखि विश्वविद्यालय अगाडि आफ्ना सहयोगी, कार्यकर्ताहरूसँग जमघट लगाएर बसेका थिए। उनको उपस्थिति विश्वविद्यालयमा लोकतान्त्रिक समाजवादी पार्टी (लोसपा) सम्बद्ध लोकतान्त्रिक विद्यार्थी संघका तर्फबाट निर्वाचनमा उम्मेदवार विद्यार्थीहरूको प्यानललाई जिताउनका लागि थियो। हामी पनि यसै गरी विद्यार्थी राजनीतिबाट सक्रिय राजनीतिमा लागेका हुनाले सोही दिनहरूलाई सम्झिँदै निर्वाचन हेर्न आएको हु, अन्नपूर्णकर्मीले सोनललाई तपाईं यहाँ कसरी भन्ने प्रश्न गर्दा उनले उत्तर दिँदै भने, हाम्रो पार्टी निकटका विद्यार्थी भाइबहिनीहरू पनि निर्वाचनमा उम्मेदवार बनेका छन् अनि उहाँहरूको हौसला बढाउनका लागि यसो घुमफिर गर्न आएको छु। निर्वाचनमा हाम्रो खासै भूमिका भन्ने छैन। जनता समाजवादी पार्टी नेपाल (जसपा) का नेता रामकुमार शर्मा पनि बिहीबार राजर्षि जनक विश्वविद्यालय अगाडि नै व्यस्त भेटिए। उनी विश्वविद्यालयको निर्वाचनमा उम्मेदवारी दिएको तीन विद्यार्थी संगठन अनेरास्ववियु, समाजवादी विद्यार्थी युनियन, नेपाल र अखिल (क्रान्तिकारी) को संयुक्त प्यानलका उम्मेदवारलाई जिताउन लबिङ गरिरहेका थिए। चुनाव चाहे विद्यार्थीको होस्, किसानको होस् वा अन्य केहीको किन नहोस् त्यसमा राजनीतिक पार्टीको सरोकार हुन्छ नै, शर्माले भने, विद्यार्थीसँग अभिभावकको र यो दुवैसँग राजनीतिको भविष्य जुरेको छ त्यसैका लागि राम्रो नेतृत्व आओस् र विश्वविद्यालयमा शैक्षिक गुणस्तरको विकास होस् भन्ने कुरालाई बढावा दिनका लागि र निर्वाचनमा उठेका विद्यार्थीहरूको हौसला बढाउनका लागि आएको हु। निर्वाचनमा आआफ्ना पार्टी सम्बद्ध विद्यार्थी समूहलाई जिताउन मधेश प्रदेश सभाका सांसदहरू दीपेन्द्र ठाकुर, संजय यादव, जनकपुरधाम उपमहानगरपालिकाका निवर्तमान नगरप्रमुख लालकिशोर साह, परमेश्वर साह लगायत अधिकांश राजनीतिक दलका चिने जानेका नेताहरू लागि परेका देखिए। स्थापना कालदेखि नै राजनीतिक हस्तक्षेप र कमजोर व्यवस्थापनका कारण शैक्षिक जगतमा राम्रो भूमिका देखाउन नसकेको विश्वविद्यालयको शैक्षिक अवस्था सुधार गर्नुको साटो यसलाई दलहरूले राजनीतिको अखडा बनाउन लागेको स्थानीयहरूको ठम्याई छ। २०७४ कात्तिक १२ गते स्थापना भएको विश्वविद्यालयमा हाल ७ सय ४८ जना विद्यार्थी अध्ययनरत छन् भने ३२ जना अध्यापक र ५० भन्दा बढी कर्मचारी कार्यरत छन्। स्थापना कालदेखि नै करारमा कर्मचारी नियुक्ति, रजिस्ट्रारको रिक्तता, अध्यापकहरूको काम नगर्ने बानी लगायत विभिन्न समस्याहरूका कारण पटक पटक विवादमा तानिँदै आएको विश्वविद्यालयमा शैक्षिक गतिविधि सुधारका लागि नत प्रदेश सरकार नत स्थानीय सरकारका जनप्रतिनिधिले कहिल्यै मतलब राखेका थिए। तर, अहिले स्ववियु निर्वाचनको बेला विश्वविद्यालयमा विद्यार्थी जिताउन अहोरात्र लागेका दलका नेताहरूको गतिविधिलाई हेर्दा तग्रिंदै गएको विद्यालयको शैक्षिक माहौललाई राजनीतिको रोग लाग्ने डर बढेको एक कर्मचारीले बताए। स्ववियु निर्वाचनमा जितेका सभापति विद्यालयको नीति निर्माणमा सहभागिता जनाउने अवसर पाउँछन् र विद्यार्थीको तर्फबाट पनि आफ्नो कुराहरू राख्न पाउँछन् त्यो त राम्रो कुरा हो तर, दलहरूको प्रत्यक्ष हस्तक्षेपले यसलाई गलत राजनीतिको थलो बनाउला भन्ने डर छ, विश्वविद्यालयकै एक कर्मचारीले भने, बल्लतल्ल विश्वविद्यालय व्यवस्थित हुने प्रयासमा छ। हामीले यहाँका थुप्रै शैक्षिक संस्थाको अवस्था हेरेका छौं जहाँ बढी राजनीति भएर शिक्षा नै धरापमा पर्यो यहाँ पनि त्यही रोग लाग्ने हो कि।"
"गत जेठ २८ पछि बाढी, पहिरोमा १४५ जनाको मृत्यु","काठमाडौं : अविरल वर्षाका कारण गत जेठ २८ गतेदेखि देशका विभिन्न स्थानमा आएको बाढी, पहिरोलगायतका विपद्मा परी आज दिउँसोसम्म एक सय ४५ जनाको मृत्यु भएको छ । केन्द्रीय प्रहरी प्रवक्ता एवं प्रहरी नायब महानिरीक्षक दानबहादुर कार्कीका अनुसार बाढी, पहिरोलगायत विपद्मा परी काठमाडौं उपत्यकामा दुई जना, कोशी प्रदेशमा २४ जना, मधेस प्रदेशमा छ जना, बागमती प्रदेशमा २९ जना, गण्डकी प्रदेशमा ४२ जना, लुम्बिनी प्रदेशमा २४ जना, कर्णाली प्रदेशमा आठ जना र सुदूरपश्चिम प्रदेशमा १० जनागरी जम्मा एक सय ४५ जनाको मृत्यु भएको हो । उनका अनुसार काठमाडौं उपत्यकामा १० जना, कोशी प्रदेशमा ३७ जना, मधेस प्रदेशमा १० जना, बागमती प्रदेशमा नौ जना, गण्डकी प्रदेशमा ३४ जना, लुम्बिनी प्रदेशमा नौ जना, कर्णाली प्रदेशमा ५१ जना र सुदूरपश्चिम प्रदेशमा १४ जनागरी जम्मा एक सय ७४ जना घाइते भएका छन् । काठमाडौं उपत्यकामा तीन जना, कोशी प्रदेशमा ४९ जना, गण्डकी प्रदेशमा १४ जना, कर्णाली प्रदेशमा दुई जना र सुदूरपश्चिम प्रदेशमा पाँच जनागरी जम्मा ७३ जनाको उद्धार गरिएको प्रवक्ता कार्कीले बताए । बाढीपहिरामा परी कोशी प्रदेशमा दुई जना, बागमती प्रदेशमा ४२ जना, गण्डकी प्रदेशमा दुई जना र कर्णाली प्रदेशमा एक जनागरी ४७ जना बेपत्ता भएका र बेपत्ताको खोजीकार्य जारी रहको प्रहरीले जनाएको छ । बाढीका कारण जम्मा एक सय ८४ घर डुबानमा परेका छन् । दुई सय ४८ वटा घर, ८८ वटा गोठ, ४३ वटा पुल, दुई वटा विद्यालय र दुई वटा सरकारी कार्यालयमा क्षति पुगेको प्रवक्ता कार्कीको भनाइ छ । बाढी पहिरामा परी छ सय ७२ वटा पशु चौपायको मृत्यु भएको छ । उक्त अवधिमा विपद्का घटनाबाट चार हजार ६३ घरपरिवार विस्थापित भएका प्रवक्ता कार्कीले जानकारी दिए। रासस"
सिन्धुलीमा धान रोप्न गएकी महिलाको मृत्यु,सिन्धुली : सिन्धुलीको गोलन्जोर गाउँपालिकामा धान रोप्न गएकी महिलाको मृत्यु भएको छ। गोलन्जोर गाउँपालिका६ दारिमबोटेमा धान रोप्न गएकी शोभा सार्कीको मृत्यु भएको हो। घरबाट धान रोप्नका लागि मेला गएकी ५२ वर्षीया सोभा सार्कीको उपचारका क्रममा मृत्यु भएको हो। धान रोप्न जाँदा एक्कासि टाउको दुखेर बेहोश भएकी उनलाई उपचारका लागि सुनकोशी सामुदायिक अस्पताल खुर्कोट लगिएको र अस्पतालले मृत घोषणा गरेको वडाध्यक्ष रविन श्रेष्ठले बताए। सार्कीको अत्यधिक गर्मीका कारण मृत्यु भएको हुन सक्ने आशंका गरिएको छ।
सिन्धुलीमा खोलाले बगाउँदा बालकको मृत्यु,सिन्धुली : सिन्धुलीमा खोलाले बगाउँदा एक जना बालकको मृत्यु भएको छ। जिल्लाको तीनपाटन गाउँपालिका१ मा रहेको हाँडीखोलाले बगाउँदा सोही गाउँपालिका४ लुभु बस्ने कमल तामाङको अन्दाजी चार वर्षका छोरा मन्जिल तामाङको मृत्यु भएको हो। हाँडिखोलाले बगाएर बालकलाई हाँडी खोलाको दोभानमा ल्याई ढुंगा अड्किरहेको अवस्थामा स्थानीय सेतीमाया अछामी मगरले देखेपछि स्थानीयले प्रहरीलाई खबर गरेका थिए। खोलाबाट उद्धार गरी लाम्पान्टार स्वास्थ्य केन्द्रमा पुर्याइएको भए पनि चिकित्सकले बालकलाई मृत घोषणा गरेका थिए। बालकको शव अनुसन्धानपछि परिवारलाई बुझाइएको प्रहरीले जनाएको छ।
नुवाकोटमा बाढीले सयौं रोपनी धानखेत बगरमा परिणत,"नुवाकोट : कोशीखोलामा आएको बाढीले नुवाकोटको तारकेश्वर गाउँपालिका२ स्थित पिमलटारको सयौँ रोपनी धानखेत बगरमा परिणत भएको छ । नुवाकोट र धादिङको सीमा भएर बग्ने कोशीखोलाको बाढीले पिमलटारस्थित फाँटमा ठूलो क्षति भएको छ । त्यहाँ भर्खर रोपिएको धानखेत बगरमा परिणत भएको छ । स्थानीय किसान आरबी नेपालका अनुसार किसानले हालै रोपिएको खेत पूर्ण रुपमा बगर बनेको छ । 'बाढी रोकिएपछि रोपो उठाउन कोसिस गरे पनि ग्रेगरसहितको बालुवा र लेदोले पुरेकाले धेरै क्षति भएको छ', उनले भने, 'दुई सय रोपनी खेतलाई क्षति पुर्याउँदै अहिले खोला बगिरहेको छ भने चार सय रोपनी खेतमा लगाएको रोपो पनि पुरिएको छ ।' बाढीको कारण झोलुङ्गे पुलमा पनि क्षति भएको छ । पुलको पिलर बगाएसँगै आवागमन रोकिएको छ । स्थानीय किसान अरुण राईले व्यावसायिक रूपमा गर्दै आएको माछापोखरीमा पनि क्षति भयो । तारकेश्वर गाउँपालिका अध्यक्ष शिव अधिकारीले बाढीबाट भएको क्षतिको लगत सङ्कलन गरेर किसानलाई सक्दो सहयोग गर्न आफू तत्पर रहेको बताए। 'प्राविधिक प्रतिवेदन र स्थलगत अनुगमन गरेर पीडित किसानलाई सहयोग गर्नेछौँ ', उनले भने। रासस"
बचत फिर्ताको माग गर्दै सहकारी पीडितले गरे काठमाडौंमा प्रदर्शन,काठमाडौं : आफूहरूको मागप्रति सरकार गम्भीर नभएको भन्दै सहकारी पीडितहरूले काठमाडौंमा प्रदर्शन गरेका छन् । सरकारले यसअघि गरेको सहमति कार्यान्वयन नगरेको र आफ्ना मागप्रति गम्भीर नभएको भन्दै सहकारी पीडित बचतकर्ता महासंघले काठमाडौंको रत्नपार्क क्षेत्रमा प्रदर्शन गरेका हुन् । सहकारीमा आफूहरूले जम्मा गरेको निक्षेप फिर्ताको वातावरण बनाउनुपर्ने उनीहरूको माग छ । उनीहरूले सहकारी बचत अपचलनकर्तालाई कारवाही गर्दै बचतकर्ताको रकम फिर्ता गर्ने सहमति सरकारले गरेपनि कार्यान्वयन नभएको गुनासो गरेका छन् । यसअघि पनि उनीहरूले काठमाडौं केन्द्रित आन्दोलन गरेका थिए।
"आज यी स्थानमा भारी वर्षा हुने, सतर्कता अपनाउन अनुरोध","काठमाडौं : आज कोशी, बागमती, गण्डकी, लुम्बिनी, कर्णाली र सुदूरपश्चिम प्रदेशका तथा मधेस प्रदेशका केही स्थानमा मेघगर्जन र चट्याङसहित हल्कादेखि मध्यम वर्षाको सम्भावना रहेको विज्ञान विभागले जनाएको छ। विभागका अनुसार आज राती कोशी, मधेस, बागमती, गण्डकी, लुम्बिनी, कर्णाली र सुदूरपश्चिम प्रदेशका केही स्थानमा स्थानमा मेघगर्जन र चट्याङसहित हल्कादेखि मध्यम वर्षा हुने छ । त्यस्तै राती कोशी, बागमती, गण्डकी, कर्णाली र सुदुरपश्चिम प्रदेशका एकदुई स्थानमा भने भारी वर्षा हुने विभागको बुलेटिनमाा उल्लेख छ। विभागले ती स्थानमा बस्ने सम्पूर्ण मानिसहरुलाई सम्भावित जोखिमबाट बच्न सतर्कता अपनाउन अनुरोध गरेको छ। बुधबार राति विभागले एक सूचना निकालेर कोशी प्रदेशका धेरै स्थान तथा मधेस र बागमती प्रदेशका केही स्थानका साथै गण्डकी र सदूरपश्चिम प्रदेशका एकदुई स्थानमा मेघगर्जन र चट्याङसहित वर्षा भइरहेकाले वर्षा भएका क्षेत्रमा रहने मानिसलाई सचेत रहन आग्रह गरेको थियो ।"
सिन्धुलीको मरिणका १७९ छात्रालाई साइकल वितरण,"सिन्धुली : सिन्धुलीको मरिण गाउँपालिकाले पालिका भित्र प्लस टु अध्ययनरत १ सय ७९ जना छात्रालाई साइकल वितरण गरेको छ । गाउँपालिका भित्रका विभिन्न विद्यालयको कक्षा १११२ मा अध्ययनरत १ सय ७९ जना छात्राहरुलाई साइकल वितरण गरिएको हो । बुधबार एक कार्यक्रममा प्रतिनिधिसभा सदस्य राजन दाहालले छात्राहरूलाई साइकल वितरण गरेका हुन्। साइकल वितरण गर्दै सांसद दाहालले शिक्षाले नै समाजलाई परिवर्तन गराउने भएकाले छात्राहरूलाई यसरी गरिएको प्रोत्साहनले व्यक्तिको शारीरिक, मानसिक तथा सामाजिक वृद्धि विकासमै मद्दत पुग्ने बताए । उच्च शिक्षा अध्ययनका लागि छात्राहरूलाई विद्यालयसम्म आउनजान सहज होस् भन्ने उद्देश्यले साइकल वितरण गरिएको हो । गाउँपालिकाको गत आर्थिक वर्ष २०८००८१ को नीति तथा कार्यक्रम अनुसार प्लस टु मा अध्ययनरत छात्राहरूलाई साइकल वितरण गरिएको गाउँपालिकाका अध्यक्ष विमर्श मोक्तान प्रख्यात ले जानकारी दिए । पालिकाभित्र रहेका दुई वटा उच्च माध्यमिक तहमा अध्ययनरत १ सय ७९ जना विपन्न, दलित, आदिवासी जनजाति छात्राहरूलाई साइकल वितरण गरिएको हो, मोक्तानले भने । गाउँपालिकाका प्रमुख प्रशासकीय अधिकृत ओमबहादुर दर्जीका अनुसार मरिण गाउँपालिका ७ स्थित कपिलाकोट माध्यमिक विद्यालयका १ सय २७ जना र मरिण गाउँपालिका ४ स्थित मावि मरिण खयरसालका ५२ जना छात्राहरूलाई गरी कुल १ सय ७९ वटा साइकल वितरण गरिएको हो । गाउँपालिकाले गत आर्थिक वर्षको नीति तथा कार्यक्रममा प्लस टु अध्ययनरत छात्राहरूलाई साइकल वितरणमा बजेट विनियोजन गरे पनि साइकल खरिद गर्दा विद्यालय वर्षे बिदा भएकाले वितरणमा ढिलाइ भएको उनको भनाइ छ । गाउँपालिकामा रहेका विद्यालयहरूमध्ये दुईवटामा मात्र उच्च शिक्षा सञ्चालन भएका कारण विद्यार्थीहरू एकदेखी दुई घण्टासम्मको पैदल हिँडेर विद्यालय पुग्नु पर्ने बाध्यता रहेको छ । गाउँपालिकाले गत आर्थिक वर्ष २०७९०८० मा पनि पहिलो पटक १ सय ६० जना छात्राहरूलाई साइकल वितरण गरेको थियो । साइकल वितरण कार्यक्रममा मावि कपिलाकोटाका प्रध्यानध्यापक अमृत सिं घिसिङ र मावि मरिण खयरसालका प्रध्यानध्यापक मानध्वज बम्जनले छात्राहरूले साइकल पाउँदा विद्यालयमा नियमित अध्ययनका लागि आउन जान सहज भएको बताए । उनीहरूले यातायातको सहज पहुँच नहुँदा र घर व्यवहारले समय निकाल्न नसक्दा कतिपय छात्राहरूले बिचैमा पढाइ छाड्ने गरेकामा यसरी साइकल वितरण हुँदा पढाइलाई निरन्तरता दिने र छात्राहरूमा हौसलासमेत बढ्ने गरेको उल्लेख गरे। पालिका भित्रका सबै विद्यालयमा विद्यालय बस नहुँदा कतिपय छात्राहरूले विद्यालय जान आउन सास्ती खेप्दै आएका थिए । पालिकाले साइकल वितरण गरेपछि आफूहरूमा सहजता मिल्ने छात्राहरूले प्रतिक्रिया दिएका छन् । गाउँपालिकाले पालिका भित्रका ९ वटा बालविकास केन्द्र र एक आवाशीय विद्यालयका छात्र तथा छात्राहरूलाई शैक्षिक समाग्रीसमेत वितरण गरेको छ । ब्याग, कपडा, ब्रस, नङकट लगायत शैक्षिक सामाग्री वितरण गरिएको मरिण गाउँपालिका अन्तरगत शिक्षा शाखा प्रमुख नवराज बरालले बताए । तस्बिर : छात्रालाई साइकल वितरण गर्दै प्रतिनिधि सभा सदस्य राजन दाहाल लगायत । तस्बिर : राजन गाउँले।"
सौर्य एयरलाइन्सका क्याप्टेन शाक्यलाई डिस्चार्ज गर्ने अस्पतालको तयारी,काठमाडौं : सौर्य एयरलाइन्सको जहाज दुर्घटनामा बाँचेका क्याप्टेन मनिष शाक्यको स्वास्थ्य अवस्था सुधार हुँदै गएको छ । काठमाडौं मेडिकल कलेजका निर्देशक प्राडा मीना थापाले क्याप्टेन शाक्यको स्वास्थ्यमा निकै सुधार भएकाले डिष्चार्ज गर्ने तयारी भएको जानकारी दिइन् । उनले तत्कालै काममा फर्किन सक्ने अवस्था नरहेपछि स्वास्थ्य अवस्था सुधार भएकाले घरमै आराम गरेर उपचार जारी रहने बताए । शाक्यको ढाडमा देखिएको समस्या अप्रशेन गर्नुनपर्ने देखिएको उनले बताए। उपचारका क्रममा क्याप्टेन शाक्यले जहाज माथि पुगेपछि नियन्त्रणमा लिन नसकेको बताएको डा थापाले उल्लेख गरिन्। त्यस्तै क्याप्टेन शाक्यको स्वास्थ्य अवस्थाको जानकारी लिँदै कांग्रेस उपसभापति पूर्णबहादुर खड्काले चिकित्सकको मेहनतका कारण शाक्यको अवस्था सुधार हुँदै गएको भन्दै चिकित्सकलाई धन्यवाद दिए। त्यस्तै अस्पतालका प्रमुख सुनील शर्माले समयमै उपचार सुरू गरेका कारण क्याप्टेन शाक्यले छिटै स्वास्थ्यलाभ गरेको बताए।
दाङमा एक वर्षमा विपद्का कारण ५२ जनाको मृत्यु,"देउखुरी (दाङ) : दाङमा आर्थिक वर्ष २०८०८१ मा विपदमा परी ५२ जनाको मृत्यु भएको छ। जिल्ला आपतकालीन कार्यसञ्चालन केन्द्रको तथ्यांकअनुसार एक वर्ष अवधिमा पानीमा डुबेर सबैभन्दा धेरैको ज्यान गएको छ। जिल्ला आपतकालीन कार्यसञ्चालन केन्द्र दाङका शाखा प्रमुख शम्भु आचार्यका अनुसार आव २०८०८१ मा पानीमा डुबेर २५, बाढीका कारण १६, सर्पदशंले आठ, करेन्ट लागेर छ, आगलागीमा परेर पाँच, चट्याङ लागेर तीन र हावाहुरीका कारण एक जनाको मृत्यु भएको छ। दाङमा गत तीन आवमा मनसुनजन्य विपद्बाट एक हजार चार सय ३४ घर प्रभावित भएका छन्। आव २०८०८१ मा दुई सय ८८ घरधुरी प्रभावित भएका छन्। जसमा हावाहुरी, भारी वर्षा, चट्याङ, आगलागी, सर्पदंश जस्ता विपदबाट दुई सय ८८ र बाढीबाट २५ घरधुरी प्रभावित भएको जिल्ला आपतकालीन कार्यसञ्चालन केन्द्रले जनाएको छ। आव २०७९८० मा जिल्लामा दुई हजार नौ सय ५७ घर मनसुनजन्य विपतबाट प्रभावित भएका थिए। बाढी, आगलागी, हावाहुरी, चट्याङ, सर्पदंश लगायतका नौ सय २१ घटना घटेको थियो। गत वैशाखदेखि अहिले सम्म बाढीले दुई हजार पाँच सय सात घरपरिवार प्रभावित भएका छन्। वैशाखयता दाङमा पाँच जनालाई बाढीले बगाएको छ। बाढीकै कारण तुलसीपुर उपमहानगरपालिकाको गोठीखोलाका तारा गुरुङ, सोही पालिकाको मटेराकी सम्झना चौधरीको बबई नदीमा डुबेर मृत्यु भएको छ। राजपुर गाउँपालिकाको खरदरियाका राजकुमार यादव, लमही नगरपालिका८ नयाँ बस्तीका मनिराम चौधरी तथा राजपुर गाउँपालिकाको सालभौडीका छेदुराम चौधरीको नदीमा डुबेर मृत्यु भएको हो। तीन महिना अवधिमा एक सय ७४ वटा घर, चार गोठ, छ उद्योग तथा पसलमा क्षति भएको छ। बाढीले एक सय ६० मौरीका घार पनि बगाएको जिल्ला आपतकालीन कार्य सञ्चालन केन्द्र दाङले जनाएको छ। बाढीमा डुबेर गत वैशाखयता ३६ चौपाया र चार सय पाँच कुखुरा मरेको र एउटा सवारी साधन बगाएको छ। हालसम्म मनसुनी गतिविधि सक्रिय रहेकाले बाढीको उच्च जोखिम क्षेत्र पहिचान गरी विपद् न्यूनीकरणका लागि विपद् प्रतिकार्यको काम भइरहेको जिल्ला विपद् व्यवस्थापन समितिका संयोजक एवं प्रमुख जिल्ला अधिकारी रामबन्धु सुवेदीले जानकारी दिए। उनका अनुसार राजपुर गाउँपालिका र गढवा गाउँपालिकाका सबै वडा, राप्ती गाउँपालिका१, २, ३, ६, ७, लमही नगरपालिका२, ४, ५, ६, ७, ८ र ९ मा मनसुनी विपद्को दृष्टिकोणले जोखिम पहिचान गरी काम भइरहेको छ। जिल्लाको बालिम, सिस्ने, कटुवा, सेवार, गुर्जे, पत्रे, सक्राम, चौवा, ग्वार, काला, पातु, गहते, भमके, बागर, बौलाहा, चिसापानी, च्यान्टी, उपल्लो र तल्लो ट्वाङ, सुसाउने, तुई, कलम, घट्टे, मलैलगायत खोलाका कारण मुनसुनजन्य विपतबाट क्षति हुने गरेको उनले बताए।"
शास्त्रीय संगीतका गुरू गुरूदेव कामतको निधन,"सिरहा : संगीतकार एवं गायक गुरुदेव कामतको निधन भएको छ । उनको बिहीबार बिहान ६ बजे आफ्नै निवास सिरहाको लक्षम्पुर पतारी गाउँपालिका२ पोखरभिण्डामा निधन भएको हो । ६९ वर्षका उनी लामो समयदेखि मिर्गौला रोगबाट पीडित थिए । काठमाडौं बस्दै आएका उनी आर्थिक समस्याका कारण त्यहाँ उपचार गराउन नसकेपछि एक महिनाअघि मात्र गाउँ फर्किएका थिए । शास्त्रीय संगीतमा निकै श्रद्धाका साथ नाम लिइने कामत पछिल्ला ४० वर्षदेखि निरन्तर काठमाडौंमा रहेर नेपाली गीत, संगीत, शास्त्रीय गायन क्षेत्रमा योगदान गर्दै आएका थिए । कामतको २०१२ साउन १७ गते सिरहाको पोखरभिण्डामा जन्म भएको थियो ।"
उपभोक्तालाई खुसी बनाएका छौं,"एक वर्ष अघिसम्म पाल्पा सदरमुकाम तानसेनमा वर्षायाममा ५ दिनमा एकपटक, हिउँद तथा सुक्खा याममा साता दिनदेखि १२ दिनमा एक पटक उपभोक्ताको धारामा खानेपानी वितरण हुँदै आएको थियो । तानसेन नगरपालिकाको अग्रसरतामा पुरानो समिति विघटन गरी नयाँ तदर्थ समिति बन्यो । तदर्थ समिति बनेको ६ महिनामै पाल्पामा सबै पक्षको प्रतिनिधित्व हुने गरी तानसेन खानेपानी उपभोक्ता समिति गठन भयो । निर्वाचन लगत्तै अध्यक्षदेखि सदस्यलाई फरकफरक कामको जिम्मेवारी बाँडफाँट गरियो । सबैले १५१५ दिनमा आआफ्नो कामको विषयमा बैठकमा छलफल गर्दै आएका छौं । काममा निकै सुधार भएको छ । अहिले उपभोक्ताको घरघरमा एक दिन बिराएर धारामा पानी वितरण गर्दै आएका छौं । अब हामी थप ३० लाख लिटरको रिजर्व ट्यांकी निर्माणको अभियानमा जुटेका छौं । रिजर्व ट्यांकी निर्माण पूरा भएपछि तानसेनका उपभोक्तालाई दैनिक रूपमा पानी वितरण गर्ने काममा लाग्ने छौं । मोहनप्रसाद श्रेष्ठ अहिले तानसेनमा एउटा ग्राविटी फ्लो र ५ स्थानबाट लिफ्ट प्रणालीबाट पानी संकलन गरी वितरण गर्दै आएका छौं । खानेपानीका जीर्ण भएका पाइपहरू हटाएर नयाँ राख्ने, पानीको चुहावट रोक्ने, बिग्रिएका पानी तान्ने मोटरपम्प मर्मत गर्ने, सबै पम्प स्टेसनमा जगेडा मोटरको व्यवस्था गरेका छौं । नयाँ घर, ठूला उद्योग, होटल, विद्यालय, कलेज क्याम्पसहरूमा आवश्यकता अनुसारको पानी वितरणको व्यवस्था मिलाएका छौं । नयाँ घर तथा उद्योग, होटल निर्माणका लागि नगरपालिकाबाट अनुमतिपत्रको आधारमा तत्कालै धारा जोडिने व्यवस्था मिलाएका छौं । अहिले तानसेनमा २८ देखि ३० लाख लिटर पानीको आवश्यकता रहेकोमा सहज रूपमा पूर्ति गर्दै आएका छौं । यसपालि सुक्खायाममा समेत हामीले एक दिनको फरकमा उपभोक्तालाई पानी वितरण गर्न सफल भयौं । तानसेनमा पानीको समस्या हटेको सकारात्मक सन्देश दिन समिति सफल भएको छ । (श्रेष्ठ तानसेन खानेपानी उपभोक्ता समितिका अध्यक्ष हुन् ।)"

शीर्षक,विवरण
रोजगार कार्यक्रमको लज्जा,"नेपालको संविधानको धारा ३३ मा प्रत्येक नागरिकलाई रोजगारीको हक हुनेछ भनेर लेखिएको छ । यो मौलिक हक हो । तर, प्रत्येक नेपाली नागरिकले रोजगारी पाएका छैनन् । रोजगारीका लागि बिदेसिनु नेपाली युवाको विवशता नै भएको छ । स्वदेशको रोजगारीले छाक टार्न मुस्किल पनि छ कतिपय युवालाई । सरकार रोजगारीका लागि भने आफैंले प्रधानमन्त्री रोजगार कार्यक्रम चलाउँछ । यो कार्यक्रम अन्तर्गत वार्षिक एक सय दिनको काम दिइन्छ । बाँकी समय त आखिर बेरोजगार नै हुने खालको कार्यक्रम छ । त्यतिमात्रै होइन, यसअन्तर्गत रोजगारी गर्नेहरूले गर्ने काम भनेको झारा टाराइ नै हो । काम गर्नेले झारा टार्नेभन्दा पनि सरकारले लगाउने कामै त्यस्तो छ । अर्थात् कुनै उपलब्धि नहुने तर पैसा बाँड्ने गरी यो कार्यक्रम चलाइएको छ । चौतारो सफा गर्ने, बाटो बढार्ने, लाखु लखट्ने, गाईभैंसी धपाउने वा यस्तै यस्तै सामान्य काम गर्न लगाएर पैसा बाँड्ने काम हुँदै आएको छ प्रधानमन्त्री रोजगार कार्यक्रमबाट । गोरखा बजारमा उम्रिएको झार टिपेर झारा टार्दै बजेट सक्न लागिएको छ । समाचार पनि त्यसैको निरन्तरताको एउटा उदाहरण हो । त्यस्ता काम त घरगाउँमा स्थानीयले आफैं गर्ने नेपाली परम्परा हो । २०७५७६ पछि सुरु भएको प्रधानमन्त्री रोजगार कार्यक्रम अन्तर्गत पहिलो वर्ष ३ अर्ब, त्यसपछि ५ अर्ब गरी बजेट विनियोजन भएको थियो । ७७७८ मा ११ अर्ब ६० करोड र त्यसपछिको वर्ष १२ अर्ब रूपैयाँ विनियोजन भएको थियो । अहिलेसम्मको अवधिमा आधा खर्ब रूपैयाँ सरकारले यो कार्यक्रमलाई विनियोजन गरे पनि रोजगारीको अनुभूति कसैले गरेको छैन । महालेखा परीक्षकको ६१औं वार्षिक प्रतिवेदन प्रधानमन्त्री रोजगार कार्यक्रम सञ्चालनमा हालसम्म १८ अर्बभन्दा बढी रकम खर्च भएको छ । प्रधानमन्त्री रोजगार कार्यक्रमबाट कुनै उपलब्धि राज्यले पाएको छैन । उल्टै ऋण लिएको पैसा खट्टे बाँडे झैं बाँडिएको भनेर सरकार आलोचित छ । न युवालाई खास रोजगारी हुने न राज्यलाई उपलब्धि । तर, पनि यस्तो कार्यक्रम चलिरहनु दुर्भाग्य नै हो । अर्थमन्त्री वर्षमान पुनले आउँदो वर्षका लागि बजेट घोषणा गर्दाका सन्दर्भमा प्रधानमन्त्री रोजगार कार्यक्रम प्रभावकारी बनाउने भने पनि पत्याउने आधार छैन । खासमा युवालाई सरकारले यसरी पैसा बाँडेर रोजगारीको नाटक रच्नुभन्दा उद्यमी बनाउनुपर्छ, स्वरोजगार बनाउनुपर्छ । युवालाई रोजगारी दिने उद्यम, व्यवसायका लागि प्रोत्साहन गर्नुपर्छ ।"
अन्नपूर्ण मिडिया नेटवर्कको उत्साहजनक ईभी र्याली,"काठमाडौं : अन्नपूर्ण मिडिया नेटवर्क (एएमएन)ले तेस्रो संस्करणको विद्युतीय सवारी र्याली (ईभी र्याली) सम्पन्न गरेको छ। विश्व वातावरण दिवस२०२४ को स्मरणमा शनिबार राजधानीको भृकुटीमण्डपबाट ईभी र्यालीको आयोजना गरिएको हो। काठमाडौंको भृकुटीमण्डप प्रदर्शनीमार्गबाट सुरु भएको र्याली भद्रकाली, त्रिपुरेश्वर, टेकु, कालीमाटी, सोल्टीमोड, कलंकी, बल्खु, धोबीघाट, एकान्तकुना, जावलाखेल, कुपण्डोल, त्रिपुरेश्वर हुँदै जमलबाट फेरि भृकुटीमण्डप पुगेर सम्पन्न भएको थियो। उक्त स्थानमा गरिएको र्याली करिब २२ किलोमटिर लम्बाइको थियो। हेल द पोलुसन फाइटर्स नारासहित आयोजित एएमएन ईभी र्यालीमा करिब १ सय ५५ जना विद्युतीय सवारी ल्याएकाको सहभागिता थियो। जसमा ७० वटा चारपांग्रे र ८५ वटा दुईपांग्रे विद्युतीय सवारी लिएर चालक सहभागी भएका थिए। सहभागीले निःशुल्क रजिस्ट्रेसन गरेका थिए। विगत ३ वर्षदेखि गर्दै आएको यो र्यालीले दिगो यातायात र प्रदूषणविरुद्ध लड्न समुदायलाई एकजुट गरी सामूहिक प्रतिबद्धताको लक्ष्य राखेर आयोजना गरिँदै आएको छ। कार्यक्रममा अन्नपूर्ण मिडिया नेटवर्ककका अध्यक्ष क्याप्टेन रामेश्वर थापाले र्यालीमा सहभागीलाई स्वागत मन्तव्य व्यक्त गर्दै ईभी र्याली आयोजना गरेर सकारात्मक चेत विकास गर्नुलाई आफ्नो कर्तव्य मानेको बताए। उनले वातावरणमैत्री काम गर्न सबैलाई आग्रह गरे। जीउनका लागि अत्यावश्यक अनुकूल वातावरणको पृष्ठपोषण गर्ने उद्देश्य राखेको उनको भनाइ छ। अध्यक्ष क्याप्टेन थापा भन्छन्, बर्सेनि बाक्लिँदै गएको प्रदूषण नियन्त्रणमा पहल गरिरहेका हुन्छौं। यसैको स्वरूप हामीले हरेक वर्ष साइकल र्याली पनि गर्छौं। साइकल र्याली र यो ईभी र्याली पोलुसन फाइटर हुन्। स्वच्छ वातावरणलाई कायम राख्न जोड दिँदै वार्षिक तालिकामा राखेका हौं। यस्तो र्याली निरन्तर गरेको यो तेस्रो वर्ष हो। यो जमघट, उत्साहले सबैमा वातावरणप्रति चिन्तित हुनु राम्रो सन्देश हो। माउन्ट एभरेस्टको मुलुक भएकाले पर्यावरणको पहिलो प्रश्न उठ्न सक्ने बताउँदै थापाले थपे, अरूले गरेको प्रदूषणमा हामी जवाफदेही पनि हुनु परिरहेको छ। अरूले गरेको प्रदूषणको भार बोकिरहनु परेको छ। यसैले हाम्रो तर्फबाट प्रदूषण नियन्त्रणका लागि प्रयास गर्न उनले अनुरोध गरे। यसैक्रममा उनले अन्नपूर्ण मिडिया नेटवर्कले सधैं जनताको समृद्धिलाई ख्यालमा राखेर जनताको चासोकाबारे सधैं सतर्क रहेको बताए। व्यक्तिगत लाभभन्दा पनि मुलुकमा सुशासन कायम गर्न र समृद्धिका लागि पहल गर्ने पक्षमा सधैं अडिग रहेको उनको भनाइ छ। ईभी र्यालीलाई उत्साहजन रूपमा सफल बनाउनमा २२ स्पोन्सर कम्पनीको साथ रहेको छ। जसअन्तर्गत सिमेक्स नेपालको विवाईडी र ब्रिटिस एजुकेसन ग्रुपको द वेस्टमिनिस्टर कलेज एसोसिएट कम्पनी छन्। पावर्ड वाई ३ कम्पनीमा ग्लोबल आईएमई बैंक, ईको इन्फिनीटिको एनआईयू र जी मोटर्स प्रालिको स्काई वेल छन्। यस्तै, ७ वटा सर्पोर्टेड कम्पनीहरूमा वृद्धि अटोकर्प प्रालिको दीपाल, डब्लूडब्लूएफ नेपाल, वैद्य इनर्जी प्रालिको एथर, सांग्रिला मोटर्स प्रालिको सिट्रोन, सिप्रदी ट्रेडिङ टिएगो डट ईभी, प्याङ्कवाईक र जेनियस आईबी वल्ड स्कुल छन्। यससँगै, क्लाइमेट जस्टिक पार्टनरमा सेभ द चिल्ड्रेन, इन्स्योरेन्स पार्टनरमा ओरियन्टल इन्स्योरेन्स, इन्टरनेट पार्टनरमा सुबिसु, शैक्षिक पार्टनरमा नामी कलेज, मेडिकल पार्टनरमा फ्रन्टलाइन हस्पिटल, मोविलिटी पार्टनरमा टुटल, हस्पिटालिटी पार्टनरमा दुसित प्रिन्सेस काठमाडौं, वेभरेज पार्टनरमा बोटलर्स नेपालको कोकाकोला, रिफ्रेसिङ पार्टनरमा फ्रुट एग्रो प्रोडक्ट र फुड पार्टनरमा प्याराडाइज गार्डेन रेस्टुरेन्ट छन्। कार्यक्रम आयोजित स्थलमा स्पोन्सर कम्पनी र यसबाहेक ८ कम्पनीसहित करिब ३० कम्पनीहरूले स्टल राखेका थिए। यससँगै, नेपाल प्रहरीमार्फत नृत्य प्रस्तुत गरिएको थियो। कार्यक्रमलाई रोचक बनाउन म्युजिक कन्सर्ट, नटराज कलाकुञ्जबाट धिमे नृत्य र लाखे प्रदर्शन गरिएको थियो। र्यालीबाट फर्किए लगत्तै ईभी (इलेक्ट्रोनिक भेहिकल)सँग सम्बन्धित क्विज प्रतियोगिता राखिएको थियो र्याप सोमा नौ विद्युतीय सवारी कार्यक्रममा विभिन्न ९ कम्पनीका विद्युतीय सवारी (ईभी)को र्याम्प सो गरिएको छ। जसमा ईको इन्फिनिटी प्रालिको एनआईयूएनक्यूआईजीटिएस, जि मोटर्स प्रालिको स्काईवेल ईटी५, वृद्धि अटोकर्प प्रालिको चाङ्गन दिपाल एस०७, वैद्य इनर्जीको एथर ४५०एस, सिप्रदी ट्रेडिङ प्रालीको टियागो डट ईभी, सांग्रिला मोटर्स प्रालिको सिट्रोन ईसी३ साइन प्रदर्शन गरिएको थियो। यसैगरी, सांग्रिला मोटर्सकै ओमोडा ई५ लङ्ग रेञ्ज भेइकल, सिमेक्स नेपालको विवाईडी अटो थ्री र विवाईडी डल्फिन विद्युतीय सवारीको प्रदर्शन गरियो। लक्की ड्र बाट ११ जनाभन्दा बढीलाई उपहार, पहिलो पुरस्कार विजेता नागेश श्रेष्ठले हात पारे एथर ४५० एसईभी र्यालीमा सहभागीमध्ये लक्कीड्रबाट ११ जनाभन्दा बढीलाई गिफ्ट ह्याम्पर प्रदान गरिएको छ। जसमा प्रथम पुरस्कार एथरको ईभी स्कुटर टुटलका नागेश श्रेष्ठले हात पार्न सफल भएका छन्। सो एथरका प्रतिनिधि तमिम उद्दिनले श्रेष्ठलाई स्कुटर हस्तान्तरण गरेका हुन्। एथर ४५० एस शनिबार स्टलबाट लञ्चसमेत गरिएको छ। यो नेपालमै पहिलोपटक लञ्च गरिएको एथर ४५० एस ३ लाख ५० हजार रुपैयाँ मूल्य बराबरको ईभी स्कुटर हो। यसैगरी दोस्रो पुरस्कार प्याङ्कवाइकको तर्फबाट इलेक्ट्रिक वाइक खगेन्द्रराज अवस्थीले प्राप्त गरे। यस्तै, तेस्रो पुरस्कार ईको इम्फिनीटिले ५० हजारको डिस्काउन्ट भौचर प्रदान गरेको छ। यससँगै, ओरियन्टल इन्स्योरेन्सको तर्फबाट ३ जनालाई ९ लाखको व्यक्तिगत दुर्घटना बिमालेख प्रदान गरेको छ। लक्की ड्रमार्फत र्यालीमा सहभागीमध्ये ३ जनालाई क्रमशः १ लाख, ३ लाख र ५ लाखको व्यक्तिगत दुर्घटना बिमालेख प्रदान गरिएको छ। यसैगरी, लक्की ड्रमा पर्नेहरूलाई सेग्वेको स्मार्ट वाच, टुटलको २० हजार बराबर एसर डेस्कटप, दुसित प्रिन्सेस होटलबाट एक जोडीलाई १० हजार रुपैयाँको भौचर प्रदान गरिएको छ। यससँगै, अन्य पुरस्कृतलाई दिपाल, स्काइवेल, द वेस्ट मिनिस्टर कलेज, ईकोसाथी, सेभ द चिल्डेन लगायतको तर्फबाट उपहारहरू प्रदान गरियो।"
बजार अनिश्चितता र बीउको अभावले घट्दै ओल खेती,"विराटनगर : बजारको अनिश्चितता र बीउबिजनको समस्यालगायत विविध कारण ओलको व्यावसायिक खेती गर्ने किसानको संख्या घट्दो छ। घरमै तरकारीअचार खानेगरी पुस्तैनी रूपमा ओल लगाउने चलनलाई किसानले निरन्तरता दिएका छन्। सानो क्षेत्रफलमा ओलको खेती गर्ने किसानलाई यसको माग धान्न हम्मेहम्मे पर्छ। तर, बाहिर बजारमा बेचेर आम्दानी गर्ने उद्देश्यका साथ ओलको व्यावसायिक खेती गर्ने किसानको संख्या भने न्यून छ। ठूलो क्षेत्रफलमा खेती गर्नेगरी बीउबिजन भेट्न मुस्किल अनि बजारको अभाव हुने डरले गर्दा पनि किसान व्यावसायिक रूपमा ओलको खेती गर्ने जोखिम उठाउन चाहँदैनन्। विभिन्न पौष्टिक तत्वहरूले भरिपूर्ण ओलको खेती गर्न अरू बाली लगाउनजस्तो मेहनत लाग्दैन। न त किरा लाग्ने डर, न मल अभावको चिन्ता। तर बिउ नपाउने समस्याबाट आजित बनेका किसान ओल खेती विस्तार गर्नबाट बञ्चित छन्। सुनसरीको हरिनगर गाउँपालिकाका किसान विद्यानन्द साह भन्छन्, गाउँपालिकाको कृषि शाखाले बिउ उपलब्ध गराउने गरेको छ। तर, व्यावसायिक खेतीका लागि त्यो पर्याप्त छैन। सोही स्थानका किसान डिल्लीप्रसाद मेहताले बिउका लागि ओल सर्लाही पुगेर ल्याउनुपर्ने बाध्यता रहेको बताए। बिउ भण्डारण गर्न नपाउँदा धेरै ल्याएर राख्न नसकिने उनको भनाइ छ। ओल रोप्ने समय भनेको माघदेखि फागुन अन्तिमसम्म हो। माटोमुनि फल्ने कन्दमूलका रूपमा चिनिने ओल वर्षायाम अर्थात्, असार, साउन र भदौ महिनामा खानयोग्य हुन्छ। ओलले गाउँघरमा वर्षायाममा तरकारीको अभाव टार्ने काम मात्र गर्दैन। स्वाद, सुगन्ध र पौष्टिक गुणले गर्दा ओल एक लोकप्रिय साकाहारी खानेकुरा बनेको छ। तरार्ई समुदायमा परम्परागत भान्छा र व्यञ्जनमा ओलको महत्वपूर्ण स्थान छ। विवाहलगायतको भोजमा पनि ओलका तरकारी र अचार बनाउँछौं, स्थानीय मञ्जुकुमारी मेहता भन्छिन्, तर, धेरै किन्न पाइँदैन। घरवरपर रोपेका ओलले पुग्दैन, ठूला भोजलाई। परम्परागत तरिकाले सानो क्षेत्रफलमा ओलको खेती गरिरहेका किसानले बीउ नपाउने समस्याले गर्दा यसको खेती विस्तार गर्न नपाएको गुनासो गरेका छन्। समयमै उत्पादन गर्न सक्दा स्थानीय बजारमा ओलले राम्रो भाउ पाउने थाहा हुँदा हुँदै पनि ओल खेती विस्तार गर्न नसकेको दुखेसो किसानको छ। हरिनगरका किसान रामेश्वर मेहता र शोभालाल मण्डलले आफ्नो पाँचकठ्ठा जति खेलमा ओल खेती गरेका छन्। तर, बिउको पर्याप्तता नहुँदा र बजारको अनिश्चितताले गर्दा ओल खेती विस्तार गर्न नसकिएको उनीहरूको गुनासो छ। ओल खेतीमा सीमित क्षेत्रफलमा धेरै उत्पादन गर्न सकिन्छ। प्रांगारिक मलले पुग्ने भएका कारण रासायनिक मलको प्रयोग गर्नु नपर्ने भएपछि ओल खेतीमा त्यति खर्च पनि छैन र यसको सेवन गर्नेको स्वास्थ्यमा नकारात्मक प्रभाव पनि पर्दैन। यसैले थोरै लगानीमा पनि उच्च आम्दानीको सम्भावना रहेका कारण किसान यतातर्फ लालायित त छन्। तर, थुप्रै चुनौती सामना गर्नुपरेका कारण उनीहरूले अपेक्षाकृत ढंगले ओलको उत्पादन बढाउन सकेका छैनन््। बिउ भारतबाट महँगोमा किन्नुपर्ने बाध्यताबाट पनि किसान हैरान छन्। ओल खेतीमा किसानले भोग्नुपरेका चुनौती र समस्याहरूलाई मध्यनजर गरेर कोशी प्रदेश सरकार ओल खेतीलाई प्रबद्र्धनमा जुटेको छ। बजारको अनिश्चितता र बीउबिजन नपाउने समस्यालगायत विविध कारणले घट्दै गएको ओलको प्रबद्र्धनमा प्रदेश सरकार लागिपरेको हो। व्यावसायिक खेती गर्न किसानलाई प्रेरित गर्ने लक्ष्यका साथ प्रदेश सरकारले स्थानीय निकायमार्फत् बीउबिजन वितरण गर्न थालेको छ। किसानलाई उन्नत र विकासे जातको ओलको बीउ वितरण गर्दै आएको स्थानीय सरकारले यसको व्यावसायिक खेतीबारे जानकारी प्रदान गर्दै आएको छ। घरबारी वरपर घुयानमा एकदुई बोट रोपिने ओललाई व्यावसायिक खेती गर्नेगरी हाइब्रिड प्रजातिमा रूपान्तरण गरिएको छ। विकासे जातका ओल रोप्दा सप्रने, खाँदा नकोक्याउने र मीठो हुने कुरालाई मध्येनजर गरी किसानलाई हाइब्रिड ओलको व्यावसायिक ढंगले खेती गर्न प्रेरित गरिएको कृषि प्राविधिक भुमेश्वर यादव बताउँछन्। ओल एक जरे बाली हो। व्यावसायिक रूपमा कमैले ओलको खेती गरेका कारण बजारमा यसको माग राम्रो छ र सिजनमा यसले राम्रो मूल्य पाउँछ। घुसुवा बाली अर्थात्, अरू बालीनालीका बीचमा ओल रोपेर उत्पादन गर्न सकिन्छ, उनले भने। उनका अनुसार ओलको व्यावसायिक खेतीका लागि पुँजीगत लगानी, प्राविधिक ज्ञान र सीप आवश्यक पर्छ। त्यसबाहेक राम्रो बजार पहुँच र व्यावसायिक योजना पनि महत्त्वपूर्ण हुन्छन्। तर, व्यवस्थित तरिकाले ओल खेती गरेमा यसबाट राम्रो आम्दानी लिन सकिने उनले बताए। यी सबै कुराको ज्ञान किसानलाई दिने गरेको हरिनगर गाउँपालिकाले ओलको बिउ वितरण गरी यसतर्फ आकर्षित गर्ने अभियानलाई निरन्तरता दिइरहेको छ। तथापि, पर्याप्त बीउ नपाएका कारण किसानले चाहेअनुसारको परिमाणमा यसको बिउ बाँड्न नसकेको हरिनगरका कृषि शाखा प्रमुख रमेश न्यौपानेको भनाइ छ। पौष्टिक र स्वास्थ्यबद्र्धक साकाहारी खानेकुरा ओललाई वर्किङ म्यानज फुड पनि भनिन्छ। किनकि, यसमा शरीरलाई आवश्यक पर्ने विभिन्न पौष्टिक तत्वहरू जस्तैः प्रोटिन, भिटामिन, खनिज पदार्थहरू प्रशस्त मात्रामा पाइन्छन्। ओलमा गाँठा अर्थात् गानो खानयोग्य हुन्छ। ओलको व्यावसायिक खेती गर्दा एक कठ्ठामा ७०० बोटसम्म लगाउन सकिन्छ। कम्तीमा ५०० ग्रामको बीउ रोप्दा स्याहार पर्याप्त पुगेमा १२ किलोसम्मको ओल उत्पादन हुन्छ। बलौटे माटोमा ओल उत्पादन राम्रो हुन्छ भने कम्पोस्ट मलले ओलको गानो विकासमा महत्त्वपूर्ण भूमिका खेलेको हुन्छ। तथापि, भारतमा उत्पादन भएका ओल सुलभ मूल्यमा नेपालका बजारहरूमा भित्रिँदा स्वदेशमा उत्पादित ओल नेपालीको भान्सामा पुग्न कठिन बनेको ओल खेतीका जानकार मनोजकुमार सिंह बताउँछन्। ओलको व्यावसायिक खेती गर्दा राम्रो पानी निकास भएको दोम्सिलो माटो उपयुक्त हुन्छ। बजारको माग र आफ्नो अनुकूल हावापानीअनुसार ओलको उपयुक्त किसिम छनोट गर्नुपर्छ। उच्च उत्पादनका लागि राम्रो गुणस्तरको बीउ प्रयोग गर्ने, स्वस्थ र विकसित गाँठाबाट मात्र बीउ छनोट गर्नुपर्छ। ओल रोप्नुअघि बारीलाई राम्रोसँग जोत्ने अनि प्रांगारिक मल हालेर सिँचाइ गरिन्छ। पहिलेपहिले तरार्ईका विभिन्न स्थानमा ओलखेती गरेर मनग्ये आम्दानी गर्ने किसानको संख्या धेरै थियो। तर, बीउ भण्डारण गर्न कठिनाइले गर्दा बीउको पर्याप्तता नहुनु र बजार अभावकै कारण पछिल्लो समय ओल खेती गर्नेहरू घटेका छन्। ओल सेवनबारे तरार्ईवासीमा अलि बढी ज्ञान छ। ओल खानका लागि तयार पार्दा सीप चाहिन्छ, जुन सबैमा नहुन पनि सक्छ। यी र यावत कुराहरूले गर्दा ओलको लक्षित बजार भने तरार्ईमै सीमित भएको अनुमान कृषि ज्ञानकेन्द्र सुनसरीका प्रमुख नीलकमल सिंहको छ। ओल खाने परिपाटी तरार्ईतिर मात्र छ, यसैले पनि बजारको आकार बढ्न सकेको छैन, उनले भने, किसानलाई बेलैमा बिउ बाँड्न सकिए यतातिर आकर्षण बढ्थ्यो कि ! ओल पोषणयुक्त तरकारी हो। पहिले व्यावसायिक तवरले नै कोशी प्रदेशका सुनसरी, मोरङसहित तरार्ईका जिल्लामा गरिने भए पनि अहिले फाट्टफुट्ट रूपमा कतैकतै मात्र ओलको खेती गरिन्छ। मीठो र पौष्टिक तत्वले भरिपूर्ण भएका कारण अहिले पाँचथर, इलामजस्ता पहाडी जिल्लामा पनि ओल लगाउन थालिएको कृषि विकास निर्देशनालयको तथ्यांक छ। तथापि, सुनसरी र मोरङका केही किसानले मात्र व्यावसायिक रूपमा ओल खेती गरिरहेको निर्देशनालयले जनाएको छ। कृषि विकास निर्देशनालय, कोशी प्रदेशका प्रमुख प्रकाशकुमार डाँगी भन्छन्, अहिले पहाडी जिल्लातिर पनि ओल रोप्ने चलन बढेको छ। तर, ठूलो क्षेत्रमा व्यावसायिक रूपमा भने ओल खेती घट्दै गएको छ। कृषि विकास निर्देशनालयको तथ्यांकअनुसार कोशी प्रदेशको तीन सय हेक्टर क्षेत्रफलमा ओल खेती गरिएको छ।"
"भारतीय प्रधानमन्त्री मोदीको तेस्रो कार्यकाल सुरु, राष्ट्रपतिले गराइन् शपथ","काठमाडौं : भारतीय प्रधानमन्त्री नरेन्द्र मोदीले शपथ ग्रहण गरेका छन्। भारतीय राष्ट्रपति द्रौपदी मुर्मूले आज साँझ नवनियुक्त प्रधानमन्त्री मोदीलाई शपथ ग्रहण गराएकी हुन्। उनले प्रधानमन्त्रीको रुपमा तेस्रो कार्यकाल सम्हालेका छन्। प्रधानमन्त्री मोदीको शपथ ग्रहण लगत्तै उनका मन्त्रिपरिषद्का सदस्यले पनि शपथ लिएका छन्। ५४३ सदस्यीय लोकसभाका लागि भएको चुनावपछि गत मंगलबार भएको मतगणनामा भारतीय जानता पार्टी नेतृत्वको एनडीए गठबन्धनलाई २९३ सिट मिलेको थियो। मोदीको दल भाजपा एक्लैले २४० सिट मात्र जितेको हो। शपथ ग्रहण समारोहमा नेपालका प्रधानमन्त्री पुष्पकमल दाहाल आज दिउँसो नयाँ दिल्ली गएका छन्। परराष्ट्र मन्त्रालयका अनुसार प्रधानमन्त्रीको भ्रमण टोलीमा कानुन तथा संसदीय मामिला मन्त्री पदम गिरी, उनकी छोरी गंगा दाहाललगायत उच्चपदस्थ सरकारी अधिकारी सहभागी छन्। मोदीको शपथ ग्रहण कार्यक्रममा विदेशी पाहुनासहित उल्लेख्य सहभागिता रहेको बताइएको छ। मोदी एनडीए गठबन्धनको नेतृत्व गर्दै तेस्रो कार्यकालका लागि भारतको प्रधानमन्त्रीमा नियुक्त भएका थिए।"
एमालेका संगठनलाई देश र जनताप्रति थप उत्तरदायी बनाउँदै लैजानुपर्छ : ओली,"काठमाडौं : नेकपा एमालेका अध्यक्ष केपी शर्मा ओलीले देश सपार्नका लागि एमालेले विभिन्न जनसंगठनमार्फत योगदान दिइरहेको बताएका छन्। एमाले जनसंगठन समन्वय संयन्त्रले आइतबार ललितपुरमा आयोजना गरेको कार्यक्रममा ओलीले देश सपार्नका लागि विभिन्न ढंगले विभिन्न संगठनमार्फत योगदान दिइरहेको र समाज परिवर्तनमा महत्वपूर्ण भूमिका निर्वाह गरेको बताएका हुन् । उनले एमालेका संगठनलाई देश र जनताप्रति थप उत्तरदायी बनाउँदै लैजाने धारणा राखे। उनले स्वयंसेवाले मानिसको मनमस्तिष्कलाई परित्र बनाउने काम गर्ने बताए। त्यस्तै ओलीले तत्कालिन अवस्थामा एमालेको युवा दस्ता युथ फोर्सले आतंकको साम्राज्यलाई समाप्त पार्ने काम गरेको र शान्ति स्थापनामा पनि युथ फोर्सको भूमिका महत्वपूर्ण रहेको धारणा राखे। कार्यक्रममा हालै काठमााडैंमा सम्पन्न राष्ट्रिय महिला भेलामा सहभागी स्वयंसेवक, स्वास्थ्यकर्मी तथा कलाकारहरुलाई सम्मान गरिएको थियो ।"
प्रधानमन्त्री दाहाललाई भारतले यसरी गर्यो स्वागत,"काठमाडौं : प्रधानमन्त्री पुष्पकमल दाहाल 'प्रचण्ड'भारतको राजधानी नयाँदिल्ली पुगेका छन्। प्रधानमन्त्री दाहाललाई इन्दिरा गान्धी अन्तर्राष्ट्रिय विमानस्थलमा भारतको विदेश मन्त्रालयका विशेष सचिव पी कुमारनले औपचारिक स्वागत गरेका हुन्। प्रधानमन्त्री दाहालको स्वागतका लागि विमानस्थल बाहिर सांस्कृति कार्यक्रम आयोजना गरिएको थियो। प्रधानमन्त्री नरेन्द्र मोदीको शपथ ग्रहण समारोहमा सहभागी हुन प्रधानमन्त्री दाहाल आइतबार दिउँसो भारत प्रस्थान गरेका हुन्। शपथपछि प्रधानमन्त्री दाहाल र मोदीबीच आइतबार भेटवार्ता हुने कार्यक्रम तय भएको छ। प्रधानमन्त्री दाहाल सोमबार स्वदेश फर्कने कार्यक्रम छ। भ्रमण टोलीमा प्रधानमन्त्री दाहालसँगै छोरी गंगा दाहाल,कानुन,न्याय तथा संसदीय व्यवस्थामन्त्री पदम गिरी तथा उच्चपदस्थ सरकारी कर्मचारी रहेका छन्। प्रधानमन्त्री दाहालले यसअघि गत जेठमा भारतको औपचारिक भ्रमण गरेका थिए। भारतमा सम्पन्न लोकसभा निर्वाचनमा नेसनल डेमोक्रेटिक एलायन्स (एनडीए) २ सय ९३ स्थानमा विजयी भएको छ भने प्रधानमन्त्री मोदीको दल भारतीय जनता पार्टीले २ सय ४० सिट जितेको छ। एनडीएको समर्थनमा भारतीय जनता पार्टीका नेता मोदीले आइतबार अपराह्न प्रधानमन्त्रीको तेस्रो कार्यकालका लागि शपथग्रहण गर्न लागेका हुन्। राष्ट्रपति भवनमा आयोजना हुने विशेष समारोहमा राष्ट्रपति द्रौपदी मुर्मुले प्रधानमन्त्री मोदी र मन्त्रिपरिषद् सदस्यहरूलाई शपथ गराउने कार्यक्रम तय भएको छ। प्रधानमन्त्री मोदीको शपथग्रहण समारोहमा प्रधानमन्त्री दाहालसँगै भारत सरकारले श्रीलंकाका राष्ट्रपति रनिल विक्रमासिङघे, बंगलादेशकी प्रधानमन्त्री शेख हसिना, भुटानका प्रधानमन्त्री छिरिङ तोब्गे र मोरिससका प्रधानमन्त्री प्रविन्द जगन्नाथलाई पनि निमन्त्रणा गरेको छ।"
अध्यादेश ल्याएर हाम्रो पार्टीलाई स्वतन्त्र हैसियतमा पुर्याउने प्रयास भयो : नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले कम्युनिष्ट भनिएकाहरु नै कम्युनिष्ट पार्टीको विरोधि भएको दाबी गरेका छन्। आइतबार नेपालमा समाजवादी क्रान्ति विषायक अन्तर्क्रिया कार्यक्रममा नेपालले अहिलेको सरकारले अध्यादेश ल्याएर एकीकृत समाजवादी पार्टीलाई स्वतन्त्र हैसियतमा पुर्याउने प्रयास भएको दाबी गरेका हुन्। कम्युनिस्ट भनिएकाहरु नै कम्युनिष्ट पार्टीको विरोधि भएका छन्। कम्युनिष्ट भएकाहरुले नै कम्युनिष्टलाई सिध्याउन चाहिरहेका छन्। हाम्रो पार्टीलाई थाहा छछैन तपाईंहरुलाई, एउटा अध्यादेश ल्याएर हाम्रो पार्टीलाई स्वतन्त्र पार्टीको हैसियतमा पुर्याएर अनि यो पार्टीका सबै मान्छेलाई जहाँ पनि जान दिने ? जसरी जसपालाई फुटाउने काम भयो त्यसपछि दोस्रो तारो हामी बनेका हौं। नेपालले भने, यो यथार्थ बुझ्न सकेनौं भने हाम्रो गफले मात्र केहि हुनेवाला छैन।"
मोदीको शपथ ग्रहणमा सहभागी हुन प्रधानमन्त्री दाहाल भारत प्रस्थान,"काठमाडौं : प्रधानमन्त्री पुष्पकमल दाहाल प्रचण्ड भारत प्रस्थान गरेका छन्। भारतका प्रधानमन्त्री नरेन्द्र मोदीको शपथ ग्रहण समारोहमा सहभागी हुन प्रधानमन्त्री दाहाल आइतबार अपरान्ह सवा १ बजेतिर नयाँदिल्ली प्रस्थान गरेका हुन्। दुई दिने औपचारिक भारत भ्रमणमा निस्किएका प्रधानमन्त्री दाहाललाई सभामुख देवराज घिमिरे,राष्ट्रियसभा अध्यक्ष नारायणप्रसाद दाहाल, उपप्रधान एवं भौतिक मन्त्री रघुवीर महासेठ, उपप्रधान एवं परराष्ट्रमन्त्री नारायणकाजी श्रेष्ठलगायत उच्च अधिकारीहरूले त्रिभुवन अन्तर्राष्ट्रिय विमानस्थलमा विदाइ गरेका थिए। प्रधानमन्त्री मोदीले शपथ लिएपछि प्रधानमन्त्री दाहाल र मोदीबीच आइतबार नै भेटवार्ता हुने कार्यक्रम रहेको छ। भ्रमण टोलीमा प्रधानमन्त्री दाहालसँगै छोरी गंगा दाहाल,कानुन,न्याय तथा संसदीय व्यवस्थामन्त्री पदम गिरी तथा उच्चपदस्थ सरकारी कर्मचारी रहेका छन्। प्रधानमन्त्री दाहाल सोमबार स्वदेश फर्कने कार्यक्रम छ। मन्त्रिपरिषद्को बिहीबारको बैठकले प्रधानमन्त्री मोदीको शपथ ग्रहणमा प्रधानमन्त्री दाहाल सहभागी हुने निर्णय गरेको थियो। यसअघि सन् २०१४ मा प्रधानमन्त्री मोदीको शपथ ग्रहण समारोहमा तत्कालीन प्रधानमन्त्री सुशील कोइराला सहभागी भएका थिए। त्यसबेला पाकिस्तानबाहेक दक्षिण एसियाली मुलुकका राष्ट्राध्यक्ष एवं सरकार प्रमुख समारोहमा सहभागी भएका थिए। गत बुधबार प्रधानमन्त्री दाहाल र उनका भारतीय समकक्षी मोदीबीच टेलिफोन वार्ता भएको थियो। त्यस अवसरमा उनीहरूबीच आपसी हित र साझा चासोका विविध विषयमा विचारविमर्श भएको थियो। प्रधानमन्त्री दाहालले नेपाल र भारतबीचको सम्बन्धलाई अझ प्रगाढ तुल्याउन अब गठन हुने सरकारसँग साझेदारी एवं सहकार्य गर्न आफू तत्पर रहेको बताएका थिए। प्रधानमन्त्री दाहालले यसअघि गत जेठमा भारतको औपचारिक भ्रमण गरेका थिए। भारतमा सम्पन्न लोकसभा निर्वाचनमा नेसनल डेमोक्रेटिक एलायन्स (एनडीए) २ सय ९३ स्थानमा विजयी भएको छ भने प्रधानमन्त्री मोदीको दल भारतीय जनता पार्टीले २ सय ४० सिट जितेको छ। एनडीएको समर्थनमा भारतीय जनता पार्टीका नेता मोदीले आइतबार अपराह्न प्रधानमन्त्रीको तेस्रो कार्यकालका लागि शपथग्रहण गर्न लागेका हुन्। राष्ट्रपति भवनमा आयोजना हुने विशेष समारोहमा राष्ट्रपति द्रौपदी मुर्मुले प्रधानमन्त्री मोदी र मन्त्रिपरिषद् सदस्यहरूलाई शपथ गराउने कार्यक्रम तय भएको छ। प्रधानमन्त्री मोदीको शपथग्रहण समारोहमा प्रधानमन्त्री दाहालसँगै भारत सरकारले श्रीलंकाका राष्ट्रपति रनिल विक्रमासिङघे, बंगलादेशकी प्रधानमन्त्री शेख हसिना, भुटानका प्रधानमन्त्री छिरिङ तोब्गे र मोरिससका प्रधानमन्त्री प्रविन्द जगन्नाथलाई पनि निमन्त्रणा गरेको छ।"
कार्यवाहक प्रधानमन्त्रीको जिम्मेवारी रघुवीर महासेठलाई,"काठमाडौं : राष्ट्रपति रामचन्द्र पौडेलले उपप्रधान एवं भौतिक पूर्वाधार तथा यातायातमन्त्री रघुवीर महासेठलाई कार्यवाहक प्रधानमन्त्रीको जिम्मेवारी तोकेका छन् । आइतबार दिउँसो प्रधानमन्त्री पुष्पकमल दाहाल प्रचण्ड भारतका नवनियुक्त प्रधानमन्त्री नरेन्द्र मोदीको शपथग्रहण समारोहमा सहभागी हुन नयाँ दिल्ली प्रस्थान गरेपछि महासेठलाई कार्यवाहक प्रधानमन्त्रीको जिम्मेवारी तोकिएको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन्। महासेठले प्रधानमन्त्रीको अनुपस्थितिमा दैनिक प्रशासनिक कार्य सञ्चालन गर्नेछन्। जारी विज्ञप्तिमा भनिएको छ,राष्ट्रपति रामचन्द्र पौडेलले सम्माननीय प्रधानमन्त्री श्री पुष्पकमल दाहाल प्रचण्डज्यू छिमेकी मित्रराष्ट्र भारतका नवनियुक्त प्रधानमन्त्रीको शपथग्रहण समारोहमा सहभागी हुन सम्वत् २०८१ साल जेठ २७ गते आइतबार त्यसतर्फ प्रस्थान गर्नु हुने भएकोले प्रधानमन्त्रीको अनुपस्थितिमा प्रधानमन्त्रीले गर्ने दैनिक प्रशासनिक कार्य नेपालको संविधान बमोजिम प्रधानमन्त्रीको सिफारिसमा माननीय उपप्रधानमन्त्री एवं भौतिक पूर्वाधार तथा यातायात मन्त्री श्री रघुबीर महासेठज्यूले सम्हाल्ने गरी तोक्नु भएको छ।"
मुलुकको सूचना बेच्नेमाथि कारबाहीको कुरा सोध्दा पन्छिए गृहमन्त्री लामिछाने,"विराटनगर : मुलुकका गोप्य सूचना विदेशीलाई बेच्नेमाथि कारबाही र अनुसन्धानको विषय के भइरहेको छ भनेर प्रश्न गर्दा उपप्रधान एवं गृहमन्त्री रवि लामिछाने तर्किएका छन् । विराटनगर विमानस्थलमा आइतबार सञ्चारकर्मीसँग संक्षिप्त कुराकानी गर्ने क्रममा देशका गोप्य सूचना विदेशीलाई बेच्नेमाथि कारबाही र अनुसन्धानको विषय कहाँ पुग्यो ? भनेर प्रश्न गर्दा उनले जवाफ दिन चाहेनन् । सञ्चार माध्यममै आएका कुरा मैले संसदमा उठाएको भन्ने जवाफ दिएर उनी पन्छिए । संसदमा सम्बोधन गर्ने क्रममा लामिछानेले देशका गोप्य सूचना विदेशीलाई बेच्ने एजेन्ट र एसेट्सलाई पनि बाहिर पठाऔं भन्दै अभिव्यक्ति दिएका थिए। गृहमन्त्रीले त्यतिबेला देशको गोप्य सूचना बेच्ने एजेन्ट भनेर नेपाली कांग्रेसलक्षित आरोप लगाएका हुन् । गृहमन्त्रीको उक्त अभिव्यक्ति संसदको रेकर्डबाट हटाउन कांग्रेसले माग समेत गरेको छ। कांग्रेस महामन्त्री गगन कुमार थापाले अघिल्लो संसद बैठकमा पार्टी र पार्टीका सांसदमाथि लगाइएको आरोप संसदको रेकर्डबाट हटाउन सभामुख देवराज घिमिरेमार्फत् सरकारको ध्यानाकर्षण गराएका थिए। मुलुकको गृहमन्त्रीले संसदको रोष्ट्रमबाट मुलुकको गोप्य सूचना विदेशीलाई बेच्ने भनेर यति गम्भीर विषय उठाए पनि कारबाहीको प्रक्रिया अघि नबढाएको भनेर लामिछानेको आलोचना भइरहेको छ । आफू गृह मन्त्रालयको नेतृत्वमा रहँदा त्यस्तालाई अनुसन्धान तथा कारबाहीको दायरामा ल्याउनुपर्नेमा गृहमन्त्रीले संसदमा बोलेर हलुका टिप्पणी गर्न खोजेको र आफ्नो पद जोगाउन कांग्रेसलाई आरोप मात्रै लगाएको आमबुझाइ छ । मुलुकको सूचना बेच्नेमाथि कारबाही र अनुसन्धानको विषय कहाँ पुग्यो र त्यसको प्रक्रिया या कुनै चिज भइरहँदा भन्ने कुरा पनि भएन । संसदमा बोल्ने सन्दर्भमा मैले कसैको नाम लिएको थाहा छैन । सञ्चार माध्यममा यस्ता कुरा पनि आउँछन् नि भन्ने कुरा गरेको हुँ । पत्रपत्रिका र सञ्चार माध्यममा आएकै कुराले गर्दा खेरी हो,लामिछानेले भने, अरु प्रश्न पनि छन् होला नि साथीहरू ? तपाईंहरुका आफ्ना प्रश्न पनि भइदिएको भए हुन्थ्यो । कसैले खडा गरिदिएको प्रश्न महिनौंसम्म सोध्नुभयो भने कसरी हुन्छ ? अनुसन्धानका विषय यसरी पत्रकार सम्मेलन गर्दै अगाडि गइन्छ र ? यो प्रश्नको जवाफ यसअघि नै दिइसकेको भन्दै उनले थप बोल्न चाहेनन् । उनले विपद् व्यवस्थापको तयारी के छ ? गृह मन्त्रालयले के के गरेको छ ? यो ३ महिना के गर्नु भयो भनेर प्रश्न सोध्न आग्रह गरे । लामिछानेले संसदमा प्रतिपक्षीले जवाफ मागेमा दिन आफू तयार रहेको उल्लेख गरे । संसदीय मर्यादाविपरीत बोलेकाले गृहमन्त्री वा प्रधानमन्त्रीले जवाफ दिनुपर्छ भनेर कांग्रेसले भनिरहेको छ नि भनेर सोधिएको प्रश्नमा उनले भने,जवाफ दिन पर्ने भए दिउँला नि। तर, मैले यो थाहा पाएको छैन । प्रतिपक्षीले भनेमा जवाफ दिनैपर्छ । दिनुपर्ने ठाउँमा दिउँला । मैले कसैको नाम लिएर कुनै कुरा भनेजस्तो लाग्दैन । किन उहाँहरू (कांग्रेस)लाई त्यस्तो लागेको हो ? मैले त सञ्चार माध्यममा आएका कुरालाई पढीवाची सुनाएको मात्रै हो । गृहमन्त्री लामिछानेले जजसले जेजे भन्छ त्यसको जवाफ दिँदै हिँड्न सम्भव नहुने बताए ।। जजसले जेजे भन्छ त्यसको जवाफ दिँदै हिँड्ने हो भने मेरो त अरु काम नै भएन नि,उनले भने । सहकारी ठगी प्रकरणबारे पनि उनले जवाफ दिन चाहेनन् । लामिछाने आजदेखि सुरु हुने दुई दिने राष्ट्रिय सुरक्षा बैठकमा सहभागी हुन विराटनगर आएका हुन् । त्यसअघि उनी राजस्व परामर्श समितिको बैठकमा सहभागी हुने बताइएको छ ।"
"मोदीको शपथ ग्रहणमा सहभागी हुन आज प्रधानमन्त्री भारत जाँदै, भेटवार्ता पनि गर्ने","काठमाडौं : प्रधानमन्त्री पुष्पकमल दाहाल प्रचण्ड भारतका प्रधानमन्त्री नरेन्द्र मोदीको मैत्रीपूर्ण निमन्त्रणामा आज भारतको औपचारिक भ्रमणमा जाने भएका छन्। प्रधानमन्त्री मोदीको आइतबार नै नयाँदिल्लीमा हुने शपथ ग्रहण समारोहमा सहभागी हुन प्रधानमन्त्री दाहाल त्यसतर्फ जान लागेको परराष्ट्र मन्त्रालयले जनाएको छ। प्रधानमन्त्री मोदीले शपथ लिएपछि प्रधानमन्त्री दाहाल र उनीबीच आइतबार नै भेटवार्ता गर्ने कार्यक्रम रहेको नयाँदिल्लीस्थित नेपाली दूतावासका एक अधिकारीले बताए। ती अधिकारीले भने, प्रधानमन्त्रीद्वयबीच संक्षिप्त भेटवार्ता हुनेछ। प्रधानमन्त्री दाहालका साथ उनकी छोरी गंगा दाहाल, कानुन, न्याय तथा संसदीय व्यवस्थामन्त्री पदम गिरी तथा उच्चपदस्थ सरकारी कर्मचारी रहनेछन्। उनी सोमबार स्वदेश फर्कने कार्यक्रम छ। मन्त्रिपरिषद्को बिहीबारको बैठकले प्रधानमन्त्री मोदीको शपथग्रहणमा प्रधानमन्त्री सहभागी हुने निर्णय गरेको थियो। प्रधानमन्त्री दाहालले यसअघि गत जेठमा भारतको औपचारिक भ्रमण गरेका थिए। यसअघि सन् २०१४ मा प्रधानमन्त्री मोदीको शपथ ग्रहण समारोहमा तत्कालीन प्रधानमन्त्री सुशील कोइराला सहभागी भएका थिए। त्यसबेला पाकिस्तानबाहेक दक्षिण एसियाली मुलुकका राष्ट्राध्यक्ष एवं सरकार प्रमुख समारोहमा सहभागी भएका थिए। गत बुधबार प्रधानमन्त्री दाहाल र उनका भारतीय समकक्षी मोदीबीच टेलिफोन वार्ता भएको थियो। त्यस अवसरमा उनीहरूबीच आपसी हित र साझा चासोका विविध विषयमा विचारविमर्श भएको थियो। प्रधानमन्त्री दाहालले नेपाल र भारतबीचको सम्बन्धलाई अझ प्रगाढ तुल्याउन अब गठन हुने सरकारसँग साझेदारी एवं सहकार्य गर्न आफू तत्पर रहेको बताएका थिए। प्रत्युत्तरमा भारतका प्रधानमन्त्री मोदीले प्रधानमन्त्री प्रचण्डसँग कुरा गर्न पाउँदा अत्यन्तै खुसी लाग्यो भने। उनको न्यानो शुभकामनाका लागि उनलाई धन्यवाद व्यक्त गरेँ। भारत र नेपालबीचको गहिरो र बहुआयामिक साझेदारीलाई सुदृढ गर्ने हाम्रो साझा प्रतिबद्धतामाथि जोड दिँदै हाम्रो सम्बन्धमा सकारात्मक गति कायम राख्ने कुरामा सहमत भयौं, भनेका थिए। सात चरणमा भारतमा सम्पन्न लोकसभा निर्वाचन परिणामअनुसार नेसनल डेमोक्रेटिक एलायन्स (एनडीए) २ सय ९३ स्थानमा विजयी भएको छ भने प्रधानमन्त्री मोदीको दल भारतीय जनता पार्टीले २ सय ४० सिट जितेको छ। एनडीएको समर्थनमा भारतीय जनता पार्टीका नेता मोदीले आइतबार अपराह्न तेस्रो कार्यकालका लागि शपथग्रहण गर्ने निश्चित भएको भारतीय सञ्चारमाध्यमले जनाएका छन्। राष्ट्रपति भवनमा आयोजना हुने विशेष समारोहमा राष्ट्रपति द्रौपदी मुर्मुले प्रधानमन्त्री मोदी र मन्त्रिपरिषद् सदस्यहरूलाई शपथ गराउने कार्यक्रम छ। प्रधानमन्त्री मोदीको शपथग्रहण समारोहमा प्रधानमन्त्री दाहालसँगै भारत सरकारले श्रीलंकाका राष्ट्रपति रनिल विक्रमासिङघे, बंगलादेशकी प्रधानमन्त्री शेख हसिना, भुटानका प्रधानमन्त्री छिरिङ तोब्गे र मोरिससका प्रधानमन्त्री प्रविन्द जगन्नाथलाई पनि निमन्त्रणा गरेको छ।"
कोशी सरकारविरुद्धको मुद्दामा आज सुनुवाइ नहुने,"काठमाडौं : कोशी सरकारविरुद्धको रिटमा आज सुनुवाइ नहुने भएको छ। सुनुवाइका लागि रिटको पेशी इजलासमा चढेको भएपनि हेर्न नमिल्नेमा राखिएको छ। कोशी सरकार विवादमा सुनुवाइका लागि सर्वोच्च अदालतले पूर्ण इजलास गठन गरेको छ। न्यायाधीश प्रकाश कुमार ढुंगाना,अव्दुल अजीज मुसलमान र सुनिल कुमार पोखरेल सम्मिलित पूर्ण इजलास गठन भएको हो। यसअघि न्यायाधीशद्वय तिलप्रसाद श्रेष्ठ र बालकृष्ण ढकालको इजालसले रिटमाथि सुनुवाइ गर्न पूर्ण इजलासमा पठाउने आदेश दिएको थियो। यसअघि रिटमा सुनुवाइ गर्दै सर्वोच्चले जेठ ९ गते मुख्यमन्त्री नियुक्तिको प्रक्रियाको कागजात झिकाउने आदेश दिएको थियो। निर्वतमान मुख्यमन्त्री केदार कार्कीले मुख्यमन्त्री हिक्मत कार्कीलाई पदमुक्त गरी मुख्यमन्त्रीमा आफूलाई निरन्तरता दिन माग गर्दै सर्वोच्च अदालतमा दायर गरेका थिए। कोशीका मुख्यमन्त्री केदार कार्कीलाई वैशाख १५ गतेभित्र विश्वासको मत लिइसक्नुपर्ने समय दिइएको थियो। तर,उनले विश्वासको मत पनि नलिने र राजीनामा नदिने अडान लिएपछि एमाले र माओवादीले नयाँ सरकार गठनको प्रक्रिया अघि बढाउन प्रदेश प्रमुखलाई पत्र बुझाएका थिए। त्यसपछि प्रदेश प्रमुख खापुनले दुई दिनको समय दिएर नेपालको संविधानको धारा १६८ को उपधारा (५) अनुसार नयाँ सरकार गठनको लागि दाबी पेश गर्न आह्वान गरेका थिए। नेकपा एमाले र नेकपा माओवादी केन्द्र ५२ सांसदको समर्थनमा हिक्मत कार्कीले मुख्यमन्त्रीमा दावी गरेका थिए। सनाखत पछि प्रदेश प्रमुख खापुङ्गले उनलाई मुख्यमन्त्रीमा नियुक्त गरेका थिए। प्रदेश प्रमुख परशुराम खापुंगले नयाँ सरकार गठनका लागि आह्वान गरेलगत्तै त्यसका विरुद्ध मुख्यमन्त्री कार्की सर्वोच्च पुगेका हुन्। आफू नेतृत्वको सरकार हुँदाहुँदै अर्को सरकार आह्वान गर्नु संविधानविपरित भन्दै यसलाई रोक्नुपर्ने उनको दावी छ। उनले कोशीको मुख्यमन्त्रीमा आफूलाई निरन्तरता दिनुपर्ने बताउँदै अन्तरिम आदेशको माग समेत गरेका छन्। प्रदेश प्रमुखको कार्यालय ,कोशी प्रदेश प्रमुख खापुङ,कोशी प्रदेशका सभामुख अमरबहादुर विष्ट,संकल्प प्रस्तावका प्रस्तावक रेवतीरमण भण्डारी,संकल्प प्रस्तावका समर्थक गणेशप्रसाद उप्रेती र किशोर चन्द्र दुलाल र नेकपा एमालेका संसदीय दलका नेता तथा सांसद हिक्मत कुमार कार्कीलाई रिटमा विपक्षी बनाइएको छ। संविधानको धारा १६८ को उपधारा (५) अनुसार मुख्यमन्त्री बनेका केदार कार्कीले सरकारमा सहभागी दलले समर्थन फिर्ता लिएको ३० दिनभित्र विश्वासको मत नलिएपछि प्रदेश प्रमुख खापुङले उनलाई पदमुक्त गर्दै धारा १६८ को उपधारा (५)अनुसार नै नयाँ सरकार गठनका लागि आह्वान गरेका थिए।"
बजेट पुस्तिकामाथि छलफल गर्न दलहरूले समय मागेपछि आज र भोलिको संसद बैठक स्थगित,"काठमाडौं : आज र भोलिको लागि संसद बैठक स्थगित गरिएको छ। बालुवाटारमा आइतबार बिहान बसेको मुख्य दलका प्रमुख सचेतकसहितको बैठकले दुई दिन संसद बैठक स्थगित गर्ने निर्णय गरेको सभामुखको सचिवालयले जनाएको छ। विनियोजन विधेयक, २०८१ अन्तर्गत मन्त्रालयगत छलफलका लागि बजेट पुस्तिका अध्ययनका लागि दलहरूले समय मागेपछि बैठक स्थगित गरिएको हो। आजदेखि विनियोजन विधेयकमाथि छलफल गर्ने कार्यसूची थियो । अब २७ गतेदेखि नियमित छलफल हुनेछ । सभामुख देवराज घिमिरेले बोलाएको बैठकमा उपसभामुख इन्दिरा राना, नेपाली कांग्रेसका सचेतक सुशीला थिङ, एमाले प्रमुख सचेतक महेश बर्तौला, माओवादी केन्द्रका मुख्य सचेतक हितराज पाण्डे, रास्वपा प्रमुख सचेतक सन्तोष परियार र राप्रपा प्रमुख सचेतक ज्ञानबहादुर शाही उपस्थित थिए।"
दिल्ली पुगे प्रधानमन्त्री दाहाल,"काठमाडौं : प्रधानमन्त्री पुष्पकमल दाहाल 'प्रचण्ड' भारतको राजधानी नयाँदिल्ली पुगेका छन्। प्रधानमन्त्री नरेन्द्र मोदीको शपथ ग्रहण समारोहमा सहभागी हुन प्रधानमन्त्री दाहाल आइतबार दिउँसो सवा एक बजे त्रिभुवन अन्तर्राष्ट्रिय विमानस्थलबाट भारत प्रस्थान गरेका थिए। प्रधानमन्त्री मोदीले शपथ लिएपछि प्रधानमन्त्री दाहाल र मोदीबीच आइतबार नै भेटवार्ता हुने कार्यक्रम तय भएको छ। दुई दिने औपचारिक भारत भ्रमणमा निस्किएका प्रधानमन्त्री दाहाललाई सभामुख देवराज घिमिरे,राष्ट्रियसभा अध्यक्ष नारायणप्रसाद दाहाल,उपप्रधान एवं भौतिक मन्त्री रघुवीर महासेठ,उपप्रधान एवं परराष्ट्रमन्त्री नारायणकाजी श्रेष्ठलगायत उच्च अधिकारीहरूले त्रिभुवन अन्तर्राष्ट्रिय विमानस्थलमा विदाइ गरेका थिए। भ्रमण टोलीमा प्रधानमन्त्री दाहालसँगै छोरी गंगा दाहाल,कानुन,न्याय तथा संसदीय व्यवस्थामन्त्री पदम गिरी तथा उच्चपदस्थ सरकारी कर्मचारी रहेका छन्। प्रधानमन्त्री दाहाल सोमबार स्वदेश फर्कने कार्यक्रम छ। गत बुधबार प्रधानमन्त्री दाहाल र उनका भारतीय समकक्षी मोदीबीच टेलिफोन वार्ता भएको थियो। त्यस अवसरमा उनीहरूबीच आपसी हित र साझा चासोका विविध विषयमा विचारविमर्श भएको थियो। प्रधानमन्त्री दाहालले नेपाल र भारतबीचको सम्बन्धलाई अझ प्रगाढ तुल्याउन अब गठन हुने सरकारसँग साझेदारी एवं सहकार्य गर्न आफू तत्पर रहेको बताएका थिए। प्रधानमन्त्री दाहालले यसअघि गत जेठमा भारतको औपचारिक भ्रमण गरेका थिए। भारतमा सम्पन्न लोकसभा निर्वाचनमा नेसनल डेमोक्रेटिक एलायन्स (एनडीए) २ सय ९३ स्थानमा विजयी भएको छ भने प्रधानमन्त्री मोदीको दल भारतीय जनता पार्टीले २ सय ४० सिट जितेको छ। एनडीएको समर्थनमा भारतीय जनता पार्टीका नेता मोदीले आइतबार अपराह्न प्रधानमन्त्रीको तेस्रो कार्यकालका लागि शपथग्रहण गर्न लागेका हुन्। राष्ट्रपति भवनमा आयोजना हुने विशेष समारोहमा राष्ट्रपति द्रौपदी मुर्मुले प्रधानमन्त्री मोदी र मन्त्रिपरिषद् सदस्यहरूलाई शपथ गराउने कार्यक्रम तय भएको छ। प्रधानमन्त्री मोदीको शपथग्रहण समारोहमा प्रधानमन्त्री दाहालसँगै भारत सरकारले श्रीलंकाका राष्ट्रपति रनिल विक्रमासिङघे, बंगलादेशकी प्रधानमन्त्री शेख हसिना, भुटानका प्रधानमन्त्री छिरिङ तोब्गे र मोरिससका प्रधानमन्त्री प्रविन्द जगन्नाथलाई पनि निमन्त्रणा गरेको छ।"
बन्द भएका उद्योग सञ्चालन गरेर रोजगारी दिन्छौं : मन्त्री भण्डारी,"धनगढी : उद्योग वाणिज्य तथा आपूर्तिमन्त्री दामोदर भण्डारीले सरकार बन्द भएका उद्योगहरू सञ्चालन गरेर रोजगारीका अवसरहरू सिर्जना गर्नतिर लागेको बताएका छन् । सुदूरपश्चिम स्तरीय 'श्रमाधान तथा रोजगार मेला'को आइतबार धनगढीमा उद्घाटन गर्दै मन्त्री भण्डारीले यस्तो बताएका हुन् । यसअघिका मन्त्रीहरूले नेपालमा बन्द भएका उद्योगहरू अब सञ्चालनमा ल्याउन नसकिने भन्दै प्रतिवेदन बनाएर राखेका रहेछन्,मैले मन्त्रालयमा उद्योगहरूको अवस्था बुझ्ने क्रममा त्यस्तो पाएँ। तर,वर्तमान सरकार बन्द भएका उद्योगहरू सञ्चालन गरेर त्यसबाट रोजगारीको सिर्जना गर्ने तयारीमा छ,'मन्त्री भण्डारीले भने । उनले कच्चा पदार्थ नपाएर बन्द भएका उद्योगहरू फेरि सञ्चालनमा ल्याउने दावी गरे। केही राम्रा राम्रा उद्योगहरू कच्चा पदार्थ नपाएर बन्द भएका छन्,कच्चा पदार्थ आपूर्तिका लागि ऐन नियमहरू बाधक थिए। मैले ८ वटा ऐन नियमहरू संशोधन गरेको छु,अब उद्योगहरूलाई आधुनिक तरिकाले सञ्चालन गर्न सकेमात्रै रोजगारीको सिर्जना गर्न सकिन्छ, 'मन्त्री भण्डारीले भने । उनले नवउद्यमीहरूलाई अगाडि ल्याउन ब्याजमा अनुदानका लागि १ अर्बको प्याकेज ल्याएको बताए । उद्योग भएनन् भने देशको उत्पादन हुँदैन,अनि रोजगारी पनि हुँदैन,त्यसैले हामीले औद्योगिक ग्रामहरूलाई स्थानीय र प्रदेश सरकारसँग मिलेर प्राथमिकतामा राखेका छौं । उनले बैदेशीक रोजगारीबाट फर्केका युवाहरू,सिमान्तकृत युवाहरुलाई लक्षित गर्दै कार्यक्रम बनाएको बताए । मन्त्री भण्डारीले भने, चालुआर्थिक वर्ष तीव्र आर्थिक वृद्धि वर्षका रुपमा मनाउने सरकारको तयारी छ,हामीले सतप्रतिशत आर्थिक वृद्धिदर हाँसिल गर्नुछ।' धनगढीको ओम प्यालेसमा आयोजना गरिएको श्रमाधान मेलामा विभिन्न उद्योग, संघसंस्थाका स्टलहरु राखिएका छन् । रोजगारदाता र रोजगार खोज्नेका बीच पुलको काम गर्ने उद्देश्यले मेलाको आयोजना गरिएको हो । आइतबारसम्म ५ हजार आवेदन परेको आयोजकले जनाएको छ ।"
जसपा नेपाल विभाजनको मुद्दा पूर्ण इजलासमा पठाउने सर्वोच्च अदालतको आदेश,काठमाडौं : सर्वोच्च अदालतले जनता समाजवादी पार्टी नेपाल विभाजन सम्बन्धी विवाद पूर्ण इजलासमा पठाउन आदेश दिएको छ । न्यायाधीशद्वय हरिप्रसाद फुयाँल र तिलप्रसाद श्रेष्ठको संयुक्त इजलासले जसपा नेपालका अध्यक्ष उपेन्द्र यादवले पार्टी विभाजनविरुद्ध अन्तरिम आदेश माग गर्दै दर्ता गराएको रिट पूर्ण इजलासमा पठाउन आदेश गरेको हो । शुक्रबार र आइतबार दुई दिन बहसपश्चात संयुक्त इजलासले विगतको यथास्थितिमा राख्ने निर्णयलाई यथावत राख्दै सर्वोच्च अदालतको पूर्ण इजलासमा पठाउने आदेश गरेको सर्वोच्च अदालतको प्रशासनले जनाएको हो । कानुन विपरीत जसपाले दलको मान्यता पाएको भन्दै जनता समाजवादी पार्टी नेपालले निर्वाचन आयोगविरुद्ध मुद्दा दायर गरेको थियो। जसपा नेपालबाट वरिष्ठ नेता अशोक राईले ७ सांसद लिएर विद्रोह गर्दै जनता समाजवादी पार्टी गठन गरेका थिए। जसपा नेपालबाट अलग्गिएर जसपा गठन गरेपछि राई पक्षलाई निर्वाचन आयोगले मान्यता दिइसकेको छ ।
"कांग्रेसले सिद्धान्त, परिवर्तन, मूल्यमान्यता केहि होइन भन्ने बनाइदिन्छ : घनश्याम भुसाल","काठमाडौं : नेकपा एकीकृत समाजवादीका महासचिव घनश्याम भुसालले कांग्रेसमा गएपछि परिवर्तन, मूल्यमान्यता केहि होइन भन्ने बनाइदिने बताएका छन्। आइतबार नेपालमा समाजवादी क्रान्ति विषायक अन्तर्क्रिया कार्यक्रममा उनले संगठन भएन भने विचारको कुनै अर्थ नहुने दाबी गरेका छन्। बुर्जुवा पार्टीले बुर्जुवाहरु जन्माउने उनको बुझाई छ। उनले भने,कांग्रेसले कांग्रेस छैन भनेपनि जय नेपाल भन्ने हिँड्ने, त्यसैगरी डेमोक्रेसी भन्ने, अरु कुनै कुराको वास्ता नगर्ने मान्छे भेटिन्छन्। अरु सिद्धान्त, विचार,समाज, परिवर्तन, मूल्य मान्यता केहि होइन भन्ने बनाइदिन्छ कांग्रेसकोमा गयो भने। कांग्रेसको संगठन कांग्रेस बनाउन काम गर्दैछ। उनले एकीकृत समाजवादीले समाजवादी क्रान्ति अगाडि बढाउनुपर्ने आवश्यकता रहेको बताए। उनले भने, समाजवादी क्रान्तिको दायित्व एकीकृत समाजवादीसँग छ। ओलीको बदमासीका कारण विचारको क्रान्ति ६ वर्ष पछाडि पर्यो। हाम्रो नालायकीले फेरि विचारको क्रान्ति पछाडि पर्न दिँदैनौं भन्ने संकल्प हामीले गर्नुपर्छ। भुसालले जनताका लोकप्रिय मत र शानका साथ समाजवादको कुरा गर्ने यो अन्तिम पुस्ता हुने दाबी गरे। उनले भने,समाजवादको कुरा गर्ने म अन्तिम महासचिव हुनेछु। माधवकुमार नेपाल अन्तिम अध्यक्ष हुनेछन्।"
युवा भनेर जाँडरक्सीमा पूरै घैँटो समाप्त पार्ने प्रवृत्तिलाई एकीकृत समाजवादीमा छुट दिनु हुँदैन : नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले सबै खालका चुनौती सामना गर्दै सबै खालका अवसर उपयोग गर्नुपर्ने बताएका छन्। आइतबार नेपालमा समाजवादी क्रान्ति विषायक अन्तर्क्रिया कार्यक्रममा नेपालले जनताको विश्वास जितेर परिवर्तनको बाहक बन्नुपर्ने धारणा राखेका हुन्। नेपालले एक दलीय स्थापना गर्ने समाजवाद हुन नसक्ने टिप्पणी गरे। उनले अहिले पार्टीलाई जोगाउने कुरा पहिलो कुरा भएको बताए। अहिले विश्लेषण गर्दा यो पार्टीलाई जोगाउने, अस्तित्व रक्षा गर्ने पहिलो कुरा हो, यो पार्टीलाई बलियो बनाउने दोस्रो कुरा हो। पार्टीलाई सशक्त बनाउन,नयाँ नयाँ क्रान्तिकारी योद्धा र युवालाई आकर्षण गर्ने मूल काम हो। उनले भने,युवा भनेर भ्रष्टाचारमा चुलु्म्म डुब्ने,जाँडरक्सीमा पूरै घैंटो समाप्त पार्ने प्रवृत्तिलाई छुट दिन सकिँदैन। विचारमा प्रष्ट भएका, भाषणमा क्रान्तिकारी भएका र पार्टीको हितमा काम गर्नेलाई स्वागत गर्नुपर्ने धारणा राखे। उनले नेपाली समाजको यथार्थ विश्लेषण गरेर उपयुक्त नीति अबलम्बन गर्नुपर्ने बताए। उनले राजनीतिमा कसैलाई निषेध नगरी अगाडि बढ्नुपर्ने आवश्यकता रहेको बताए। चिनियाँ,क्युवा,भियतानाम,उत्तरकोरियाको विशेषताको समाजवादी कस्तो छ त्यसको गहिरो अध्ययन गरेर नेपाली विशेषतासहितको समाजवादको विश्लेषण गर्नुपर्ने आवश्यकता रहेको धारणा राखे। उनले भूराजनीतिक अवस्थाको पनि विश्लेषण गरेर अगाडि बढ्नुपर्ने स्पष्ट पारे। नेपालले संकटमा आफूलाई वामदेव गौतमले साथ दिएको भन्दै स्मरण गरे।"
"माओवादीबाट भाट र रावल मन्त्री बन्दै, एमाले पनि सरकारमा जाने संकेत",धनगढी : सुदूरपश्चिम सरकार विस्तार हुने भएको छ । नेकपा माओवादी केन्द्रबाट ओमविक्रम भाट (सरल) र अक्कल रावल मन्त्री हुने भएका छन् । पार्टीको केन्द्रीय नेतृत्वले मन्त्रीहरूको टुंगो लगाएपछि प्रदेश सरकार विस्तारको ढोका खुलेको हो । नेकपा एकीकृत समाजवादीका संसदीय दलका नेता दिर्घ सोडारी मुख्यमन्त्री नियुक्त भएको डेढ महिनापछि सुदूरपश्चिममा सरकार विस्तार हुने संकेत देखिएको हो । सुदूरपश्चिम सरकार विस्तारबारे प्रधानमन्त्री एवं नेकपा माओवादी केन्द्रका अध्यक्ष पुष्पकमल दाहाल र नेकपा एमाले अध्यक्ष ओलीबीच भेटवार्ता भएपछि सरकार विस्तार हुन लागेको हो। माओवादी केन्द्रले सरकारमा जाने मन्त्रीको नाम बुझाउने तयारी गरेपनि एमालेले भने निर्णय गरिसकेको छैन । एमाले उच्च स्रोतका अनुसार आज बेलुकीसम्म पनि एमाले पनि सरकारमा सहभागी हुने तयारीमा छ । स्रोतका अनुसार एमालेका प्रमुख सचेतक सुरेन्द्र बहादुर पाल र प्रदेश सभा सदस्य वीरबहादुर थापा (पातल) मन्त्री बन्दैछन्। स्रोतका अनुसार एमालेलाई आर्थिक मामिला र आन्तरिम मामिला मन्त्रालय दिने र माओवादीलाई सामाजिक विकास मन्त्रालय र उद्योग पर्यटन वन तथा वातावरण मन्त्रालयल दिने सहमतिको खाका बनेको छ । एमाले संसदीय दलका नेता राजेन्द्र सिंह रावल शनिबार काठमाडौं गएका छन् । आज केन्द्रीय नेतृत्वसँग सरकारमा जाने छलफल भएको बताइएको छ । हाल मुख्यमन्त्री सोडारी नेतृत्वको मन्त्रिमण्डलमा नागरिक उन्मुक्ति पार्टीका दुईजना मन्त्री छन् ।
"कोशी सरकारविरुद्धको मुद्दामा सुनुवाइ गर्न पूर्ण इजलास गठन , कोको छन् न्यायाधीश ?","काठमाडौं : कोशी सरकारविरुद्धको रिटको सुनुवाइ गर्न सर्वोच्च अदालतले पूर्ण इजलास गठन गरेको छ। सो मुद्दाको सुनवाइ न्यायाधीश प्रकाश कुमार ढुंगाना,अव्दुल अजीज मुसलमान र सुनिल कुमार पोखरेल सम्मिलित पूर्ण इजलास हुने भएको हो। यसअघि न्यायाधीशद्वय तिलप्रसाद श्रेष्ठ र बालकृष्ण ढकालको इजालसले रिटमाथि सुनुवाइ गर्न पूर्ण इजलासमा पठाउने आदेश दिएको थियो। यसअघि रिटमा सुनुवाइ गर्दै सर्वोच्चले जेठ ९ गते मुख्यमन्त्री नियुक्तिको प्रक्रियाको कागजात झिकाउने आदेश दिएको थियो। निर्वतमान मुख्यमन्त्री केदार कार्कीले मुख्यमन्त्री हिक्मत कार्कीलाई पदमुक्त गरी मुख्यमन्त्रीमा आफूलाई निरन्तरता दिन माग गर्दै सर्वोच्च अदालतमा दायर गरेका थिए। कोशीका मुख्यमन्त्री केदार कार्कीलाई वैशाख १५ गतेभित्र विश्वासको मत लिइसक्नुपर्ने समय दिइएको थियो। तर,उनले विश्वासको मत पनि नलिने र राजीनामा नदिने अडान लिएपछि एमाले र माओवादीले नयाँ सरकार गठनको प्रक्रिया अघि बढाउन प्रदेश प्रमुखलाई पत्र बुझाएका थिए। त्यसपछि प्रदेश प्रमुख खापुनले दुई दिनको समय दिएर नेपालको संविधानको धारा १६८ को उपधारा (५) अनुसार नयाँ सरकार गठनको लागि दाबी पेश गर्न आह्वान गरेका थिए। नेकपा एमाले र नेकपा माओवादी केन्द्र ५२ सांसदको समर्थनमा हिक्मत कार्कीले मुख्यमन्त्रीमा दावी गरेका थिए। सनाखत पछि प्रदेश प्रमुख खापुङ्गले उनलाई मुख्यमन्त्रीमा नियुक्त गरेका थिए। प्रदेश प्रमुख परशुराम खापुंगले नयाँ सरकार गठनका लागि आह्वान गरेलगत्तै त्यसका विरुद्ध मुख्यमन्त्री कार्की सर्वोच्च पुगेका हुन्। आफू नेतृत्वको सरकार हुँदाहुँदै अर्को सरकार आह्वान गर्नु संविधानविपरित भन्दै यसलाई रोक्नुपर्ने उनको दावी छ। उनले कोशीको मुख्यमन्त्रीमा आफूलाई निरन्तरता दिनुपर्ने बताउँदै अन्तरिम आदेशको माग समेत गरेका छन्। प्रदेश प्रमुखको कार्यालय ,कोशी प्रदेश प्रमुख खापुङ,कोशी प्रदेशका सभामुख अमरबहादुर विष्ट,संकल्प प्रस्तावका प्रस्तावक रेवतीरमण भण्डारी,संकल्प प्रस्तावका समर्थक गणेशप्रसाद उप्रेती र किशोर चन्द्र दुलाल र नेकपा एमालेका संसदीय दलका नेता तथा सांसद हिक्मत कुमार कार्कीलाई रिटमा विपक्षी बनाइएको छ। संविधानको धारा १६८ को उपधारा (५) अनुसार मुख्यमन्त्री बनेका केदार कार्कीले सरकारमा सहभागी दलले समर्थन फिर्ता लिएको ३० दिनभित्र विश्वासको मत नलिएपछि प्रदेश प्रमुख खापुङले उनलाई पदमुक्त गर्दै धारा १६८ को उपधारा (५)अनुसार नै नयाँ सरकार गठनका लागि आह्वान गरेका थिए।"
उपेन्द्र यादवको दल विभाजनविरुद्धको रिटमा आज पनि सुनुवाइ,"काठमाडौं : जनता समाजवादी नेपाल पार्टीका अध्यक्ष उपेन्द्र यादवले जसपा विभाजनविरुद्ध सर्वोच्च अदालतमा दायर गरेको रिटमा आज पनि सुनुवाइ हुने भएको छ। रिटको पेशी न्यायाधीश हरिप्रसाद फुयाँल र तिलप्रसाद श्रेष्ठको इजलासमा तोकिएको छ। शुक्रबार सोही इजलासमा सुनुवाइ नसकेपछि 'हेर्दाहेर्दै'मा राखिएको थियो। जसपा नेपाल फुटाएर गएका अशोक राईसहितका नेताहरूले निर्वाचन आयोगमा नयाँ दल दर्ता गराएपछि त्यसलाई खारेजीको माग गर्दै यादव सर्वोच्च अदालत गएका हुन्। तर,यादवले जसपा नेपाल छोडेका नेताहरुले दिएको निवेदनको आधारमा अर्को दल दर्ता गर्नू गैरकानुनी भएको जिकिर गर्दै सर्वोच्चमा रिट दिएका थिए। यसैगरी यादवले आफ्नो दल छाडेर गएका सातजना सांसदलाई कामकाजमा रोक लगाउन माग गर्दै अर्को रिट दिएका थिए। दुवै रिटलाई एकसाथ राखेर जेठ १४ सुनुवाइका लागि पेशी तोकिए पनि उक्त दिन हेर्न नभ्याइने सूचीमा राखिएको थियो। रिटमाथिको पहिलो सुनुवाइमा सर्वोच्चले यादवको पक्षमा अल्पकालीन आदेश जारी गरेको थियो। तर ,जसपा नेपालबाट फुटेर दर्ता भएको राई नेतृत्वको जसपाका सातजना सांसदलाई प्रधानमन्त्री 'प्रचण्ड' लाई विश्वासको मत दिनबाट रोक्न यादव सर्वोच्च पुगे पनि सातैजना सांसदले विश्वासको मत दिएका थिए। राई नेतृत्वको जसपा प्रचण्ड नेतृत्वको सरकारमा सहभागी भएको छ। जसपाबाट प्रदीप यादव स्वास्थ्य मन्त्री,नवलकिशोर साह सुडी वनमन्त्री र हसिना खान राज्यमन्त्री छन्।"
वामदेवलाई स्मरण गर्दै माधव नेपालले भने : राजतन्त्रविरुद्धको आन्दोलनमा ढृढता साथ मसँग उभिए,"काठमाडौं : नेकपा एकीकृत समाजवादीका अध्यक्ष माधवकुमार नेपालले राजतन्त्र उन्मुलन गराउन वामदेव गौतमले साथ दिएको स्मरण गरेका छन्। आइतबार नेपालमा समाजवादी क्रान्ति विषायक अन्तर्क्रिया कार्यक्रममा नेपालले सबैले खुट्टा कमाएको बेला वामदेव ढृढताका साथ गणतन्त्रको पक्षमा उभिएको दाबी गरेका हुन्। म सम्झिरहेको छु,राजतन्त्रले निरंकुश, तानाशाहीको स्वरुप अगालेपछि पार्टीको बैठकमा राजतन्त्र उन्मुलन गराउनुपर्छ भनेर समय हाम्रो पार्टीको बैठक बस्यो। एमाले केन्द्रीय कमिटीको कुरा हो। त्यो पार्टी बैठकमा केहि मान्छेका खुट्टा काम्न थाले, विश्वास जाग्न सकेन गणतन्त्रको कुरा गरेर हुन्छ त्यो अहिले समय भएको हुन्छ भनेर । नेपालले भने, म महासचिव थिए त्यतिबेला, दाहिने बस्नेले पनि रोक्या छ, देब्रे बस्नेले पनि रोक्या छ। त्यो बेला मलाई ढृढता साथ दिने वामदेव गौतमलाई आज स्मरण गर्न चाहन्छु। उहाँले त्यो चुनौतीको बेलामा त्यो गणतन्त्रको आन्दोलनको मोर्चाको उहाँ मेचीदेखि महाकालीसम्म जानुभएको थियो। ढृढता साथ उभिनु भएको थियो, त्यति सजिलै गणतन्त्र आएको होइन। हाम्रो पार्टीमा मात्र होइन अरु पार्टीमा पनि खुट्टा कामेको थियो।"
सोमबार देशका यी स्थानमा हुने छ वर्षा,"काठमाडौं : सोमबार देशका कोशी, बागमती र गण्डकी प्रदेश लगायत देशको पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार कोशी प्रदेश लगायत बागमती र गण्डकी प्रदेशका पहाडी भूभागका थोरै स्थानहरूमा तथा बाँकी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। लुम्बिनी, कर्णाली र सदूररपश्चिम प्रदेशको थोरै स्थानहरुमा हावा हुरीको पनि सम्भावना रहेको छ। सोमबार राति कोशी र सुदूरपश्चिम प्रदेश लगायत बागमती, गण्डकी र कर्णाली प्रदेशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने महाशाखाले जनाएको छ। कोशी प्रदेश लगायत बागमती र गण्डकी प्रदेशका पहाडी भूभागका थोरै स्थानहरूमा तथा बाँकी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ।"
बिलबिजक भएको लत्ताकपडा लिलामीका लागि भन्सार बुझाएपछि पीडित पुगे अदालत,"झापा : झापामा सशस्त्र प्रहरीले कानुन बमोजिमको बिलबिजक भएको लत्ताकपडा लिलामीका लागि भन्सार बुझाएपछि पीडित बनेका व्यवसायी न्याय माग्दै अदालत पुगेका छन्। सशस्त्रले काम देखाउन र कमिसन पाइने लोभले गोदाममा छापा मारेर बिलबिजक भएको लत्ताकपडा बेवारिसे भन्दै मेची भन्सार कार्यालय काँकडभिट्टा बुझाएको थियो। सशस्त्र प्रहरीले बिलबिजक भएको सामान नियम मिचेर भन्सार बुझाएको र भन्सारले समेत आफ्नो क्षेत्राधिकार मिचेको भन्दै कचनकवल गाउँपालिका६ बनियानीस्थित एके सप्लायर्सका सञ्चालक अरुण साह बानियाले उच्च अदालत विराटनगर, इलाममा रिट निवेदन दर्ता गराएका छन्। सप्लासर्यका सञ्चालक साहले मेची भन्सार कार्यालय र सशस्त्र प्रहरी बल नेपाल प्रस्तावित, सीमा सुरक्षा गुल्म घेरावारिका डीएसपी प्रभातकुमार गौतमलाई विपक्षी बनाएर जेठ २२ गते रिट हालेका हुन्। रिट परेपछि उच्च अदालत विराटनगर, इलाम इजलासका न्यायाधीश रामदेवी पराजुलीले विपक्षीहरूको नाममा कारण देखाऊ आदेश जारी गरेको छ। साथै दुवै पक्षलाई जेठ २९ गते छलफलका लागि झिकाउन आदेश पनि जारी गरेको छ। घटना अनुसार सशस्त्र प्रहरी बल नेपाल प्रस्तावित, सीमा सुरक्षा गुल्म घेरावारिका डीएसपी गौतमले गत जेठ ७ गते दिउँसोको समयमा एके सप्लायर्सले कचनकवल६ बनियानीस्थित जमनाल मियाँको घर भाडा लिएर राखिएको गोदाम घर घेराउ गर्न पुगेका थिए। बिलबिजक भएको लत्ताकपडा सशस्त्रले जबरजस्ती लैजान खोज्दा व्यापारीसँग घटनास्थलमा विवाद भएको थियो। व्यापारी साहले राजश्व कर्मचारी नआएसम्म गोदामको ताला नखोल्ने अडान लिएपछि विवाद झन् बढेको थियो। लगतै सशस्त्रले आन्तरिक राजश्व कार्यालय भद्रपुरका कर्मचारीलाई बोलाए। राजश्वका कर अधिकृत तिलक थापा मगर र नायव सुब्बा विशाल काफ्ले घटनास्थल पुगे। त्यसपछि व्यापारी साहले गोदाम ताला खोलिदिए। साहले बिलबिजक देखाएपछि सोही अनुसार राजश्वका कर्मचारीहरूले सामान चेकजाँच गरे। बिलबिजक अनुसारको सामान यकिन गर्न नसकेपछि सशस्त्रलाई जिम्मा लगाएर राजश्वका कर्मचारी हिँडे। बिलबिजक भएको सामान राजस्व अनुसन्धान कार्यालय इटहरी लैजानु पर्नेमा सशस्त्रले मेची भन्सार कार्यालय बुझाएको छ। सशस्त्रले भारतबाट अवैध रूपमा चोरी तस्करी गरी लुकाइछिपाई गोदाममा राखिएको भन्दै २३ पोका कपडा ४८ लाख १८ हजार ७०० मूल्य तोकेर सोमबार नै मेची भन्सार बुझाएको छ। सशस्त्रले बेवारिसे अवस्थामा भेटिएको भनी सामान भन्सार बुझाएको मेची भन्सार कार्यालयका सूचना अधिकारी गणपति कँडेलले बताए। तर, सशस्त्रका डीएसपी गौतमले सबै सामानको उल्लेखित भ्याट बिलको ओसी लगेको व्यवसायीको दाबी छ। बिल लुकाएर डीएसपीले शक्तिको आडमा वैध सामानलाई अवैध भन्दै भन्सार बुझाएको व्यवसायी साहले बताए। लाइन मिलाउन व्यापारी तर्साउने काम भएको उनको आरोप छ। अनुज टेड्रिङ एन्ड सप्लायर्स भद्रपुर र जय श्री दुर्गा भवानी स्टोर बिर्तामोडबाट खरिद गरी ल्याएर भण्डारण गरी राखेको सामानको भ्याट बिल सुरक्षित रहेको उनको भनाई छ। मेची भन्सारमा बुझाएको बरामदी मुचुल्का पनि प्रहरीले बिलबिजक उल्लेख गरेको छैन। गोदाममा छापा मारेर कपडा लगेको सशस्त्रले नेपाल प्रहरीलाई समेत बोलाएर स्थानीयलाई झुटो मुचुल्कामा हस्ताक्षर गर्न लगाएको छ। सशस्त्रले झुक्क्याएर मुचुल्कामा हस्ताक्षर गराई आफ्नो पक्षमा प्रमाण खडा गरेको स्थानीय जुनेल आलमले बताए। बनियानीका प्रहरीले साक्षीमा बसिदिनु भन्दै हस्ताक्षर गराएको बताउँदै उनले भने, विश्वासको भरमा हस्ताक्षर गरेको हुँ, मुचुल्का पढेर पनि सुनाउनु भएन, हामीलाई झुक्क्याएर हस्ताक्षर गराएकोले यस बारेमा अदालत सम्म जान तयार छु।"
जोमसोम बजार जोगाउन कालिगण्डकी नदी नियन्त्रणको काम धमाधम,"जोमसोम : जलवायु परिवर्तनका कारण पछिल्लो समय हिमाली जिल्ला मुस्ताङमा कालिगण्डकी नदीबाट कटानको उच्च जोखिममा पर्दै आइरहेको छ। नदी उकास र नदी कटानले मुस्ताङको तटीय क्षेत्रका करिव १३ गाउँ जोखिममा परेका छन्। कालिगण्डकी नदी कटान न्यूनीकरण गर्ने उद्देश्यसहित मुस्ताङको सदरमुकाम जोमसोम बजारलाई जोगाउन कालिगण्डकी नदी नियन्त्रण तटबन्ध योजना अघि बढेको छ। संघीय सरकार अन्तर्गतको जलश्रोत तथा सिंचाइ विभागले तटबन्ध योजना अघि बढाएपछि अहिले धमाधम तटबन्ध निर्माणको कामले गति लिएको हो। साकुरा ईन्ड्राईभ जेभी कन्ट्रक्सनले जनाएको कम्पनीका प्रतिनिधि प्रेमबहादुर खत्रीले संघीय आयोजनाको ठेक्का सम्झौता ढिलो भएकाले तटबन्ध निर्माणको काम ढिलो सुरु भएको बताए। उनले बर्खायाम लागे पनि सम्भव भएका स्थानमा नदी डाईभर्सन गरी तटबन्धको कामलाई तीव्रता दिने जनाए। उनले जोमसोमको ३ सेसनमध्ये बीचको सेसनमा काम भइरहेको र उक्त सेसन असारमै सक्ने दावी गरे। जोमसोम बजारलाई कालिगण्डकी नदीको कटानबाट जोखिम न्यूनीकरण गर्ने उद्देश्यले जलश्रोत तथा सिंचाइ विभागले ८ करोड लागतमा साकुरा ईन्ड्राईन जेभी कन्टक्सन काठमाडौंसँग ठेक्का सम्झौता गरेको थियो। घरपझोङ गाउँपालिका४ जोमसोम बजार जोगाउन जोमसोम पक्की पुल तलदेखि जिल्ला प्रशासन कार्यालय र नेपाली सेनाको आर्मी क्याम्प जोड्ने झोलुङे पुलसम्मको दुरीको दुई ठाउँमा कालिगण्डकी छेक्न ८ करोड लागतमा ठेक्का सम्झौता भइ अहिले काम अघि बढेको निर्माण कम्पनीका इन्जिनीयर कृष्णदेव शाहले जानकारी दिए। जोमसोम पक्की पुल र झोलुङे पुलको दुरीमा कुल ४१८ मिटर लम्बाइको आरसीसीसहितको तटबन्ध निर्माण गरिने इन्जिनियर शाहले उल्लेख गरे। जसमध्ये ८०० घनमिटर पल्पकंक्रिट वाल, २२० घनमिटर आरसीसी वाल र ५०० सय घनमिटर ग्याविन वालको संरचना निर्माण हुने कम्पनीका इन्जिनियर शाहको भनाइ छ। जलश्रोत तथा सिंचाइ विभागद्वारा मुस्ताङको जोमसोम स्थित झोलुङे पुलको पश्चिमतर्फ तल र माथि २ सय मिटर पल्पकंक्रिट वालको तटबन्ध निर्माण हुनेछ। जोमसोमको काठेपुल स्थित पूर्वतर्फ कालिगण्डकी मोडको दुई स्थानमा २१८ मिटर लामो तटबन्ध निर्माण गरिने निर्माण कम्पनीले जनाएको छ। जोमसोम काठेपुल तलको कालिगण्डकी पूर्व मोडको तलमाथि दुई सेसनमा नदीको सतहदेखि तलको साढे ३ मिटर गहिराइमा साढे १ मिटर अग्लो कटअफ वाल र ५० सेमी अग्लो साढे ३ मिटर चौडा र्याप ढलान हुनेछ। यस्तै नदी नियन्त्रण तटबन्दको स्टक्चर माथि ४ मिटर अग्लो पल्मकंक्रिट वाल र त्यस माथि दुई लियरमा ग्याबिन वाल हुनेछ। घरपझोङ४ जोमसोममा सुरु गरिएको नदी नियन्त्रण योजनाको सम्झौता अवधि एक वर्षको रहेको छ। निर्माण कम्पनीले आगामी आर्थिक वर्षभित्रै सक्ने गरी नदी नियन्त्रणको काम तीव्र गतिमा अघि बढाइएको इन्जिनियर शाहले बताए। जोमसोम काठे पुल २ सेसन र झोलुङे पुलको क्षेत्रको पश्चिममा प्लम कंक्रिट तथा ग्याबिन वाल निर्माण हुनेछन्, इन्जिनियर लासिवाले भने, दुई हप्ता अघिबाट फिल्डमा काम सुरु भइसक्यो, फिल्डमा पर्याप्त जनशक्ति र उपकरण परिचालन भइरहेको छ। जलश्रोत तथा सिंचाइ विभागले निर्माण गर्ने जोमसोमका दुई स्थानको तटबन्ध निर्माणको योजनाले जोमसोम बजारक्षेत्रका सरकारी कार्यालयहरु तथा जोमसोम आसपासका बस्तीहरुलाई कालिगण्डकी नदी कटानको जोखिमबाट धेरै हदसम्म न्यूनीकरण गर्ने अपेक्षा गरिएको छ। यसअघि कालिगण्डकी नदी नियन्त्रणका लागि २०७७ सालमा राष्ट्रिय योजना आयोगले जोमसाममा वृहत नदी नियन्त्रण परियोजना ल्याएको थियो। योजना आयोगले घरपझोङ४ जोमसोम स्थित पञ्चिमतर्फ सशस्त्र प्रहरी बल ३३ नं गुल्म हेडक्वाटरदेखि जोमसोम पक्की पुलसम्म १ हजार १ सय ५० मिटर र जोमसोम पक्की पुलदेखि जोमसोम कोरला राजमार्ग सडकको पूर्वउत्तरतर्फ ९ सय मिटर लामो तटबन्ध निर्माण गरेको थियो। संघीय आयोजना अन्तर्गत निर्माण भएको उक्त तटबन्ध ९ करोड ४२ लाख लागतमा एपेक्सअमित जेभीले निर्माण सम्पन्न गरेको थियो। यसैगरी कालिगण्डकी करिडोर बेनीजोमसोमकोरला सडक आयोजनाले सडकमार्गसँग जोडिएका पश्चिमतर्फको क्षेत्रमा कालिगण्डकी नदी नियान्त्रण गरी सडक स्तरोन्नति गर्न आरसीसी तटबन्धको कामलाई निरन्तरता दिइरहेको छ। यस्तै दुई वर्षअघि नेपाल नागरिक उड्यन प्राधिकरणले जोमसोम विमानस्थलको क्षेत्रलाई नदी कटानमा सुरक्षित राख्न आरसीसी वाल निर्माण गरेको थियो।"
विद्यार्थीले हामीलाई गाडीभित्रै जलाउन खोजेका थिए : डा अधिकारी,"विराटनगर : महेन्द्र मोरङ आदर्श बहुमुखी क्याम्पसका विविद्यार्थीहरुले विराटनगरमा सरकारी गाडीमा आगजनी र तोडफोड गरेका छन्। विद्यार्थीले विराटनगर महानगरपालिका१२ स्थित क्याम्पसको गेटअगाडि सडकमा गुडिरहेको कोशी प्रदेश योजना आयोगको को १ झ ६४४ नम्बरको गाडीमा बिहान १०:१५ बजेतिर आगजनी गरिदिए। दमकलको सहयोगले आगो नियन्त्रणमा लिइएको थियो। तर, आगोले जलेर गाडी पूर्णरूपमा क्षतिग्रस्त भएको छ। चालक र आयोगका उपाध्यक्ष डा राजेन्द्र अधिकारी सवार गाडी रोकेर विद्यार्थीहरुले आगो लगाइदिएका हुन्। खाना खाएर कार्यालयतिर आउँदै गर्दा गाडीमा विद्यार्थीले आगजनी गरिदिएको जानकारी डा अधिकारीले दिए। हामी खाना खाएर आउँदै थियौं। क्याम्पसअगाडि आइपुगेपछि सरकारी गाडी आयो भनेर होहल्ला गर्दै विद्यार्थीहरुको एउटा समूह दौडिएर आयो। कसैका हातमा ढुंगा थिए। एक जनाले पेट्रोल बोकेका थिए, उनी भन्छन्, एक्कासि आएर विद्यार्थीले ढुंगामुडा गर्दै तोडफोड गर्न थाले। एक जनाले पेट्रोल छर्किएर गाडीमा आगो सल्काए। हामी हतारहतार गरेर बाहिर निस्कियौं। म एकतिरबाट र गुरुजी (चालक) अर्कोतिरबाट निस्किन सफल भयौं। डा अधिकारीले आगो लगाएर आफूहरुलाई गाडीभित्रै जलाउन खोजिएको पनि बताए। गाडीभित्र भएका हामीलाई कुनै सोधीखोजी गरिएन। विद्यार्थीको समूहले एक्कासि तोडफोड र आगजनी गर्न थाल्यो। तत्काल बाहिर निस्किन सकेकाले हामी बच्यौं, उनले भने, आगो लगाएर हामीलाई गाडीभित्रै जलाउन खोजेका थिए। तर, तत्काल बाहिर निस्किन सकेकाले उनीहरु सफल भएनन्। यो कस्तो अराजकता हो ? उनले प्रदेश योजना आयोगको गाडीभन्दा पनि सरकारी गाडी भनेर विद्यार्थीले जलाएको बताए। तर, आफूहरु तत्काल बाहिर निस्किन सफल भएकाले ठूलो दुर्घटना हुन नपाएको डा अधिकारीको भनाइ छ। सडकमा पार्किङ गरेर राखिएका ५ गाडी तोडफोड विद्यार्थीहरुले विराटनगर१२ पञ्चालीस्थित कञ्चनजंघा पार्टी प्यालेसनजिक सडकमा पार्किङ गरेर राखिएका ५ वटा गाडीमा तोडफोड गरेर क्षति पुर्याएका छन्। पार्टी प्यालेसमा विद्युत प्राधिकरणको गोष्ठी थियो। कार्यक्रममा सहभागी हुन पुगेकाहरुले प्रयोग गरेको विद्युत प्राधिकरणका गाडी विद्यार्थीले तोडफोड गरिदिएको प्रहरीको भनाइ छ। मोरङ प्रहरीका प्रवक्ता डीएसपी ज्ञानेन्द्रबहादुर बस्नेतका अनुसार बीएबी ८१८०, बागमती प्रदेश ०१००१ ञ २७०१, बा १ ञ २४१९, बाग्मती प्रदेश ०१००१ ञ २७९० र बा १ ञ १८८७ नम्बरको गाडीमा तोडफोड गरिएको छ। ढुंगामुडा र तोडफोडबाट गाडीका सिसा फुटेको उनले बताए। अन्दाजी ९ जनाको समूह गाडी तोडफोड गरेर फरार भएको डीएसपी बस्नेतको भनाइ छ। घटनापछि विद्यार्थीको समूह क्याम्पसभित्र प्रवेश गरेको प्रहरीले जनाएको छ। क्याम्पस भित्रबाट प्रहरीमाथि ढुंगामुढा गर्दै क्याम्पस भित्रबाट विद्यार्थीले प्रहरीलाई लक्षित गरेर ढुंगामुढा गरिरहेका छन्। स्थितिलाई नियन्त्रणमा लिन जिल्ला प्रहरी कार्यालय मोरङबाट डीएसपी वेदप्रकाश जोशी र वडा प्रहरी कार्यालय विराटनगरबाट डीएसपी बुद्द श्रेष्ठको नेतृत्वमा ठूलो संख्यामा प्रहरी परिचालन गरिएको छ। प्रहरीलाई लक्षित गरेर विद्यार्थीले क्याम्पस भित्रदेखि नै ढुंगामुढा गरिरहेका हुन्। डीएसपी बस्नेतले सरकारी गाडीमा आगजनी र तोडफोड गर्नेको खोजी भइरहेको बताए। घटनामा संलग्नको पहिचान भइसकेको छैन। पहिचान गरेर कारबाहीको दायरामा ल्याउन अनुसन्धान सुरु गरिएको छ, उनले भने, घटनाका सम्बन्धमा थप प्रमाण जुटाउन सीसी क्यामेरा फुटेज हेर्ने र अध्ययन गर्ने काम भइरहेको छ। सरकारी सवारीसाधनमा आगजनी र तोडफोड गर्नेलाई कारबाहीको दायरामा ल्याइने छ। मोरङको रंगेलीबाट बिहीबार पक्राउ परेका महेन्द्र मोरङ क्याम्पसको स्ववियु (स्वतन्त्र विद्यार्थी युनियन) र नेपाल विद्यार्थी संघ (नेविसंघ)का सदस्य दीपक यादवलगायतलाई छाड्नुपर्ने लगायतका माग राखेर विद्यार्थीले गाडीमा आगजनी एवं तोडफोड गरेको प्रहरीको भनाइ छ। निजी विद्यालयले लिने शुल्क कम गर्नुपर्ने र शिक्षक नियुक्ति नियम अनुसार हुनुपर्ने माग राख्दै पुगेका विद्यार्थीहरुको समूहले कार्यकक्षभित्रै प्रवेश गरेर रंगेली नगरपालिकाका कार्यवाहक मेयर एवं रंगेली८ का वडाध्यक्ष ढकप्रसाद आचार्य र प्रमुख प्रशासकीय अधिकृत ओमकारप्रसाद न्यौपानेमाथि दुर्व्यवहार तथा हातपात गरेको थियो। सोही समूहको आक्रमणमा परेर नगरप्रहरीहरु सुनीता पौडेल, प्रमोद पासवान, पदमबहादुर थापा र ज्योति घिमिरे घाइते भएका थिए। आक्रमण एवं दुव्र्यवहारमा संलग्न यादवसहित ६ जनालाई पक्राउ गरी अभद्र व्यवहार मुद्दा चलाउन म्याद थप गरेर प्रहरीले अनुसन्धान अघि बढाएको छ। पक्राउ पर्नेमा २३ वर्षीय यादवसहित २० वर्षीय राहुल यादव, रुकुम यादव, रंगेली७ का १८ वर्षीय रमणकुमार राय, रंगेली८ का १९ वर्षीय विषेक झा र रंगेली२ का मिलन मिश्र रहेका छन्। तर, उनीहरुलाई बिनासर्त छाड्नुपर्ने माग राख्दै महेन्द्र मोरङ क्याम्पसका विद्यार्थीहरु आन्दोलित बनेका हुन्। विद्यार्थीले शुक्रबार कोशी राजमार्गअन्तर्गत विराटनगरको रोडशेष चोकमा केहीबेर यातायात अवरुद्ध पारेर प्रदर्शन गरेका थिए। विद्यार्थीको अवरोध र प्रदर्शनले सवारीसाधन आवागमन केहीबेर ठप्प भएको थियो। क्याम्पसको स्ववियुका कार्यवाहक सभापति प्रशान्त यादवले आफूहरुको आन्दोलन जारी रहेको बताए। पक्राउ परेकालाई तत्काल रिहाइ नगरे आन्दोलनलाई थप सशक्त बनाइने छ, उनले भने, आन्दोलनमै उत्रिएका विद्यार्थीले सरकारी गाडीमा आगजनी र तोडफोड गरेका हुन्। यादवले विद्यार्थीको हकहितका लागि आवाज उठाउँदा र शैक्षिक क्षेत्र सुधारको माग राख्दा पक्राउ गरेर थुन्नु जायज नभएको दाबी गरे।"
"मोटरसाइकल दुर्घटनामा प्रहरी सहायक निरीक्षकको मृत्यु, हवल्दार गम्भीर घाइते",सिन्धुली : सिन्धुलीको फिक्कल गाउँपालिका५ झगरेबेसीमा मोटरसाइकल दुर्घटना हुँदा प्रहरी सहायक निरीक्षकको मृत्यु भएको छ। अर्का प्रहरी सहायक हवल्दार गम्भीर घाइते भएका छन। आइतबार दिउँसो प्रदेश ३०२००१ ब ४७९ नम्बरको मोटरसाइकल दुर्घटना हुँदा कमला नगरपालिका९ धनुषा घर भई प्रहरी चौकी रत्नावतीमा कार्यरत प्रहरी सहायक निरीक्षक रवीन्द्र कुमार ठाकुरको मृत्यु भएको हो। भिमाद नगरपालिका७ तनहुँ घर भई सोही चौकीमा कार्यरत प्रहरी सहायक हवलदार सूर्यकुमार श्रेष्ठ गम्भीर घाइते भएका छन्। ठाकुर प्रहरी चौकी रत्नावतीका इन्चार्ज समेत हुन्। जिल्ला प्रहरी कार्यालयका प्रहरी उपरीक्षक गोविन्द राज काफ्लेका अनुसार ठाकुर प्रहरी चौकी रत्नावतीका इन्चार्ज समेत हुन्। सोल्पाडाँडाबाट गस्ती गर्दै चौकीतर्फ फर्कने क्रममा प्रहरी सहायक निरिक्षक ठाकुरले चलाएको मोटरसाइकल आफै अनियन्त्रित भई दुर्घटना भएको हो। दुर्घटनामा गम्भीर घाइते भएका प्रहरी सहायक निरीक्षक ठाकुरको सुनकोशी गाउँपालिका७ खाल्टेमा स्थित आत्मीय सामुदायिक अस्पतालमा उपचारका लागी ल्याइपुर्याएको भए पनि चिकित्सकले मृत्यु भएको घोषणा गरेका थिए। गम्भिर घाइते सहायक प्रहरी हवल्दार श्रेष्ठलाई भने स्थानीय अस्पतालमा सामान्य उपचारपछि थप उपचारका हेलिकप्टर मार्फत काठमाडौंको महाराजगञ्जस्थित नेपाल प्रहरी अस्पतालमा पठाइएको प्रहरी उपरीक्षक काफ्लेको भनाइ छ।
गोरखाका दुई युवा तिब्बतमा पक्राउ,"गोरखा : गोरखा छेकम्पारका दुई युवालाई तिब्बत प्रहरीले पक्राउ गरेको छ। चुमनुब्री गाउँपालिका७ (साविक छेकम्पार गाविस) स्थित लामागाउँका कर्मा राप्के लामा र छुले गाउँका कर्मा छेदेन लामालाई प्रहरीले पक्राउ गरेको हो। उनीहरु दुवैजना अन्दाजी ३० बर्षका युवाहरु हुन्। करिब डेढ महिनाअघि दुवै जनालाई तिब्बती प्रहरीले तिब्बती भूमिबाटै पक्राउ गरेको स्थानीयबासीले बताएका छन्। तिब्बती पक्षबाट टेलिफोन सम्पर्क गरी बोलाएर पक्राउ गरेको बताइएको छ। उनीहरु पक्राउ परेको बारे ढिला गरी जानकारी आएको सो गाउँपालिकाका अध्यक्ष निमा लामाले जनाएका छन्। उनीहरु तिब्बतमा पक्राउ परेका छन् भन्ने अनौपचारिक रुपमा जानकारीमा आएको छ, तर आधिकारिक रुपमा आएको छैन, गाउँपालिकाका अध्यक्ष लामाले भने, पक्राउ परेकाहरुको परिबारले पनि आधिकारिक रुपमा जानकारी गराएका छैनन्। जिल्ला प्रहरी कार्यालय गोरखाले पनि सो घटना बारे अनौपचारिक रुपमा मात्र थाहा पाएको जनाएको छ। सो गाउँका सबैजना यार्सागुम्बा संकलन गर्न लेकमा गएको हुँदा सत्यतथ्य सोधपुछ गर्न नसकिएको प्रहरीको भनाइ छ। पक्राउ परेका दुई युवाका आफन्तजनसहित सबै गाउँले तिब्बती सीमा आसपासको लेकमा यार्सागुम्बा संकलन गर्न गएको हुँदा विस्तृत जानकारी प्राप्त हुन सकेको छैन। पक्राउ पर्नुका कारण तथा पक्राउ परेको मिति समेत खुलेको छैन। बिगत पाँच बर्षदेखि चिनियाँ सरकारले गोरखा र तिब्बतको सीमानामा पर्ने मुलाढाज्यान नाका बन्द गरेको छ। नाका बन्द भए पनि यी दुई युवालाई सीमानामा बोलाएर पक्राउ गरेको हो। गम्भीर आरोपमा उनीहरु पक्राउ परेको हुनसक्ने स्थानीयबासीको अनुमान छ। जिल्ला सदरमुकामबाट ५० कोशभन्दा टाढा रहेको छेकम्पार तिब्बती सीमा क्षेत्रमा पर्ने गोरखाको अन्तिम गाउँ हो।"
कर्णालीको झोलुङ्गे पुलमा अड्किएका खच्चडको उद्धार,"अछाम : कर्णाली नदीमा रहेको झोलुङ्गे पुलको जाली लत्रिँदा बीच भागमै अड्किएका ११ खच्चडको जीवितै उद्धार गरिएको छ। दुई खच्चडको भने मृत्यु भएको छ। अछामको पञ्चदेवल बिनायक नगरपालिका९ कालेकाडा र दैलेखको आठबिस नगरपालिका६ खिड्कीजिउला जोडने झोलुङ्गे पुलको जाली लत्रिएपछि आज बिहानदेखि १३ खच्चड पुलको बीच भागमा अड्किएका थिए। खच्चडलाई पुलको जाली काटेर कर्णालीमा खसाली उद्धार गरिएको अछामका प्रहरी नायव उपरीक्षक सन्तोष पाठकले जानकारी दिए। पुलको जाली काटेर उद्धार गर्ने क्रममा दुई खच्चडको मृत्यु भएको हो उनले भने, बाँकीको डुङ्गाको सहायताले जीवितै उद्धार गर्न सफल भयौँ। पुलको दाहिने तर्फको जाली लत्रिएको थियो। खट्टा जालीभित्र पसेपछि खच्चड पुलमा अड्किएका थिए। पुलको दाहिने तर्फको भाग पुरै बाङ्गो भएको छ। उद्धारमा अछामस्थित नेपाली सेनाको गोरख बक्स गणको टोली, नेपाल प्रहरी, सशस्त्र प्रहरी बल तथा स्थानीयवासी खटिएका थिए।"
राष्ट्रिय अनुसन्धान विभागका उपअनुसन्धान निर्देशक चौधरीविरुद्ध मुद्दा,"काठमाडौं : अख्तियार दुरूपयोग अनुसन्धान आयोगले राष्ट्रिय अनुसन्धान विभागका उपअनुसन्धान निर्देशक हेमन्त चौधरीविरुद्ध मुद्दा दायर गरेको छ। नक्कली शैक्षिक प्रमाणपत्रको आरोपमा उनीविरुद्ध आइतबार विशेष अदालत काठमाडौंमा मुद्दा दायर भएको अख्तियारले जनाएको छ। चौधरीले मगध विश्वविद्यालय, बोधगया,भारतबाट बीए उत्तीर्ण गरेको नक्कली शैक्षिक योग्यताको प्रमाणपत्र पेश गरी उपअनुसन्धान निर्देशक पदमा रही ओहोदा,लाभ र सुविधा लिएको पुष्टि हुन आएको अख्तियारले ठहर छ। नेपाल प्रहरी,सशस्त्र प्रहरी बल नेपाल र राष्ट्रिय अनुसन्धान विभागमा कार्यरत कर्मचारीहरूले सेवा प्रवेश र बढुवाको लागि नक्कली शैक्षिक प्रमाणपत्र पेश गरेको हुँदा छानबिन गरी पाउँ भन्ने अख्तियारमा उजुरी निवेदन परेको थियो। सोही उजुरीका आधारमा छानबिन हुँदा उप अनुसन्धान निर्देशक चौधरीले भारतको मगध विश्वविद्यालय,बोधगयाबाट बीए उत्तीर्ण गरेको नक्कली शैक्षिक योग्यताको प्रमाणपत्र पेश गरी राष्ट्रिय अनुसन्धान विभागमा अनुसन्धान अधिकृतको बढुवा, नियुक्ति र त्यसपछिका माथिल्ला विभिन्न पदको लागि समेत सोही प्रमाणपत्र पेश गरी हाल राष्ट्रिय अनुसन्धान विभाग अन्तर्गत उपअनुसन्धान निर्देशक पदमा रही ओहोदा, लाभ र सुविधा प्राप्त गरेको पुष्टि हुन आएकाले मुद्दा दायर गरेको अख्तियारका प्रवक्ता नरहरि घिमिरेले जानकारी दिए। उनीविरुद्ध भ्रष्टाचार निवारण ऐन, २०५९ को दफा १६ को उपदफा (१) बमोजिमको कसुर ,कैद र जरिवाना सजाय हुन मागदाबी गरिएको अख्तियारले जनाएको छ।"
त्रिभुवन विमानस्थलबाट सुनसहित चारजना पक्राउ,"काठमाडौं : नेपाल प्रहरीले त्रिभुवन अन्तर्राष्ट्रिय विमानस्थलबाट भन्सार छलेर ल्याइएको सुनसहित चारजनालाई पक्राउ गरी आज सार्वजनिक गरेको छ। मोरङ केराबारी गाउँपालिका९ का ३१ वर्षीय सरोज कोइराला, रौतहट कटहरिया नगरपालिका६ का २४ वर्षीय मोहम्मद इन्तेयाज आलम, सप्तरी सुरुङ्गा नगरपालिका५ का २१ वर्षीय मोहम्मद अरमान र सप्तरी खडक गरपालिका६ का ३७ वर्षीय ज्याउदिन मियाँ पक्राउ परेको प्रहरीले जनाएको हो। प्रहरीले कोइराला र आलामबाट २५ ग्राम सुनको सिक्री एक थान र ६९ दशमलव ९९ ग्राम सुनको काँचो डल्लोसहित बरामद गरिएको जनाएको छ। यस्तै, ५० ग्राम सुनको सिक्रीसहित अरमान र मियाँलाई पक्राउ गरिएको प्रहरी प्रधान कार्यालयले जनाएको छ। उनीहरु विमानस्थलको अन्तर्राष्ट्रिय आगमन पार्किङ क्षेत्रबाट पक्राउ परेको प्रहरी प्रधान कार्यालयले जनाएको छ।  रासस"
"बैंकिङ कसुरका मुद्दा बढे, सुरक्षित कारोबार गर्न आग्रह","काठमाडौं : नेपाल प्रहरीले सुरक्षित रुपमा बैंकिङ कारोबार गर्न आग्रह गरेको छ । नेपालमा निरन्तर बैंकिङ कसुरका घटनाहरु बढदै गएको भन्दै सुरक्षित रुपमा बैंकिङ कारोवार गर्न आग्रह गरेको हो । काठमाडौं उपत्यका प्रहरी कार्यालय रानीपोखरीका प्रवक्ता प्रहरी बरिष्ठ उपरिक्षक दिनेश राज मैनालीले नियतवस वा अन्जानमा बैंकिङ कसुरका घटनाहरु बढदै गएको जानकारी दिए। गत आर्थिक वर्षमा १६ हजार ३ सय २२ वटा बैंकिङ कसुरका मुद्दा दर्ता भएको भन्दै उनले यस आर्थिक वर्षमा अहिलेसम्म १३ हजार ३ सय १० वटा मुद्दा दर्ता भएको बताए । आफूले काटेको चेकअनुसारको रकम आफ्नो खातामा नभएको जानी जानी चेक दिने घटनाहरु धेरै आएको प्रहरीले जनाएको छ । बैंकिङ कसुरका घटनाहरु बढदै गएपछि प्रहरीले सामुदायिक प्रहरी कार्यक्रम अन्तर्गत जनचेतनामूलक कार्यक्रमहरु गर्दै आएको प्रहरी बरिष्ठ उपरिक्षक मैनालीले बताए। उनले बैंकिङ कसुर भएको कुरा थाहा पाएको मितिले एक वर्षभित्र जाहेरी दिन सकिने हदम्याद रहेको जानकारी दिए । बैंकिङ कसुरका प्रतिवादी कतिपय मिटरब्याजबाट पीडितसमेत रहेको भन्ने आशङ्का रहँदारहँदै पनि स्पष्ट कानुनी आधार र पर्याप्त प्रमाणको अभावले प्रतिवादी पीडित हुने अवस्था रहेको उनको भनाई छ। मैनालीले बैंकिङ कसुरका घटना धेरै आएपछि प्रहरीहरु उक्त विषयमा केन्द्रीत हुनुपर्दा अन्य शान्ति सुरक्षा, गम्भीर अपराधको अनुसन्धानमा प्रत्यक्ष वा परोक्षरुपमा असर पुगेको धारणा राखे।"
"स्क्वायर सहकारीमा साढे ७ करोड रकम हिनामिना, अध्यक्ष र सचिवसहित तीन जना पक्राउ","काठमाडौं : काठमाडौंको मखनमा रहेको स्क्वायर बचत तथा ऋण सहकारी संस्थामा करिब साढे ७ करोड रकम हिनामिना गर्ने तीन जना पक्राउ परेका छन्। पक्राउ पर्नेमा काठमाडौं महानगरपालिका१४ कुलेश्वरका ६६ वर्षीय बाशु देव मान जोशी, काठमाडौं२५ केलटोलका ६७ वर्षीय सुवर्ण सेलालिक र काठमाडौं२६ नरदेवीका ५८ वर्षीय धर्म रत्न पाछैं रहेका छन्। जोशी अध्यक्ष, सेलालिक सचिव र पाछैं सदस्य हुन्। सहकारीका सञ्चालकहरुले निक्षेपकर्ताहरुलाई आर्कषक ब्याजदर दिने भनेर प्रलोभन देखाई निक्षेपकर्ताको रकम सहकारी मुद्दती, निक्षेप, आवधिक बचत, शेयर तथा विभिन्न बचत खातामा जम्मा गर्न लगाई मासिकत्रैमासिकवार्षिक रुपमा ब्याज पाउने र निर्धारित अवधि नाघेपछि निक्षेपको सम्पूर्ण साँवा, ब्याज फिर्ता पाउने विश्वास दिलाएका थिए। संस्थामा बचतकर्ताहरुले जम्मा गरेको रकमको साँवा, ब्याज फिर्ता नदिई पटकपटक ताकेता गर्दा पनि फिर्ता नदिएकोले आफ्नो निक्षेप जोखिममा रहेको ठानी सम्बन्धित संस्थाका कर्मचारी तथा पदाधिकारीहरुलाई लामो समयदेखि ध्यानाकर्षण गराउँदा समेत नियमानुसार पाउनु पर्ने निक्षेप तथा सोको ब्याज रकम उपलब्ध गराइदिने तर्फ आवश्यक पहल नगरी संस्था नै बन्द गरी गरेका थिए। बचतकर्ताको ७ करोड ४० लाख ८७ हजार ८६० रुपैयाँ बचत रकम अपचलन तथा हिनामिना गरेको आरोपमा उनीहरूलाई केन्द्रीय अनुसन्धान ब्यूरोको टोलीले जनाएको छ। काठमाडौं महानगरपालिका, नगर कार्यापालिकाको कार्यालय, सहकारी विभागको पत्रका आधारमा काठमाडौंका विभिन्न स्थानबाट पक्राउ गरी सहकारी ऐन, २०७४ अन्तर्गतको कसूरमा जिल्ला अदालत काठमाडौंबाट म्याद थप गरेर अनुसन्धान गरिरहेको ब्यूरोले जनाएको छ।"
"उपत्यकामा ८ लाख बढी सवारीचालक कारबाहीमा, ५७ करोड ८४ लाख १९ हजार राजस्व संकलन","काठमाडौं : ट्राफिक प्रहरीले काठमाडौं उपत्यकाभित्र ट्राफिक नियम उल्लङ्घन गर्ने आठ लाख बढी सवारीचालकलाई कारबाही गरेको छ । काठमाडौं उपत्यका ट्राफिक प्रहरी कार्यालयको टोलीले चालू आर्थिक वर्षको वैशाख मसान्तसम्म काठमाडौं, भक्तपुर र ललितपुरमा ट्राफिक नियम उल्लङ्घन गर्ने आठ लाख चार हजार दुई सय ७२ सवारीचालकलाई कारबाही गरेको हो । कार्यालयका प्रवक्ता, प्रहरी वरिष्ठ उपरीक्षक (एसएसपी) जीवनकुमार श्रेष्ठले लेन अनुशासन, तीव्र गति, मादक पदार्थ सेवन, जथाभावी हर्नलगायत विभिन्न कसुरमा ती सवारीचालकहरूलाई कारबाही गर्दा ५७ करोड ८४ लाख १९ हजार राजस्व सङ्कलन गरिएको राससलाई जानकारी दिए। कारबाही गरिएकामध्ये लेन अनुशासनमा ५० हजार सात सय एक, मादक पदार्थ सेवन गरी सवारी चलाउने ३२ हजार ८३, तीव्र गतिमा सवारी चलाउने एक लाख आठ हजार आठ सय ३४, रातो बत्ती बलेको बेला सवारी चलाउने २६ हजार एक सय ३६ सवारीचालक रहेका छन् । फुटपाथमा सवारी पार्किङ गर्ने एक लाख पाँच हजार पाँच, ट्राफिक एपबाट एक हजार दुई सय २४, बढी भाडा लिने तीन सय सात, जथाभावी हर्न बजाउने आठ हजार सात सय ९९ सवारीचालक कारबाहीमा परेका छन् । अवस्था ठीक नभएको ५६ हजार पाँच सय १४, ओभरलोड पाँच हजार पाँच सय ७८, क्युआरटीमार्फत ८२ हजार नौ सय ८४, सिसिटिभीबाट ५३ हजार चार सय ६६ सवारीचालकलाई कारबाही गरिएको प्रवक्ता श्रेष्ठले बताए। ट्राफिक कार्यालयले ह्विल लकमार्फत २० हजार एक सय ६४, सवारी साधनबाट निस्कने प्रदूषणमा एक हजार तीन सय २२, जेब्राक्रसमा तीन सय ४८ जनालाई कारबाही गरेको छ । सो अवधिमा कार्यालयले मापसे, लेन र रातोबत्ती क्रस गर्ने दुई लाख एक हजार दुई सय ५४ चालकलाई ट्राफिक जनचेतनामूलक कार्यक्रम सञ्चालन गरेको छ । उपत्यकाका विभिन्न विद्यालयका २५ हजार तीन सय २७ विद्यार्थी, ५८ हजार पाँच सय ४७ सर्वसाधारण तथा पैदलयात्री, ४१ हजार नौ सय ६२ चालक तथा सहचालकलाई ट्राफिक जनचेतनामूलक कार्यक्रम सञ्चालन गरिसकेको उपत्यका ट्राफिक प्रहरीले जनाएको छ । काठमाडौं उपत्यकाको सवारी व्यवस्थापनका लागि प्रहरी नायब महानिरीक्षक (डीआइजी)को नेतृत्वमा एक हजार आठ सय ट्राफिक प्रहरी उपत्यका ट्राफिक प्रहरी कार्यालयबाट परिचालित छन् । हाल देशभर ३० लाखभन्दा बढी सवारी साधन सञ्चालनमा छन् । तीमध्ये काठमाडौँ उपत्यकामा मात्र १२ देखि १५ लाख सवारी साधन सञ्चालनमा छन् ।"
"थुनामा रहेका व्यक्तिलाई छुटाइदिने भनेर ४५ लाख ठगी, एक जना पक्राउ","काठमाडौं : थुनामा रहेका व्यक्तिलाई छुटाइदिने भनेर ४५ लाख ठगी गर्ने व्यक्ति पक्राउ परेका छन्। पक्राउ पर्नेमा सर्लाहीको मलंगवा नगरपालिका४ घर भई ललितपुरको धापाखेल ४५ वर्षीय सुजित कुमार सिंह रहेका छन्। गत चैत २९ गते जुवा तथा सट्टेबाजी सम्बन्धी कसूर मुद्दामा यस कार्यालयबाट पक्राउ परी थुनामा रहेका सञ्जय कुमार साहलाई छुटाई दिन्छु भनेर उनको आफ्नतसँग सम्पर्क गरी आफ्नो उच्च पदस्थ व्यक्तिहरुसँग नजिकको चिनजान रहेको बताउने गरेका थिए। उनले सरकारी वकिल, न्यायाधीश, प्रहरी समेतलाई तलदेखि माथिसम्म पैसाले सेटिङ मिलाउछु भनी थुनामा रहेका व्यक्तिहरुको आफन्तहरुलाई विश्वास दिलाई काठमाडौंको विभिन्न स्थानमा बोलाई भेटघाट गरी २० लाख र चेक मार्फत २५ लाख रुपैयाँ लिएका दिए। काठमाडौं उपत्यका अपराध अनुसन्धान कार्यालयको टोलीले धापाखेलबाट पक्राउ गरेको हो। उनलाई ठगी सम्बन्धी कसूरमा आवश्यक अनुसन्धान एवं कारबाहीका लागि जिल्ला प्रहरी परिसर टेकु पठाइएको कार्यालयले जनाएको छ।"
"जुम्लामा २३ भेडा मरे, औषधि अभाव भएको किसानको गुनासो","जुम्ला : जुम्लाको हिमा गाउँपालिकामा अज्ञात रोगले २३ भेडा मरेका छन्। सो पालिकामा पर्ने नदै पाटन र ठाकुरपानीमा भेडा मरेको स्थानीय वीरबहादुर शाहीले जानकारी दिए। उनले आफ्ना १०, कर्णबहादुर शाहीका छ, अकलबहादुर शाहीका चार र जिरबहादुर शाहीका तीन वटा भेडा मरेको बताए। भेडामा पातलो दिसा हुने, ज्वरो आउने, काप्ने, रिङ्गटा लाग्ने, झोक्राउने समस्यापछि मर्ने गरेको छ, उनले भने, यो तीन दिनमा १० र एक महिनामा २३ भेडा मरिसकेका छन्। यसरी भेडा मर्न थालेपछि उपचारका लागि पशु प्राविधिकलाई खबर गरिएको उनको भनाइ छ। हिमा गाउँपालिकाका पशुशाखा प्रमुख नरसिङ थापाले त्यस क्षेत्रमा पशु प्राविधिक पठाउने तयारी भइरहेको बताए। उनका अनुसार औषधि सकिएकाले स्थानीय तहमा खरिद गर्ने तयारी भइरहेको छ। औषधि अभावले हिमामा समस्या भइरहेको किसानको गुनासो बढिरहेको छ। उनले उपचार तथा रोकथामका लागि पशु अस्पताल तथा पशुसेवा कार्यालय जुम्लामा औषधिको माग गरिएको बताए। पशु अस्पताल तथा पशुसेवा कार्यालय जुम्लाका कार्यालय प्रमुख ज्ञानेन्द्र बुढ्थापाले स्थानीय तहमा रहेको पशु शाखाले पहिचान गरेको रोगका आधारमा औषधि पठाउने जानकारी दिए। भेडा मर्न थालेपछि भेडीगोठ नदै पाटनबाट कालाकाटियातिर सारिएको स्थानीय किसानले जानकारी दिएका छन्।"
अन्नपूर्णकर्मी बुढालाई युवा पत्रकारिता पुरस्कार,सुर्खेत : अन्नपूर्ण पोस्ट दैनिकका कर्णाली ब्यूरो प्रमुख ललितबहादुर बुढालाई सरकारले युवा पत्रकारिता पुरस्कार प्रदान गर्ने भएको छ। युवा तथा खेलकुद मन्त्रालयले उक्त पुरस्कार प्रदान गर्न लागेको हो। मन्त्रालयले आइतबार पुरस्कारका लागि सिफारिस भएका पत्रकारहरुको नामावली सार्वजनिक गरेको छ। विगत १६ वर्षदेखि पत्रकारितामा क्रियाशील रहेका बुढालाई मन्त्रालयले यसवर्षको पुरस्कार प्रदान गर्न लागेको हो। पुरस्कारको राशी ५० हजार रुपैयाँ रहेको मन्त्रालयले जनाएको छ। २०६५ बाट पत्रकारिता सुरु गरेका उनी अहिले अन्नपूर्ण पोस्ट दैनिकको कर्णाली ब्यूरो प्रमुखको रुपमा कार्यरत छन्।
कवाड हटाउने काठमाडौं महानगरको निर्णयको विरोधमा आन्दोलन गर्ने व्यवसायीको चेतावनी,काठमाडौं : कवाड व्यवसायी संघर्ष समितिले रिङरोडभित्रका कवाड हटाउने निर्णयको विरोध गर्दै काठमाडौं महानगरपालिकाविरुद्ध सशक्त आन्दोलन गर्ने चेतावनी दिएको छ। आइतबार काठमाडौंमा पत्रकार सम्मेलन गर्दै संघर्ष समितिले आफुहरुको व्यवसायलाई विस्थापित गर्ने उदेश्यले रिङरोडभित्रका कवाड हटाउने निर्णय भएको भन्दै यसका विरुद्ध आन्दोलन गर्ने चेतावनी दिएको हो। कवाड व्यवसायी संघर्ष समितिका संयोजक रामकेवल गुप्ताले काठमाडौं महानगरका नगर प्रहरीले जवरजस्त शैलीमा आफ्नो व्यवसाय हटाउने काम गरेको बताए। उनले आफूहरुको समस्याका बारेमा प्रधानमन्त्रीलगायत सवै निकायमा जानकारी गराएपनि कुनै सुनुवाई नभएको धारणा राखे। उच्च अदालतले कवाड व्यवसायीलाई नहटाउनु भन्ने आदेश दिँदा पनि महानगरले कवाड व्यवसायीको टहरामा डोजर चलाएको उनको भनाई छ। उनले महानगरको ज्यादतिविरुद्ध आफूहरु आगामी असार २ गतेदेखि सशक्त संघर्षमा उत्रिन लागेको जानकारी दिए। कवाड व्यवसायी कृष्ण यादवले काठमाडौं महानगरले श्रमिकहरुको सम्मान नगरेको भन्दै अनावश्यक दुःख दिएको बताए।
भारतीय पर्यटक भित्र्याउनका लागि सडक मार्गलाई राम्रो बनाउनु पर्छ,"पर्सा : पर्साको ठोरी नाकाबाट पर्यटक भित्र्याउनका लागि सडक सुधार गर्नुपर्नेमा सरोकारवालाले जोड दिएका छन्। ठोरीदेखि माडी पुग्ने चितवन राष्ट्रिय निकुञ्जभित्रको १८ किलोमिटरको सडकको दूरावस्थाले सास्ती भइरहेकाले सुधार गर्नुपर्नेमा उनीहरूले जोड दिएका हुन्। भरतपुर भ्रमण वर्ष २०२४ अन्तर्गत चितवनको भरतपुर महानगरपालिकाले ठोरीमा आयोजित दुई देशीय पर्यटन प्रवर्द्धन सम्बन्धी अन्तरक्रियामा सहभागी भएकाहरूले सडक मार्ग सुधार, नाकामा हुने अनावश्यक चेकजाँच घटाउनुपर्ने, पर्यटक बोकेका सवारी साधन प्रवेशमा सहज बनाउनुपर्ने बताए। भारत बिहारका आसिन हुसेनले ठोरी नाकामा भारतीय पर्यटकका सवारीको नेपाल प्रवेशलाई अझ सहज बनाउनुपर्ने बताए। उनले भने, जसरी भारतको ताजमहल विश्वको सातौ अजुबा हो। त्यस्तै भारतका लागि नेपाल सातौ अजुबा देश हो । भारतीयहरू नेपाल घुम्न लालायित हुन्छन्। तर नाकामा भारतीय सवारीको प्रवेशलाई अझ सहज बनाउनु पर्छ । वीरगन्ज उद्योग वाणिज्य संघका अध्यक्ष अनिल अग्रवालले नेपाल घुम्न आउने भारतीय पर्यटकलाई प्रहरी प्रशासनले सहज बनाइ दिनुपर्ने बताए। नेपालमा भारतीय पर्यटकको संख्या बढाउनका लागि भारतीय पर्यटकका सवारी प्रवेशको भन्सार शुल्क बनाउनुपर्ने उनको सुझाव थियो। वीरगन्जका राधेश्याम पटेलले नाकामा मुद्रा सटही केन्द्र स्थापना गर्नुपर्ने बताए। भरतपुर महाानगरपालिकाकी मेयर रेणु दाहालले पर्साको ठोरी नाका त्रिदेशीय नाकाका रुपमा स्थापित गरेर व्यापारिक र पर्यटकीय गतिविधि बढाउनुपर्ने बताइन्। ठोरी नाकामा भारतीय पर्यटकसँग नेपाली सुरक्षाकर्मीबाट भइरहेका असहज व्यवहारलाई कम गर्न आवश्यक रहेको भन्दै उनले सहज बनिदिन कार्यक्रममा सहभागी पर्साका सुरक्षा प्रमुखहरुलाई आग्रह गरिन्। मेयर दाहालले निकुञ्जभित्रको सडकको स्तरोन्नति तत्कालै आवश्यक रहेको बताउँदै यसका लागि संघ र प्रदेश सरकारलाई आग्रह गर्ने बताइन्। कार्यक्रममा वीरगन्जस्थित भारतीय महावाणिज्य दूतावासका महावाणिज्यदूत देवी सहाय मिना,वाणिज्यदूत सतिष कुमार, पर्साका प्रहरी उपरीक्षक कुमोध ढुंगेल, सशस्त्र प्रहरी उपरीक्षक राधेश्याम धिमाल, माडी नगरपालिकाका उपमेयर खेमराज महत्तो, ठोरी गाउँपालिकाकी उपाध्यक्ष गोकुली रेग्मी, नेपाल होटल व्यवसायी महासंघ चितवनका अध्यक्ष दिनेश कुमार चुके लगायतको सहभागिता थियो।"
"पाल्पाको बगनासकालीमा तोडियो असारे विकास, जेठ १५ भित्रै सबै योजनाहरु फरफारक","तानसेन : पाल्पाको बगनासकाली गाउँपालिकामा विकासका सबै योजना जेठ १५ भित्रै फरफारक भएका छन्। बगनासकाली गाउँपालिकाले तर्जुमा गरेका आन्तरिक, प्रदेश तथा संघीय सरकारका साझेदारी योजनाको काम बैशाख १५ सम्म सक्काएर, जेठ १५ सम्म रकम प्राप्त भएका सबै भुक्तानी दिएको हो। योजनाका कामहरु सकिएकोले जनप्रतिनिधी, कर्मचारीहरु आगामी वर्षको वार्षिक बजेट, नीति, कार्यक्रम तथा योजना निर्माणमा जुटेका छन्। विषयगत शाखाका कर्मचारीहरु वार्षिक प्रतिवेदन निर्माणमा जुटेका छन्। गाउँपालिकाले ९ वटै वडाहरुमा एक वडा एक प्राविधिक परिचालन, वडा वडामै पुगेर योजनाहरु सम्झौता, वडाकै प्राविधिकहरुबाट योजनाहरुको अनुगमन मूल्याङकन जस्ता कामहरुले बैशाखभित्रै सबै योजनाहरुको काम सम्पन्न भएका हुन्। सम्पन्न योजनाहरुको सम्पूर्ण विवरण वडा कार्यालय बाटै तयार पारेर गाउँपालिकामा भुक्तानीको लागी मात्र पेश गर्ने व्यवस्था मिलाएकोले उपभोक्ताहरुलाई पालिकाबाट भुक्तानीको लागि सहज भएको छ। गाउँपालिकाले चालु आर्थिक वर्षमा उपभोक्तासँग करिब ४ सय वटा योजना र ठेक्का पट्टाका १६ वटा योजना सञ्चालन गरेको जनाएको छ। उपभोक्तासँग सम्झौता भएको योजना चैत्र मसान्त भित्र सक्ने गरी सम्झौता गरिएको र र ठेक्का पट्टाकाका योजना बैशाख १५ भित्र सक्ने गरी सम्झौता भएकोले सोही अनुसार निर्धारित सम्झौता मितिमा सबै काम सकिएको गाउँपालिकाका प्रमुख प्रशासकीय अधिकृत बद्रिनाथ लम्सालले बताए। अहिले हामीलाई कुनै योजना समय सम्पन्न भएन भनेर चिन्ता छैन, योजनाका सबै काम सम्पन्न भएका छन्। विकासलाई दिर्घकालीन बनाउन असारे विकास सबै पक्षबाट रोकिनु पर्छप्रमुख प्रशासकीय अधिकृत लम्सालले भने। जनप्रतिनिधि र कर्मचारीको तालमेलसँगै समयवाधि तोकेर काम गर्दा बगनासकाली गाउँपालिका जेठ १५ मा अधिकाश योजनाहरुको रकम भुक्तानी गर्ने देशभरीमा नमुना पालिका बनेको पालिका अध्यक्ष सरसस्वती चिदीले बताइन्। गाउँपालिकाबाट असारे विकास रोकिएको छ, बर्षे भेलसँगै विकास बगाउने क्रम तोड्न सफल भएका छौँ, पालिकाको सुशासन तथा लिजा जस्ता मुल्यांकन पद्धतिमा पाल्पामै उत्कृष्ट भएको अध्यक्ष चिदीले बताइन्। पालिकाले वडा वडाबाट केन्द्रसम्म जोड्ने मुख्य सडक, वडा कार्यालय पुग्ने सडक, स्वास्थ्य चौकी, विधालय पुग्ने मुख्य सडकहरु कालोपत्रे गर्ने, ग्रावेल गर्ने, सडक फराकिलो बनाउने, सडकको घुम्ती, मोडहरुमा ढलान गर्ने जस्ता कामहरु लाई प्राथमिकता दिएर काम गरेको पालिका उपाध्यक्ष हरीप्रसाद पाठकले बताए। पालिकाभित्रका सबै योजनाहरुको सबै भुक्तानी उपभोक्ताहरुको खाता खातामा पुगिसकेको छ, प्रदेश र संघबाट आउने रकम समयमा नआएकोले केही योजनाको रकम मात्र उपभोक्तालाई दिन बाँकी रहेको छ लेखा प्रमुख कोशल प्रसाद पौडेलले भने। गाउँपालिकाको केन्द्र, संगै वडा नं १, वडा नं २, वडा नं ३ वडा नं ७, र वडा नं ९ गरी ५ वटा वडासम्म पक्की सडक पुगेको छ भने वडा नं४, वडा नं ५, वडा नं६ र वडा नं ८ केन्द्रसम्म जाने सडकको स्तर उन्नती गरि १२ महिना सहज यातायात सञ्चालन हुँदै आएको छ। पालिकाको सेवा प्रवाहलाई चुस्तदुस्त बनाउन, पालिकाभित्र सुशासन कायम राख्न पालिकाभित्र देखिएका कमिकमजोरीहरु, सुधार गर्नुपर्ने कुराहरु भेटेर, सामाजिक सञ्जाल तथा, पालिकाको वेभसाईटमा राख्न गाउँपालिकाले अनुरोध गर्दै आएको छ। बगनासकाली गाउँपालिकाले देशभरीमा चालु आर्थिक वर्षमा योजनाका कामहरु बैशाखभित्रै सक्काउने र जेठ १५ सम्म भुक्तानी गर्ने ७५३ पालिकामध्ये आफू पहिलोमा पर्ने दावी गरेको छ।"
मधेशको वनमन्त्रीमा त्रिभुवन साह नियुक्त,जनकपुरधाम : मधेश प्रदेशमा मन्त्रिपरिषद् विस्तार भएको छ। मुख्यमन्त्री सतिष सिंहले जनमत पार्टीका त्रिभुवन साहलाई वनमन्त्री र मोहम्मद सकिल मियाँलाई राज्यमन्त्री नियुक्त गरेका छन्। मधेश प्रदेशका मुख्यमन्त्री सतिष सिंहले मन्त्रिपरिषद् आइतबार मन्त्रिपरिषद् विस्तार गर्दै साहलाई वनमन्त्री र मियाँलाई राज्यमन्त्री नियुक्त गरेको हो। वनमन्त्री साह र मियाँलाई प्रदेश प्रमुख प्रदेश प्रमुख सुमित्रा देवी भण्डारीले शपथ ग्रहण गराएका हुन्। साह सिरहाको क्षेत्र नम्बर ४ को (क) बाट प्रत्यक्ष निर्वाचित सांसद हुन्। गत शुक्रबार मुख्यमन्त्री नियुक्त भएका सिंहले सोही दिन १० मन्त्री र तीन राज्यमन्त्री नियुक्त गरेका थिए। साह सिरहाको क्षेत्र नम्बर ४ को (क) बाट प्रत्यक्ष निर्वाचित सांसद हुन्। यससँगै अब मधेशको मन्त्रिपरिषद् १६ सदस्यीय भएको छ।
बारामा १२२ केजी गाँजासहित दुई जना पक्राउ,बारा : बारामा प्रहरीले ठूलो मात्रामा लागुऔषध गाँजासहित दुई जनालाई पक्राउ गरेको छ। बाराको जितपुरसिमरा उपमहानगरपालिका२१ अमलेखगञ्जमा बा १० च ३६१९ नम्बरको कारबाट प्रहरीले ८० केजी गाँजासहित दुई जनालाई पक्राउ गरेको हो। पक्राउ पर्नेहरूमा कारका चालक चितवनको राप्ती नगरपालिका१० रिकाटारका २५ वर्षीय मानबहादुर वाइबा र कारमा सवार मकवानपुरको राक्सीराङ गाँउपालिका५ का २६ वर्षीय सुमन स्याङताङ रहेका छन्। मकवानपुरको मनहरीबाट बाराको पथलैयातर्फ आउँदै गरेको उक्त कार अमलेखगञ्जमा प्रहरीले चेकजाँच गर्दा कारको पछाडि पट्रटी रहेको डिक्कीमा लुकाई छिपाई राखेको अवस्थामा ८० केजी गाँजा बरामद भएको बाराका प्रहरी नायब उपरीक्षक दधिराम न्यौपानेले जानकारी दिए। यस्तै बाराको सिम्रैनगढ नगरपालिका१ हनुमान चोकबाट पनि प्रहरीले १० केजी गाँजासहित एउटा मोटरसाइकल बरामद गरेको छ। सिम्रौनगढको नयका टोलबाट भाारततर्फ जाँदै गरेको बीरआर ०५ सी ७०५४ नम्बरको मोटरसाइकल प्रहरीले रोकेर चेकजाँच गर्न खोज्दा त्यसका चालक गाँजासहितको मोटरसाइकल छाडेर फरार भएको र उक्त मोटरसाइकलमा लोड रहेको १० केजी गाँजा बरामद गरिएको न्यौपानेले बताए। यस्तै आइतबार बाराकै पथलैयाबाट प्रहरीले गाँजा लोड रहेको अर्को एउटा मोटरसाइकलपनि बरामद गरेको छ। प्रहरीले ३२ केजी गाँजा लोड रहेको प्र०३००२प ५८५४ नम्बरको बरामद गरेको हो। प्रहरी चौकी पथलैयाबाट खटिएको प्रहरी टोलीले जितपुरसिमरा उपमहानगरपालिका१ पथलैया चोकमा हेटौंडाबाट पथलैयातर्फ आउँदै गरेको उक्त मोटरसाइकल रोक्न खोज्दा त्यसका चालक पनि गाँजासहितको मोटरसाइकल छाडेर फरार भएका थिए। उक्त मोटरसाइकलको सिटमा बाँधेर राखेको झोला चेकजाँच गर्दा ३२ केजी गाँजा बरामद भएको प्रहरी नायब उपरीक्षक न्यौपानेले जानकारी दिए।
विराटनगरमा प्रदेशस्तरीय सुरक्षा गोष्ठी,"विराटनगर : कोशी प्रदेशको राजधानी विराटनगरमा प्रदेशस्तरीय दुई दिने सुरक्षा गोष्ठी सुरु भएको छ। गोष्ठीको आइतबार उपप्रधान एवं गृहमन्त्री रवि लामिछानेले उद्घाटन गरे। गृह मन्त्रालय र आन्तरिक मामिला तथा कानुन मन्त्रालयको संयुक्त आयोजनामा सुरु भएको गोष्ठी सोमबार सकिने छ। प्रदेशभित्र रहेका विशिष्ट सुरक्षा समस्या पत्ता लगाउँदै समाधानको उपाय पहिल्याउन गोष्ठीको आयोजना गरिएको आन्तरिक मामिला तथा कानुन मन्त्रालयका सचिव लक्ष्मीप्रसाद पौडेलले बताए। उनका अनुसार प्रदेशभित्रको सुरक्षा समस्या समाधान गर्न कस्तो भूमिका खेल्नुपर्छ र सुरक्षा व्यवस्थासहित संघीयता कार्यान्वयनका लागि तत्कालीन एवं दीर्घकालीन रूपमा के के काम गर्न आवश्यक छ भनेर निष्कर्षमा पुग्नलाई प्रदेश सुरक्षा गोष्ठीको आयोजना गरिएको हो। सुरक्षा गोष्ठीमा नेपाल सरकार गृह मन्त्रालयबाट शान्ति सुरक्षा र विपद् व्यवस्थापनको क्षेत्रमा सम्पादन भइरहेका कार्यहरु, नीतिगत एवं योजनागत विषयहरु, प्रदेश तथा जिल्लास्तरमा रहेका समस्याहरुका बारेमा छलफल हुने छ, पौडेल भन्छन्, प्रदेशको सुरक्षा अवस्थाका बारेमा केन्द्रीय तहमा जानकारी गराउने र त्यसउपर छलफल गर्ने महत्वपूर्ण अवसर गोष्ठीबाट मिलेको छ। यस कार्यक्रमले अन्तरतह समन्वय, सहकार्य र अन्तरसम्बन्ध पनि मजबुत हुने विश्वास रहेको उनको भनाइ छ। मुलुकका सबै स्थानमा एकै किसिमका सुरक्षा चुनौती रहँदैनन्, पौडेलले भने, सुरक्षा चुनौती तथा समाधानका उपाय स्थान विशेष र समय अनुसार फरक पर्छन्। पौडेलका अनुसार गोठीमा कोशी प्रदेशका १४ वटै जिल्ला, प्रदेश सरकार, नेपालका ४ वटै सुरक्षा निकाय र गृह मन्त्रालयबाट महाशाखागत प्रस्तुति रहने छ। गोष्ठीको सुरुमा प्रत्येक जिल्लाका प्रमुख जिल्ला अधिकारीहरुले प्रस्तुति गर्ने छन्। उनीहरुले जिल्लाको समग्र वस्तुस्थिति, सुरक्षा अवस्था र चुनौती एवं आगामी दिनका लागि बनाउनुपर्ने रणनीति लगायतलाई समेटेर जिल्लागत प्रस्तुति दिने छन्। पहिलो दिन आइतबार इलाम, उदयपुर, ओखलढुंगा, खोटाङ, झापा, ताप्लेजुङ, तेह्रथुम र धनकुटाका प्रमुख जिल्ला अधिकारीहरुले प्रस्तुति गर्ने छन्। पाँचथर, भोजपुर, मोरङ, संखुवासभा, सुनसरी र सोलुखुम्बुका प्रजिअको पालो दोस्रो दिन अर्थात सोमबार आउने छ। त्यसपछि आन्तरिक मामिला तथा कानुन मन्त्रालय र गृह मन्त्रालयका तर्फबाट प्रस्तुति हुने छ। आन्तरिक मामिलाका सचिव लक्ष्मीप्रसाद पौडेल, गृह मन्त्रालयको नीति, योजना, अनुगमन तथा मूल्यांकन महाशाखाका सहसचिव थानेश्वर गौतम, गृहकै विपद् तथा द्वन्द्व व्यवस्थापन महाशाखाका सहसचिव डा भीष्मकुमार भुसाल र गृहकै सुरक्षा तथा समन्वय महाशाखाका सहसचिव नारायणप्रसाद भट्टराईले कुरा राख्ने छन्। त्यसपछि सुरक्षा निकायका प्रमुखहरुको पालो आउने छ। राष्ट्रिय अनुसन्धानका मुख्य अनुसन्धान अधिकृत हुतराज थापा, सशस्त्र प्रहरीका महानिरीक्षक राजु अर्याल, नेपाल प्रहरीका महानिरीक्षक वसन्तबहादुर कुँवर र नेपाली सेनाका रथी अशोकराज सिग्देल क्षेत्रीको प्रस्तुति रहने छ। सुरक्षा निकायका प्रमुखपछि कोशीका प्रमुख सचिव केदारनाथ शर्मा, आन्तरिक मामिला तथा कानुनमन्त्री लीलाबल्लभ अधिकारी, मुख्यमन्त्री हिक्मतकुमार कार्की र उपप्रधान एवं गृहमन्त्री रवि लामिछानेले कुरा राख्ने छन्। त्यस क्रममा गृहमन्त्री लामिछानेले सुरक्षा निकायका प्रमुखलाई आवश्यक निर्देशनसमेत दिने र त्यसपछि गृहसचिव एकनारायण अर्यालले गोष्ठीको समापन गर्ने कार्यक्रम छ। समाजमा शान्ति सुरक्षा र अमनचयन कायम गर्नका लागि गोष्ठीबाट निस्किएको निचोडले महत्वपूर्ण भूमिका खेल्ने अपेक्षा गरिएको छ। त्यसअघि विराटनगरमै राजस्व अभिवृद्धि तथा चुहावट नियन्त्रण सम्बन्धी छलफल तथा अन्तरक्रियाको आयोजना गरिएको थियो। गृह मन्त्रालय र अर्थ मन्त्रालयको संयुक्त आयोजनामा भएको कार्यक्रमलाई सम्बोधन गर्दै गृहमन्त्री लामिछानेले सम्बद्ध अधिकारीकै तदारुकता अभावमा राजस्व चुहावट र अवैध ओसारपसार नियन्त्रणमा प्रतिफल प्राप्त हुन नसकिरहेको बताए। राजस्व चुहावट र अवैध ओसारपसार नियन्त्रणमा देखिने गरी काम गर्न उनले सुरक्षा र राजस्व क्षेत्रका अधिकारीहरूलाई निर्देशन दिएका छन्। लामिछानेले लक्ष्यअनुसार राजस्व संकलन र चुहावट नियन्त्रण गर्न सरकारी निकायबीच समन्वय आवश्यक रहेको बताए। उनले अधिकार प्रयोगमा हिचकिचाउने र जिम्मेवारी पन्छाउने कर्मचारीविरुद्ध कठोर हुने चेतावनीसमेत दिएका छन्। अवैध बाटोबाट विदेशी उत्पादन भित्रिदा नेपाली उत्पादनले बजार नपाउने समस्याप्रति गम्भीर बन्न र बजार अनुगमन बढाएर आन्तरिक उत्पादनको प्रोत्साहनमा सहयोग पुर्याउन सम्बद्ध अधिकारीहरुलाई गृहमन्त्रीको निर्देशन छ।"
"आज यी स्थानमा हावाहुरी आउने, सतर्कता अपनाउ आग्रह","काठमाडौं : हाल मुलुकमा स्थानीय र पश्चिमी वायु तथा विहार आसपास बनेको न्यून चापीय क्षेत्रको पनि आंशिक प्रभाव रहेको जनाउँदै जल तथा मौसम विज्ञान विभागले कोशी प्रदेशलगायत देशका पहाडी भागमा आंशिक बदली तथा बाँकी भूभागमा मौसम सफा रहेको बताएको छ । विभागका अनुसार आज दिउँसो कोशी प्रदेशलगायत वाग्मती र गण्डकी प्रदेशका पहाडी भागमा आंशिकदेखि साधारणतया बदली रही बाँकी भागमा मौसम सफा रहने छ । कोशी प्रदेशलगायत वाग्मती र गण्डकी प्रदेशका पहाडी भागका केही स्थान तथा ती प्रदेशका बाँकी भेगका एकदुई स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ । लुम्बिनी, कर्णाली र सुदूरपश्चिम प्रदेशका केही स्थानमा हुरी चल्ने सम्भावना छ । त्यसैगरी आज राति कोशी प्रदेशलगायत वाग्मती र गण्डकी प्रदेशका पहाडी भागमा आंशिकदेखि साधारणतया बदली रही बाँकी भूभागमा मौसम सफा रहने छ । कोशी प्रदेशको केही स्थान तथा बाँकी प्रदेशका एकदुई स्थानमा मेघगर्जन र चट्याङसहित हल्कादेखि मध्यम वर्षाको सम्भावना छ । आगामी २४ घण्टामा कोशी प्रदेशलगायत वाग्मती र गण्डकी प्रदेशका पहाडी भागका केही स्थानमा तथा ती प्रदेशका बाँकी भूभागका एकदुई स्थानमा मेघगर्जन र चट्याङसहित हल्कादेखि मध्यम वर्षाकोे सम्भावना छ । विभागले लुम्बिनी, कर्णाली र सुदूरपश्चिम प्रदेशका केही स्थानमा हुरीबतासको सम्भावना रहेकाले सतर्कता अपनाउ अनुरोध गरेको छ ।"
नक्कली नोटसहित काठमाडौंबाट एक महिला पक्राउ,काठमाडौं : काठमाडौं महानगरपालिका१४ कलंकीबाट नक्कली नोटसहित एक महिला पक्राउ परेकी छन्। काठमाडौं महानगरपालिका१४ कलंकीमा चिया पसल संचालन गरी बस्ने तारा देबी डंगोललाई नेपाली एक हजार दरको ५१५ थान नक्कली नोटसहित शनिबार राति प्रहरीले पक्राउ गरेको हो । जिल्ला प्रहरी परिसर काठमाडौंबाट खटिएको प्रहरीले उनको पसल तलासी गर्दा नक्कली नोट फेला पारी उनलाई पक्राउ गरेको हो । प्रहरीले थप अनुसन्धान गरिरहेको जनाएको छ ।
अन्नपूर्ण मिडिया नेटवर्कको उत्साहजनक ईभी र्याली,"काठमाडौं : अन्नपूर्ण मिडिया नेटवर्क (एएमएन)ले तेस्रो संस्करणको विद्युतीय सवारी र्याली (ईभी र्याली) सम्पन्न गरेको छ। विश्व वातावरण दिवस२०२४ को स्मरणमा शनिबार राजधानीको भृकुटीमण्डपबाट ईभी र्यालीको आयोजना गरिएको हो। काठमाडौंको भृकुटीमण्डप प्रदर्शनीमार्गबाट सुरु भएको र्याली भद्रकाली, त्रिपुरेश्वर, टेकु, कालीमाटी, सोल्टीमोड, कलंकी, बल्खु, धोबीघाट, एकान्तकुना, जावलाखेल, कुपण्डोल, त्रिपुरेश्वर हुँदै जमलबाट फेरि भृकुटीमण्डप पुगेर सम्पन्न भएको थियो। उक्त स्थानमा गरिएको र्याली करिब २२ किलोमटिर लम्बाइको थियो। हेल द पोलुसन फाइटर्स नारासहित आयोजित एएमएन ईभी र्यालीमा करिब १ सय ५५ जना विद्युतीय सवारी ल्याएकाको सहभागिता थियो। जसमा ७० वटा चारपांग्रे र ८५ वटा दुईपांग्रे विद्युतीय सवारी लिएर चालक सहभागी भएका थिए। सहभागीले निःशुल्क रजिस्ट्रेसन गरेका थिए। विगत ३ वर्षदेखि गर्दै आएको यो र्यालीले दिगो यातायात र प्रदूषणविरुद्ध लड्न समुदायलाई एकजुट गरी सामूहिक प्रतिबद्धताको लक्ष्य राखेर आयोजना गरिँदै आएको छ। कार्यक्रममा अन्नपूर्ण मिडिया नेटवर्ककका अध्यक्ष क्याप्टेन रामेश्वर थापाले र्यालीमा सहभागीलाई स्वागत मन्तव्य व्यक्त गर्दै ईभी र्याली आयोजना गरेर सकारात्मक चेत विकास गर्नुलाई आफ्नो कर्तव्य मानेको बताए। उनले वातावरणमैत्री काम गर्न सबैलाई आग्रह गरे। जीउनका लागि अत्यावश्यक अनुकूल वातावरणको पृष्ठपोषण गर्ने उद्देश्य राखेको उनको भनाइ छ। अध्यक्ष क्याप्टेन थापा भन्छन्, बर्सेनि बाक्लिँदै गएको प्रदूषण नियन्त्रणमा पहल गरिरहेका हुन्छौं। यसैको स्वरूप हामीले हरेक वर्ष साइकल र्याली पनि गर्छौं। साइकल र्याली र यो ईभी र्याली पोलुसन फाइटर हुन्। स्वच्छ वातावरणलाई कायम राख्न जोड दिँदै वार्षिक तालिकामा राखेका हौं। यस्तो र्याली निरन्तर गरेको यो तेस्रो वर्ष हो। यो जमघट, उत्साहले सबैमा वातावरणप्रति चिन्तित हुनु राम्रो सन्देश हो। माउन्ट एभरेस्टको मुलुक भएकाले पर्यावरणको पहिलो प्रश्न उठ्न सक्ने बताउँदै थापाले थपे, अरूले गरेको प्रदूषणमा हामी जवाफदेही पनि हुनु परिरहेको छ। अरूले गरेको प्रदूषणको भार बोकिरहनु परेको छ। यसैले हाम्रो तर्फबाट प्रदूषण नियन्त्रणका लागि प्रयास गर्न उनले अनुरोध गरे। यसैक्रममा उनले अन्नपूर्ण मिडिया नेटवर्कले सधैं जनताको समृद्धिलाई ख्यालमा राखेर जनताको चासोकाबारे सधैं सतर्क रहेको बताए। व्यक्तिगत लाभभन्दा पनि मुलुकमा सुशासन कायम गर्न र समृद्धिका लागि पहल गर्ने पक्षमा सधैं अडिग रहेको उनको भनाइ छ। ईभी र्यालीलाई उत्साहजन रूपमा सफल बनाउनमा २२ स्पोन्सर कम्पनीको साथ रहेको छ। जसअन्तर्गत सिमेक्स नेपालको विवाईडी र ब्रिटिस एजुकेसन ग्रुपको द वेस्टमिनिस्टर कलेज एसोसिएट कम्पनी छन्। पावर्ड वाई ३ कम्पनीमा ग्लोबल आईएमई बैंक, ईको इन्फिनीटिको एनआईयू र जी मोटर्स प्रालिको स्काई वेल छन्। यस्तै, ७ वटा सर्पोर्टेड कम्पनीहरूमा वृद्धि अटोकर्प प्रालिको दीपाल, डब्लूडब्लूएफ नेपाल, वैद्य इनर्जी प्रालिको एथर, सांग्रिला मोटर्स प्रालिको सिट्रोन, सिप्रदी ट्रेडिङ टिएगो डट ईभी, प्याङ्कवाईक र जेनियस आईबी वल्ड स्कुल छन्। यससँगै, क्लाइमेट जस्टिक पार्टनरमा सेभ द चिल्ड्रेन, इन्स्योरेन्स पार्टनरमा ओरियन्टल इन्स्योरेन्स, इन्टरनेट पार्टनरमा सुबिसु, शैक्षिक पार्टनरमा नामी कलेज, मेडिकल पार्टनरमा फ्रन्टलाइन हस्पिटल, मोविलिटी पार्टनरमा टुटल, हस्पिटालिटी पार्टनरमा दुसित प्रिन्सेस काठमाडौं, वेभरेज पार्टनरमा बोटलर्स नेपालको कोकाकोला, रिफ्रेसिङ पार्टनरमा फ्रुट एग्रो प्रोडक्ट र फुड पार्टनरमा प्याराडाइज गार्डेन रेस्टुरेन्ट छन्। कार्यक्रम आयोजित स्थलमा स्पोन्सर कम्पनी र यसबाहेक ८ कम्पनीसहित करिब ३० कम्पनीहरूले स्टल राखेका थिए। यससँगै, नेपाल प्रहरीमार्फत नृत्य प्रस्तुत गरिएको थियो। कार्यक्रमलाई रोचक बनाउन म्युजिक कन्सर्ट, नटराज कलाकुञ्जबाट धिमे नृत्य र लाखे प्रदर्शन गरिएको थियो। र्यालीबाट फर्किए लगत्तै ईभी (इलेक्ट्रोनिक भेहिकल)सँग सम्बन्धित क्विज प्रतियोगिता राखिएको थियो र्याप सोमा नौ विद्युतीय सवारी कार्यक्रममा विभिन्न ९ कम्पनीका विद्युतीय सवारी (ईभी)को र्याम्प सो गरिएको छ। जसमा ईको इन्फिनिटी प्रालिको एनआईयूएनक्यूआईजीटिएस, जि मोटर्स प्रालिको स्काईवेल ईटी५, वृद्धि अटोकर्प प्रालिको चाङ्गन दिपाल एस०७, वैद्य इनर्जीको एथर ४५०एस, सिप्रदी ट्रेडिङ प्रालीको टियागो डट ईभी, सांग्रिला मोटर्स प्रालिको सिट्रोन ईसी३ साइन प्रदर्शन गरिएको थियो। यसैगरी, सांग्रिला मोटर्सकै ओमोडा ई५ लङ्ग रेञ्ज भेइकल, सिमेक्स नेपालको विवाईडी अटो थ्री र विवाईडी डल्फिन विद्युतीय सवारीको प्रदर्शन गरियो। लक्की ड्र बाट ११ जनाभन्दा बढीलाई उपहार, पहिलो पुरस्कार विजेता नागेश श्रेष्ठले हात पारे एथर ४५० एसईभी र्यालीमा सहभागीमध्ये लक्कीड्रबाट ११ जनाभन्दा बढीलाई गिफ्ट ह्याम्पर प्रदान गरिएको छ। जसमा प्रथम पुरस्कार एथरको ईभी स्कुटर टुटलका नागेश श्रेष्ठले हात पार्न सफल भएका छन्। सो एथरका प्रतिनिधि तमिम उद्दिनले श्रेष्ठलाई स्कुटर हस्तान्तरण गरेका हुन्। एथर ४५० एस शनिबार स्टलबाट लञ्चसमेत गरिएको छ। यो नेपालमै पहिलोपटक लञ्च गरिएको एथर ४५० एस ३ लाख ५० हजार रुपैयाँ मूल्य बराबरको ईभी स्कुटर हो। यसैगरी दोस्रो पुरस्कार प्याङ्कवाइकको तर्फबाट इलेक्ट्रिक वाइक खगेन्द्रराज अवस्थीले प्राप्त गरे। यस्तै, तेस्रो पुरस्कार ईको इम्फिनीटिले ५० हजारको डिस्काउन्ट भौचर प्रदान गरेको छ। यससँगै, ओरियन्टल इन्स्योरेन्सको तर्फबाट ३ जनालाई ९ लाखको व्यक्तिगत दुर्घटना बिमालेख प्रदान गरेको छ। लक्की ड्रमार्फत र्यालीमा सहभागीमध्ये ३ जनालाई क्रमशः १ लाख, ३ लाख र ५ लाखको व्यक्तिगत दुर्घटना बिमालेख प्रदान गरिएको छ। यसैगरी, लक्की ड्रमा पर्नेहरूलाई सेग्वेको स्मार्ट वाच, टुटलको २० हजार बराबर एसर डेस्कटप, दुसित प्रिन्सेस होटलबाट एक जोडीलाई १० हजार रुपैयाँको भौचर प्रदान गरिएको छ। यससँगै, अन्य पुरस्कृतलाई दिपाल, स्काइवेल, द वेस्ट मिनिस्टर कलेज, ईकोसाथी, सेभ द चिल्डेन लगायतको तर्फबाट उपहारहरू प्रदान गरियो।"
कानुन विषयको पाठ्यक्रम परिमार्जन गर्न विज्ञहरुको जोड,"भक्तपुर : कानुन सङ्कायको पाठ्यक्रम समयानुकूल परिमार्जन गर्नुपर्नेमा विज्ञहरुले जोड दिएका छन्। काठमाडौं स्कुल अफ ल र मधेस विश्वविद्यालयले आयोजना गरेको प्रथम राष्ट्रिय कानुन शिक्षासम्बन्धी सम्मेलन२०८१ मा सहभागी विज्ञहरुले पाठ्यक्रम समयानुकूल परिमार्जन गर्नुपर्नेमा जोड दिएका हुन्। शुक्रबार र शनिबार भक्तपुरको दधिकोटस्थित काठमाडौं स्कुल अफ लमा आयोजित सम्मेलनले कानुनमा सुधारको आवश्यकता पहिचान गर्दै आठबुँदे घोषणापत्र जारी गरेको सम्मेलनका संयोजक प्रदीप पाठकले जानकारी दिए। सम्मेलनले कानुन शिक्षामा देखापरेका समसामयिक चुनौतीको पहिचान गरी सोको समाधानका लागि सम्बन्धित नियमनकारी निकायसँग समन्वय र सहकार्य गर्ने घोषणा गरेको छ। कानुन शिक्षाको क्रमबद्ध विकासका लागि नेपाल सरकार तथा सबै नियमनकारी निकायको ध्यानाकर्षण गर्दै यस्ता निकायबाट कानुन शिक्षा उन्नयनका लागि सक्रियता आह्वान गर्नेसमेत घोषणामा उल्लेख छ। कानुन अध्यापन गर्ने विभिन्न विश्वविद्यालय एवं कानुन क्याम्पसबीच अध्ययन अनुसन्धानका सम्बन्धमा शिक्षक एवं विद्यार्थीको सहआदानप्रदान प्रवर्द्धन गरी प्राज्ञिक सहकार्यको वातावरण निर्माण गर्ने जनाइएको छ। अनुसन्धानको सवालमा सहशिक्षण, अनुसन्धान, विधायन मस्यौदा, अभ्यास अदालत र कानुनी शिक्षाको समसामयिक स्तरोन्नतिका क्षेत्रमा सहकार्य गर्ने सम्मेलनले निर्णय गरेका छ। विश्वविद्यालय र कानुन क्याम्पसका पुस्तकालयमा सबैको पहुँच निर्माण गरी प्रयोग गर्न पाउने वातावरण सिर्जना गर्नुका साथै सम्भव भएसम्म पुस्तक निश्चित समयका लागि आपसमा लेनदेन गर्ने प्रबन्धका लागि पहल गर्ने काठमाडौँ स्कुल अफ लका कार्यकारी निर्देशक प्रा डा युवराज सङ्ग्रौलाले बताए। सम्मेलनले कानुन क्याम्पसका विद्यार्थीको क्षमता अभिमुखीकरण र अभिवृद्धिका लागि सामूहिक अध्ययन तथा शोधको प्रवृत्ति विकास गर्न विद्यार्थी विमर्श क्लब निर्माण गरी नियमित कार्यक्रम आयोजना गर्ने घोषणा गरेको पाठकले जानकारी दिए। कानुनी शिक्षण पद्धतिमा विशिष्टीकृत तरिकाहरू कार्यमूलक पद्दति, अनुसन्धानमूलक शिक्षण र आलोचनात्मक समीक्षाको प्रयोग गर्दै नेपालको कानुन शिक्षालाई अन्तर्राष्ट्रियस्तरमा विकास गर्ने निर्णय सम्मेलनले गरेको छ। विद्यार्थीको प्राज्ञिक तथा व्यावसायिक क्षमता अभिवृद्धि गर्ने, समाजको आवश्यकताअनुरूप परीक्षा मोडल परिमार्जन गरी एकरूपता ल्याउन पहल गर्दै परीक्षामा केही विषयको अध्यापन नेपाली भाषामा गरी प्रश्नपत्र नेपाली र अङ्ग्रेजी दुवैमा तयार गर्ने सम्मेलनले घोषणा गरेको छ। नेपाल कानुन व्यवसायी परिषद्ले कानुनी शिक्षा नियमावलीमा व्यवस्था भएबमोजिम विभिन्न विश्वविद्यालयअन्तर्गत कानुन क्याम्पसको अध्ययन अनुसन्धान गरी परिषद्को वार्षिक प्रतिवेदनमा ल्याउनुपर्ने र सम्बन्धित विश्वविद्यालयको सुधारविकासका लागि सूचीत गर्ने व्यवस्था गरिएको छ। प्रथम सम्मेलनले देशभरिका कानुनका विद्यार्थी र शिक्षकलाई एकै मञ्चमा उपस्थित हुने मौका दिएको र विद्यार्थीमा सहभागिताको उत्कृष्ट वातावरण तयार पारेको आयोजक काठमाडौं स्कुल अफ लका कार्यकारी निर्देशक सङ्ग्रौलाले जानकारी दिए। सम्मेलनमा १३ विश्वविद्यालयका सहभागिता रहेको थियो। कानुन अध्ययन भइरहेका सबै क्याम्पसका दुईदुई जना विद्यार्थी र शिक्षकले ५० वटा कार्यपत्र प्रस्तुत गरेका थिए। रासस"
बाँकेमा मौरीलाई गर्मीबाट बचाउन रुखको छहारी,"नेपालगञ्ज : अत्यधिक गर्मीले बाँकेमा मौरीलाई बाँच्नका लागि कठिनाइ भएपछि रुखको छहारीमा लगेर राख्न थालिएको छ । लामो समयदेखि मौरीपालन व्यवसाय गरेका ओम शिवशक्ति मौरीपालन उद्योग तथा पुरमल घरायसी किट जीन बैंक, कोहलपुर नगरपालिका११ का पुरमल बस्नेतले रानी मौरीले गर्मीका कारण अण्डा पार्न छाडेको जानकारी दिए। उनले गर्मीले मौरीको प्रजनन क्षमता पनि कमजोर हुने जनाउँदै जिल्लाको कोहलपुर१२ स्थित सिर्जना सामुदायिक वन उपभोक्ता समूहको दृश्यावलोकन स्तम्भमा तीन जना मौरीपालक कृषकका एक सय घार मौरीको बासस्थान निर्माण गरिएको बताए। मौरीपालक कृषक बस्नेतले गर्मीबाट बचाउन मौरीलाई धेरै मेहनत गर्नुपर्ने जनाउँदै शीतल स्थान र खानेपानीको व्यवस्थापन जरुरी भएको बताए। 'गर्मीका कारण मौरीलाई सकस छ, त्यसैले फूलमा आहार लिन जान पनि सक्दैनन् र मौरीको चाका पनि पग्लने डर हुन्छ', उनले भने। कोहलपुरका केही मौरी पालक कृषकले गर्मी छल्न सुर्खेत आसपासका पहाडी जिल्लामा पनि मौरीको बासस्थान बनाएका छन् । खासगरी जेठ, असार, साउन र भदौ महिनामा धेरै गर्मी हुने भएकाले मौरीका लागि शीतल स्थानको खोजी हुने गर्छ । मौरीपालक कृषक बस्नेतले सामुदायिक वनमा जामुन, खयर भर्लोलगायत विभिन्न प्रजातिका रुखबिरुवा फुलेका र त्यसबाट केही आहारा मौरीले लिए पनि त्यो पर्याप्त नभएको बताए। 'अहिले धेरैजसो कृत्रिम आहारा मौरीलाई दिनुपर्छ, चिनी र चास्नीको घोल बनाएर दिनुपर्छ', उनले भने। बस्नेतले विदेशमा जस्तै नेपालमा पनि प्रविधि भित्र्याएर मौरीलाई शीतलता दिन सकिनेमा जोड दिँदै गर्मीले अहिले सबैभन्दा बढी प्रभाव मौरीलाई परेको बताए। 'पानी नपरुञ्जेलसम्म मौरीलाई शीतलतामा राख्छौँ, पानी परेपछि घर लैजान्छौँ', बस्नेतले भने। कृषि ज्ञान केन्द्रका प्रमुख सकिल अहमदले कृषक नै अहिले धेरै सचेत भएको उल्लेख गर्दै मौरीलाई गर्मीबाट बचाउने छुट्टै प्रविधि नभएको बताए। जिल्लाको कोहलपुरबाहेक खजुरा, वैजनाथ, राप्तीसोनारीलगायत पालिकामा कृषकले मौरीपालन गरेका छन् । केही कृषकले रैथाने जातको मौरी पालेका छन् । एउटा कृषकले उपकरणसहित न्यूनतम चार लाखदेखि रु १० लाखसम्म मौरीपालनमा लगानी गरेका छन् । रासस"
कर्णाली नदीको झोलुंगे पुलको लठ्ठा चुँडिदा १३ खच्चर फसे,"दैलेख : कर्णाली नदीमाथिको झोलुंगे पुलको लठ्ठा चुँडिदा १३ वटा खच्चड पुलमै अड्किएका छन् । अछामबाट दैलेखतर्फ आउँदै गरेका खच्चरहरु दैलेख र अछाम जोड्ने झोलुंगे पुलमै अड्किएको दैलेख प्रहरी प्रमुख प्रहरी नायव उपरीक्षक (डिएसपी) सुनिल दाहालले जानकारी दिए । पुलको एकातर्फको लठ्ठा चुँडिदा बिहानैदेखि ती खच्चड तारमा फसेका हुन् । पुलले अछामको पञ्चदेवल बिनायक नगरपालिका९ र दैलेखको आठबीस नगरपालिका४ लाई जोड्छ । डीएसपी दाहालका अनुसार घटनाबारे जानकारी आएलगत्तै उद्धारका लागि टोली खटाइएको जानकारी दिए । उद्धारका लागि असईको नेतृत्वमा सात जना प्रहरीको टोली पुगिसकेको उनले बताए । त्यहाँको अवस्था हेर्दा सुरक्षा निकायको टोली र स्थानीयको प्रयासमा केहि गर्न सकिने अवस्था छैन्, डीएसपी दाहालले भने पुलको प्राविधिक टोलीलाई बोलाएर चुँडिएको लट्ठा सिधा पार्न सकिन्छ की भनेर पहल भइरहेको छ । यो झोलुंगे पुलले सुदूरपश्चिम र कर्णाली प्रदेशलाई जोड्ने गर्दछ । पुलको लठ्ठा चुँडिएपछि अहिले दुई जिल्लाबीच आउजाउ पनि बन्द भएको छ ।"
सन्धिखर्कमा लामखुट्टेको लार्भा नष्ट गर्ने अभियान,"अर्घाखाँची : अर्घाखाँचीको सन्धिखर्कमा लामखुट्टेको लार्भा नष्ट गर्ने अभियान सञ्चालन गरिएको छ । सन्धिखर्क नगरपालिका स्वास्थ्य शाखाको आयोजनामा लामखुट्टेको बासस्थान खोजी गरि लार्भा नष्ट गर्ने अभियान सञ्चालन गरिएको स्वास्थ्य शाखा प्रमुख पुर्ण पराजुलीले बताए । अभियानअन्तर्गत सन्धिखर्क बजारका विभिन्न स्थानमा पुगी पानी जमेका स्थानमा पानी फ्याक्ने तथा स्थानीयलाई डेंगीबाट बच्ने उपायहरू जानकारी गराइएको छ । कार्यक्रममा सन्धिखर्क नगरपालिका वडा नम्बर १ का वडा अध्यक्ष माधव श्रेष्ठ, स्वास्थ्य शाखा प्रमुख पुर्ण पराजुली, वडा सदस्य बाबुराम पन्थी, जनस्वास्थ्य निरीक्षक प्रकाश परियार,गोमा थापा,लुमा पराजुलीलगायत स्वयंसेविका र सरोकारवालाहरूको सहभागीता रहेको थियो ।"
"विराटनगरमा सरकारी गाडीमा आगजनी र तोडफोड, ६ वटामा क्षति","विराटनगर : महेन्द्र मोरङ आदर्श बहुमुखी क्याम्पसका विद्यार्थीहरूले विराटनगरमा सरकारी गाडीमा आगजनी र तोडफोड गरेका छन् । आगजनी र तोडफोडबाट ६ वटा गाडीमा क्षति पुगेको छ । क्याम्पसको गेट नै अगाडि एउटा सरकारी गाडीमा आगजनी गरिएको छ । को १ झ ६४४ नम्बरको गाडीमा आगजनी गरिएको छ । आगो नियन्त्रणका लागि दमकल बोलाइएको प्रहरीले जनाएको छ । त्यस्तै, विराटनगरको कञ्चनजंघा पार्टी प्यालेसमा पार्किङ गरेर राखिएका ५ वटा गाडीमा तोडफोड गरिएको छ । पार्टी प्यालेसमा विद्युत प्राधिकरणको कार्यक्रम थियो । कार्यक्रमका लागि पुगेकाहरूले प्रयोग गरेका विद्युत प्राधिकरणको गाडीहरू तोडफोड गरिएको हो । प्रहरीका अनुसार बा एबी ८१८०, बागमती प्रदेश ०१०० ञ २७०१, बा १ ञ २४१९, बा ००१ ञ २९९० र बा १ ञ १८८७ नम्बरको गाडीमा तोडफोड गरिएको छ । पर्खाल नाघेर पार्टी प्यालेसभित्र छिरेको अन्दाजी ९ जनाको समूह गाडी तोडफोड गरेर फरार भएको प्रहरीको भनाइ छ । प्रहरीका अनुसार सरकारी गाडीमा आगजनी र तोडफोड गर्ने खोजी भइरहेको छ । मोरङको रंगेलीमा पक्राउ परेका विराटनगरस्थित महेन्द्र मोरङ आदर्श बहुमुखी क्याम्पसको स्ववियु (स्वतन्त्र विद्यार्थी युनियन) र नेपाल विद्यार्थी संघ(नेविसंघ) का सदस्य दीपक यादवलगायत विद्यार्थीलाई छाड्नुपर्ने लगायतका माग राखेर गाडीमा आगजनी र तोडफोड गरिएको हुनसक्ने प्रहरीको अनुमान छ । यद्यपि,यसको पुष्टि भइसकेको छैन । स्थितिलाई नियन्त्रणमा लिन जिल्ला प्रहरी कार्यालय मोरङबाट डीएसपी वेदप्रकाश जोशी र वडा प्रहरी कार्यालय विराटनगरबाट डीएसपी बुद्द श्रेष्ठको नेतृत्वमा ठूलो संख्यामा प्रहरी परिचालन गरिएको छ । प्रहरीले आगजनी एवं तोडफोडमा संलग्नलाई पहिचान गर्ने प्रयास गरिरहेको छ । मोरङ प्रहरीका प्रवक्ता डीएसपी ज्ञानेन्द्रबहादुर बस्नेतले सरकारी गाडीमा आगजनी र तोडफोड गर्नुको कारण खुल्न बाँकी रहेको बताए । निजी विद्यालयले लिने शुल्क कम गर्नुपर्ने र शिक्षक नियुक्ति नियम अनुसार हुनुपर्ने माग राख्दै पुगेका विद्यार्थीहरूको समूहले रंगेली नगरपालिकाका कार्यवाहक मेयर र प्रमुख प्रशासकीय अधिकृतमाथि बिहीबार दुव्र्यवहार गरेको थियो । उक्त समूहको आक्रमणबाट ४ जना नगर प्रहरी घाइते भएका थिए । घटनामा संलग्न भएको भन्दै प्रहरीले यादवसहित ६ जनालाई पक्राउ गरेर अभद्र व्यवहार मुद्दा चलाउन म्याद थप गरेर अनुसन्धान गरिरहेको छ । पक्राउ परेकालाई छाड्नुपर्ने माग राख्दै महेन्द्र मोरङ क्याम्पसका विद्यार्थीले यसअघि पनि विराटनगरमा प्रदर्शन गरेका थिए । गृहमन्त्री रवि लामिछानेसहित सुरक्षा प्रमुखहरु विराटनगरमै भएका बेला घटना भएको हो । आजबाट सुरु हुने दुई दिने राष्ट्रिय सुरक्षा गोष्ठीमा सहभागी हुन गृहमन्त्रीसहितका सुरक्षा अधिकारीहरु विराटनगर आएका हुन् ।"
सन्धिखर्कमा लामखुट्टेको लार्भा नष्ट गर्ने अभियान,"अर्घाखाँची : अर्घाखाँचीको सन्धिखर्कमा लामखुट्टेको लार्भा नष्ट गर्ने अभियान सञ्चालन गरिएको छ। सन्धिखर्क नगरपालिका स्वास्थ्य शाखाको आयोजनामा लामखुट्टेको बासस्थान खोजी गरि लार्भा नष्ट गर्ने अभियान सञ्चालन गरिएको स्वास्थ्य शाखा प्रमुख पुर्ण पराजुलीले बताए । अभियानअन्तर्गत सन्धिखर्क बजारका विभिन्न स्थानमा पुगी पानी जमेका स्थानमा पानी फ्याक्ने तथा स्थानीयलाई डेंगीबाट बच्ने उपायहरू जानकारी गराइएको छ । कार्यक्रममा सन्धिखर्क नगरपालिका वडा नम्बर १ का वडा अध्यक्ष माधव श्रेष्ठ, स्वास्थ्य शाखा प्रमुख पुर्ण पराजुली, वडा सदस्य बाबुराम पन्थी, जनस्वास्थ्य निरीक्षक प्रकाश परियार,गोमा थापा,लुमा पराजुलीलगायत स्वयंसेविका र सरोकारवालाहरूको सहभागीता रहेको थियो ।"
मुगुका १८ बस्तीमा पानीको हाहाकार,"मुगु : जिल्लाको उत्तरी भेगमा पर्ने सोरु गाउँपालिकाको चार वडाका १८ बस्तीका बासिन्दा लामो समयदेखि पानीको हाहाकारमा बाँच्न बाध्य छन्। सोरु गाउँपालिका १, २, ३ र ६ नम्बर वडाका १८ बस्तीमा गाउँघर नजिकका मूल सुकेका र सरकारी संयन्त्रबाट दीर्घकालीन पानीका योजनाहरू प्राथमिकतामा नपरेपछि लामो समयदेखि खानेपानीको हाहाकार भोग्नु परेको हो। सोरु गाउँपालिकाभित्र ११ वटा वडा छन्। सबैभन्दा बढी १, २, ३ र ६ नम्बर वडाका १८ बस्तीका १ हजार ३ सय ७९ घरधुरीले खानेपानीको समस्या भोग्दै आएका छन्। यहाँका सर्वसाधारणले गाउँमा रहेका पानीको धारामा पानी थाप्न बिहानदेखि बेलुकीसम्मै लाइन लागेर बस्नुपर्छ। २० लिटरको ग्यालेन भर्न २० मिनेट धारामै कुर्न बाध्य यहाँका बासिन्दामा सबैभन्दा बढी महिलाले पानीको समस्या झेल्दै आएका स्थानीय बताउँछन्। खानेपानीको समस्याले सरसफाइदेखि समयमै खाना बनाउन नपाउँदा कुनै दिन बालबालिका विद्यालयसमेत जान नपाएका स्थानीय जनमती लुहारले बताइन्। पानी नहुँदा घरनजिकै रहेको करेसाबारी पनि सुक्खा हुने गरेको उनले गुनासो गरिन्। बिहान बेलुका एकपटक धारामा पानी आउँछ। बच्चा बोकेर लाइनमा बस्नुपर्ने हुन्छ। घरमा सबैका आआफ्ना काम हुन्छन्। पानी थाप्नकै लागि कहिले भनाभन् र झगडासमेत हुन्छ, जुवलधारा गाउँकी रूपा मल्लले भनिन्, सबैभन्दा गाह्रो त साना दूध खाने बच्चा भएका आमाहरूलाई हुन्छ। बच्चाले घरीघरी दिसापिसाब गर्छन्, सरसफाइ गर्न पर्याप्त पानी हुँदैन। सबैभन्दा बढी पानीको हाहाकार सोरु गाउँपालिका३ भिईका आठ बस्ती र वडा नम्बर ६ पालिका केन्द्र रहेको सोरुकोट बन्जाह, पुरुमुरु जिमामा हुन्। ९ किलोमिटर टाढा लिब्र खोलाबाट सोरुकोटमा पानी पुयाई २६ धारा निर्माण भएका थिए। २६ मध्ये ६, ७ वटा धारा मात्र सञ्चालनमा छन्। पालिका केन्द्र रहेकै स्थानका सर्वसाधारणले पानीको समस्या भोगेका जनप्रतिनिधिहरूले दिनहुँ देखेका हुन्छन्। तर समस्या उस्तै रहेको स्थानीय लोकजङ बुढाले बताए। १८ बस्तीका १ हजार ३ सय ७९ घरधुरीका लागि सोही गाउँपालिका५ नेहर गाउँको सिमसाबाट २२ किलोमिटर टाढा सोरुकोटमा पानी पुयाउने योजना थियो। जसका लागि आर्थिक वर्ष २०७७।०७८ मा संघीय खानेपानी तथा ढल व्यवस्थापन आयोजना जुम्लाले तीन वर्षभित्र १० करोड ८४ लाखमा निर्माण सम्पन्न गर्न भीमेश्वर गाल्वा धुलिखेल जेभीसँग सम्झौता गरेको थियो। हाल निर्माणको कार्य ८० प्रतिशत पूरा भएको छ। डीपीआर निर्माण गर्ने फर्मको कमजोरीका कारण केही बस्तीमा पानी चढ्न नसकी पाइप फुट्न थालेको छ। सम्पन्न भएको कामको रकम सम्बन्धित निकायबाट भुक्तानी नहँुदा पनि काममा ढिलाइ हुन पुगेको हो। बाँकी काम असारभित्रै सम्पन्न हुने भीमेश्वर गाल्वा धुलिखेल जेभिका प्रतिनिधि खड्क शाहीले जानकारी दिए। भौगोलिक विकटता र बाढीपहिरोका कारण सामग्री ढुवानी नभएको र सरकारबाट आवश्यकता अनुसारको रकम विनियोजित नहँुदा केही ढिलाइ भएको हो। ७८ प्रतिशत भौतिक र ५८ प्रतिशत आर्थिक प्रगति भएको छ। आवश्यकता अनुसारको रकम अर्थ मन्त्रालयमा माग गरिएको छ। रकम विनियोजित भए यही आउँदो आर्थिक वर्षबाटै घरघरका धारामा पानी पुग्ने संघीय खानेपानी तथा ढल व्यवस्थापन आयोजना जुम्लाका प्रमुख दीपेन्द्र भट्टले बताए। लामो समयदेखि पानीको अभाव हुँदै आएपछि खच्चडमार्फत पानी ढुवानी गरिँदै। तस्बिर : जीवन सेजुवाल।"
आँबुखैरेनीमुग्लिन सडक बिहान १० देखि १ बजेसम्म बन्द हुने,तनहुँ : पृथ्वीराजमार्गअन्तर्गत आँबुखैरेनीमुग्लिन सडकखण्ड तीन घण्टा पूर्ण रूपमा बन्द हुने भएको छ। आँबुखैरेनी४ स्थित डयाम नजिक पहिरो नियन्त्रणको काम भइरहेकाले बिहान १० देखि दिउँसो १ बजेसम्म सडक बन्द हुने भएको हो। हिलसाइडमा चर्किएका ढुङ्गा ट्रिममिङ गर्नुपर्ने भएकाले बाटो बन्द गरिने जिल्ला सडक डिभिजन कार्यालयका प्रमुख पशुपति ज्ञावलीले बताए। पृथ्वीराजमार्गमा गुड्ने सवारीसाधन व्यवस्थापनमा सहजीकरण गरिदिन जिल्ला प्रशासन कार्यालय र जिल्ला प्रहरी कार्यालयलाई उक्त कार्यालयले अनुरोध पनि गरेको छ।

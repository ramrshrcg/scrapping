शीर्षक,विवरण
"राष्ट्रपति डाेनाल्ड ट्रम्पले लिए सपथ, सम्हाले अमेरिकाकाे बागडाेर","काठमाडौं : अमेरिकाको ४७औं राष्ट्रपतिमा निर्वाचित डोनाल्ड ट्रम्पले सपथ लिएका छन्। सोमबार क्यापिटल हिलमा आयोजित भव्य समारोहमा राष्ट्रपति ट्रम्पले सपथ लिएका हुन्। उनको सपथग्रहण समारोहमा पूर्व राष्ट्रपति जो बाइडेन, जर्ज बुस, बिल क्लिन्टन, बाराक ओबामा, विभिन्न देशका राष्ट्र प्रमुख र विश्वकै धनाढ्य व्यक्तिहरूको उपस्थिति रहेको थियो। समारोहमा चर्चित स्टारहरू पनि सहभागी थिए। समारोहमा एलन मस्क, मार्क जुकरवर्ग, सुन्दर पिचाइलगायत पनि सहभागी थिए। सपथग्रहण गर्नुअघि ट्रम्पले आफैंले तोडेको परम्परालाई पुनःर्जीवन दिएका थिए। उनले ह्वाइट हाउसको उत्तरी पोर्टिकोमा रहेको बाइडेन निवास पुगेका थिए, जहाँ वर्तमान राष्ट्रपति बाइडेनलाई उनलाई स्वागत गरेका थिए। अमेरिकामा नवनिर्वाचित र वर्तमान राष्ट्रपतिबीच चिया परम्परा रहँदै आएको छ। सन् १८३७ मा राष्ट्रपति मार्टिन भ्यान बुरेन र एन्ड्रयू ज्याक्सनबाट यो परम्परा सुरु भएको थियो। तर, २०२१ मा बाइडेन राष्ट्रपति निर्वाचित हुँदा ट्रम्पले चिया परम्परालाई तोडेका थिए। उनले बाइडेनलाई चिया निम्तोमा नबोलाई सत्ता हस्तान्तरण गरेका थिए। गत नोभेम्बर ६ मा डेमोक्रेटिक पार्टीकी उम्मेदवार उपराष्ट्रपति कमला ह्यारिसलाई पराजित गर्दै रिपब्लिकन पार्टीका उम्मेदवार ट्रम्प राष्ट्रपतिमा विजयी भएका थिए। अमेरिकाको लोकप्रिय मतसहित उनी दोस्रो कार्यकालका लागि राष्ट्रपतिमा निर्वाचित भएका थिए। यसअघि बाइडेनसँग पराजित भएका ट्रम्प सन् २०१३ मा हिलारी क्लिन्टनलाई पराजित गर्दै अमेरिकाको ४५औं राष्ट्रपति बनेका थिए।"
जलविद्युत आयोजनाका कारण बस्ती जोखिममा,"रसुवा : आमाछोदिङमो गाउँपालिका१ मा बाँध बनाएर २१६ मेगावाट क्षमताको माथिल्लो त्रिशूली १ जलविद्युत आोजनाका कारण आवास तथा अन्य क्षेत्रमा प्रभाव परेको छ। विद्युत् गृह निर्माण स्थल उत्तरगया गाउँपालिका१ मैलुङ्गको बस्ती क्षेत्रमा भूकम्प तथा अत्याधिक बिस्फोटक पदार्थ प्रयोगका कारण घरहरू चकेर्को र स्थानीयले घर छाड्नुपर्ने स्थिति आएको भन्दै स्थानीयले जिल्ला प्रशासन कार्यालयमा निवेदन दिएको र हालसम्म सुनुवाइ नभएको स्थानीय जंगबहादुर तामाङले बताए। उनले भने, 'यहाँ पक्की ढलान घर तथा कच्ची गरी मैलुङ्गमा ४ वटा चर्केको, चिरु र गोगनेमा १७ घर वटा घरहरू जोखिममा परेका छन्। जलविद्युत् आयोजनाको निर्माणका क्रममा थुप्रै घरपरिवार विस्थापित भएका छन्,' उनले भने। स्थानीय योविन्द्र घलेका अनुसार आयोजनाका लागि आवास र जग्गा छाड्न बाध्य पारिएको थियो। उचित क्षतिपूर्ति र पुनर्वासको व्यवस्था पनि नभएको उनको भनाइ छ। 'अहिले हामी ठूलो समस्यामा परेका छौं,' उनले भने। त्रिशूली नदी किनारका किसान ध्रुव तामाङले नदीको पानी सुक्दा खेतमा सिंचाइ गर्न समस्या आएको बताए। 'अब त पानी सुक्दैछ। हाम्रो कृषिजन्य उत्पादनमा धेरै कमी आएको छ,' उनले भने। स्थानीय युवाहरूका लागि रोजगारका अवसरहरू सिर्जना नभएको उनीहरूको गुनासो छ। आयोजनाले उत्तरगया, कालिका, आमाछोदिङमो र गोसाइकुण्ड गाउँपालिका प्रभावित बनेको छ। आयोजनाको प्रवर्द्धक नेपाल वाटर एण्ड इनर्जी डेभलप्पमेन्ट कम्पनीमा कोरियन सरकारको स्वामित्वमा रहेको कोइन, विश्व बैंक समूहअन्तर्गतको अन्तर्राष्ट्रिय वित्त निगमलगायतको सेयर लगानी रहेको छ। आयोजनाका लागि ७० प्रतिशत ऋण र ३० प्रतिशत इक्विटीबाट जुटाउने गरी वित्तीय व्यवस्थापन गरिएको छ। कूल अनुमानित लागत ६४ करोड ७३ लाख अमेरिकी डलर रहेको आयोजनामा अन्तर्राष्ट्रिय वित्तीय संस्थाहरूले ४५ करोड ३२ लाख अमेरिकी डलर लगानी गर्ने सम्झौता गरेका छन्। माथिल्लो त्रिशूली १ विद्युत आयोजनामा अत्याधिक विस्फोटक पदार्थको प्रयोगका कारण चर्केका घरहरू। तस्बिर : हेमनाथ खतिवडा"
कोशीमा पूर्वमुख्यमन्त्रीलाई सुविधा दिने निर्णयमा उच्च अदालतको अंकुश,"विराटनगर : कोशी प्रदेशका पूर्वमुख्यमन्त्री उद्धव थापालाई सुविधा दिने प्रदेश सरकारको निर्णयमाथि उच्च अदालत विराटनगरले अंकुश लगाएको छ। सरकारको निर्णयपछि सवारी सुविधा लिँदै आएका थापा सत्तारुढ दल नेपाली कांग्रेस प्रदेश संसदीय दलका नेता हुन्। न्यायाधीश राजेन्द्र अधिकारी र केशवप्रसाद वास्तोलाको संयुक्त इजलासले थापालाई सवारी सुविधा दिने सरकारको निर्णय तत्काललाई कार्यान्वयन नगर्न सोमबार अन्तरिम आदेश जारी गरेको छ। प्रदेशको मन्त्रिपरिषद् बैठकले पूर्वमुख्यमन्त्री एवं कांग्रेस संसदीय दलका नेता थापालाई एउटा हलुका सवारी साधन, एकजना सवारी चालक र मासिक १ सय २५ लिटर इन्धन उपलब्ध गराउने निर्णय गत असोज १३ गते गरेको थियो। उक्त निर्णय राजपत्रमा प्रकाशित भएपछि थापाले सुविधा लिँदै आएका थिए। सरकारले प्रमुख प्रतिपक्षी दलका प्रमुख सचेतक र संसदीय समितिका सभापतिलाई मासिक १ सय २५ लिटर इन्धन सुविधा थप गर्ने निर्णयसमेत गरेको थि । उक्त निर्णय भने कानुनसंवत रहेको ठहर उच्च अदालतले गरेको छ। प्रदेशसभाका पदाधिकारी तथा सदस्यको पारिश्रमिक र सुविधा सम्बन्धी ऐन, २०७५ को अनुसूची १ मा गरेको थप व्यवस्था कानुनविपरीत भन्ने नदेखिएको अदालतको ठहर छ। तर, पूर्वमुख्यमन्त्री थापालाई दिएको सुविधा भने तत्काललाई कानुन विपरीत देखिएको अदालतले उल्लेख गरेको छ। अन्तरिम आदेशमा भनिएको छ, कुनै कानुनले सम्बोधन नगरेका प्रदेशसभाका सत्तापक्षको प्रमुख घटक दल नेपाली कांग्रेसका संसदीय दलका नेता माननीय उद्धव थापालाई सवारी साधन, चालक र इन्धन सुविधा प्रदान गर्ने गरी भएको निर्णयले प्रदेश आर्थिक कार्यविधि ऐन, २०७४, कोशी प्रदेश विनियोजन ऐन, २०८१ एवं प्रदेश सरकारद्वारा निर्मित सार्वजनिक खर्चको मापदण्ड र मितव्ययीता सम्बन्धी निर्देशिका, २०७९ समेतको विपरीत भइ यसबाट प्रदेश सरकारमा अतिरिक्त व्ययभार पर्नुका साथै व्यक्ति केन्द्रित निर्णयलाई नीतिगत निर्णयको रूपमा परिभाषित गर्न मिल्ने अवस्थासमेत नहुँदा सुविधा र सन्तुलनको दृष्टिले निवदेनको अन्तिम रूपमा निरूपण नहुँदासम्मका लागि प्रदेश सरकार मन्त्रिपरिषद् कोशी प्रदेशको मिति २०८१६१३ को उल्लिखित निर्णयमध्ये प्रकरण २ मा उल्लेखित निर्णयसम्म तत्काल कार्यान्वयन नगर्नु नगराउनू यथास्थितिमा राख्नु भनी मुलुकी देवानी कार्यविधि संहिता, २०७४ को दफा १५८ र उच्च अदालत नियमावली, २०७३ को नियम ४२ बमोजिम अन्तरिम आदेश जारी गरिदिएको छ। मन्त्रिपरिषद्बाट गैरकानुनी निर्णय गरेर थापालाई सुविधा दिइएको भन्दै सरकारको निर्णयविरुद्ध अधिवक्ताद्वय कर्णबहादुर राई र प्रेमकुमार घिमिरेले गत पुस २१ गते उच्च अदालत विराटनगरमा रिट दायर गरेका थिए। न्यायाधीश राज्यलक्ष्मी बज्राचार्यको इजलासले रिटको सुनुवाइ गर्दै पुस २२ गते कारण देखाउ आदेश जारी गरी दुवै पक्षलाई छलफलका लागि बोलाएको थियो। अदालतमा निवेदकको तर्फबाट वरिष्ठ अधिवक्ताहरू राजेन्द्रप्रसाद भट्टराई र भोजराज श्रेष्ठ, अधिवक्ताहरू पुरूषोत्तम नेपाल, मीनबहादुर पौडेल, तुलसी साह, चन्द्रादेवी थापा, जयराम दर्जी सुन्दास, भरत चौलागाईँ, कर्णबहादुर राई र प्रेमकुमार घिमिरेले बहस गरेका थिए। सरकारको पक्षबाट मुख्यन्यायाधिवक्ताको कार्यालय कोशीका मुख्यन्यायाधिवक्ता नारायण वस्ती, वरिष्ठ अधिवक्ता भरतबहादुर थापासहित अधिवक्ता बुद्धि कटुवाल र मुख्यन्यायाधिवक्ताको कार्यालयका अधिवक्ता दिनेश भट्टराईले बहस गरेका थिए। कोशी प्रदेशसभाको सोमबारबाट सुरु भएको हिउँदे एवं छैठौं अधिवेशनको पहिलो बैठकमा आफूले प्रयोग गरिरहेको गाडी सुविधाको विषयमा प्रश्न उठेको भन्दै थापाले असन्तुष्टि जनाएका थिए। अदालतले आदेश अनुसार चल्ने उनको भनाइ थियो।"
अमेरिकामा फेरि खुल्यो टिकटक,"काठमाडौं : सेवा बन्द गरेको केही घण्टापछि नै अमेरिकामा फेरि टिकटक खुलेको छ। नवनिर्वाचित राष्ट्रपति डोनाल्ड ट्रम्पले सेवा सञ्चालनका लागि वातावरण बनाएको टिकटकले जनाएको छ। राष्ट्रपति जो बाइडनको निवर्तमान प्रशासनले यसअघि नै कुनै पनि प्रतिबन्ध नलगाउने बताएको थियो। टिकटकको चिनियाँ मालिक बाइटडान्सले आफ्नो अमेरिकी सहायक कम्पनी गैरचिनियाँ क्रेताहरूलाई बेच्नका लागि समयसीमा नजिकिँदै गर्दा शनिबार अमेरिकामा टिकटक बन्द भएको थियो। राष्ट्रिय सुरक्षाको कारण देखाउँदै सामाजिक सञ्जाल टिकटकमाथि प्रतिबन्ध लगाउने कानुन लागू भएपछि चीनले अमेरिकालाई टिकटकको कुरा सुन्न आग्रह गरेको थियो। 'अमेरिकी पक्षले तर्कसङ्गत आवाजहरूलाई गम्भीरतापूर्वक सुन्नेछ र अमेरिकामा सञ्चालित सबै देशका बजार संस्थाहरूका लागि खुला, निष्पक्ष, न्यायपूर्ण र भेदभावरहित व्यावसायिक वातावरण प्रदान गर्नेछ भन्ने कुरा हामी आशा गर्दछौं,' चिनियाँ विदेश मन्त्रालयका प्रवक्ता माओ निङले भने। उनले अमेरिकामा धेरै वर्षदेखि टिकटकको प्रयोग हुँदै आएको र प्रयोगकर्ताले पनि अत्याधिक रुचाएको जानकारी दिएका थिए।"
राष्ट्रिय स्वार्थलाई तिलाञ्जलि दिएर सत्ताका लागि घुँडा टेक्दिनँ : प्रधानमन्त्री,"काठमाडौं : प्रधानमन्त्री केपी शर्मा ओलीले नेपाल न्यायोचित र अन्तर्राष्ट्रिय हितसहितको राष्ट्रिय हितका पक्षमा रहेको बताएका छन्। नेकपा एमालेको परराष्ट्र मामिला विभागले आयोजना गरेको नेपालको परराष्ट्र नीतिबारे सांसद संवाद कार्यक्रमलाई सम्बोधन गर्दै प्रधानमन्त्री ओलीले साना र ठूला राष्ट्रको हित समान हित हो भन्ने मान्यताका साथ नेपालको सार्वभौमिकता, स्वाभीमान र भौगोलिक अखण्डताका पक्षमा नेपाल सदैव कटिबद्ध रहने बनाए। 'हामी हाम्रो राष्ट्रिय हितका कुरा गरिहँदा विश्व शान्ति र मानवीय हितलाई पनि सँगै राखेर हेर्ने गर्छौं। संयुक्त राष्ट्रसङ्घको वडापत्र, पञ्चशील र असम्लग्नताका सिद्धान्तबाट हामी निर्देशित छौं। हामी पारस्परिक लाभ र सहअस्तित्वमा विश्वास गर्छौं। हाम्रा कोही शत्रु छैनन्, सबै हाम्र मित्र हुन् भन्ने भावका साथ हामीले वैदेशिक सम्बन्ध कायम गर्छौं। भूराजनीतिलाई देखाएर आफ्नो कायरतालाई लुकाउने काम हामी गर्दैनौं। राष्ट्रिय हितको रक्षा गर्न भूराजनीतिक परिस्थितिलाई हामी सन्तुलितरूपमा सामना गर्न सक्छौं। छिमेकी देशसँग उत्ताउलो नभइकन खुलस्त र मित्रतापूर्णरूपमा आफ्ना जायज कुरा राख्नुपर्छ। जिब्रो लट्पट्याएर नबुझिने गरी कूटनीतिक संवाद गर्नुपर्छ भन्ने छैन। बुझिने गरी संवाद गर्नुपर्छ। त्यसरी कुरा गर्दा अर्को पक्षले पनि आफ्नो धारणा बनाउन सहजता महसुस गर्न सक्छ,' प्रधानमन्त्री ओलीले भने। उनले राष्ट्रिय स्वार्थलाई तिलाञ्जलि दिएर सत्ता स्वार्थका लागि घुँडा टेक्नु राष्ट्रिय हित नभएको र सानो देश हौं भन्ने हिनताभाव पाल्नुपर्ने आवश्यकता नरहेको बताए। प्रधानमन्त्री ओलीले राष्ट्रिय हितभन्दा सत्ता स्वार्थ र ससाना कुराहरूलाई महत्त्व दिने प्रवृत्ति गलत भएको उल्लेख गर्दै नेपालले आर्थिक, सांस्कृतिक र कूटनीतिक हितलाई ध्यान दिएर विश्वसनीय र जिम्मेवाररूपमा आफूलाई प्रस्तुत गर्ने बताए। प्रधानमन्त्री ओलीले संसद्मा हरेक विषयमा विस्तृत अध्ययन र तयारीका साथ प्रस्तुत हुन र संसदलाई जिउँदो जाग्दो बनाउन सांसदहरूलाई सुझाव दिए। कार्यक्रममा विश्व व्यवस्थामा नेपालको परराष्ट्र नीति, बदँलिदो भूराजनीतिक परिवेश, जलवायु राजनीति र कूटनीतिजस्ता विषयमा परराष्ट्र मामिला विज्ञहरुले कार्यपत्र प्रस्तुत गरेका थिए।"
खो खो विश्वकप टोली स्वदेश फर्कियो,काठमाडौं : खो खो विश्वकपमा महिला र पुरुष दुवैतर्फ उपविजेता बनेको नेपाली टोलीलाई भव्य स्वागत गरिएको छ। त्रिभुवन विमानस्थलमा सोमबार स्वदेश फर्किएको पुरुष र महिला टोलीलाई खो खो नेपाल संघले स्वागत गरेको हो। नयाँ दिल्लीस्थित इन्दिरा गान्धी इन्डोर हलमा आइतबार राति भएको फाइनलमा पुरुष र महिलातर्फ नेपाल घरेलु टोली भारतसँग पराजित हुँदै उपविजेतामा सीमित भएको थियो। पुरूषतर्फ नेपाल भारतसँग ५४३६ ले पराजित हुँदा महिलातर्फ पनि भारतसँगै ७८४० ले पराजित भएको थियो। कुनै पनि खेलको टिम गेममा नेपाल विश्वकपको फाइनल पुगेको यो नै पहिलो पटक हो।
"झापामा बोलेरो र अटो ठोक्किदा एकको मृत्यु, तीनजना घाइते","झापा : झापामा बोलेरो र अटो गाडी ठोक्किँदा एकजनाको मृत्यु भएको छ । दुर्घटनामा परी तीनजना घाइते भएका छन् । बुद्धशान्ति गाउँपालिका ४ चापेन चोकस्थित मेची राजमार्गमा चारआलीबाट इलामतर्फ जाँदै गरेको प्र १०१००१ ज ३८५१ नम्बरको बोलेरो गाडी र विपरीत दिशाबाट आउँदै गरेको प्र १०१००२ ह ३६३ नम्बरको अटो सोमबार बिहान १०:४५ बजे ठोक्किदा दुर्घटना भएको थियो । दुर्घटनामा परी अटोमा सवार बुद्धशान्ति ४ का २१ वर्षीया कृतिका तामाङ, सोही ठाउँका २७ वर्षीया अमृता तामाङ, ४१ वर्षीया मञ्जु तामाङ र बोलेरो चालक मेचीनगर नगरपालिका १२ का ४० वर्षीय दिलकुमार माझी घाइते भएका छन्। घाइतेहरूलाई सिटी अस्पताल बुधबारेमा उपचारका लागि लगिएको थियो । त्यहाँबाट अटोमा सवार अमृताको अवस्थामा गम्भीर देखिएकाले थप उपचारको लागि प्रादेशिक अस्पताल भद्रपुर पठाइएको थियो । अस्पताल पुर्याउनसाथ चिकित्सकले उनलाई मृत घोषणा गरेको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए । दुवै गाडीसहित अटो चालक बुद्धशान्ति ४ का ५३ वर्षीय अजय मुक्तान इलाका प्रहरी कार्यालय बुधबारेले नियन्त्रणमा लिएको छ ।"
निवृत्तिभरण ऐन कोषमा शिक्षक सेवा समावेश हुन्छ : मन्त्री भट्टराई,काठमाडौं : सरकारले संघीय संसदको दुवै सदनको हिउँदे अधिवेशन बोलाउन राष्ट्रपतिसमक्ष सिफारिस गर्ने निर्णय गरेको छ। सिंहदरबारमा सोमबार बसेको मन्त्रिपरिषद बैठकले माघ १८ गते संघीय संसदको दुवै सदनको बैठक बोलाउन रामचन्द्र पौडेलसमक्ष गर्ने निर्णय गरेको हो। आउँदो शुक्रबार दिउँसो १ बजे प्रतिनिधि सभा र राष्ट्रिय सभाको अधिवेशन बोलाउन निर्णय भएको संघीय मामिला तथा सामान्य प्रशासनमन्त्री राजकुमार गुप्ताले जानकारी दिए। त्यस्तै शिक्षा विज्ञान तथा प्रविधि मन्त्री विद्या भट्टराईले शिक्षा सेवा पनि निवृत्ति भरण ऐन कोषमा समावेश गर्न मन्त्रिपरिषदमा सिफारिस गरेको जानकारी दिइन्। ऐन लागू हुनुभन्दा अगाडिका शिक्षकहरू पेन्सनमा जाने र ऐन लागू भएपछिका शिक्षकहरूलाई निवृत्तिभरण कोषमा समावेश गरिने उनले बताइन्।
डडेल्धुराका साढे सात हजार बढी किशोरीलाई एचपिभी खोप लगाइँदै,"डडेल्धुरा : डडेल्धुरामा ७ हजार ५ सय बढी किशोरीलाई पाठेघरको मुखको क्यान्सर विरुद्धको खोप लगाइने जनाएको छ। स्वास्थ्य कार्यालय डडेल्धुराका अनुसार माघ २२ देखि एचपिभी खोप लगाइने भएको हो। स्वास्थ्य कार्यालय डडेल्धुराका कार्यालयका प्रमुख केशर साउँदका अनुसार माघ २२ गते देखि फागुन ६ गतेसम्म कक्षा ६ देखि १० सम्मका विद्यालयहरूमा खोपकेन्द्र बनाई उक्त खोप लगाइने जनाएका छन्। १० देखि १४ वर्ष उमेर सम्मका किशोरीहरू विद्यालय नजाने भएमा नजिकैको स्वास्थ्य संस्थामार्फत पनि खोप दिइने प्रमुख साउँदले जानकारी गराए। डडेल्धुरामा गत वर्ष ३ सय ७५ जनालाई उक्त खोप लगाइएको स्वास्थ्य कार्यालयले जनाएको छ। नेपाल सरकार स्वास्थ्य तथा जनसंख्या मन्त्रालयले आर्थिक वर्ष २०८१८२ देखि एचपिभी खोपलाई नियमित सेवामा समावेश गरेको छ। उक्त खोप लगाउँदा महिलाहरूमा देखिने पाठेघरको मुखको क्यान्सर नियन्त्रण हुने जनाएका छन्। नेपाली महिलाहरूमा हुने विभिन्न क्यान्सरमध्ये पाठेघरको मुखको क्यान्सर दोस्रो स्थानमा रहेको छ। क्यान्सरका कारण हुने मृत्युमा पहिलो कारण पाठेघरको मुखको क्यान्सर भएकाले यसलाई नियन्त्रण गर्नका लागि नियमित खोप, सरसफाईका साथै व्यायाम र केही समस्या देखिए चिकित्सकको सल्लाहअनुसार औषधि सेवन गनुपर्ने स्वास्थ्यकर्मी बताउँछन्।"
महिला यु१९ विश्वकप : स्कटल्यान्डसँग १ विकेटले हार्यो नेपाल,काठमाडौं : आइसीसी महिला यु१९ विश्वकपको दोस्रो खेलमा पनि नेपाल पराजित भएको छ। मलेसियामा सोमबार भएको खेलमा नेपाल स्कटल्यान्डसँग १ विकेटले पराजित भएको हो। टस जितेर ब्याटिङ गरेको नेपालले १८५ ओभरमा अलआउट हुँदै ७३ रन बनाएको थियो। जवाफी ब्याटिङ गरेको स्कटल्यान्डले १८५ ओभरमा ९ विकेटको क्षतिमा लक्ष्य पूरा गर्यो। स्कटल्यान्डका लागि पिप्पा स्प्रउलले सर्वाधिक ३५ रन बनाइन्। त्यस्तै गब्रेइल्ला फोन्टेन्ला १२ रन र क्रिस्टी म्याकुल ६ रनमा अविजित रहे। नेपालका लागि रचना चौधरी र समा केसीले २२ विकेट लिए भने पूजा महतो र क्रिस्मा गुरुङले ११ विकेट लिए। यसअघि नेपालका लागि कप्तान पूजा महतोले सर्वाधिक २ रन बनाइन् भने साबित्री गौतमले १० रन बनाइन्। अन्य खेलाडीले दोहोरो अंकको रन जोड्न सकेनन्। पहिलो खेलमा नेपाल बंगलादेशसँग पराजित भएको थियो।
माघ १८ गते संसद अधिवेशन बोलाउन प्रधानमन्त्रीले सभामुखसँग गरे परामर्श,काठमाडौं : प्रधानमन्त्री केपी शर्मा ओली र सभामुख देवराज घिमिरेबीच भेटवार्ता भएको छ। प्रधानमन्त्री निवास बालुवाटारमा सोमबार उनीहरूबीच छलफल भएको हो। बालुवाटार स्रोतका अनुसार उनीहरूबीच माघ १८ गते संसद अधिवेशन बोलाउने विषयमा छलफल भएको हो। संसद अधिवेशन नबोलाउँदा विपक्षी दलले सरकारलाई दबाब बढाउँदै लगेको छ। विपक्षी दलले दबाब बढाउन थालेपछि प्रधानमन्त्री ओलीले संसद बैठक बोलाउने विषयमा छलफल गरेका हुन्। उनीहरूबीच संसदको बिजनेसका विषयमा पनि छलफल भएको बताइएको छ। विपक्षी दलले छिट्टै संसद अधिवेशन नबोलाए विशेष अधिवेशन बोलाउने प्रक्रिया चाल्ने चेतावनी दिइसकेको छ। गत शुक्रबार विपक्षी दलले संयुक्त पत्रकार सम्मेलन गर्दै सरकारले संसद छलेर अध्यादेश ल्याएको भन्दै गम्भीर आपत्ति जनाउँदै संसद अधिवेशन बोलाउन आग्रह गरेको थियो।
अर्घाखाँचीमा १८ जना फरार प्रतिवादी पक्राउ,"अर्घाखाँची : फरार रहेका प्रतिवादीहरूलाई धमाधम पक्राउ पर्न थालेका छन्। जिल्ला अदालतले कैद भुक्तानीको सजाय सुनाएका तर कैद भुक्तानी नगरेर फरार रहेकाहरूलाई जिल्ला प्रहरी कार्यालयको टोलीले देशका विभिन्न स्थानबाट पक्राउ गरेको हो। मानव बेचबिखन तथा ओसार पसार, बैंकिङ कसुर, सवारी ज्यान, कुटपिट अङ्खभङ्ख, राष्ट्रिय बनमा आगोलागी, चोरी, जबरजस्ती करणी, लागुऔषध, गर्भ संरक्षणलगायतका विभिन्न मुद्दामा अदालतले फैसला सुनाएका तर फरार रहेकाहरू १८ जनालाई पक्राउ गरी अदालतको आदेशअनुसार जेल चलान गरिएको प्रहरी प्रमुख डीएसपी चक्रबहादुर मल्लले बताए। पक्राउ गरेका उनीहरूलाई अर्घाखाँची अदालतमा बुझाउने र अदालतले कैद भुक्तानीको लागि कारागार पठाउने कार्य भइरहेको जिल्ला प्रहरी कार्यालय अर्घाखाँचीका प्रमुख डीएसपी मल्लको भनाइ छ। यस आर्थिक वर्षमा विभिन्न मुद्दामा कैद सजाय तोकिएका तर फरार रहेका १८ जना प्रतिवादीलाई पक्राउ गरिएको जिल्ला प्रहरी कार्यालय अर्घाखाँचीका सूचना अधिकारी विष्णुप्रसाद पौडेलले बताए। जिल्ला प्रहरी कार्यालयमा कर्यालय प्रमुखको रूपमा डीएसपी चक्रबहादुर मल्ल आएपछि फरार प्रतिवादी प्रकने कार्यले तीब्रता पाएको छ।"
'चिया परम्परा' तोडेका ट्रम्पले अन्ततः भेटे बाइडेन,"काठमाडौं : अमेरिकाका नवनिर्वाचित राष्ट्रपति डोनाल्ड ट्रम्प र वर्तमान राष्ट्रपति जो बाइडेनबीच भेटवार्ता भएको छ। अमेरिकाको ४७औं राष्ट्रपतिको सपथ लिनुअघि ट्रम्पले बाइडेनसँग भेटवार्ता गरेका हुन्। ट्रम्प सोमबार ह्वाइट हाउसको उत्तरी पोर्टिकोमा रहेको बाइडेन निवासमा पुगेका थिए। उनी पुगेलगत्तै बाइडेनलाई स्वागत गरेका थिए। उनीहरूबीच 'चिया गफ' भएको एजेन्सीहरूले उल्लेख गरेका छन्। पत्रकारहरूले बाइडेनलाई ह्वाइट हाउसमा अन्तिम दिन कस्तो महसुस भइरहेको भनेर सोधेका थिए। उनले 'राम्रो'मात्र भनेर उत्तर दिएका थिए। अमेरिकामा नवनिर्वाचित र वर्तमान राष्ट्रपतिबीच चिया परम्परा रहँदै आएको छ। सन् १८३७ मा राष्ट्रपति मार्टिन भ्यान बुरेन र एन्ड्रयू ज्याक्सनबाट यो परम्परा सुरु भएको थियो। तर, २०२१ मा बाइडेन राष्ट्रपति निर्वाचित हुँदा ट्रम्पले चिया परम्परालाई तोडेका थिए। उनले बाइडेनलाई चिया निम्तोमा नबोलाई सत्ता हस्तान्तरण गरेका थिए।"
विपिनको रिहाइका लागि पहल गरिदिन इजिप्टका विदेशमन्त्रीसँग परराष्ट्रमन्त्रीको फोनवार्ता,"काठमाडौं : हमास अतिवादी समूहको नियन्त्रणमा रहेका नेपाली युवा विपिन जोशीको रिहाइका लागि पहल गरिदिन आग्रह गर्दै परराष्ट्र मन्त्री डा आरजु राणा देउवाले इजिप्टका विदेशमन्त्री डा बदर अब्देलअतिसँग फोनवार्ता गरेकी छन्। इजरायल सरकार र हमासबीच शान्तिवार्ता र युद्धविराम भएपछि आफ्नो नियन्त्रणमा रहेका बन्दीहरूलाई हमासले आइतबारबाट मुक्त गर्ने प्रक्रियाको थालनी गरेको छ । परराष्ट्रमन्त्री राणाले पहिलो चरणमा नै विपिनको रिहाइका लागि पहल गरिदिन विदेशमन्त्री डा अब्देल अतिमार्फत् इजिप्ट सरकारसँग आग्रह गरेकी हुन्। आफ्नो स्वास्थ्य उपचारका लागि बैंककमा रहेकी मन्त्री राणाले त्यहीँबाट इजिप्टका मन्त्रीसँग फोनवार्ता गरेको उनको सचिवालयले जनाएको छ। फोनवार्ताका क्रममा मन्त्री राणाले इजरायल सरकार र हमासबीचको युद्धविरामका लागि इजिप्टले निर्वाह गरेको भूमिकाका लागि इजिप्टि सरकारलाई धन्यवाद दिएकी थिइन्। त्यसैगरी इजिप्टका विदेशमन्त्री डाअब्देल अतिले विपिनको रिहाइका लागि आफूले इजिप्टका मध्यस्थकर्तालाई विशेष निर्देशन दिने बताएका थिए। इजरायल सरकार र हमासबीच युद्धविरामको छलफल भएदेखि नै मन्त्री राणाले हमाससँगको शान्तिवार्ताका लागि मध्यस्थता गरिरहेका कतार र इजिप्टसँग विपिन रिहाइका लागि विशेष पहल गरिदिन आग्रह गर्दै आएकी छन्। केही दिनमात्र अघि मन्त्री राणाले कतारका विदेश राज्यमन्त्री डा मोहम्मद बिन अब्दुलाजिज अलखुलाइफीसँग पनि फोनवार्ता गरी विपिनको रिहाइका लागि पहल गरिदिन आग्रह गरेकी थिइन्। खुलाइफी शान्तिवार्ताका प्रमुख वार्ताकार एवं मध्यस्थकर्ता हुन्। त्यसैगरी मन्त्री राणाले इजरायलका विदेशमन्त्री गिडियन सारसँग पनि केही दिनअघि फोनवार्ता गरी हमासहरूले अपहरण मुक्त गर्न लागेका भनिएका व्यक्तिहरूको पहिलो चरणमा नै विपिन जोशीको रिहाइका लागि पहल गरिदिन विशेष आग्रह गरेकी थिइन्। विपिनको रिहाइका लागि नेपाल सरकारले गत वर्षदेखि नै कूटनीतिक प्रयास जारी राखेको छ । मन्त्री राणाले संयुक्त राष्ट्रसंघ,अन्तर्राष्ट्रिय एवं क्षेत्रीय मञ्चहरू र बैठकहरूमार्फत् विपिनको रिहाइका लागि आग्रह गर्दै आएकी छन्।"
माघ १८ गते संघीय संसदको दुवै सदनको बैठक बोलाउन राष्ट्रपतिलाई सिफारिस,काठमाडौं : सरकारले माघ १८ गते संघीय संसदको दुवै सदनको बैठक बोलाउन राष्ट्रपति रामचन्द्र पौडेललाई सिफारिस गरेको छ। सोमबार बसेको मन्त्रिपरिषद् बैठकले माघ १८ गते शुक्रबार दिउँसो १ बजे संसद बैठक बोलाउन राष्ट्रपति पौडेललाई सिफारिस गर्ने निर्णय गरेको स्रोतले अन्नपूर्णलाई बतायो। प्रधानमन्त्री ओलीले बैठक बोलाउनुअघि सभामुख देवराज घिमिरेसँग छलफल गरेका थिए। प्रधानमन्त्री ओलीले सभामुख घिमिरेसँग संसद अधिवेशन बोलाउने र संसदमा के कस्ता बिजनेस दिन सकिने विषयमा छलफल गरेका थिए। संसद बैठक नबस्दा विपक्षी दलहरूले सरकारलाई दबाब दिँदै आएको थियो। संसद छलेर अध्यादेश ल्याएको भन्दै विपक्षी दलहरूले संयुक्त वक्तव्य जारी गरेर सरकारको आलोचना गरेको थियो। छिट्टै संसद बैठक नबोलाइए विशेष अधिवेशन आह्वानको प्रक्रियामा जाने चेतावनी पनि विपक्षीले दिको थियो।
क्यान्सरविरुद्ध सचेतना साइकल र्यालीमा इभी नेपाल मोटर्सको सहकार्य,"काठमाडौं : क्यान्सरविरुद्ध सचेतना जगाउन अन्नपूर्ण मिडिया नेटवर्कले गर्न लागेको साइकल र्यालीका लागि इभी नेपाल मोटर्स प्रालिले सहकार्य गरेको छ। सोमबार अन्नपूर्ण मिडिया नेटवर्कको तीनकुनेस्थित हेडक्वार्टरमा आयोजित एक समारोहमा सहकार्य साझेदारी भएको हो। सहकार्य साझेदारीमा अन्नपूर्ण मिडिया नेटवर्कका महाप्रबन्धक मनोज बस्नेत, मार्केटिङ असिस्टेन्ड म्यानेजर माधुरी सापकोटा र इभी नेपाल मोटर्स प्रालिका असिस्टेन्ड जनरल म्यानेजर नबराज कोइराला (एनके सरद)ले हस्ताक्षर गरे। क्यान्सरविरुद्ध सचेतना जगाउन गरिएको यो कार्यक्रम सराहनीय कार्य हो, इभी नेपाल मोटर्स प्रालिका असिस्टेन्ड जनरल म्यानेजर नबराज कोइराला भने, क्यान्सरमुक्त नेपाल बनाउनुपर्छ भन्ने जनचेतना जगाउन यस्ता र्याली महत्त्वपूर्ण हुन्छ। क्यान्सरविरुद्धमात्र नभइ, यो साइकल र्यालीले ग्रिन सिटी, क्लिन सिटीको अभियानमा सघाउ पुर्याउँदै वातावरणीय स्वच्छतालाई पनि जोडेकाले यसप्रति थप आकर्षित भएको उनले बताए। माघ २६ गते शनिबार बिहान साढे ६ बजेबाट साइकल र्याली हुँदैछ।"
बर्दियामा चरेशसहित एकजना पक्राउ,गुलरिया : बर्दियामा प्रहरी चरेशसहित एकजनालाई प्रहरीले नियन्त्रणमा लिएको छ । जिल्ला प्रहरी कार्यालय बर्दियाको मातहतमा रहेको इलाका प्रहरी कार्यालय मैनापोखरको टोलीले २ किलो ९६ ग्राम चरेशसहित एकजनालाई पक्राउ गरेको छ । बढैयाताल गाउँपालिका ६ बाट १९ वर्षीय कृष्ण थापालाई चेकजाँचका क्रममा चरेशसहित नियन्त्रणमा लिएको जिल्ला प्रहरी कार्यालय बर्दियाका प्रहरी नायव उपरीक्षक ऋषिराम घर्ती मगरले जानकारी दिए । थापाले बोकेको खैरो रंगको कपडाको झोलाभित्र पहेलो रंगको प्लाष्टिकले बेरेको अवस्थामा चरेशजस्तो देखिने कालो अर्ध ठोस पदार्थ बरामद भएको उनले बताए । थापालाई बर्दिया जिल्ला अदालतबाट ५ दिनको म्याद लिई घटना सम्बन्धमा थप अनुसन्धान भइरहेको प्रहरीले जनाएको छ ।
सुशासनको अभियानलाई अघि बढाउन खोज्दा बिचौलिया र भ्रष्टहरूले सरकारबाट निकाले : प्रचण्ड,"गोरखा : पूर्वप्रधानमन्त्री एवं नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले देश विकासको प्रमुख आधार शिक्षा भएकाले कूल बजेटको बीस प्रतिशत यो क्षेत्रमा विनियोजन गर्नुपर्ने बताएका छन्। सरस्वति माध्यमिक विद्यालय गोरखा नगरपालिका ८ आहाले गोरखाको स्वर्ण जयन्ती उद्घाटन गर्दै अध्यक्ष प्रचण्डले यस्तो बताएका हुन्। आफू प्रधानमन्त्री हुँदा शिक्षा क्षेत्रमा उल्लेख्य बजेट वृद्धि गरिएको उल्लेख गर्दै उनले भर्खरै सम्पन्न पार्टी केन्द्रीय समितिको बैठकले पनि पार्टीको शिक्षा नीति थप प्रष्ट पारेको बताए। आफू प्रधानमन्त्री हुँदा निकै मेहनत गरेर शिक्षा विधेयक ल्याएको उल्लेख गर्दै उनले यसलाई चाँडोभन्दा चाँडो पारित गर्न जोडबल लगाउने प्रतिबद्धता व्यक्त गरे। कुनै पनि देशको शिक्षा प्रणालीले त्यहाँको सभ्यताको निर्धारण गर्ने उल्लेख गर्दै उनले सामुदायिक विद्यालयमा पर्याप्त विद्यार्थीसहित गुणस्तरीय शिक्षा प्रदान गर्नु आजको महत्त्वपूर्ण पक्ष भएको बताए । पछिल्लो समय धेरै सामुदायिक विद्यालयले प्रगति गरिरहेको उल्लेख गर्दै यसलाई अझै बढाएर लैजानुपर्ने बताए। आफूले गणतन्त्र नेपालको पहिलो सरकारको नेतृत्व गर्दा मध्यपहाडी लोकमार्गलगायतका केही पूर्वाधार विकासको क्षेत्रमा महत्वपूर्ण थालनी र गरिब किसानको पक्षमा ऋण मोचनजस्ता काम गरिएको उल्लेख गर्दै उनले दोस्रोपटक सरकारको नेतृत्व गर्दा राष्ट्रिय एकता कायम गर्दै संविधान कार्यान्वयन र नेपाललाई लोडसेडिङमुक्त बनाउने अभियानको नेतृत्व गरेको दावी गरे। उनले सुशासन,सामाजिक न्याय र समृद्धिको अभियानमार्फत सरकारको तेस्रो कार्यकाललाई नयाँ ढंगलेअघि बढाउँदा बिचौलिया र भ्रष्टहरूले सरकारबाट हटाएको बताए। 'सुशासनलाई उच्च प्राथमिकता दिएर भ्रष्टाचारमा संलग्न जोकोही भए पनि कारवाही गर्ने प्रक्रियाको थालनी गरियो, यो नै आम जनताका लागि आशाको दियो बन्न पुग्यो,'उनले भने,माथिल्लो तहका नेताहरु, कर्मचारी र बिचौलियामाथिको कारवाहीले सुशासनको जग कायम गर्न मात्रै सहयोग गरेन्,जनतामा पुनः आशा र विश्वास पनि पलाउन थाल्यो ।'"
"नेप्से परिसूचक सामान्य अंकले बढ्यो, साढे ६ अर्बको सेयर कारोबार","काठमाडौं : सेयर बजार एकल अंकले बढेर बन्द भएको छ। अघिल्लो कारोबार दिन आइतबार १२५८ अंकले बढेको नेप्से आज ६७८ अंकले बढेर २६०७९९ विन्दुमा पुगेको हो। सेन्सेटिभ इण्डेक्स ००२ प्रतिशतले बढेर ४३९१४ विन्दुमा अडिएको हो। सेयर बजार एकल अंकले बढेपनि कारोबार रकम आइतबारको तुलनामा बढेको छ। यसदिन ३११ स्क्रिप्सको १ करोड ३६ लाख ७७ हजार ९८३ कित्ता सेयर ६ अर्ब ५७ करोड ४ लाख ७७ हजार ८८६ रुपैयाँमा खरिदबिक्री भए। आइतबार ६ अर्ब २५ करोड मूल्य बराबरको सेयर कारोबार भएको हो। आज कुनै पनि कम्पनीको सेयर सकारात्मक सर्किट लेभलमा कारोबार हुन सकेन। मानुसी लघुवित्त वित्तीय संस्थाको सेयर सर्वाधिक ९०५ प्रतिशतले बढ्दा रिभर फल्सको ७७०,दोल्ती पावरको ७४७, मध्य भोटेकोशी जलविद्युतको ५८४ र बराही हाइड्रोपावरको ५७७ प्रतिशतले बढेको हो। कारोबारमा आएका ११८ स्टक्सको मूल्य बढ्दा ११७ वटाको घटयो। ८ स्टक्सको मूल्य भने स्थिर रह्यो। पाँच समूहको उपसूचक घट्दा अन्यको उपसूचक भने बढ्यो। आज अदर्श समूहको उपसूचक २१३ प्रतिशतले बढ्यो।"
नारायणी अस्पतालमा मुटुको अप्रेशनका लागि क्याथ ल्याब सञ्चालनको तयारी अन्तिम चरणमा,"वीरगन्ज : वीरगन्जको नारायणी अस्पतालमा क्याथ ल्याब (मुटु रोगको विशिष्टकृत सेवा) सञ्चालनका लागि तयारी अन्तिम चरणमा पुगेको छ। मुटुको भल्ब (नशा) खोल्ने, जाली (स्टेन), हाल्ने, पेसमेकर (बैट्री) राख्ने, बाइपास सर्जरी (मुटु खोलेर गरिने शल्यक्रिया) लगायतका सेवा सुरु गर्नका लागि क्याथ ल्याब सञ्चालनमा ल्याउन अस्पताल व्यवस्थापन र प्रशासनले तयारी तीव्र गतिमा अगाडि बढाएको छ। अस्पतालका सूचना अधिकारी वरिष्ठ चिकित्सक डा उदयनारायण सिंहका अनुसार, क्याथ ल्याब सञ्चालनका लागि करिब २२ करोड रुपैयााँको लागतमा तीन तल्ले भवन निर्माणको काम अन्तिम चरणमा पुगिसकेको छ। त्यस्तै क्याथ ल्याब सञ्चालनका लागि आवश्यक करिब ४ करोड बढी मूल्यका उपकरणहरू अस्पतालले ५ वर्षअघि नै खरिद गरेर ल्याइसकेको थियो। तर, भवन अभावका कारण ती उपकरणहरू त्यसै थन्किएका थिए। नवनिर्मित भवनमा क्याथ ल्याब सञ्चालनका लागि उपकरणहरूको जडान कार्य यही माघ महिनाको अन्तिम सातादेखि सुरु गरिने जानकारी उनले दिए। भवन निर्माणको ठेक्का सकारेको निर्माण कम्पनीले छिट्टै भवन निर्माणको काम सकाएर अस्पताल प्रशासनलाई हस्तान्तरण गर्ने र त्यसलगत्तै क्याथ ल्याबमा उपकरणहरू जडानको काम सुरु गरिहाल्ने अस्पतालका प्रशासन प्रमुख सुशील यादवले जानकारी दिए। उपकरण जडानको काम सकाएर आगामी बैशाखदेखि क्याथ ल्याब सेवा सुरु गर्ने लक्ष्यका साथ अगाडि बढिएको यादवले बताए। क्याथ ल्याब सञ्चालनकै तयारीका क्रममा नारायणी अस्पतालका चिकित्सक र कर्मचारीहरूको एक टोलीले यसअघि उक्त सेवा प्रवाह गरिरहेको वीरगन्ज हेल्थ केयर हस्प्टिलमा सोमबार अवलोकन भ्रमण गरेको छ। अस्पतालका वरिष्ठ मुटुरोग विशेषज्ञ डा अरुण कर्ण नेतृत्वको टोलीले सोमबार वीरगन्ज हेल्थ केयर अस्पतालमा अवलोकन भ्रमण गरेको हो। विगत ६ वर्षदेखि क्याथ ल्याब सेवा प्रवाह गरिरहेको वीरगन्ज हेल्थय केयर हस्पिटलमा सोमबार पुगेर त्यहाँको क्याथ ल्याबको अवलोकन गरिएको डा कर्णले बताए। क्याथ ल्याब सेवा प्रवाहको मोडालिटी, जनशक्ति व्यवस्थापन, उपलब्ध सेवालगायतका बारेमा वीरगन्ज हेल्थ केयर हस्पिटलका सञ्चालक, चिकित्सक र स्वास्थ्यकर्मीसँग विस्तृतरूपमा जानकारी लिनुका साथै अनुभव आदानप्रदान पनि गरिएको डा कर्णले बताए। त्यसक्रममा वीरगन्ज हेल्थ केयर हस्पिटलका अध्यक्ष तथा सञ्चालक डा अबुल हैश अन्सारीले नारायणी अस्पतालमा क्याथ ल्याब सेवा सञ्चालनका लागि आवश्यक प्राविधिक र जनशक्तिको सहयोग गर्न आफ्नो अस्पताल तयार रहेको बताए। उनले वीरगन्ज हेल्थकेयर हस्पिटल मधेस प्रदेशमै क्याथ ल्याब सेवा सञ्चालन गर्ने पहिलो स्वास्थ्य संस्था भएको बताउँदै नारायणी अस्पतालमा पनि छिट्टै क्याथ ल्याब सेवा सञ्चालनमा आओस् भन्ने आफूहरूको चाहना रहेको बताए। त्यसका लागि जेजे सहयोग र समन्वय चाहिन्छ त्यो सहयोग गर्न वीरगन्ज हेल्थ केयर हस्पिटल तयार छ, अन्सारीले भने। अवलोकन भ्रमण टोलीमा नारायणी अस्पतालका प्रशासन प्रमुख सुशील यादव, नर्सिङ प्रमुख श्रुति साहका साथै वीरगन्ज हेल्थ केयर हस्पिटलकी प्रशासन प्रमुख भूमिका अधिकारीको पनि सहभागिता थियो।"
नक्कली शैक्षिक प्रमाणपत्रसहित शिक्षक पक्राउ,"काभ्रे : प्रहरीले काभ्रेबाट नक्कली शैक्षिक प्रमाणपत्रसहित एक शिक्षकलाई पक्राउ गरेको छ। काठमाडौं अपराध महाशाखाको टोलीले धुलिखेल नगरपालिका५ श्रीखण्डपुरबाट ४८ वर्षीय विकास श्रेष्ठलाई पक्राउ गरेको हो। उनको साथमा त्रिभुवन विश्वविद्यालयबाट जारी भएको स्नातक र स्नातकोत्तर तहको नक्कली प्रमाणपत्रहरू रहेको भन्ने सूचनाको अधारमा प्रहरीले पक्राउ गरेको जनाइएको छ। उनको साथबाट एनसिसीबाट जारी भएको स्नातकोत्तर तहको प्रमाणपत्र, टियुबाट जारी भएको स्नातकोत्तर तहको प्रोभिजन्ल क्यारेक्टर, त्रिभुवन विश्वविद्यालयबाट जारी भएको व्यवसाय अध्ययन शास्त्रीको प्रमाणपत्र, नेपाल सरकार शिक्षक सेवा आयोग सानोठिमी भक्तपुरबाट जारी भएको अस्थायी अध्यापन अनुमतिपत्र, टियुबाट जारी भएको व्यवस्थापन संकायको स्नातक तहको प्रमाणपत्र सबै जफत गरिएको प्रहरीले जनाएको छ। उनी विगत लामो समयदेखि बनेपा बुडोलमा रहेको काभ्रे उच्च माबिमा शिक्षकको रूपमा कार्यरत थिए।"
"चितवनमा प्रहरीले युवक कुटपिट गरेको भिडियो भाइरल, छानबिन गर्न समिति गठन",काठमाडौं : प्रहरीले एक युवकलाई निर्घात् कुटपिट गरेको भिडियो सामाजिक सञ्जालमा भाइरल भएको छ। पावर देखाएको भन्दै गस्तीमा खटिएका प्रहरीले ती युवकलाई मरणासान्न हुनेगरी बुटैबुटले कुटेको भिडियोमा देखिन्छ। यो घटना चिवतनको भरतपुर महानगरपालिका ११ बसेनी चोकको हो। सडकमा मोटरसाइकल रोकेर केही युवाहरू कुरा गर्दै गरेको अवस्थामा गस्तीमा रहेका एक प्रहरीले सडक पेटीमा उभिएका ती युवकलाई लात्ताले हानेर पेटिमा लडाएर कोलाई फोन गरेको ? पावर देखाएको हो भन्दै कुटपिट गरेको भिडियोमा देखिन्छ। राति गस्ती गर्ने क्रममा उक्त घटना भएको प्रहरी प्रधान कार्यालयले जनाएको छ। सोमबार नेपाल प्रहरीले एक सूचना जारी गर्दै प्रहरीले कुटपिट गरिरहेको भीडियो सामाजिक संजालमा सार्वजनिक भएको विषयमा प्रहरी प्रधान कार्यालयको ध्यानाकर्षण भएको जनाएको छ । भिडियो सामाजिक सञ्जालमा भाइरल भएपछि चितवन प्रहरीले घटनाबारे अनुसन्धान गर्न छानबिन समिति बनाएर कारवाहीको प्रक्रिया अघि बढाएको छ। पदीय मर्यादा र आचारण विपरीतका क्रियाकलाप गर्ने प्रहरीलाई कारबाहीको दायरामा ल्याउने प्रहरी प्रधान कार्यालयले जनाएको छ।
बागमती प्रदेशका १३७ सहकारी संस्थाविरूद्ध उजुरी,"काठमाडौं : बागमती प्रदेशमा समस्याग्रस्त सहकारीको संख्या बढ्दै गएको छ । पछिल्लो पटक बागमती प्रदेश सरकारले थप तीनवटा सहकारी संस्थालाई समस्याग्रस्त घोषणा गरेको छ । योसँगै बागमती प्रदेशमा समस्याग्रस्त घोषणा हुने सहकारीको संख्या पाँच पुगेको छ । प्रदेश सरकारको संस्कृति, पर्यटन तथा सहकारी मन्त्रालयअन्तर्गतको प्रदेश सहकारी रजिष्ट्रार कार्यालयका रजिष्ट्रार राजन पोखरेलका अनुसार पछिल्लो पटक सुमेरू सेभिङ एन्ड क्रेडिट कोअपरेटिभ पुलचौक ललितपुर, लालीगुराँस बचत तथा ऋण सहकारी संस्था काठमाडौं र नेसनल नमोबुद्ध बचत तथा ऋण सहकारी संस्था काठमाडौंलाई समस्याग्रस्त घोषणा गरेको छ । वित्तीय दायित्व पूरा नगरेको, बचतकर्ताको बचत माग गर्दा फिर्ता नगरेको, बचत फिर्ता गर्ने कार्ययोजना बनाएर पनि कार्ययोजनाअनुसार काम नगरेको लगायत कारणले ती सहकारी संस्थाहरूलाई समस्याग्रस्त सहकारी घोषणा गरिएको रजिष्ट्रार पोखरेलले बताए । समस्याग्रस्त घोषणा गरिएकामध्ये लालीगुराँस बचत तथा ऋण सहकारी संस्था र नेसनल नमोबुद्ध बचत तथा ऋण सहकारी संस्थामा तालाबन्दी गरिएको रजिष्ट्रार पोखरेलको भनाइ छ । यसअघि प्रदेश सरकारले काठमाडौंको सिभिल सेभिङ एन्ड क्रेडिट कोअपरेटिभ र काठमाडौंको कीर्तिपुरस्थित दर्शन बचत तथा ऋण सहकारी सस्ंथालाई समस्याग्रस्त सहकारी घोषणा गरेको थियो । दर्शन सहकारीलाई यही कात्तिक १२ गते र सिभिललाई गत २०८० साल भदौ २१ गते समस्याग्रस्त सहकारी घोषणा गरेको रजिष्ट्रार पोखरेलले बताए । बचत गरेको रकम फिर्ता नगरेको भन्दै बचतकर्ताहरूले प्रदेशभरिका एक सय ३७ भन्दा बढी सहकारी संस्थाविरूद्ध उजुरी दर्ता भएको र दर्ता भएका उजुरीमाथि छानबिन भइरहेको रजिष्ट्रार पोखरेलले बताए । उनका अनुसार तीमध्ये ८० वटा सहकारी संस्थाका सञ्चालकमाथि कारबाही गर्न प्रहरी कार्यालयमा पत्राचार गरिएको छ । बचतकर्ताको रकम फिर्ता नगर्ने, समस्या समाधानका लागि पत्राचार गर्दा पनि सम्पर्क नआउने सहकारी संस्थाका सञ्चालकमाथि कारबाही अघि बढाउन सम्बन्धित जिल्ला प्रहरी कार्यालयहरूमा पत्राचार गरिएको रजिष्ट्रार पोखरेलको कथन छ । उनका अनुसार कारबाहीका लागि प्रहरी कार्यालयमा पत्राचार गरिएका अधिकांश सहकारी संस्थाहरू उपत्यकाभित्रका तीन जिल्लाका छन् । बचत गरेको रकम फिर्ता नपाएको भन्दै पीडितहरूले दिएको निवेदनका आधारमा हामीले सम्बन्धित सहकारी संस्थाका सञ्चालकहरूलाई पत्राचार गर्यौं, रजिष्ट्रार पोखरेलले भने, तीमध्ये धेरै सहकारीका सञ्चालकहरू सम्पर्कमा आउनै चाहेन, कतिपय सम्पर्कमा आए पनि रकम फिर्ता गर्न आलटाल गर्ने गरेको छ । त्यसैले कारबाहीका लागि सम्बन्धित जिल्लाको जिल्ला प्रहरी कार्यालयमा पत्राचार गरेका छौँ ।"
अवैध बसेका पाँच नेपालीलाई टर्कीले गर्यो निष्काशन,"काठमाडौं : टर्कीले अवैधरुपमा बसेका पाँचजना नेपालीलाई निष्काशन गरेको छ। उनीहरू गत शनिबार टर्किस एयरलाइन्सको जहाजबाट काठमाडौं आइपुगेका छन्। अवैधरुपमा बसेको थाहा पाएपछि टर्कीको प्रहरीले उनीहरूलाई केहीदिनअघि पक्राउ गरेको थियो। निष्काशित हुनेहरूमा जीवन राज आङदाम्बे,राजु सुनुवार,गोविन्द श्रेष्ठ,नरध्वज थारु र श्रीष थापा रहेका छन्। स्रोतका अनुसार पक्राउ परेका नेपालीहरू टर्कीलाई ट्रान्जिट बनाइ युरोप र अमेरिका छिर्ने प्रयासमा थिए। उनीहरूलाई काठमाडौंबाट मानव तस्करको सञ्जालले त्यहाँ पुर्याएको हुनसक्ने बताइएको छ। उनीहरूको साथमा आफ्नो राहदानीसमेत थिएन। ट्राभल डकुमेन्ट बनाएर उनीहरू नेपाल आएका हुन्। उनीहरूलाई मानव तस्करकै सञ्जालले त्यहाँ अलपत्र पारेको थियो । लुकिछिपी बसेका उनीहरूलाई टर्कीको अध्यागमन प्रहरीले पक्राउ गरी निष्काशन गरेको हो। टर्कीमा रहेका बेला उनीहरूले ककस्तो काम गरेका थिए भन्ने विषयमा भने खुल्न सकेको छैन।"
बैंकको ऋण नतिर्न भनेर उक्साउने अराजक गतिविधिहरू सधैं रहँदैनन् : गभर्नर अधिकारी,"काठमाडौं : नेपाल राष्ट्र बैंकका गभर्नर महाप्रसाद अधिकारीले बैंकिङ सिस्टममा आएको अराजकताले अर्थतन्त्रमा असर गर्ने भएकाले समाधान गर्न लागि परेको बताएका छन्। सोमबार काठमाडौंमा आयोजित कृषि विकास बैंकको ५८ औँ वार्षिकोत्सव समारोहमा गभर्नर अधिकारीले अराजक गतिविधिले दीर्घकालमा देशको अर्थतन्त्रलाई असर पार्ने भएकाले सरोकारवालाहरूसँग छलफल भइरहेको जानकारी गराएका हुन्। बैंकको ऋण नतिर्न भनेर उक्साउने अराजक गतिविधिहरु सधैं नरहने उनको भनाई छ। उनले भने, अर्थतन्त्रमा अलिकति स्लोडाउन भएको असर हामी देख्छौं। बैंकको ऋण नतिर्न भनेर उक्साउने अराजक गतिविधिहरूको असर पनि धेरै ठाउँमा छ। यस्ता चुनौतीहरू भए पनि बैंकका साथीहरू खट्नुभएको छआफ्नो ठाउँमा ग्रासरुटमा। बैंकिङ सिस्टममा यो अराजकताको असर कति ठूलो छ ? दीर्घकालमा देशको अर्थतन्त्रलाई यसले कति असर पार्छ ? भन्ने कुरामा हामी जानकार छौं। सरकारका निकायहरुसँग छलफल भइरहेको छ, मलाई लाग्छ यस्ता विषयहरू सधैँ रहँदैनन्, समाधान हुँदै जान्छन्। गभर्नर अधिकारीले अर्थतन्त्रका सूचकहरु समग्रमा राम्रो रहेको बताए। उनले भने, समग्र रूपमा अर्थतन्त्रका फण्डामेण्टल्सहरु कुराहरू एकदमै राम्रो देखिन्छन्। हामी बाह्य क्षेत्रमा सबल छौं। मुद्रास्फीति पनि धेरै तहसम्म बढेको छ। बैंकमा तरलता एकदमै राम्रो छ, बैंकहरु व्यवस्थित छन्। बैंकहरु नाफा र रिकभर हुदैँछ। उनले औसतमा अहिलेसम्म नेपाल राष्ट्र बैंकले राखेको लक्ष्य भित्रै इन्प्लेसन बसेको अवस्था रहेको जानकारी दिए। उनले समग्रमा गत सालको भन्दा अहिले राजश्व वृद्धि भएको उल्लेख गरे।"
"एमालेलाई राष्ट्रिय शक्ति बन्न नदिन भूराजनीतिक द्वन्द्वको खेल हुँदैछ, साना दल सहयोगी बन्न पुगे : शंकर पोखरेल","काठमाडौं : सत्तारुढ दल नेकपा एमालेका महासचिव शंकर पोखरेलले अहिले एमाले र एमाले नेतृत्वका विरुद्धको घेराबन्दी गरेर बलियो राष्ट्रिय शक्ति बन्न नदिने भूराजनीतिक द्वन्द्वको खेल भएको दाबी गरेका छन्। नेपाल जस्तो संवेदनशील भूराजनीतिको चपेटामा परेको मुलुकमा राज्य बलियो नभईकन स्वाधीनता र स्वाभिमानको गौरवलाई जोगाउन सम्भव नहुने उनको टिप्पणी छ। उनले नेपालका साना राजनीतिक दलहरू आफ्नो राजनीतिक कुण्ठाबाट ग्रस्त भएर सामाजिक अराजकताको बाहक बनिरहेको बताए। नेपाल जस्तो संवेदनशील भूराजनीतिको चपेटामा परेको मुलुकमा राज्य बलियो नभईकन स्वाधीनता र स्वाभिमानको गौरवलाई जोगाउन सम्भव हुँदैन। त्यसमाथि विकास र समृद्धिका लागि राज्य बलियो हुनु अपरिहार्य छ। राज्यलाई बलियो बनाउनका लागि नीतिमा आधारित राजनीतिक स्थायित्व आवश्यक पर्दछ। त्यसका लागि बलिया राजनीतिक दलहरुको आवश्यकता पर्दछ। यस उद्देश्य प्राप्तिका लागि नेकपा (एमाले) हरेक हिसाबले योग्य र सक्षम छ। सामाजिक सञ्जालमार्फत उनले भनेका छन्,अहिले नेकपा (एमाले) र त्यसको नेतृत्वका विरुद्धको घेराबन्दी बलियो राष्ट्रिय शक्ति बन्न नदिने भूराजनीतिक द्वन्द्वको खेल हो। नेपालका साना राजनीतिक दलहरू या त आफ्नो राजनीतिक कुण्ठाबाट ग्रस्त भएर उनीहरुका सहयोगी बन्न पुगेका छन् या त निराशा र कुण्ठाग्रस्त मनस्थितिमा सामाजिक अराजकताको बाहक बनिरहेका छन् र नेकपा(एमाले)को नेतृत्व माथि हमला गरिरहेका छन्। यो प्रवृति हरेक हिसाबले जनता र राष्ट्रका लागि घातक छ। समाजवादको यात्राका लागि त झनै बाधक छ। यतिबेला नेकपा(एमाले) विरुद्ध संचालित साइबर हमला भइरहेको छ। त्यसको उद्देश्य नेकपा(एमाले)लाई कमजोर बनाउनु र नेपालमा बलियो राष्ट्रिय शक्तिको निर्माण हुन नदिनु हो। आगामी चुनावमा निर्वाचनपूर्व कसैसित गठबन्धन नगर्ने उद्घोष गरेर एमाले र नेपाली कांग्रेसले आम निर्वाचनलाई एजेण्डा केन्द्रित गर्ने संकल्प गरेपछि साना दललाई छटपटि भएको उनको दाबी छ। उनले अराजकता लोकतान्त्रिक विकासको चुनौती र राजनीतिक स्थायित्वका लागि बाधक, विकास र समृद्धिको यात्राको तगारो रहेको विश्लेषण गरेका छन्। पोखरेलले समाजलाई आशावादी, जागृत र अनुशासित बनाउने कामको नेतृत्व राज्य र राजनीतिक दलहरूले नै गर्नुपर्ने तर्क गरेका छन्। जबजले धेरै दलबीचको प्रतिस्पर्धा अपरिहार्य भनेको छैन उनले विकास र समृद्धिका लागि धेरै राजनीतिक दल होइन बलिया राजनीतिक दलको आवश्यकता छ भनिरहँदा त्यसलाई जबजको विपरित मान्यताका रुपमा अर्थ्याउने कोशिस भइरहेको टिप्पणी गरे। यतिबेला विकास र समृद्धिका लागि धेरै राजनीतिक दल होइन बलिया राजनीतिक दलको आवश्यकता छ भनिरहँदा त्यसलाई जबजको विपरीत मान्यताका रुपमा अर्थ्याउने कोशिस भइरहेको छ। उनले भनेका छन्,नेपालको संविधानले नेपाल राज्यको चरित्र समाजवाद उन्मुख हुनेछ भन्ने कुरालाई स्विकार गरेबाट राजनीतिक दलको संख्या संविधानको भावना अनुरुप धेरै हुनसक्ने देखिँदैन। जहाँसम्म जनताको बहुदलीय जनवाद एकदलीयताको विरुद्धमा प्रतिस्पर्धा र पहकदमीका आधारमा श्रेष्ठता हासिल गर्ने बाटो भएको उनले प्रष्ट पारे। कम्युनिष्ट आन्दोलनमा भएको विभाजन आजको यथार्थ भएको बताउँदै उनले भविष्यमा पनि यस्तै भइरहनु पर्दछ भन्ने कुरा वर्ग दृष्टिकोणका आधारमा गलत भएको धारणा राखेका छन्। जबजले धेरै दलका बीचको प्रतिस्पर्धा अपरिहार्य भनेर भनेको पनि छैन र त्यसरी सोच्नु पनि उचित हुँदैन। कम्युनिष्ट आन्दोलनमा भएको विभाजन आजको यथार्थ हो। तर भविष्यमा पनि यस्तै भइरहनु पर्दछ भन्ने कुरा वर्ग दृष्टिकोणका आधारमा गलत हो। महासचिव पोखरेलले भनेका छन्, नेपालको कानूनी व्यवस्थाका आधारमा दल खोल्न र त्यसका आधारमा जनतामा परिक्षित हुने अधिकार सबैलाई प्राप्त छ। तर विकास र समृद्धिको कोणबाट विवेचना गर्ने हो भने राजनीतिक स्थायित्व अपरिहार्य छ। त्यसका लागि जनमतलाई ध्रुवीकरण गर्नसक्ने बलिया राजनीतिक दलहरूको आवश्यकता पर्दछ। चुनावपछि जसको बहुमत आउँछ उसले तीन वर्ष सहज नेतृत्व गर्ने अवस्था निर्माण गर्नुपर्ने उल्लेख गर्दै कसैको बहुमत नआएको अवस्थामा पनि प्रमुख दललाई सरकारको नेतृत्व दिन तयार हुनुपर्ने बताए। उनले भनेका छन् : निर्णायक राष्ट्रिय शक्ति निर्माणको बहस यतिबेला विकास र समृद्धिका लागि धेरै राजनीतिक दल होइन बलिया राजनीतिक दलको आवश्यकता छ भनिरहँदा त्यसलाई जबजको विपरीत मान्यताका रुपमा अर्थ्याउने कोशिस भइरहेको छ। नेपालको संविधानले नेपाल राज्यको चरित्र समाजवाद उन्मुख हुनेछ भन्ने कुरालाई स्विकार गरेबाट राजनीतिक दलको संख्या संविधानको भावना अनुरुप धेरै हुनसक्ने देखिँदैन। समाजवाद उन्मुख आर्थिकसामाजिक व्यवस्था विश्वमा प्रचलित मान्यताका हिसावले दुई प्रकारका रहेका छन् पहिलो बैज्ञानिक समाजवाद र दोश्रो प्रजातान्त्रिक समाजवाद। नेपालका सन्दर्भमा नेपाली कांग्रेसले स्थापना कालमा प्रजातान्त्रिक समाजवादलाई आफ्नो लक्षका रुपमा प्रस्तुत गरेको पाइन्छ भने नेपालका कम्युनिष्ट पार्टीहरुले बैज्ञानिक समाजवादलाई लक्षका रुपमा प्रस्तुत गर्दै आएका छन्। समान सोच र समान लक्ष राख्नेहरुको एउटै पार्टी हुनु पर्दछ भन्ने मान्यता राख्ने हो भने स्वभाविक रुपमा नेपालको संविधानले दुई मान्यताका बीचको राजनीतिक ध्रुविकरणलाई अपरिहार्य मान्दछ। जहाँसम्म जनताको बहुदलीय जनवाद एकदलीयताको विरुद्धमा प्रतिस्पर्धा र पहकदमीका आधारमा श्रेष्ठता हासिल गर्ने बाटो हो। जबजले धेरै दलका बीचको प्रतिस्पर्धा अपरिहार्य भनेर भनेको पनि छैन र त्यसरी सोच्नु पनि उचित हुँदैन। कम्युनिष्ट आन्दोलनमा भएको विभाजन आजको यथार्थ हो। तर भविष्यमा पनि यस्तै भईरहनु पर्दछ भन्ने कुरा वर्ग दृष्टिकोणका आधारमा गलत हो। नेपालको कानूनी व्यवस्थाका आधारमा दल खोल्न र त्यसका आधारमा जनतामा परिक्षित हुने अधिकार सबैलाई प्राप्त छ। तर विकास र समृद्धिको कोणबाट विवेचना गर्ने हो भने राजनीतिक स्थायित्व अपरिहार्य छ। त्यसका लागि जनमतलाई ध्रुविकरण गर्नसक्ने बलिया राजनीतिक दलहरुको आवश्यकता पर्दछ। केही समय अघि सम्पन्न भएको अमेरिका राष्ट्रपतिको चुनावमा दुईभन्दा बढी राष्ट्रपति पदका उम्मेद्वारहरु थिए। तर कसैले पनि डोनाल्ड ट्रम्प र कमला ह्यारिस बाहेकको चर्चा सुनेनन्, डोनाल्ड ट्रम्प विजयी भए। कमला ह्यारिस निकटतम् प्रतिद्वन्द्वी भइन्। बाँकी उम्मेद्वारहरुले कसैले पनि ०५ मत कटाउन सकेनन्। यस प्रकारको राजनीतिक ध्रुविकरणले नै त्यहाँ राजनीतिक स्थायित्व क़ायम भएको छ। जबजले धेरै दलका बीचको प्रतिस्पर्धा अपरिहार्य भनेर भनेको पनि छैन र त्यसरी सोच्नु पनि उचित हुँदैन। कम्युनिष्ट आन्दोलनमा भएको विभाजन आजको यथार्थ हो। तर भविष्यमा पनि यस्तै भइरहनु पर्दछ भन्ने कुरा वर्ग दृष्टिकोणका आधारमा गलत हो। पछिल्लो समयमा हाम्रा छिमेकी मुलुकहरु विकास र समृद्धिको यात्रामा तिब्र गतिमा अघि बढिरहेका छन्। चीनमा राष्ट्रपति प्रणाली छ, चीनका राष्ट्रपति सीले तेस्रो कार्यकालको नेतृत्व गरिरेहका छन्। भारतमा कार्यकारी प्रधानमन्त्रीको व्यवस्था छ, भारतीय प्रधानमन्त्री नरेन्द्र मोदीले तेस्रो कार्यकालको नेतृत्व गरिरहेका छन्। तब न ती मुलुक विकासको बाटोमा अघि बढ्न सफल छन्। तर यही अवधिमा हाम्रो मुलुकमा कति प्रधानमन्त्री बने, कति मन्त्रीहरु फेरिए हिसाब गरि साध्य छैन। भारतमा अहिले भारतीय जनता पार्टीको एकल बहुमत छैन। तर त्यहाँका सहयोगी पार्टीहरुले प्रधानमन्त्रीमा दावी गरेनन्। महत्वपूर्ण मन्त्रालय चाहियो भनेर विवाद गरेनन्। प्रधामन्त्रीलाई मन्त्री छान्ने अधिकार छ भनेर सालिनता पूर्वक सहयोग गर्ने काम गरे। तर, नेपालका हकमा भन्ने हो भने २७५ सिटको प्रतिनिधि सभामा जम्मा ३२ सिट पाएको नेकपा (माओवादी केन्द्र)का अध्यक्ष पुष्पकमल दाहाल प्रचण्डले प्रधानमन्त्री बन्नका लागि कहिले एमाले कहिले कांग्रेसतिरको गठबन्धन बनाए। उनीहरुलाई विश्वासमा लिएर भन्दा घुर्क्याएर शासन गर्ने र सरकारमा टिकिरहने नीति लिए। अनि भन्न थाले ३२ सिट भनेको चानचुने सिट होइन, यो त म्याजिक नम्बर हो। यसले त पाँचै वर्ष शासन गर्ला जस्तो छ। यही प्रवृति नै हो नेपाली राजनीतिको अस्थिरताको कारक, यस प्रवृत्तिलाई मलजल गर्ने कुरामा कहीँ न कहीँ कांग्रेस एमालेका नेताहरु पनि जिम्मेवार छन्। जुनकुरा यतिबेला आएर उनीहरुले महसुस गरेका छन्। लोकतान्त्रिक व्यवस्था जनताको व्यवस्था हो। लोकतान्त्रिक व्यवस्थामा राज्य बलियो नभईकन जनता बलिया हुन सक्तैनन्। यतिबेला राजनीतिक अस्थिरताका कारणले जनतामा बढ्दो निराशा र त्यसको जगमा हुर्किएको सामाजिक अराजकता नेपाली लोकतन्त्रको सबैभन्दा ठूलो चुनौती हो। अराजकता लोकतान्त्रिक विकासको चुनौती हो, राजनीतिक स्थायित्वका लागि बाधक हो, विकास र समृद्धिको यात्राको तगारो हो। यसमाथि समाजले विजय हासिल गर्नु अपरिहार्य छ। विकास र समृद्धिका लागि मुलुकमा बढ्दो निराशा र अराजकतालाई चिरेर आशा जागृत गर्नु आवश्यक छ। आशावादी, जागृत र अनुशासित जनता र समाजले मात्र विकास र समृद्धिको यात्रामा सफलता हासिल गर्न सक्दछ। समाजलाई आशावादी, जागृत र अनुशासित बनाउने कामको नेतृत्व राज्य र राजनीतिक दलहरूले नै गर्नु पर्दछ। नेपाल जस्तो संवेदनशील भूराजनीतिको चपेटामा परेको मुलुकमा राज्य बलियो नभईकन स्वाधीनता र स्वाभिमानको गौरवलाई जोगाउन सम्भव हुँदैन। त्यसमाथि विकास र समृद्धिका लागि राज्य बलियो हुनु अपरिहार्य छ। राज्यलाई बलियो बनाउनका लागि नीतिमा आधारित राजनीतिक स्थायित्व आवश्यक पर्दछ। त्यसका लागि बलिया राजनीतिक दलहरुको आवश्यकता पर्दछ। यस उद्देश्य प्राप्तिका लागि नेकपा(एमाले) हरेक हिसाबले योग्य र सक्षम छ। अहिले नेकपा(एमाले) र त्यसको नेतृत्वका विरुद्धको घेरावन्दी बलियो राष्ट्रिय शक्ति बन्न नदिने भूराजनीतिक द्वन्द्वको खेल हो। नेपालका साना राजनीतिक दलहरु या त आफ्नो राजनीतिक कुण्ठाबाट ग्रस्त भएर उनीहरुका सहयोगी बन्न पुगेका छन् या त निराशा र कुण्ठाग्रस्त मनस्थितिमा सामाजिक अराजकताको बाहक बनिरहेका छन् र नेकपा(एमाले)को नेतृत्व माथि हमला गरिरहेका छन्। यो प्रवृति हरेक हिसावले जनता र राष्ट्रका लागि घातक छ। समाजवादको यात्रका लागि त झनै वाधक छ। यतिबेला नेकपा(एमाले) विरुद्ध संचालित साइवर हमला भइरहेको छ। त्यसको उद्देश्य नेकपा(एमाले)लाई कमजोर बनाउनु र नेपालमा बलियो राष्ट्रिय शक्तिको निर्माण हुन नदिनु हो। मिस इन्फर्मेसन र डिसइन्फर्मेसनको वाढी त्यसै उद्देश्य तर्फ लक्षित देखिन्छ। नेकपा(एमाले)को तीन महिने जराकेन्द्रित अभियानका माध्यमबाट त्यसलाई परास्त गर्दै मुलुकमा लोकतन्त्रको सहज अभ्यासको वातावरण सिर्जना गर्न अग्रसर छ र हुनु पर्दछ। आगामी चुनावमा निर्वाचनपूर्व कसैसित गठबन्धन नगर्ने उदघोष गरेर नेकपा(एमाले) र नेपाली कांग्रेसले आम निर्वाचनलाई एजेण्डा केन्द्रित गर्ने संकल्प गरेका छन्। चुनावपछि जसको बहुमत आउँछ उसले पाँच वर्ष सहज नेतृत्व गर्ने अवस्था निर्माण गर्नु पर्दछ। कसैको बहुमत नआएको अवस्थामा पनि प्रमुख दललाई सरकारको नेतृत्व दिन तयार हुनु पर्दछ। तब मात्र नेपालको लोकतन्त्रले जनभावना अनुरुप विकास र समृद्धिको दिशामा अग्रसर हुने अवसर प्राप्त गर्नेछ।"
अजम्बरी माया भर्जिनियामा सार्वजनिक,"भर्जिनिया : सुनिलमणि दाहालको लेखन र कम्पोजको नयाँ गीत अजम्बरी माया भर्जिनियामा सार्वजनिक भएको छ। लोकप्रिय गायक बिराज गौतमको सुमधुर आवाज र संगीत रहेको अजम्बरी माया गीत भण्डार अमेरिकाले विशेष समारोहबीच सार्वजनिक गरेको हो। जम्बरी मायाले गहिरो प्रेम र भावनालाई जीवन्त पार्ने प्रयास गरेको छ। यस गीतका लय, शब्द र संगीतले प्रेमिल मनहरूलाई छुने रहेका छन्। गीत सार्वजनिक कार्यक्रममा संगीतप्रेमीहरूले गीतको रचनाको स्तरीयता र प्रस्तुतिलाई प्रशंसा गरे। कार्यक्रममा बोल्दै गीतका रचनाकार तथा संगीतकार दाहालले भने, अजम्बरी माया केवल एउटा गीत मात्र होइन, यो प्रेम र जीवनको गहिरो भावनाको अभिव्यक्ति हो। गायक तथा संगीतकार गौतमले यो गीत गाउन पाउँदा गर्व महसुस भएको बताए। उनले थपे, प्रिय सुनिलल मणि दाहालको उत्कृष्ट रचनामा गीत गाउन पाउँदा मलाई यो गीतमा नयाँ ऊर्जाको अनुभव गराएको छ। नेपाली समुदायका कलाकार, संगीतप्रेमी र स्थानीय व्यक्तित्वहरूले कार्यक्रममा सहभागिता जनाउँदै गीतको प्रशंसा गरेका थिए। कार्यक्रममा करिब २०० जनाको उपस्थिति थियो। गीत अब विभिन्न डिजिटल प्लेटफर्ममा उपलब्ध हुनेछ।"
भूमि समस्या समाधान आयोग स्याङ्जाको अध्यक्षमा शर्मा,"स्याङ्जा : भूमि समस्या समाधान आयोग स्याङ्जाको अध्यक्षमा तारा शर्मा नियुक्त भएकी छन्। शर्मासँगै भूमि सम्बन्धी समस्या समाधानका लागि स्याङ्जाले महिला नेतृत्व पाएको हो। पुतलीबजार नगरपालिका १४ निवासी शर्मालाई भूमि व्यवस्था, सहकारी तथा गरिबी निवारण मन्त्री बलराम अधिकारीले जिल्ला अध्यक्षको नियुक्ति गरेका हुन्। शर्माले अध्यक्षको शपथ खाइसकेकी छन्। नेकपा एमाले स्याङ्जाको राजनीतिमा लामो समयदेखि अनवरतरुपमा सक्रिय छन शर्मा। एकविज्ञ सदस्यसहित चार सदस्यीय राजनीतिक नियुक्त हुने आयोगमा प्रशासन,मालपोत,नापी,डिभिजन बन कार्यालयसहितको समिति जिल्लामा बन्ने र सदस्य सचिवका रुपमा नापी कार्यालय प्रमुखलाई जिम्मेवारी दिइएको नवनियुक्त अध्यक्ष शर्माले जानकारी दिइन्। आयोगले जिल्लामा भूमिहीन दलित, भूमिहीन सुकुमबासी तथा अव्यवस्थित बसोबासीको समस्या समाधानका लागि काम गर्नुपर्नेछ। भूमि व्यवस्था, सहकारी तथा गरिबी निवारण मन्त्री बलराम अधिकारीले तीन वर्षभित्र भूमि समस्या स्थायीरूपमा समाधान गर्नेगरि काम गर्न निर्देशन दिएका छन्।"
स्वार्थ सच्याउने कि संविधान ?,"संविधान र यसमा अंगीकार गरिएका नीतिलाई दोष दिनेहरूले पहिलो आफ्नो सोच र नियत परिवर्तन गर्नुपर्छ। सोच परिवर्तन गरेपछि देश आफैं परिवर्तन हुन्छ। पछिल्लो आमनिर्वाचन निर्मित १८ महिनाको उष्ण अस्थिरतापछि देशमा ६ महिनादेखि सशक्त अनि बलियो सरकार छ। प्रमुख दुई दलले झन्डै दुईतिहाइ मतको सरकार बनाएका छन्। सबल राष्ट्र निर्माण र आमनागरिकको हितमा आकर्षित लोककल्याणकारी राज्य निर्माणमा सघन प्रयास लगाउने अपेक्षा छ। अलिक अप्रत्याशित हिसाबले मोडिएको राजनीतिक परिस्थितिको औचित्य स्थापना गर्न समृद्धि र विकासको रफ्तारसँगै संविधान संशोधनको समेत अभ्यास गर्ने भनिएको थियो। केही दिनपहिले प्रधानमन्त्रीले संविधान संशोधनको प्रस्तावित मिति २०८७ भनेपछि राजनीतिक तलाउमा नयाँ विचारहरू तरंगित भएका छन्। यसै अभिव्यक्तिलाई आधार बनाई सरकारको आयुसमेत विश्लेषण गर्नेहरूको लाइन बाक्लै छ। अकाट्य दस्तावेज नभएको र सहमतिको सार भएका कारण आवश्यकता अनि सहमतिअनुसार संविधानमा संशोधन हुन सक्छ। अमेरिकामा सन् १७८९ देखि लागू भएको संविधानमा २७ संशोधन भए। छिमेकी देश भारतमा ४४८ धारा रहेको संसारकै लामो लिखित संविधानमाथि पछिल्लो ७३ वर्षमा एक सय ५ संशोधन भए। आजसम्म भेनेजुएलामा २६, हाइटीमा २३, इक्वेडरमा २०, बोलिभियामा १७, अल सल्भाडोरमा १६ र कोलम्बियामा १२ पटक नयाँ संविधान लेखिएका र अनेकौं पटक संशोधन भएका देखिन्छन्। हाम्रोमा समेत स्थायित्व अनि समृद्धि लक्षित गरी संविधान संशोधन गरिने भनेर खबरहरू सम्प्रेषण भएका थिए। अपेक्षित संशोधनको सबालमा सबैका आफ्नाआफ्ना समान वा पृथक् सरोकार हुन सक्छन्। साल २०८७ मा मात्र संविधान संशोधन भन्ने प्रधानमन्त्रीको नयाँ प्रस्तावले अन्योलता मात्रै होइन, सही आवश्यकताको सघन अन्तर्य पनि झल्काएको हुन सक्छ। सबै व्यवस्थाका केही गुणअवगुण होलान्। यहाँ चाहिँ नीतिभन्दा एकअर्काको विरोध गर्ने नाममा देखिएका पूर्वाग्रही तथा अराजक राजनीतिक नियतको कारण समस्या बढ्दैछ। राजीवरञ्जन शरणको पुस्तक बिहेबियरलिजम एन्ड पोलिटिकल थ्यौरीमा दलहरूको नियत राम्रो भए कुनै पनि नीति देशको प्रगतिमा बाधक नभएको अनुपम यथार्थ दर्शाइएको छ। नाच्न नजानेपछि आँगन टेढो भएको भनेर दोष लगाउँदा आत्मरति त निर्माण होला तर नागरिकमा आकर्षणचाहिँ निर्माण हुँदैन। अहिलेको निर्वाचन प्रणालीबाट कसैको स्पष्ट बहुमत नआएकै कारण निरन्तर सरकार बन्ने र भत्किने अस्थिरतालाई दोष दिएर संविधानको हुर्मत लिन खोज्नेहरूको संख्यासमेत सानो छैन। तर बिना स्पष्ट बहुमत तालमेलकै सरकारलाई भारतमा स्वमनमोहन सिंहले सफलतापूर्वक १० वर्षसम्म अविरल नेतृत्व दिई अर्थतन्त्रको बलियो जग बसाएर बिदा लिएको १० वर्षभन्दा अलिकति बढीमात्रै भएको छ। जर्मनीमा एन्जेला मार्केलले तालमेल र मेलमिलापकै आधारमा लामो समय नेतृत्व गरेको नजिर छ। संसारकै कान्छी कार्यकारीका रूपमा फिनल्यान्डमा निवर्तमान प्रधानमन्त्री सन्ना मरिनले सफलतापूर्वक ताममेलकै सरकारलाई नेतृत्व दिएको बारेमा विश्व राजनीति ज्ञात छ। अस्थिरता प्रणालीले होइन, प्रपञ्चले निर्माण गर्ने हो। त्रिशंकु संसद् हुनेबित्तिकै सरकार बदलिरहनु पर्ने बाध्यता हुँदैन, हाम्रोमा विलासी अभ्यास स्थापित भएको मात्र हो। यद्यपि दलहरूले विज्ञता केन्द्रित राजनीतिको नयाँ अभ्यास मेरिटोक्रेटिक मेघा लन्च शिरोपर गरेमा यही प्रणालीबाट पनि स्पष्ट बहुमत सम्भव हुन्छ। पुँजीवादी शासन नाम दिइएका थुपै्र देशहरूमा सर्वसाधारणका लागि निःशुल्क सरकारी सार्वजनिक यातायातको व्यवस्था छ। सरकारले सहरका मुख्य ठाउँमा संकलन केन्द्र राखेर उच्च घरानियाबाट लत्ता कपडा र खाद्यवस्तु दान गर्न लगाउँछ अनि गरिबहरूलाई वितरण गर्छ। पुँजीवादकै उच्च स्वरूप भनेर व्याख्या गरिने अधिकांश युरोपियन देशहरूमा शिक्षा तथा स्वास्थ्य निःशुल्क र रोजगारीको उच्च प्रत्याभूति छ। नागरिकका लागि संविधानका लाइन होइन, शासकको दृष्टि र सोच महत्त्वपूर्ण कुरा हो। प्रत्यक्ष निर्वाचित कार्यकारीको पद्धतिमा संसद्को सार्वभौमिकता गुम्छ, निरंकुशताको सम्भावना हुन्छ भनेर अड्चन थाप्नेहरूले किन अमेरिका र रसियाजस्ता सफल एवं सक्षम मुलुकहरूको इतिहास बिर्सिएका छन् ? हिटलर, नेपोलियन बोनापाट अनि जुलियस सिजरजस्ता खराब पात्रहरूलाई मात्र उदाहरणमा प्रस्तुत गर्नेले सी जिङ फिङ, निकोलस सार्कोजी, बिल्ड्रो विल्सन, फ्यांकलिन डी रुजभेल्ट, दाइसिया पिङजस्ता नामहरूलाई किन सम्झँदैनन् ? प्रधानमन्त्री पद्धतिमा रहेका भारत तथा बेलायत दुवैले प्रगति र सभ्यतामाथि ठूलै बाजी मारेका छन्। ली क्वान, महाथिर विन महोमद, मार्गरेट थ्याचरजस्ता संसदीय प्रधानमन्त्रीको इतिहास स्वर्णिम छ। अमेरिकामा प्रजातान्त्रिक र चीनमा साम्यवादी प्रणाली छन्। गम्भीर मतभेद अनि बेमेलतासहित फरक विचार र सिद्धान्तमा आधरित ती राजनीतिक चेतनाबीच दुवै राष्ट्र सफलताको यात्रामा उत्तिकै अब्बल छन्। भारत गणतन्त्रमा र बेलायत राजतन्त्रमा छन्। परन्तु उनीहरूको विकास भएकै छ, प्रगति चुलिएकै छ, अग्रगमन निरन्तर छ। स्विडेन, जापान, युनाइटेड अरब इमिरेटस, कुवेत, डेनमार्कजस्ता राष्ट्रमा राजतन्त्र नै प्रिय छ। अमेरिका, भारत, चीन, फ्रान्समा गणतन्त्र उत्तिकै सफल छ। संसदीय पद्धति नै अवलम्बन गरेका इथियोपिया, लिबिया, इराक असफल रहे पनि क्यानडा, भारत, जापान, कुबेत, सिंगापुर, बेलायत, डेनमार्क, फिनल्यान्ड, जर्मनी सफलताका पर्याय छन्। अनि साइप्रस, अर्जेन्टिना, अमेरिकाले सर्वाधिकार सम्पन्न प्रत्यक्ष राष्ट्रपतिकै व्यवस्थाभित्र आफूलाई सबलीकरण गराए पनि अफगानिस्तान, कंगो, इन्डोनेसिया, नाइजेरिया, जिम्माबेजस्ता उदाहरणले राष्ट्रपति आलंकारिक मात्रै हुनुपर्ने तर्कलाई सघाउँछ। मुख्यतः नागरिकलाई व्यवस्थाको नाम र प्रणालीभन्दा व्यवस्थाले दिने काम महत्त्वपूर्ण सवाल हो। कहिलेकाही भर्खर संस्थागत हुँदै गरेको संघीयतालाई पनि देशको विकासको साधक वा बाधकको रूपमा व्याख्या गर्दै रमाउनेहरू छन्। कोही संघीयताले नै सबै बिग्रिरहेको, सर्वनाश हुन लागेको भनेर त्रास देखाउँछन्। अर्काथरी, संघीयता भएकै कारण आम उन्मुक्तिसाथ सम्पूर्ण आर्थिक सामाजिक, सास्ंकृतिक समस्याहरूको जादुमय निराकरणको आधार बनेको तर्क दिन्छन्। स्विटजरल्यान्ड संघीय छ, उसको विकास र सभ्यताको उचाइ अनि मानवको जीवनस्तर संसारमा सबैका लागि ईष्र्यायोग्य र अनुकरणीय छ। युरोपकै अन्य केही मुलुक जस्तै इटाली, फ्रान्स एकात्मक र केन्द्रीय शासन व्यवस्थामा रहेर पनि अरूहरूको विकासलाई धावा बोली रहेछन्। हामी केवल संविधानलाई हरेक अपेक्षित तथा अनपेक्षित नतिजाको आधार सम्झँदै, यसको संशोधनलाई राजनीतिक हतियार बनाउछौं। संसारकै सबैभन्दा व्यवस्थित प्रजातान्त्रिक अभ्यास हुने र प्रजातन्त्रको जननी मानिने बेलायतसँग आजसम्म लिखित संविधान नहँुदा पनि ऊ अरू सबैका लागि अनुकरणीय हिसाबमा चलेकै छ। न्युजिल्यान्ड तथा इजरायलमा संविधान नभएका कारण विकासमा कुनै बे्रक लागेको छैन। केवल धेरै मन्त्री र सांसदलाई तलबभत्ता दिनु परकैले देश डुबिहाल्ने बताउँदै केही पक्ष संघीयताको खारेजीको गीत गाउँदैछन्। यद्यपि त्यो धेरै संख्यमा भएका सबैले देशका लागि एकदमै उदाहरणीय अनि अनुकरणीय काम गरेमा देशले कति ठूलो सकारात्मक फड्को मार्छ भन्ने सोच हामीमा कहाँ हरायो ? सानो मुलुक भएकै कारण संघीयता अफापसिद्ध हुन्छ भन्ने हुँदैन। क्रमशः ९, १६, २६ र ७ संघहरू भएका अस्ट्रिया, पलाउ, स्विट्जरल्यान्ड र युनाइटेड अरब इमिरेटस पनि संघीयता भएका नेपालभन्दा साना देश हुन्। देशको प्रगतिमा राम्रो नीतिभन्दा राम्रा नेताहरू, तिनका राम्रा नियत अनि सबल सोचको भूमिका बढी हुन्छ। राजनीतिक दलहरूको नियत सफा भए जुनसुकै नीति अपनाए पनि देश समृद्ध बन्छ। नीतिलाई प्रयोेग गर्नेहरू गलत नियतका सारथि भए जस्तोसुकै कल्पना र परीक्षण पनि अफापसिद्ध नै हुन्छ। त्यसैले नीतिमा भाँडभैलो गर्दै संविधान संशोधनको सौदाबाजी गर्नेभन्दा राजनीतिक पवित्रता अनि सफा नियत निर्माणमा चाहिँ दलीय बहसको बढी सरोकार हुनुपर्छ। संविधान र यसमा अंगीकार गरिएका नीतिलाई दोष दिनेहरूले पहिलो आफ्नो सोच र नियत परिवर्तन गर्नुपर्छ। सोच परिवर्तन गरेपछि देश आफैं परिवर्तन हुन्छ। आफूले सफल र युगान्तकारी काम गर्न नसकेपछि व्यवस्थालाई दोष लगाएर आफ्नो अक्षमता लुकाउन केही दिन सकिएला, सदैव चाहिँ सकिँदैन। नाच्न नजानेपछि आँगन टेडो भएको भनेर दोष लगाउँदा आत्मरति त निर्माण होला तर नागरिकमा आकर्षण चाहिँ निर्माण हुँदैन।"
बजेट नपाएर अलपत्र ललितपुरको गणेशमान पार्क,"काठमाडौं : नेपाली कांग्रेसका सर्वमान्य नेता गणेशमान सिंहको पूर्ण कदको सालिकसहितको पार्क बनाउने योजना २०६५ सालमा अघि सर्यो। ललितपुरको महालक्ष्मी नगरपालिका९ लामाटारमा १० फिटको गणेशमानको उक्त पूर्ण कदको सालिकसहितको पार्क, पिकनिकस्थल, पोखरी, भ्युटावर, वृक्षरोपण गरी धेरै रूख लगाउने गुरुयोजना बनाइयो। विस्तृत आयोजना प्रतिवेदनसमेत तयार गरी करिब ७ करोड लागतमा त्यहाँ गणेशमान सिंह पार्क बनाउने योजना थियो। सोही योजनाअनुरूप २०६६ सालमा पार्कको शिलान्यास भयो। सो वर्ष त्यहाँको स्थानीय क्लबले भोगचलन गरिरहेको ४० रोपनी जग्गा भोगाधिकारसहित हस्तान्तरण गर्यो। त्यहाँको आर्थिक र सामाजिक विकासका लागि यो पार्कले महŒवपूर्ण भूमिका निर्वाह गर्छ भनेर स्थानीय निकायले भोगाधिकार गरिरहेको पार्कलाई हस्तान्तरण गरे, तर उनीहरूले देखेको सपना अझै साकार हुन सकेको छैन। शिलान्यास भएको १५ वर्षसम्ममा पनि पार्क उद्घाटन हुन सकेको छैन। शिलान्यासपछि वर्षौंसम्म पनि सरकारको बजेटमा पार्क निर्माणको खर्च नपरेपछि निर्माणमा ढिलाइ भएको गणेशमान सिंह शान्ति प्रतिष्ठान नेपालका अध्यक्ष रामकृष्ण चित्रकार बताउँछन्। यस बीचमा कांग्रेस नेतृत्वमा धेरै पटक सरकार बने, तर यो पार्कले पूर्णता भने पाउन सकेन। राजनीतिक आग्रह र पूर्वाग्रहका कारण करिब १० वर्षसम्म पार्क निर्माणका लागि बजेट नपरेको उनको भनाइ छ। पर्यटकका लागि प्राकृतिक गन्तव्य, शान्तिको सन्देश दिने र सर्वमान्य नेता सिंहको राष्ट्रप्रतिको योगदानको सम्मानमा यो पार्क निर्माणको परिकल्पना गरिएको परिकल्पनाकारसमेत रहेका प्रतिष्ठानका अध्यक्ष चित्रकार सुनाउँछन्। करिब २ हजार २ सय ५० मिटरको उचाइमा निर्माणाधीन यो पार्क भएको स्थानलाई रिसाल डाँडा पनि भनिन्छ। काठमाडौंको कोलाहलबाट केही पर प्रकृतिको काखमा यो पार्क निर्माण भइरहेको छ। सालिक राखिएको स्थानबाट काठमाडौं उपत्यकासँगै नजिकका हिमशृंखलाको पनि आनन्द लिन सकिन्छ। पार्क निर्माण भइरहेको वरपर होटल तथा रिसोर्ट केही बन्दै र केही सञ्चालनमा आइसकेका छन्। तर, पार्कको औपचारिक उद्घाटन हुन नसक्दा पर्यटकको चाप खासै बढ्न नसकेको स्थानीयको गुनासो छ। पार्कसँगै निर्माणाधीन लाकुरी भ्यु प्वाइन्ट रिसोर्ट सञ्चालक टीबी कार्की पार्क उद्घाटन नहुँदा यहाँको विकासले पनि गति लिन नसकेको बताउँछन्। पार्कसम्म पुग्ने सडक साँघुरो छ। यसले सवारीसाधनलाई आहोरोदोहोरमा समस्या भएको छ, उनी सुनाउँछन्। यो पार्कको परिकल्पना पर्यटकहरूलाई काठमाडौं नजिकै राम्रो गन्तव्य दिने भन्ने थियो। पार्क स्थापना गर्दैै गर्दा मुलुकमा राजनीतिक वातावरण र परिस्थिति कठिन अवस्थामा थियो। माओवादी द्वन्द्वका कारण धेरै संरचनाहरू ध्वस्त भएका थिए। देशको सम्पूर्ण क्षेत्र नै द्वन्द्वबाट गुज्रिएको थियो। शान्ति तथा स्थायित्वको प्रतीकको रूपमा र नेपालको लोकतान्त्रिक आन्दोलनमा महŒवपूर्ण योगदान दिएका सर्वमान्य नेता गणेशमान सिंहको सम्मानमा पार्क निर्माण अघि बढाइएको चित्रकार बताउँछन्। २०६५ सालमा संस्था स्थापना गरेको थियो। २०६६ सालमा नै हामीले तत्कालीन नेपाली कांग्रेस संसदीय दलको नेता तथा अहिलेका राष्ट्रपति रामचन्द्र पौडेल र त्यतिखेरका संसदीय दलका नेता तथा अहिलेका उपप्रधान तथा सहरी विकास मन्त्री एवं गणेशमानका छोरा प्रकाशमान सिंहको हातबाट शिलान्यास गरेका थियौं, प्रतिष्ठानका अध्यक्ष भन्छन्। राजनीतिक आग्रह र पूर्वाग्रहका कारण यसमा ढिलाइ भइरहेको उनको भनाइ छ। यो पार्क निर्माणका लागि शिलान्यास भएको धेरै वर्षसम्म सरकारको तर्फबाट बजेट विनियोजन हुन नसकेको उनको गुनासो छ। स्थानीय रूपमा सानो सानो चन्दाहरू संकलन गरेर साना कामहरू गर्दै पार्क निर्माण अघि बढ्यो। गुरुयोजनाअनुसार पाँच वर्षमा सक्काउने भनिए पनि करिब १० वर्षसम्म सरकारले बजेट दिन सकेन, चित्रकारले भने। त्यही क्रममा केही वर्षदेखि बजेटबाट नै रकम विनियोजन गरेर काम अघि बढिरहेको छ। अहिले संरचना अन्तिम अवस्थामा पुगिसकेको छ । २०८१ सालकोे अन्तिमसम्म संरचना निर्माण गर्ने र २०८२ असोज २ गते गणेशमान सिंहको स्मृति दिवस पारेर उद्घाटन गर्ने तयारी प्रतिष्ठानको छ। प्रतिष्ठानले यस वर्ष नै दसैंअघि उद्घाटन गर्ने तयारी गरेको पनि थियो। तर, असोजमा आएको बाढीले बनेका संरचनामा असर पुर्याएपछि उद्घाटन एक वर्षपछि सरेको प्रतिष्ठानका महासचिव महेश खड्का बताउँछन्। बाढीले करिब ३० देखि ३५ लाखसम्म क्षति पुगेको थियो। त्यसको पुनर्निर्माणको काम भइरहेको छ। करिब १५ वर्षसम्म आइपुग्दा यो आयोजनामा करिब साढे २ करोड रुपैयाँ खर्च भएको छ। यसमा गणेशमान सिंहको पूर्ण कदको सालिक, वरपरको बगैंचा, भवनहरूलगायत संरचना निर्माण भएका छन्। गुरुयोजनाअनुसार अघि बढ्न सरकारले बजेट विनियोजन नगरेपछि केही परिमार्जन गरिएको खड्का सुनाउँछन्। सालिक वरपरको भाग निर्माण पूरा गरेर पार्क उद्घाटन गर्न लागिएको हो। खड्काका अनुसार धनकुटाका प्रख्यात मूर्तिकार तथा चित्रकार धनकुमार याख्याले पार्कका लागि गणेशमानको सालिक बनाएका हुन्, जसको लागत करिब १३ लाख रुपैयाँ छ। पार्कमा सालिक करिब २०७४ सालमा नै स्थापना गरिएको थियो। योसँगै पार्कमा फूल, बोटबिरुवा पनि रोपिसकेको छ भने बस्ने लामालामा बेन्चहरू राखिएका छन्। गणेशमानको सालिकलाई सेतो कपडाले ढाकिएको र त्यहाँको गेटमा ताला झुन्ड्याइएको छ। यो सबैको रेखदेखका लागि एक जना हेरालु राखिएको महासचिव खड्का सुनाउँछन्।"
"चिया खाएर पैसा तिर्ने विषयमा विवाद हुँदा साथीमाथि खुकुरी प्रहार, पाँचजना पक्राउ","धरान : सुनसरीको धरान उपमहानगरपालिका१५ मा खुकुरी प्रहारबाट एक युवक गम्भीर घाइते भएका छन् । धरान सदन रोड बस्ने लालबहादुर राइका २१ वर्षीय छोरा रिजन राई गम्भीर घाइते भएका हुन्। आफ्नै साथीहरूसँग बसेर चिया खाएको र पैसा तिर्ने विषयमा विवाद हुँदा रिजनमाथि खुकुरी प्रहार भएको जिल्ला प्रहरी कार्यालय सुनसरीका प्रवक्ता डिएसपी रामप्रसाद तिमल्सिनाले बताए। गम्भीर घाइते रिजनलाई प्रहरीले तत्काल उद्दार गरी उपचारका लागि बीपी कोइराला स्वास्थ्य विज्ञान प्रतिष्ठान धरान लगेको थियो। रिजनको टाउको, बायाँ कुम,बायाँ हातको हत्केला र कुहिना काटिएको अवस्था प्रहरीले भेटाएको डीएसपी तिमल्सिनाले बताए । उनको अस्पतालमा उपचार भइरहेको उनले बताए । कुटपिटमा संलग्न पाँचजनालाई पक्राउ गरि प्रहरीले सार्वजनिक गरेको छ । पक्राउ पर्नेमा धरान१३ का १८ वर्षीय उत्सव मगर, २१ वर्षीय विश्रान्ती मगर, धरान८ का २२ वर्षीय रोमन गुरुङ, १७ वर्षीय प्रस्थान राई र धरान५ का २१ वर्षीय सुदिप तामाङलाइ पक्राउ गरिएको डीएसपी तिमल्सिनाले बताए । पक्राउ परेका पाँचैजनालाई जिल्ला अदालत सुनसरीबाट पाँच दिनको म्याद थप गरि इलाका प्रहरी कार्यालय धरानमा राखेर घटनाको अनुसन्धान थालिएको प्रहरी निरीक्षक दिवस कुवरले बताए । यसअघि समाचारमा अन्यथा भएकोमा सच्च्याइएको छ।सम्पादक"
प्रि ओपन सेसनमा नेप्से परिसूचक १६७ अंकले बढ्यो,काठमाडौं : प्रि ओपन सेसनमा नेप्से परिसूचक सामान्य अंकले बढेर बन्द भएको छ। यो समयमा परिसूचक १६७ अंकले बढेर २६०२८८ विन्दुमा पुगेको हो। प्रि ओपन सेसनमा ६० स्क्रिप्सको ८८ हजार ६७२ कित्ता सेयर ५ करोड ३८ लाख २७ हजार ३९१ रुपैयाँमा खरिदबिक्री भए। कारोबारमा आएकामध्ये २१ स्टक्सको मूल्य बढेको छ भने ३३ वटाको घटेको छ। ४ स्टक्सको मूल्य भने यो समयमा स्थिर रह्यो।
युवालाई निर्घात् कुटपिट गर्ने असइ बुद्धिबहादुर भुजेल निलम्बित,काठमाडौं : प्रहरीले युवकलाई मरणासन्न हुनेगरी कुटपिट गर्ने प्रहरी सहायक निरीक्षक (असइ) बुद्धिबहादुर भुजेललाई निलम्बन गरेको छ। चितवन प्रहरी प्रमुख गौतम मिश्रले घटनामा संलग्न भुजेललाई निलम्बन गरिएको बताए। चितवनको भरतपुर११ बसेनी चोकमा असइ भुजलले एक युवकलाई लात्तीले हानेर निर्घात कुटपिट गरेको भिडियो सामाजिक सञ्जालमा भाइरल भएपछि प्रहरी प्रधान कार्यालयले चितवन प्रहरीलाई छानबिन गर्न निर्देशन दिएको थियो। लगत्तै चितवन प्रहरीले अनुसन्धानका लागि छानबिन समिति गठन गरेको थियो। चितवन प्रहरीले छानबिन गर्दा असइ भुजेल दोषी ठहर गरेपछि उनलाई निलम्बन गरिएको हो। राति गस्तीमा गएको बेला ती युवासँग प्रहरीको सामान्य भनाभन भएको थियो। सोही क्रममा ती युवकले कसैलाई फोन गर्न लागेपछि भुजेलले पावर देखाएको भन्दै उनलाई निर्घात कुटपिट गरेको भिडियोमा देख्न सकिन्छ। उक्त घटना पुस १५ गते रातिको हो।
"देशभर दर्जन बढी सुरुङमार्ग बन्ने : नागढुंगाको प्रगति ८४ प्रतिशत, सिद्धबाबाको ब्रेक थ्रु माघ ११ गते","बुटवल : नागढुंगा र सिद्धबाबासहित देशभर १८ वटा सुरुङमार्ग बन्ने देखिएको छ। संघीय सरकार मातहत रहेको गुणस्तर अनुसन्धान तथा विकास केन्द्रका अनुसार कतिपय सुरुङमार्ग निर्माणाधीन छन् भने कतिपय अध्ययनकै सिलसिलामा छन्। केहीको डीपीआर भइरहेको छ। बहुचर्चित सुरुङमार्ग मध्येको नागढुंगाको प्रगति करिब ८४ प्रतिशत भएको छ भने सिद्धबाबाको काम हाल २४सैं घण्टा भइरहेको छ। यही माघ ११ गते प्रधानमन्त्री केपी शर्मा ओलीले सिद्धबाबा सुरुङमार्गको ब्रेक थ्रु गर्ने कार्यक्रम तय गरिएको छ। नागढुंगादेखि धादिङको सिस्ने खोलासम्म जोड्ने सुरुङमार्गको प्रगति हालसम्म ८३ दशमलव ७५ प्रतिशत भएको छ। यो सुरुङमार्ग २०८० साउनभित्र निर्माण पूरा गर्ने लक्ष्य लिइएको थियो। २ किलोमिटर ६ सय ८८ मिटर लम्बाइ रहेको मुख्य सुरुङको १ हजार ७ सय ५२ मिटर खनिसकिएको छ। यो सुरुङको कुल वित्तीय प्रगति ७६ दशमलव ६८ प्रतिशत भएको आयोजना कार्यालयले जनाएको छ। आर्थिक प्रगति ठेकेदार कम्पनीको मोबिलाइजेसन सहितको हो। २०७६ साल कात्तिक २ गते तत्कालीन प्रधानमन्त्री केपी शर्मा ओलीले नागढुंगादेखि धादिङको सिस्ने खोलासम्म जोड्ने यस सुरुङमार्गको उद्धाटन गरेका थिए। नेपालमा सडकतर्फ निर्माण गरिएको यो नै पहिलो सुरुङमार्ग थियो। २०७६ असोजमा हाज्मा एन्डो कर्पोरेसनसँग ४२ महिनामा निर्माण सक्ने गरी सम्झौता भए पनि कोरोना र लकडाउनका कारण समय लम्बिएको हो। आयोजनाको कुल लागत २२ अर्ब स्टिमेट गरिएको छ। जापानी अन्तर्राष्ट्रिय सहयोग नियोग (जाइका) ले १६ अर्ब ऋण सहयोग गरेको यस सुरुङमार्गमा नेपाल सरकारको तर्फबाट ६ अर्ब लगानी भएको छ। यो सुरुङमार्ग पूर्णरूपमा सञ्चालनमा आइसकेपछि संघीय राजधानी काठमाडौं छिर्ने मुख्य द्वारमा वर्षौंदेखि यात्रुहरूले भोग्दै आइरहेको ट्राफिक जामको सास्ती रोकिने छ। रातभर यात्रामा निस्किएका यात्रुहरू काठमाडौंको मुखैमा आउँदा ट्राफिक जामले रातभरसम्मै यात्रा गरेजस्तै सास्ती भोग्नुपरेको छ। सिद्धबाबा सुरुङमार्ग माघ ११ गते ब्रेक थ्रु, उद्धाटन प्रधानमन्त्रीबाट मृत्युमार्गको उपमा पाइरहेको सिद्धार्थ राजमार्गअन्तर्गत बुटवल पाल्पा सडक खण्डमा निर्माणाधीन सिद्धबाबा सुरुङमार्गले गति लिएको छ। यही माघ ११ गते प्रधानमन्त्री केपी शर्मा ओलीले यो सुरुङमार्गको ब्रेक थ्रु गर्ने कार्यक्रम तय भएको आयोजना कार्यालयका प्रमुख कृष्णराज अधिकारीले जानकारी दिए। बुटवल पाल्पा सडकखण्डमा निर्माणाधीन सिद्धबाबा सुरुङमार्ग । फाइल तस्बिर प्रधानमन्त्रीबाट ब्रेक थ्रु गर्ने योजना भइसकेको छ, अधिकारीले भने, २४ सैं घण्टा काम भइरहेको छ। सुरुङमार्गको हालसम्म भौतिक प्रगति ३९ दशमवल २ प्रतिशत र वित्तीय प्रगति ३९ दशमलव ९ प्रतिशत भएको उनले जानकारी दिए। मुख्य टनेलको १ हजार १ सय २६ मिटर खनिसकिएको छ भने बाइपाससहित १ हजार ५ सय ३० मिटर खनिएको छ। सुरुङमार्ग निर्माणको ठेक्का चाइना स्टेट कन्स्ट्रक्सन इन्जिनियरिङ कर्पोरेसनले लिएको छ। आयोजना प्रमुख अधिकारीका अनुसार आयोजनाको कुल लागत ७ अर्ब ३४ करोड २१ लाख रहेको छ। पाँच वर्षभित्र निर्माणको सबै काम पूरा गर्ने गरी २०७८ साल फागुनमा परियोजनाको सम्झौता गरिएको थियो। सुरुङ मार्ग निर्माणका लागि स्विस सरकारले सहयोग गरेको छ। सम्झौता अवधिभित्रै काम पूरा गर्ने लक्ष्य लिइएको प्रमुख अधिकारीले बताए। उनका अनुसार १ सय ५० बढी कर्मचारीहरूले रातदिन काम गरिरहेका छन्। दुवै तिरको भाग छिचोलिए पछि नाली निर्माण, भेन्टिलेसन, लाइट जडान, सडक कालोपत्रे र अन्तिम लाइनिङको काम हुने उनले जानकारी दिए। बिस्फोटक पदार्थ प्रयोग गरेर काम गर्न थालिएपछि निर्माणले गति लिएको हो। पश्चिम नेपालमा निर्माण भएको एकमात्र सुरुङमार्ग भएकाले यस क्षेत्रका नागरिकहरू उत्साहित भएका छन्। बुटवल पाल्पा सीमाक्षेत्रमा निर्माण भएको सुरुङमार्गले लुम्बिनीसहित गण्डकी प्रदेशका नागरिकहरू प्रत्यक्ष लाभान्वित हुनेछन्। बर्खाको समयमा मृत्युमार्गको रूपले चिनिने सिद्धबाबा सडक सुरुङमार्ग निर्माणले त्यसको परिचय बदलिने यात्रुले आशा गरेका छन्। कडा चट्टान सहितको सडकमा बर्खाभरी दिनहुँ पहिरो झरेर दुर्घटना हुने गरेको छ। बुटवल गुल्मी दैनिक जिप चलाइरहेका गुल्मीको इस्मा गाउँपालिका६ अमरपुरका २८ वर्षिय कृष्ण सुनार (बेले) ले सुरुङमार्ग निर्माणले खुसी बनाएको प्रतिक्रिया दिए। बुटवलमा पहाडी क्षेत्रका ६ जिल्लामध्ये गुल्मीका बहुसंख्यक नागरिकहरू बसोबास गर्छन्। गुल्मीसहित अर्घाखाँची, प्यूठान, पाल्पा, रोल्पा, कपिलवस्तु, दाङ, स्याङजा, बागलुङ, पर्वतका नागरिकहरू बसोवास गर्छन्। सुरुङमार्ग सहितको सडक भएर पर्यटकीय स्थल पोखराका लागि पर्यटकहरू दिनहुँ ओहोरदोहोर गर्छन्। लुम्बिनीदेखि मुक्तिनाथको यात्रा गर्नेहरूका लागि पनि मुख्य सडक यही हो। भैरहवास्थित भारतीय सिमानाका नजिक भएकाले पनि यस क्षेत्र अन्य जिल्लाका नागरिकहरूको व्यापारिक थलो हो। बर्खाको समयमा यात्रुहरू त्रासैत्रासमा यात्रा गर्न बाध्य छन्। नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय बुटवलका अनुसार सिद्धबाबा सडककै कारण दुर्घटनाको जोखिम बढ्दो छ। नागढुंगा र सिद्धबाबासहित देशभर १८ वटा सुरुङमार्ग बन्ने। कतिपय अध्ययनकै सिलसिलामा, केहीको डीपीआर भइरहेको। नागढुंगा सुरुङमार्गको प्रगति करिब ८४ प्रतिशत। सिद्धबाबाको काम द्रुत गतिमा, २४सैं घण्टा खटिँदै कर्मचारी। प्रधानमन्त्री केपी शर्मा ओलीद्वारा माघ ११ गते सिद्धबाबा सुरुङमार्गको ब्रेक थ्रु गरिने। २०७६ साल कात्तिक २ गते तत्कालीन प्रधानमन्त्री केपी शर्मा ओलीले उद्धाटन गरी नागढुंगा सुरुङमार्ग निर्माण आरम्भ। नागढुंगा सुरुङमार्ग नेपालमा सडकतर्फ निर्माण गरिएको पहिलो। आयोजनाको कुल लागत २२ अर्ब। जसमा जाइकाले दिएको १६ अर्ब ऋण सहयोग र नेपाल सरकारको ६ अर्ब लगानी। पश्चिम नेपाल बस व्यवसायी संघ रुपान्त्रित प्रालि बुटवलका अध्यक्ष दधिराम खरेलले डराएर यात्रा गर्ने यात्रुलाई बन्दै गरेको सुरुङमार्गले आत्मबल बढाएको प्रतिक्रिया दिए। यो गाडीलाई मात्र नभएर पैदल यात्रीका लागि पनि त्रासको सडक हो। सिद्धबाबा सडक क्षेत्रमा माथिबाट ढुंगा खस्ने र पहिरोको धेरै जोखिम खेप्नुपरेको अनुभव सुनाए। पश्चिम नेपालअन्तर्गतका सवारीसाधनहरू पाँचपाँच मिनेटको अन्तरमा यसै सडक भएर विभिन्न जिल्लामा आउजाउ गर्छन्। सुरुमार्ग क्षेत्रबाहेक माथिल्लो र तल्लो सिद्धबाबा क्षेत्रको बुटवलतर्फ ९ सय ४ र पाल्पातर्फ १ हजार ४ सय ९४ मिटर सडकको समेत स्तरोन्नतिको काम अघि बढेको छ। पहिरो खस्ने क्षेत्रमा सडकमाथि छत (रकसेड) लगाउने योजना छ। नेपाल सरकारका अर्थमन्त्री रुपन्देहीकै संघीय सांसद् प्रतिनिधिसभा सदस्य विष्णु पौडेलको निरन्तरको चासो र जोडबलका कारण सुरुङमार्ग निर्माणको काम अघि बढेको हो। व्यापारिक एवं औद्योगिक हिसावले बुटवल, भैरहवा क्षेत्र लुम्बिनी प्रदेशको प्रमुख थलो हो। लुम्बिनीका सबै र गण्डकी प्रदेशका केही जिल्लाका नागरिकहरूको पुरानो व्यापार गर्ने थलोसमेत हो बुटवल। देशभर १८ सुरुङमार्ग नागढुंगा र सिद्धबाबासहित देशभर १८ वटा सुरुङमार्ग बन्ने देखिएको छ। संघीय सरकार मातहत रहेको गुणस्तर अनुसन्धान तथा विकास केन्द्रका निर्देशक प्रभातकुमार झाका अनुसार कतिपय सुरुङमार्ग निर्माणाधीन छन् भने कतिपय अध्ययनकै सिलसिलामा छन्। केहीको डीपीआर भइरहेको छ। नागढुंगादेखि धादिङको सिस्ने खोलासम्म जोड्ने सुरुङमार्ग । फाइल तस्बिर कास्कीको हेम्जा नयाँपुल सडक खण्ड सुरुङमार्ग र नवलपरासीको दुम्कीबास बर्दघाट सुरुङमार्गको विस्तृत परियोजना प्रतिवेदन (डीपीआर) चलिरहेको छ। हेम्जामा ७ किलोमिटर र दुम्कीबासमा ५ दशमलव ३ किलोमिटर सुरुङमार्ग निर्माण गर्ने सरकारको लक्ष्य छ। हेम्जाका लागि २२ अर्ब ९३ करोड र दुम्कीबासका लागि ३८ अर्ब ६९ करोड लागत स्टिमेट गरिएको छ। कुलेखानी भीमफेदी सुरुङमार्ग (मकवानपुर), खुर्कोट सिन्धुली सुरुङमार्ग (सिन्धुली), लामाबगर सडक सुरुङमार्ग (दोलखा), धरान लेउती सुरुङमार्ग (सुनसरी), रारा राजमार्गको कुशे पाटन (जाजरकोट ब्याउलीढुंगा र जुम्ला ईकिमी लचा खोला सुरुङमार्ग (जुम्ला, जाजरकोट), ताथली अविओपी सुरुङमार्ग (भक्तपुर) र फुस्रेखोला छोरेपाटनदेखि स्याङजा गुडीकोला सुरुङमार्ग (कास्की) को विस्तृत भौगोर्विक अध्ययन हुँदै छ। त्यस्तै, खुटिया बीपी नगर दियायल सुरुङमार्ग, गोदावरीकुण्ड काभ्रे मनेदोभान सुरुङमार्ग, बाग्लुङ ब्यु नरेठाँटी सुरुङमार्ग, प्रवास जोर्ते (पाल्पा) सडक सुरुङमार्ग, बबई छिन्चु सुरुङमार्ग, सुनमाई राजदुबोल सुरुङमार्ग (इलाम) र माझीम्तार शक्तिखोर सुरुङमार्ग पनि अध्ययनकै क्रममा रहेको निर्देशक झाले जानकारी दिए। सुरुङमार्ग बनाउन चुनौती त तर बनेको ठाउँमा मानवीय क्षति हुनबाट जोगाउन भरपर्दो छ, झाले भने, दुईवटा बाहेक अरू निर्माणको क्रममा छैनन्। अध्ययनकै सिलसिलामा छन्। उनले सम्बन्धित जिल्लाको भौगोलिक अवस्थाअनुसार सुरुङ मार्ग निर्माणको योजना अघि बढेको जानकारी दिए। उनका अनुसार आर्थिक रूपमा सुरुङमार्गले राज्यलाई प्रत्यक्ष लाभ दिँदैन्। तर, सामाजिक रूपमा नागरिकलाई लाभ दिइरहेको हुन्छ। सुरुङमार्ग बनाउन पनि खर्चिलो, चलाउन पनि खर्चिलो देशभर सुरुङमार्ग निर्माण धेरै खर्चिलो भएको सडक विभागका पूर्वमहानिर्देशक अर्जुनजङ थापाले प्रतिक्रिया दिए। बनाउनुभन्दा अझ बढी चलाउन महंगो छ,थापाले भने, जहाँतहीँ सुरुङमार्ग बनाउनु राम्रो होइन। अध्ययन र आवश्यकता हेरेर मात्र बनाउनुपर्छ। सुरुङमार्ग बनिसकेपछि २४ सैँ घण्टा कर्मचारीको खटनपटन, विद्युतीय अवस्था, आकस्मिक सेवा, भेन्टिलेटरलगायत काम गर्नका लागि जनशक्ति आवश्यक पर्ने उनले जानकारी दिए। सडक निर्माण गरिसकेपछि यी सबै खर्च लाग्दैन, उनी भन्छन्, तर, सुरुङमार्गमा खर्च छ। जो निरन्तर छ। सडकमा एक पटक लगानी गरिसकेपछि पूरा भए पनि सुरुङमार्गमा सधैंभरि खर्च हुन्छ। उनले अत्यधिक सवारीसाधनहरू चल्ने जोखिमपूर्ण क्षेत्रमा सुरुङमार्ग आवश्यक पर्ने भएकाले सरकारले त्यसतर्फ ध्यान दिन आग्रह गरे।"
बैंकहरुको निक्षेपको अनुपात बढेपनि कर्जा प्रवाह हुन सकेको छैन : अर्थमन्त्री,"अर्थमन्त्री पौडेले कृषि उत्पादन, उत्पादकत्व र रोजगारी सिर्जनामा बैंकहरूले लगानी गर्नुपर्नेमा जोड दिए। काठमाडौं : उपप्रधान एवम् अर्थमन्त्री विष्णु पौडेलले बैंकहरूको कर्जा प्रवाहमा समस्या रहेको बताएका छन्। कृषि विकास बैंक लिमिटेडको ५८ औं वार्षिकउत्सव कार्यक्रममा बोल्दै अर्थमन्त्री पौडेलले बैंकहरुको निक्षेपको अनुपात बढेपनि कर्जा प्रवाह हुन नसकेको बताएका हुन्। अर्थमन्त्री पौडेले कृषि उत्पादन, उत्पादकत्व र रोजगारी सिर्जनामा बैंकहरूले लगानी गर्नुपर्नेमा जोड दिए। उनले बैंकको व्यवस्थापन र कर्मचारीबीचको सम्बन्ध सुमधर हुन नसक्दा उद्देश्य हासिल हुन नसकेको बताए। उनले बैंकको क्षमता, सामर्थ्य र प्रतिष्ठा पहिलो प्राथमिकतामा राखी कार्यसूची बनाई अगाडि बढ्न सबै कर्मचारीहरुलाई आग्रह गरे। बैंक प्रभावकारी रुपमा अगाडि बढ्दा समग्र कर्मचारीकै प्रतिष्ठामा वृद्धि हुने उनको भनाई छ।"
भविष्यवाणी,"उहिलेउहिले बाल्यकालमा, ठूला मान्छेहरूले धार्मिक ग्रन्थका कुरा गर्दा आकाशवाणी भन्ने शब्द सुनेको थिएँ। वास्तवमा अहिले त त्यो शब्द बिर्सी पनि सकियो। तर, त्यही शब्दसँग मिल्दोजुल्दो अर्को शब्द मैले खुबै सुन्न थालेको छु आजकल। त्यो शब्द हो भविष्यवाणी। जतासुकै भविष्यवाणी भविष्यवाणी। अगाडि जाऊँ, भविष्यवाणी। पछाडि जाऊँ, भविष्यवाणी। दायाँ, भविष्यवाणी। बायाँ, भविष्यवाणी। तलमाथि, सर्वत्र भविष्यवाणी। भविष्यवाणी गर्ने त ज्योतिषीहरू पो हुन् क्यारे, हैन ? तर, यहाँ त जसले पनि भविष्यवाणी गरिरहेको देख्ने गर्छु। स्वनामधन्य बुद्धिजीवीविश्लेषकले पनि भविष्यवाणी गरिरहेछन्। कहलिएका लेखकपत्रकारहरू पनि यसबाट अछूत छैनन्। शिक्षकविद्यार्थी, व्यापारी, बैंकर; सबका सब भविष्यवेत्ता ! यस्तोमा झन् नेताहरू स्वयम् किन छुट्थे ! फेरि, नेता स्वयम्ले भविष्यवाणी गर्ने भइसकेपछि कार्यकर्ताको त भो न कुरा गरुम् ! र, भविष्यवाणी गरिने विषय भने करिबकरिब एउटै राजनीति। अब यस्तो हुन्छ, उस्तो हुन्छ। जो पनि यही भविष्यवाणी गरिरहेछन्। राजनीति भनेको साँच्चै यसरी गरिनुपर्छ। हेर, अब जीवनभर ऊ आफैं पार्टीको प्रमुख बनिरहनेछ। हिजो अखबारमा पढ्दै थिएँ एक जना पत्रकारले एक नेताको बारेमा गरेको यस्तो भविष्यवाणी यस्तो थियो तिनको भविष्य यति उज्यालो छ, म उसको अनुहार हेरेरै भन्न सक्छु कि ऊ यस देशको प्रधानमन्त्री बन्नेछ, चाँडै। टेलिभिजनमा अर्को कुर्लंदै थियो उसको चिनाटिप्पणी मैले हेरिसकेको छु। ग्रहदशा यति उच्च गुणको छ कि यो देश कसरी चलाउने भन्ने अब सबै उसको हातमा देख्छु म त ! उसको कुरो काट्दै अर्कोले भन्दै थियो हेरौंला ! खुब राजनीति गर्ने भई खाको, अब बल्ल फेला परेको छ। अरूलाई बन्धनमुक्त गराउँछु भन्थ्यो नि ! लेखेर राख्नुस्, म ठोकुवा गर्छु अब पक्का ऊ आफैँले जेलको हावा खान्छ। यतिसम्म कि, आफूले गरेको भविष्यवाणी मिलेन भने देश नै छोड्छु भनेर समेत भन्न भ्याउँछन् कोही। मितिमहिना, अझ गते नै तोकेर भन्छन् यो समयमा देशमा यस्तो हुनेछ, उस्तो हुनेछ। कसैको भविष्यवाणी यही हप्ता नभए पनि अर्को हप्ताभित्र सत्ता परिवर्तन हुँदै छ। अब यो व्यवस्था जान्छ। चाँडै नै राजासहितको हिन्दु अधिराज्य स्थापना हुन्छ। अर्कोको भविष्यवाणी। फेरि कसैको आर्मीले शासनसत्ता आफ्नो हातमा लिँदै छ। भविष्यवाणी सुनेर म तीनछक पर्छु। आफैंले आफैंलाई प्रश्न गर्ने गर्छु के हुने होला देशमा ? आजै मात्र बिहानै, मर्निङवाकमा हिँडेको बेला चोकको चिया पसलमा कुरा हुँदै गरेको सुनें, एक जनाले भन्दै थियो अब देशमा छिट्टै नै आन्दोलनको आगो बल्छ। अर्को एउटाले सही थाप्दै थियो हो, अब देशमा आन्दोलनको आँधी आउँदै छ। बिहानीको चिसोमा चिया पसलबाहिरै उभिएर तातो चिया सुरुप्प पार्दै, आक्रोशपूर्ण आएको अर्को स्वर सुनेँ मैले अब कुनै पार्टीहरू रहने छैनन् यहाँ, सबै खालका झण्डाहरू धरधरी च्यातिने छन्। मेरो मुखबाट अनायास निस्कियो चन्दसूर्य अंकित झण्डा पनि ? मलाई नियाल्दै त्यो स्वर झन् चर्कियो आन्दोलन भनेको आन्दोलन ! त्यसको आँखा हुँदैन। केही देख्दैन, केही चिन्दैन त्यसले। मतलब ? सुनेर, मन थरर भयो। त्यो त के हो र ! हेर्नुहोला, यो देशको नामनिशानै रहने छैन। यो देश अर्कै मुलुकको उपनिवेश हुँदै छ। अर्को थप भविष्यवाणी आयो। ओहो, के भन्दै छ यो मान्छे ? त्यो बिहानीको चिसोमा पनि मेरो शरीरमा हुरुरु पसिना पलायो। गर्मीले हपहपी भयो। आगोअघि उभिएर त्यसको रापमा रापिए जस्तो भयो। यो भविष्यवाणी अरूजस्तो सामान्य थिएन, भयंकर डरमर्दो थियो। कल्पना गर्न लागें एउटा स्वाधीन राष्ट्रमा बाँचिरहेको म, पराधीन भएँ भने ? एक स्वतन्त्र नागरिक म, मेरा स्वतन्त्रतासार्वभौभसत्ता ओहो ! कल्पनाबाट अत्तालिएर मैले मुख खोलें के भन्नुभएको तपाईंले ? हाम्रो देश अर्कै मुलुकको उपनिवेश हुँदै छ भनेर कुन आधारमा भविष्यवाणी गर्नुभो तपाईंले ? उसले मेरो अनुहार नियाल्दै भन्यो भविष्यवाणी गर्न पनि कुनै आधार चाहिन्छ ? सबैले यत्तिकै गरिरहेकै छन् नि ! तिनैमध्येमा म एक जना थपिएँ त के भो र ! र, ऊ खिसिक्क हाँस्यो। म पनि ऊसँगसँगै खल्लो हाँसो हाँसे। मनभित्र उसको भविष्यवाणीले मन खलबल्याइरहेको थियो।"
तत्कालीन गाविस सचिवविरुद्ध ३८ लाखको भ्रष्टाचार मुद्दा,"काठमाडौं :अख्तियार दुरूपयोग अनुसन्धान आयोगले तत्कालीन गाउँ विकास समिति सचिव आस महमद अन्सारीविरुद्ध भ्रष्टाचार मुद्दा दायर गरेको छ । उनीविरुद्ध ३८ लाख ३० हजार ५०० भ्रष्टाचार गरेको अभियोगमा आज विशेष अदालत काठमाडौंमा आरोप पत्र दायर भएको हो। आयोगका प्रवक्ता नरहरि घिमिरेका अनुसार साविक आदर्श गाविस भवानीपुर जीतपुर हाल (जीतपुरसिमरा उपमहानगरपालिका) बाराका तत्कालीन सचिव अन्सारीले गुदरी बजार र मिना बजारका सटरहरू उपभोक्तालाई भाडामा लगाउँदा लिएको धरौटी वापतको रकमसँग सम्बन्धित कागजातहरू लुकाइ बरबुझारथ समेत नगरेको र २२१ जना उपभोक्ताहरूबाट लिएको धरौटी वापतको ३८ लाख ३० हजार ५०० रुपैयाँ खातामा जम्मा नगरेको अनुसन्धानबाट खुलेको छ। आयोगका अनुसार धरौटी वापत विभिन्न २१२ जनासँग लिएको रकमको विवरणसहितका कागजात तथा अन्य सरकारी सार्वजनिक निकायको कागजात लुकाएको र नोक्सान गरेको पुष्टि भएको हुँदा अन्सारीलाई भ्रष्टाचार ऐन,२०५९ को दफा १२ बमोजिमको कसुरमा कैद र जरिवाना सजायसमेतको माग दावी गर्दै अभियोग पत्र दायर गरेको हो।"
स्याङ्जाका ९ हजार ३१९ जना किशोरीलाई एचपीभी खोप दिइने,"स्याङ्जा : स्याङ्जाका किशोरीलाई लक्षित गर्दै माघ २२ देखि २७ गतेसम्म पाठेघरको मुखको क्यान्सरविरुद्धको एचपीभी खोप लगाइने भएको छ। स्याङ्जाका ११ पालिकाका ९ हजार ३१९ जना किशोरीलाई पाठेघरको मुखको क्यान्सरविरुद्ध प्रयोग गरिने ह्युमन प्यापिलोमा भाइरस (एचपीभी) खोप लगाइने भएको हो। एचपीभी अभियानका लागि सरकारले पहिलो पटक खोप लगाउन लागेको हो। यहाँका १० देखि १४ वर्ष उमेरसमूहका किशोरीलाई एचपीभी खोप लगाइने भएको जनस्वास्थ्य कार्यालय पुतलीबजार स्याङ्जाका प्रमुख केशव चापागाईले जानकारी दिए। प्रमुख चापागाईले भने,'यहाँका ५ नगरपालिकासहित ६ गाउँपालिकामा अध्ययनरत कक्षा ६ देखि १० कक्षाका ९ हजार २८८ जना छात्राहरू र विद्यालय नजाने ३१ जना किशोरीलाई खोप लगाइनेछ। तीमध्ये कक्षा ६ मा अध्ययरत १ हजार ८७७ जना छन् भने कक्षा ७ देखि १० सम्म अध्ययरत छात्राको संख्या ७ हजार ४११ छ। बिद्यालय नगएका मध्ये १० वर्ष उमेरका ७ जना र ११ देखि १४ वर्ष उमेरका २४ जना रहेको जनस्वास्थ्य कार्यालय पुतलीबजार स्याङ्जाले जनाएको छ। पुतलीबजार नगरपालिका १ हजार ७२०,वालिङ्का १ हजार ९८०,गल्याङका १ हजार १११ जना,चापाकोटका ८९० र भीरकोटका ८३३ जना किशोरीले खोप लगाउनेछन्। यसैगरी, फेदीखोलाका ४६४, आँधीखोलाका ३९९, हरिनासका ४६१, बिरुवाका ४२६,अर्जुनचौपारीका ४३७ र कालीगण्डकीका ५९८ जना किशोरी छन्। एचपीभी खोप लगाउँदा एचपीभीको सङ्क्रमणबाट हुने मुखको क्यान्सरलाई ७० प्रतिशतले घटाउन सहयोग पुग्ने विश्वास गरिएको छ।"
अति भो मेरिटोक्रेसी,"संसारका धेरैजसो राम्रा विश्वविद्यालयहरूका पदाधिकारीको नियुक्तिमा प्रयोगमा आएको विश्वविद्यालयलाई नयाँ उचाइमा पुर्याउने सहयोगी शब्द हो, मेरिटोक्रेसी। विश्वविद्यालयसँग सरोकार राख्ने सबैले जब दलगत राजनीतिक हस्तक्षेपका कारण विश्वविद्यालयहरू कमजोर भएको महसुस गर्न थाले, तब नेपालका चतुर नेता, तत्कालीन प्रधानमन्त्री एवं नेपालका प्रायः सबै विश्वविद्यालयका कुलपति मूलतः प्रचण्डले विश्वविद्यालय सुधार्ने नाममा नयाँ जुक्ति निकाले। मेरिटोक्रेसी, जसले जनताको आँखामा सजिलै छारो हाल्न सक्छ, त्यस्तो राम्रो औषधि भेट्टाए। जब मेरिटोक्रेसीको नाममा नेपालका विश्वविद्यालयहरूमा धेरै नाटकहरू मञ्चन हुन थाले, नजिकबाट नियाल्ने अवसर मिल्यो। जब त्रिविको उपकुलपति नियुक्तिको सिजन चल्दै थियो, तब आफ्ना पेसामा दक्ष, सैद्धान्तिक पढाइको सर्टिफिकेटमा उत्कृष्ट, व्यावहारिक ज्ञान अनुभवले उच्च, कार्यक्षमता तथा प्रशासनिक दक्षतामा अब्बल (विश्वविद्यालयभित्र कार्यरत होस् वा बाहिरी व्यवस्थापनको काम) व्यक्तिहरू पहिलो चरणको छनौटमै परेनन्, परेका पनि सिफारिस हुन सकेनन् र सिफारिस भएकामध्ये पनि अब्बल चाहिं नियुक्ति हुन सकेनन्। मेरीटोक्रेसी नामको चरणबद्ध नाटक देख्न पाइयो। त्यसपछिका अन्य केही विश्वविद्यालयमा पनि यही प्रक्रियाले निरन्तरता पायो। अझ चाखलाग्दो कुरा त नियुक्ति पाएका विश्वविद्यालयमध्ये केही पदाधिकारीका विद्यावारिधिको थेसिसमा समस्या परेका कारणले पदोन्नतिको समयमा विवाद भएको कुरा त्यतिबेला सुन्न पाइयो। तर राजनीतिक दबाबमा त्यसलाई समाधान गरियो। हुन त पीएचडीको सर्टिफिकेट मित्र राष्ट्रबाट पनि किन्न पाइन्छ। थेसिस स्वदेशी बजारमै किन्न पाइन्छ। थेसिस अरूबाट लेखाए पनि हुन्छ, अन्तर्राष्ट्रिय जर्नलहरूमा अरूलाई लेख्न लगाएर लेख प्रकाशित गर्न पनि पाइन्छ। भाषागत एउटा विषयको पीएचडी अर्को भाषामा लेखे पनि हुन्छ। यस्ता धेरै सुन्न पाइन्छ। अनि त्यसमा कसैले प्रश्न गयो र समस्या आए राजनीतिक आवरणमा समाधान खोजिन्छ। अहिले नेपाली बजारमा खुलमखुल्ला संस्थागत रूपमै विदेशी विश्वविद्यालयहरूका एजेन्ट पैसाको मोलमोलाइबाट थेसिस लेखिदिने र पीएचडी प्रमाणपत्रको ग्यरेन्टी गर्ने काम गर्दछन्। त्यसलाई त्रिवि पाठ्यक्रम विकास केन्द्र (उच्च शिक्षा समकक्षता प्रमाणपत्र दिने निकाय)ले सजिलै पीएचडीको समकक्षता प्रमाणपत्र दिने व्यवस्था गर्दछ भन्ने सुनिन्छ। तर कहिलेकाहीँ सही पीएचडीलाई पनि अनावश्यक दुःख, सास्ती र झमेला दिएको सुनिन्छ। विदेशी मात्र हो र ? नेपालका स्थापित विश्वविद्यालयहरूको प्रमाणपत्रहरूको समकक्षतामा पनि अनेक बहानामा विद्यार्थीलाई दुःख दिने गरेको पाइन्छ। त्रिविमा हालसालै एउटा नियुक्ति र राजीनामाको खुबै चर्चा चलेको छ। जहाँ पीएचडीको सर्टिफिकेट प्राप्त गर्नुपूर्व नामको अगाडि डाक्टर लेखी पद हात पारेका रहेछन्। कुरो के हो त थाहा भएन। यदि हो भने त्यसमा नियुक्ति गर्ने क्रममा गठन गरिएका सिफारिस समितिले के हेरे त ? कि तिनले माथिबाट आएको नामको लिस्ट मात्र हेरे ? यदि यस्तै हो भने त्यो नाटकमा भाग लिने अरूले के सोच्ने ? अरू किन अयोग्य भनेर घोषणा गर्ने ? त्यो समितिलाई कारबाही गर्नुपर्ने कि नपर्ने ? कसैले जवाफदेहिता लिनु नपर्ने ? यो सब किन भइराखेको छ ? जबसम्म विश्वविद्यालयको सर्टिफिकेट केबल पद र प्रमोसनका लागिमात्र प्रयोग गरिन्छ, आउने नतिजाहरू यिनै हुन्। कुन प्राध्यापक आफ्नो विषयमा कति विज्ञ छ ? कक्षाकोठामा उसको प्रस्तुति कस्तो छ ? अध्ययनमा उसको रुचि कति छ ? अनुसन्धान कस्तो प्रकृतिको र कसरी गरिएको छ ? जसको प्रभाव समाजमा के परेको छ ? इत्यादि कुराको हेक्का नराख्ने अनि जसरी भए पनि प्राप्त गरेका सर्टिफिकेटलाई एउटै कालो चस्मा लगाएर हेरेपछि आउने नतिजा यस्तै हो। यसो भन्दै गर्दा साँच्चै क्षमता भएका, दुःख गरेर अध्ययन गरेका, आफ्नो क्षमता स्वदेश वा विदेश, विश्वविद्यालयभित्र वा बाहिरी क्षेत्रमा अब्बल देखाउन सफल भइसकेका, बौद्धिक जगत्ले पत्याउने, कर्मशील, समाज र देशप्रति साँच्चै चिन्तन गर्ने बौद्धिक जगत् यहाँ नभएका भन्न खोजेको होइन। छन्, मात्र त्यस्ता व्यक्तिहरूको सही पहिचान राज्यको तर्फबाट हुन नसक्दाको परिणाम उजागर गर्न खोजेकी हुँ। चाहे प्रचण्ड सरकारको पालामा होस् वा अन्य सरकारको, जो विश्वविद्यालयको कक्षाकोठामा होस् वा अन्य प्राज्ञिक गतिविधिमा, क्षमता प्रदर्शन गर्न सक्दैन र सधैं चौरमा बसेर गफ गर्छ, अध्ययन अध्यापनबाट भाग्छ, अनुसन्धान कार्यक्रममा रुचि राख्दैन। तर प्रमाणपत्र जसरी पनि हत्याउँ, राजनीतिक दलका कार्यक्रममा अनिवार्य उपस्थित हुन्छ अनि नेताका अघिपछि धाउँछ, तिनै विश्वविद्यालयको पदाधिकारी छनौट प्रक्रियामा अब्बल भएका छन्। मेरो प्रश्न, अब कसले कसरी पढे, कसरी प्रमोसन भए, सर्टिफिकेट कसरी लिए भन्नुभन्दा पनि असल तथा सक्षम प्राध्यापकहरूको मानमर्दन हुने गरी राज्यबाट नाटक मञ्चन गर्दा पनि किन बौद्धिक जगत् लाचार छ ? निवेदन आह्वान गर्नुपूर्व बालुवाटारमा फलानोलाई ल्याउने निर्णय गर्ने अनि फेरि किन यो नौटंकी देखाउने सरकार ? सरकारले त राजनीतिमा भागबन्डा गर्नु ठीकै होला अनि पढेका विद्वान् भन्नेहरू यो नाटकको पात्र बन्न किन जाने ? के तपाईंहरूमा अलिकति पनि आत्मसम्मान भन्ने चिज छैन र ? किन चाहियो यस्तो पद जो पाउँदा पनि सम्मान छैन, नपाउँदा पनि सम्मान छैन ? देशको सबैभन्दा बौद्धिक जगत् कसैको दास किन बन्ने ? के देशको आर्थिक नीति, सामाजिक नीति, धर्म, कला, संस्कृति, वातावरण, ज्ञान विज्ञान, वैदेशिक सम्बन्ध आदि सम्पूर्ण कुराको जानकारी लिन राज्यका नेताहरू तपाईंहरूकहाँ आउनुपर्ने होइन ? आज यसको ठीकविपरीत मलाई फलानो नियुक्ति दिइबक्सियोस् भन्दै ढोका ढोका धाउन एउटा प्राध्यापक भएर तपाईंहरूलाई लाज लागेन ? म त भन्छु, देश बर्बाद बनाउन तपार्इंहरू जस्ता लम्पसारवादी प्राध्यापकहरूको पनि ठूलो हात छ। सक्षमले आउन पाउने, आउने मन हुनेले आफूलाई सक्षम बनाउनतिर लाग्ने हो भने विश्वविद्यालय आफैं सक्षम बन्छ र देशको विकास हुन्छ। होइन भने नेताका खुट्टामा ढोगेर पाएको पद त्यै नेताको खुट्टा मसार्दामसार्दै तपाईंको पदावधि सकिन्छ अनि तपाईंबाट पद ओगटेर देश र समाजले के पाउने ? तपाईंको भएको सम्मान पनि कहाँ पुग्छ ? त्यसैले यो विकृत नाटक मञ्चन हुनबाट रोक्न र साँच्चै विश्वविद्यालय बनाउने अठोट लिनुहुन्छ भने सम्पूर्ण प्राध्यापकहरूले कि यो मेरिटोक्रेसी शब्दको सम्मान हुनेगरी साँच्चिकै विश्वविद्यालय सुधारका लागि कार्यविधि बनाऔं र लागू गरौं। होइन भने नाटक मञ्चन गरिएको यो मेरिटोक्रेसीविरुद्ध एकबद्ध भएर विरोध गरौं। मेरिटोक्रेसीको हालैको प्रयोग पुनः त्रिविमा क्याम्पस प्रमुखहरूको सिफारिस तथा नियुक्तिमा देखियो, जसमा आफ्ना गुरुहरूको मानमर्दन गरेको विद्यार्थीले देख्न नसकेर होला विद्यार्थीले ढिलै भए पनि बुझेर यसको विरोध गरेको देखिएको छ। विश्वविद्यालयमा स्थापित प्राध्यापक संघ, पेसागत संघसंगठनहरूले विश्वविद्यालयको यत्रो चीरहरण हुँदा अनि आफ्नै पेसाको यत्रो हुर्मत लिँदा पनि बोल्नु पर्दैन ? आवाज बुलन्द गर्नु जरुरी छैन ? लोकतन्त्रमा संगठनको बललाई ज्यादै महत्वपूर्ण मानिन्छ। बेलैमा तपाईंहरूको सांगठनिक शक्ति यतातिर केन्द्रित गर्न सक्नुभयो भने विश्वविद्यालय सुधार हुन सक्ने कुरामा केही आशा पलाउँथ्यो कि ? देवकोटा उपप्राध्यापक हुन् ।"
मन्त्रिपरिषद् बैठक आज बस्दै,"काठमाडौं : प्रधानमन्त्री केपी शर्मा ओलीले मन्त्रिपरिषद् बैठक बोलाएका छन्। आज ३ बजे सिंहदरबारस्थित प्रधानमन्त्री एवं मन्त्रिपरिषदको कार्यालयमा बस्ने गरी बैठक बोलाइएको प्रधानमन्त्रीको सचिवालयले जनाएको छ। बैठकमा सरकारका नियमित काम कारबाहीबारे छलफल हुनेछ। बैठकबाट केही नियुक्ति, बढुवा लगायतका निर्णय हुने बताइएको छ। यसैगरी संघीय संसद अधिवेशन आह्वानका लागि सिफारिस गर्ने विषयमा पनि छलफल हुनेछ।"
कोशी प्रदेशको छैटौं अधिवेशन आजदेखि,"विराटनगर : कोशी प्रदेशसभाको हिउँदे एवं छैटौं अधिवेशन आजदेखि सुरु हुँदैछ । संसद सचिवालयका अनुसार दिउँसो २ बजेबाट अधिवेशन सुरु हुने भएको हो । पाँचौं अधिवेशन अन्त्य भएको चार महिनापछि छैटौं अधिवेशन हुन लागेको छ । गत असोज ४ गते कोशी प्रदेशको पाँचौं अधिवेशन अन्त्य भएको थियो । सत्तारुढ दल नेकपा (एमाले) कोशी प्रदेशका प्रमुख सचेतक विदुरकुमार लिङ्थेपले संसदमा सरकारले पर्याप्त बिजनेश दिने बताए । प्रदेशसभा सचिवालयका अनुसार हिउँदे एवं छैटौं अधिवेशनको पहिलो बैठकका लागि ५ वटा कार्यसूची तय गरिएको छ । सभामुखले प्रदेश प्रमुखको कार्यालयबाट प्राप्त पत्र वाचन गर्ने, केही प्रदेश ऐनलाई संशोधन गर्न बनेको अध्यादेश, २०८१ पेस गर्ने र सभामुखबाट जारी भएको बाधा अड्काउ फुकाउने आदेश अनुमोदनका लागि पेस गर्ने कार्यसूची छ । त्यस्तै, मुख्य न्यायाधीवक्ताको काम, कर्तव्य, अधिकार र सेवाको सर्त सम्बन्धी ऐन, २०७५ लाई संशोधन गर्न बनेको विधेयक टेवल हुनेछ । प्रदेशसभामा प्रतिनिधित्व गर्ने दलहरुले आआफ्नो मन्तव्य राख्ने कार्यसूची छ ।"
अब त मेरो निर्दोष छोराको रिहाइ होला कि ?,"महेन्द्रनगर : बिहान उठ्ने बेलादेखि राति अबेरसम्म हमास र इजरायल युद्धको समाचार हेर्दै दैनिकी बित्ने गरेको १५ महिना भयो। जबजब हमास र इजरायलबीचको युद्धविराम हुने खबर आउँथ्यो विपिनको आमाबुवाको मलिन अनुहारमा खुसी का रेखा पर्थे। तर, त्यो खुसी धेरै टिक्दैन फेरि खबर आउँथ्यो तत्काल विपिन रिहा नहुने। यसरी आसै आसमा विपिनको प्रतीक्षामा बसेको डेढ वर्ष बितिसक्यो। पलपलमा विपिनको सम्झनाले उनीहरूलाई विरक्त बनाउँछ। शुक्रबार पुनः एउटा खबर आयो हमास र इजरायलबीचको युद्धविराम हुने र हमासले सबै बन्दी रिहा गर्ने। उनको परिवारमा फेरि खुसी छायो तर त्यो खुसी धेरै टिकेन। खबर आयो पहिलो चरणमा रिहाइ हुनेको लिस्टमा विपिनको नाम छैन। पहिलो चरणमै विपिनको रिहाइ हुने आशामा बसेका विपिनका आमाबुवा अहिले निराश छन्। एउटै कामना गरिरहेका छन् विपिनको छिटो रिहाइ होस्। युद्धविराम हुने खबरले खुसी महसुस भयो। धेरै सुखी त हुन सकेकी छैन। जब मेरो छोराको मुख अगाडि देखिन्छ खुसी त त्यसपछि हुन्छु, मलिन अनुहारमा विपिनकी आमा पद्माले भनिन्, युद्धविराम भएपछि विपिन पहिलो चरणमै छुट्लान् भन्ने आशा थियो तर भएन। मेरो निर्दोष छोरा १५ महिनादेखि बन्धक छ। उनले पहिले पनि युद्धविराम भएको सम्झिँदै विपिन रिहाइ हुने आशा नटुटेको बताइन्। यसअघि पनि युद्धविराम भए छोरा रिहाइ होला भनेर हामी कुरेर बसिराखेका थियौं, अहिले पनि युद्धविराम भएको छ। अब त मेरो निर्दोष छोराको रिहाइ होला कि ?। पद्माले भनिन्, पहिलो चरणमा त विपिनको नाम समावेश छैन भन्ने सुनेँ। हाम्रो सरकारको पहल पुगेन कि ? युद्धविराम भएपनि विपिनको आमाबुवाको मनमा फेरि युद्ध हुने हो कि भन्ने पीर छ। त्यसकारण पनि पहिलो चरणमा नै विपिनको रिहाइ होस् भन्ने आशा परिवारको थियो। अहिले उनको परिवारले नेपाल सरकारको तर्फबाट पहल पुगेन कि भन्ने शंका गर्न थालेका छन्। युद्धविराम हुन्छ फेरि युद्ध भइहाल्छ अझै पनि हाम्रो मनमा त्यही डर छ कतै फेरि युद्ध त हुने होइन, आमा पद्माले भनिन्,जसरी हुन्छ अहिलेको युद्धविराममा मेरो निर्दोष छोरोको सकुशल नेपाल फर्किने गरी सरकारले पहल गरिदिनुपर्यो। सुदूरपश्चिम विश्वविद्यालयको कृषि संकायमा अध्ययनरत ४९ जना विद्यार्थी लर्न एन्ड अर्न कार्यक्रमअन्तर्गत इजरायल गएका थिए। उनीहरू गएको एक महिना पनि नपुग्दै इजरायलको दक्षिणी क्षेत्रस्थित अलिमुम किबुजमा हमास समूहले आक्रमण गरेको थियो। आक्रमणमा १० विद्यार्थीको मृत्यु भएको थियो भने विपिन जोशीलाई हमास समूहले नियन्त्रणमा लिएको थियो। त्यति बेलादेखि उनको अवस्था अज्ञात छ। सानैदेखि साथीभाइ जस्तै बसेका दाइ डेढ वर्षदेखि सम्पर्कविहीन हुँदा उनकी १७ वर्षीया बहिनी पुष्पा रातदिन दाइकै सम्झना आउने गरेको बताउँछिन्। १५ महिनापछि एउटा खुसीको खबर आएको छ, पिँजडाबाट बाहिर आएको जस्तो महसुस भएको छ, बहिनी पुष्पा जोशीले भनिन्, यो १५ महिनामा हाम्रो दैनिकी पूरै बिग्रिसकेको छ बिहानदेखि इजरायलहमासको समाचार हेर्दै बसेका हुन्छौं। जुन दिन विपिन हमास समूहको नियन्त्रणमा परेको समाचार आयो त्यस दिनदेखि नै आफ्नो परिवार विरक्त भएको उनले सुनाइन्। युद्धविरामको खबरले दाइ विपिनको रिहाइ हुने आशा पलाएको उनको भनाइ छ। रातदिन दादाको अत्यन्तै याद आउँछ, दादा नै मेरो लागि मार्गदर्शक हुनुहुन्छ, उनले भनिन्, मेरो सबै थोक भनेकै दादा नै हो। त्यो समाचार सुन्नेबित्तिकै हामी टुटिसकेका थियौं। उनले बल्ल १५ महिनापछि युद्धविराम भएको खुसीमा खबर आएको बताउँदै दादा आउने प्रतीक्षामा बसेको बताइन्। म सरकारलाई बिन्ती गर्छु यो चान्स नगुमाएर मेरो दादालाई छिटोभन्दा छिटो रिहाइ गरी नेपाल ल्याइदिनुस्, पुष्पाले भनिन्, हाम्रो आशा भरोसा भनेकै सरकार माथि छ। इजरायल सरकारले हमासले युद्धविरामको पहिलो चरणमा रिहा हुने ३३ बन्धकहरूको सूची सार्वजनिक गरेको छ। सार्वजनिक सूचीमा विपिनको नाम भने समावेश छैन। तर विपिनको लागि सरकार गम्भीर भएर लागेको गृहमन्त्री रमेश लेखकको भनाइ छ। सरकारसँग प्राप्त सूचनाअनुसार विपिन हमासको नियन्त्रणमा सुरक्षित छन्। विपिनको रिहाइका लागि सरकार गम्भीर भएर लागेको छ, गृहमन्त्री लेखकले भने, अहिले हमासइजरायल युद्धविराम भएको छ। हामी विपिन सकुशल रिहाइ हुने आशामा छौं। उनले विपिनको रिहाइका लागि सरकारले कूटनीतिक पहल गरिरहेको बताए। हमासले इजरायलमा गरेको आक्रमणपछि कञ्चनपुरका विपिन जोशीसहित अन्य मुलुकका २ सय ५१ जनालाई बन्धक बनाएर लगेको थियो। यसअघिका युद्धविराममा केही बन्दी छुटे पनि नेपालका विपिनका साथै तान्जानियाका १, थाइल्यान्डका ८ र इजरायलका ८४ सहित ९४ जना अझै हमासको नियन्त्रणमा छन्।"
नेपालले आज स्कटल्याण्डसँग प्रतिस्पर्धा गर्दै,काठमाडौं : आईसीसी यु१९ महिला टी२० विश्वकपमा नेपालले आज स्कटल्याण्डसँग प्रतिस्पर्धा गर्दैछ। मलेसियाको बाङ्गीस्थित यूकेएम क्रिकेट ओभलमा जारी प्रतियोगिताको आफ्नो दोस्रो खेल दिउँसो १२:१५ बजे स्कटल्याण्डसँग प्रतिस्पर्धा गर्न लागेको हो। विश्वकपमा नेपाल समूह डी मा रहेको। यस समूहमा बंगलादेशसँगै अस्ट्रेलिया र स्कटल्याण्ड छन्। नेपाल माघ ५ गते शनिबार पहिलो खेलमा बंगलादेशसँग ५ विकेटले पराजित भएको थियो। क्यानले पूजा महतोको कप्तानीमा यु१९ महिला टी२० विश्वकप खेल्ने नेपाली टिम घोषणा गरेको हो। स्कटल्याण्डको कप्तानमा नियाम मुइर छिन्। स्कटल्याण्डलाई हराए नेपाल सुपर सिक्समा पुग्न बलियो सम्भावना रहनेछ । स्कटल्याण्ड पनि पहिलो खेलमा अस्ट्रेलियासँग ९ विकेटले पराजित भएको हो। नेपालले समूह चरणको अन्तिम खेल माघ ९ गते अस्ट्रेलियासँग खेल्नेछ।
अमेरिकाको ४७ औं राष्ट्रपतिको रूपमा शपथ ग्रहण गर्दै डोनाल्ड ट्रम्प,"काठमाडौं : अमेरिकाको ४७ औँ राष्ट्रपतिको रूपमा डोनाल्ड ट्रम्पले आज शपथ ग्रहण गर्ने भएका छन्। दोस्रो कार्यकालका लागि ट्रम्पले नेपाली समय अनुसार आज राति अमेरिकाको ४७ औँ राष्ट्रपतिको रूपमा शपथ लिन लागेका हुन्। अमेरिकाको सर्वोच्च अदालतका प्रधानन्यायाधीश जोन रोबर्ट्सले डोनाल्ड ट्रम्प र उनका उपराष्ट्रपति जेडी भान्सलाई शपथ गराउनेछन्। वर्तमान राष्ट्रपति जो बाइडेन र नवनिर्वाचित राष्ट्रपति ट्रम्पबीच भेटघाट गरी सत्ता हस्तान्तरण भएपछि ट्रम्पले कार्यभार सम्हाल्ने छन्। शपथ ग्रहणपश्चात उनले आज सैनिक कवाज र परेड अवलोकन गर्ने छन्। सपथ ग्रहण समारोहमा सहभागी हुन विश्वका धेरै नेताहरू वासिङ्टन पुगेका छन्। कुल ५३८ सिटमध्ये ट्रम्पले २७७ र कमला ह्यारिसले २२४ सिट पाएका थिए । ट्रम्पको पुनरागमनसँगै अमेरिकी नीतिहरुमा परिवर्तन आउन सक्ने अनुमान राजनीतिक विश्लेषकहरुले गरेका छन् । अन्तर्राष्ट्रिय सञ्चारमाध्यमका अनुसार पदभार ग्रहण गरेसँगै ट्रम्पले केही नियुक्ति र एक सयभन्दा बढी कार्यकारी आदेशमा हस्ताक्षर गर्ने, अध्यादेश ल्याउने तयारी गरेका छन्। ट्रम्पको चुनावी प्रतिबद्धतासँग सम्बन्धित विषयलाई कार्यादेशमा समेट्नेछन्। यस अगाडि सन् २०१७ मा पनि ट्रम्प अमेरिकाको राष्ट्रपति बनेका थिए।"
महाप्रबन्धक बस्नेतलाई अमेरिकाबाट कम्युनिटी मिडिया अवार्ड,"न्युयोर्क : अन्नपूर्ण मिडिया नेटवर्कका महाप्रबन्धक मनोज बस्नेतलाई अमेरिकाबाट कम्युनिटी मिडिया अवार्ड २०२५ प्रदान गरिएको छ। अमेरिकाको न्युयोर्कबाट सञ्चालित भइरहेको त्रिवेणी टाइम्सले आफ्नो प्रथम वार्षिकोत्सवका अवसरमा बस्नेतसहित ७ जना सञ्चारकर्मीलाई फस्ट कम्युनिटी मिडिया अवार्ड २०२५ प्रदान गरेको हो। न्युयोर्कमा आयोजित एक विशेष समारोहबीच मिडियालाई समुदायमा जोड्न अतुलनीय भूमिका खेलेबापत उनीहरूलाई अवार्ड प्रदान गरिएको त्रिवेणी टाइम्सले जनाएको छ। अवार्डसँगै न्युयोर्क राज्यको एसेम्बली मेम्बर जेनिफर राजकुमारको अफिसले सम्मानपत्रसमेत उपलब्ध गराएको छ। कम्युनिटी मिडिया अवार्ड २०२५ पाउनेमा नेपालबाट अन्नपूर्ण मिडिया नेटवर्कका महाप्रबन्धक मनोज बस्नेत, मन्जुर हुसैन दुनियाँ इन्टरनेसन एन्ड ग्लोबल टिभी अमेरिका, हरप्रित सिंह तोर मेनस्ट्रिम मिडिया अमेरिका, सम्राट कार्की हेलो अमेरिका, लोब्लु अन्सार बंगलादेश प्राटिसन, युई जी चाइना प्रेस, डेव ल्लावानेश जीएमए नेटवर्क अमेरिका रहेका छन्। नेपाली मिडिया उद्योगको नेतृत्व गरिरहेका बस्नेत मिडिया र समुदायलाई कसरी जोड्ने भन्ने एक उहाहरण हुन्, अवार्ड वितरण समारोहमा त्रिवेणी टाइम्सका सञ्चालक नवराज केसीले भने, नेपालको विश्वासिलो मिडिया हाउस अन्नपूर्ण मिडिया नेटवर्कका माध्यमबाट उनले मिडिया र समुदायलाई जोड्ने अद्भुत काम गरिरहेका छन्। त्यही क्रममा अन्नपूर्ण मिडिया नेटवर्कलाई अन्तर्राष्ट्रिय मिडिया हाउस बनाउँदै अमेरिकामा बसोबास गरिरहेका नेपाली मूलका अमेरिकन समुदायहरूलाई जोड्ने काम गरिरहेका छन्, जुन आफैंमा सराहनीय छ। मिडिया र समुदायलाई जोड्न बस्नेतले गरेको कामको मूल्यांकन गर्दै कम्युनिटी मिडिया अवार्ड २०२५ का लागि छनोट गरी अवार्ड प्रदान गरेको उनले बताए।"
संघीयतामा केन्द्रीकरणको बिडम्बना,"नेपालमा संघीयता लागू भएको लगभग एक दशक भइसकेको छ। संघीय संरचनामा तीन तहका संघ, प्रदेश र स्थानीय सरकारको निर्माण गरिएको थियो, जसको मुख्य उद्देश्य सत्ता र अधिकारको उचित वितरण थियो। गाउँदेखि काठमाडौंसम्मका जनतामा आशा थियो कि संघीयता लागू भएदेखि प्रदेश र स्थानीय सरकारलाई सबै प्रकारका अधिकार दिइनेछ। जसले सशक्त र आत्मनिर्भर प्रशासनिक संरचना निर्माण गर्नेछ। तर, यथार्थ फरक देखिन्छ। संविधानले अधिकारको बाँडफाँट गर्ने प्रावधान राखे पनि, अहिलेको परिस्थितिमा केन्द्रको सत्ता अत्यधिक सशक्त देखिन्छ। संघ सरकारसँग सबै प्रमुख निर्णय लिने अधिकार केन्द्रित भएको छ। प्रदेश तथा स्थानीय सरकारले त्यति अधिकारको प्रयोग गर्न पाएका छैनन्। संघीयता कार्यान्वयनको प्रमुख उद्देश्य नै लोकसेवामा सुधार, विकेन्द्रीकरण र सशक्त स्थानीय सरकारको निर्माण थियो। तर आजको अवस्थामा स्थानीय सरकारहरू भने केन्द्रीय सरकारको अधीनमा सीमित छन्। अधिकार प्राप्तिका लागि संघसँग लड्नुपर्ने अवस्था छ। सातै प्रदेशका मुख्यमन्त्रीहरू अधिकार माग्दै प्रधानमन्त्री कहाँ धाउनुपर्ने बाध्यता टरेको छैन। संघीयताका रटान लगाउने राजनीतिक दलहरूले पार्टीमा पनि केन्द्रकै अधिकार जमाएका छन्। राज्य संयन्त्र, राजनीतिक नेतृत्व, कर्मचारी तन्त्रमा अधिकार तल दिनै हुन्न भन्ने भावना छ। अधिकार दिए शक्ति क्षयीकरण हुने चिन्ताले संघीयताकै मर्मलाई धरापमा पारेको छ। केन्द्रीय सरकारले प्रदेश र स्थानीय तहका सरकारलाई अधिकारको नाममा केन्द्रीकरणमा मात्र सीमित गरेको छ। जुन संविधानको मर्मविपरीत छ।जसले संघीय संरचनामा भएका अपेक्षालाई धरापमा पारिदिएको छ। संविधानले जनतालाई सिधै असर गर्ने नीतिनिर्माण, शिक्षा, स्वास्थ्य, सडक निर्माण, जलस्रोत व्यवस्थापनजस्ता महत्वपूर्ण विषयमा निर्णय लिन प्रदेश र स्थानीय सरकारलाई सशक्त बनाउनुपर्ने थियो। आज पनि यी सबै अधिकार केन्द्रीय सरकारको हातमा सीमित छन्। प्रदेश तथा स्थानीय सरकारले कुनै निर्णायक भूमिका निभाउन सकेका छैनन्।जसको परिणाम प्रदेश सरकार किन चाहियो ? भन्ने आवाज बलियो बन्दै गएको छ। संघीय संरचनामा अधिकारको वितरणमा सुधार ल्याउन जरुरी छ। संघ र प्रदेश सरकारबीचको समन्वय सुदृढ गर्दै, स्थानीय तहलाई सबै अधिकारका साथ सशक्त बनाउनु पर्ने समय आएको छ। यसका लागि कानुनी र संरचनागत सुधार आवश्यक छन्, ता कि संघीयता जनतामा वास्तविक अर्थमा साकार हुन सकोस् र विकेन्द्रीकरणको सपना पूरा होस्।"
संघीयतामा केन्द्रीकरणको बिडम्बना,"नेपालमा संघीयता लागू भएको लगभग एक दशक भइसकेको छ। संघीय संरचनामा तीन तहका संघ, प्रदेश र स्थानीय सरकारको निर्माण गरिएको थियो, जसको मुख्य उद्देश्य सत्ता र अधिकारको उचित वितरण थियो। गाउँदेखि काठमाडौंसम्मका जनतामा आशा थियो कि संघीयता लागू भएदेखि प्रदेश र स्थानीय सरकारलाई सबै प्रकारका अधिकार दिइनेछ। जसले सशक्त र आत्मनिर्भर प्रशासनिक संरचना निर्माण गर्नेछ। तर, यथार्थ फरक देखिन्छ। संविधानले अधिकारको बाँडफाँट गर्ने प्रावधान राखे पनि, अहिलेको परिस्थितिमा केन्द्रको सत्ता अत्यधिक सशक्त देखिन्छ। संघ सरकारसँग सबै प्रमुख निर्णय लिने अधिकार केन्द्रित भएको छ। प्रदेश तथा स्थानीय सरकारले त्यति अधिकारको प्रयोग गर्न पाएका छैनन्। संघीयता कार्यान्वयनको प्रमुख उद्देश्य नै लोकसेवामा सुधार, विकेन्द्रीकरण र सशक्त स्थानीय सरकारको निर्माण थियो। तर आजको अवस्थामा स्थानीय सरकारहरू भने केन्द्रीय सरकारको अधीनमा सीमित छन्। अधिकार प्राप्तिका लागि संघसँग लड्नुपर्ने अवस्था छ। सातै प्रदेशका मुख्यमन्त्रीहरू अधिकार माग्दै प्रधानमन्त्री कहाँ धाउनुपर्ने बाध्यता टरेको छैन। संघीयताका रटान लगाउने राजनीतिक दलहरूले पार्टीमा पनि केन्द्रकै अधिकार जमाएका छन्। राज्य संयन्त्र, राजनीतिक नेतृत्व, कर्मचारी तन्त्रमा अधिकार तल दिनै हुन्न भन्ने भावना छ। अधिकार दिए शक्ति क्षयीकरण हुने चिन्ताले संघीयताकै मर्मलाई धरापमा पारेको छ। केन्द्रीय सरकारले प्रदेश र स्थानीय तहका सरकारलाई अधिकारको नाममा केन्द्रीकरणमा मात्र सीमित गरेको छ। जुन संविधानको मर्मविपरीत छ।जसले संघीय संरचनामा भएका अपेक्षालाई धरापमा पारिदिएको छ। संविधानले जनतालाई सिधै असर गर्ने नीतिनिर्माण, शिक्षा, स्वास्थ्य, सडक निर्माण, जलस्रोत व्यवस्थापनजस्ता महत्वपूर्ण विषयमा निर्णय लिन प्रदेश र स्थानीय सरकारलाई सशक्त बनाउनुपर्ने थियो। आज पनि यी सबै अधिकार केन्द्रीय सरकारको हातमा सीमित छन्। प्रदेश तथा स्थानीय सरकारले कुनै निर्णायक भूमिका निभाउन सकेका छैनन्।जसको परिणाम प्रदेश सरकार किन चाहियो ? भन्ने आवाज बलियो बन्दै गएको छ। संघीय संरचनामा अधिकारको वितरणमा सुधार ल्याउन जरुरी छ। संघ र प्रदेश सरकारबीचको समन्वय सुदृढ गर्दै, स्थानीय तहलाई सबै अधिकारका साथ सशक्त बनाउनु पर्ने समय आएको छ। यसका लागि कानुनी र संरचनागत सुधार आवश्यक छन्, ता कि संघीयता जनतामा वास्तविक अर्थमा साकार हुन सकोस् र विकेन्द्रीकरणको सपना पूरा होस्।"
अब त मेरो निर्दोष छोराको रिहाइ होला कि ?,"महेन्द्रनगर : बिहान उठ्ने बेलादेखि राति अबेरसम्म हमास र इजरायल युद्धको समाचार हेर्दै दैनिकी बित्ने गरेको १५ महिना भयो। जबजब हमास र इजरायलबीचको युद्धविराम हुने खबर आउँथ्यो विपिनको आमाबुवाको मलिन अनुहारमा खुसी का रेखा पर्थे। तर, त्यो खुसी धेरै टिक्दैन फेरि खबर आउँथ्यो तत्काल विपिन रिहा नहुने। यसरी आसै आसमा विपिनको प्रतीक्षामा बसेको डेढ वर्ष बितिसक्यो। पलपलमा विपिनको सम्झनाले उनीहरूलाई विरक्त बनाउँछ। शुक्रबार पुनः एउटा खबर आयो हमास र इजरायलबीचको युद्धविराम हुने र हमासले सबै बन्दी रिहा गर्ने। उनको परिवारमा फेरि खुसी छायो तर त्यो खुसी धेरै टिकेन। खबर आयो पहिलो चरणमा रिहाइ हुनेको लिस्टमा विपिनको नाम छैन। पहिलो चरणमै विपिनको रिहाइ हुने आशामा बसेका विपिनका आमाबुवा अहिले निराश छन्। एउटै कामना गरिरहेका छन् विपिनको छिटो रिहाइ होस्। युद्धविराम हुने खबरले खुसी महसुस भयो। धेरै सुखी त हुन सकेकी छैन। जब मेरो छोराको मुख अगाडि देखिन्छ खुसी त त्यसपछि हुन्छु, मलिन अनुहारमा विपिनकी आमा पद्माले भनिन्, युद्धविराम भएपछि विपिन पहिलो चरणमै छुट्लान् भन्ने आशा थियो तर भएन। मेरो निर्दोष छोरा १५ महिनादेखि बन्धक छ। उनले पहिले पनि युद्धविराम भएको सम्झिँदै विपिन रिहाइ हुने आशा नटुटेको बताइन्। यसअघि पनि युद्धविराम भए छोरा रिहाइ होला भनेर हामी कुरेर बसिराखेका थियौं, अहिले पनि युद्धविराम भएको छ। अब त मेरो निर्दोष छोराको रिहाइ होला कि ?। पद्माले भनिन्, पहिलो चरणमा त विपिनको नाम समावेश छैन भन्ने सुनेँ। हाम्रो सरकारको पहल पुगेन कि ? युद्धविराम भएपनि विपिनको आमाबुवाको मनमा फेरि युद्ध हुने हो कि भन्ने पीर छ। त्यसकारण पनि पहिलो चरणमा नै विपिनको रिहाइ होस् भन्ने आशा परिवारको थियो। अहिले उनको परिवारले नेपाल सरकारको तर्फबाट पहल पुगेन कि भन्ने शंका गर्न थालेका छन्। युद्धविराम हुन्छ फेरि युद्ध भइहाल्छ अझै पनि हाम्रो मनमा त्यही डर छ कतै फेरि युद्ध त हुने होइन, आमा पद्माले भनिन्,जसरी हुन्छ अहिलेको युद्धविराममा मेरो निर्दोष छोरोको सकुशल नेपाल फर्किने गरी सरकारले पहल गरिदिनुपर्यो। सुदूरपश्चिम विश्वविद्यालयको कृषि संकायमा अध्ययनरत ४९ जना विद्यार्थी लर्न एन्ड अर्न कार्यक्रमअन्तर्गत इजरायल गएका थिए। उनीहरू गएको एक महिना पनि नपुग्दै इजरायलको दक्षिणी क्षेत्रस्थित अलिमुम किबुजमा हमास समूहले आक्रमण गरेको थियो। आक्रमणमा १० विद्यार्थीको मृत्यु भएको थियो भने विपिन जोशीलाई हमास समूहले नियन्त्रणमा लिएको थियो। त्यति बेलादेखि उनको अवस्था अज्ञात छ। सानैदेखि साथीभाइ जस्तै बसेका दाइ डेढ वर्षदेखि सम्पर्कविहीन हुँदा उनकी १७ वर्षीया बहिनी पुष्पा रातदिन दाइकै सम्झना आउने गरेको बताउँछिन्। १५ महिनापछि एउटा खुसीको खबर आएको छ, पिँजडाबाट बाहिर आएको जस्तो महसुस भएको छ, बहिनी पुष्पा जोशीले भनिन्, यो १५ महिनामा हाम्रो दैनिकी पूरै बिग्रिसकेको छ बिहानदेखि इजरायलहमासको समाचार हेर्दै बसेका हुन्छौं। जुन दिन विपिन हमास समूहको नियन्त्रणमा परेको समाचार आयो त्यस दिनदेखि नै आफ्नो परिवार विरक्त भएको उनले सुनाइन्। युद्धविरामको खबरले दाइ विपिनको रिहाइ हुने आशा पलाएको उनको भनाइ छ। रातदिन दादाको अत्यन्तै याद आउँछ, दादा नै मेरो लागि मार्गदर्शक हुनुहुन्छ, उनले भनिन्, मेरो सबै थोक भनेकै दादा नै हो। त्यो समाचार सुन्नेबित्तिकै हामी टुटिसकेका थियौं। उनले बल्ल १५ महिनापछि युद्धविराम भएको खुसीमा खबर आएको बताउँदै दादा आउने प्रतीक्षामा बसेको बताइन्। म सरकारलाई बिन्ती गर्छु यो चान्स नगुमाएर मेरो दादालाई छिटोभन्दा छिटो रिहाइ गरी नेपाल ल्याइदिनुस्, पुष्पाले भनिन्, हाम्रो आशा भरोसा भनेकै सरकार माथि छ। इजरायल सरकारले हमासले युद्धविरामको पहिलो चरणमा रिहा हुने ३३ बन्धकहरूको सूची सार्वजनिक गरेको छ। सार्वजनिक सूचीमा विपिनको नाम भने समावेश छैन। तर विपिनको लागि सरकार गम्भीर भएर लागेको गृहमन्त्री रमेश लेखकको भनाइ छ। सरकारसँग प्राप्त सूचनाअनुसार विपिन हमासको नियन्त्रणमा सुरक्षित छन्। विपिनको रिहाइका लागि सरकार गम्भीर भएर लागेको छ, गृहमन्त्री लेखकले भने, अहिले हमासइजरायल युद्धविराम भएको छ। हामी विपिन सकुशल रिहाइ हुने आशामा छौं। उनले विपिनको रिहाइका लागि सरकारले कूटनीतिक पहल गरिरहेको बताए। हमासले इजरायलमा गरेको आक्रमणपछि कञ्चनपुरका विपिन जोशीसहित अन्य मुलुकका २ सय ५१ जनालाई बन्धक बनाएर लगेको थियो। यसअघिका युद्धविराममा केही बन्दी छुटे पनि नेपालका विपिनका साथै तान्जानियाका १, थाइल्यान्डका ८ र इजरायलका ८४ सहित ९४ जना अझै हमासको नियन्त्रणमा छन्।"
"देशभर दर्जन बढी सुरुङमार्ग बन्ने : नागढुंगाको प्रगति ८४ प्रतिशत, सिद्धबाबाको ब्रेक थ्रु माघ ११ गते","बुटवल : नागढुंगा र सिद्धबाबासहित देशभर १८ वटा सुरुङमार्ग बन्ने देखिएको छ। संघीय सरकार मातहत रहेको गुणस्तर अनुसन्धान तथा विकास केन्द्रका अनुसार कतिपय सुरुङमार्ग निर्माणाधीन छन् भने कतिपय अध्ययनकै सिलसिलामा छन्। केहीको डीपीआर भइरहेको छ। बहुचर्चित सुरुङमार्ग मध्येको नागढुंगाको प्रगति करिब ८४ प्रतिशत भएको छ भने सिद्धबाबाको काम हाल २४सैं घण्टा भइरहेको छ। यही माघ ११ गते प्रधानमन्त्री केपी शर्मा ओलीले सिद्धबाबा सुरुङमार्गको ब्रेक थ्रु गर्ने कार्यक्रम तय गरिएको छ। नागढुंगादेखि धादिङको सिस्ने खोलासम्म जोड्ने सुरुङमार्गको प्रगति हालसम्म ८३ दशमलव ७५ प्रतिशत भएको छ। यो सुरुङमार्ग २०८० साउनभित्र निर्माण पूरा गर्ने लक्ष्य लिइएको थियो। २ किलोमिटर ६ सय ८८ मिटर लम्बाइ रहेको मुख्य सुरुङको १ हजार ७ सय ५२ मिटर खनिसकिएको छ। यो सुरुङको कुल वित्तीय प्रगति ७६ दशमलव ६८ प्रतिशत भएको आयोजना कार्यालयले जनाएको छ। आर्थिक प्रगति ठेकेदार कम्पनीको मोबिलाइजेसन सहितको हो। २०७६ साल कात्तिक २ गते तत्कालीन प्रधानमन्त्री केपी शर्मा ओलीले नागढुंगादेखि धादिङको सिस्ने खोलासम्म जोड्ने यस सुरुङमार्गको उद्धाटन गरेका थिए। नेपालमा सडकतर्फ निर्माण गरिएको यो नै पहिलो सुरुङमार्ग थियो। २०७६ असोजमा हाज्मा एन्डो कर्पोरेसनसँग ४२ महिनामा निर्माण सक्ने गरी सम्झौता भए पनि कोरोना र लकडाउनका कारण समय लम्बिएको हो। आयोजनाको कुल लागत २२ अर्ब स्टिमेट गरिएको छ। जापानी अन्तर्राष्ट्रिय सहयोग नियोग (जाइका) ले १६ अर्ब ऋण सहयोग गरेको यस सुरुङमार्गमा नेपाल सरकारको तर्फबाट ६ अर्ब लगानी भएको छ। यो सुरुङमार्ग पूर्णरूपमा सञ्चालनमा आइसकेपछि संघीय राजधानी काठमाडौं छिर्ने मुख्य द्वारमा वर्षौंदेखि यात्रुहरूले भोग्दै आइरहेको ट्राफिक जामको सास्ती रोकिने छ। रातभर यात्रामा निस्किएका यात्रुहरू काठमाडौंको मुखैमा आउँदा ट्राफिक जामले रातभरसम्मै यात्रा गरेजस्तै सास्ती भोग्नुपरेको छ। सिद्धबाबा सुरुङमार्ग माघ ११ गते ब्रेक थ्रु, उद्धाटन प्रधानमन्त्रीबाट मृत्युमार्गको उपमा पाइरहेको सिद्धार्थ राजमार्गअन्तर्गत बुटवल पाल्पा सडक खण्डमा निर्माणाधीन सिद्धबाबा सुरुङमार्गले गति लिएको छ। यही माघ ११ गते प्रधानमन्त्री केपी शर्मा ओलीले यो सुरुङमार्गको ब्रेक थ्रु गर्ने कार्यक्रम तय भएको आयोजना कार्यालयका प्रमुख कृष्णराज अधिकारीले जानकारी दिए। बुटवल पाल्पा सडकखण्डमा निर्माणाधीन सिद्धबाबा सुरुङमार्ग । फाइल तस्बिर प्रधानमन्त्रीबाट ब्रेक थ्रु गर्ने योजना भइसकेको छ, अधिकारीले भने, २४ सैं घण्टा काम भइरहेको छ। सुरुङमार्गको हालसम्म भौतिक प्रगति ३९ दशमवल २ प्रतिशत र वित्तीय प्रगति ३९ दशमलव ९ प्रतिशत भएको उनले जानकारी दिए। मुख्य टनेलको १ हजार १ सय २६ मिटर खनिसकिएको छ भने बाइपाससहित १ हजार ५ सय ३० मिटर खनिएको छ। सुरुङमार्ग निर्माणको ठेक्का चाइना स्टेट कन्स्ट्रक्सन इन्जिनियरिङ कर्पोरेसनले लिएको छ। आयोजना प्रमुख अधिकारीका अनुसार आयोजनाको कुल लागत ७ अर्ब ३४ करोड २१ लाख रहेको छ। पाँच वर्षभित्र निर्माणको सबै काम पूरा गर्ने गरी २०७८ साल फागुनमा परियोजनाको सम्झौता गरिएको थियो। सुरुङ मार्ग निर्माणका लागि स्विस सरकारले सहयोग गरेको छ। सम्झौता अवधिभित्रै काम पूरा गर्ने लक्ष्य लिइएको प्रमुख अधिकारीले बताए। उनका अनुसार १ सय ५० बढी कर्मचारीहरूले रातदिन काम गरिरहेका छन्। दुवै तिरको भाग छिचोलिए पछि नाली निर्माण, भेन्टिलेसन, लाइट जडान, सडक कालोपत्रे र अन्तिम लाइनिङको काम हुने उनले जानकारी दिए। बिस्फोटक पदार्थ प्रयोग गरेर काम गर्न थालिएपछि निर्माणले गति लिएको हो। पश्चिम नेपालमा निर्माण भएको एकमात्र सुरुङमार्ग भएकाले यस क्षेत्रका नागरिकहरू उत्साहित भएका छन्। बुटवल पाल्पा सीमाक्षेत्रमा निर्माण भएको सुरुङमार्गले लुम्बिनीसहित गण्डकी प्रदेशका नागरिकहरू प्रत्यक्ष लाभान्वित हुनेछन्। बर्खाको समयमा मृत्युमार्गको रूपले चिनिने सिद्धबाबा सडक सुरुङमार्ग निर्माणले त्यसको परिचय बदलिने यात्रुले आशा गरेका छन्। कडा चट्टान सहितको सडकमा बर्खाभरी दिनहुँ पहिरो झरेर दुर्घटना हुने गरेको छ। बुटवल गुल्मी दैनिक जिप चलाइरहेका गुल्मीको इस्मा गाउँपालिका६ अमरपुरका २८ वर्षिय कृष्ण सुनार (बेले) ले सुरुङमार्ग निर्माणले खुसी बनाएको प्रतिक्रिया दिए। बुटवलमा पहाडी क्षेत्रका ६ जिल्लामध्ये गुल्मीका बहुसंख्यक नागरिकहरू बसोबास गर्छन्। गुल्मीसहित अर्घाखाँची, प्यूठान, पाल्पा, रोल्पा, कपिलवस्तु, दाङ, स्याङजा, बागलुङ, पर्वतका नागरिकहरू बसोवास गर्छन्। सुरुङमार्ग सहितको सडक भएर पर्यटकीय स्थल पोखराका लागि पर्यटकहरू दिनहुँ ओहोरदोहोर गर्छन्। लुम्बिनीदेखि मुक्तिनाथको यात्रा गर्नेहरूका लागि पनि मुख्य सडक यही हो। भैरहवास्थित भारतीय सिमानाका नजिक भएकाले पनि यस क्षेत्र अन्य जिल्लाका नागरिकहरूको व्यापारिक थलो हो। बर्खाको समयमा यात्रुहरू त्रासैत्रासमा यात्रा गर्न बाध्य छन्। नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय बुटवलका अनुसार सिद्धबाबा सडककै कारण दुर्घटनाको जोखिम बढ्दो छ। पश्चिम नेपाल बस व्यवसायी संघ रुपान्त्रित प्रालि बुटवलका अध्यक्ष दधिराम खरेलले डराएर यात्रा गर्ने यात्रुलाई बन्दै गरेको सुरुङमार्गले आत्मबल बढाएको प्रतिक्रिया दिए। यो गाडीलाई मात्र नभएर पैदल यात्रीका लागि पनि त्रासको सडक हो। सिद्धबाबा सडक क्षेत्रमा माथिबाट ढुंगा खस्ने र पहिरोको धेरै जोखिम खेप्नुपरेको अनुभव सुनाए। पश्चिम नेपालअन्तर्गतका सवारीसाधनहरू पाँचपाँच मिनेटको अन्तरमा यसै सडक भएर विभिन्न जिल्लामा आउजाउ गर्छन्। सुरुमार्ग क्षेत्रबाहेक माथिल्लो र तल्लो सिद्धबाबा क्षेत्रको बुटवलतर्फ ९ सय ४ र पाल्पातर्फ १ हजार ४ सय ९४ मिटर सडकको समेत स्तरोन्नतिको काम अघि बढेको छ। पहिरो खस्ने क्षेत्रमा सडकमाथि छत (रकसेड) लगाउने योजना छ। नेपाल सरकारका अर्थमन्त्री रुपन्देहीकै संघीय सांसद् प्रतिनिधिसभा सदस्य विष्णु पौडेलको निरन्तरको चासो र जोडबलका कारण सुरुङमार्ग निर्माणको काम अघि बढेको हो। व्यापारिक एवं औद्योगिक हिसावले बुटवल, भैरहवा क्षेत्र लुम्बिनी प्रदेशको प्रमुख थलो हो। लुम्बिनीका सबै र गण्डकी प्रदेशका केही जिल्लाका नागरिकहरूको पुरानो व्यापार गर्ने थलोसमेत हो बुटवल। देशभर १८ सुरुङमार्ग नागढुंगा र सिद्धबाबासहित देशभर १८ वटा सुरुङमार्ग बन्ने देखिएको छ। संघीय सरकार मातहत रहेको गुणस्तर अनुसन्धान तथा विकास केन्द्रका निर्देशक प्रभातकुमार झाका अनुसार कतिपय सुरुङमार्ग निर्माणाधीन छन् भने कतिपय अध्ययनकै सिलसिलामा छन्। केहीको डीपीआर भइरहेको छ। नागढुंगादेखि धादिङको सिस्ने खोलासम्म जोड्ने सुरुङमार्ग । फाइल तस्बिर कास्कीको हेम्जा नयाँपुल सडक खण्ड सुरुङमार्ग र नवलपरासीको दुम्कीबास बर्दघाट सुरुङमार्गको विस्तृत परियोजना प्रतिवेदन (डीपीआर) चलिरहेको छ। हेम्जामा ७ किलोमिटर र दुम्कीबासमा ५ दशमलव ३ किलोमिटर सुरुङमार्ग निर्माण गर्ने सरकारको लक्ष्य छ। हेम्जाका लागि २२ अर्ब ९३ करोड र दुम्कीबासका लागि ३८ अर्ब ६९ करोड लागत स्टिमेट गरिएको छ। कुलेखानी भीमफेदी सुरुङमार्ग (मकवानपुर), खुर्कोट सिन्धुली सुरुङमार्ग (सिन्धुली), लामाबगर सडक सुरुङमार्ग (दोलखा), धरान लेउती सुरुङमार्ग (सुनसरी), रारा राजमार्गको कुशे पाटन (जाजरकोट ब्याउलीढुंगा र जुम्ला ईकिमी लचा खोला सुरुङमार्ग (जुम्ला, जाजरकोट), ताथली अविओपी सुरुङमार्ग (भक्तपुर) र फुस्रेखोला छोरेपाटनदेखि स्याङजा गुडीकोला सुरुङमार्ग (कास्की) को विस्तृत भौगोर्विक अध्ययन हुँदै छ। त्यस्तै, खुटिया बीपी नगर दियायल सुरुङमार्ग, गोदावरीकुण्ड काभ्रे मनेदोभान सुरुङमार्ग, बाग्लुङ ब्यु नरेठाँटी सुरुङमार्ग, प्रवास जोर्ते (पाल्पा) सडक सुरुङमार्ग, बबई छिन्चु सुरुङमार्ग, सुनमाई राजदुबोल सुरुङमार्ग (इलाम) र माझीम्तार शक्तिखोर सुरुङमार्ग पनि अध्ययनकै क्रममा रहेको निर्देशक झाले जानकारी दिए। सुरुङमार्ग बनाउन चुनौती त तर बनेको ठाउँमा मानवीय क्षति हुनबाट जोगाउन भरपर्दो छ, झाले भने, दुईवटा बाहेक अरू निर्माणको क्रममा छैनन्। अध्ययनकै सिलसिलामा छन्। उनले सम्बन्धित जिल्लाको भौगोलिक अवस्थाअनुसार सुरुङ मार्ग निर्माणको योजना अघि बढेको जानकारी दिए। उनका अनुसार आर्थिक रूपमा सुरुङमार्गले राज्यलाई प्रत्यक्ष लाभ दिँदैन्। तर, सामाजिक रूपमा नागरिकलाई लाभ दिइरहेको हुन्छ। सुरुङमार्ग बनाउन पनि खर्चिलो, चलाउन पनि खर्चिलोदेशभर सुरुङमार्ग निर्माण धेरै खर्चिलो भएको सडक विभागका पूर्वमहानिर्देशक अर्जुनजङ थापाले प्रतिक्रिया दिए। बनाउनुभन्दा अझ बढी चलाउन महंगो छ,थापाले भने, जहाँतहीँ सुरुङमार्ग बनाउनु राम्रो होइन। अध्ययन र आवश्यकता हेरेर मात्र बनाउनुपर्छ। सुरुङमार्ग बनिसकेपछि २४ सैँ घण्टा कर्मचारीको खटनपटन, विद्युतीय अवस्था, आकस्मिक सेवा, भेन्टिलेटरलगायत काम गर्नका लागि जनशक्ति आवश्यक पर्ने उनले जानकारी दिए। सडक निर्माण गरिसकेपछि यी सबै खर्च लाग्दैन, उनी भन्छन्, तर, सुरुङमार्गमा खर्च छ। जो निरन्तर छ। सडकमा एक पटक लगानी गरिसकेपछि पूरा भए पनि सुरुङमार्गमा सधैंभरि खर्च हुन्छ। उनले अत्यधिक सवारीसाधनहरू चल्ने जोखिमपूर्ण क्षेत्रमा सुरुङमार्ग आवश्यक पर्ने भएकाले सरकारले त्यसतर्फ ध्यान दिन आग्रह गरे।"
मन्त्रिपरिषद् बैठक आज बस्दै,"काठमाडौं : प्रधानमन्त्री केपी शर्मा ओलीले मन्त्रिपरिषद् बैठक बोलाएका छन्। आज ३ बजे सिंहदरबारस्थित प्रधानमन्त्री एवं मन्त्रिपरिषदको कार्यालयमा बस्ने गरी बैठक बोलाइएको प्रधानमन्त्रीको सचिवालयले जनाएको छ। बैठकमा सरकारका नियमित काम कारबाहीबारे छलफल हुनेछ। बैठकबाट केही नियुक्ति, बढुवा लगायतका निर्णय हुने बताइएको छ। यसैगरी संघीय संसद अधिवेशन आह्वानका लागि सिफारिस गर्ने विषयमा पनि छलफल हुनेछ।"
'चिया परम्परा' तोडेका ट्रम्पले अन्ततः भेटे बाइडेन,"काठमाडौं : अमेरिकाका नवनिर्वाचित राष्ट्रपति डोनाल्ड ट्रम्प र वर्तमान राष्ट्रपति जो बाइडेनबीच भेटवार्ता भएको छ। अमेरिकाको ४७औं राष्ट्रपतिको सपथ लिनुअघि ट्रम्पले बाइडेनसँग भेटवार्ता गरेका हुन्। ट्रम्प सोमबार ह्वाइट हाउसको उत्तरी पोर्टिकोमा रहेको बाइडेन निवासमा पुगेका थिए। उनी पुगेलगत्तै बाइडेनलाई स्वागत गरेका थिए। उनीहरूबीच 'चिया गफ' भएको एजेन्सीहरूले उल्लेख गरेका छन्। पत्रकारहरूले बाइडेनलाई ह्वाइट हाउसमा अन्तिम दिन कस्तो महसुस भइरहेको भनेर सोधेका थिए। उनले 'राम्रो'मात्र भनेर उत्तर दिएका थिए। अमेरिकामा नवनिर्वाचित र वर्तमान राष्ट्रपतिबीच चिया परम्परा रहँदै आएको छ। सन् १८३७ मा राष्ट्रपति मार्टिन भ्यान बुरेन र एन्ड्रयू ज्याक्सनबाट यो परम्परा सुरु भएको थियो। तर, २०२१ मा बाइडेन राष्ट्रपति निर्वाचित हुँदा ट्रम्पले चिया परम्परालाई तोडेका थिए। उनले बाइडेनलाई चिया निम्तोमा नबोलाई सत्ता हस्तान्तरण गरेका थिए।"
माघ १८ गते संसद अधिवेशन बोलाउन प्रधानमन्त्रीले सभामुखसँग गरे परामर्श,काठमाडौं : प्रधानमन्त्री केपी शर्मा ओली र सभामुख देवराज घिमिरेबीच भेटवार्ता भएको छ। प्रधानमन्त्री निवास बालुवाटारमा सोमबार उनीहरूबीच छलफल भएको हो। बालुवाटार स्रोतका अनुसार उनीहरूबीच माघ १८ गते संसद अधिवेशन बोलाउने विषयमा छलफल भएको हो। संसद अधिवेशन नबोलाउँदा विपक्षी दलले सरकारलाई दबाब बढाउँदै लगेको छ। विपक्षी दलले दबाब बढाउन थालेपछि प्रधानमन्त्री ओलीले संसद बैठक बोलाउने विषयमा छलफल गरेका हुन्। उनीहरूबीच संसदको बिजनेसका विषयमा पनि छलफल भएको बताइएको छ। विपक्षी दलले छिट्टै संसद अधिवेशन नबोलाए विशेष अधिवेशन बोलाउने प्रक्रिया चाल्ने चेतावनी दिइसकेको छ। गत शुक्रबार विपक्षी दलले संयुक्त पत्रकार सम्मेलन गर्दै सरकारले संसद छलेर अध्यादेश ल्याएको भन्दै गम्भीर आपत्ति जनाउँदै संसद अधिवेशन बोलाउन आग्रह गरेको थियो।
"एमालेलाई राष्ट्रिय शक्ति बन्न नदिन भूराजनीतिक द्वन्द्वको खेल हुँदैछ, साना दल सहयोगी बन्न पुगे : शंकर पोखरेल","काठमाडौं : सत्तारुढ दल नेकपा एमालेका महासचिव शंकर पोखरेलले अहिले एमाले र एमाले नेतृत्वका विरुद्धको घेराबन्दी गरेर बलियो राष्ट्रिय शक्ति बन्न नदिने भूराजनीतिक द्वन्द्वको खेल भएको दाबी गरेका छन्। नेपाल जस्तो संवेदनशील भूराजनीतिको चपेटामा परेको मुलुकमा राज्य बलियो नभईकन स्वाधीनता र स्वाभिमानको गौरवलाई जोगाउन सम्भव नहुने उनको टिप्पणी छ। उनले नेपालका साना राजनीतिक दलहरू आफ्नो राजनीतिक कुण्ठाबाट ग्रस्त भएर सामाजिक अराजकताको बाहक बनिरहेको बताए। नेपाल जस्तो संवेदनशील भूराजनीतिको चपेटामा परेको मुलुकमा राज्य बलियो नभईकन स्वाधीनता र स्वाभिमानको गौरवलाई जोगाउन सम्भव हुँदैन। त्यसमाथि विकास र समृद्धिका लागि राज्य बलियो हुनु अपरिहार्य छ। राज्यलाई बलियो बनाउनका लागि नीतिमा आधारित राजनीतिक स्थायित्व आवश्यक पर्दछ। त्यसका लागि बलिया राजनीतिक दलहरुको आवश्यकता पर्दछ। यस उद्देश्य प्राप्तिका लागि नेकपा (एमाले) हरेक हिसाबले योग्य र सक्षम छ। सामाजिक सञ्जालमार्फत उनले भनेका छन्,अहिले नेकपा (एमाले) र त्यसको नेतृत्वका विरुद्धको घेराबन्दी बलियो राष्ट्रिय शक्ति बन्न नदिने भूराजनीतिक द्वन्द्वको खेल हो। नेपालका साना राजनीतिक दलहरू या त आफ्नो राजनीतिक कुण्ठाबाट ग्रस्त भएर उनीहरुका सहयोगी बन्न पुगेका छन् या त निराशा र कुण्ठाग्रस्त मनस्थितिमा सामाजिक अराजकताको बाहक बनिरहेका छन् र नेकपा(एमाले)को नेतृत्व माथि हमला गरिरहेका छन्। यो प्रवृति हरेक हिसाबले जनता र राष्ट्रका लागि घातक छ। समाजवादको यात्राका लागि त झनै बाधक छ। यतिबेला नेकपा(एमाले) विरुद्ध संचालित साइबर हमला भइरहेको छ। त्यसको उद्देश्य नेकपा(एमाले)लाई कमजोर बनाउनु र नेपालमा बलियो राष्ट्रिय शक्तिको निर्माण हुन नदिनु हो। आगामी चुनावमा निर्वाचनपूर्व कसैसित गठबन्धन नगर्ने उद्घोष गरेर एमाले र नेपाली कांग्रेसले आम निर्वाचनलाई एजेण्डा केन्द्रित गर्ने संकल्प गरेपछि साना दललाई छटपटि भएको उनको दाबी छ। उनले अराजकता लोकतान्त्रिक विकासको चुनौती र राजनीतिक स्थायित्वका लागि बाधक, विकास र समृद्धिको यात्राको तगारो रहेको विश्लेषण गरेका छन्। पोखरेलले समाजलाई आशावादी, जागृत र अनुशासित बनाउने कामको नेतृत्व राज्य र राजनीतिक दलहरूले नै गर्नुपर्ने तर्क गरेका छन्। जबजले धेरै दलबीचको प्रतिस्पर्धा अपरिहार्य भनेको छैन उनले विकास र समृद्धिका लागि धेरै राजनीतिक दल होइन बलिया राजनीतिक दलको आवश्यकता छ भनिरहँदा त्यसलाई जबजको विपरित मान्यताका रुपमा अर्थ्याउने कोशिस भइरहेको टिप्पणी गरे। यतिबेला विकास र समृद्धिका लागि धेरै राजनीतिक दल होइन बलिया राजनीतिक दलको आवश्यकता छ भनिरहँदा त्यसलाई जबजको विपरीत मान्यताका रुपमा अर्थ्याउने कोशिस भइरहेको छ। उनले भनेका छन्,नेपालको संविधानले नेपाल राज्यको चरित्र समाजवाद उन्मुख हुनेछ भन्ने कुरालाई स्विकार गरेबाट राजनीतिक दलको संख्या संविधानको भावना अनुरुप धेरै हुनसक्ने देखिँदैन। जहाँसम्म जनताको बहुदलीय जनवाद एकदलीयताको विरुद्धमा प्रतिस्पर्धा र पहकदमीका आधारमा श्रेष्ठता हासिल गर्ने बाटो भएको उनले प्रष्ट पारे। कम्युनिष्ट आन्दोलनमा भएको विभाजन आजको यथार्थ भएको बताउँदै उनले भविष्यमा पनि यस्तै भइरहनु पर्दछ भन्ने कुरा वर्ग दृष्टिकोणका आधारमा गलत भएको धारणा राखेका छन्। जबजले धेरै दलका बीचको प्रतिस्पर्धा अपरिहार्य भनेर भनेको पनि छैन र त्यसरी सोच्नु पनि उचित हुँदैन। कम्युनिष्ट आन्दोलनमा भएको विभाजन आजको यथार्थ हो। तर भविष्यमा पनि यस्तै भइरहनु पर्दछ भन्ने कुरा वर्ग दृष्टिकोणका आधारमा गलत हो। महासचिव पोखरेलले भनेका छन्, नेपालको कानूनी व्यवस्थाका आधारमा दल खोल्न र त्यसका आधारमा जनतामा परिक्षित हुने अधिकार सबैलाई प्राप्त छ। तर विकास र समृद्धिको कोणबाट विवेचना गर्ने हो भने राजनीतिक स्थायित्व अपरिहार्य छ। त्यसका लागि जनमतलाई ध्रुवीकरण गर्नसक्ने बलिया राजनीतिक दलहरूको आवश्यकता पर्दछ। चुनावपछि जसको बहुमत आउँछ उसले तीन वर्ष सहज नेतृत्व गर्ने अवस्था निर्माण गर्नुपर्ने उल्लेख गर्दै कसैको बहुमत नआएको अवस्थामा पनि प्रमुख दललाई सरकारको नेतृत्व दिन तयार हुनुपर्ने बताए। उनले भनेका छन् : निर्णायक राष्ट्रिय शक्ति निर्माणको बहसयतिबेला विकास र समृद्धिका लागि धेरै राजनीतिक दल होइन बलिया राजनीतिक दलको आवश्यकता छ भनिरहँदा त्यसलाई जबजको विपरीत मान्यताका रुपमा अर्थ्याउने कोशिस भइरहेको छ। नेपालको संविधानले नेपाल राज्यको चरित्र समाजवाद उन्मुख हुनेछ भन्ने कुरालाई स्विकार गरेबाट राजनीतिक दलको संख्या संविधानको भावना अनुरुप धेरै हुनसक्ने देखिँदैन। समाजवाद उन्मुख आर्थिकसामाजिक व्यवस्था विश्वमा प्रचलित मान्यताका हिसावले दुई प्रकारका रहेका छन् पहिलो बैज्ञानिक समाजवाद र दोश्रो प्रजातान्त्रिक समाजवाद। नेपालका सन्दर्भमा नेपाली कांग्रेसले स्थापना कालमा प्रजातान्त्रिक समाजवादलाई आफ्नो लक्षका रुपमा प्रस्तुत गरेको पाइन्छ भने नेपालका कम्युनिष्ट पार्टीहरुले बैज्ञानिक समाजवादलाई लक्षका रुपमा प्रस्तुत गर्दै आएका छन्। समान सोच र समान लक्ष राख्नेहरुको एउटै पार्टी हुनु पर्दछ भन्ने मान्यता राख्ने हो भने स्वभाविक रुपमा नेपालको संविधानले दुई मान्यताका बीचको राजनीतिक ध्रुविकरणलाई अपरिहार्य मान्दछ। जहाँसम्म जनताको बहुदलीय जनवाद एकदलीयताको विरुद्धमा प्रतिस्पर्धा र पहकदमीका आधारमा श्रेष्ठता हासिल गर्ने बाटो हो। जबजले धेरै दलका बीचको प्रतिस्पर्धा अपरिहार्य भनेर भनेको पनि छैन र त्यसरी सोच्नु पनि उचित हुँदैन। कम्युनिष्ट आन्दोलनमा भएको विभाजन आजको यथार्थ हो। तर भविष्यमा पनि यस्तै भईरहनु पर्दछ भन्ने कुरा वर्ग दृष्टिकोणका आधारमा गलत हो। नेपालको कानूनी व्यवस्थाका आधारमा दल खोल्न र त्यसका आधारमा जनतामा परिक्षित हुने अधिकार सबैलाई प्राप्त छ। तर विकास र समृद्धिको कोणबाट विवेचना गर्ने हो भने राजनीतिक स्थायित्व अपरिहार्य छ। त्यसका लागि जनमतलाई ध्रुविकरण गर्नसक्ने बलिया राजनीतिक दलहरुको आवश्यकता पर्दछ।केही समय अघि सम्पन्न भएको अमेरिका राष्ट्रपतिको चुनावमा दुईभन्दा बढी राष्ट्रपति पदका उम्मेद्वारहरु थिए। तर कसैले पनि डोनाल्ड ट्रम्प र कमला ह्यारिस बाहेकको चर्चा सुनेनन्, डोनाल्ड ट्रम्प विजयी भए। कमला ह्यारिस निकटतम् प्रतिद्वन्द्वी भइन्। बाँकी उम्मेद्वारहरुले कसैले पनि ०५ मत कटाउन सकेनन्। यस प्रकारको राजनीतिक ध्रुविकरणले नै त्यहाँ राजनीतिक स्थायित्व क़ायम भएको छ। पछिल्लो समयमा हाम्रा छिमेकी मुलुकहरु विकास र समृद्धिको यात्रामा तिब्र गतिमा अघि बढिरहेका छन्। चीनमा राष्ट्रपति प्रणाली छ, चीनका राष्ट्रपति सीले तेस्रो कार्यकालको नेतृत्व गरिरेहका छन्। भारतमा कार्यकारी प्रधानमन्त्रीको व्यवस्था छ, भारतीय प्रधानमन्त्री नरेन्द्र मोदीले तेस्रो कार्यकालको नेतृत्व गरिरहेका छन्। तब न ती मुलुक विकासको बाटोमा अघि बढ्न सफल छन्। तर यही अवधिमा हाम्रो मुलुकमा कति प्रधानमन्त्री बने, कति मन्त्रीहरु फेरिए हिसाब गरि साध्य छैन। भारतमा अहिले भारतीय जनता पार्टीको एकल बहुमत छैन। तर त्यहाँका सहयोगी पार्टीहरुले प्रधानमन्त्रीमा दावी गरेनन्। महत्वपूर्ण मन्त्रालय चाहियो भनेर विवाद गरेनन्। प्रधामन्त्रीलाई मन्त्री छान्ने अधिकार छ भनेर सालिनता पूर्वक सहयोग गर्ने काम गरे। तर, नेपालका हकमा भन्ने हो भने २७५ सिटको प्रतिनिधि सभामा जम्मा ३२ सिट पाएको नेकपा (माओवादी केन्द्र)का अध्यक्ष पुष्पकमल दाहाल प्रचण्डले प्रधानमन्त्री बन्नका लागि कहिले एमाले कहिले कांग्रेसतिरको गठबन्धन बनाए। उनीहरुलाई विश्वासमा लिएर भन्दा घुर्क्याएर शासन गर्ने र सरकारमा टिकिरहने नीति लिए। अनि भन्न थाले ३२ सिट भनेको चानचुने सिट होइन, यो त म्याजिक नम्बर हो। यसले त पाँचै वर्ष शासन गर्ला जस्तो छ। यही प्रवृति नै हो नेपाली राजनीतिको अस्थिरताको कारक, यस प्रवृत्तिलाई मलजल गर्ने कुरामा कहीँ न कहीँ कांग्रेस एमालेका नेताहरु पनि जिम्मेवार छन्। जुनकुरा यतिबेला आएर उनीहरुले महसुस गरेका छन्। लोकतान्त्रिक व्यवस्था जनताको व्यवस्था हो। लोकतान्त्रिक व्यवस्थामा राज्य बलियो नभईकन जनता बलिया हुन सक्तैनन्। यतिबेला राजनीतिक अस्थिरताका कारणले जनतामा बढ्दो निराशा र त्यसको जगमा हुर्किएको सामाजिक अराजकता नेपाली लोकतन्त्रको सबैभन्दा ठूलो चुनौती हो। अराजकता लोकतान्त्रिक विकासको चुनौती हो, राजनीतिक स्थायित्वका लागि बाधक हो, विकास र समृद्धिको यात्राको तगारो हो। यसमाथि समाजले विजय हासिल गर्नु अपरिहार्य छ। विकास र समृद्धिका लागि मुलुकमा बढ्दो निराशा र अराजकतालाई चिरेर आशा जागृत गर्नु आवश्यक छ। आशावादी, जागृत र अनुशासित जनता र समाजले मात्र विकास र समृद्धिको यात्रामा सफलता हासिल गर्न सक्दछ। समाजलाई आशावादी, जागृत र अनुशासित बनाउने कामको नेतृत्व राज्य र राजनीतिक दलहरूले नै गर्नु पर्दछ। नेपाल जस्तो संवेदनशील भूराजनीतिको चपेटामा परेको मुलुकमा राज्य बलियो नभईकन स्वाधीनता र स्वाभिमानको गौरवलाई जोगाउन सम्भव हुँदैन। त्यसमाथि विकास र समृद्धिका लागि राज्य बलियो हुनु अपरिहार्य छ। राज्यलाई बलियो बनाउनका लागि नीतिमा आधारित राजनीतिक स्थायित्व आवश्यक पर्दछ। त्यसका लागि बलिया राजनीतिक दलहरुको आवश्यकता पर्दछ। यस उद्देश्य प्राप्तिका लागि नेकपा(एमाले) हरेक हिसाबले योग्य र सक्षम छ। अहिले नेकपा(एमाले) र त्यसको नेतृत्वका विरुद्धको घेरावन्दी बलियो राष्ट्रिय शक्ति बन्न नदिने भूराजनीतिक द्वन्द्वको खेल हो। नेपालका साना राजनीतिक दलहरु या त आफ्नो राजनीतिक कुण्ठाबाट ग्रस्त भएर उनीहरुका सहयोगी बन्न पुगेका छन् या त निराशा र कुण्ठाग्रस्त मनस्थितिमा सामाजिक अराजकताको बाहक बनिरहेका छन् र नेकपा(एमाले)को नेतृत्व माथि हमला गरिरहेका छन्। यो प्रवृति हरेक हिसावले जनता र राष्ट्रका लागि घातक छ। समाजवादको यात्रका लागि त झनै वाधक छ।यतिबेला नेकपा(एमाले) विरुद्ध संचालित साइवर हमला भइरहेको छ। त्यसको उद्देश्य नेकपा(एमाले)लाई कमजोर बनाउनु र नेपालमा बलियो राष्ट्रिय शक्तिको निर्माण हुन नदिनु हो। मिस इन्फर्मेसन र डिसइन्फर्मेसनको वाढी त्यसै उद्देश्य तर्फ लक्षित देखिन्छ। नेकपा(एमाले)को तीन महिने जराकेन्द्रित अभियानका माध्यमबाट त्यसलाई परास्त गर्दै मुलुकमा लोकतन्त्रको सहज अभ्यासको वातावरण सिर्जना गर्न अग्रसर छ र हुनु पर्दछ। आगामी चुनावमा निर्वाचनपूर्व कसैसित गठबन्धन नगर्ने उदघोष गरेर नेकपा(एमाले) र नेपाली कांग्रेसले आम निर्वाचनलाई एजेण्डा केन्द्रित गर्ने संकल्प गरेका छन्। चुनावपछि जसको बहुमत आउँछ उसले पाँच वर्ष सहज नेतृत्व गर्ने अवस्था निर्माण गर्नु पर्दछ। कसैको बहुमत नआएको अवस्थामा पनि प्रमुख दललाई सरकारको नेतृत्व दिन तयार हुनु पर्दछ। तब मात्र नेपालको लोकतन्त्रले जनभावना अनुरुप विकास र समृद्धिको दिशामा अग्रसर हुने अवसर प्राप्त गर्नेछ।"
सुशासनको अभियानलाई अघि बढाउन खोज्दा बिचौलिया र भ्रष्टहरूले सरकारबाट निकाले : प्रचण्ड,"गोरखा : पूर्वप्रधानमन्त्री एवं नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले देश विकासको प्रमुख आधार शिक्षा भएकाले कूल बजेटको बीस प्रतिशत यो क्षेत्रमा विनियोजन गर्नुपर्ने बताएका छन्। सरस्वति माध्यमिक विद्यालय गोरखा नगरपालिका ८ आहाले गोरखाको स्वर्ण जयन्ती उद्घाटन गर्दै अध्यक्ष प्रचण्डले यस्तो बताएका हुन्। आफू प्रधानमन्त्री हुँदा शिक्षा क्षेत्रमा उल्लेख्य बजेट वृद्धि गरिएको उल्लेख गर्दै उनले भर्खरै सम्पन्न पार्टी केन्द्रीय समितिको बैठकले पनि पार्टीको शिक्षा नीति थप प्रष्ट पारेको बताए। आफू प्रधानमन्त्री हुँदा निकै मेहनत गरेर शिक्षा विधेयक ल्याएको उल्लेख गर्दै उनले यसलाई चाँडोभन्दा चाँडो पारित गर्न जोडबल लगाउने प्रतिबद्धता व्यक्त गरे। कुनै पनि देशको शिक्षा प्रणालीले त्यहाँको सभ्यताको निर्धारण गर्ने उल्लेख गर्दै उनले सामुदायिक विद्यालयमा पर्याप्त विद्यार्थीसहित गुणस्तरीय शिक्षा प्रदान गर्नु आजको महत्त्वपूर्ण पक्ष भएको बताए । पछिल्लो समय धेरै सामुदायिक विद्यालयले प्रगति गरिरहेको उल्लेख गर्दै यसलाई अझै बढाएर लैजानुपर्ने बताए। आफूले गणतन्त्र नेपालको पहिलो सरकारको नेतृत्व गर्दा मध्यपहाडी लोकमार्गलगायतका केही पूर्वाधार विकासको क्षेत्रमा महत्वपूर्ण थालनी र गरिब किसानको पक्षमा ऋण मोचनजस्ता काम गरिएको उल्लेख गर्दै उनले दोस्रोपटक सरकारको नेतृत्व गर्दा राष्ट्रिय एकता कायम गर्दै संविधान कार्यान्वयन र नेपाललाई लोडसेडिङमुक्त बनाउने अभियानको नेतृत्व गरेको दावी गरे। उनले सुशासन,सामाजिक न्याय र समृद्धिको अभियानमार्फत सरकारको तेस्रो कार्यकाललाई नयाँ ढंगलेअघि बढाउँदा बिचौलिया र भ्रष्टहरूले सरकारबाट हटाएको बताए। 'सुशासनलाई उच्च प्राथमिकता दिएर भ्रष्टाचारमा संलग्न जोकोही भए पनि कारवाही गर्ने प्रक्रियाको थालनी गरियो, यो नै आम जनताका लागि आशाको दियो बन्न पुग्यो,'उनले भने,माथिल्लो तहका नेताहरु, कर्मचारी र बिचौलियामाथिको कारवाहीले सुशासनको जग कायम गर्न मात्रै सहयोग गरेन्,जनतामा पुनः आशा र विश्वास पनि पलाउन थाल्यो ।'"
कोशीमा पूर्वमुख्यमन्त्रीलाई सुविधा दिने निर्णयमा उच्च अदालतको अंकुश,"विराटनगर : कोशी प्रदेशका पूर्वमुख्यमन्त्री उद्धव थापालाई सुविधा दिने प्रदेश सरकारको निर्णयमाथि उच्च अदालत विराटनगरले अंकुश लगाएको छ। अन्तरिम आदेशमा भनिएको छ, कुनै कानुनले सम्बोधन नगरेका प्रदेशसभाका सत्तापक्षको प्रमुख घटक दल नेपाली कांग्रेसका संसदीय दलका नेता माननीय उद्धव थापालाई सवारी साधन, चालक र इन्धन सुविधा प्रदान गर्ने गरी भएको निर्णयले प्रदेश आर्थिक कार्यविधि ऐन, २०७४, कोशी प्रदेश विनियोजन ऐन, २०८१ एवं प्रदेश सरकारद्वारा निर्मित सार्वजनिक खर्चको मापदण्ड र मितव्ययीता सम्बन्धी निर्देशिका, २०७९ समेतको विपरीत भइ यसबाट प्रदेश सरकारमा अतिरिक्त व्ययभार पर्नुका साथै व्यक्ति केन्द्रित निर्णयलाई नीतिगत निर्णयको रूपमा परिभाषित गर्न मिल्ने अवस्थासमेत नहुँदा सुविधा र सन्तुलनको दृष्टिले निवदेनको अन्तिम रूपमा निरूपण नहुँदासम्मका लागि प्रदेश सरकार मन्त्रिपरिषद् कोशी प्रदेशको मिति २०८१६१३ को उल्लिखित निर्णयमध्ये प्रकरण २ मा उल्लेखित निर्णयसम्म तत्काल कार्यान्वयन नगर्नु नगराउनू यथास्थितिमा राख्नु भनी मुलुकी देवानी कार्यविधि संहिता, २०७४ को दफा १५८ र उच्च अदालत नियमावली, २०७३ को नियम ४२ बमोजिम अन्तरिम आदेश जारी गरिदिएको छ। मन्त्रिपरिषद्बाट गैरकानुनी निर्णय गरेर थापालाई सुविधा दिइएको भन्दै सरकारको निर्णयविरुद्ध अधिवक्ताद्वय कर्णबहादुर राई र प्रेमकुमार घिमिरेले गत पुस २१ गते उच्च अदालत विराटनगरमा रिट दायर गरेका थिए। न्यायाधीश राज्यलक्ष्मी बज्राचार्यको इजलासले रिटको सुनुवाइ गर्दै पुस २२ गते कारण देखाउ आदेश जारी गरी दुवै पक्षलाई छलफलका लागि बोलाएको थियो। अदालतमा निवेदकको तर्फबाट वरिष्ठ अधिवक्ताहरू राजेन्द्रप्रसाद भट्टराई र भोजराज श्रेष्ठ, अधिवक्ताहरू पुरूषोत्तम नेपाल, मीनबहादुर पौडेल, तुलसी साह, चन्द्रादेवी थापा, जयराम दर्जी सुन्दास, भरत चौलागाईँ, कर्णबहादुर राई र प्रेमकुमार घिमिरेले बहस गरेका थिए। सरकारको पक्षबाट मुख्यन्यायाधिवक्ताको कार्यालय कोशीका मुख्यन्यायाधिवक्ता नारायण वस्ती, वरिष्ठ अधिवक्ता भरतबहादुर थापासहित अधिवक्ता बुद्धि कटुवाल र मुख्यन्यायाधिवक्ताको कार्यालयका अधिवक्ता दिनेश भट्टराईले बहस गरेका थिए। कोशी प्रदेशसभाको सोमबारबाट सुरु भएको हिउँदे एवं छैठौं अधिवेशनको पहिलो बैठकमा आफूले प्रयोग गरिरहेको गाडी सुविधाको विषयमा प्रश्न उठेको भन्दै थापाले असन्तुष्टि जनाएका थिए। अदालतले आदेश अनुसार चल्ने उनको भनाइ थियो।"
कोशी प्रदेशको छैटौं अधिवेशन आजदेखि,"विराटनगर : कोशी प्रदेशसभाको हिउँदे एवं छैटौं अधिवेशन आजदेखि सुरु हुँदैछ । संसद सचिवालयका अनुसार दिउँसो २ बजेबाट अधिवेशन सुरु हुने भएको हो । पाँचौं अधिवेशन अन्त्य भएको चार महिनापछि छैटौं अधिवेशन हुन लागेको छ । गत असोज ४ गते कोशी प्रदेशको पाँचौं अधिवेशन अन्त्य भएको थियो । सत्तारुढ दल नेकपा (एमाले) कोशी प्रदेशका प्रमुख सचेतक विदुरकुमार लिङ्थेपले संसदमा सरकारले पर्याप्त बिजनेश दिने बताए । प्रदेशसभा सचिवालयका अनुसार हिउँदे एवं छैटौं अधिवेशनको पहिलो बैठकका लागि ५ वटा कार्यसूची तय गरिएको छ । सभामुखले प्रदेश प्रमुखको कार्यालयबाट प्राप्त पत्र वाचन गर्ने, केही प्रदेश ऐनलाई संशोधन गर्न बनेको अध्यादेश, २०८१ पेस गर्ने र सभामुखबाट जारी भएको बाधा अड्काउ फुकाउने आदेश अनुमोदनका लागि पेस गर्ने कार्यसूची छ । त्यस्तै, मुख्य न्यायाधीवक्ताको काम, कर्तव्य, अधिकार र सेवाको सर्त सम्बन्धी ऐन, २०७५ लाई संशोधन गर्न बनेको विधेयक टेवल हुनेछ । प्रदेशसभामा प्रतिनिधित्व गर्ने दलहरुले आआफ्नो मन्तव्य राख्ने कार्यसूची छ ।"
नारायणी अस्पतालमा मुटुको अप्रेशनका लागि क्याथ ल्याब सञ्चालनको तयारी अन्तिम चरणमा,"वीरगन्ज : वीरगन्जको नारायणी अस्पतालमा क्याथ ल्याब (मुटु रोगको विशिष्टकृत सेवा) सञ्चालनका लागि तयारी अन्तिम चरणमा पुगेको छ। नवनिर्मित भवनमा क्याथ ल्याब सञ्चालनका लागि उपकरणहरूको जडान कार्य यही माघ महिनाको अन्तिम सातादेखि सुरु गरिने जानकारी उनले दिए। भवन निर्माणको ठेक्का सकारेको निर्माण कम्पनीले छिट्टै भवन निर्माणको काम सकाएर अस्पताल प्रशासनलाई हस्तान्तरण गर्ने र त्यसलगत्तै क्याथ ल्याबमा उपकरणहरू जडानको काम सुरु गरिहाल्ने अस्पतालका प्रशासन प्रमुख सुशील यादवले जानकारी दिए। उपकरण जडानको काम सकाएर आगामी बैशाखदेखि क्याथ ल्याब सेवा सुरु गर्ने लक्ष्यका साथ अगाडि बढिएको यादवले बताए। क्याथ ल्याब सञ्चालनकै तयारीका क्रममा नारायणी अस्पतालका चिकित्सक र कर्मचारीहरूको एक टोलीले यसअघि उक्त सेवा प्रवाह गरिरहेको वीरगन्ज हेल्थ केयर हस्प्टिलमा सोमबार अवलोकन भ्रमण गरेको छ। अस्पतालका वरिष्ठ मुटुरोग विशेषज्ञ डा अरुण कर्ण नेतृत्वको टोलीले सोमबार वीरगन्ज हेल्थ केयर अस्पतालमा अवलोकन भ्रमण गरेको हो। विगत ६ वर्षदेखि क्याथ ल्याब सेवा प्रवाह गरिरहेको वीरगन्ज हेल्थय केयर हस्पिटलमा सोमबार पुगेर त्यहाँको क्याथ ल्याबको अवलोकन गरिएको डा कर्णले बताए। क्याथ ल्याब सेवा प्रवाहको मोडालिटी, जनशक्ति व्यवस्थापन, उपलब्ध सेवालगायतका बारेमा वीरगन्ज हेल्थ केयर हस्पिटलका सञ्चालक, चिकित्सक र स्वास्थ्यकर्मीसँग विस्तृतरूपमा जानकारी लिनुका साथै अनुभव आदानप्रदान पनि गरिएको डा कर्णले बताए। त्यसक्रममा वीरगन्ज हेल्थ केयर हस्पिटलका अध्यक्ष तथा सञ्चालक डा अबुल हैश अन्सारीले नारायणी अस्पतालमा क्याथ ल्याब सेवा सञ्चालनका लागि आवश्यक प्राविधिक र जनशक्तिको सहयोग गर्न आफ्नो अस्पताल तयार रहेको बताए। उनले वीरगन्ज हेल्थकेयर हस्पिटल मधेस प्रदेशमै क्याथ ल्याब सेवा सञ्चालन गर्ने पहिलो स्वास्थ्य संस्था भएको बताउँदै नारायणी अस्पतालमा पनि छिट्टै क्याथ ल्याब सेवा सञ्चालनमा आओस् भन्ने आफूहरूको चाहना रहेको बताए। त्यसका लागि जेजे सहयोग र समन्वय चाहिन्छ त्यो सहयोग गर्न वीरगन्ज हेल्थ केयर हस्पिटल तयार छ, अन्सारीले भने। अवलोकन भ्रमण टोलीमा नारायणी अस्पतालका प्रशासन प्रमुख सुशील यादव, नर्सिङ प्रमुख श्रुति साहका साथै वीरगन्ज हेल्थ केयर हस्पिटलकी प्रशासन प्रमुख भूमिका अधिकारीको पनि सहभागिता थियो।"
अब त मेरो निर्दोष छोराको रिहाइ होला कि ?,"महेन्द्रनगर : बिहान उठ्ने बेलादेखि राति अबेरसम्म हमास र इजरायल युद्धको समाचार हेर्दै दैनिकी बित्ने गरेको १५ महिना भयो। जबजब हमास र इजरायलबीचको युद्धविराम हुने खबर आउँथ्यो विपिनको आमाबुवाको मलिन अनुहारमा खुसी का रेखा पर्थे। तर, त्यो खुसी धेरै टिक्दैन फेरि खबर आउँथ्यो तत्काल विपिन रिहा नहुने। यसरी आसै आसमा विपिनको प्रतीक्षामा बसेको डेढ वर्ष बितिसक्यो। पलपलमा विपिनको सम्झनाले उनीहरूलाई विरक्त बनाउँछ। शुक्रबार पुनः एउटा खबर आयो हमास र इजरायलबीचको युद्धविराम हुने र हमासले सबै बन्दी रिहा गर्ने। उनको परिवारमा फेरि खुसी छायो तर त्यो खुसी धेरै टिकेन। खबर आयो पहिलो चरणमा रिहाइ हुनेको लिस्टमा विपिनको नाम छैन। पहिलो चरणमै विपिनको रिहाइ हुने आशामा बसेका विपिनका आमाबुवा अहिले निराश छन्। एउटै कामना गरिरहेका छन् विपिनको छिटो रिहाइ होस्। युद्धविराम हुने खबरले खुसी महसुस भयो। धेरै सुखी त हुन सकेकी छैन। जब मेरो छोराको मुख अगाडि देखिन्छ खुसी त त्यसपछि हुन्छु, मलिन अनुहारमा विपिनकी आमा पद्माले भनिन्, युद्धविराम भएपछि विपिन पहिलो चरणमै छुट्लान् भन्ने आशा थियो तर भएन। मेरो निर्दोष छोरा १५ महिनादेखि बन्धक छ। उनले पहिले पनि युद्धविराम भएको सम्झिँदै विपिन रिहाइ हुने आशा नटुटेको बताइन्। यसअघि पनि युद्धविराम भए छोरा रिहाइ होला भनेर हामी कुरेर बसिराखेका थियौं, अहिले पनि युद्धविराम भएको छ। अब त मेरो निर्दोष छोराको रिहाइ होला कि ?। पद्माले भनिन्, पहिलो चरणमा त विपिनको नाम समावेश छैन भन्ने सुनेँ। हाम्रो सरकारको पहल पुगेन कि ? युद्धविराम भएपनि विपिनको आमाबुवाको मनमा फेरि युद्ध हुने हो कि भन्ने पीर छ। त्यसकारण पनि पहिलो चरणमा नै विपिनको रिहाइ होस् भन्ने आशा परिवारको थियो। अहिले उनको परिवारले नेपाल सरकारको तर्फबाट पहल पुगेन कि भन्ने शंका गर्न थालेका छन्। युद्धविराम हुन्छ फेरि युद्ध भइहाल्छ अझै पनि हाम्रो मनमा त्यही डर छ कतै फेरि युद्ध त हुने होइन, आमा पद्माले भनिन्,जसरी हुन्छ अहिलेको युद्धविराममा मेरो निर्दोष छोरोको सकुशल नेपाल फर्किने गरी सरकारले पहल गरिदिनुपर्यो। सुदूरपश्चिम विश्वविद्यालयको कृषि संकायमा अध्ययनरत ४९ जना विद्यार्थी लर्न एन्ड अर्न कार्यक्रमअन्तर्गत इजरायल गएका थिए। उनीहरू गएको एक महिना पनि नपुग्दै इजरायलको दक्षिणी क्षेत्रस्थित अलिमुम किबुजमा हमास समूहले आक्रमण गरेको थियो। आक्रमणमा १० विद्यार्थीको मृत्यु भएको थियो भने विपिन जोशीलाई हमास समूहले नियन्त्रणमा लिएको थियो। त्यति बेलादेखि उनको अवस्था अज्ञात छ। सानैदेखि साथीभाइ जस्तै बसेका दाइ डेढ वर्षदेखि सम्पर्कविहीन हुँदा उनकी १७ वर्षीया बहिनी पुष्पा रातदिन दाइकै सम्झना आउने गरेको बताउँछिन्। १५ महिनापछि एउटा खुसीको खबर आएको छ, पिँजडाबाट बाहिर आएको जस्तो महसुस भएको छ, बहिनी पुष्पा जोशीले भनिन्, यो १५ महिनामा हाम्रो दैनिकी पूरै बिग्रिसकेको छ बिहानदेखि इजरायलहमासको समाचार हेर्दै बसेका हुन्छौं। जुन दिन विपिन हमास समूहको नियन्त्रणमा परेको समाचार आयो त्यस दिनदेखि नै आफ्नो परिवार विरक्त भएको उनले सुनाइन्। युद्धविरामको खबरले दाइ विपिनको रिहाइ हुने आशा पलाएको उनको भनाइ छ। रातदिन दादाको अत्यन्तै याद आउँछ, दादा नै मेरो लागि मार्गदर्शक हुनुहुन्छ, उनले भनिन्, मेरो सबै थोक भनेकै दादा नै हो। त्यो समाचार सुन्नेबित्तिकै हामी टुटिसकेका थियौं। उनले बल्ल १५ महिनापछि युद्धविराम भएको खुसीमा खबर आएको बताउँदै दादा आउने प्रतीक्षामा बसेको बताइन्। म सरकारलाई बिन्ती गर्छु यो चान्स नगुमाएर मेरो दादालाई छिटोभन्दा छिटो रिहाइ गरी नेपाल ल्याइदिनुस्, पुष्पाले भनिन्, हाम्रो आशा भरोसा भनेकै सरकार माथि छ। इजरायल सरकारले हमासले युद्धविरामको पहिलो चरणमा रिहा हुने ३३ बन्धकहरूको सूची सार्वजनिक गरेको छ। सार्वजनिक सूचीमा विपिनको नाम भने समावेश छैन। तर विपिनको लागि सरकार गम्भीर भएर लागेको गृहमन्त्री रमेश लेखकको भनाइ छ। सरकारसँग प्राप्त सूचनाअनुसार विपिन हमासको नियन्त्रणमा सुरक्षित छन्। विपिनको रिहाइका लागि सरकार गम्भीर भएर लागेको छ, गृहमन्त्री लेखकले भने, अहिले हमासइजरायल युद्धविराम भएको छ। हामी विपिन सकुशल रिहाइ हुने आशामा छौं। उनले विपिनको रिहाइका लागि सरकारले कूटनीतिक पहल गरिरहेको बताए। हमासले इजरायलमा गरेको आक्रमणपछि कञ्चनपुरका विपिन जोशीसहित अन्य मुलुकका २ सय ५१ जनालाई बन्धक बनाएर लगेको थियो। यसअघिका युद्धविराममा केही बन्दी छुटे पनि नेपालका विपिनका साथै तान्जानियाका १, थाइल्यान्डका ८ र इजरायलका ८४ सहित ९४ जना अझै हमासको नियन्त्रणमा छन्।"
माघ १८ गते संघीय संसदको दुवै सदनको बैठक बोलाउन राष्ट्रपतिलाई सिफारिस,काठमाडौं : सरकारले माघ १८ गते संघीय संसदको दुवै सदनको बैठक बोलाउन राष्ट्रपति रामचन्द्र पौडेललाई सिफारिस गरेको छ। सोमबार बसेको मन्त्रिपरिषद् बैठकले माघ १८ गते शुक्रबार दिउँसो १ बजे संसद बैठक बोलाउन राष्ट्रपति पौडेललाई सिफारिस गर्ने निर्णय गरेको स्रोतले अन्नपूर्णलाई बतायो। प्रधानमन्त्री ओलीले बैठक बोलाउनुअघि सभामुख देवराज घिमिरेसँग छलफल गरेका थिए। प्रधानमन्त्री ओलीले सभामुख घिमिरेसँग संसद अधिवेशन बोलाउने र संसदमा के कस्ता बिजनेस दिन सकिने विषयमा छलफल गरेका थिए। संसद बैठक नबस्दा विपक्षी दलहरूले सरकारलाई दबाब दिँदै आएको थियो। संसद छलेर अध्यादेश ल्याएको भन्दै विपक्षी दलहरूले संयुक्त वक्तव्य जारी गरेर सरकारको आलोचना गरेको थियो। छिट्टै संसद बैठक नबोलाइए विशेष अधिवेशन आह्वानको प्रक्रियामा जाने चेतावनी पनि विपक्षीले दिको थियो।
निवृत्तिभरण ऐन कोषमा शिक्षक सेवा समावेश हुन्छ : मन्त्री भट्टराई,काठमाडौं : सरकारले संघीय संसदको दुवै सदनको हिउँदे अधिवेशन बोलाउन राष्ट्रपतिसमक्ष सिफारिस गर्ने निर्णय गरेको छ। सिंहदरबारमा सोमबार बसेको मन्त्रिपरिषद बैठकले माघ १८ गते संघीय संसदको दुवै सदनको बैठक बोलाउन रामचन्द्र पौडेलसमक्ष गर्ने निर्णय गरेको हो। आउँदो शुक्रबार दिउँसो १ बजे प्रतिनिधि सभा र राष्ट्रिय सभाको अधिवेशन बोलाउन निर्णय भएको संघीय मामिला तथा सामान्य प्रशासनमन्त्री राजकुमार गुप्ताले जानकारी दिए। त्यस्तै शिक्षा विज्ञान तथा प्रविधि मन्त्री विद्या भट्टराईले शिक्षा सेवा पनि निवृत्ति भरण ऐन कोषमा समावेश गर्न मन्त्रिपरिषदमा सिफारिस गरेको जानकारी दिइन्। ऐन लागू हुनुभन्दा अगाडिका शिक्षकहरू पेन्सनमा जाने र ऐन लागू भएपछिका शिक्षकहरूलाई निवृत्तिभरण कोषमा समावेश गरिने उनले बताइन्।
राष्ट्रिय स्वार्थलाई तिलाञ्जलि दिएर सत्ताका लागि घुँडा टेक्दिनँ : प्रधानमन्त्री,"काठमाडौं : प्रधानमन्त्री केपी शर्मा ओलीले नेपाल न्यायोचित र अन्तर्राष्ट्रिय हितसहितको राष्ट्रिय हितका पक्षमा रहेको बताएका छन्। नेकपा एमालेको परराष्ट्र मामिला विभागले आयोजना गरेको नेपालको परराष्ट्र नीतिबारे सांसद संवाद कार्यक्रमलाई सम्बोधन गर्दै प्रधानमन्त्री ओलीले साना र ठूला राष्ट्रको हित समान हित हो भन्ने मान्यताका साथ नेपालको सार्वभौमिकता, स्वाभीमान र भौगोलिक अखण्डताका पक्षमा नेपाल सदैव कटिबद्ध रहने बनाए। 'हामी हाम्रो राष्ट्रिय हितका कुरा गरिहँदा विश्व शान्ति र मानवीय हितलाई पनि सँगै राखेर हेर्ने गर्छौं। संयुक्त राष्ट्रसङ्घको वडापत्र, पञ्चशील र असम्लग्नताका सिद्धान्तबाट हामी निर्देशित छौं। हामी पारस्परिक लाभ र सहअस्तित्वमा विश्वास गर्छौं। हाम्रा कोही शत्रु छैनन्, सबै हाम्र मित्र हुन् भन्ने भावका साथ हामीले वैदेशिक सम्बन्ध कायम गर्छौं। भूराजनीतिलाई देखाएर आफ्नो कायरतालाई लुकाउने काम हामी गर्दैनौं। राष्ट्रिय हितको रक्षा गर्न भूराजनीतिक परिस्थितिलाई हामी सन्तुलितरूपमा सामना गर्न सक्छौं। छिमेकी देशसँग उत्ताउलो नभइकन खुलस्त र मित्रतापूर्णरूपमा आफ्ना जायज कुरा राख्नुपर्छ। जिब्रो लट्पट्याएर नबुझिने गरी कूटनीतिक संवाद गर्नुपर्छ भन्ने छैन। बुझिने गरी संवाद गर्नुपर्छ। त्यसरी कुरा गर्दा अर्को पक्षले पनि आफ्नो धारणा बनाउन सहजता महसुस गर्न सक्छ,' प्रधानमन्त्री ओलीले भने। उनले राष्ट्रिय स्वार्थलाई तिलाञ्जलि दिएर सत्ता स्वार्थका लागि घुँडा टेक्नु राष्ट्रिय हित नभएको र सानो देश हौं भन्ने हिनताभाव पाल्नुपर्ने आवश्यकता नरहेको बताए। प्रधानमन्त्री ओलीले राष्ट्रिय हितभन्दा सत्ता स्वार्थ र ससाना कुराहरूलाई महत्त्व दिने प्रवृत्ति गलत भएको उल्लेख गर्दै नेपालले आर्थिक, सांस्कृतिक र कूटनीतिक हितलाई ध्यान दिएर विश्वसनीय र जिम्मेवाररूपमा आफूलाई प्रस्तुत गर्ने बताए। प्रधानमन्त्री ओलीले संसद्मा हरेक विषयमा विस्तृत अध्ययन र तयारीका साथ प्रस्तुत हुन र संसदलाई जिउँदो जाग्दो बनाउन सांसदहरूलाई सुझाव दिए। कार्यक्रममा विश्व व्यवस्थामा नेपालको परराष्ट्र नीति, बदँलिदो भूराजनीतिक परिवेश, जलवायु राजनीति र कूटनीतिजस्ता विषयमा परराष्ट्र मामिला विज्ञहरुले कार्यपत्र प्रस्तुत गरेका थिए।"
बर्दियामा चरेशसहित एकजना पक्राउ,गुलरिया : बर्दियामा प्रहरी चरेशसहित एकजनालाई प्रहरीले नियन्त्रणमा लिएको छ । जिल्ला प्रहरी कार्यालय बर्दियाको मातहतमा रहेको इलाका प्रहरी कार्यालय मैनापोखरको टोलीले २ किलो ९६ ग्राम चरेशसहित एकजनालाई पक्राउ गरेको छ । बढैयाताल गाउँपालिका ६ बाट १९ वर्षीय कृष्ण थापालाई चेकजाँचका क्रममा चरेशसहित नियन्त्रणमा लिएको जिल्ला प्रहरी कार्यालय बर्दियाका प्रहरी नायव उपरीक्षक ऋषिराम घर्ती मगरले जानकारी दिए । थापाले बोकेको खैरो रंगको कपडाको झोलाभित्र पहेलो रंगको प्लाष्टिकले बेरेको अवस्थामा चरेशजस्तो देखिने कालो अर्ध ठोस पदार्थ बरामद भएको उनले बताए । थापालाई बर्दिया जिल्ला अदालतबाट ५ दिनको म्याद लिई घटना सम्बन्धमा थप अनुसन्धान भइरहेको प्रहरीले जनाएको छ ।
"झापामा बोलेरो र अटो ठोक्किदा एकको मृत्यु, तीनजना घाइते","झापा : झापामा बोलेरो र अटो गाडी ठोक्किँदा एकजनाको मृत्यु भएको छ । दुर्घटनामा परी तीनजना घाइते भएका छन् । बुद्धशान्ति गाउँपालिका ४ चापेन चोकस्थित मेची राजमार्गमा चारआलीबाट इलामतर्फ जाँदै गरेको प्र १०१००१ ज ३८५१ नम्बरको बोलेरो गाडी र विपरीत दिशाबाट आउँदै गरेको प्र १०१००२ ह ३६३ नम्बरको अटो सोमबार बिहान १०:४५ बजे ठोक्किदा दुर्घटना भएको थियो । दुर्घटनामा परी अटोमा सवार बुद्धशान्ति ४ का २१ वर्षीया कृतिका तामाङ, सोही ठाउँका २७ वर्षीया अमृता तामाङ, ४१ वर्षीया मञ्जु तामाङ र बोलेरो चालक मेचीनगर नगरपालिका १२ का ४० वर्षीय दिलकुमार माझी घाइते भएका छन्। घाइतेहरूलाई सिटी अस्पताल बुधबारेमा उपचारका लागि लगिएको थियो । त्यहाँबाट अटोमा सवार अमृताको अवस्थामा गम्भीर देखिएकाले थप उपचारको लागि प्रादेशिक अस्पताल भद्रपुर पठाइएको थियो । अस्पताल पुर्याउनसाथ चिकित्सकले उनलाई मृत घोषणा गरेको जिल्ला प्रहरी कार्यालय झापाका डीएसपी कृष्णकुमार चन्दले जानकारी दिए । दुवै गाडीसहित अटो चालक बुद्धशान्ति ४ का ५३ वर्षीय अजय मुक्तान इलाका प्रहरी कार्यालय बुधबारेले नियन्त्रणमा लिएको छ ।"
नक्कली शैक्षिक प्रमाणपत्रसहित शिक्षक पक्राउ,"काभ्रे : प्रहरीले काभ्रेबाट नक्कली शैक्षिक प्रमाणपत्रसहित एक शिक्षकलाई पक्राउ गरेको छ। काठमाडौं अपराध महाशाखाको टोलीले धुलिखेल नगरपालिका५ श्रीखण्डपुरबाट ४८ वर्षीय विकास श्रेष्ठलाई पक्राउ गरेको हो। उनको साथमा त्रिभुवन विश्वविद्यालयबाट जारी भएको स्नातक र स्नातकोत्तर तहको नक्कली प्रमाणपत्रहरू रहेको भन्ने सूचनाको अधारमा प्रहरीले पक्राउ गरेको जनाइएको छ। उनको साथबाट एनसिसीबाट जारी भएको स्नातकोत्तर तहको प्रमाणपत्र, टियुबाट जारी भएको स्नातकोत्तर तहको प्रोभिजन्ल क्यारेक्टर, त्रिभुवन विश्वविद्यालयबाट जारी भएको व्यवसाय अध्ययन शास्त्रीको प्रमाणपत्र, नेपाल सरकार शिक्षक सेवा आयोग सानोठिमी भक्तपुरबाट जारी भएको अस्थायी अध्यापन अनुमतिपत्र, टियुबाट जारी भएको व्यवस्थापन संकायको स्नातक तहको प्रमाणपत्र सबै जफत गरिएको प्रहरीले जनाएको छ। उनी विगत लामो समयदेखि बनेपा बुडोलमा रहेको काभ्रे उच्च माबिमा शिक्षकको रूपमा कार्यरत थिए।"
जलविद्युत आयोजनाका कारण बस्ती जोखिममा,"रसुवा : आमाछोदिङमो गाउँपालिका१ मा बाँध बनाएर २१६ मेगावाट क्षमताको माथिल्लो त्रिशूली १ जलविद्युत आोजनाका कारण आवास तथा अन्य क्षेत्रमा प्रभाव परेको छ। विद्युत् गृह निर्माण स्थल उत्तरगया गाउँपालिका१ मैलुङ्गको बस्ती क्षेत्रमा भूकम्प तथा अत्याधिक बिस्फोटक पदार्थ प्रयोगका कारण घरहरू चकेर्को र स्थानीयले घर छाड्नुपर्ने स्थिति आएको भन्दै स्थानीयले जिल्ला प्रशासन कार्यालयमा निवेदन दिएको र हालसम्म सुनुवाइ नभएको स्थानीय जंगबहादुर तामाङले बताए। उनले भने, 'यहाँ पक्की ढलान घर तथा कच्ची गरी मैलुङ्गमा ४ वटा चर्केको, चिरु र गोगनेमा १७ घर वटा घरहरू जोखिममा परेका छन्। जलविद्युत् आयोजनाको निर्माणका क्रममा थुप्रै घरपरिवार विस्थापित भएका छन्,' उनले भने। स्थानीय योविन्द्र घलेका अनुसार आयोजनाका लागि आवास र जग्गा छाड्न बाध्य पारिएको थियो। उचित क्षतिपूर्ति र पुनर्वासको व्यवस्था पनि नभएको उनको भनाइ छ। 'अहिले हामी ठूलो समस्यामा परेका छौं,' उनले भने। त्रिशूली नदी किनारका किसान ध्रुव तामाङले नदीको पानी सुक्दा खेतमा सिंचाइ गर्न समस्या आएको बताए। 'अब त पानी सुक्दैछ। हाम्रो कृषिजन्य उत्पादनमा धेरै कमी आएको छ,' उनले भने। स्थानीय युवाहरूका लागि रोजगारका अवसरहरू सिर्जना नभएको उनीहरूको गुनासो छ। आयोजनाले उत्तरगया, कालिका, आमाछोदिङमो र गोसाइकुण्ड गाउँपालिका प्रभावित बनेको छ। आयोजनाको प्रवर्द्धक नेपाल वाटर एण्ड इनर्जी डेभलप्पमेन्ट कम्पनीमा कोरियन सरकारको स्वामित्वमा रहेको कोइन, विश्व बैंक समूहअन्तर्गतको अन्तर्राष्ट्रिय वित्त निगमलगायतको सेयर लगानी रहेको छ। आयोजनाका लागि ७० प्रतिशत ऋण र ३० प्रतिशत इक्विटीबाट जुटाउने गरी वित्तीय व्यवस्थापन गरिएको छ। कूल अनुमानित लागत ६४ करोड ७३ लाख अमेरिकी डलर रहेको आयोजनामा अन्तर्राष्ट्रिय वित्तीय संस्थाहरूले ४५ करोड ३२ लाख अमेरिकी डलर लगानी गर्ने सम्झौता गरेका छन्। माथिल्लो त्रिशूली १ विद्युत आयोजनामा अत्याधिक विस्फोटक पदार्थको प्रयोगका कारण चर्केका घरहरू। तस्बिर : हेमनाथ खतिवडा"
अर्घाखाँचीमा १८ जना फरार प्रतिवादी पक्राउ,"अर्घाखाँची : फरार रहेका प्रतिवादीहरूलाई धमाधम पक्राउ पर्न थालेका छन्। जिल्ला अदालतले कैद भुक्तानीको सजाय सुनाएका तर कैद भुक्तानी नगरेर फरार रहेकाहरूलाई जिल्ला प्रहरी कार्यालयको टोलीले देशका विभिन्न स्थानबाट पक्राउ गरेको हो। मानव बेचबिखन तथा ओसार पसार, बैंकिङ कसुर, सवारी ज्यान, कुटपिट अङ्खभङ्ख, राष्ट्रिय बनमा आगोलागी, चोरी, जबरजस्ती करणी, लागुऔषध, गर्भ संरक्षणलगायतका विभिन्न मुद्दामा अदालतले फैसला सुनाएका तर फरार रहेकाहरू १८ जनालाई पक्राउ गरी अदालतको आदेशअनुसार जेल चलान गरिएको प्रहरी प्रमुख डीएसपी चक्रबहादुर मल्लले बताए। पक्राउ गरेका उनीहरूलाई अर्घाखाँची अदालतमा बुझाउने र अदालतले कैद भुक्तानीको लागि कारागार पठाउने कार्य भइरहेको जिल्ला प्रहरी कार्यालय अर्घाखाँचीका प्रमुख डीएसपी मल्लको भनाइ छ। यस आर्थिक वर्षमा विभिन्न मुद्दामा कैद सजाय तोकिएका तर फरार रहेका १८ जना प्रतिवादीलाई पक्राउ गरिएको जिल्ला प्रहरी कार्यालय अर्घाखाँचीका सूचना अधिकारी विष्णुप्रसाद पौडेलले बताए। जिल्ला प्रहरी कार्यालयमा कर्यालय प्रमुखको रूपमा डीएसपी चक्रबहादुर मल्ल आएपछि फरार प्रतिवादी प्रकने कार्यले तीब्रता पाएको छ।"
विपिनको रिहाइका लागि पहल गरिदिन इजिप्टका विदेशमन्त्रीसँग परराष्ट्रमन्त्रीको फोनवार्ता,"काठमाडौं : हमास अतिवादी समूहको नियन्त्रणमा रहेका नेपाली युवा विपिन जोशीको रिहाइका लागि पहल गरिदिन आग्रह गर्दै परराष्ट्र मन्त्री डा आरजु राणा देउवाले इजिप्टका विदेशमन्त्री डा बदर अब्देलअतिसँग फोनवार्ता गरेकी छन्। इजरायल सरकार र हमासबीच शान्तिवार्ता र युद्धविराम भएपछि आफ्नो नियन्त्रणमा रहेका बन्दीहरूलाई हमासले आइतबारबाट मुक्त गर्ने प्रक्रियाको थालनी गरेको छ । परराष्ट्रमन्त्री राणाले पहिलो चरणमा नै विपिनको रिहाइका लागि पहल गरिदिन विदेशमन्त्री डा अब्देल अतिमार्फत् इजिप्ट सरकारसँग आग्रह गरेकी हुन्। आफ्नो स्वास्थ्य उपचारका लागि बैंककमा रहेकी मन्त्री राणाले त्यहीँबाट इजिप्टका मन्त्रीसँग फोनवार्ता गरेको उनको सचिवालयले जनाएको छ। फोनवार्ताका क्रममा मन्त्री राणाले इजरायल सरकार र हमासबीचको युद्धविरामका लागि इजिप्टले निर्वाह गरेको भूमिकाका लागि इजिप्टि सरकारलाई धन्यवाद दिएकी थिइन्। त्यसैगरी इजिप्टका विदेशमन्त्री डाअब्देल अतिले विपिनको रिहाइका लागि आफूले इजिप्टका मध्यस्थकर्तालाई विशेष निर्देशन दिने बताएका थिए। इजरायल सरकार र हमासबीच युद्धविरामको छलफल भएदेखि नै मन्त्री राणाले हमाससँगको शान्तिवार्ताका लागि मध्यस्थता गरिरहेका कतार र इजिप्टसँग विपिन रिहाइका लागि विशेष पहल गरिदिन आग्रह गर्दै आएकी छन्। केही दिनमात्र अघि मन्त्री राणाले कतारका विदेश राज्यमन्त्री डा मोहम्मद बिन अब्दुलाजिज अलखुलाइफीसँग पनि फोनवार्ता गरी विपिनको रिहाइका लागि पहल गरिदिन आग्रह गरेकी थिइन्। खुलाइफी शान्तिवार्ताका प्रमुख वार्ताकार एवं मध्यस्थकर्ता हुन्। त्यसैगरी मन्त्री राणाले इजरायलका विदेशमन्त्री गिडियन सारसँग पनि केही दिनअघि फोनवार्ता गरी हमासहरूले अपहरण मुक्त गर्न लागेका भनिएका व्यक्तिहरूको पहिलो चरणमा नै विपिन जोशीको रिहाइका लागि पहल गरिदिन विशेष आग्रह गरेकी थिइन्। विपिनको रिहाइका लागि नेपाल सरकारले गत वर्षदेखि नै कूटनीतिक प्रयास जारी राखेको छ । मन्त्री राणाले संयुक्त राष्ट्रसंघ,अन्तर्राष्ट्रिय एवं क्षेत्रीय मञ्चहरू र बैठकहरूमार्फत् विपिनको रिहाइका लागि आग्रह गर्दै आएकी छन्।"
डडेल्धुराका साढे सात हजार बढी किशोरीलाई एचपिभी खोप लगाइँदै,"डडेल्धुरा : डडेल्धुरामा ७ हजार ५ सय बढी किशोरीलाई पाठेघरको मुखको क्यान्सर विरुद्धको खोप लगाइने जनाएको छ। स्वास्थ्य कार्यालय डडेल्धुराका अनुसार माघ २२ देखि एचपिभी खोप लगाइने भएको हो। स्वास्थ्य कार्यालय डडेल्धुराका कार्यालयका प्रमुख केशर साउँदका अनुसार माघ २२ गते देखि फागुन ६ गतेसम्म कक्षा ६ देखि १० सम्मका विद्यालयहरूमा खोपकेन्द्र बनाई उक्त खोप लगाइने जनाएका छन्। १० देखि १४ वर्ष उमेर सम्मका किशोरीहरू विद्यालय नजाने भएमा नजिकैको स्वास्थ्य संस्थामार्फत पनि खोप दिइने प्रमुख साउँदले जानकारी गराए। डडेल्धुरामा गत वर्ष ३ सय ७५ जनालाई उक्त खोप लगाइएको स्वास्थ्य कार्यालयले जनाएको छ। नेपाल सरकार स्वास्थ्य तथा जनसंख्या मन्त्रालयले आर्थिक वर्ष २०८१८२ देखि एचपिभी खोपलाई नियमित सेवामा समावेश गरेको छ। उक्त खोप लगाउँदा महिलाहरूमा देखिने पाठेघरको मुखको क्यान्सर नियन्त्रण हुने जनाएका छन्। नेपाली महिलाहरूमा हुने विभिन्न क्यान्सरमध्ये पाठेघरको मुखको क्यान्सर दोस्रो स्थानमा रहेको छ। क्यान्सरका कारण हुने मृत्युमा पहिलो कारण पाठेघरको मुखको क्यान्सर भएकाले यसलाई नियन्त्रण गर्नका लागि नियमित खोप, सरसफाईका साथै व्यायाम र केही समस्या देखिए चिकित्सकको सल्लाहअनुसार औषधि सेवन गनुपर्ने स्वास्थ्यकर्मी बताउँछन्।"
महाप्रबन्धक बस्नेतलाई अमेरिकाबाट कम्युनिटी मिडिया अवार्ड,"न्युयोर्क : अन्नपूर्ण मिडिया नेटवर्कका महाप्रबन्धक मनोज बस्नेतलाई अमेरिकाबाट कम्युनिटी मिडिया अवार्ड २०२५ प्रदान गरिएको छ। अमेरिकाको न्युयोर्कबाट सञ्चालित भइरहेको त्रिवेणी टाइम्सले आफ्नो प्रथम वार्षिकोत्सवका अवसरमा बस्नेतसहित ७ जना सञ्चारकर्मीलाई फस्ट कम्युनिटी मिडिया अवार्ड २०२५ प्रदान गरेको हो। न्युयोर्कमा आयोजित एक विशेष समारोहबीच मिडियालाई समुदायमा जोड्न अतुलनीय भूमिका खेलेबापत उनीहरूलाई अवार्ड प्रदान गरिएको त्रिवेणी टाइम्सले जनाएको छ। अवार्डसँगै न्युयोर्क राज्यको एसेम्बली मेम्बर जेनिफर राजकुमारको अफिसले सम्मानपत्रसमेत उपलब्ध गराएको छ। कम्युनिटी मिडिया अवार्ड २०२५ पाउनेमा नेपालबाट अन्नपूर्ण मिडिया नेटवर्कका महाप्रबन्धक मनोज बस्नेत, मन्जुर हुसैन दुनियाँ इन्टरनेसन एन्ड ग्लोबल टिभी अमेरिका, हरप्रित सिंह तोर मेनस्ट्रिम मिडिया अमेरिका, सम्राट कार्की हेलो अमेरिका, लोब्लु अन्सार बंगलादेश प्राटिसन, युई जी चाइना प्रेस, डेव ल्लावानेश जीएमए नेटवर्क अमेरिका रहेका छन्। नेपाली मिडिया उद्योगको नेतृत्व गरिरहेका बस्नेत मिडिया र समुदायलाई कसरी जोड्ने भन्ने एक उहाहरण हुन्, अवार्ड वितरण समारोहमा त्रिवेणी टाइम्सका सञ्चालक नवराज केसीले भने, नेपालको विश्वासिलो मिडिया हाउस अन्नपूर्ण मिडिया नेटवर्कका माध्यमबाट उनले मिडिया र समुदायलाई जोड्ने अद्भुत काम गरिरहेका छन्। त्यही क्रममा अन्नपूर्ण मिडिया नेटवर्कलाई अन्तर्राष्ट्रिय मिडिया हाउस बनाउँदै अमेरिकामा बसोबास गरिरहेका नेपाली मूलका अमेरिकन समुदायहरूलाई जोड्ने काम गरिरहेका छन्, जुन आफैंमा सराहनीय छ। मिडिया र समुदायलाई जोड्न बस्नेतले गरेको कामको मूल्यांकन गर्दै कम्युनिटी मिडिया अवार्ड २०२५ का लागि छनोट गरी अवार्ड प्रदान गरेको उनले बताए।"
अब त मेरो निर्दोष छोराको रिहाइ होला कि ?,"महेन्द्रनगर : बिहान उठ्ने बेलादेखि राति अबेरसम्म हमास र इजरायल युद्धको समाचार हेर्दै दैनिकी बित्ने गरेको १५ महिना भयो। जबजब हमास र इजरायलबीचको युद्धविराम हुने खबर आउँथ्यो विपिनको आमाबुवाको मलिन अनुहारमा खुसी का रेखा पर्थे। तर, त्यो खुसी धेरै टिक्दैन फेरि खबर आउँथ्यो तत्काल विपिन रिहा नहुने। यसरी आसै आसमा विपिनको प्रतीक्षामा बसेको डेढ वर्ष बितिसक्यो। पलपलमा विपिनको सम्झनाले उनीहरूलाई विरक्त बनाउँछ। शुक्रबार पुनः एउटा खबर आयो हमास र इजरायलबीचको युद्धविराम हुने र हमासले सबै बन्दी रिहा गर्ने। उनको परिवारमा फेरि खुसी छायो तर त्यो खुसी धेरै टिकेन। खबर आयो पहिलो चरणमा रिहाइ हुनेको लिस्टमा विपिनको नाम छैन। पहिलो चरणमै विपिनको रिहाइ हुने आशामा बसेका विपिनका आमाबुवा अहिले निराश छन्। एउटै कामना गरिरहेका छन् विपिनको छिटो रिहाइ होस्। युद्धविराम हुने खबरले खुसी महसुस भयो। धेरै सुखी त हुन सकेकी छैन। जब मेरो छोराको मुख अगाडि देखिन्छ खुसी त त्यसपछि हुन्छु, मलिन अनुहारमा विपिनकी आमा पद्माले भनिन्, युद्धविराम भएपछि विपिन पहिलो चरणमै छुट्लान् भन्ने आशा थियो तर भएन। मेरो निर्दोष छोरा १५ महिनादेखि बन्धक छ। उनले पहिले पनि युद्धविराम भएको सम्झिँदै विपिन रिहाइ हुने आशा नटुटेको बताइन्। यसअघि पनि युद्धविराम भए छोरा रिहाइ होला भनेर हामी कुरेर बसिराखेका थियौं, अहिले पनि युद्धविराम भएको छ। अब त मेरो निर्दोष छोराको रिहाइ होला कि ?। पद्माले भनिन्, पहिलो चरणमा त विपिनको नाम समावेश छैन भन्ने सुनेँ। हाम्रो सरकारको पहल पुगेन कि ? युद्धविराम भएपनि विपिनको आमाबुवाको मनमा फेरि युद्ध हुने हो कि भन्ने पीर छ। त्यसकारण पनि पहिलो चरणमा नै विपिनको रिहाइ होस् भन्ने आशा परिवारको थियो। अहिले उनको परिवारले नेपाल सरकारको तर्फबाट पहल पुगेन कि भन्ने शंका गर्न थालेका छन्। युद्धविराम हुन्छ फेरि युद्ध भइहाल्छ अझै पनि हाम्रो मनमा त्यही डर छ कतै फेरि युद्ध त हुने होइन, आमा पद्माले भनिन्,जसरी हुन्छ अहिलेको युद्धविराममा मेरो निर्दोष छोरोको सकुशल नेपाल फर्किने गरी सरकारले पहल गरिदिनुपर्यो। सुदूरपश्चिम विश्वविद्यालयको कृषि संकायमा अध्ययनरत ४९ जना विद्यार्थी लर्न एन्ड अर्न कार्यक्रमअन्तर्गत इजरायल गएका थिए। उनीहरू गएको एक महिना पनि नपुग्दै इजरायलको दक्षिणी क्षेत्रस्थित अलिमुम किबुजमा हमास समूहले आक्रमण गरेको थियो। आक्रमणमा १० विद्यार्थीको मृत्यु भएको थियो भने विपिन जोशीलाई हमास समूहले नियन्त्रणमा लिएको थियो। त्यति बेलादेखि उनको अवस्था अज्ञात छ। सानैदेखि साथीभाइ जस्तै बसेका दाइ डेढ वर्षदेखि सम्पर्कविहीन हुँदा उनकी १७ वर्षीया बहिनी पुष्पा रातदिन दाइकै सम्झना आउने गरेको बताउँछिन्। १५ महिनापछि एउटा खुसीको खबर आएको छ, पिँजडाबाट बाहिर आएको जस्तो महसुस भएको छ, बहिनी पुष्पा जोशीले भनिन्, यो १५ महिनामा हाम्रो दैनिकी पूरै बिग्रिसकेको छ बिहानदेखि इजरायलहमासको समाचार हेर्दै बसेका हुन्छौं। जुन दिन विपिन हमास समूहको नियन्त्रणमा परेको समाचार आयो त्यस दिनदेखि नै आफ्नो परिवार विरक्त भएको उनले सुनाइन्। युद्धविरामको खबरले दाइ विपिनको रिहाइ हुने आशा पलाएको उनको भनाइ छ। रातदिन दादाको अत्यन्तै याद आउँछ, दादा नै मेरो लागि मार्गदर्शक हुनुहुन्छ, उनले भनिन्, मेरो सबै थोक भनेकै दादा नै हो। त्यो समाचार सुन्नेबित्तिकै हामी टुटिसकेका थियौं। उनले बल्ल १५ महिनापछि युद्धविराम भएको खुसीमा खबर आएको बताउँदै दादा आउने प्रतीक्षामा बसेको बताइन्। म सरकारलाई बिन्ती गर्छु यो चान्स नगुमाएर मेरो दादालाई छिटोभन्दा छिटो रिहाइ गरी नेपाल ल्याइदिनुस्, पुष्पाले भनिन्, हाम्रो आशा भरोसा भनेकै सरकार माथि छ। इजरायल सरकारले हमासले युद्धविरामको पहिलो चरणमा रिहा हुने ३३ बन्धकहरूको सूची सार्वजनिक गरेको छ। सार्वजनिक सूचीमा विपिनको नाम भने समावेश छैन। तर विपिनको लागि सरकार गम्भीर भएर लागेको गृहमन्त्री रमेश लेखकको भनाइ छ। सरकारसँग प्राप्त सूचनाअनुसार विपिन हमासको नियन्त्रणमा सुरक्षित छन्। विपिनको रिहाइका लागि सरकार गम्भीर भएर लागेको छ, गृहमन्त्री लेखकले भने, अहिले हमासइजरायल युद्धविराम भएको छ। हामी विपिन सकुशल रिहाइ हुने आशामा छौं। उनले विपिनको रिहाइका लागि सरकारले कूटनीतिक पहल गरिरहेको बताए। हमासले इजरायलमा गरेको आक्रमणपछि कञ्चनपुरका विपिन जोशीसहित अन्य मुलुकका २ सय ५१ जनालाई बन्धक बनाएर लगेको थियो। यसअघिका युद्धविराममा केही बन्दी छुटे पनि नेपालका विपिनका साथै तान्जानियाका १, थाइल्यान्डका ८ र इजरायलका ८४ सहित ९४ जना अझै हमासको नियन्त्रणमा छन्।"
अवैध बसेका पाँच नेपालीलाई टर्कीले गर्यो निष्काशन,"काठमाडौं : टर्कीले अवैधरुपमा बसेका पाँचजना नेपालीलाई निष्काशन गरेको छ। उनीहरू गत शनिबार टर्किस एयरलाइन्सको जहाजबाट काठमाडौं आइपुगेका छन्। अवैधरुपमा बसेको थाहा पाएपछि टर्कीको प्रहरीले उनीहरूलाई केहीदिनअघि पक्राउ गरेको थियो। निष्काशित हुनेहरूमा जीवन राज आङदाम्बे,राजु सुनुवार,गोविन्द श्रेष्ठ,नरध्वज थारु र श्रीष थापा रहेका छन्। स्रोतका अनुसार पक्राउ परेका नेपालीहरू टर्कीलाई ट्रान्जिट बनाइ युरोप र अमेरिका छिर्ने प्रयासमा थिए। उनीहरूलाई काठमाडौंबाट मानव तस्करको सञ्जालले त्यहाँ पुर्याएको हुनसक्ने बताइएको छ। उनीहरूको साथमा आफ्नो राहदानीसमेत थिएन। ट्राभल डकुमेन्ट बनाएर उनीहरू नेपाल आएका हुन्। उनीहरूलाई मानव तस्करकै सञ्जालले त्यहाँ अलपत्र पारेको थियो । लुकिछिपी बसेका उनीहरूलाई टर्कीको अध्यागमन प्रहरीले पक्राउ गरी निष्काशन गरेको हो। टर्कीमा रहेका बेला उनीहरूले ककस्तो काम गरेका थिए भन्ने विषयमा भने खुल्न सकेको छैन।"
"चिया खाएर पैसा तिर्ने विषयमा विवाद हुँदा साथीमाथि खुकुरी प्रहार, पाँचजना पक्राउ","धरान : सुनसरीको धरान उपमहानगरपालिका१५ मा खुकुरी प्रहारबाट एक युवक गम्भीर घाइते भएका छन् । धरान सदन रोड बस्ने लालबहादुर राइका २१ वर्षीय छोरा रिजन राई गम्भीर घाइते भएका हुन्। आफ्नै साथीहरूसँग बसेर चिया खाएको र पैसा तिर्ने विषयमा विवाद हुँदा रिजनमाथि खुकुरी प्रहार भएको जिल्ला प्रहरी कार्यालय सुनसरीका प्रवक्ता डिएसपी रामप्रसाद तिमल्सिनाले बताए। गम्भीर घाइते रिजनलाई प्रहरीले तत्काल उद्दार गरी उपचारका लागि बीपी कोइराला स्वास्थ्य विज्ञान प्रतिष्ठान धरान लगेको थियो। रिजनको टाउको, बायाँ कुम,बायाँ हातको हत्केला र कुहिना काटिएको अवस्था प्रहरीले भेटाएको डीएसपी तिमल्सिनाले बताए । उनको अस्पतालमा उपचार भइरहेको उनले बताए । कुटपिटमा संलग्न पाँचजनालाई पक्राउ गरि प्रहरीले सार्वजनिक गरेको छ । पक्राउ पर्नेमा धरान१३ का १८ वर्षीय उत्सव मगर, २१ वर्षीय विश्रान्ती मगर, धरान८ का २२ वर्षीय रोमन गुरुङ, १७ वर्षीय प्रस्थान राई र धरान५ का २१ वर्षीय सुदिप तामाङलाइ पक्राउ गरिएको डीएसपी तिमल्सिनाले बताए । पक्राउ परेका पाँचैजनालाई जिल्ला अदालत सुनसरीबाट पाँच दिनको म्याद थप गरि इलाका प्रहरी कार्यालय धरानमा राखेर घटनाको अनुसन्धान थालिएको प्रहरी निरीक्षक दिवस कुवरले बताए । यसअघि समाचारमा अन्यथा भएकोमा सच्च्याइएको छ।सम्पादक"
तत्कालीन गाविस सचिवविरुद्ध ३८ लाखको भ्रष्टाचार मुद्दा,"काठमाडौं :अख्तियार दुरूपयोग अनुसन्धान आयोगले तत्कालीन गाउँ विकास समिति सचिव आस महमद अन्सारीविरुद्ध भ्रष्टाचार मुद्दा दायर गरेको छ । उनीविरुद्ध ३८ लाख ३० हजार ५०० भ्रष्टाचार गरेको अभियोगमा आज विशेष अदालत काठमाडौंमा आरोप पत्र दायर भएको हो। आयोगका प्रवक्ता नरहरि घिमिरेका अनुसार साविक आदर्श गाविस भवानीपुर जीतपुर हाल (जीतपुरसिमरा उपमहानगरपालिका) बाराका तत्कालीन सचिव अन्सारीले गुदरी बजार र मिना बजारका सटरहरू उपभोक्तालाई भाडामा लगाउँदा लिएको धरौटी वापतको रकमसँग सम्बन्धित कागजातहरू लुकाइ बरबुझारथ समेत नगरेको र २२१ जना उपभोक्ताहरूबाट लिएको धरौटी वापतको ३८ लाख ३० हजार ५०० रुपैयाँ खातामा जम्मा नगरेको अनुसन्धानबाट खुलेको छ। आयोगका अनुसार धरौटी वापत विभिन्न २१२ जनासँग लिएको रकमको विवरणसहितका कागजात तथा अन्य सरकारी सार्वजनिक निकायको कागजात लुकाएको र नोक्सान गरेको पुष्टि भएको हुँदा अन्सारीलाई भ्रष्टाचार ऐन,२०५९ को दफा १२ बमोजिमको कसुरमा कैद र जरिवाना सजायसमेतको माग दावी गर्दै अभियोग पत्र दायर गरेको हो।"
बजेट नपाएर अलपत्र ललितपुरको गणेशमान पार्क,"काठमाडौं : नेपाली कांग्रेसका सर्वमान्य नेता गणेशमान सिंहको पूर्ण कदको सालिकसहितको पार्क बनाउने योजना २०६५ सालमा अघि सर्यो। ललितपुरको महालक्ष्मी नगरपालिका९ लामाटारमा १० फिटको गणेशमानको उक्त पूर्ण कदको सालिकसहितको पार्क, पिकनिकस्थल, पोखरी, भ्युटावर, वृक्षरोपण गरी धेरै रूख लगाउने गुरुयोजना बनाइयो। विस्तृत आयोजना प्रतिवेदनसमेत तयार गरी करिब ७ करोड लागतमा त्यहाँ गणेशमान सिंह पार्क बनाउने योजना थियो। सोही योजनाअनुरूप २०६६ सालमा पार्कको शिलान्यास भयो। सो वर्ष त्यहाँको स्थानीय क्लबले भोगचलन गरिरहेको ४० रोपनी जग्गा भोगाधिकारसहित हस्तान्तरण गर्यो। त्यहाँको आर्थिक र सामाजिक विकासका लागि यो पार्कले महŒवपूर्ण भूमिका निर्वाह गर्छ भनेर स्थानीय निकायले भोगाधिकार गरिरहेको पार्कलाई हस्तान्तरण गरे, तर उनीहरूले देखेको सपना अझै साकार हुन सकेको छैन। शिलान्यास भएको १५ वर्षसम्ममा पनि पार्क उद्घाटन हुन सकेको छैन। शिलान्यासपछि वर्षौंसम्म पनि सरकारको बजेटमा पार्क निर्माणको खर्च नपरेपछि निर्माणमा ढिलाइ भएको गणेशमान सिंह शान्ति प्रतिष्ठान नेपालका अध्यक्ष रामकृष्ण चित्रकार बताउँछन्। यस बीचमा कांग्रेस नेतृत्वमा धेरै पटक सरकार बने, तर यो पार्कले पूर्णता भने पाउन सकेन। राजनीतिक आग्रह र पूर्वाग्रहका कारण करिब १० वर्षसम्म पार्क निर्माणका लागि बजेट नपरेको उनको भनाइ छ। पर्यटकका लागि प्राकृतिक गन्तव्य, शान्तिको सन्देश दिने र सर्वमान्य नेता सिंहको राष्ट्रप्रतिको योगदानको सम्मानमा यो पार्क निर्माणको परिकल्पना गरिएको परिकल्पनाकारसमेत रहेका प्रतिष्ठानका अध्यक्ष चित्रकार सुनाउँछन्। करिब २ हजार २ सय ५० मिटरको उचाइमा निर्माणाधीन यो पार्क भएको स्थानलाई रिसाल डाँडा पनि भनिन्छ। काठमाडौंको कोलाहलबाट केही पर प्रकृतिको काखमा यो पार्क निर्माण भइरहेको छ। सालिक राखिएको स्थानबाट काठमाडौं उपत्यकासँगै नजिकका हिमशृंखलाको पनि आनन्द लिन सकिन्छ। पार्क निर्माण भइरहेको वरपर होटल तथा रिसोर्ट केही बन्दै र केही सञ्चालनमा आइसकेका छन्। तर, पार्कको औपचारिक उद्घाटन हुन नसक्दा पर्यटकको चाप खासै बढ्न नसकेको स्थानीयको गुनासो छ। पार्कसँगै निर्माणाधीन लाकुरी भ्यु प्वाइन्ट रिसोर्ट सञ्चालक टीबी कार्की पार्क उद्घाटन नहुँदा यहाँको विकासले पनि गति लिन नसकेको बताउँछन्। पार्कसम्म पुग्ने सडक साँघुरो छ। यसले सवारीसाधनलाई आहोरोदोहोरमा समस्या भएको छ, उनी सुनाउँछन्। यो पार्कको परिकल्पना पर्यटकहरूलाई काठमाडौं नजिकै राम्रो गन्तव्य दिने भन्ने थियो। पार्क स्थापना गर्दैै गर्दा मुलुकमा राजनीतिक वातावरण र परिस्थिति कठिन अवस्थामा थियो। माओवादी द्वन्द्वका कारण धेरै संरचनाहरू ध्वस्त भएका थिए। देशको सम्पूर्ण क्षेत्र नै द्वन्द्वबाट गुज्रिएको थियो। शान्ति तथा स्थायित्वको प्रतीकको रूपमा र नेपालको लोकतान्त्रिक आन्दोलनमा महŒवपूर्ण योगदान दिएका सर्वमान्य नेता गणेशमान सिंहको सम्मानमा पार्क निर्माण अघि बढाइएको चित्रकार बताउँछन्। २०६५ सालमा संस्था स्थापना गरेको थियो। २०६६ सालमा नै हामीले तत्कालीन नेपाली कांग्रेस संसदीय दलको नेता तथा अहिलेका राष्ट्रपति रामचन्द्र पौडेल र त्यतिखेरका संसदीय दलका नेता तथा अहिलेका उपप्रधान तथा सहरी विकास मन्त्री एवं गणेशमानका छोरा प्रकाशमान सिंहको हातबाट शिलान्यास गरेका थियौं, प्रतिष्ठानका अध्यक्ष भन्छन्। राजनीतिक आग्रह र पूर्वाग्रहका कारण यसमा ढिलाइ भइरहेको उनको भनाइ छ। यो पार्क निर्माणका लागि शिलान्यास भएको धेरै वर्षसम्म सरकारको तर्फबाट बजेट विनियोजन हुन नसकेको उनको गुनासो छ। स्थानीय रूपमा सानो सानो चन्दाहरू संकलन गरेर साना कामहरू गर्दै पार्क निर्माण अघि बढ्यो। गुरुयोजनाअनुसार पाँच वर्षमा सक्काउने भनिए पनि करिब १० वर्षसम्म सरकारले बजेट दिन सकेन, चित्रकारले भने। त्यही क्रममा केही वर्षदेखि बजेटबाट नै रकम विनियोजन गरेर काम अघि बढिरहेको छ। अहिले संरचना अन्तिम अवस्थामा पुगिसकेको छ । २०८१ सालकोे अन्तिमसम्म संरचना निर्माण गर्ने र २०८२ असोज २ गते गणेशमान सिंहको स्मृति दिवस पारेर उद्घाटन गर्ने तयारी प्रतिष्ठानको छ। प्रतिष्ठानले यस वर्ष नै दसैंअघि उद्घाटन गर्ने तयारी गरेको पनि थियो। तर, असोजमा आएको बाढीले बनेका संरचनामा असर पुर्याएपछि उद्घाटन एक वर्षपछि सरेको प्रतिष्ठानका महासचिव महेश खड्का बताउँछन्। बाढीले करिब ३० देखि ३५ लाखसम्म क्षति पुगेको थियो। त्यसको पुनर्निर्माणको काम भइरहेको छ। करिब १५ वर्षसम्म आइपुग्दा यो आयोजनामा करिब साढे २ करोड रुपैयाँ खर्च भएको छ। यसमा गणेशमान सिंहको पूर्ण कदको सालिक, वरपरको बगैंचा, भवनहरूलगायत संरचना निर्माण भएका छन्। गुरुयोजनाअनुसार अघि बढ्न सरकारले बजेट विनियोजन नगरेपछि केही परिमार्जन गरिएको खड्का सुनाउँछन्। सालिक वरपरको भाग निर्माण पूरा गरेर पार्क उद्घाटन गर्न लागिएको हो। खड्काका अनुसार धनकुटाका प्रख्यात मूर्तिकार तथा चित्रकार धनकुमार याख्याले पार्कका लागि गणेशमानको सालिक बनाएका हुन्, जसको लागत करिब १३ लाख रुपैयाँ छ। पार्कमा सालिक करिब २०७४ सालमा नै स्थापना गरिएको थियो। योसँगै पार्कमा फूल, बोटबिरुवा पनि रोपिसकेको छ भने बस्ने लामालामा बेन्चहरू राखिएका छन्। गणेशमानको सालिकलाई सेतो कपडाले ढाकिएको र त्यहाँको गेटमा ताला झुन्ड्याइएको छ। यो सबैको रेखदेखका लागि एक जना हेरालु राखिएको महासचिव खड्का सुनाउँछन्।"
भूमि समस्या समाधान आयोग स्याङ्जाको अध्यक्षमा शर्मा,"स्याङ्जा : भूमि समस्या समाधान आयोग स्याङ्जाको अध्यक्षमा तारा शर्मा नियुक्त भएकी छन्। शर्मासँगै भूमि सम्बन्धी समस्या समाधानका लागि स्याङ्जाले महिला नेतृत्व पाएको हो। पुतलीबजार नगरपालिका १४ निवासी शर्मालाई भूमि व्यवस्था, सहकारी तथा गरिबी निवारण मन्त्री बलराम अधिकारीले जिल्ला अध्यक्षको नियुक्ति गरेका हुन्। शर्माले अध्यक्षको शपथ खाइसकेकी छन्। नेकपा एमाले स्याङ्जाको राजनीतिमा लामो समयदेखि अनवरतरुपमा सक्रिय छन शर्मा। एकविज्ञ सदस्यसहित चार सदस्यीय राजनीतिक नियुक्त हुने आयोगमा प्रशासन,मालपोत,नापी,डिभिजन बन कार्यालयसहितको समिति जिल्लामा बन्ने र सदस्य सचिवका रुपमा नापी कार्यालय प्रमुखलाई जिम्मेवारी दिइएको नवनियुक्त अध्यक्ष शर्माले जानकारी दिइन्। आयोगले जिल्लामा भूमिहीन दलित, भूमिहीन सुकुमबासी तथा अव्यवस्थित बसोबासीको समस्या समाधानका लागि काम गर्नुपर्नेछ। भूमि व्यवस्था, सहकारी तथा गरिबी निवारण मन्त्री बलराम अधिकारीले तीन वर्षभित्र भूमि समस्या स्थायीरूपमा समाधान गर्नेगरि काम गर्न निर्देशन दिएका छन्।"
"चितवनमा प्रहरीले युवक कुटपिट गरेको भिडियो भाइरल, छानबिन गर्न समिति गठन",काठमाडौं : प्रहरीले एक युवकलाई निर्घात् कुटपिट गरेको भिडियो सामाजिक सञ्जालमा भाइरल भएको छ। पावर देखाएको भन्दै गस्तीमा खटिएका प्रहरीले ती युवकलाई मरणासान्न हुनेगरी बुटैबुटले कुटेको भिडियोमा देखिन्छ। यो घटना चिवतनको भरतपुर महानगरपालिका ११ बसेनी चोकको हो। सडकमा मोटरसाइकल रोकेर केही युवाहरू कुरा गर्दै गरेको अवस्थामा गस्तीमा रहेका एक प्रहरीले सडक पेटीमा उभिएका ती युवकलाई लात्ताले हानेर पेटिमा लडाएर कोलाई फोन गरेको ? पावर देखाएको हो भन्दै कुटपिट गरेको भिडियोमा देखिन्छ। राति गस्ती गर्ने क्रममा उक्त घटना भएको प्रहरी प्रधान कार्यालयले जनाएको छ। सोमबार नेपाल प्रहरीले एक सूचना जारी गर्दै प्रहरीले कुटपिट गरिरहेको भीडियो सामाजिक संजालमा सार्वजनिक भएको विषयमा प्रहरी प्रधान कार्यालयको ध्यानाकर्षण भएको जनाएको छ । भिडियो सामाजिक सञ्जालमा भाइरल भएपछि चितवन प्रहरीले घटनाबारे अनुसन्धान गर्न छानबिन समिति बनाएर कारवाहीको प्रक्रिया अघि बढाएको छ। पदीय मर्यादा र आचारण विपरीतका क्रियाकलाप गर्ने प्रहरीलाई कारबाहीको दायरामा ल्याउने प्रहरी प्रधान कार्यालयले जनाएको छ।
युवालाई निर्घात् कुटपिट गर्ने असइ बुद्धिबहादुर भुजेल निलम्बित,काठमाडौं : प्रहरीले युवकलाई मरणासन्न हुनेगरी कुटपिट गर्ने प्रहरी सहायक निरीक्षक (असइ) बुद्धिबहादुर भुजेललाई निलम्बन गरेको छ। चितवन प्रहरी प्रमुख गौतम मिश्रले घटनामा संलग्न भुजेललाई निलम्बन गरिएको बताए। चितवनको भरतपुर११ बसेनी चोकमा असइ भुजलले एक युवकलाई लात्तीले हानेर निर्घात कुटपिट गरेको भिडियो सामाजिक सञ्जालमा भाइरल भएपछि प्रहरी प्रधान कार्यालयले चितवन प्रहरीलाई छानबिन गर्न निर्देशन दिएको थियो। लगत्तै चितवन प्रहरीले अनुसन्धानका लागि छानबिन समिति गठन गरेको थियो। चितवन प्रहरीले छानबिन गर्दा असइ भुजेल दोषी ठहर गरेपछि उनलाई निलम्बन गरिएको हो। राति गस्तीमा गएको बेला ती युवासँग प्रहरीको सामान्य भनाभन भएको थियो। सोही क्रममा ती युवकले कसैलाई फोन गर्न लागेपछि भुजेलले पावर देखाएको भन्दै उनलाई निर्घात कुटपिट गरेको भिडियोमा देख्न सकिन्छ। उक्त घटना पुस १५ गते रातिको हो।
बागमती प्रदेशका १३७ सहकारी संस्थाविरूद्ध उजुरी,"काठमाडौं : बागमती प्रदेशमा समस्याग्रस्त सहकारीको संख्या बढ्दै गएको छ । पछिल्लो पटक बागमती प्रदेश सरकारले थप तीनवटा सहकारी संस्थालाई समस्याग्रस्त घोषणा गरेको छ । योसँगै बागमती प्रदेशमा समस्याग्रस्त घोषणा हुने सहकारीको संख्या पाँच पुगेको छ । प्रदेश सरकारको संस्कृति, पर्यटन तथा सहकारी मन्त्रालयअन्तर्गतको प्रदेश सहकारी रजिष्ट्रार कार्यालयका रजिष्ट्रार राजन पोखरेलका अनुसार पछिल्लो पटक सुमेरू सेभिङ एन्ड क्रेडिट कोअपरेटिभ पुलचौक ललितपुर, लालीगुराँस बचत तथा ऋण सहकारी संस्था काठमाडौं र नेसनल नमोबुद्ध बचत तथा ऋण सहकारी संस्था काठमाडौंलाई समस्याग्रस्त घोषणा गरेको छ । वित्तीय दायित्व पूरा नगरेको, बचतकर्ताको बचत माग गर्दा फिर्ता नगरेको, बचत फिर्ता गर्ने कार्ययोजना बनाएर पनि कार्ययोजनाअनुसार काम नगरेको लगायत कारणले ती सहकारी संस्थाहरूलाई समस्याग्रस्त सहकारी घोषणा गरिएको रजिष्ट्रार पोखरेलले बताए । समस्याग्रस्त घोषणा गरिएकामध्ये लालीगुराँस बचत तथा ऋण सहकारी संस्था र नेसनल नमोबुद्ध बचत तथा ऋण सहकारी संस्थामा तालाबन्दी गरिएको रजिष्ट्रार पोखरेलको भनाइ छ । यसअघि प्रदेश सरकारले काठमाडौंको सिभिल सेभिङ एन्ड क्रेडिट कोअपरेटिभ र काठमाडौंको कीर्तिपुरस्थित दर्शन बचत तथा ऋण सहकारी सस्ंथालाई समस्याग्रस्त सहकारी घोषणा गरेको थियो । दर्शन सहकारीलाई यही कात्तिक १२ गते र सिभिललाई गत २०८० साल भदौ २१ गते समस्याग्रस्त सहकारी घोषणा गरेको रजिष्ट्रार पोखरेलले बताए । बचत गरेको रकम फिर्ता नगरेको भन्दै बचतकर्ताहरूले प्रदेशभरिका एक सय ३७ भन्दा बढी सहकारी संस्थाविरूद्ध उजुरी दर्ता भएको र दर्ता भएका उजुरीमाथि छानबिन भइरहेको रजिष्ट्रार पोखरेलले बताए । उनका अनुसार तीमध्ये ८० वटा सहकारी संस्थाका सञ्चालकमाथि कारबाही गर्न प्रहरी कार्यालयमा पत्राचार गरिएको छ । बचतकर्ताको रकम फिर्ता नगर्ने, समस्या समाधानका लागि पत्राचार गर्दा पनि सम्पर्क नआउने सहकारी संस्थाका सञ्चालकमाथि कारबाही अघि बढाउन सम्बन्धित जिल्ला प्रहरी कार्यालयहरूमा पत्राचार गरिएको रजिष्ट्रार पोखरेलको कथन छ । उनका अनुसार कारबाहीका लागि प्रहरी कार्यालयमा पत्राचार गरिएका अधिकांश सहकारी संस्थाहरू उपत्यकाभित्रका तीन जिल्लाका छन् । बचत गरेको रकम फिर्ता नपाएको भन्दै पीडितहरूले दिएको निवेदनका आधारमा हामीले सम्बन्धित सहकारी संस्थाका सञ्चालकहरूलाई पत्राचार गर्यौं, रजिष्ट्रार पोखरेलले भने, तीमध्ये धेरै सहकारीका सञ्चालकहरू सम्पर्कमा आउनै चाहेन, कतिपय सम्पर्कमा आए पनि रकम फिर्ता गर्न आलटाल गर्ने गरेको छ । त्यसैले कारबाहीका लागि सम्बन्धित जिल्लाको जिल्ला प्रहरी कार्यालयमा पत्राचार गरेका छौँ ।"
स्याङ्जाका ९ हजार ३१९ जना किशोरीलाई एचपीभी खोप दिइने,"स्याङ्जा : स्याङ्जाका किशोरीलाई लक्षित गर्दै माघ २२ देखि २७ गतेसम्म पाठेघरको मुखको क्यान्सरविरुद्धको एचपीभी खोप लगाइने भएको छ। स्याङ्जाका ११ पालिकाका ९ हजार ३१९ जना किशोरीलाई पाठेघरको मुखको क्यान्सरविरुद्ध प्रयोग गरिने ह्युमन प्यापिलोमा भाइरस (एचपीभी) खोप लगाइने भएको हो। एचपीभी अभियानका लागि सरकारले पहिलो पटक खोप लगाउन लागेको हो। यहाँका १० देखि १४ वर्ष उमेरसमूहका किशोरीलाई एचपीभी खोप लगाइने भएको जनस्वास्थ्य कार्यालय पुतलीबजार स्याङ्जाका प्रमुख केशव चापागाईले जानकारी दिए। प्रमुख चापागाईले भने,'यहाँका ५ नगरपालिकासहित ६ गाउँपालिकामा अध्ययनरत कक्षा ६ देखि १० कक्षाका ९ हजार २८८ जना छात्राहरू र विद्यालय नजाने ३१ जना किशोरीलाई खोप लगाइनेछ। तीमध्ये कक्षा ६ मा अध्ययरत १ हजार ८७७ जना छन् भने कक्षा ७ देखि १० सम्म अध्ययरत छात्राको संख्या ७ हजार ४११ छ। बिद्यालय नगएका मध्ये १० वर्ष उमेरका ७ जना र ११ देखि १४ वर्ष उमेरका २४ जना रहेको जनस्वास्थ्य कार्यालय पुतलीबजार स्याङ्जाले जनाएको छ। पुतलीबजार नगरपालिका १ हजार ७२०,वालिङ्का १ हजार ९८०,गल्याङका १ हजार १११ जना,चापाकोटका ८९० र भीरकोटका ८३३ जना किशोरीले खोप लगाउनेछन्। यसैगरी, फेदीखोलाका ४६४, आँधीखोलाका ३९९, हरिनासका ४६१, बिरुवाका ४२६,अर्जुनचौपारीका ४३७ र कालीगण्डकीका ५९८ जना किशोरी छन्। एचपीभी खोप लगाउँदा एचपीभीको सङ्क्रमणबाट हुने मुखको क्यान्सरलाई ७० प्रतिशतले घटाउन सहयोग पुग्ने विश्वास गरिएको छ।"
